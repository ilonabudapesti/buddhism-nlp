<?xml version="1.0"?>
<body>
  <p>[06].ṇamo tassa bhagavato arahato sammāsambuddhassa..</p>
  <h>[19] vinayapiṭake</h>
  <ha>
    <han> pācittiya-aṭṭhakathā</han>
    <h0>
      <h0n> 5. pācittiyakaṇḍaṃ</h0n>
      <h1>
        <h1n> </h1n>
        <h2>
          <h2n> 1. musāvādavaggo</h2n>
          <h3>
            <h3n> 1. musāvādasikkhāpadavaṇṇanā</h3n>
            <h4>
              <h4n> </h4n>
              <p>[21] yesaṃ ^a^P4.0735^ea^ ^a^M0.0001^ea^ ^a^V0.0001^ea^ navahi vaggehi, saṅgaho suppatiṭṭhito.</p>
              <p>[22] khuddakānaṃ ayaṃ dāni, tesaṃ bhavati vaṇṇanā..</p>
              <p>[03] 1^b^.^eb^ tattha musāvādavaggassa tāva paṭhamasikkhāpade ^b^hatthako^eb^ti tassa therassa nāmaṃ.  sakyānaṃ ^a^V0.0002^ea^ puttoti ^b^sakyaputto^eb^. buddhakāle kira sakyakulato asīti purisasahassāni  pabbajiṃsu, tesaṃ so aññataroti. ^b^vādakkhitto^eb^ti ``vādaṃ karissāmī''ti evaṃ  parivitakkitena vādena paravādisantikaṃ khitto pakkhitto pahito pesitoti attho.  vādamhi vā sakena cittena khitto. yatra yatra vādo tatra tatreva sandissatītipi vādakkhitto.  ^b^avajānitvā avajānātī^eb^ti attano vāde kañci dosaṃ sallakkhento ``nāyaṃ mama vādo''ti  avajānitvā puna kathento kathento niddosataṃ sallakkhetvā ``mameva ayaṃ vādo''ti  paṭijānāti. ^b^paṭijānitvā avajānātī^eb^ti kismiñcideva vacane ānisaṃsaṃ sallakkhento  ``ayaṃ mama vādo''ti paṭijānitvā puna kathento kathento tattha dosaṃ sallakkhetvā  ^a^M0.0002^ea^ ``nāyaṃ mama vādo''ti avajānāti. ^b^aññenaññaṃ paṭicaratī^eb^ti aññena  kāraṇena aññaṃ kāraṇaṃ paṭicarati paṭicchādeti ajjhottharati, ``rūpaṃ aniccaṃ jānitabbato''ti  vatvā puna ``jātidhammato''tiādīni vadati. kurundiyaṃ pana ``etassa paṭicchādanahetuṃ  aññaṃ bahuṃ kathetī''ti vuttaṃ. tatrāyaṃ adhippāyo -- yaṃ taṃ paṭijānanañca avajānanañca,  tassa paṭicchādanatthaṃ ``ko āha ^a^P4.0736^ea^, kiṃ āha, kismiṃ āhā''ti  evamādi bahuṃ bhāsatīti. puna mahāaṭṭhakathāyaṃ ``avajānitvā paṭijānanto paṭijānitvā  avajānanto eva ca aññenaññaṃ paṭicaratī''ti vuttaṃ. ^b^sampajānamusā bhāsatī^eb^ti  jānanto musā bhāsati. ^b^saṅketaṃ katvā visaṃvādetī^eb^ti purebhattādīsu ``asukasmiṃ  nāma kāle asukasmiṃ nāma padese vādo hotū''ti saṅketaṃ katvā saṅketato pure  vā pacchā vā gantvā ``passatha bho, titthiyā na āgatā parājitā''ti pakkamati.</p>
              <p>[03] 2^b^.^eb^ ^b^sampajānamusāvāde^eb^ti jānitvā jānantassa ca musā bhaṇane.</p>
              <p>[03] 3^b^.^eb^ ^b^visaṃvādanapurekkhārassā^eb^ti visaṃvādanacittaṃ purato katvā vadantassa.  ^b^vācā^eb^ti micchāvācāpariyāpannavacanasamuṭṭhāpikā cetanā. ^b^girā^eb^ti tāya cetanāya  samuṭṭhāpitasaddaṃ dasseti. ^b^byappatho^eb^ti vacanapatho; vācāyeva hi aññesampi diṭṭhānugatimāpajjantānaṃ  pathabhūtato byappathoti vuccati. ^b^vacībhedo^eb^ti vacīsaññitāya vācāya bhedo; pabhedagatā  vācā eva evaṃ vuccati. vācasikā viññattīti ^b^vacīviññatti^eb^. evaṃ  paṭhamapadena suddhacetanā, majjhe tīhi taṃsamuṭṭhāpitasaddasahitā cetanā, ante ekena viññattisahitā  cetanā ``kathitā''ti veditabbā. ^b^anariyavohārā^eb^ti anariyānaṃ bālaputhujjanānaṃ  vohārā.</p>
              <p>[03]evaṃ sampajānamusāvādaṃ dassetvā idāni ante vuttānaṃ sampajānamusāvādasaṅkhātānaṃ  anariyavohārānaṃ ^a^V0.0003^ea^ lakkhaṇaṃ dassento ^b^``adiṭṭhaṃ diṭṭhaṃ me''^eb^tiādimāha. tattha  adiṭṭhaṃ diṭṭhaṃ meti evaṃ vadato vacanaṃ taṃsamuṭṭhāpikā vā cetanā eko anariyavohāroti  iminā nayena attho veditabbo. apicettha cakkhuvasena aggahitārammaṇaṃ adiṭṭhaṃ,  sotavasena aggahitaṃ asutaṃ, ghānādivasena munitvā tīhi indriyehi ekābaddhaṃ  viya katvā patvā aggahitaṃ amutaṃ, aññatra pañcahi indriyehi suddhena ^a^M0.0003^ea^  viññāṇeneva aggahitaṃ aviññātanti veditabbaṃ. pāḷiyaṃ pana ^b^``adiṭṭhaṃ nāma  na cakkhunā diṭṭha''^eb^nti evaṃ oḷārikeneva nayena desanā katāti. diṭṭhādīsu  ca attanāpi ^a^P4.0737^ea^ parenapi diṭṭhaṃ diṭṭhameva. evaṃ sutamutaviññātānīti  ayameko pariyāyo. aparo nayo yaṃ attanā diṭṭhaṃ diṭṭhameva taṃ. esa nayo sutādīsu.  yaṃ pana parena diṭṭhaṃ, taṃ attanā sutaṭṭhāne tiṭṭhati. evaṃ mutādīnipi.</p>
              <p>[03] 4^b^.^eb^ idāni tesaṃ anariyavohārānaṃ vasena āpattiṃ āropetvā dassento ^b^``tīhākārehī^eb^''tiādimāha.  tassattho ``tīhi ākārehi paṭhamaṃ jhānaṃ samāpajjinti sampajānamusā bhaṇantassa āpatti  pārājikassā''ti evamādicatutthapārājikapāḷivaṇṇanāyaṃ vuttanayeneva veditabbo.  kevalañhi tattha ``paṭhamaṃ jhānaṃ samāpajji''nti idha ``adiṭṭhaṃ diṭṭhaṃ me''ti, tattha  ca ``āpatti pārājikassā''ti ``idha āpatti pācittiyassā''ti evaṃ vatthumatte  āpattimatte ca viseso, sesaṃ ekalakkhaṇamevāti.</p>
              <p>[03] 9^b^.^eb^ ^b^tīhākārehi diṭṭhe vematiko^eb^tiādīnampi attho ``diṭṭhassa hoti pārājikaṃ  dhammaṃ ajjhāpajjanto diṭṭhe vematiko''ti evamādiduṭṭhadosapāḷivaṇṇanāyaṃ vuttanayeneva  veditabbo. pāḷimattameva hi ettha viseso, atthe pana satheravāde kiñci  nānākaraṇaṃ natthi.</p>
              <p>[03] 11^b^.^eb^ ^b^sahasā bhaṇatī^eb^ti avīmaṃsitvā anupadhāretvā vā vegena diṭṭhampi ``adiṭṭhaṃ  me''ti bhaṇati. ^b^aññaṃ bhaṇissāmīti aññaṃ bhaṇatī^eb^ti mandattā jaḷattā pakkhalanto  ``cīvara''nti vattabbe ``cīra''nti ādiṃ bhaṇati. yo pana sāmaṇerena ``api bhante  mayhaṃ upajjhāyaṃ passitthā''ti vutto keḷiṃ kurumāno ``tava upajjhāyo dārusakaṭaṃ  yojetvā gato bhavissatī''ti vā siṅgālasaddaṃ sutvā ``kassāyaṃ bhante saddo''ti vutto  ``mātuyā te yānena gacchantiyā kaddame laggacakkaṃ uddharantānaṃ ayaṃ saddo''ti vā evaṃ  neva davā na ravā aññaṃ bhaṇati, so āpattiṃ āpajjatiyeva. aññā pūraṇakathā nāma  hoti, eko gāme thokaṃ telaṃ labhitvā vihāraṃ āgato sāmaṇeraṃ bhaṇati -- ``tvaṃ  ajja kuhiṃ gato, gāmo ekatelo ahosī''ti ^a^V0.0004^ea^ vā pacchikāya ṭhapitaṃ pūvakhaṇḍaṃ labhitvā  ^a^M0.0004^ea^ ``ajja gāme pacchikāhi pūve cāresu''nti vā, ayaṃ musāvādova hoti.  sesaṃ uttānamevāti.</p>
              <p>[03]tisamuṭṭhānaṃ -- kāyacittato ^a^P4.0738^ea^ vācācittato kāyavācācittato ca  samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,  akusalacittaṃ, tivedananti.</p>
              <p>[06] musāvādasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. omasavādasikkhāpadavaṇṇanā</h3n>
            <h4>
              <h4n> </h4n>
              <p>[03] 12^b^.^eb^ dutiyasikkhāpade ^b^omasantī^eb^ti ovijjhanti. ^b^khuṃsentī^eb^ti akkosanti.  ^b^vambhentī^eb^ti padhaṃsenti.</p>
              <p>[03] 13^b^.^eb^ ^b^bhūtapubba^eb^nti idaṃ vatthuṃ bhagavā omasavādagarahaṇatthaṃ āhari. ^b^nandivisālo  nāmā^eb^ti nandīti tassa balībaddassa nāmaṃ, visāṇāni panassa visālāni, tasmā ^b^``nandivisālo''^eb^ti  vuccati. bodhisatto tena samayena nandivisālo nāma hoti. brāhmaṇo taṃ yāgubhattādīhi  ativiya posesi. atha so brāhmaṇaṃ anukampamāno ^b^``gaccha tva''^eb^ntiādimāha. ^b^tattheva  aṭṭhāsī^eb^ti ahetukapaṭisandhikālepi parakhuṃsanaṃ amanāpatoyeva paccesi, tasmā  brāhmaṇassa dosaṃ dassetukāmo aṭṭhāsi. ^b^sakaṭasataṃ atibaddhaṃ pavaṭṭesī^eb^ti paṭipāṭiyā  ṭhapetvā heṭṭhārukkhe datvā ekābaddhaṃ katvā muggamāsavālukādīhi puṇṇaṃ sakaṭasataṃ  pavaṭṭento, kiñcāpi pubbe patiṭṭhitārappadesaṃ puna are patte pavaṭṭitaṃ hoti, bodhisatto  pana purimasakaṭena patiṭṭhitaṭṭhāne pacchimasakaṭaṃ patiṭṭhāpetuṃ sakaṭasatappamāṇaṃ padesaṃ  pavaṭṭesi. bodhisattānañhi sithilakaraṇaṃ nāma natthi. ^b^tena cattamano ahū^eb^ti  tena brāhmaṇassa dhanalābhena attano kammena ca so nandivisālo attamano ahosi.</p>
              <p>[03] 15^b^.^eb^ ^b^akkosenapī^eb^ti ^a^M0.0005^ea^ ettha pana yasmā parato ``dve akkosā -- hīno ca  akkoso ukkaṭṭho ca akkoso''ti vibhajitukāmo, tasmā yathā pubbe ``hīnenapi  akkosena khuṃsentī''ti vuttaṃ; evaṃ avatvā ``akkosena'' iccevamāha. ^b^venajātī^eb^ti  tacchakajāti; veṇukārajātītipi vadanti. ^b^nesādajātī^eb^ti migaluddakādijāti.</p>
              <p>[03]^b^rathakārajātī^eb^ti ^a^V0.0005^ea^ cammakārajāti. ^b^pukkusajātī^eb^ti pupphachaḍḍakajāti. ^b^avakaṇṇakādi^eb^  dāsānaṃ nāmaṃ hoti; tasmā hīnaṃ. ^b^oññāta^eb^nti avaññātaṃ; ``uññāta''ntipi  paṭhanti. ^b^avaññāta^eb^nti vambhetvā ñātaṃ. ^b^hīḷita^eb^nti jigucchitaṃ ^a^P4.0739^ea^.  ^b^paribhūta^eb^nti kimetenātiti paribhavakataṃ. ^b^acittīkata^eb^nti na garukataṃ.</p>
              <p>[03]^b^koṭṭhakakamma^eb^nti tacchakakammaṃ. ^b^muddā^eb^ti hatthamuddāgaṇanā. ^b^gaṇanā^eb^ti acchiddakādiavasesagaṇanā.  ^b^lekhā^eb^ti akkharalekhā. madhumehābādho vedanāya abhāvato ``ukkaṭṭho''ti vutto.  ^b^pāṭikaṅkhā^eb^ti icchitabbā. ^b^yakārena vā bhakārena vā^eb^ti yakārabhakāre yojetvā  yo akkoso. ^b^kāṭakoṭacikāya vā^eb^ti ^b^``kāṭa''^eb^nti purisanimittaṃ,  ^b^``koṭacikā''^eb^ti itthinimittaṃ; etehi vā yo akkoso, eso hīno nāma  akkosoti.</p>
              <p>[03] 16^b^.^eb^ idāni tesaṃ jātiādīnaṃ pabhedavasena āpattiṃ āropetvā dassento ^b^``upasampanno  upasampanna''^eb^ntiādimāha. tattha ^b^khuṃsetukāmo vambhetukāmo maṅkukattukāmo^eb^ti  akkositukāmo padhaṃsitukāmo garahitukāmo nittejaṃ kattukāmoti attho.  ^b^hīnena hīna^eb^nti hīnena jātivacanena hīnajātikaṃ. etena upāyena sabbapadesu attho  veditabbo.</p>
              <p>[03]ettha ca hīnena hīnaṃ vadanto kiñcāpi saccaṃ vadati, omasitukāmatāya panassa vācāya  vācāya pācittiyaṃ. ukkaṭṭhena hīnaṃ vadanto ca kiñcāpi alikaṃ bhaṇati, omasitukāmatāya  pana imināva sikkhāpadena pācittiyaṃ āpajjati, na purimena. yopi ``aticaṇḍālosi,  atibrāhmaṇosi, duṭṭhacaṇḍālosi, duṭṭhabrāhmaṇosī''tiādīni vadati, sopi āpattiyā  kāretabbo.</p>
              <p>[03] 26^b^.^eb^ ^b^santi^eb^ ^a^M0.0006^ea^ ^b^idhekacce^eb^ti vāre pana pariharitvā vuttabhāvena dukkaṭaṃ.  eseva nayo ^b^ye nūna...pe0... na maya^eb^nti vāresupi. anupasampanne pana catūsupi  vāresu dukkaṭameva. corosi gaṇṭhibhedakosītiādivacanehi pana upasampannepi anupampannepi  sabbavāresu dukkaṭameva. davakamyatāya pana upasampannepi anupasampannepi sabbavāresu dubbhāsitaṃ.  davakamyatā nāma keḷihasādhippāyatā. imasmiñca sikkhāpade ṭhapetvā bhikkhuṃ  bhikkhunīādayo sabbasattā anupasampannaṭṭhāne ṭhitāti ^a^P4.0740^ea^ veditabbā.</p>
              <p>[03] 35^b^.^eb^ ^b^atthapurekkhārassā^eb^tiādīsu pāḷiyā atthaṃ vaṇṇayanto ^b^atthapurekkhāro;^eb^  pāḷiṃ vācento ^a^V0.0006^ea^ ^b^dhammapurekkhāro;^eb^ anusiṭṭhiyaṃ ṭhatvā ``idānipi caṇḍālosi, pāpaṃ  mā akāsi, mā tamo tamaparāyaṇo ahosī''tiādinā nayena kathento ^b^anusāsanīpurekkhāro^eb^  nāmāti veditabbo. sesaṃ uttānameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti. kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti. ^b^dubbhāsitāpatti^eb^ panettha vācācittato samuṭṭhāti, kiriyaṃ,  saññāvimokkhaṃ, sacittakaṃ, akusalacittaṃ, dvivedanaṃ sukhā ca majjhattā cāti.</p>
              <p>[06] omasavādasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. pesuññasikkhāpadavaṇṇanā</h3n>
            <h4>
              <h4n> </h4n>
              <p>[03] 36^b^.^eb^ tatiyasikkhāpade -- ^b^bhaṇḍanajātāna^eb^nti sañjātabhaṇḍanānaṃ. ^b^bhaṇḍana^eb^nti kalahassa  pubbabhāgo, ``iminā ca iminā ca idaṃ kataṃ; evaṃ vutte evaṃ vakkhāmā''tiādikaṃ  sakasakapakkhe sammantanaṃ. ^b^kalaho^eb^ti āpattigāmiko kāyavācāvītikkamo. ^b^vivādo^eb^ti  viggāhikakathā. taṃ vivādaṃ āpannānaṃ ^b^vivādāpannānaṃ^eb^. ^b^pesuñña^eb^nti pisuṇavācaṃ,  piyabhāvassa suññakaraṇavācanti vuttaṃ hoti.</p>
              <p>[03] 37^b^.^eb^ ^b^bhikkhupesuññe^eb^ti ^a^M0.0007^ea^ bhikkhūnaṃ pesuññe; bhikkhuto sutvā bhikkhunā  bhikkhussa upasaṃhaṭapesuññeti attho.</p>
              <p>[03] 38^b^.^eb^ ^b^dvīhākārehī^eb^ti dvīhi kāraṇehi. ^b^piyakamyassa vā^eb^ti ``evaṃ ahaṃ  etassa piyo bhavissāmī''ti attano piyabhāvaṃ patthayamānassa vā. ^b^bhedādhippāyassa vā^eb^ti  ``evamayaṃ etena saddhiṃ bhijjissatī''ti parassa parena bhedaṃ icchantassa vā. ^b^jātitopī^eb^tiādi  sabbaṃ purimasikkhāpade vuttanayameva. idhāpi bhikkhuniṃ ādiṃ katvā sabbe anupasampannā  nāma.</p>
              <p>[03]^b^na piyakamyassa na bhedādhippāyassā^eb^ti ekaṃ akkosantaṃ ekañca khamantaṃ disvā ``aho  nillajjo, īdisampi nāma bhavantaṃ puna vattabbaṃ maññissatī''ti evaṃ kevalaṃ  pāpagarahitāya bhaṇantassa anāpatti. sesaṃ uttānatthameva. tisamuṭṭhānaṃ -- kāyacittato  vācācittato kāyavācācittato ^a^V0.0007^ea^ ca samuṭṭhāti ^a^P4.0741^ea^, kiriyaṃ, saññāvimokkhaṃ,  sacittakaṃ, lokavajjaṃ, kāyakammaṃ, vacīkammaṃ, akusalacittaṃ, tivedananti.</p>
              <p>[06] pesuññasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. padasodhammasikkhāpadavaṇṇanā</h3n>
            <h4>
              <h4n> </h4n>
              <p>[03] 44^b^.^eb^ catutthasikkhāpade -- ^b^appatissā^eb^ti appatissavā. upāsakāti vutte vacanampi  na sotukāmā; anādarāti attho. appatissayā vā anīcavuttinoti attho. ^b^asabhāgavuttikā^eb^ti  visabhāgajīvikā, yathā bhikkhūsu vattitabbaṃ; evaṃ appavattavuttinoti attho.</p>
              <p>[03] 45^b^.^eb^ ^b^padaso dhammaṃ vāceyyā^eb^ti ekato padaṃ padaṃ dhammaṃ vāceyya; koṭṭhāsaṃ  koṭṭhāsaṃ vāceyyāti attho. yasmā pana taṃ koṭṭhāsanāmakaṃ padaṃ catubbidhaṃ hoti,  tasmā taṃ dassetuṃ ``padaṃ anupadaṃ anvakkharaṃ anubyañjana''nti padabhājanaṃ vuttaṃ.  tattha ^b^pada^eb^nti eko gāthāpādo adhippeto. ^b^anupada^eb^nti dutiyapādo. ^b^anvakkhara^eb^nti  ekekamakkharaṃ. ^b^anubyañjana^eb^nti purimabyañjanena sadisaṃ pacchābyañjanaṃ. yaṃ kiñci  vā ekamakkharaṃ anvakkharaṃ, akkharasamūho anubyañjanaṃ, akkharānubyañjanasamūho padaṃ.  paṭhamapadaṃ padameva, dutiyaṃ anupadanti evamettha nānākaraṇaṃ veditabbaṃ.</p>
              <p>[03]idāni ^a^M0.0008^ea^ ^b^padaṃ nāma ekato paṭṭhapetvā ekato osāpentī^eb^ti gāthābandhaṃ  dhammaṃ vācento ``manopubbaṅgamā dhammā''ti ekamekaṃ padaṃ sāmaṇerena saddhiṃ  ekato ārabhitvā ekatoyeva niṭṭhāpeti. evaṃ vācentassa padagaṇanāya pācittiyā  veditabbā. ^b^anupadaṃ nāma pāṭekkaṃ paṭṭhapetvā ekato osāpentī^eb^ti  therena ``manopubbaṅgamā dhammā''ti vutte sāmaṇero taṃ padaṃ apāpuṇitvā ``manoseṭṭhā  manomayā''ti dutiyapadaṃ ekato bhaṇati, ime pāṭekkaṃ paṭṭhapetvā ekato osāpenti  nāma. evaṃ vācentassāpi anupadagaṇanāya pācittiyā. ^b^anvakkharaṃ nāma rūpaṃ aniccanti^eb^  ^a^P4.0742^ea^ ^b^vuccamāno ``rū''ti opātetī^eb^ti ``rūpaṃ aniccanti bhaṇa sāmaṇerā''ti  vuccamāno rūkāramattameva ekato vatvā tiṭṭhati. evaṃ vācentassāpi anvakkharagaṇanāya  pācittiyā. gāthābandhepi ca esa nayo labbhatiyeva. ^b^anubyañjanaṃ nāma rūpaṃ aniccanti  vuccamāno vedanā aniccāti saddaṃ nicchāretī^eb^ti ``rūpaṃ, bhikkhave, aniccaṃ,  vedanā aniccā''ti imaṃ suttaṃ vācayamāno therena ``rūpaṃ anicca''nti vuccamāno  sāmaṇero sīghapaññatāya ^a^V0.0008^ea^ ``vedanā aniccā''ti imaṃ aniccapadaṃ therassa ``rūpaṃ  anicca''nti etena aniccapadena saddhiṃ ekato bhaṇanto vācaṃ nicchāreti. evaṃ  vācentassāpi anubyañjanagaṇanāya pācittiyā. ayaṃ panettha saṅkhepo -- imesu padādīsu  yaṃ yaṃ ekato bhaṇati tena tena āpattiṃ āpajjatīti.</p>
              <p>[03]^b^buddhabhāsito^eb^ti sakalaṃ vinayapiṭakaṃ abhidhammapiṭakaṃ dhammapadaṃ cariyāpiṭakaṃ  udānaṃ itivuttakaṃ jātakaṃ suttanipāto vimānavatthu petavatthu brahmajālādīni  ca suttāni. ^b^sāvakabhāsito^eb^ti catuparisapariyāpannehi sāvakehi bhāsito  anaṅgaṇasammādiṭṭhianumānasuttacuḷavedallamahāvedallādiko. ^b^isibhāsito^eb^ti bāhiraparibbājakehi  bhāsito sakalo paribbājakavaggo, bāvariyassa antevāsikānaṃ soḷasannaṃ brāhmaṇānaṃ  pucchāti evamādi. ^b^devatābhāsito^eb^ti devatāhi bhāsito; so devatāsaṃyuttadevaputtasaṃyuttamārasaṃyuttabrahmasaṃyuttasakkasaṃyuttādivasena  veditabbo.</p>
              <p>[03]^b^atthūpasañhito^eb^ti aṭṭhakathānissito. ^b^dhammūpasañhito^eb^ti pāḷinissito; ubhayenāpi  vivaṭṭūpanissitameva vadati. kiñcāpi vivaṭṭūpanissitaṃ vadati, tisso saṅgītiyo  āruḷhadhammaṃyeva pana padaso vācentassa āpatti ^a^M0.0009^ea^. vivaṭṭūpanissitepi  nānābhāsāvasena gāthāsilokabandhādīhi abhisaṅkhate anāpatti. tisso saṅgītiyo  anāruḷhepi kulumbasuttaṃ rājovādasuttaṃ tikkhindriyaṃ catuparivaṭṭaṃ nandopanandanti  īdise āpattiyeva. apalāladamanampi vuttaṃ, mahāpaccariyampana paṭisiddhaṃ. meṇḍakamilindapañhesu  therassa sakapaṭibhāne anāpatti, yaṃ rañño saññāpanatthaṃ āharitvā vuttaṃ, tattha  āpatti. vaṇṇapiṭakāṅgulimālapiṭakaraṭṭhapālagājatāaḷavakagajjitaguḷhamaggaguḷhavessantaraguḷhavinayavedallapiṭakāni  pana abuddhavacanāniyevāti ^a^P4.0743^ea^ vuttaṃ. sīlūpadeso nāma dhammasenāpatinā  vuttoti vadanti, tasmiṃ āpattiyeva. aññānipi maggakathāārammaṇakathābuddhikadaṇḍaka  ñāṇavatthuasubhakathādīni atthi, tesu sattatiṃsa bodhipakkhiyadhammā vibhattā, dhutaṅgapañhe  paṭipadā vibhattā; tasmā tesu āpattīti vuttaṃ. mahāpaccariyādīsu pana saṅgītiṃ  anāruḷhesu rājovādatikkhindriyacatuparivaṭṭanandopanandakulumbasuttesuyeva āpattīti  vatvā avasesesu yaṃ buddhavacanato āharitvā vuttaṃ, tadeva āpattivatthu hoti, na  itaranti ayamattho pariggahito.</p>
              <p>[03] 48^b^.^eb^ ^b^ekato uddisāpento^eb^ti anupasampannena saddhiṃ ekato uddesaṃ gaṇhantopi ekato  vadati anāpattīti attho.</p>
              <p>[03]tatrāyaṃ ^a^V0.0009^ea^ vinicchayo -- upasampanno ca anupasampanno ca nisīditvā uddisāpenti. ācariyo  nisinnānaṃ bhaṇāmīti tehi saddhiṃ ekato vadati, ācariyassa āpatti. anupasampannena  saddhiṃ gaṇhantassa anāpatti. dvepi ṭhitā gaṇhanti, eseva nayo. daharabhikkhu nisinno,  sāmaṇero ṭhito, nisinnassa bhaṇāmīti bhaṇato anāpatti. sace daharo tiṭṭhati,  itaro nisīdati, ṭhitassa bhaṇāmīti bhaṇatopi anāpatti. sace bahūnaṃ bhikkhūnaṃ antare  eko sāmaṇero nisinno hoti, tasmiṃ nisinne padaso dhammaṃ vācentassa ācariyassa  acittakāpatti. sace sāmaṇero upacāraṃ muñcitvā ṭhito vā nisinno vā  hoti, yesaṃ vāceti, tesu apariyāpannattā ekena disābhāgena palāyanakaganthaṃ nāma  gaṇhātīti saṅkhyaṃ gacchati, tasmā anāpatti. ekato sajjhāyaṃ karontopi anupasampannena  saddhiṃ upasampanno ekato sajjhāyaṃ karonto ^a^M0.0010^ea^ tena saddhiṃyeva bhaṇati, anāpatti.  anupasampannassa santike uddesaṃ gaṇhantassapi tena saddhiṃ ekato bhaṇantassa anāpatti.  ayampi hi ekato sajjhāyaṃ karoticceva saṅkhyaṃ gacchati.</p>
              <p>[03]^b^yebhuyyena paguṇaṃ ganthaṃ bhaṇantaṃ opātetī^eb^ti sace ekagāthāya eko pādo na āgacchati,  sesaṃ āgacchati, ayaṃ yebhuyyena paguṇagantho nāma. etena ^a^P4.0744^ea^ nayena suttepi  veditabbo. taṃ opātentassa evaṃ bhaṇāhīti ekatopi bhaṇantassa anāpatti. ^b^osārentaṃ  opātetī^eb^ti suttaṃ uccārentaṃ parisamajjhe parisaṅkamānaṃ evaṃ vadehīti tena saddhiṃ  ekatopi vadantassa anāpatti. yaṃ pana mahāpaccariyādīsu ``mayā saddhiṃ mā vadā''ti  vutto yadi vadati, ``anāpattī''ti vuttaṃ, taṃ mahāaṭṭhakathāyaṃ natthi, natthibhāvoyeva  cassa yutto. kasmā? kiriyasamuṭṭhānattā. itarathā hi kiriyākiriyaṃ bhaveyya.  sesaṃ uttānatthameva.</p>
              <p>[03]padasodhammasamuṭṭhānaṃ -- vācato ca vācācittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, vacīkammaṃ, ticittaṃ, tivedananti.</p>
              <p>[06] padasodhammasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. sahaseyyasikkhāpadavaṇṇanā</h3n>
            <h4>
              <h4n> </h4n>
              <p>[03] 49^b^.^eb^ pañcamasikkhāpade -- ^b^muṭṭhassatī asampajānā^eb^ti   pubbabhāge satisampajaññassa akaraṇavasenetaṃ vuttaṃ, bhavaṅgotiṇṇakāle   pana kuto satisampajaññanti! ^b^vikūjamānā^eb^ti vippalapamānā ^a^V0.0010^ea^.  ^b^kākacchamānā^eb^ti nāsāya kākasaddaṃ viya niratthakasaddaṃ muñcamānā. ^b^upāsakā^eb^ti  paṭhamataraṃ uṭṭhitaupāsakā.</p>
              <p>[03] 50^b^.^eb^ ^b^etadavocu^eb^nti ``bhagavatā āvuso rāhula sikkhāpadaṃ paññatta''nti bhikkhū  sikkhāpadagāraveneva etaṃ avocuṃ. pakatiyā pana te bhagavati ca gāravena āyasmato  ca rāhulassa sikkhākāmatāya tassa āyasmato vasanaṭṭhānaṃ āgatassa cūḷamañcakaṃ vā apassenaṃ  vā yaṃ atthi taṃ paññapetvā cīvaraṃ vā uttarāsaṅgaṃ vā ussīsakaraṇatthāya denti  ^a^M0.0011^ea^. tatridaṃ tassāyasmato sikkhākāmatāya -- bhikkhū kira taṃ dūratova āgacchantaṃ  disvā muṭṭhisammuñjaniñca kacavarachaḍḍanakañca bahi khipanti. athaññehi ``āvuso kenidaṃ  pātita''nti vutte aññe evaṃ vadanti -- ``bhante, rāhulo imasmiṃ padese sañcari,  tena nu kho pātita''nti. so panāyasmā ``na mayhaṃ bhante idaṃ kamma''nti ekadivasampi  avatvā taṃ paṭisāmetvā bhikkhū khamāpetvā gacchati. ^b^vaccakuṭiyā seyyaṃ kappesī^eb^ti  taṃyeva ^a^P4.0745^ea^ sikkhākāmataṃ anubrūhanto dhammasenāpatimahāmoggallānāanandattherādīnaṃ  santikaṃ agantvā bhagavato vaḷañjanakavaccakuṭiyaṃ seyyaṃ kappesi. sā kira kuṭi  kavāṭabaddhā gandhaparibhaṇḍakatā samosaritapupphadāmā cetiyaṭṭhānamiva tiṭṭhati, aparibhogā  aññesaṃ.</p>
              <p>[03] 51^b^.^eb^ ^b^uttaridirattatiratta^eb^nti bhagavā sāmaṇerānaṃ saṅgahakaraṇatthāya tirattaṃ parihāraṃ  adāsi. na hi yuttaṃ kuladārake pabbājetvā nānuggahetunti. ^b^sahaseyya^eb^nti  ekato seyyaṃ. ^b^seyyā^eb^ti kāyappasāraṇasaṅkhātaṃ sayanampi vuccati, yasmiṃ senāsane  sayanti, tampi. tattha senāsanaṃ tāva dassetuṃ ^b^``seyyā nāma sabbacchannā''^eb^tiādi  vuttaṃ. kāyappasāraṇaṃ dassetuṃ ^b^anupasampanne nipanne bhikkhu nipajjatī''^eb^tiādi  vuttaṃ. tasmā ayamettha attho -- ``senāsanasaṅkhātaṃ seyyaṃ pavisitvā kāyappasāraṇasaṅkhātaṃ  seyyaṃ kappeyya vidaheyya sampādeyyā''ti. ^b^sabbacchannā^eb^tiādinā pana tassā  senāsanasaṅkhātāya seyyāya lakkhaṇaṃ vuttaṃ. tasmā yaṃ senāsanaṃ upari pañcahi chadanehi  aññena vā kenaci sabbameva paṭicchannaṃ, ayaṃ sabbacchannā nāma seyyā. aṭṭhakathāsu  pana pākaṭavohāraṃ gahetvā vācuggatavasena ``sabbacchannā nāma pañcahi chadanehi channā''ti  vuttaṃ. kiñcāpi vuttaṃ? atha kho dussakuṭiyaṃ vasantassāpi na sakkā anāpatti  kātuṃ, tasmā yaṃ kiñci paṭicchādanasamatthaṃ idha chadanañca paricchannañca veditabbaṃ.  pañcavidhacchadaneyeva hi gayhamāne padaracchannepi sahaseyyā na bhaveyya. yaṃ pana senāsanaṃ  bhūmito paṭṭhāya yāva chadanaṃ āhacca pākārena vā aññena vā kenaci antamaso vatthenāpi  parikkhittaṃ, ayaṃ sabbaparicchannā nāma seyyā. chadanaṃ anāhacca sabbantimena pariyāyena  diyaḍḍhahatthubbedhena pākārādinā ^a^V0.0011^ea^ parikkhittāpi sabbaparicchannāyevāti kurundaṭṭhakathāyaṃ  vuttaṃ. yassā pana upari bahutaraṃ ṭhānaṃ channaṃ, appaṃ acchannaṃ, samantato ^a^M0.0012^ea^  vā bahutaraṃ parikkhittaṃ, appaṃ aparikkhittaṃ, ayaṃ ^b^yebhuyyena channā yebhuyyena paricchannā^eb^  nāma. iminā ^a^P4.0746^ea^ hi lakkhaṇena samannāgato sacepi sattabhūmako pāsādo  ekūpacāro hoti, satagabbhaṃ vā catussālaṃ vā, ekaseyyāicceva saṅkhyaṃ gacchati. taṃ  sandhāya vuttaṃ ^b^``catutthe divase atthaṅgate sūriye anupasampanne nipanne bhikkhu  nipajjati, āpatti pācittiyassā''^eb^tiādi.</p>
              <p>[03]tattha ca nipajjanamatteneva pācittiyaṃ. sace pana sambahulā sāmaṇerā, eko  bhikkhu, sāmaṇeragaṇanāya pācittiyā. te ce uṭṭhāyuṭṭhāya nipajjanti, tesaṃ payoge  payoge bhikkhussa āpatti. bhikkhussa uṭṭhāyuṭṭhāya nipajjane pana bhikkhusseva payogena  bhikkhussa āpatti. sace pana sambahulā bhikkhū eko sāmaṇero sabbesaṃ āpattiṃ  karoti, tassa uṭṭhāyuṭṭhāya nipajjanenapi bhikkhūnaṃ āpattiyeva. ubhayesaṃ sambahulabhāvepi  eseva nayo.</p>
              <p>[03]apicettha ekāvāsādikampi catukkaṃ veditabbaṃ. yo hi ekasmiṃ āvāse ekeneva  anupasampannena saddhiṃ tirattaṃ sahaseyyaṃ kappeti, tassa catutthadivasato paṭṭhāya devasikā  āpatti. yopi ekasmiṃyeva āvāse nānāanupasampannehi saddhiṃ tirattaṃ sahaseyyaṃ  kappeti, tassapi. yopi nānāāvāsesu ekeneva anupasampannena saddhiṃ tirattaṃ sahaseyyaṃ  kappeti, tassapi. yopi nānāāvāsesu nānāanupasampannehi saddhiṃ yojanasatampi gantvā  sahaseyyaṃ kappeti, tassapi catutthadivasato paṭṭhāya devasikā āpatti.</p>
              <p>[03]ayañca sahaseyyāpatti nāma ``bhikkhuṃ ṭhapetvā avaseso anupasampanno nāmā''ti vacanato  tiracchānagatenapi saddhiṃ hoti, tatra tiracchānagatassa paricchedo methunadhammāpattiyā  vuttanayeneva veditabbo. tasmā sacepi godhābiḷālamaṅgusādīsu koci pavisitvā  bhikkhuno vasanasenāsane ekūpacāraṭṭhāne sayati, sahaseyyāva hoti.</p>
              <p>[03]yadi pana thambhānaṃ upari katapāsādassa uparimatalena saddhiṃ asambaddhabhittikassa bhittiyā  upari ṭhitasusiratulāsīsassa susirena pavisitvā tulāya abbhantare sayitvā teneva  susirena nikkhamitvā gacchati ^a^P4.0747^ea^, heṭṭhāpāsāde ^a^M0.0013^ea^ sayitabhikkhussa  anāpatti. sace chadane chiddaṃ hoti, tena pavisitvā antochadane vasitvā teneva  pakkamati, nānūpacāre uparimatale chadanabbhantare sayitassa āpatti, heṭṭhimatale sayitassa  anāpatti. sace antopāsādeneva ārohitvā ^a^V0.0012^ea^ sabbatalāni paribhuñjanti, ekūpacārāni  honti, tesu yattha katthaci sayitassa āpatti.</p>
              <p>[03]sabhāsaṅkhepena kate aḍḍhakuṭṭakasenāsane sayitassa vāḷasaṅghāṭādīsu kapotādayo pavisitvā  sayanti, āpattiyeva. parikkhepassa bahigate nibbakosabbhantare sayanti, anāpatti.  parimaṇḍalaṃ vā caturassaṃ vā ekacchadanāya gabbhamālāya satagabbhaṃ cepi senāsanaṃ hoti,  tatra ce ekena sādhāraṇadvārena pavisitvā visuṃ pākārena aparicchinnagabbhūpacāre  sabbagabbhe pavisanti, ekagabbhepi anupasampanne nipanne sabbagabbhesu nipannānaṃ āpatti.  sace sapamukhā gabbhā honti, pamukhassa upari acchannaṃ uccavatthukaṃ cepi hoti,  pamukhe sayito gabbhe sayitānaṃ āpattiṃ na karoti. sace pana gabbhacchadaneneva  saddhiṃ sambaddhacchadanaṃ hoti, tatra sayito sabbesaṃ āpattiṃ karoti. kasmā? sabbacchannattā  sabbaparicchannattā ca, gabbhaparikkhepoyeva hissa parikkhepoti. eteneva hi nayena  aṭṭhakathāsu lohapāsādaparikkhepassa catūsu dvārakoṭṭhakesu āpatti vuttā.</p>
              <p>[03]yaṃ pana andhakaṭṭhakathāyaṃ ``aparikkhitte pamukhe anāpattīti bhūmiyaṃ vinā jagatiyā  pamukhaṃ sandhāya kathina''nti vuttaṃ, taṃ andhakaraṭṭhe pāṭekkasannivesā ekacchadanā  gabbhapāḷiyo sandhāya vuttaṃ. yañca tattha ``bhūmiyaṃ vinā jagatiyā''ti vuttaṃ, taṃ  neva aṭṭhakathāsu atthi; na pāḷiyā sameti. dasahatthubbedhāpi hi jagati parikkhepasaṅkhyaṃ  na gacchati. tasmā yampi tattha dutiyasikkhāpade jagatiyā pamāṇaṃ vatvā ``etaṃ ekūpacāraṃ  paricchannaṃ nāma hotī''ti vuttaṃ, taṃ na gahetabbaṃ. yepi ekasāladvisālatisālacatussālasannivesā  mahāpāsādā ekasmiṃ okāse pāde dhovitvā paviṭṭhena sakkā honti sabbattha anuparigantuṃ  ^a^P4.0748^ea^, tesupi sahaseyyāpattiyā na muccati. sace tasmiṃ tasmiṃ ṭhāne  upacāraṃ paricchinditvā katā honti, ekūpacāraṭṭhāneyeva āpatti.</p>
              <p>[03]dvīhi ^a^M0.0014^ea^ dvārehi yuttassa sudhāchadanamaṇḍapassa majjhe pākāraṃ karonti, ekena  dvārena pavisitvā ekasmiṃ paricchede anupasampanno sayati, ekasmiṃ bhikkhu, anāpatti.  pākāre godhādīnaṃ pavisanamattampi chiddaṃ hoti, ekasmiñca paricchede godhā sayanti,  anāpattiyeva. na hi chiddena gehaṃ ekūpacāraṃ nāma hoti. sace pākāramajjhe chinditvā  dvāraṃ yojenti, ekūpacāratāya āpatti. taṃ dvāraṃ kavāṭena pidahitvā sayanti, āpattiyeva.  na hi dvārapidahanena gehaṃ nānūpacāraṃ nāma hoti, dvāraṃ vā advāraṃ. kavāṭañhi  saṃvaraṇavivaraṇehi yathāsukhaṃ ^a^V0.0013^ea^ vaḷañjanatthāya kataṃ, na vaḷañjanūpacchedanatthāya. sace pana  taṃ dvāraṃ puna iṭṭhakāhi pidahanti, advāraṃ hoti, purime nānūpacārabhāveyeva tiṭṭhati.  dīghapamukhaṃ cetiyagharaṃ hoti. ekaṃ kavāṭaṃ anto, ekaṃ bahi, dvinnaṃ kavāṭānaṃ  antare anupasampanno antocetiyaghare sayantassa āpattiṃ karoti, ekūpacārattā.</p>
              <p>[03]tatra yassa ``siyā ayaṃ ekūpacāranānūpacāratā nāma udositasikkhāpade vuttā, idha pana  `seyyā nāma sabbacchannā sabbaparicchannā yebhuyyena channā yebhuyyena paricchannā'ti  ettakameva vuttaṃ, pihitadvāro ca gabbho sabbaparicchannova hoti. tasmā tattha anto  sayiteneva saddhiṃ āpatti, bahi sayitena anāpattī''ti. so evaṃ vattabbo -- ``apihitadvāre  pana kasmā bahi sayitena āpattī''ti? pamukhassa gabbhena saddhiṃ sabbacchannattā.  ``kiṃ pana gabbhe pihite chadanaṃ viddhastaṃ hotī''ti? na viddhastaṃ, gabbhena saddhiṃ  pamukhassa sabbaparicchannatā na hoti. ``kiṃ parikkhepo viddhasto''ti? addhā vakkhati  ``na viddhasto, kavāṭena upacāro paricchanno''ti. evaṃ dūrampi gantvā puna ekūpacāranānūpacārataṃyeva  paccāgamissati.</p>
              <p>[03]apica yadi byañjanamatteyeva attho suviññeyyo siyā, sabbacchannāti vacanato pañcannaṃ aññatarena  chadanena channā eva seyyā siyā, na aññena. evañca sati padaracchannādīsu anāpatti  siyā. tato yadatthaṃ sikkhāpadaṃ paññattaṃ, sveva attho parihāyeyya ^a^P4.0749^ea^.  parihāyatu vā mā vā, kathaṃ avuttaṃ gahetabbanti; ko vā vadati ``avuttaṃ gahetabba''nti?  vuttañhetaṃ aniyatesu -- ``paṭicchannaṃ nāma āsanaṃ kuṭṭena vā kavāṭena vā kilañjena  ^a^M0.0015^ea^ vā sāṇipākārena vā rukkhena vā thambhena vā koṭṭhalikāya vā yena  kenaci paṭicchannaṃ hotī''ti. tasmā yathā tattha yena kenaci paṭicchannaṃ paṭicchannameva,  evamidhāpi gahetabbaṃ. tasmā senāsanaṃ khuddakaṃ vā hotu mahantaṃ vā aññena saddhiṃ sambaddhaṃ  vā asambaddhaṃ vā dīghaṃ vā vaṭṭaṃ vā caturassaṃ vā ekabhūmakaṃ vā, anekabhūmakaṃ vā,  yaṃ yaṃ ekūpacāraṃ sabbattha yena kenaci paṭicchādanena sabbacchanne sabbaparicchanne yebhuyyena  vā channe yebhuyyena vā paricchanne sahaseyyāpatti hotīti.</p>
              <p>[03] 53^b^.^eb^ ^b^upaḍḍhacchanne upaḍḍhaparicchanne āpatti dukkaṭassā^eb^ti ettha sabbacchanne upaḍḍhaparicchanneti  evamādīsupi mahāpaccariyaṃ dukkaṭamevāti vuttaṃ. mahāaṭṭhakathāyaṃ pana ``sabbacchanne  yebhuyyenaparicchanne pācittiyaṃ, sabbacchanne upaḍḍhaparicchanne pācittiyaṃ, yebhuyyenachanne  upaḍḍhaparicchanne ^a^V0.0014^ea^ pācittiyaṃ, sabbaparicchanne yebhuyyenachanne pācittiyaṃ, sabbaparichanne  upaḍḍhacchanne pācittiyaṃ, yebhuyyenaparicchanne upaḍḍhacchanne pācittiyaṃ, pāḷiyaṃ vuttapācittiyena  saddhiṃ satta pācittiyānī''ti vuttaṃ. ``sabbacchanne cūḷakaparicchanne dukkaṭaṃ, yebhuyyenachanne  cūḷakaparicchanne dukkaṭaṃ, sabbaparicchanne cūḷakacchanne dukkaṭaṃ, yebhuyyenaparicchanne  cūḷakacchanne dukkaṭaṃ, pāḷiyaṃ dukkaṭena saha pañca dukkaṭānī''ti vuttaṃ.</p>
              <p>[03]``upaḍḍhacchanne cūḷakaparicchanne anāpatti, upaḍḍhaparicchanne cūḷakacchanne anāpatti, cūḷakacchanne  cūḷakaparicchanne anāpatti, sabbacchanne sabbāparicchanneti ca ettha senambamaṇḍapavaṇṇaṃ   ^a^P4.0750^ea^ hotī''ti vuttaṃ. imināpetaṃ veditabbaṃ -- ``yathā jagati parikkhepasaṅkhaya  na gacchatī''ti. sesaṃ uttānatthameva.</p>
              <p>[03]eḷakalomasamuṭṭhānaṃ -- kāyato ca kāyacittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, ticittaṃ, tivedananti.</p>
              <p>[06] sahaseyyasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. dutiyasahaseyyasikkhāpadavaṇṇanā</h3n>
            <h4>
              <h4n> </h4n>
              <p>[03] 55^b^.^eb^ dutiyasahaseyyasikkhāpade ^a^M0.0016^ea^ -- ^b^āvasathāgāra^eb^nti āgantukānaṃ vasanāgāraṃ.  ^b^paññattaṃ hotī^eb^ti puññakāmatāya katvā ṭhapitaṃ hoti. ^b^yena sā itthī tenupasaṅkamī^eb^ti  asukasmiṃ nāma ṭhāne āvasathāgāraṃ paññattaṃ atthīti manussānaṃ sutvā upasaṅkami.  ^b^gandhagandhinī^eb^ti agarukuṅkumādīnaṃ gandhānaṃ gandho gandhagandho, so assā atthīti  gandhagandhinī. ^b^sāṭakaṃ nikkhipitvā^eb^ti appeva nāmassa imampi vippakāraṃ  passantassa rāgo uppajjeyyāti cintetvā evamakāsi. ^b^okkhipitvā^eb^ti adho khipitvā.  ^b^accayo^eb^ti aparādho. ^b^maṃ accagamā^eb^ti maṃ atikkamma abhibhavitvā pavatto.  sesaṃ paṭhamasikkhāpade vuttanayeneva veditabbaṃ. ayameva hi viseso -- paṭhamasikkhāpade  catutthadivase āpatti idha paṭhamadivasepi. yakkhīpetīhi dissamānakarūpāhi tiracchānagatitthiyā  ca methunadhammavatthubhūtāya eva dukkaṭaṃ. sesāhi anāpatti. samuṭṭhānādīni paṭhamasadisānevāti.</p>
              <p>[06] dutiyasahaseyyasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. dhammadesanāsikkhāpadavaṇṇanā</h3n>
            <h4>
              <h4n> </h4n>
              <p>[03] 60^b^.^eb^ sattamasikkhāpade ^a^V0.0015^ea^ -- ^b^gharaṇī^eb^ti gharasāminī. ^b^nivesanadvāre^eb^ti nivesanassa  mahādvāre. ^b^gharasuṇhā^eb^ti tasmiṃ ghare suṇhā. ^b^āvasathadvāre^eb^ti ovarakadvāre.  ^b^vissaṭṭhenā^eb^ti suniggatena saddena. ^b^vivaṭenā^eb^ti suṭṭhu pakāsena asaṃvutena.  ^b^dhammo desetabbo^eb^ti ayaṃ saraṇasīlādibhedo dhammo kathetabbo. ^b^aññātu^eb^nti  ājānituṃ. ^b^viññunā purisaviggahenā^eb^ti viññunā purisena, purisaviggahaṃ  gahetvāpi ṭhitena na yakkhena na petena na tiracchānagatena.</p>
              <p>[03] 66^b^.^eb^ ^b^anāpatti viññunā purisaviggahenā^eb^ti viññunā purisaviggahena saddhiṃ  ṭhitāya bahumpi dhammaṃ desentassa anāpatti. ^b^chappañcavācāhī^eb^ti ^a^P4.0751^ea^  chahi pañcahi vācāhi yo deseti, tassapi anāpatti. tattha eko gāthāpādo ekavācāti  evaṃ sabbattha vācāpamāṇaṃ veditabbaṃ. sace aṭṭhakathaṃ dhammapadaṃ jātakādivatthuṃ  vā kathetukāmo hoti, chappañcapadamattameva kathetuṃ ^a^M0.0017^ea^ vaṭṭati. pāḷiyā saddhiṃ  kathentena ekapadaṃ pāḷito pañca aṭṭhakathātoti evaṃ cha padāni anatikkāmetvāva  kathetabbo. padasodhamme vuttappabhedo hi idhāpi sabbo dhammoyeva. ^b^tasmiṃ desetī^eb^ti  tasmiṃ khaṇe deseti. sampadānatthe vā etaṃ bhummavacanaṃ. tassā desetīti attho.  ^b^aññissā mātugāmassā^eb^ti ekissā desetvā puna āgatāgatāya aññissāpi desetīti  evaṃ ekāsane nisinno mātugāmasatasahassannampi desetīti attho. mahāpaccariyaṭṭhakathāyaṃ  vuttaṃ samaṃ nisinnānaṃ mātugāmānaṃ ``tumhākaṃ ekekissā ekekaṃ gāthaṃ desessāmi,  taṃ suṇāthāti deseti, anāpatti. paṭhamaṃ ekekissā ekekaṃ gāthaṃ kathessāmīti  ābhogaṃ katvā jānāpetvā kathetuṃ vaṭṭati, na pacchāti. ^b^pañhaṃ pucchati pañhaṃ puṭṭho  kathetī^eb^ti mātugāmo ``dīghanikāyo nāma bhante kimatthaṃ dīpetī''ti pucchati.  evaṃ pañhaṃ puṭṭho bhikkhu sabbaṃ cepi dīghanikāyaṃ katheti, anāpatti. sesamettha  uttānatthameva.</p>
              <p>[03]padasodhammasamuṭṭhānaṃ -- vācato ca vācācittato ca samuṭṭhāti, kiriyākiriyaṃ, nosaññāvimokkhaṃ,  acittakaṃ, paṇṇattivajjaṃ, vacīkammaṃ, ticittaṃ, tivedananti.</p>
              <p>[06] dhammadesanāsikkhāpadaṃ sattamaṃ.</p>
            </h4>
          </h3>
          <h3>
            <h3n> 8. bhūtārocanasikkhāpadavaṇṇanā</h3n>
            <h4>
              <h4n> </h4n>
              <p>[03] 67^b^.^eb^ aṭṭhamasikkhāpade ^a^V0.0016^ea^ -- vatthukathāya tāva yaṃ vattabbaṃ siyā, taṃ sabbaṃ catutthapārājikavaṇṇanāyaṃ  vuttanayameva. ayameva hi viseso -- tattha abhūtaṃ ārocesuṃ, idha bhūtaṃ. bhūtampi  puthujjanā ārocesuṃ, na ariyā. ariyānañhi payuttavācā nāma natthi, attano guṇe  ārocayamāne pana aññe ^a^P4.0752^ea^ na paṭisedhesuṃ, tathāuppanne ca paccaye sādiyiṃsu,  tathāuppannabhāvaṃ ajānantā.</p>
              <p>[03]^b^``atha kho te bhikkhū bhagavato etamatthaṃ ārocesu''^eb^ntiādimhi pana ye uttarimanussadhammassa  vaṇṇaṃ bhāsiṃsu, te ārocesunti veditabbaṃ. ^b^``kacci pana vo bhikkhave  bhūta''^eb^nti pucchite pana sabbepi ^b^``bhūtaṃ bhagavā''^eb^ti paṭijāniṃsu. ariyānampi  hi abbhantare bhūto uttarimanussadhammoti. atha bhagavā ^a^M0.0018^ea^ ariyamissakattā ``moghapurisā''ti  avatvā ^b^``kathañhi nāma tumhe bhikkhave''^eb^ti vatvā ^b^``udarassa kāraṇā''^eb^tiādimāha.  tattha yasmā ariyā aññesaṃ sutvā ``ayyo kira, bhante, sotāpanno''tiādinā  nayena pasannehi manussehi pucchiyamānā apaññatte sikkhāpade anādīnavadassino suddhacittatāya  attano ca paresañca visesādhigamaṃ paṭijāniṃsu. evaṃ paṭijānantehi ca tehi yaṃ aññe  udarassa kāraṇā uttarimanussadhammassa vaṇṇaṃ bhāsitvā piṇḍapātaṃ uppādesuṃ,  taṃ suddhacittatāya sādiyantehipi udarassa kāraṇā uttarimanussadhammassa vaṇṇo bhāsito  viya hoti. tasmā sabbasaṅgāhikeneva nayena ``kathañhi nāma tumhe, bhikkhave, udarassa  kāraṇā gihīnaṃ aññamaññaṃ uttarimanussadhammassa vaṇṇaṃ bhāsissathā''ti āha. sesaṃ  catutthapārājikavatthusadisameva. sikkhāpadavibhaṅgepi kevalaṃ tattha pārājikañceva  thullaccayañca idha bhūtattā pācittiyañceva dukkaṭañca ayaṃ viseso. sesaṃ vuttanayameva.</p>
              <p>[03] 77^b^.^eb^ ^b^``upasampannassa bhūtaṃ ārocetī''^eb^ti uttarimanussadhammameva sandhāya vuttaṃ.  parinibbānakāle hi antarā vā atikaḍḍhiyamānena upasampannassa bhūtaṃ ārocetuṃ  vaṭṭati. sutapariyattisīlaguṇaṃ pana anupasampannassāpi ārocetuṃ vaṭṭati. ādikammikassa  anāpatti. ``ummattakassā''ti idaṃ pana idha na vuttaṃ. kasmā? diṭṭhisampannānaṃ  ummādassa vā cittakkhepassa vā abhāvāti. mahāpaccariyampi hi vicāritaṃ ``jhānalābhī  pana parihīne jhāne ummattako bhaveyya, tassapi bhūtārocanapaccayā anāpatti na  vattabbā, bhūtasseva abhāvato''ti. sesaṃ uttānameva.</p>
              <p>[03]bhūtārocanaṃ ^a^V0.0017^ea^ nāmetaṃ pubbe avuttehi tīhi samuṭṭhānehi samuṭṭhāti -- kāyato vācato  kāyavācato cāti. kiriyaṃ ^a^P4.0753^ea^, nosaññāvimokkhaṃ, acittakaṃ, paṇṇattivajjaṃ,  kāyakammaṃ, vacīkammaṃ, kusalābyākatacittehi dvicittaṃ, sukhamajjhattavedanāhi  dvivedananti.</p>
              <p>[06] bhūtārocanasikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. duṭṭhullārocanasikkhāpadavaṇṇanā</h3n>
            <h4>
              <h4n> </h4n>
              <p>[03] 78^b^.^eb^ navamasikkhāpade ^a^M0.0019^ea^ -- ^b^duṭṭhullā nāma āpatti cattāri ca pārājikāni  terasa ca saṅghādisesā^eb^ti imissā pāḷiyā ``pārājikāni duṭṭhullasaddatthadassanatthaṃ  vuttāni, saṅghādisesaṃ pana idha adhippeta''nti aṭṭhakathāsu vuttaṃ. tatrāyaṃ vicāraṇā --  sace pārājikaṃ ārocentassa pācittiyaṃ na bhaveyya, yathā samānepi bhikkhu-bhikkhunīnaṃ  upasampannasadde yattha bhikkhunī anadhippetā hoti, tattha bhikkhuṃ ṭhapetvā avaseso anupasampannoti  vuccati; evamidha samānepi pārājikasaṅghādisesānaṃ duṭṭhullasadde yadi pārājikaṃ  anadhippetaṃ, ``duṭṭhullā nāma āpatti terasa saṅghādisesā''ti etadeva vattabbaṃ siyā.  tattha bhaveyya ``yo pārājikaṃ āpanno, so bhikkhubhāvato cuto, tasmā tassa āpattiṃ  ārocento dukkaṭaṃ āpajjatī''ti. evaṃ sati akkosantopi dukkaṭaṃ āpajjeyya,  pācittiyameva ca āpajjati. vuttañhetaṃ -- ``asuddho hoti puggalo aññataraṃ pārājikaṃ  dhammaṃ ajjhāpanno, tañce asuddhadiṭṭhi samāno okāsaṃ kārāpetvā akkosādhippāyo  vadati, āpatti omasavādassā''ti (pārā0 389). evaṃ pāḷiyā vicāriyamānāya  pārājikaṃ ārocentassāpi pācittiyameva dissati. kiñcāpi dissati, atha kho  sabbāṭṭhakathāsu vuttattā ^b^aṭṭhakathācariyāva^eb^ ettha pamāṇaṃ, na aññā vicāraṇā. pubbepi  ca āvocumha -- ``buddhena dhammo vinayo ca vutto, yo tassa puttehi tatheva ñāto''tiādi  (pārā0 aṭṭha0 1.ganthārambhakathā). aṭṭhakathācariyā hi buddhassa adhippāyaṃ jānanti.</p>
              <p>[03]imināpi cetaṃ pariyāyena veditabbaṃ. aññatra bhikkhusammutiyāti hi vuttaṃ. bhikkhusammutiyā  ca ārocanaṃ āyatiṃ saṃvaratthāya puna tathārūpaṃ āpattiṃ anāpajjanatthāya bhagavatā anuññātaṃ,  na tassa bhikkhuno avaṇṇamattappakāsanatthāya, sāsane cassa patiṭṭhānisedhanatthāya  ^a^P4.0754^ea^, na ca pārājikaṃ āpannassa puna tathārūpāya āpattiyā anāpajjanena bhikkhubhāvo  ^a^V0.0018^ea^ nāma atthi. tasmā ``pārājikāni duṭṭhullasaddatthadassanatthaṃ vuttāni, saṅghādisesaṃ  pana idhādhippeta''nti yaṃ aṭṭhakathāsu vuttaṃ, taṃ suvuttameva.</p>
              <p>[03] 80^b^.^eb^ ^b^atthi^eb^ ^a^M0.0020^ea^ ^b^bhikkhusammuti āpattipariyantā^eb^tiādīsu pana yā  ayaṃ bhikkhusammuti vuttā, sā na katthaci āgatā, idha vuttattāyeva pana abhiṇhāpattikaṃ  bhikkhuṃ disvā evamesa paresu hirottappenāpi āyatiṃ saṃvaraṃ āpajjissatīti  tassa bhikkhuno hitesitāya tikkhattuṃ apaloketvā saṅghena kātabbāti veditabbāti.</p>
              <p>[03] 82^b^.^eb^ ^b^aduṭṭhullaṃ āpattiṃ āroceti āpatti dukkaṭassā^eb^ti pañcapi āpattikkhandhe  ārocentassa dukkaṭaṃ. mahāpaccariyaṃ pana pārājikaṃ ārocentassāpi dukkaṭameva  vuttaṃ. ^b^anupasampannassa duṭṭhullaṃ vā aduṭṭhullaṃ vā ajjhācāra^eb^nti ettha  ādito pañca sikkhāpadāni duṭṭhullo nāma ajjhācāro, sesāni aduṭṭhullo. sukkavissaṭṭhikāyasaṃsaggaduṭṭhullāttakāmā  panassa ajjhācāro nāmāti vuttaṃ.</p>
              <p>[03] 83^b^.^eb^ ^b^vatthuṃ ārocetī^eb^ti ``ayaṃ sukkavissaṭṭhiṃ āpanno, duṭṭhullaṃ āpanno,  attakāmaṃ āpanno'' kāyasaṃsaggaṃ āpannoti evaṃ vadantassa anāpatti. ^b^āpattiṃ  ārocetī^eb^ti ettha ``ayaṃ pārājikaṃ āpanno, saṅghādisesaṃ thullaccayaṃ pācittiyaṃ  pāṭidesanīyaṃ dukkaṭaṃ dubbhāsitaṃ āpanno''ti vadati anāpatti. ``ayaṃ  asuciṃ mocetvā saṅghādisesaṃ āpanno''tiādinā pana nayena vatthunā saddhiṃ āpattiṃ  ghaṭetvā ārocentasseva āpatti. sesamettha uttānameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti.</p>
              <p>[06] duṭṭhullārocanasikkhāpadaṃ navamaṃ.</p>
            </h4>
          </h3>
          <h3>
            <h3n> 10. pathavīkhaṇanasikkhāpadavaṇṇanā</h3n>
            <h4>
              <h4n> </h4n>
              <p>[03] 86^b^.^eb^ dasamasikkhāpade -- ^b^jātā ca pathavī ajātā ca pathavī^eb^ti imehi padehi jātapathaviñca  ajātapathaviñca dasseti. ^b^appapāsāṇā^eb^dīsu appā pāsāṇā etthāti appapāsāṇāti  evamattho ^a^P4.0755^ea^ daṭṭhabbo. tattha muṭṭhippamāṇato ^a^M0.0021^ea^ upari pāsāṇāti veditabbā,  muṭṭhippamāṇā ^a^V0.0019^ea^ sakkharā. kathalāti kapālakhaṇḍāni. marumbāti kaṭasakkharā. vālikāti  vālukāyeva. ^b^yebhuyyena paṃsukā^eb^ti tīsu koṭṭhāsesu dve koṭṭhāsā paṃsu,  eko pāsāṇādīsu aññataro. ^b^adaḍḍhāpī^eb^ti uddhanapattapacanakumbhakārāvāpādivasena tathā  tathā adaḍḍhā. sā pana visuṃ natthi, suddhapaṃsuādīsu aññatarāva veditabbā. ^b^yebhuyyenasakkharā^eb^ti  bahutarā sakkharā. hatthikucchiyaṃ kira ekapacchipūraṃ āharāpetvā doṇiyaṃ dhovitvā  pathaviyā yebhuyyena sakkharabhāvaṃ ñatvā sayaṃ bhikkhū pokkharaṇiṃ khaṇiṃsu. yāni pana  majjhe ^b^``appapaṃsu appamattikā''^eb^ti dve padāni, tāni yebhuyyenapāsāṇādipañcakameva  pavisanti tesaṃyeva hi dvinnaṃ pabhedadassanametaṃ. ^b^sayaṃ khaṇati āpatti pācittiyassā^eb^ti  ettha pahāre pahāre pācittiyaṃ veditabbaṃ. ^b^sakiṃ āṇatto bahukampi khaṇatī^eb^ti  sacepi sakaladivasaṃ khaṇati, āṇāpakassa ekaṃyeva pācittiyaṃ. sace pana kusito  hoti, punappunaṃ āṇāpetabbo. taṃ āṇāpetvā khaṇāpentassa vācāya vācāya pācittiyaṃ.  ayaṃ tāva pāḷivaṇṇanā.</p>
              <p>[03]ayaṃ pana pāḷimuttakavinicchayo -- ``pokkharaṇiṃ khaṇā''ti vadati, vaṭṭati. khatāyeva  hi pokkharaṇī nāma hoti, tasmā ayaṃ kappiyavohāro. esa nayo ``vāpiṃ taḷākaṃ  āvāṭaṃ khaṇā''tiādīsupi. ``imaṃ okāsaṃ khaṇa, imasmiṃ okāse pokkharaṇiṃ  khaṇā''ti vattuṃ pana na vaṭṭati. ``kandaṃ khaṇa, mūlaṃ khaṇā''ti aniyāmetvā vattuṃ  vaṭṭati. ``imaṃ valliṃ khaṇa, imasmiṃ okāse kandaṃ vā mūlaṃ vā khaṇā''ti vattuṃ  na vaṭṭati. pokkharaṇiṃ sodhentehi yo kuṭehi ussiñcituṃ sakkā hoti tanukakaddamo,  taṃ apanetuṃ vaṭṭati, bahalaṃ na vaṭṭati. ātapena sukkhakaddamo phalati, tatra yo heṭṭhā pathaviyā  asambaddho, tameva apanetuṃ vaṭṭati. udakena gataṭṭhāne udakapappaṭako nāma hoti, vātappahārena  calati, taṃ apanetuṃ vaṭṭati.</p>
              <p>[03]pokkharaṇīādīnaṃ taṭaṃ ^a^P4.0756^ea^ bhijjitvā udakasāmantā patati, sace omakacātumāsaṃ  ovaṭṭhaṃ, chindituṃ vā bhindituṃ vā vaṭṭati, cātumāsato uddhaṃ na ^a^M0.0022^ea^ vaṭṭati.  sace pana udakeyeva patati, deve atirekacātumāsaṃ ovaṭṭhepi udakeyeva udakassa  patitattā vaṭṭati. pāsāṇapiṭṭhiyaṃ soṇḍiṃ khaṇanti, sace tattha paṭhamameva sukhumarajaṃ  patati, tañce devena ovaṭṭhaṃ hoti, cātumāsaccayena akappiyapathavīsaṅkhyaṃ gacchati.  udake pariyādiṇṇe soṇḍiṃ sodhentehi taṃ vikopetuṃ na vaṭṭati. sace paṭhamameva  udakena pūrati, pacchā rajaṃ patati, taṃ vikopetuṃ vaṭṭati. tattha hi deve  vassantepi udakeyeva udakaṃ patatīti. piṭṭhipāsāṇe sukhumarajaṃ hoti, deve phusāyante  allīyati, tampi cātumāsaccayena vikopetuṃ na vaṭṭati. sace pana akatapabbhāre  vammiko uṭṭhito hoti, yathāsukhaṃ vikopetuṃ vaṭṭati. sace abbhokāse uṭṭhahati,  omakacātumāsaṃ ^a^V0.0020^ea^ ovaṭṭhoyeva vaṭṭati. rukkhādīsu āruḷhaupacikāmattikāyapi eseva  nayo. gaṇḍuppādagūthamūsikukkaragokaṇṭakādīsupi eseva nayo.</p>
              <p>[03]gokaṇṭako nāma gāvīnaṃ khuracchinnakaddamo vuccati. sace pana heṭṭhimatalena bhūmisambandho  hoti, ekadivasampi na vaṭṭati. kasitaṭṭhānepi naṅgalacchinnamattikāpiṇḍaṃ gaṇhantassa  eseva nayo. purāṇasenāsanaṃ hoti acchadanaṃ vā vinaṭṭhacchadanaṃ vā, atirekacātumāsaṃ  ovaṭṭhaṃ jātapathavīsaṅkhyameva gacchati. tato avasesaṃ chadaniṭṭhakaṃ vā gopānasīādikaṃ  upakaraṇaṃ vā ``iṭṭhakaṃ gaṇhāmi gopanasiṃ bhittipādaṃ padarattharaṇaṃ pāsāṇatthambhaṃ gaṇhāmī''ti  saññāya gaṇhituṃ vaṭṭati. tena saddhiṃ mattikā patati, anāpatti. bhittimattikaṃ  gaṇhantassa pana āpatti. sace yā yā atintā taṃ taṃ gaṇhāti, anāpatti.</p>
              <p>[03]antogehe mattikāpuñjo hoti, tasmiṃ ^a^P4.0757^ea^ ekadivasaṃ ovaṭṭhe gehaṃ  chādenti, sace sabbo tinto cātumāsaccayena jātapathavīyeva. athassa uparibhāgoyeva  tinto, anto atinto, yattakaṃ tintaṃ taṃ kappiyakārakehi kappiyavohārena apanāmetvā  sesaṃ yathāsukhaṃ vaḷañjetuṃ vaṭṭati. udakena temetvā ekābaddhāyeva hi jātapathavī  hoti, na itarāti.</p>
              <p>[03]abbhokāse ^a^M0.0023^ea^ mattikāpākāro hoti, atirekacātumāsaṃ ce ovaṭṭho  jātapathavīsaṅkhyaṃ gacchati. tattha laggapaṃsuṃ pana allahatthena chupitvā gahetuṃ vaṭṭati.  sace iṭṭhakapākāro hoti, yebhuyyenakathalaṭṭhāne tiṭṭhati, yathāsukhaṃ vikopetuṃ  vaṭṭati. abbhokāse ṭhitamaṇḍapatthambhaṃ ito cito ca sañcāletvā pathaviṃ vikopentena  gahetuṃ na vaṭṭati, ujukameva uddharituṃ vaṭṭati. aññampi sukkharukkhaṃ vā sukkhakhāṇukaṃ  vā gaṇhantassa eseva nayo. navakammatthaṃ pāsāṇaṃ vā rukkhaṃ vā daṇḍakehi uccāletvā  pavaṭṭentā gacchanti, tattha pathavī bhijjati, sace suddhacittā pavaṭṭenti, anāpatti.  atha pana tena apadesena pathaviṃ bhinditukāmāyeva honti, āpatti. sākhādīni  kaḍḍhantānampi pathaviyaṃ dārūni phālentānampi eseva nayo.</p>
              <p>[03]pathaviyaṃ aṭṭhisūcikaṇṭakādīsupi yaṃkiñci ākoṭetuṃ vā pavesetuṃ vā na  vaṭṭati. passāvadhārāya vegena pathaviṃ bhindissāmīti evaṃ passāvampi kātuṃ na vaṭṭati,  karontassa bhijjati, āpatti. visamabhūmiṃ samaṃ karissāmīti sammuñjaniyā ghaṃsitumpi  na vaṭṭati, vattasīseneva hi sammajjitabbaṃ. keci kattarayaṭṭhiyā bhūmiṃ koṭṭenti,  pādaṅguṭṭhakena vilikhanti, ``caṅkamitaṭṭhānaṃ dassessāmā''ti punappunaṃ bhūmiṃ bhindantā  caṅkamanti, sabbaṃ na vaṭṭati. vīriyasampaggahatthaṃ ^a^V0.0021^ea^ pana samaṇadhammaṃ karontena suddhacittena  caṅkamituṃ vaṭṭati, ``hatthaṃ dhovissāmā''ti pathaviyaṃ ghaṃsanti, na ^a^P4.0758^ea^ vaṭṭati.  aghaṃsantena pana allahatthaṃ pathaviyaṃ ṭhapetvā rajaṃ gahetuṃ vaṭṭati. keci kaṇḍukacchuādīhi  ābādhikā chinnataṭādīsu aṅgapaccaṅgāni ghaṃsanti na vaṭṭati.</p>
              <p>[03] 87^b^.^eb^ ^b^khaṇati vā khaṇāpeti vā^eb^ti antamaso pādaṅguṭṭhakenapi sammajjanīsalākāyapi sayaṃ  vā khaṇati, aññena vā khaṇāpeti. ^b^bhindati vā bhedāpeti vā^eb^ti antamaso udakampi  chaḍḍento sayaṃ vā bhindati, aññena vā bhindāpeti. ^b^dahati vā dahāpeti vā^eb^ti  antamaso pattampi pacanto sayaṃ vā dahati, aññena vā dahāpeti. yattakesu ṭhānesu  aggiṃ deti vā dāpeti vā tattakāni pācittiyāni. pattaṃ pacantenapi hi pubbe  pakkaṭṭhāneyeva hi pacitabbo. adaḍḍhāya pathaviyā aggiṃ ṭhapetuṃ na vaṭṭati. pattapacanakapālassa  pana upari aggiṃ ṭhapetuṃ vaṭṭati. dārūnaṃ upari ṭhapeti ^a^M0.0024^ea^, so aggi tāni  dahanto gantvā pathaviṃ dahati, na vaṭṭati. iṭṭhakakapālādīsupi eseva nayo.</p>
              <p>[03]tatrāpi hi iṭṭhakādīnaṃyeva upari ṭhapetuṃ vaṭṭati. kasmā? tesaṃ anupādānattā.  na hi tāni aggissa upādānasaṅkhyaṃ gacchanti. sukkhakhāṇusukkharukkhādīsupi aggiṃ  dātuṃ na vaṭṭati. sace pana pathaviṃ appattameva nibbāpetvā gamissāmīti deti, vaṭṭati.  pacchā nibbāpetuṃ na sakkoti, avisayattā anāpatti. tiṇukkaṃ gahetvā gacchanto  hatthe ḍayhamāne bhūmiyaṃ pāteti, anāpatti. patitaṭṭhāneyeva upādānaṃ datvā aggiṃ  kātuṃ vaṭṭatīti mahāpaccariyaṃ vuttaṃ. daḍḍhapathaviyā ca yattakaṃ ṭhānaṃ usumāya anugataṃ,  sabbaṃ vikopetuṃ vaṭṭatīti tattheva vuttaṃ. yo pana ajānanako bhikkhu araṇīsahitena  aggiṃ nibbattetvā hatthena ukkhipitvā ``kiṃ karomī''ti vadati, ``jālehī''ti  vattabbo, ``hattho ḍayhatī''ti vadati, ``yathā na ḍayhati tathā karohī''ti vattabbo.  ``bhūmiyaṃ pātehī''ti pana na vattabbo. sace hatthe ḍayhamāne pāteti ``pathaviṃ  dahissāmī''ti apātitattā anāpatti. patitaṭṭhāne pana aggiṃ kātuṃ vaṭṭatīti  kurundiyaṃ vuttaṃ.</p>
              <p>[03] 88^b^.^eb^ ^b^anāpatti imaṃ jānā^eb^tiādīsu ``imassa thambhassa āvāṭaṃ jāna, mahāmattikaṃ  jāna, thusamattikaṃ jāna, mahāmattikaṃ dehi, thusamattikaṃ dehi, mattikaṃ āhara,  paṃsuṃ āhara, mattikāya ^a^P4.0759^ea^ attho, paṃsunā attho, imassa thambhassa āvāṭaṃ  kappiyaṃ karohi, imaṃ mattikaṃ kappiyaṃ karohi, imaṃ paṃsuṃ kappiyaṃ karohī''ti  evamattho veditabbo.</p>
              <p>[03]^b^asañciccā^eb^ti ^a^V0.0022^ea^ pāsāṇarukkhādīni vā pavaṭṭentassa kattaradaṇḍena vā āhacca āhacca gacchantassa  pathavī bhijjati, sā ``tena bhindissāmī''ti evaṃ sañcicca abhinnattā asañcicca  bhinnā nāma hoti. iti asañcicca bhindantassa anāpatti. ^b^asatiyā^eb^ti aññavihito  kenaci saddhiṃ kiñci kathento pādaṅguṭṭhakena vā kattarayaṭṭhiyā vā pathaviṃ vilikhanto  tiṭṭhati, evaṃ asatiyā vilikhantassa vā bhindantassa vā anāpatti. ^b^ajānantassā^eb^ti  antogehe ovaṭṭhaṃ channaṃ pathaviṃ ``akappiyapathavī''ti na jānāti, ``kappiyapathavī''ti  saññāya vikopeti, ``khaṇāmi bhindāmi dahāmī''ti vā na jānāti ^a^M0.0025^ea^, kevalaṃ  saṅgopanatthāya khaṇittādīni vā ṭhapeti, ḍayhamānahattho vā aggiṃ pāteti, evaṃ  ajānantassa anāpatti. sesaṃ uttānameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti. kiriyaṃ,  saññāvimokkhaṃ, sacittakaṃ, paṇṇattivajjaṃ, kāyakammaṃ, vacīkammaṃ, ticittaṃ,  tivedananti.</p>
              <p>[06] pathavīkhaṇanasikkhāpadaṃ dasamaṃ.</p>
              <p>[06] samatto vaṇṇanākkamena musāvādavaggo paṭhamo.</p>
            </h4>
          </h3>
        </h2>
        <h2>
          <h2n> 2. bhūtagāmavaggo</h2n>
          <h3>
            <h3n> 1. bhūtagāmasikkhāpadavaṇṇanā</h3n>
            <h4>
              <h4n> </h4n>
              <p>[03] 89^b^.^eb^ senāsanavaggassa paṭhamasikkhāpade -- ^b^anādiyanto^eb^ti tassā vacanaṃ agaṇhanto. ^b^dārakassa  bāhuṃ ākoṭesī^eb^ti ukkhittaṃ pharasuṃ niggahetuṃ asakkonto manussānaṃ  cakkhuvisayātīte mahārājasantikā laddhe rukkhaṭṭhakadibbavimāne nipannassa dārakassa  bāhuṃ thanamūleyeva chindi. ^b^na kho metaṃ patirūpa^eb^ntiādimhi ayaṃ saṅkhepavaṇṇanā --  himavante kira pakkhadivasesu devatāsannipāto hoti, tattha rukkhadhammaṃ pucchanti --  ``tvaṃ rukkhadhamme ṭhitā na ṭhitā''ti? rukkhadhammo nāma rukkhe chijjamāne rukkhadevatāya  manopadosassa akaraṇaṃ. tattha yā devatā rukkhadhamme aṭṭhitā hoti, sā devatāsannipātaṃ  pavisituṃ na labhati. iti sā devatā ^a^V0.0023^ea^ imañca rukkhadhamme aṭṭhānapaccayaṃ ^a^P4.0760^ea^  ādīnavaṃ addasa, bhagavato ca sammukhā sutapubbadhammadesanānusārena tathāgatassa chaddantādikāle  pubbacaritaṃ anussari. tenassā etadahosi -- ``na kho metaṃ patirūpaṃ...pe0...  voropeyya''nti. ^b^yaṃnūnāhaṃ bhagavato etamatthaṃ āroceyya^eb^nti idaṃ panassā  ``ayaṃ bhikkhu sapitiko putto, addhā bhagavā imaṃ imassa ajjhācāraṃ sutvā mariyādaṃ  bandhissati, sikkhāpadaṃ paññapessatī''ti paṭisañcikkhantiyā ahosi. ^b^sacajja tvaṃ  devate^eb^ti sace ajja tvaṃ devate. ^b^pasaveyyāsī^eb^ti janeyyāsi uppādeyyāsi.  evañca pana vatvā bhagavā taṃ devataṃ saññāpento --</p>
              <p>[21] ``yo ^a^M0.0026^ea^ ve uppatitaṃ kodhaṃ, rathaṃ bhantaṃva vāraye.</p>
              <p>[22] tamahaṃ sārathiṃ brūmi, rasmiggāho itaro jano''ti.. (dha0 pa0 222).</p>
              <p>[03]imaṃ gāthamabhāsi. gāthāpariyosāne sā devatā sotāpattiphale patiṭṭhāsi. puna  bhagavā sampattaparisāya dhammaṃ desento --</p>
              <p>[21] ``yo uppatitaṃ vineti kodhaṃ, visaṭaṃ sappavisaṃva osadhehi.</p>
              <p>[22] so bhikkhu jahāti orapāraṃ, urago jiṇṇamivattacaṃ purāṇa''nti.. (su0 ni0  1).</p>
              <p>[03]imaṃ gāthamabhāsi. tatra paṭhamagāthā dhammapade saṅgahaṃ āruḷhā, dutiyā suttanipāte, vatthu  pana vinayeti. atha bhagavā dhammaṃ desentoyeva tassā devatāya vasanaṭṭhānaṃ āvajjanto  patirūpaṃ ṭhānaṃ disvā ``gaccha, devate, asukasmiṃ okāse rukkho vivitto,  tasmiṃ upagacchā''ti āha. so kira rukkho na āḷaviraṭṭhe, jetavanassa antoparikkhepe,  yassa devaputtassa pariggaho ahosi, so cuto; tasmā ``vivitto''ti vutto. tato  paṭṭhāya ca pana sā devatā sammāsambuddhato laddhaparihārā buddhupaṭṭhāyikā ahosi. yadā  devatāsamāgamo hoti, tadā mahesakkhadevatāsu āgacchantīsu ^a^P4.0761^ea^ aññā appesakkhā  devatā yāva mahāsamuddacakkavāḷapabbatā tāva paṭikkamanti. ayaṃ pana attano vasanaṭṭhāne  nisīditvāva dhammaṃ suṇāti. yampi paṭhamayāme bhikkhū pañhaṃ pucchanti, majjhimayāme  devatā, taṃ sabbaṃ tattheva nisīditvā suṇāti. cattāro ca mahārājānopi bhagavato  upaṭṭhānaṃ āgantvā gacchantā taṃ devataṃ disvāva gacchanti.</p>
              <p>[03] 90^b^.^eb^ ^b^bhūtagāmapātabyatāyā^eb^ti ^a^V0.0024^ea^ ettha bhavanti ahuvuñcāti ^b^bhūtā;^eb^ jāyanti vaḍḍhanti  jātā vaḍḍhitā cāti attho. ^b^gāmo^eb^ti rāsi; bhūtānaṃ gāmoti ^b^bhūtagāmo;^eb^ bhūtā  eva vā gāmo ^b^bhūtagāmo;^eb^ patiṭṭhitaharitatiṇarukkhādīnametaṃ adhivacanaṃ. pātabyassa  bhāvo ^b^pātabyatā;^eb^ chedanabhedanādīhi yathāruci paribhuñjitabbatāti attho. tassā  ^b^bhūtagāmapātabyatāya;^eb^ nimittatthe bhummavacanaṃ, bhūtagāmapātabyatāhetu, bhūtagāmassa  chedanādipaccayā pācittiyanti attho.</p>
              <p>[03] 91^b^.^eb^ idāni ^a^M0.0027^ea^ taṃ bhūtagāmaṃ vibhajitvā dassento ^b^bhūtagāmo nāma pañca  bījajātānī^eb^tiādimāha. tattha ^b^bhūtagāmo nāmā^eb^ti bhūtagāmaṃ uddharitvā yasmiṃ  sati bhūtagāmo hoti, taṃ dassetuṃ ``pañca bījajātānī''ti āhāti aṭṭhakathāsu  vuttaṃ. evaṃ santepi ``yāni vā panaññānipi atthi mūle jāyantī''tiādīni na  samenti. na hi mūlabījādīni mūlādīsu jāyanti, mūlādīsu jāyamānāni pana  tāni bījākatāni, tasmā evamettha vaṇṇanā veditabbā -- ^b^bhūtagāmo nāmā^eb^ti vibhajitabbapadaṃ.  ^b^pañcā^eb^ti tassa vibhāgaparicchedo. ^b^bījajātānī^eb^ti paricchinnadhammanidassanaṃ. tassattho --  bījehi jātāni bījajātāni; rukkhādīnametaṃ adhivacanaṃ. aparo nayo -- bījāni ca  tāni vijātāni ca pasūtāni nibbattapaṇṇamūlānīti bījajātāni. etena allavālikādīsu  ṭhapitānaṃ nibbattapaṇṇamūlānaṃ siṅgiverādīnaṃ saṅgaho kato hoti.</p>
              <p>[03]idāni yehi bījehi jātattā rukkhādīni bījajātānīti vuttāni, tāni dassento  ^b^``mūlabīja''^eb^ntiādimāha. tesaṃ uddeso pākaṭo eva. niddese ^b^yāni vā panaññānipi  atthi mūle jāyanti mūle sañjāyantī^eb^ti ettha bījato nibbattena bījaṃ dassitaṃ  ^a^P4.0762^ea^, tasmā evamettha attho daṭṭhabbo, yāni vā panaññānipi atthi āluvakaserukamaluppalapuṇḍarīkakuvalayakandapāṭalimūlādibhede  mūle gacchavallirukkhādīni jāyanti sañjāyanti, tāni yamhi mūle jāyanti ceva sañjāyanti  ca tañca, pāḷiyaṃ vuttaṃ haliddādi ca sabbampi etaṃ mūlabījaṃ nāma. eseva nayo  khandhabījādīsu. yevāpanakakhandhabījesu panettha ambāṭakaindasālanuhīpāḷibhaddakaṇikārādīni  khandhabījāni, amūlavalli caturassavallikaṇavīrādīni phaḷubījāni makacisumanajayasumanādīni  aggabījāni, ambajambūpanasaṭṭhiādīni bījabījānīti daṭṭhabbāni.</p>
              <p>[03] 92^b^.^eb^ idāni yaṃ vuttaṃ ``bhūtagāmapātabyatāya pācittiya''nti tattha saññāvasena  āpattānāpattibhedaṃ pātabyatābhedañca dassento ^b^bīje bījasaññī^eb^tiādimāha. tattha  yathā ``sālīnaṃ ^a^V0.0025^ea^ cepi odanaṃ bhuñjatī''tiādīsu (ma0 ni0 1.76) sālitaṇḍulānaṃ  odano ``sālīnaṃ odano''ti vuccati, evaṃ bījato sambhūto bhūtagāmo ``bīja''nti  vuttoti veditabbo. yaṃ ^a^M0.0028^ea^ pana ``bījagāmabhūtagāmasamārambhā paṭivirato''tiādīsu  (dī0 ni0 1.10) vuttaṃ bhūtagāmaparimocanaṃ katvā ṭhapitaṃ bījaṃ, taṃ dukkaṭavatthu.  atha vā yadetaṃ ``bhūtagāmo nāmā''ti sikkhāpadavibhaṅgassa ādipadaṃ, tena saddhiṃ  yojetvā yaṃ bījaṃ bhūtagāmo nāma hoti, tasmiṃ bīje bījasaññī satthakādīni gahetvā  sayaṃ vā chindati aññena vā chedāpeti, pāsāṇādīni gahetvā sayaṃ vā bhindati  aññena vā bhedāpeti, aggiṃ upasaṃharitvā sayaṃ vā pacati aññena vā pacāpeti,  āpatti pācittiyassāti evamettha attho veditabbo. yathārutaṃ pana gahetvā bhūtagāmavinimuttassa  bījassa chindanādibhedāya pātabyatāya pācittiyaṃ na vattabbaṃ.</p>
              <p>[03]ayañhettha vinicchayakathā -- bhūtagāmaṃ vikopentassa pācittiyaṃ bhūtagāmaparimocitaṃ  pañcavidhampi bījagāmaṃ vikopentassa dukkaṭaṃ. bījagāmabhūtagāmo nāmesa atthi  udakaṭṭho, atthi thalaṭṭho ^a^P4.0763^ea^. tattha udakaṭṭho sāsapamattikā tilabījakādibhedā  sapaṇṇikā apaṇṇikā ca sabbā sevālajāti antamaso udakapappaṭakaṃ upādāya ``bhūtagāmo''ti  veditabbo. udakapappaṭako nāma upari thaddho pharusavaṇṇo, heṭṭhā mudu nīlavaṇṇo  hoti. tattha yassa sevālassa mūlaṃ orūhitvā pathaviyaṃ patiṭṭhitaṃ, tassa pathavī ṭhānaṃ.  yo udake sañcarati, tassa udakaṃ. pathaviyaṃ patiṭṭhitaṃ yattha katthaci vikopentassa uddharitvā  vā ṭhānantaraṃ saṅkāmentassa pācittiyaṃ. udake sañcarantaṃ vikopentasseva pācittiyaṃ.  hatthehi pana ito cito ca viyūhitvā nhāyituṃ vaṭṭati, sakalañhi udakaṃ tassa ṭhānaṃ.  tasmā na so ettāvatā ṭhānantaraṃ saṅkāmito hoti. udakato pana udakena vinā  sañcicca ukkhipituṃ na vaṭṭati, udakena saddhiṃ ukkhipitvā puna udake pakkhipituṃ  vaṭṭati. parissāvanantarena nikkhamati, kappiyaṃ kārāpetvāva udakaṃ paribhuñjitabbaṃ.  uppalinīpaduminīādīni jalajavallitiṇāni udakato uddharantassa vā tattheva vikopentassa  vā pācittiyaṃ. parehi uppāṭitāni vikopentassa dukkaṭaṃ. tāni hi bījagāme  saṅgahaṃ gacchanti. tilabījakasāsapamattakasevālopi udakato uddhato amilāto aggabījasaṅgahaṃ  gacchati. mahāpaccariyādīsu ^a^M0.0029^ea^ ``anantakatilabījakaudakapappaṭakādīni dukkaṭavatthukānī''ti  vuttaṃ, tattha kāraṇaṃ na dissati. andhakaṭṭhakathāyaṃ ``sampuṇṇabhūtagāmo na hoti,  tasmā dukkaṭa''nti vuttaṃ, tampi na sameti, bhūtagāme hi pācittiyaṃ, bījagāme  dukkaṭaṃ vuttaṃ. asampuṇṇabhūtagāmo nāma tatiyo koṭṭhāso neva pāḷiyaṃ na aṭṭhakathāsu  āgato. atha etaṃ bījagāmasaṅgahaṃ gacchissatīti ^a^V0.0026^ea^, tampi na yuttaṃ, abhūtagāmamūlattā tādisassa  bījagāmassāti. apica ``garukalahukesu garuke ṭhātabba''nti etaṃ vinayalakkhaṇaṃ.</p>
              <p>[03]thalaṭṭhe -- chinnarukkhānaṃ avasiṭṭho haritakhāṇu nāma hoti. tattha kakudhakarañjapiyaṅgupanasādīnaṃ  khāṇu uddhaṃ ^a^P4.0764^ea^ vaḍḍhati, so bhūtagāmena saṅgahito. tālanāḷikerādīnaṃ  khāṇu uddhaṃ na vaḍḍhati, so bījagāmena saṅgahito. kadaliyā pana aphalitāya khāṇu bhūtagāmena  saṅgahito, phalitāya bījagāmena. kadalī pana phalitā yāva nīlapaṇṇā, tāva bhūtagāmeneva  saṅgahitā, tathā phalito veḷu. yadā pana aggato paṭṭhāya sussati, tadā bījagāmena  saṅgahaṃ gacchati. katarabījagāmena? phaḷubījagāmena. kiṃ tato nibbattati? na kiñci.  yadi hi nibbatteyya, bhūtagāmeneva saṅgahaṃ gaccheyya. indasālādirukkhe chinditvā  rāsiṃ karonti, kiñcāpi rāsikatadaṇḍakehi ratanappamāṇāpi sākhā nikkhamanti,  bījagāmeneva saṅgahaṃ gacchanti. tattha maṇḍapatthāya vā vatiatthāya vā valliāropanatthāya  vā bhūmiyaṃ nikhaṇanti, mūlesu ceva paṇṇesu ca niggatesu puna bhūtagāmasaṅkhyaṃ gacchanti.  mūlamattesu pana paṇṇamattesu vā niggatesu bījagāmena saṅgahitā eva.</p>
              <p>[03]yāni kānici bījāni pathaviyaṃ vā udakena siñcitvā ṭhapitāni, kapālādīsu vā  allapaṃsuṃ pakkhipitvā nikkhittāni honti, sabbāni mūlamatte paṇṇamatte vā niggatepi  bījāniyeva. sacepi mūlāni ca upari aṅkuro ca niggacchati, yāva aṅkuro harito  na hoti, tāva bījāniyeva. muggādīnaṃ pana paṇṇesu uṭṭhitesu vīhiādīnaṃ vā  aṅkure harite nīlapaṇṇavaṇṇe jāte bhūtagāmasaṅgahaṃ gacchanti. tālaṭṭhīnaṃ paṭhamaṃ sūkaradāṭhā  viya mūlaṃ niggacchati. niggatepi yāva upari pattavaṭṭi na niggacchati, tāva bījagāmoyeva.  nāḷikerassa tacaṃ bhinditvā dantasūci viya aṅkuro niggacchati ^a^M0.0030^ea^, yāva  migasiṅgasadisā nīlapattavaṭṭi na hoti, tāva bījagāmoyeva. mūle aniggatepi tādisāya  pattavaṭṭiyā jātāya amūlakabhūtagāme saṅgahaṃ gacchati.</p>
              <p>[03]ambaṭṭhiādīni vīhiādīhi vinicchinitabbāni. vandākā vā aññā vā yā kāci  rukkhe jāyitvā rukkhaṃ ottharati, rukkhova tassā ṭhānaṃ, taṃ vikopentassa vā tato  uddharantassa vā pācittiyaṃ. ekā amūlikā latā hoti, aṅguliveṭhako viya  vanappagumbadaṇḍake veṭheti, tassāpi ayameva vinicchayo. gehamukhapākāravedikācetiyādīsu  nīlavaṇṇo ^a^P4.0765^ea^ sevālo hoti, yāva dve tīṇi pattāni na sañjāyanti tāva  aggabījasaṅgahaṃ gacchati ^a^V0.0027^ea^. pattesu jātesu pācittiyavatthu. tasmā tādisesu ṭhānesu  sudhālepampi dātuṃ na vaṭṭati. anupasampannena littassa uparisnehalepo dātuṃ vaṭṭati.  sace nidāghasamaye sukkhasevālo tiṭṭhati, taṃ sammuñjanīādīhi ghaṃsitvā apanetuṃ  vaṭṭati. pānīyaghaṭādīnaṃ bahi sevālo dukkaṭavatthu, anto abbohāriko. dantakaṭṭhapūvādīsu  kaṇṇakampi abbohārikameva. vuttañhetaṃ -- ``sace gerukaparikammakatā bhitti  kaṇṇakitā hoti, coḷakaṃ temetvā pīḷetvā pamajjitabbā''ti (mahāva0 66).</p>
              <p>[03]pāsāṇajātipāsāṇadaddusevālaseleyyakādīni aharitavaṇṇāni apattakāni ca dukkaṭavatthukāni.  ahicchattakaṃ yāva makuḷaṃ hoti, tāva dukkaṭavatthu. pupphitakālato paṭṭhāya  abbohārikaṃ. allarukkhato pana ahicchattakaṃ gaṇhanto rukkhattacaṃ vikopeti,  tasmā tattha pācittiyaṃ. rukkhapappaṭikāyapi eseva nayo. yā pana indasālakakudhādīnaṃ  pappaṭikā rukkhato muccitvā tiṭṭhati, taṃ gaṇhantassa anāpatti. niyyāsampi rukkhato  muccitvā ṭhitaṃ sukkharukkhe vā laggaṃ gaṇhituṃ vaṭṭati. allarukkhato na vaṭṭati.  lākhāyapi eseva nayo. rukkhaṃ cāletvā paṇḍupalāsaṃ vā pariṇatakaṇikārādipupphaṃ  vā pātentassa pācittiyameva. hatthakukkuccena mudukesu indasālanuhīkhandhādīsu  vā tatthajātakatālapaṇṇādīsu vā akkharaṃ chindantassāpi eseva nayo.</p>
              <p>[03]sāmaṇerānaṃ ^a^M0.0031^ea^ pupphaṃ ocinantānaṃ sākhaṃ onāmetvā dātuṃ vaṭṭati. tehi  pana pupphehi pānīyaṃ na vāsetabbaṃ. pānīyavāsatthikena sāmaṇeraṃ ukkhipitvā  ocināpetabbāni. phalasākhāpi attanā khāditukāmena na onāmetabbā. sāmaṇeraṃ  ukkhipitvā phalaṃ gāhāpetabbaṃ. yaṃkiñci gacchaṃ vā lataṃ vā uppāṭentehi sāmaṇerehi  saddhiṃ gahetvā ākaḍḍhituṃ na vaṭṭati. tesaṃ pana ussāhajananatthaṃ anākaḍḍhantena kaḍḍhanākāraṃ  dassentena viya agge gahetuṃ vaṭṭati. yesaṃ rukkhānaṃ sākhā ruhati, tesaṃ sākhaṃ  makkhikābījanādīnaṃ atthāya kappiyaṃ akārāpetvā gahitaṃ tace ^a^P4.0766^ea^ vā  patte vā antamaso nakhenapi vilikhantassa dukkaṭaṃ. allasiṅgiverādīsupi eseva  nayo. sace pana kappiyaṃ kārāpetvā sītale padese ṭhapitassa mūlaṃ sañjāyati,  uparibhāge chindituṃ vaṭṭati. sace aṅkuro jāyati, heṭṭhābhāge chindituṃ vaṭṭati.  mūle ca nīlaṅkure ca jāte na vaṭṭati.</p>
              <p>[03]^b^chindati vā chedāpeti vā^eb^ti antamaso sammuñjanosalākāyapi tiṇāni chindissāmīti  bhūmiṃ sammajjanto sayaṃ vā chindati, aññena vā chedāpeti. ^b^bhindati vā bhedāpeti  vā^eb^ti antamaso ^a^V0.0028^ea^ caṅkamantopi chijjanakaṃ chijjatu, bhijjanakaṃ bhijjatu, caṅkamitaṭṭhānaṃ  dassessāmīti sañcicca pādehi akkamanto tiṇavalliādīni sayaṃ vā bhindati  aññena vā bhedāpeti. sacepi hi tiṇaṃ vā lataṃ vā gaṇṭhiṃ karontassa bhijjati, gaṇṭhipi  na kātabbo. tālarukkhādīsu pana corānaṃ anāruhanatthāya dārumakkaṭakaṃ ākoṭenti,  kaṇṭake bandhanti, bhikkhussa evaṃ kātuṃ na vaṭṭati. sace dārumakkaṭako rukkhe  allīnamattova hoti, rukkhaṃ na pīḷeti, vaṭṭati. ``rukkhaṃ chinda, lataṃ chinda, kandaṃ  vā mūlaṃ vā uppāṭehī''ti vattumpi vaṭṭati, aniyāmitattā. niyāmetvā pana  ``imaṃ rukkhaṃ chindā''tiādi vattuṃ na vaṭṭati. nāmaṃ gahetvāpi ``ambarukkhaṃ caturassavalliṃ  āluvakandaṃ muñjatiṇaṃ asukarukkhacchalliṃ chinda bhinda uppāṭehī''tiādivacanampi  aniyāmitameva hoti. ``imaṃ ambarukkha''ntiādivacanameva hi niyāmitaṃ nāma,  taṃ na vaṭṭati.</p>
              <p>[03]^b^pacati vā pacāpeti vā^eb^ti antamaso pattampi pacitukāmo tiṇādīnaṃ upari sañcicca  aggiṃ karonto sayaṃ vā pacati, aññena vā pacāpetīti ^a^M0.0032^ea^ sabbaṃ pathavīkhaṇanasikkhāpade  vuttanayena veditabbaṃ. aniyāmetvā pana ``mugge paca, māse pacā''tiādi vattuṃ  vaṭṭati. ``ime mugge paca, ime māse pacā''ti evaṃ vattuṃ na vaṭṭati.</p>
              <p>[03]^b^anāpatti imaṃ jānā^eb^tiādīsu ``imaṃ mūlabhesajjaṃ jāna, imaṃ mūlaṃ vā paṇṇaṃ vā  dehi, imaṃ rukkhaṃ vā lataṃ vā āhara, iminā pupphena vā phalena vā paṇṇena vā attho,  imaṃ rukkhaṃ vā lataṃ vā phalaṃ ^a^P4.0767^ea^ vā kappiyaṃ karohī''ti evamattho daṭṭhabbo.  ettāvatā bhūtagāmaparimocanaṃ kataṃ hoti. paribhuñjantena pana bījagāmaparimocanatthaṃ  puna kappiyaṃ kāretabbaṃ.</p>
              <p>[03]kappiyakaraṇañcettha iminā suttānusārena veditabbaṃ -- ``anujānāmi, bhikkhave, pañcahi  samaṇakappehi phalaṃ paribhuñjituṃ aggiparijitaṃ satthaparijitaṃ nakhaparijitaṃ abījaṃ  nibbaṭṭabījameva pañcama''nti. tattha ``aggiparijita''nti agginā parijitaṃ adhibhūtaṃ  daḍḍhaṃ phuṭṭhanti attho. ``satthaparijita''nti satthena parijitaṃ adhibhūtaṃ chinnaṃ viddhaṃ  vāti attho. esa nayo nakhaparijite. abījanibbaṭṭabījāni sayameva kappiyāni.  agginā kappiyaṃ karontena kaṭṭhaggigomayaggiādīsu yena kenaci antamaso lohakhaṇḍenapi  ādittena kappiyaṃ kātabbaṃ. tañca kho ekadese phusantena ``kappiya''nti vatvāva  kātabbaṃ. satthena karontena yassa kassaci lohamayasatthassa antamaso sūcinakhacchedanānampi  tuṇḍena vā dhārāya vā chedaṃ vā ^a^V0.0029^ea^ vedhaṃ vā dassentena ``kappiya''nti vatvāva kātabbaṃ.  nakhena kappiyaṃ karontena pūtinakhena na kātabbaṃ. manussānaṃ pana sīhabyagghadīpimakkaṭādīnaṃ  sakuntānañca nakhā tikhiṇā honti, tehi kātabbaṃ. assamahiṃsasūkaramigagorūpādīnaṃ  khurā atikhiṇā, tehi na kātabbaṃ, katampi akataṃ hoti. hatthinakhā pana khurā  na honti, tehi vaṭṭati. yehi pana kātuṃ vaṭṭati, tehi tatthajātakehipi uddharitvā  gahitakehipi chedaṃ vā vedhaṃ vā dassentena ``kappiya''nti vatvāva kātabbaṃ.</p>
              <p>[03]tattha sacepi bījānaṃ pabbatamatto rāsi rukkhasahassaṃ vā chinditvā ekābaddhaṃ katvā  ucchūnaṃ vā mahābhāro bandhitvā ṭhapito hoti, ekasmiṃ bīje vā rukkhasākhāya vā  ucchumhi vā kappiye kate sabbaṃ kataṃ hoti. ucchū ca dārūni ca ekato baddhāni  honti, ucchuṃ kappiyaṃ karissāmīti dāruṃ ^a^M0.0033^ea^ vijjhati, vaṭṭatiyeva. sace  pana yāya rajjuyā vā valliyā vā baddhāni, taṃ vijjhati, na ^a^P4.0768^ea^ vaṭṭati.  ucchukhaṇḍānaṃ pacchiṃ pūretvā āharanti, ekasmiṃ khaṇḍe kappiye kate sabbaṃ  katameva hoti. maricapakkādīhi missetvā bhattaṃ āharanti, ``kappiyaṃ karohī''ti  vutte sacepi bhattasitthe vijjhati, vaṭṭatiyeva. tilataṇḍulādīsupi eseva nayo.  yāguyā pakkhittāni pana ekābaddhāni hutvā na santiṭṭhanti, tattha ekamekaṃ vijjhitvā  kappiyaṃ kātabbameva. kapitthaphalādīnaṃ anto miñjaṃ kaṭāhaṃ muñcitvā sañcarati,  bhindāpetvā kappiyaṃ kārāpetabbaṃ. ekābaddhaṃ hoti, kaṭāhepi kātuṃ  vaṭṭati.</p>
              <p>[03]^b^asañciccā^eb^ti pāsāṇarukkhādīni vā pavaṭṭentassa sākhaṃ vā kaḍḍhantassa kattaradaṇḍena  vā bhūmiṃ paharitvā gacchantassa tiṇāni chijjanti, tāni tena chindissāmīti evaṃ  sañcicca acchinnattā asañcicca chinnāni nāma honti. iti asañcicca chindantassa  anāpatti.</p>
              <p>[03]^b^asatiyā^eb^ti aññavihito kenaci saddhiṃ kiñci kathento pādaṅguṭṭhakena vā hatthena vā  tiṇaṃ vā lataṃ vā chindanto tiṭṭhati, evaṃ asatiyā chindantassa anāpatti.</p>
              <p>[03]^b^ajānantassā^eb^ti etthabbhantare bījagāmoti vā bhūtagāmoti vā na jānāti, chindāmītipi  na jānāti, kevalaṃ vatiyā vā palālapuñje vā nikhādanaṃ vā khaṇittiṃ vā kudālaṃ  vā saṅgopanatthāya ṭhapeti, ḍayhamānahattho vā aggiṃ pāteti, tatra ce tiṇāni chijjanti  vā ḍayhanti vā anāpatti. manussaviggahapārājikavaṇṇanāyaṃ pana sabbāṭṭhakathāsu ``sace  ^a^V0.0030^ea^ bhikkhu rukkhena vā ajjhotthaṭo hoti, opāte vā patito sakkā ca hoti rukkhaṃ  chinditvā bhūmiṃ vā khaṇitvā nikkhamituṃ, jīvitahetupi attanā na kātabbaṃ. aññena  pana bhikkhunā bhūmiṃ vā khaṇitvā rukkhaṃ vā chinditvā allarukkhato vā daṇḍakaṃ chinditvā  taṃ rukkhaṃ pavaṭṭetvā nikkhāmetuṃ vaṭṭati, anāpattī''ti vuttaṃ. tattha kāraṇaṃ  ^a^P4.0769^ea^ na dissati -- ``anujānāmi, bhikkhave, davaḍāhe ḍayhamāne paṭaggiṃ  dātuṃ, parittaṃ kātu''nti (cūḷava0 283) idaṃ pana ekameva suttaṃ dissati.  sace etassa anulomaṃ ``attano na vaṭṭati, aññassa vaṭṭatī''ti ^a^M0.0034^ea^ idaṃ nānākaraṇaṃ  na sakkā laddhuṃ. attano atthāya karonto attasinehena akusalacitteneva karoti,  paro pana kāruññena, tasmā anāpattīti ce. etampi akāraṇaṃ. kusalacittenāpi  hi imaṃ āpattiṃ āpajjati. sabbāṭṭhakathāsu pana vuttattā na sakkā paṭisedhetuṃ.  gavesitabbā ettha yutti. aṭṭhakathācariyānaṃ vā saddhāya gantabbanti. sesaṃ uttānameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti. kiriyaṃ,  saññāvimokkhaṃ, sacittakaṃ, paṇṇattivajjaṃ, kāyakammaṃ, vacīkammaṃ, ticittaṃ,  tivedananti.</p>
              <p>[06] bhūtagāmasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. aññavādakasikkhāpadavaṇṇanā</h3n>
            <h4>
              <h4n> </h4n>
              <p>[03] 94^b^.^eb^ dutiyasikkhāpade -- ^b^anācāraṃ ācaritvā^eb^ti akātabbaṃ katvā; kāyavacīdvāresu  āpattiṃ āpajjitvāti vuttaṃ hoti. ^b^aññenaññaṃ paṭicaratī^eb^ti aññena vacanena  aññaṃ vacanaṃ paṭicarati paṭicchādeti ajjhottharati; idāni taṃ paṭicaraṇavidhiṃ dassento  ^b^``ko āpanno''^eb^tiādimāha. tatrāyaṃ vacanasambandho -- so kira kiñci vītikkamaṃ  disvā ``āvuso, āpattiṃ āpannosī''ti saṅghamajjhe āpattiyā anuyuñjiyamāno  ``ko āpanno''ti vadati. ``tato tva''nti vutte ``ahaṃ kiṃ āpanno''ti  vadati. atha ``pācittiyaṃ vā dukkaṭaṃ vā''ti vutte vatthuṃ pucchanto ``ahaṃ  kismiṃ āpanno''ti vadati. tato ``asukasmiṃ nāma vatthusmi''nti vutte  ``ahaṃ kathaṃ āpanno, kiṃ karonto āpannomhī''ti pucchati. atha ``idaṃ nāma  karonto āpanno''ti vutte ``kaṃ bhaṇathā''ti vadati. tato ``taṃ bhaṇāmā''ti vutte  ``kiṃ bhaṇathā''ti vadati.</p>
              <p>[03]apicettha ^a^V0.0031^ea^ ayaṃ pāḷimuttakopi aññenaññaṃ paṭicaraṇavidhi -- bhikkhūhi ``tava sipāṭikāya  kahāpaṇo diṭṭho, kissevamasāruppaṃ karosī''ti vutto ``sudiṭṭhaṃ, bhante, na paneso  kahāpaṇo; tipumaṇḍalaṃ eta''nti bhaṇanto vā ``tvaṃ suraṃ pivanto diṭṭho, kissevaṃ  karosī''ti vutto ^a^M0.0035^ea^ ``sudiṭṭho ^a^P4.0770^ea^, bhante, na panesā surā,  bhesajjatthāya sampāditaṃ ariṭṭha''nti bhaṇanto vā ``tvaṃ paṭicchanne āsane mātugāmena  saddhiṃ nisinno diṭṭho, kissevamasāruppaṃ karosī''ti vutto ``yena diṭṭhaṃ sudiṭṭhaṃ,  viññū panettha dutiyo atthi, so kissa na diṭṭho''ti bhaṇanto vā, ``īdisaṃ tayā  kiñci diṭṭha''nti puṭṭho ``na suṇāmī''ti sotamupanento vā, sotadvāre pucchantānaṃ  cakkhuṃ upanento vā, aññenaññaṃ paṭicaratīti veditabbo. ^b^aññavādakaṃ ropetū^eb^ti  aññavādakaṃ āropetu; patiṭṭhāpetūti attho. ^b^vihesakaṃ ropetū^eb^ti etasmimpi  eseva nayo.</p>
              <p>[03] 98^b^.^eb^ ^b^aññavādake vihesake pācittiya^eb^nti ettha aññaṃ vadatīti aññavādakaṃ;  aññenaññaṃ paṭicaraṇassetaṃ nāmaṃ. vihesetīti vihesakaṃ; tuṇhībhūtassetaṃ nāmaṃ,  tasmiṃ ^b^aññavādake vihesake^eb^. ^b^pācittiya^eb^nti vatthudvaye pācittiyadvayaṃ  vuttaṃ.</p>
              <p>[03] 100^b^.^eb^ ^b^aropite aññavādake^eb^ti kammavācāya anāropite aññavādake. ^b^aropite  vihesake^eb^ti etasmimpi eseva nayo.</p>
              <p>[03] 101^b^.^eb^ ^b^dhammakamme dhammakammasaññī^eb^tiādīsu yaṃ taṃ aññavādakavihesakaropanakammaṃ  kataṃ, tañce dhammakammaṃ hoti, so ca bhikkhu tasmiṃ dhammakammasaññī aññavādakañca  vihesakañca karoti, athassa tasmiṃ aññavādake ca vihesake ca āpatti pācittiyassāti  iminā nayena attho veditabbo.</p>
              <p>[03] 102^b^.^eb^ ^b^ajānanto pucchatī^eb^ti āpattiṃ vā āpannabhāvaṃ ajānantoyeva ``kiṃ tumhe  bhaṇatha, ahaṃ na jānāmī''ti pucchati. ^b^gilāno vā na kathetī^eb^ti mukhe tādiso  byādhi hoti, yena kathetuṃ na sakkoti. ^b^saṅghassa bhaṇḍanaṃ vā^eb^tiādīsu saṅghamajjhe  kathite tappaccayā saṅghassa bhaṇḍanaṃ vā kalaho vā vivādo vā bhavissati, so mā  ahosīti maññamāno na kathetīti iminā nayena attho veditabbo. sesaṃ uttānamevāti.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, siyā  kiriyaṃ ^a^V0.0032^ea^, siyā akiriyaṃ, aññenaññaṃ paṭicarantassa hi kiriyaṃ ^a^M0.0036^ea^ hoti,  tuṇhībhāvena vihesantassa akiriyaṃ, saññāvimokkhaṃ, sacittakaṃ, lokavajjaṃ,  kāyakammaṃ, vacīkammaṃ, akusalacittaṃ, dukkhavedananti.</p>
              <p>[06] aññavādakasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. ujjhāpanakasikkhāpadavaṇṇanā</h3n>
            <h4>
              <h4n> </h4n>
              <p>[03] 103^b^.^eb^ tatiyasikkhāpade -- ^b^dabbaṃ mallaputtaṃ bhikkhū ujjhāpentī^eb^ti ``chandāya dabbo  mallaputto''tiādīni vadantā taṃ āyasmantaṃ tehi bhikkhūhi avajānāpenti, avaññāya  olokāpenti, lāmakato vā cintāpentī''ti attho. lakkhaṇaṃ panettha saddasatthānusārena  veditabbaṃ. ojjhāpentītipi pāṭho. ayamevattho ^a^P4.0771^ea^. ^b^chandāyā^eb^ti  chandena pakkhapātena; attano attano sandiṭṭhasambhattānaṃ paṇītāni paññapetīti adhippāyo.  ^b^khiyyantī^eb^ti ``chandāya dabbo mallaputto''tiādīni vadantā pakāsenti.</p>
              <p>[03] 105^b^.^eb^ ^b^ujjhāpanake khiyyanake pācittiya^eb^nti ettha yena vacanena ujjhāpenti,  taṃ ujjhāpanakaṃ. yena ca khiyyanti taṃ khiyyanakaṃ. tasmiṃ ujjhāpanake khiyyanake.  ^b^pācittiya^eb^nti vatthudvaye pācittiyadvayaṃ vuttaṃ.</p>
              <p>[03] 106^b^.^eb^ ^b^ujjhāpanakaṃ nāma upasampannaṃ saṅghena sammataṃ senāsanapaññāpakaṃ vā...pe0...  appamattakavissajjanakaṃ vā^eb^ti etesaṃ padānaṃ ^b^``maṅkukattukāmo''^eb^ti iminā sambandho.  ^b^avaṇṇaṃ kattukāmo ayasaṃ kattukāmo^eb^ti imesaṃ pana vasena ^b^upasampanna^eb^ntiādīsu  ``upasampannassā''ti evaṃ vibhattivipariṇāmo kātabbo. ^b^ujjhāpeti vā khiyyati  vā āpatti pācittiyassā^eb^ti ettha pana yasmā ``khiyyanakaṃ nāmā''ti evaṃ mātikāpadaṃ  uddharitvāpi ``ujjhāpanakaṃ nāmā''ti imassa padassa vuttavibhaṅgoyeva vattabbo hoti,  aññavādakasikkhāpade viya añño viseso natthi, tasmā taṃ visuṃ anuddharitvā avibhajitvā  nigamanameva ekato katanti veditabbaṃ. ^b^dhammakamme dhammakammasaññī^eb^tiādīsu yaṃ  tassa upasampannassa sammutikammaṃ kataṃ tañce dhammakammaṃ hoti, so ca bhikkhu  tasmiṃ dhammakammasaññī ujjhāpanakañca khiyyanakañca karoti, athassa tasmiṃ ujjhāpanake  ca khiyyanake ca āpatti pācittiyassāti iminā nayena attho veditabbo.</p>
              <p>[03]^b^anupasampannaṃ^eb^ ^a^M0.0037^ea^ ^a^V0.0033^ea^ ^b^ujjhāpeti vā khiyyati vā^eb^ti ettha upasampannaṃ saṅghena  sammataṃ aññaṃ anupasampannaṃ ujjhāpeti avajānāpeti, tassa vā taṃ santike khiyyatīti  attho. ^b^upasampannaṃ saṅghena asammata^eb^nti kammavācāya asammataṃ kevalaṃ ``taveso  bhāro''ti saṅghena āropitabhāraṃ bhikkhūnaṃ vā phāsuvihāratthāya sayameva taṃ bhāraṃ  vahantaṃ, yatra vā dve tayo bhikkhū viharanti, tatra vā tādisaṃ kammaṃ karontanti  adhippāyo. ^b^anupasampannaṃ saṅghena sammataṃ vā asammataṃ vā^eb^ti ettha pana kiñcāpi  anupasampannassa terasa sammutiyo dātuṃ na vaṭṭanti. atha kho upasampannakāle laddhasammutiko  pacchā anupasampannabhāve ṭhito, taṃ sandhāya ``saṅghena ^a^P4.0772^ea^ sammataṃ vā''ti  vuttaṃ. yassa pana byattassa sāmaṇerassa kevalaṃ saṅghena vā sammatena vā bhikkhunā  ``tvaṃ idaṃ kammaṃ karohī''ti bhāro kato, tādisaṃ sandhāya ``asammataṃ vā''ti  vuttaṃ. sesamettha uttānamevāti.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti.</p>
              <p>[06] ujjhāpanakasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. paṭhamasenāsanasikkhāpadavaṇṇanā</h3n>
            <h4>
              <h4n> </h4n>
              <p>[03] 108^b^.^eb^ catutthasikkhāpade -- ^b^hemantike kāle^eb^ti hemantakāle himapātasamaye.  ^b^kāyaṃ otāpentā^eb^ti mañcapīṭhādīsu nisinnā bālātapena kāyaṃ otāpentā.  ^b^kāle ārocite^eb^ti yāgubhattādīsu yassa kassaci kāle ārocite. ^b^ovaṭṭhaṃ  hotī^eb^ti himavassena ovaṭṭhaṃ tintaṃ hoti.</p>
              <p>[03] 110^b^.^eb^ ^b^avassikasaṅkete^eb^ti vassikavassānamāsāti evaṃ apaññatte cattāro hemantike  cattāro ca gimhike aṭṭha māseti attho. ^b^maṇḍape vā^eb^ti sākhāmaṇḍape vā padaramaṇḍape  vā. ^b^rukkhamūle vā^eb^ti ^a^M0.0038^ea^ yassa kassaci rukkhassa heṭṭhā. ^b^yattha kākā  vā kulalā vā na ūhadantī^eb^ti yattha dhuvanivāsena kulāvake katvā vasamānā ete  kākakulalā vā aññe vā sakuntā taṃ senāsanaṃ na ūhadanti, tādise rukkhamūle  nikkhipituṃ anujānāmīti. tasmā yattha gocarappasutā sakuntā vissamitvā  gacchanti, tassa rukkhassa mūle nikkhipituṃ vaṭṭati. yasmiṃ pana dhuvanivāsena kulāvake  katvā vasanti, tassa rukkhassa mūle na nikkhipitabbaṃ. ``aṭṭha ^a^V0.0034^ea^ māse''ti vacanato yesu  janapadesu vassakāle na vassati, tesupi cattāro māse nikkhipituṃ na vaṭṭatiyeva.  ``avassikasaṅkete''ti vacanato yattha hemante devo vassati, tattha hemantepi ajjhokāse  nikkhipituṃ na vaṭṭati. gimhe pana sabbattha vigatavalāhakaṃ visuddhaṃ nabhaṃ hoti, evarūpe  kāle kenacideva karaṇīyena ajjhokāse mañcapīṭhaṃ nikkhipituṃ vaṭṭati.</p>
              <p>[03]abbhokāsikenāpi vattaṃ jānitabbaṃ, tassa hi sace puggalikamañcako atthi, tattheva  sayitabbaṃ. saṅghikaṃ gaṇhantena ^a^P4.0773^ea^ vettena vā vākena vā vītamañcako  gahetabbo. tasmiṃ asati purāṇamañcako gahetabbo. tasmimpi asati navavāyimo vā  onaddhako vā gahetabbo. gahetvā ca pana ``ahaṃ ukkaṭṭharukkhamūliko ukkaṭṭhābbhokāsiko''ti  cīvarakuṭimpi akatvā asamaye ajjhokāse rukkhamūle vā paññapetvā nipajjituṃ  na vaṭṭati. sace pana catugguṇenapi cīvarena katakuṭi atementaṃ rakkhituṃ na sakkoti,  sattāhavaddalikādīni bhavanti, bhikkhuno kāyānugatikattā vaṭṭati.</p>
              <p>[03]araññe paṇṇakuṭīsu vasantānaṃ sīlasampadāya pasannacittā manussā navaṃ mañcapīṭhaṃ  denti ``saṅghikaparibhogena paribhuñjathā''ti vasitvā gacchantehi sāmantavihāre sabhāgabhikkhūnaṃ  pesetvā gantabbaṃ, sabhāgānaṃ abhāve anovassake nikkhipitvā gantabbaṃ, anovassake  asati rukkhe laggetvā gantabbaṃ. cetiyaṅgaṇe sammajjaniṃ gahetvā bhojanasālaṅgaṇaṃ vā  uposathāgāraṅgaṇaṃ vā pariveṇadivāṭṭhānāggisālādīsu vā aññataraṃ sammajjitvā dhovitvā  puna sammajjanīmāḷakeyeva ṭhapetabbā. uposathāgārādīsu aññatarasmiṃ gahetvā avasesāni  sammajjantassāpi eseva nayo.</p>
              <p>[03]yo ^a^M0.0039^ea^ pana bhikkhācāramaggaṃ sammajjantova gantukāmo hoti, tena sammajjitvā  sace antarāmagge sālā atthi, tattha ṭhapetabbā. sace natthi, valāhakānaṃ anuṭṭhitabhāvaṃ  sallakkhetvā ``yāvāhaṃ gāmato nikkhamāmi, tāva na vassissatī''ti jānantena yattha  katthaci nikkhipitvā puna paccāgacchantena pākatikaṭṭhāne ṭhapetabbā. sace vassissatīti  jānanto ajjhokāse ṭhapeti, dukkaṭanti mahāpaccariyaṃ vuttaṃ. sace pana tatra  tatreva sammajjanatthāya sammajjanī nikkhittā hoti, taṃ taṃ ṭhānaṃ sammajjitvā tatra tatreva  nikkhipituṃ vaṭṭati. āsanasālaṃ sammajjantena vattaṃ jānitabbaṃ. tatridaṃ vattaṃ -- majjhato  paṭṭhāya pādaṭṭhānābhimukhā vālikā haritabbā. kacavaraṃ hatthehi gahetvā bahi chaḍḍetabbaṃ.</p>
              <p>[03] 111^b^.^eb^ ^b^masārako^eb^ti ^a^V0.0035^ea^ mañcapāde vijjhitvā tattha aṭaniyo pavesetvā kato.  ^b^bundikābaddho^eb^ti aṭanīhi mañcapāde ḍaṃsāpetvā pallaṅkasaṅkhepena kato. ^b^kuḷīrapādako^eb^ti  ^a^P4.0774^ea^ assameṇḍakādīnaṃ pādasadisehi pādehi kato. yo vā pana koci  vaṅkapādako, ayaṃ vuccati kuḷīrapādako. ^b^āhaccapādako^eb^ti ayaṃ pana ``āhaccapādako  nāma mañco aṅge vijjhitvā kato hotī''ti evaṃ parato pāḷiyaṃyeva vutto, tasmā  aṭaniyo vijjhitvā tattha pādasikhaṃ pavesetvā upari āṇiṃ datvā katamañco ``āhaccapādako''ti  veditabbo. pīṭhepi eseva nayo. ^b^anto saṃveṭhetvā baddhaṃ hotī^eb^ti heṭṭhā ca upari  ca vitthataṃ majjhe saṅkhittaṃ paṇavasaṇṭhānaṃ katvā baddhaṃ hoti, taṃ kira majjhe sīhabyagghacammaparikkhittampi  karonti. akappiyacammaṃ nāmettha natthi. senāsanañhi sovaṇṇamayampi vaṭṭati,  tasmā taṃ mahagghaṃ hoti. ^b^anupasampannaṃ santharāpeti tassa palibodho^eb^ti yena santharāpitaṃ,  tassa palibodho. ^b^leḍḍupātaṃ atikkamantassa āpatti pācittiyassā^eb^ti thāmamajjhimassa  purisassa leḍḍupātaṃ atikkamantassa pācittiyaṃ.</p>
              <p>[03]ayaṃ panettha vinicchayo -- thero bhojanasālāyaṃ bhattakiccaṃ katvā daharaṃ āṇāpeti  ``gaccha divāṭṭhāne mañcapīṭhaṃ paññapehī''ti. so tathā katvā nisinno. thero  yathāruciṃ vicaritvā tattha gantvā thavikaṃ vā uttarāsaṅgaṃ vā ṭhapeti, tato paṭṭhāya  therassa palibodho. nisīditvā sayaṃ ^a^M0.0040^ea^ gacchanto neva uddharati, na uddharāpeti,  leḍḍupātātikkame pācittiyaṃ. sace pana thero tattha thavikaṃ vā uttarāsaṅgaṃ  vā aṭṭhapetvā caṅkamantova daharaṃ ``gaccha tva''nti bhaṇati, tena ``idaṃ bhante mañcapīṭha''nti  ācikkhitabbaṃ. sace thero vattaṃ jānāti ``tvaṃ gaccha, ahaṃ pākatikaṃ karissāmī''ti  vattabbaṃ. sace bālo hoti anuggahitavatto ``gaccha, mā idha tiṭṭha, neva nisīdituṃ  na nipajjituṃ demī''ti daharaṃ tajjetiyeva. daharena ``bhante sukhaṃ sayathā''ti  kappaṃ labhitvā vanditvā gantabbaṃ. tasmiṃ gate therasseva palibodho. purimanayeneva  cassa āpatti veditabbā.</p>
              <p>[03]atha pana āṇattikkhaṇeyeva daharo ``mayhaṃ bhante bhaṇḍakadhovanādi kiñci karaṇīyaṃ  atthī''ti vadati, thero ca naṃ ``tvaṃ paññapetvā gacchāhī''ti vatvā bhojanasālato  nikkhamitvā aññattha gacchati, pāduddhārena kāretabbo. sace tattheva gantvā nisīdati  purimanayeneva cassa leḍḍupātātikkame āpatti. sace pana thero sāmaṇeraṃ  āṇāpeti ^a^P4.0775^ea^, sāmaṇere tattha mañcapīṭhaṃ paññapetvā nisinnepi bhojanasālato  aññattha gacchanto pāduddhārena kāretabbo. gantvā nisinno puna gamanakāle leḍḍupātātikkame  āpattiyā kāretabbo. sace pana ^a^V0.0036^ea^ āṇāpento mañcapīṭhaṃ paññapetvā tattheva  nisīdāti āṇāpeti, yatricchati tatra gantvā āgantuṃ labhati. sayaṃ pana pākatikaṃ  akatvā gacchantassa leḍḍupātātikkame pācittiyaṃ. antarasannipāte mañcapīṭhāni  paññapetvā nisinnehi gamanakāle ārāmikānaṃ imaṃ paṭisāmethāti vattabbaṃ, avatvā  gacchantānaṃ leḍḍupātātikkame āpatti.</p>
              <p>[03]mahādhammasavanaṃ nāma hoti tattha uposathāgāratopi bhojanasālatopi āharitvā mañcapīṭhāni  paññapenti. āvāsikānaṃyeva palibodho. sace āgantukā ``idaṃ amhākaṃ upajjhāyassa  idaṃ ācariyassā''ti gaṇhanti, tato paṭṭhāya tesaṃyeva palibodho. gamanakāle pākatikaṃ  akatvā leḍḍupātaṃ atikkamantānaṃ āpatti. mahāpaccariyaṃ puna vuttaṃ -- ``yāva  aññe na nisīdanti, tāva yehi paññattaṃ, tesaṃ bhāro. aññesu āgantvā nisinnesu  nisinnakānaṃ bhāro. sace te anuddharitvā vā anuddharāpetvā vā gacchanti, dukkaṭaṃ.  kasmā? anāṇattiyā paññapitattā''ti. dhammāsane paññatte yāva ussārako  vā ^a^M0.0041^ea^ dhammakathiko vā nāgacchati, tāva paññāpakānaṃ palibodho, tasmiṃ āgantvā  nisinne tassa palibodho. sakalaṃ ahorattaṃ dhammasavanaṃ hoti, añño ussārako vā  dhammakathiko vā uṭṭhahati, añño nisīdati, yo yo āgantvā nisīdati, tassa tassa bhāro.  uṭṭhahantena pana ``idamāsanaṃ tumhākaṃ bhāro''ti vatvā gantabbaṃ. sacepi itarasmiṃ  anāgateyeva paṭhamaṃ nisinno uṭṭhāya gacchati, tasmiñca antoupacāraṭṭheyeva itaro āgantvā  nisīdati, uṭṭhāya gato āpattiyā na kāretabbo. sace pana itarasmiṃ anāgateyeva  paṭhamaṃ nisinno uṭṭhāyāsanā leḍḍupātaṃ atikkamati, āpattiyā kāretabbo.  sabbattha ca ``leḍḍupātātikkame paṭhamapāde dukkaṭaṃ, dutiye pācittiya''nti  ayaṃ nayo mahāpaccariyaṃ vutto.</p>
              <p>[03] 112^b^.^eb^ ^b^cimilikaṃ vā^eb^tiādīsu ^b^cimilikā^eb^ nāma sudhādiparikammakatāya bhūmiyā  vaṇṇānurakkhaṇatthaṃ katā hoti ^a^P4.0776^ea^, taṃ heṭṭhā pattharitvā upari kaṭasārakaṃ  pattharanti. ^b^uttarattharaṇaṃ^eb^ nāma mañcapīṭhānaṃ upari attharitabbakaṃ paccattharaṇaṃ. ^b^bhūmattharaṇaṃ^eb^  nāma bhūmiyaṃ attharitabbā kaṭasārakādivikati. ^b^taṭṭikaṃ^eb^ nāma tālapaṇṇehi  vā vākehi vā katataṭṭikā. ^b^cammakhaṇḍo^eb^ nāma sīhabyagghadīpitaracchacammādīsupi  yaṃkiñci cammaṃ. aṭṭhakathāsu hi senāsanaparibhoge paṭikkhittacammaṃ nāma na dissati,  tasmā sīhacammādīnaṃ pariharaṇeyeva paṭikkhepo veditabbo. ^b^pādapuñchanī^eb^ nāma  rajjukehi vā pilotikāhi vā pādapuñchanatthaṃ katā. ^b^phalakapīṭhaṃ^eb^ nāma  phalakamayaṃ pīṭhaṃ. atha vā phalakañceva dārumayapīṭhañca; etena sabbampi dārubhaṇḍādi  saṅgahitaṃ. mahāpaccariyaṃ pana vitthāreneva vuttaṃ -- ``ādhārakaṃ pattapidhānaṃ pādakathalikaṃ  tālavaṇṭaṃ bījanīpattakaṃ ^a^V0.0037^ea^ yaṃkiñci dārubhaṇḍaṃ antamaso pānīyauḷuṅkaṃ pānīyasaṅkhaṃ  ajjhokāse nikkhipitvā gacchantassa dukkaṭa''nti. mahāaṭṭhakathāyaṃ pana esa nayo  dutiyasikkhāpade dassito. ajjhokāse rajanaṃ pacitvā rajanabhājanaṃ rajanauḷuṅko rajanadoṇikāti  sabbaṃ aggisālāya paṭisāmetabbaṃ. sace aggisālā natthi, anovassake pabbhāre  nikkhipitabbaṃ. tasmimpi asati yattha olokentā bhikkhū passanti, tādise ṭhāne  ṭhapetvāpi gantuṃ vaṭṭati.</p>
              <p>[03]^b^aññassa^eb^ ^a^M0.0042^ea^ ^b^puggalike^eb^ti yasmiṃ vissāsaggāho na ruhati, tassa santake  dukkaṭaṃ. yasmiṃ pana vissāso ruhati, tassa santakaṃ attano puggalikamiva hotīti  mahāpaccariyādīsu vuttaṃ.</p>
              <p>[03] 113^b^.^eb^ ^b^āpucchaṃ gacchatī^eb^ti yo bhikkhu vā sāmaṇero vā ārāmiko vā lajjī  hoti, attano palibodhaṃ viya maññati, yo tathārūpaṃ āpucchitvā gacchati, tassa anāpatti.  ^b^otāpento gacchatī^eb^ti ātape otāpento āgantvā uddharissāmīti gacchati; evaṃ  gacchato anāpatti. ^b^kenaci palibuddhaṃ hotī^eb^ti senāsanaṃ kenaci upaddutaṃ  hotīti attho. sacepi hi vuḍḍhataro bhikkhu uṭṭhāpetvā gaṇhāti, sacepi yakkho vā  peto vā āgantvā nisīdati, koci vā issaro āgantvā gaṇhāti, senāsanaṃ palibuddhaṃ  hoti, sīhabyagghādīsu vā pana taṃ padesaṃ āgantvā ^a^P4.0777^ea^ ṭhitesupi senāsanaṃ  palibuddhaṃ hotiyeva. evaṃ kenaci palibuddhe anuddharitvāpi gacchato anāpatti.  ^b^āpadāsū^eb^ti jīvitabrahmacariyantarāyesu. sesaṃ uttānamevāti.</p>
              <p>[03]kathinasamuṭṭhānaṃ -- kāyavācato kāyavācācittato ca samuṭṭhāti, kiriyākiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] paṭhamasenāsanasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. dutiyasenāsanasikkhāpadavaṇṇanā</h3n>
            <h4>
              <h4n> </h4n>
              <p>[03] 116^b^.^eb^ dutiyasenāsanasikkhāpade -- ^b^bhisī^eb^ti mañcakabhisi vā pīṭhakabhisi vā.  cimilikādīnipi purimasikkhāpade vuttappakārāniyeva. ^b^nisīdana^eb^nti sadasaṃ  veditabbaṃ. ^b^paccattharaṇa^eb^nti pāvāro kojavoti ettakameva vuttaṃ. ^b^tiṇasanthāro^eb^ti  yesaṃ kesañci tiṇānaṃ santhāro ^a^V0.0038^ea^. esa nayo paṇṇasanthāre. ^b^parikkhepaṃ atikkamantassā^eb^ti  ettha paṭhamapādaṃ atikkāmentassa dukkaṭaṃ, dutiyātikkame pācittiyaṃ. aparikkhittassa  upacāro nāma senāsanato dve leḍḍupātā.</p>
              <p>[03]^b^anāpucchaṃ^eb^ ^a^M0.0043^ea^ ^b^vā gaccheyyā^eb^ti ettha bhikkhumhi sati bhikkhu āpucchitabbo.  tasmiṃ asati sāmaṇero, tasmiṃ asati ārāmiko, tasmimpi asati yena vihāro  kārito so vihārasāmiko, tassa vā kule yo koci āpucchitabbo. tasmimpi  asati catūsu pāsāṇesu mañcaṃ ṭhapetvā mañce avasesamañcapīṭhāni āropetvā upari  bhisiādikaṃ dasavidhampi seyyaṃ rāsiṃ karitvā dārubhaṇḍaṃ mattikābhaṇḍaṃ paṭisāmetvā  dvāravātapānāni pidahitvā gamiyavattaṃ pūretvā gantabbaṃ. sace pana senāsanaṃ  ovassati, chadanatthañca tiṇaṃ vā iṭṭhakā vā ānītā honti, sace ussahati, chādetabbaṃ.  no ce sakkoti, yo okāso anovassako, tattha mañcapīṭhādīni nikkhipitvā  gantabbaṃ. sace sabbampi ovassati, ussahantena antogāme upāsakānaṃ ghare ṭhapetabbaṃ.  sace tepi ``saṅghikaṃ nāma bhante bhāriyaṃ, aggidāhādīnaṃ bhāyāmā''ti na sampaṭicchanti,  ajjhokāsepi pāsāṇānaṃ upari mañcaṃ ṭhapetvā sesaṃ pubbe vuttanayeneva nikkhipitvā  tiṇehi ca paṇṇehi ca paṭicchādetvā gantuṃ vaṭṭati. yañhi tattha aṅgamattampi avasissati,  taṃ aññesaṃ tattha āgatānaṃ bhikkhūnaṃ upakāraṃ bhavissatīti ^a^P4.0778^ea^.</p>
              <p>[03] 117^b^.^eb^ ^b^vihārassa upacāre^eb^tiādīsu vihārassūpacāro nāma pariveṇaṃ. ^b^upaṭṭhānasālā^eb^ti  pariveṇabhojanasālā. ^b^maṇḍapo^eb^ti pariveṇamaṇḍapo. ^b^rukkhamūla^eb^nti pariveṇarukkhamūlaṃ.  ayaṃ tāva nayo kurundaṭṭhakathāyaṃ vutto. kiñcāpi vutto, atha kho vihāroti antogabbho  vā aññaṃ vā sabbaparicchannaṃ guttasenāsanaṃ veditabbaṃ. ^b^vihārassa upacāre^eb^ti  tassa bahi āsanne okāse. ^b^upaṭṭhānasālāyaṃ vā^eb^ti bhojanasālāyaṃ vā. ^b^maṇḍape  vā^eb^ti aparicchanne paricchanne vāpi bahūnaṃ sannipātamaṇḍape. rukkhamūle vattabbaṃ  natthi. ^b^āpatti dukkaṭassā^eb^ti vuttappakārañhi dasavidhaṃ seyyaṃ antogabbhādimhi  guttaṭṭhāne paññapetvā gacchantassa yasmā seyyāpi senāsanampi upacikāhi palujjati,  vammikarāsiyeva hoti, tasmā pācittiyaṃ vuttaṃ. bahi pana upaṭṭhānasālādīsu paññapetvā  gacchantassa seyyāmattameva nasseyya, ṭhānassa aguttatāya ^a^M0.0044^ea^ na senāsanaṃ, tasmā  ettha dukkaṭaṃ vuttaṃ. ^b^mañcaṃ vā pīṭhaṃ vā^eb^ti ettha yasmā na sakkā mañcapīṭhaṃ sahasā  upacikāhi khāyituṃ, tasmā taṃ vihārepi santharitvā gacchantassa dukkaṭaṃ vuttaṃ.  vihārūpacāre pana taṃ vihāracārikaṃ āhiṇḍantāpi disvā paṭisāmessanti.</p>
              <p>[03] 118^b^.^eb^ ^b^uddharitvā^eb^ ^a^V0.0039^ea^ ^b^gacchatī^eb^ti ettha uddharitvā gacchantena mañcapīṭhakavāṭaṃ sabbaṃ apanetvā  saṃharitvā cīvaravaṃse laggetvā gantabbaṃ. pacchā āgantvā vasanakabhikkhunāpi puna  mañcapīṭhaṃ vā paññapetvā sayitvā gacchantena tatheva kātabbaṃ. antokuṭṭato seyyaṃ  bahikuṭṭe paññapetvā vasantena gamanakāle gahitaṭṭhāneyeva paṭisāmetabbaṃ. uparipāsādato  oropetvā heṭṭhāpāsāde vasantassapi eseva nayo. rattiṭṭhānadivāṭṭhānesu mañcapīṭhaṃ  paññapetvāpi gamanakāle puna gahitaṭṭhāneyeva ṭhapetabbaṃ.</p>
              <p>[03]^b^āpucchaṃ gacchatī^eb^ti etthāyaṃ āpucchitabbānāpucchitabbavinicchayo -- yā tāva bhūmiyaṃ  dīghasālā vā paṇṇasālā ^a^P4.0779^ea^ vā hoti, yaṃ vā rukkhatthambhesu, katagehaṃ upacikānaṃ  uṭṭhānaṭṭhānaṃ hoti, tato pakkamantena tāva āpucchitvāva pakkamitabbaṃ. tasmiñhi  katipayāni divasāni ajaggiyamāne vammikāva santiṭṭhanti. yaṃ pana pāsāṇapiṭṭhiyaṃ  vā pāsāṇatthambhesu vā katasenāsanaṃ siluccayaleṇaṃ vā sudhālittasenāsanaṃ vā  yattha upacikāsaṅkā natthi, tato pakkamantassa āpucchitvāpi anāpucchitvāpi gantuṃ  vaṭṭati, āpucchanaṃ pana vattaṃ. sace tādisepi senāsane ekena passena upacikā  ārohanti, āpucchitvāva gantabbaṃ. yo pana āgantuko bhikkhu saṅghikaṃ  senāsanaṃ gahetvā vasantaṃ bhikkhuṃ anuvattanto attano senāsanaṃ aggahetvā vasati,  yāva so na gaṇhāti, tāva taṃ senāsanaṃ purimabhikkhusseva palibodho. yadā pana  so senāsanaṃ gahetvā attano issariyena vasati, tato paṭṭhāya āgantukasseva palibodho.  sace ubhopi vibhajitvā gaṇhanti, ubhinnampi palibodho. mahāpaccariyaṃ pana vuttaṃ --  ``sace dve tayo ekato hutvā paññapenti, gamanakāle sabbehipi āpucchitabbaṃ.  tesu ce paṭhamaṃ gacchanto `pacchimo jaggissatī'ti ābhogaṃ katvā gacchati vaṭṭati. pacchimassa  ābhogena mutti natthi. bahū ekaṃ pesetvā santharāpenti, gamanakāle sabbehi  vā āpucchitabbaṃ ^a^M0.0045^ea^, ekaṃ vā pesetvā āpucchitabbaṃ. aññato mañcapīṭhādīni  ānetvā aññatra vasitvāpi gamanakāle tattheva netabbāni. sace aññāvāsato  ānetvā vasamānassa añño vuḍḍhataro āgacchati, na paṭibāhitabbo, `mayā bhante aññāvāsato  ānītaṃ, pākatikaṃ kareyyāthā'ti vattabbaṃ. tena `evaṃ karissāmī'ti sampaṭicchite  itarassa gantuṃ vaṭṭati. evamaññattha haritvāpi saṅghikaparibhogena paribhuñjantassa naṭṭhaṃ  vā jiṇṇaṃ vā corehi vā haṭaṃ gīvā na hoti, puggalikaparibhogena paribhuñjantassa  pana gīvā hoti. aññassa mañcapīṭhaṃ pana saṅghikaparibhogena vā puggalikaparibhogena  vā paribhuñjantassa naṭṭhaṃ gīvāyeva''.</p>
              <p>[03]^b^kenaci palibuddhaṃ hotī^eb^ti vuḍḍhatarabhikkhūissariyayakkhasīhavāḷamigakaṇhasappādīsu yena  kenaci ^a^V0.0040^ea^ senāsanaṃ palibuddhaṃ hoti. ^b^sāpekkho gantvā tattha ṭhito āpucchati,  kenaci palibuddho hotī^eb^ti ajjeva āgantvā paṭijaggissāmīti evaṃ sāpekkho  ^a^P4.0780^ea^ nadīpāraṃ vā gāmantaraṃ vā gantvā yatthassa gamanacittaṃ uppannaṃ, tattheva  ṭhito kañci pesetvā āpucchati, nadīpūrarājacorādīsu vā kenaci palibuddho  hoti upadduto, na sakkoti paccāgantuṃ, evaṃbhūtassapi anāpatti. sesaṃ paṭhamasikkhāpade  vuttanayameva saddhiṃ samuṭṭhānādīhīti.</p>
              <p>[06] dutiyasenāsanasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. anupakhajjasikkhāpadavaṇṇanā</h3n>
            <h4>
              <h4n> </h4n>
              <p>[03] 119^b^.^eb^ chaṭṭhasikkhāpade -- ^b^palibundhentī^eb^ti paṭhamataraṃ gantvā pattacīvaraṃ atiharitvā  rumbhitvā tiṭṭhanti. ^b^therā bhikkhū vuṭṭhāpentī^eb^ti ``amhākaṃ āvuso pāpuṇātī''ti  vassaggena gahetvā vuṭṭhāpenti. ^b^anupakhajja seyyaṃ kappentī^eb^ti ``tumhākaṃ bhante  mañcaṭṭhānaṃyeva pāpuṇāti, na sabbo vihāro. amhākaṃ dāni idaṃ ṭhānaṃ pāpuṇātī''ti  anupavisitvā mañcapīṭhaṃ paññapetvā nisīdantipi nipajjantipi sajjhāyampi karonti.</p>
              <p>[03] 120^b^.^eb^ ^b^jāna^eb^nti ``anuṭṭhāpanīyo aya''nti jānanto; tenevassa vibhaṅge ``vuḍḍhoti  jānātī''tiādi vuttaṃ. vuḍḍho hi attano vuḍḍhatāya anuṭṭhāpanīyo ^a^M0.0046^ea^, gilāno  gilānatāya, saṅgho pana bhaṇḍāgārikassa vā dhammakathikavinayadharādīnaṃ vā gaṇavācakāacariyassa  vā bahūpakārataṃ guṇavisiṭṭhatañca sallakkhento dhuvavāsatthāya vihāraṃ sammannitvā deti,  tasmā yassa saṅghena dinno, sopi anuṭṭhāpanīyo. kāmañcettha gilānassāpi saṅghoyeva anucchavikaṃ  senāsanaṃ deti, gilāno pana ``apaloketvā saṅghena adinnasenāsanopi na pīḷetabbo  anukampitabbo''ti dassetuṃ visuṃ vutto.</p>
              <p>[03] 121^b^.^eb^ ^b^upacāre^eb^ti ettha mañcapīṭhānaṃ tāva mahallake vihāre samantā diyaḍḍho hattho  upacāro, khuddake yato pahoti tato diyaḍḍho hattho, pāde dhovitvā pavisantassa passāvatthāya  nikkhamantassa ca yāva dvāre nikkhittapādadhovanapāsāṇato passāvaṭṭhānato ca mañcapīṭhaṃ,  tāva diyaḍḍhahatthavitthāro maggo upacāro nāma. tasmiṃ mañcassa vā pīṭhassa vā upacāre  ṭhitassa vā bhikkhuno pavisantassa vā nikkhamantassa vā upacāre yo anupakhajja seyyaṃ  kappetukāmo seyyaṃ santharati vā santharāpeti vā, āpatti dukkaṭassa.</p>
              <p>[03]^b^abhinisīdati^eb^ ^a^P4.0781^ea^ ^a^V0.0041^ea^ ^b^vā abhinipajjati vā^eb^ti ettha abhinisīdanamattena abhinipajjanamatteneva  vā pācittiyaṃ. sace pana dvepi karoti, dve pācittiyāni. uṭṭhāyuṭṭhāya  nisīdato vā nipajjato vā payoge payoge pācittiyaṃ.</p>
              <p>[03] 122^b^.^eb^ ^b^upacāraṃ ṭhapetvā seyyaṃ santharati vā santharāpeti vā^eb^ti imasmiṃ ito pare  ca ``vihārassa upacāre''tiādike dukkaṭavārepi yathā idha abhinisīdanamatte abhinipajjanamatte  ubhayakaraṇe payogabhede ca pācittiyappabhedo vutto, evaṃ dukkaṭappabhedo veditabbo.  evarūpena hi visabhāgapuggalena ekavihāre vā ekapariveṇe vā vasantena attho natthi,  tasmā sabbatthevassa nivāso vārito. ^b^aññassa puggalike^eb^ti idhāpi vissāsikassa  puggalikaṃ attano puggalikasadisameva, tattha anāpatti.</p>
              <p>[03] 123^b^.^eb^ ^b^āpadāsū^eb^ti ^a^M0.0047^ea^ sace bahi vasantassa jīvitabrahmacariyantarāyo hoti,  evarūpāsu āpadāsu yo pavisati, tassāpi anāpatti. sesaṃ uttānamevāti. paṭhamapārājikasamuṭṭhānaṃ,  kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, akusalacittaṃ,  dukkhavedananti.</p>
              <p>[06] anupakhajjasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. nikkaḍḍhanasikkhāpadavaṇṇanā</h3n>
            <h4>
              <h4n> </h4n>
              <p>[03] 126^b^.^eb^ sattamasikkhāpade -- ^b^ekena payogena bahukepi dvāre atikkāmetī^eb^ti ye  catubhūmakapañcabhūmakā pāsādā chasattakoṭṭhakāni vā catussālāni, tādisesu senāsanesu  hatthesu vā gīvāya vā gahetvā antarā aṭṭhapento ekena payogena atikkāmeti,  ekameva pācittiyaṃ. ṭhapetvā ṭhapetvā nānāpayogehi atikkāmentassa dvāragaṇanāya  pācittiyāni. hatthena anāmasitvā ``nikkhamā''ti vatvā vācāya nikkaḍḍhantassāpi  eseva nayo.</p>
              <p>[03]^b^aññaṃ āṇāpetī^eb^ti ettha ``imaṃ nikkaḍḍhā''ti āṇattimatte dukkaṭaṃ. sace so  sakiṃ āṇatto bahukepi dvāre atikkāmeti, ekaṃ pācittiyaṃ. sace pana ``ettakāni  dvārāni nikkaḍḍhāhī''ti vā ``yāva mahādvāraṃ tāva nikkaḍḍhāhī''ti vā evaṃ niyāmetvā  āṇatto hoti, dvāragaṇanāya pācittiyāni.</p>
              <p>[03]^b^tassa^eb^ ^a^V0.0042^ea^ ^b^parikkhāra^eb^nti yaṃkiñci tassa santakaṃ pattacīvaraparissāvanadhamakaraṇamañcapīṭhabhisibimbohanādibhedaṃ,  antamaso rajanachallimpi; yo nikkaḍḍhati vā nikkaḍḍhāpeti vā; tassa vatthugaṇanāya dukkaṭāni  ^a^P4.0782^ea^. gāḷhaṃ bandhitvā ṭhapitesu pana ekāva āpattīti mahāpaccariyaṃ  vuttaṃ.</p>
              <p>[03] 127^b^.^eb^ ^b^aññassa puggalike^eb^ti idhāpi vissāsikapuggalikaṃ attano puggalikasadisameva.  yathā ca idha; evaṃ sabbattha. yatra pana viseso bhavissati, tatra vakkhāma.</p>
              <p>[03] 128^b^.^eb^ ^b^alajjiṃ nikkaḍḍhati vā^eb^tiādīsu bhaṇḍanakārakakalahakārakameva sakalasaṅghārāmato  nikkaḍḍhituṃ labhati, so hi pakkhaṃ labhitvā saṅghampi ^a^M0.0048^ea^ bhindeyya. alajjīādayo  pana attano vasanaṭṭhānatoyeva nikkaḍḍhitabbā, sakalasaṅghārāmato nikkaḍḍhituṃ na vaṭṭati.  ^b^ummattakassā^eb^ti sayaṃ ummattakassa anāpatti. sesaṃ uttānamevāti.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti.</p>
              <p>[06] nikkaḍḍhanasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. vehāsakuṭisikkhāpadavaṇṇanā</h3n>
            <h4>
              <h4n> </h4n>
              <p>[03] 129^b^.^eb^ aṭṭhamasikkhāpade -- ^b^uparivehāsakuṭiyā^eb^ti upari acchannatalāya dvibhūmikakuṭiyā  vā tibhūmikādikuṭiyā vā. ^b^mañcaṃ sahasā abhinisīdī^eb^ti mañcaṃ sahasā  abhibhavitvā ajjhottharitvā nisīdi. bhummatthe vā etaṃ upayogavacanaṃ; mañce nisīdīti  attho. ^b^abhī^eb^ti idaṃ pana padasobhanatthaṃ upasaggamattameva. ^b^nippatitvā^eb^ti nipatitvā  nikkhamitvā vā. tassa hi upari āṇīpi na dinnā, tasmā nikkhanto. ^b^vissaramakāsī^eb^ti  virūpaṃ āturassaramakāsi.</p>
              <p>[03] 131^b^.^eb^ ^b^vehāsakuṭi nāma majjhimassa purisassa asīsaghaṭṭā^eb^ti yā pamāṇamajjhimassa purisassa  sabbaheṭṭhimāhi tulāhi sīsaṃ na ghaṭṭeti, etena idha adhippetā vehāsakuṭi dassitā  hoti, na vehāsakuṭilakkhaṇaṃ. yā hi kāci upari acchinnatalā dvibhūmikā kuṭi  tibhūmikādikuṭi ^a^V0.0043^ea^ vā ``vehāsakuṭī''ti vuccati. idha pana asīsaghaṭṭā adhippetā.  abhinisīdanādīsu pubbe vuttanayeneva payogavasena āpattibhedo veditabbo.</p>
              <p>[03] 133^b^.^eb^ ^b^avehāsakuṭiyā^eb^ti bhūmiyaṃ katapaṇṇasālādīsu anāpatti. na hi sakkā  ^a^P4.0783^ea^ tattha parassa pīḷā kātuṃ. ^b^sīsaghaṭṭāyā^eb^ti yāyaṃ sīsaghaṭṭā hoti,  tatthāpi anāpatti. na hi sakkā tattha heṭṭhāpāsāde anoṇatena vicarituṃ, tasmā  asañcaraṇaṭṭhānattā parapīḷā na bhavissati ^a^M0.0049^ea^. ^b^heṭṭhā aparibhogaṃ hotī^eb^ti yassā  heṭṭhā dabbasambhārādīnaṃ nikkhittattā aparibhogaṃ hoti, tatthāpi anāpatti. ^b^padarasañcitaṃ  hotī^eb^ti yassā uparimatalaṃ dāruphalakehi vā ghanasanthataṃ hoti, sudhādiparikammakataṃ  vā tatthāpi anāpatti. ^b^paṭāṇi dinnā hotī^eb^ti mañcapīṭhānaṃ pādasikhāsu āṇī  dinnā hoti, yattha nisīdantepi na nippatanti, tādise mañcapīṭhe nisīdatopi anāpatti.  ^b^tasmiṃ ṭhito^eb^ti āhaccapādake mañce vā pīṭhe vā ṭhito upari nāgadantakādīsu  laggitakaṃ cīvaraṃ vā kiñci vā gaṇhāti vā, aññaṃ vā laggeti, tassāpi anāpatti.  sesaṃ uttānameva. eḷakalomasamuṭṭhānaṃ -- kāyato ca kāyacittato ca samuṭṭhāti,  kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, ticittaṃ,  tivedananti.</p>
              <p>[06] vehāsakuṭisikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. mahallakavihārasikkhāpadavaṇṇanā</h3n>
            <h4>
              <h4n> </h4n>
              <p>[03] 135^b^.^eb^ navamasikkhāpade -- ^b^yāva dvārakosā^eb^ti ettha dvārakoso nāma piṭṭhasaṅghāṭassa samantā  kavāṭavitthārappamāṇo okāso. mahāpaccariyaṃ pana ``dvārabāhato paṭṭhāya diyaḍḍho hattho''ti  vuttaṃ. kurundiyaṃ pana ``dvārassa ubhosu passesu kavāṭappamāṇa''nti. mahāaṭṭhakathāyaṃ  ``kavāṭaṃ nāma diyaḍḍhahatthampi hoti dvihatthampi aḍḍhateyyahatthampī''ti vuttaṃ, taṃ suvuttaṃ.  tadeva hi sandhāya bhagavatāpi ``piṭṭhasaṅghāṭassa samantā hatthapāsā''ti ayaṃ ukkaṭṭhaniddeso  kato. ^b^aggaḷaṭṭhapanāyā^eb^ti sakavāṭakadvārabandhaṭṭhapanāya; sakavāṭakassa dvārabandhassa niccalabhāvatthāyāti  attho. dvāraṭṭhapanāyāti idampi hi padabhājanaṃ imamevatthaṃ sandhāya bhāsitaṃ. ayaṃ panettha  adhippāyo -- kavāṭañhi lahuparivaṭṭakaṃ vivaraṇakāle bhittiṃ āhanati, pidahanakāle  dvārabandhaṃ. tena āhananena bhitti ^a^P4.0784^ea^ kampati, tato mattikā calati,  calitvā sithilā vā hoti patati vā. tenāha bhagavā ``yāva dvārakosā aggaḷaṭṭhapanāyā''ti.  tattha kiñcāpi ``idaṃ nāma kattabba''nti ^a^V0.0044^ea^ neva mātikāyaṃ na padabhājane vuttaṃ,  aṭṭhuppattiyaṃ pana ``punappunaṃ chādāpesi punappunaṃ lepāpesī''ti adhikārato  yāva dvārakosā aggaḷaṭṭhapanāya punappunaṃ limpitabbo vā lepāpetabbo vāti evamattho  daṭṭhabbo.</p>
              <p>[03]yaṃ ^a^M0.0050^ea^ pana padabhājane ``piṭṭhasaṅghāṭassa samantā hatthapāsā''ti vuttaṃ. tattha  yassa vemajjhe dvāraṃ hoti, uparibhāge uccā bhitti, tassa tīsu disāsu samantā hatthapāsā  upacāro hoti, khuddakassa vihārassa dvīsu disāsu upacāro hoti. tatrāpi yaṃ bhittiṃ  vivariyamānaṃ kavāṭaṃ āhanati, sā aparipūraupacārāpi hoti. ukkaṭṭhaparicchedena  pana tīsu disāsu samantā hatthapāsā dvārassa niccalabhāvatthāya lepo anuññāto. sace  panassa dvārassa adhobhāgepi lepokāso atthi, tampi limpituṃ vaṭṭati. ^b^ālokasandhiparikammāyā^eb^ti  ettha ^b^ālokasandhī^eb^ti vātapānakavāṭakā vuccanti, tepi vivaraṇakāle vidatthimattampi  atirekampi bhittippadesaṃ paharanti. upacāro panettha sabbadisāsu labbhati, tasmā  sabbadisāsu kavāṭavitthārappamāṇo okāso ālokasandhiparikammatthāya limpitabbo  vā lepāpetabbo vāti ayamettha adhippāyo.</p>
              <p>[03]^b^setavaṇṇa^eb^ntiādikaṃ na mātikāya padabhājanaṃ. iminā hi vihārassa bhārikattaṃ  nāma natthīti padabhājaneyeva anuññātaṃ, tasmā sabbametaṃ yathāsukhaṃ kattabbaṃ.</p>
              <p>[03]evaṃ lepakamme yaṃ kattabbaṃ, taṃ dassetvā puna chadane kattabbaṃ dassetuṃ ^b^``dvatticchadanassā''^eb^tiādi  vuttaṃ. tattha ^b^dvatticchadanassa pariyāya^eb^nti chadanassa dvattipariyāyaṃ; pariyāyo  vuccati parikkhepo, parikkhepadvayaṃ vā parikkhepattayaṃ vā adhiṭṭhātabbanti attho. ^b^appaharite  ṭhitenā^eb^ti aharite ṭhitena. ^b^harita^eb^nti cettha sattadhaññabhedaṃ pubbaṇṇaṃ muggamāsatilakulatthālābukumbhaṇḍādibhedañca  aparaṇṇaṃ adhippetaṃ. tenevāha -- ``haritaṃ nāma pubbaṇṇaṃ aparaṇṇa''nti.</p>
              <p>[03]^b^sace harite ṭhito^eb^ ^a^P4.0785^ea^ ^b^adhiṭṭhāti, āpatti dukkaṭassā^eb^ti ettha pana  yasmimpi khette vuttaṃ bījaṃ na tāva sampajjati, vasse vā pana patite sampajjissati,  tampi haritasaṅkhyameva gacchati. tasmā evarūpe khettepi ṭhitena na adhiṭṭhātabbaṃ, ahariteyeva  ṭhitena adhiṭṭhātabbaṃ. tatrāpi ayaṃ paricchedo, piṭṭhivaṃsassa vā kūṭāgārakaṇṇikāya  vā upari thupikāya vā passe nisinno chadanamukhavaṭṭiantena olokento yasmiṃ bhūmibhāge  ṭhitaṃ passati, yasmiñca bhūmibhāge ^a^V0.0045^ea^ ṭhito, taṃ upari nisinnakaṃ passati, tasmiṃ  ^a^M0.0051^ea^ ṭhāne adhiṭṭhātabbaṃ. tassa anto aharitepi ṭhatvā adhiṭṭhātuṃ na labbhati.  kasmā? vihārassa hi patantassa ayaṃ patanokāsoti.</p>
              <p>[03] 136^b^.^eb^ ^b^maggena chādentassā^eb^ti ettha maggena chādanaṃ nāma aparikkhipitvā ujukameva  chādanaṃ; taṃ iṭṭhakasilāsudhāhi labbhati. ^b^dve magge adhiṭṭhahitvā^eb^ti dve maggā sace  ducchannā honti, apanetvāpi punappunaṃ chādetuṃ labbhati, tasmā yathā icchati; tathā  dve magge adhiṭṭhahitvā tatiyaṃmaggaṃ ``idāni evaṃ chādehī''ti āṇāpetvā pakkamitabbaṃ.  ^b^pariyāyenā^eb^ti parikkhepena. evaṃchadanaṃ pana tiṇapaṇṇehi labbhati. tasmā idhāpi  yathā icchati tathā dve pariyāye adhiṭṭhahitvā tatiyaṃ pariyāyaṃ ``idāni evaṃ chādehī''ti  āṇāpetvā pakkamitabbaṃ. sace na pakkamati, tuṇhībhūtena ṭhātabbaṃ. sabbampi  cetaṃ chadanaṃ chadanūpari veditabbaṃ. uparūparicchanno hi vihāro ciraṃ anovassako  hotīti maññamānā evaṃ chādenti. ^b^tato ce uttari^eb^nti tiṇṇaṃ maggānaṃ vā  pariyāyānaṃ vā upari catutthe magge vā pariyāye vā.</p>
              <p>[03] 137^b^.^eb^ ^b^karaḷe karaḷe^eb^ti tiṇamuṭṭhiyaṃ tiṇamuṭṭhiyaṃ. sesamettha uttānamevāti. chasamuṭṭhānaṃ --  kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ,  ticittaṃ, tivedananti.</p>
              <p>[06] mahallakavihārasikkhāpadaṃ navamaṃ.</p>
            </h4>
          </h3>
          <h3>
            <h3n> 10. sappāṇakasikkhāpadavaṇṇanā</h3n>
            <h4>
              <h4n> </h4n>
              <p>[03] 140^b^.^eb^ dasamasikkhāpade -- ^b^jānaṃ sappāṇaka^eb^nti sappāṇakaṃ etanti yathā tathā vā jānanto.  ^b^siñceyya vā siñcāpeyya vā^eb^ti tena ^a^P4.0786^ea^ udakena sayaṃ vā  siñceyya, aññaṃ vā āṇāpetvā siñcāpeyya. pāḷiyaṃ pana ``siñceyyāti  sayaṃ siñcatī''ti īdisānaṃ vacanānaṃ attho pubbe vuttanayeneva veditabbo.</p>
              <p>[03]tattha dhāraṃ avicchinditvā siñcantassa ekasmiṃ udakaghaṭe ekāva āpatti. esa nayo  sabbabhājanesu. dhāraṃ vicchindantassa pana payoge payoge āpatti ^a^M0.0052^ea^. mātikaṃ  sammukhaṃ karoti, divasampi sandatu, ekāva āpatti. sace tattha tattha bandhitvā  aññato aññato neti, payoge ^a^V0.0046^ea^ payoge āpatti. sakaṭabhāramattañcepi tiṇaṃ ekapayogena  udake pakkhipati, ekāva āpatti. ekekaṃ tiṇaṃ vā paṇṇaṃ vā pakkhipantassa payoge  payoge āpatti. mattikāyapi aññesupi kaṭṭhagomayādīsu eseva nayo. idaṃ pana mahāudakaṃ  sandhāya na vuttaṃ, yaṃ tiṇe vā mattikāya vā pakkhittāya pariyādānaṃ gacchati, āvilaṃ  vā hoti, yattha pāṇakā maranti, tādisaṃ udakaṃ sandhāya vuttanti veditabbaṃ. sesamettha  uttānamevāti.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, paṇṇattivajjaṃ, kāyakammaṃ, vacīkammaṃ, ticittaṃ  tivedananti.</p>
              <p>[06] sappāṇakasikkhāpadaṃ dasamaṃ.</p>
              <p>[06] samatto vaṇṇanākkamena senāsanavaggo dutiyo.</p>
            </h4>
          </h3>
        </h2>
        <h2>
          <h2n> 3. ovādavaggo</h2n>
          <h3>
            <h3n> 1. ovādasikkhāpadavaṇṇanā</h3n>
            <h4>
              <h4n> </h4n>
              <p>[03] 141-144^b^.^eb^ bhikkhunivaggassa paṭhamasikkhāpade -- ^b^lābhino hontī^eb^ti ettha na tesaṃ bhikkhuniyo  denti, na dāpenti, mahākulehi pabbajitā pana kuladhītaro attano santikaṃ āgatānaṃ  ñātimanussānaṃ ``kuto ayye ovādaṃ uddesaṃ paripucchaṃ labhathā''ti pucchantānaṃ  ``asuko ca asuko ca thero ovadatī''ti asītimahāsāvake uddisitvā kathānusārena  tesaṃ sīlasutācārajātigottādibhedaṃ vijjamānaguṇaṃ kathayanti. evarūpā hi vijjamānaguṇā  kathetuṃ vaṭṭanti. tato pasannacittā manussā therānaṃ cīvarādibhedaṃ mahantaṃ lābhasakkāraṃ  abhihariṃsu. tena vuttaṃ -- ``lābhino honti cīvara...pe0... parikkhārāna''nti.</p>
              <p>[03]^b^bhikkhuniyo^eb^ ^a^M0.0053^ea^ ^b^upasaṅkamitvā^eb^ti tesaṃ kira santike tāsu ekā bhikkhunīpi  na āgacchati, lābhataṇhāya pana ākaḍḍhiyamānahadayā tāsaṃ upassayaṃ agamaṃsu. taṃ  ^a^P4.0787^ea^ sandhāya vuttaṃ -- ``bhikkhuniyo upasaṅkamitvā''ti. tāpi bhikkhuniyo calacittatāya  tesaṃ vacanaṃ akaṃsuyeva ^a^V0.0047^ea^. tena vuttaṃ -- ``atha kho tā bhikkhuniyo...pe0...  nisīdiṃsū''ti. ^b^tiracchānakatha^eb^nti saggamaggagamanepi tiracchānabhūtaṃ rājakathādimanekavidhaṃ  niratthakakathaṃ. ^b^iddho^eb^ti samiddho, sahitattho gambhīro bahuraso lakkhaṇapaṭivedhasaṃyuttoti  adhippāyo.</p>
              <p>[03] 145-147^b^.^eb^ ^b^anujānāmi bhikkhave^eb^ti ettha yasmā te bhikkhū ``mā tumhe bhikkhave bhikkhuniyo  ovaditthā''ti vuccamānā adiṭṭhasaccattā tathāgate āghātaṃ bandhitvā apāyupagā bhaveyyuṃ,  tasmā nesaṃ taṃ apāyupagataṃ pariharanto bhagavā aññeneva upāyena te bhikkhunovādato  paribāhire kattukāmo imaṃ bhikkhunovādakasammutiṃ anujānīti veditabbo.  evaṃ idha paribāhire kattukāmatāya anujānitvā parato karontova ^b^``anujānāmi  bhikkhave aṭṭhahaṅgehi samannāgata''^eb^ntiādimāha. imāni hi aṭṭhaṅgāni chabbaggiyānaṃ  supinantenapi na bhūtapubbānīti.</p>
              <p>[03]tattha sīlamassa atthīti ^b^sīlavā^eb^. idāni yañca taṃ sīlaṃ, yathā ca taṃ tassa atthi nāma  hoti, taṃ dassento ^b^``pātimokkhasaṃvarasaṃvuto''^eb^tiādimāha. tattha pātimokkhova  saṃvaro pātimokkhasaṃvaro. pātimokkhasaṃvarena saṃvuto samannāgatoti ^b^pātimokkhasaṃvarasaṃvutā^eb^e.</p>
              <p>[03]^b^viharatī^eb^ti vattati. vuttañhetaṃ vibhaṅge --</p>
              <p>[02] ``pātimokkhanti sīlaṃ patiṭṭhā ādi caraṇaṃ saṃyamo saṃvaro mokkhaṃ pamokkhaṃ kusalānaṃ  dhammānaṃ samāpattiyā; saṃvaroti kāyiko avītikkamo vācasiko avītikkamo  kāyikavācasiko avītikkamo. saṃvutoti iminā pātimokkhasaṃvarena upeto  hoti samupeto upagato samupagato upapanno samupapanno sampanno samannāgato, tena vuccati  `pātimokkhasaṃvarasaṃvuto'ti. viharatīti iriyati vattati pāleti yapeti yāpeti  carati viharati, tena vuccati `viharatī'''ti ^a^P4.0788^ea^ (vibha0 511-512).</p>
              <p>[03]^b^ācāragocarasampanno^eb^ti ^a^M0.0054^ea^ micchājīvapaṭisedhakena na veḷudānādinā ācārena,  vesiyādiagocaraṃ pahāya saddhāsampannakulādinā ca gocarena sampanno. ^b^aṇumattesu  vajjesu bhayadassāvī^eb^ti appamattakesu vajjesu bhayadassāvī, tāni vajjāni  bhayato dassanasīloti vuttaṃ hoti. ^b^samādāya sikkhati sikkhāpadesū^eb^ti adhisīlasikkhādibhāvena  tidhā ṭhitesu sikkhāpadesu taṃ taṃ sikkhāpadaṃ samādāya sammā ādāya sādhukaṃ  gahetvā avijahanto sikkhatīti ^a^V0.0048^ea^ attho. ayamettha saṅkhepo, vitthāro pana yo icchati,  tena visuddhimaggato gahetabbo.</p>
              <p>[03]bahu sutamassāti ^b^bahussuto^eb^. sutaṃ dhāretīti ^b^sutadharo;^eb^ yadassa taṃ bahu sutaṃ  nāma, taṃ na sutamattameva; atha kho naṃ dhāretīti attho. mañjūsāyaṃ viya ratanaṃ sutaṃ  sannicitamasminti ^b^sutasannicayo^eb^. etena yaṃ so sutaṃ dhāreti, tassa mañjūsāya  gopetvā sannicitaratanasseva cirakālenāpi avināsanaṃ dasseti. idāni taṃ sutaṃ  sarūpato dassento ^b^``ye te dhammā''^eb^tiādimāha, taṃ verañjakaṇḍe vuttanayameva.  idaṃ panettha nigamanaṃ -- tathārūpāssa dhammā bahussutā honti, tasmā bahussuto.  dhātā, tasmā sutadharo. vacasā paricitā manasānupekkhitā, diṭṭhiyā suppaṭividdhā;  tasmā sutasannicayo. tattha ^b^vacasā paricitā^eb^ti vācāya paguṇā katā.  ^b^manasānupekkhitā^eb^ti manasā anupekkhitā, āvajjantassa dīpasahassena obhāsitā viya  honti. ^b^diṭṭhiyā suppaṭividdhā^eb^ti atthato ca kāraṇato ca paññāya suṭṭhu  paṭividdhā supaccakkhakatā honti.</p>
              <p>[03]ayaṃ pana bahussuto nāma tividho hoti -- nissayamuccanako, parisupaṭṭhāpako,  bhikkhunovādakoti. tattha ^b^nissayamuccanakena^eb^ upasampadāya pañcavassena sabbantimena  paricchedena dve mātikā paguṇā vācuggatā kātabbā pakkhadivasesu dhammasāvanatthāya  suttantato cattāro bhāṇavārā, sampattānaṃ ^a^P4.0789^ea^ parikathanatthāya andhakavindamahārāhulovādāmbaṭṭhasadiso  eko kathāmaggo, saṅghabhattamaṅgalāmaṅgalesu anumodanatthāya tisso anumodanā, uposathapavāraṇādijānanatthaṃ  kammākammavinicchayo ^a^M0.0055^ea^, samaṇadhammakaraṇatthaṃ samādhivasena vā vipassanāvasena  vā arahattapariyosānamekaṃ kammaṭṭhānaṃ, ettakaṃ uggahetabbaṃ. ettāvatā hi ayaṃ  bahussuto hoti cātuddiso, yattha katthaci attano issariyena vasituṃ labhati.</p>
              <p>[03]^b^parisupaṭṭhāpakena^eb^ upasampadāya dasavassena sabbantimena paricchedena parisaṃ abhivinaye  vinetuṃ dve vibhaṅgā paguṇā vācuggatā kātabbā, asakkontena tīhi janehi saddhiṃ  parivattanakkhamā kātabbā, kammākammañca khandhakavattañca uggahetabbaṃ. parisāya pana  abhidhamme vinayanatthaṃ sace majjhimabhāṇako hoti mūlapaṇṇāsako uggahetabbo, dīghabhāṇakena  mahāvaggo, saṃyuttabhāṇakena heṭṭhimā vā tayo vaggā mahāvaggo vā, aṅguttarabhāṇakena  heṭṭhā vā upari vā upaḍḍhanikāyo uggahetabbo, asakkontena tikanipātato paṭṭhāya heṭṭhā  uggahetumpi vaṭṭati. mahāpaccariyaṃ pana ``ekaṃ uggaṇhantena catukkanipātaṃ vā pañcakanipātaṃ  vā gahetuṃ vaṭṭatī''ti ^a^V0.0049^ea^ vuttaṃ. jātakabhāṇakena sāṭṭhakathaṃ jātakaṃ uggahetabbaṃ,  tato oraṃ na vaṭṭati. dhammapadampi saha vatthunā uggahetuṃ vaṭṭatīti mahāpaccariyaṃ  vuttaṃ. tato tato samuccayaṃ katvā mūlapaṇṇāsakamattaṃ vaṭṭati, na vaṭṭatīti? ``na  vaṭṭatī''ti kurundaṭṭhakathāyaṃ paṭikkhittaṃ, itarāsu vicāraṇāyeva natthi. abhidhamme  kiñci uggahetabbanti na vuttaṃ. yassa pana sāṭṭhakathampi vinayapiṭakaṃ abhidhammapiṭakañca  paguṇaṃ, suttante ca vuttappakāro gantho natthi, parisaṃ upaṭṭhāpetuṃ na labhati. yena  pana suttantato vinayato ca vuttappamāṇo gantho uggahito, ayaṃ parisupaṭṭhāpako bahussuto  hoti disāpāmokkho yenakāmaṅgamo, parisaṃ upaṭṭhāpetuṃ labhati.</p>
              <p>[03]^b^bhikkhunovādakena^eb^ ^a^P4.0790^ea^ pana sāṭṭhakathāni tīṇi piṭakāni uggahetabbāni,  asakkontena catūsu nikāyesu ekassa aṭṭhakathā paguṇā kātabbā, ekanikāyena  hi sesanikāyesupi pañhaṃ kathetuṃ sakkhissati. sattasu pakaraṇesu catuppakaraṇassa  aṭṭhakathā paguṇā kātabbā, tattha laddhanayena hi sesapakaraṇesu pañhaṃ kathetuṃ sakkhissati.  vinayapiṭakaṃ pana nānatthaṃ nānākāraṇaṃ, tasmā taṃ saddhiṃ aṭṭhakathāya paguṇaṃ kātabbameva.  ettāvatā hi bhikkhunovādako bahussuto nāma hotīti.</p>
              <p>[03]^b^ubhayāni^eb^ ^a^M0.0056^ea^ ^b^kho panassā^eb^tiādi pana yasmā aññasmiṃ sakale navaṅgepi bāhussacce  sati sāṭṭhakathaṃ vinayapiṭakaṃ vinā na vaṭṭatiyeva, tasmā visuṃ vuttaṃ. tattha  ^b^vitthārenā^eb^ti ubhatovibhaṅgena saddhiṃ. ^b^svāgatānī^eb^ti suṭṭhu āgatāni. yathā āgatāni  pana svāgatāni honti, taṃ dassetuṃ ^b^``suvibhattānī''^eb^tiādi vuttaṃ. tattha  ^b^suvibhattānī^eb^ti suṭṭhu vibhattāni padapaccābhaṭṭhasaṅkaradosavirahitāni. ^b^suppavattīnī^eb^ti  paguṇāni vācuggatāni. ^b^suvinicchitāni suttaso^eb^ti khandhakaparivārato āharitabbasuttavasena  suṭṭhu vinicchitāni. ^b^anubyañjanaso^eb^ti akkharapadapāripūriyā ca suvinicchitāni  akhaṇḍāni aviparītakkharāni. etena aṭṭhakathā dīpitā, aṭṭhakathāto hi esa vinicchayo  hotīti.</p>
              <p>[03]^b^kalyāṇavāco^eb^ti sithiladhanitādīnaṃ yathāvidhānavacanena parimaṇḍalapadabyañjanāya poriyā vācāya  samannāgato vissaṭṭhāya anelagaḷāya atthassa viññāpaniyā. ^b^kalyāṇavākkaraṇo^eb^ti  madhurassaro, mātugāmo hi sarasampattirato, tasmā parimaṇḍalapadabyañjanampi vacanaṃ sarasampattirahitaṃ  hīḷeti. ^b^yebhuyyena bhikkhunīnaṃ piyo hoti manāpo^eb^ti sabbāsaṃ piyo nāma dullabho,  bahutarānaṃ pana paṇḍitānaṃ bhikkhunīnaṃ sīlācārasampattiyā piyo hoti manavaḍḍhanako.  ^b^paṭibalo hoti bhikkhuniyo ovaditu^eb^nti suttañca kāraṇañca dassento vaṭṭabhayena  tajjetvā ^a^V0.0050^ea^ bhikkhuniyo ovadituṃ tādisaṃ dhammaṃ desetuṃ samattho hoti. ^b^kāsāyavatthavasanāyā^eb^ti  kāsāyavatthanivatthāya. ^b^garudhamma^eb^nti gihikāle bhikkhuniyā kāyasaṃsaggaṃ  ^a^P4.0791^ea^ vā sikkhamānāsāmaṇerīsu methunadhammaṃ vā anajjhāpannapubbo hoti. mātugāmo  hi pubbe katamanussaranto saṃvare ṭhitassāpi dhammadesanāya gāravaṃ na karoti. atha  vā tasmiyeva asaddhamme cittaṃ uppādeti. ^b^vīsativasso vā^eb^ti upasampadāya vīsativasso  tato atirekavasso vā. evarūpo hi visabhāgehi vatthūhi punappunaṃ samāgacchantopi  daharo viya sahasā sīlavināsaṃ na pāpuṇāti, attano vayaṃ paccavekkhitvā ayuttaṭṭhāne  chandarāgaṃ vinetuṃ paṭibalo hoti, tena vuttaṃ -- ``vīsativasso vā hoti atirekavīsativasso  vā''ti.</p>
              <p>[03]ettha ^a^M0.0057^ea^ ca ``sīlavā''tiādi ekamaṅgaṃ, ``bahussuto hotī''tiādi dutiyaṃ,  ``ubhayāni kho panassā''tiādi tatiyaṃ, ``kalyāṇavāco hoti kalyāṇavākkaraṇo''ti  catutthaṃ, ``yebhuyyena bhikkhunīnaṃ piyo hoti manāpo''ti pañcamaṃ, ``paṭibalo hoti  bhikkhuniyo ovaditu''nti chaṭṭhaṃ, ``na kho paneta''ntiādi sattamaṃ, ``vīsativasso''tiādi  aṭṭhamanti veditabbaṃ.</p>
              <p>[03] 148^b^.^eb^ ^b^ñatticatutthenā^eb^ti pubbe vatthusmiṃ vutteneva. ^b^garudhammehī^eb^ti garukehi  dhammehi, te hi gāravaṃ katvā bhikkhunīhi sampaṭicchitabbattā garudhammāti vuccanti.  ^b^ekatoupasampannāyā^eb^ti ettha bhikkhunīnaṃ santike ekatoupasampannāya, yo garudhammena  ovadati, tassa dukkaṭaṃ. bhikkhūnaṃ santike upasampannāya pana yathāvatthukameva.</p>
              <p>[03] 149^b^.^eb^ ^b^pariveṇaṃ sammajjitvā^eb^ti sace pāto asammaṭṭhaṃ sammaṭṭhampi vā puna tiṇapaṇṇādīhi  uklāpaṃ pādappahārehi ca vikiṇṇavālikaṃ jātaṃ, sammajjitabbaṃ. asammaṭṭhañhi taṃ  disvā ``ayyo attano nissitake daharabhikkhūpi vattapaṭipattiyaṃ na yojeti, dhammaṃyeva  kathetī''ti tā bhikkhuniyo asotukāmā viya bhaveyyuṃ. tena vuttaṃ -- ``pariveṇaṃ  sammajjitvā''ti. antogāmato pana bhikkhuniyo āgacchantiyo pipāsitā ca kilantā  ca honti, tā pānīyañca hatthapādamukhasītalakaraṇañca paccāsīsanti, tasmiñca asati purimanayeneva  agāravaṃ janetvā asotukāmāpi honti ^a^P4.0792^ea^. tena vuttaṃ -- ^b^``pānīyaṃ  paribhojanīyaṃ upaṭṭhapetvā''^eb^ti.</p>
              <p>[03]^b^āsana^eb^nti nīcapīṭhakaphalakataṭṭikakaṭasārakādibhedaṃ antamaso sākhābhaṅgampi ``idaṃ  tāsaṃ āsanaṃ ^a^V0.0051^ea^ bhavissatī''ti evaṃ āsanaṃ paññapetvā. dhammadesanāpattimocanatthaṃ  pana dutiyo icchitabbo. tena vuttaṃ -- ^b^``dutiyaṃ gahetvā nisīditabba^eb^''nti.  ^b^nisīditabba^eb^nti na vihārapaccante, atha kho vihāramajjhe uposathāgārassa vā bhojanasālāya  vā dvāre sabbesaṃ osaraṇaṭṭhāne nisīditabbaṃ. ^b^samaggātthā^eb^ti sabbā āgatatthāti  attho. ^b^vattantī^eb^ti āgacchanti; paguṇā vācuggatāti attho. ^b^niyyādetabbo^eb^ti  appetabbo. ^b^osāretabbo^eb^ti pāḷi vattabbā. ^b^vassasatūpasampannāyā^eb^tiādi  vattabbapāḷidassanaṃ.</p>
              <p>[03]tattha ^a^M0.0058^ea^ ^b^sāmīcikamma^eb^nti maggasampadānabījanapānīyāpucchanādikaṃ anucchavikavattaṃ.  ettha ca bhikkhuniyā bhikkhussa abhivādanaṃ nāma antogāme vā bahigāme vā antovihāre  vā bahivihāre vā antaraghare vā rathikāya vā antamaso rājussāraṇāyapi vattamānāya  deve vassamāne sakaddamāya bhūmiyā chattapattahatthāyapi hatthiassādīhi anubaddhāyapi  kātabbameva. ekābaddhāya pāḷiyā bhikkhācāraṃ pavisante disvā ekasmiṃ ṭhāne  ``vandāmi ayyā''ti vandituṃ vaṭṭati. sace antarantarā dvādasahatthe muñcitvā gacchanti,  visuṃ visuṃ vanditabbā. mahāsannipāte nisinne ekasmiṃyeva ṭhāne vandituṃ  vaṭṭati. esa nayo añjalikammepi. yattha katthaci nisinnāya pana paccuṭṭhānaṃ kātabbaṃ,  tassa tassa sāmīcikammassa anurūpe padese ca kāle ca taṃ taṃ kātabbaṃ.</p>
              <p>[03]^b^sakkatvā^eb^ti yathā kato sukato hoti, evaṃ katvā. ^b^garuṃkatvā^eb^ti tattha  gāravaṃ janetvā. ^b^mānetvā^eb^ti manena piyaṃ katvā. ^b^pūjetvā^eb^ti imesaṃyeva tiṇṇaṃ  kiccānaṃ karaṇena pūjetvā. ^b^anatikkamanīyo^eb^ti na atikkamitabbo.</p>
              <p>[03]^b^abhikkhuke āvāse^eb^ti ettha sace bhikkhunupassayato aḍḍhayojanabbhantare ovādadāyakā  bhikkhū na vasanti, ayaṃ abhikkhuko ^a^P4.0793^ea^ āvāso nāma. ettha vassaṃ na  vasitabbaṃ. vuttañhetaṃ -- ``abhikkhuko nāma āvāso na sakkā hoti ovādāya  vā saṃvāsāya vā gantu''nti (pāci0 1048). na ca sakkā tato paraṃ pacchābhattaṃ  gantvā dhammaṃ sutvā āgantuṃ. sace tattha vassaṃ vasituṃ anicchamānā bhikkhuniyo  ñātakā vā upaṭṭhākā vā evaṃvadanti -- ``vasatha, ayye, mayaṃ bhikkhū ānessāmā''ti  vaṭṭati. sace pana vuttappamāṇe padese vassaṃ upagantukāmā bhikkhū āgantvā sākhāmaṇḍapepi  ekarattaṃ vutthā honti; na nimantitā hutvā gantukāmā. ettāvatāpi sabhikkhuko  āvāso hoti, ettha vassaṃ upagantuṃ vaṭṭati. upagacchantīhi ca pakkhassa terasiyaṃyeva  bhikkhū yācitabbā -- ``mayaṃ ayyā tumhākaṃ ovādena ^a^V0.0052^ea^ vasissāmā''ti. yato pana  ujunā maggena aḍḍhayojane bhikkhūnaṃ vasanaṭṭhānaṃ, tena pana maggena gacchantīnaṃ jīvitantarāyo  vā brahmacariyantarāyo vā hoti, aññena maggena gacchantīnaṃ ^a^M0.0059^ea^ atirekaḍḍhayojanaṃ  hoti, ayaṃ abhikkhukāvāsaṭṭhāneyeva tiṭṭhati. sace pana tato gāvutamatte añño bhikkhunupassayo  khemaṭṭhāne hoti, tāhi bhikkhunīhi tā bhikkhuniyo yācitvā puna gantvā bhikkhū  yācitabbā ``ayyā amhākaṃ ujumagge antarāyo atthi, aññena maggena atirekaḍḍhayojanaṃ  hoti. antarāmagge pana amhākaṃ upassayato gāvutamatte añño bhikkhunupassayo atthi,  ayyānaṃ santikā tattha āgataovādena vasissāmā''ti. tehi bhikkhūhi sampaṭicchitabbaṃ.  tato tāhi bhikkhunīhi taṃ bhikkhunupassayaṃ āgantvā uposatho kātabbo, tā  vā bhikkhuniyo disvā attano upassayameva gantvā kātumpi vaṭṭati.</p>
              <p>[03]sace pana vassaṃ upagantukāmā bhikkhū cātuddase vihāraṃ āgacchanti, bhikkhunīhi  ca ``idha ayyā vassaṃ vasissathā''ti pucchitā ``āmā''ti vatvā puna tāhi ``tenahi  ayyā mayampi tumhākaṃ ovādaṃ anujīvantiyo vasissāmā''ti vuttā dutiyadivase  gāme bhikkhācārasampadaṃ apassantā ``na sakkā idha vasitu''nti pakkamanti. atha tā  bhikkhuniyo uposathadivase vihāraṃ gantvā bhikkhū na passanti, ettha kiṃ kātabbanti?  yattha bhikkhū vasanti, tattha gantvā pacchimikāya vassaṃ upagantabbaṃ. ``pacchimikāya  vassaṃ upagantuṃ āgamissantī''ti vā ābhogaṃ katvā āgatānaṃ ^a^P4.0794^ea^  santike ovādena vasitabbaṃ. sace pana pacchimikāyapi na keci āgacchanti,  antarāmagge ca rājabhayaṃ vā corabhayaṃ vā dubbhikkhaṃ vā hoti, abhikkhukāvāse  vasantiyā āpatti, vassacchedaṃ katvā gacchantiyāpi āpatti, sā rakkhitabbā. āpadāsu  hi abhikkhuke āvāse vasantiyā anāpatti vuttā. sace āgantvā vassaṃ upagatā  bhikkhū puna kenaci kāraṇena pakkamanti, vasitabbameva. vuttañhetaṃ -- ``anāpatti  vassūpagatā bhikkhū pakkantā vā honti vibbhantā vā kālaṅkatā vā pakkhasaṅkantā  vā āpadāsu ummattikāya ādikammikāyā''ti. pavārentiyā pana yattha  bhikkhū atthi, tattha gantvā pavāretabbaṃ.</p>
              <p>[03]^b^anvaddhamāsa^eb^nti addhamāse addhamāse. ^b^dve dhammā paccāsīsitabbā^eb^ti dve dhammā  icchitabbā. ^b^uposathapucchaka^eb^nti uposathapucchanaṃ, tattha pannarasike uposathe pakkhassa  cātuddasiyaṃ cātuddasike terasiyaṃ gantvā uposatho ^a^M0.0060^ea^ pucchitabbo. mahāpaccariyaṃ  pana ``pakkhassa terasiyaṃyeva gantvā `ayaṃ uposatho cātuddasiko pannarasiko'ti  pucchitabba''nti vuttaṃ. uposathadivase ^a^V0.0053^ea^ ovādatthāya upasaṅkamitabbaṃ. pāṭipadadivasato  pana paṭṭhāya dhammasavanatthāya gantabbaṃ. iti bhagavā aññassa kammassa okāsaṃ adatvā  nirantaraṃ bhikkhunīnaṃ bhikkhūnaṃ santike gamanameva paññapesi. kasmā? mandapaññattā  mātugāmassa. mandapañño hi mātugāmo, tasmā niccaṃ dhammasavanaṃ bahūpakāraṃ.  evañca sati ``yaṃ mayaṃ jānāma, tameva ayyā jānantī''ti mānaṃ akatvā bhikkhusaṅghaṃ  payirūpāsamānā sātthikaṃ pabbajjaṃ karissanti, tasmā bhagavā evamakāsi. bhikkhuniyopi  ``yathānusiṭṭhaṃ paṭipajjissāmā''ti sabbāyeva nirantaraṃ vihāraṃ upasaṅkamiṃsu. vuttañhetaṃ --</p>
              <p>[02] ``tena kho pana samayena sabbo bhikkhunisaṅgho ovādaṃ gacchati. manussā ujjhāyanti  khiyyanti vipācenti `jāyāyo imā imesaṃ, jāriyo imā imesaṃ, idānime imāhi  saddhiṃ abhiramissantī'ti. bhagavato etamatthaṃ ārocesuṃ -- `na, bhikkhave, sabbena  bhikkhunisaṅghena ovādo gantabbo, gaccheyya ce, āpatti dukkaṭassa. anujānāmi  bhikkhave catūhi pañcahi bhikkhunīhi ^a^P4.0795^ea^ ovādaṃ gantu'nti. punapi  tatheva ujjhāyiṃsu. puna bhagavā `anujānāmi, bhikkhave, dve tisso bhikkhuniyo  ovādaṃ gantu'''nti āha.</p>
              <p>[03]tasmā bhikkhunisaṅghena dve tisso bhikkhuniyo yācitvā pesetabbā -- ``ethayye, bhikkhusaṅghaṃ  ovādūpasaṅkamanaṃ yācatha, bhikkhunisaṅgho ayyā...pe0... ovādūpasaṅkamana''nti (cūḷava0  413). tāhi bhikkhunīhi ārāmaṃ gantabbaṃ. tato ovādapaṭiggāhakaṃ ekaṃ bhikkhuṃ  upasaṅkamitvā vanditvā so bhikkhu ekāya bhikkhuniyā evamassa vacanīyo ``bhikkhunisaṅgho,  ayya, bhikkhusaṅghassa pāde vandati, ovādūpasaṅkamanañca yācati, labhatu kira ayya bhikkhunisaṅgho  ovādūpasaṅkamana''nti. tena bhikkhunā pātimokkhuddesako bhikkhu upasaṅkamitvā evamassa  vacanīyo ``bhikkhunisaṅgho bhante bhikkhusaṅghassa pāde vandati, ovādūpasaṅkamanañca yācati,  labhatu kira bhante bhikkhunisaṅgho ovādūpasaṅkamana''nti. pātimokkhuddesakena vattabbo  ``atthi koci bhikkhu bhikkhunovādako sammato''ti. sace hoti koci bhikkhu  ^a^M0.0061^ea^ bhikkhunovādako sammato, pātimokkhuddesakena vattabbo ``itthannāmo  bhikkhu bhikkhunovādako sammato, taṃ bhikkhunisaṅgho upasaṅkamatū''ti.</p>
              <p>[03]sace na hoti koci bhikkhu bhikkhunovādako sammato, pātimokkhuddesakena vattabbo --  ``ko ^a^V0.0054^ea^ āyasmā ussahati bhikkhuniyo ovaditu''nti. sace koci bhikkhu  ussahati bhikkhuniyo ovadituṃ, so ca hoti aṭṭhahaṅgehi samannāgato, sammannitvā  vattabbo -- ``itthannāmo bhikkhu bhikkhunovādako sammato, taṃ bhikkhunisaṅgho upasaṅkamatū''ti.</p>
              <p>[03]sace pana koci na ussahati bhikkhuniyo ovadituṃ, pātimokkhuddesakena vattabbo --  ``natthi koci bhikkhu bhikkhunovādako sammato, pāsādikena bhikkhunisaṅgho sampādetū''ti.  ettāvatā hi sakalaṃ sikkhattayasaṅgahaṃ sāsanamārocitaṃ hoti. tena bhikkhunā ``sādhū''ti  sampaṭicchitvā pāṭipade bhikkhunīnaṃ ārocetabbaṃ. bhikkhunisaṅghenapi tā bhikkhuniyo  pesetabbā ``gacchathayye, pucchatha `kiṃ ^a^P4.0796^ea^ ayya labhati bhikkhunisaṅgho ovādūpasaṅkamana'''nti.  tāhi ``sādhu ayye''ti sampaṭicchitvā ārāmaṃ gantvā taṃ bhikkhuṃ upasaṅkamitvā  evaṃ vattabbaṃ -- ``kiṃ ayya labhati bhikkhunisaṅgho ovādūpasaṅkamana''nti. tena  vattabbaṃ -- ``natthi koci bhikkhu bhikkhunovādako sammato, pāsādikena bhikkhunisaṅgho  sampādetū''ti. tāhi ``sādhu ayyā''ti sampaṭicchitabbaṃ. ekato āgatānaṃ  vasena cetaṃ vuttaṃ, tāsu pana ekāya bhikkhuniyā vattabbañca sampaṭicchitabbañca, itarā  tassā sahāyikā.</p>
              <p>[03]sace pana bhikkhunisaṅgho vā bhikkhusaṅgho vā na pūrati, ubhayatopi vā gaṇamattameva puggalamattaṃ  vā hoti, ekā bhikkhunī vā bahūhi bhikkhunupassayehi ovādatthāya pesitā hoti,  tatrāyaṃ vacanakkamo -- ``bhikkhuniyo ayya bhikkhusaṅghassa pāde vandanti, ovādūpasaṅkamanañca  yācanti, labhantu kira ayya bhikkhuniyo ovādūpasaṅkamana''nti. ``ahaṃ ayya bhikkhusaṅghassa  pāde vandāmi; ovādūpasaṅkamanañca yācāmi, labhāmahaṃ ayya ovādūpasaṅkamana''nti.</p>
              <p>[03]``bhikkhunisaṅgho ^a^M0.0062^ea^ ayya ayyānaṃ pāde vandati, ovādūpasaṅkamanañca yācati, labhatu  kira ayya bhikkhunīsaṅgho ovādūpasaṅkamana''nti. ``bhikkhuniyo ayya ayyānaṃ pāde  vandanti, ovādūpasaṅkamanañca yācanti, labhantu kira ayya bhikkhuniyo ovādūpasaṅkamana''nti.  ``ahaṃ ayya ayyānaṃ pāde vandāmi, ovādūpasaṅkamanañca yācāmi, labhāmahaṃ ayya ovādūpasaṅkamana''nti.</p>
              <p>[03]``bhikkhunisaṅgho ayya ayyassa pāde vandati, ovādūpasaṅkamanañca yācati, labhatu kira ayya  bhikkhunisaṅgho ovādūpasaṅkamana''nti. ``bhikkhuniyo ayya ayyassa   pāde vandanti ^a^V0.0055^ea^; ovādūpasaṅkamanañca  yācanti, labhantu kira ayya bhikkhuniyo ovādūpasaṅkamana''nti. ``ahaṃ ayya ayyassa  pāde vandāmi, ovādūpasaṅkamanañca yācāmi, labhāmahaṃ ayya ovādūpasaṅkamana''nti.</p>
              <p>[03]``bhikkhunisaṅgho ca ayya bhikkhuniyo ca bhikkhunī ca bhikkhusaṅghassa ayyānaṃ ayyassa  pāde vandati vandanti vandati, ovādūpasaṅkamanañca yācati yācanti yācati, labhatu kira  labhantu kira labhatu kira ayya bhikkhunisaṅgho ca bhikkhuniyo ca bhikkhunī ca ovādūpasaṅkamana''nti.</p>
              <p>[03]tenapi bhikkhunā uposathakāle evaṃ vattabbaṃ -- ``bhikkhuniyo bhante bhikkhusaṅghassa  pāde vandanti, ovādūpasaṅkamanañca yācanti, labhantu kira bhante bhikkhuniyo ovādūpasaṅkamana''nti.  ``bhikkhunī bhante bhikkhusaṅghassa pāde ^a^P4.0797^ea^ vandati, ovādūpasaṅkamanañca yācati,  labhatu kira bhante bhikkhunī ovādūpasaṅkamana''nti.</p>
              <p>[03]``bhikkhunisaṅgho bhante, bhikkhuniyo bhante, bhikkhunī bhante āyasmantānaṃ pāde vandati,  ovādūpasaṅkamanañca yācati, labhatu kira bhante bhikkhunī ovādūpasaṅkamana''nti.</p>
              <p>[03]``bhikkhunisaṅgho ca bhante, bhikkhuniyo ca bhikkhunī ca bhikkhusaṅghassa āyasmantānaṃ pāde  vandati vandanti vandati, ovādūpasaṅkamanañca yācati yācanti yācati, labhatu kira labhantu  kira labhatu kira bhante bhikkhunisaṅgho ca bhikkhuniyo ca bhikkhunī ca ovādūpasaṅkamana''nti.</p>
              <p>[03]pātimokkhuddesakenāpi sace sammato bhikkhu atthi, purimanayeneva taṃ bhikkhuniyo,  taṃ bhikkhunī, taṃ bhikkhunisaṅgho ca bhikkhuniyo ca bhikkhunī ca upasaṅkamantu upasaṅkamatu  upasaṅkamatūti vattabbaṃ. sace natthi, pāsādikena ^a^M0.0063^ea^ bhikkhunisaṅgho ca  bhikkhuniyo ca bhikkhunī ca sampādetu sampādentu sampādetūti vattabbaṃ.</p>
              <p>[03]ovādapaṭiggāhakena pāṭipade paccāharitvā tatheva vattabbaṃ. ovādaṃ pana bālagilānagamike  ṭhapetvā añño sacepi āraññako hoti, appaṭiggahetuṃ na labhati. vuttañhetaṃ  bhagavatā --</p>
              <p>[02] ``anujānāmi ^a^V0.0056^ea^, bhikkhave, ṭhapetvā bālaṃ ṭhapetvā gilānaṃ ṭhapetvā gamikaṃ  avasesehi ovādaṃ gahetu''nti (cūḷava0 414).</p>
              <p>[03]tattha yo cātuddasikapannarasikesu vā uposathesu pāṭipade vā gantukāmo, so gamiko  dutiyapakkhadivase gacchantopi aggahetuṃ na labhati, ``na, bhikkhave, ovādo na gahetabbo,  yo na gaṇheyya, āpatti dukkaṭassā''ti (cūḷava0 414) vuttaṃ āpattiṃ āpajjatiyeva.  ovādaṃ gahetvā ca uposathagge anārocetuṃ vā pāṭipade bhikkhunīnaṃ apaccāharituṃ  vā na vaṭṭati. vuttañhetaṃ ^a^P4.0798^ea^ --</p>
              <p>[02] ``na, bhikkhave, ovādo na ārocetabbo. yo na āroceyya, āpatti dukkaṭassā''ti  (cūḷava0 415).</p>
              <p>[03]aparampi vuttaṃ --</p>
              <p>[02] ``na, bhikkhave, ovādo na paccāharitabbo. yo na paccāhareyya, āpatti dukkaṭassā''ti  (cūḷava0 415).</p>
              <p>[03]tattha āraññakena paccāharaṇatthaṃ saṅketo kātabbo. vuttañhetaṃ -- ``anujānāmi,  bhikkhave, āraññakena bhikkhunā ovādaṃ gahetuṃ, saṅketañca kātuṃ, atra paṭiharissāmī''ti.  tasmā āraññako bhikkhu sace bhikkhunīnaṃ vasanagāme bhikkhaṃ labhati, tattheva caritvā  bhikkhuniyo disvā ārocetvā gantabbaṃ. no cassa tattha bhikkhā sulabhā hoti, sāmantagāme  caritvā bhikkhunīnaṃ gāmaṃ āgamma tatheva kātabbaṃ. sace dūraṃ gantabbaṃ hoti, saṅketo  kātabbo -- ``ahaṃ amukaṃ nāma tumhākaṃ gāmadvāre sabhaṃ vā maṇḍapaṃ vā rukkhamūlaṃ  vā upasaṅkamissāmi, tattha āgaccheyyāthā''ti ^a^M0.0064^ea^. bhikkhunīhi tattha gantabbaṃ,  agantuṃ na labbhati. vuttañhetaṃ -- ``na, bhikkhave, bhikkhuniyā saṅketaṃ na gantabbaṃ.  yā na gaccheyya, āpatti dukkaṭassā''ti (cūḷava0 415).</p>
              <p>[03]^b^ubhatosaṅghe tīhi ṭhānehi pavāretabba^eb^nti ettha bhikkhunīhi cātuddase attanā pavāretvā  uposathe bhikkhusaṅghe pavāretabbaṃ. vuttañhetaṃ --</p>
              <p>[02] ``anujānāmi ^a^V0.0057^ea^, bhikkhave, ajjatanāya pavāretvā aparajju bhikkhusaṅghaṃ pavāretu''nti  (cūḷava0 427).</p>
              <p>[03]bhikkhunikhandhake vuttanayeneva cettha vinicchayo veditabbo. vuttañhetaṃ --</p>
              <p>[02] ``tena kho pana samayena sabbo bhikkhunisaṅgho pavārento kolāhalamakāsi. bhagavato  etamatthaṃ ārocesuṃ. anujānāmi, bhikkhave, ekaṃ bhikkhuniṃ byattaṃ paṭibalaṃ sammannituṃ  bhikkhunisaṅghassa atthāya bhikkhusaṅghaṃ pavāretuṃ. evañca pana, bhikkhave, sammannitabbā.  paṭhamaṃ bhikkhunī yācitabbā, yācitvā byattāya bhikkhuniyā paṭibalāya saṅgho ñāpetabbo --</p>
              <p>[02] ``suṇātu me, ayye saṅgho, yadi saṅghassa pattakallaṃ, saṅgho itthannāmaṃ bhikkhuniṃ  sammanneyya bhikkhunisaṅghassa atthāya bhikkhusaṅghaṃ pavāretuṃ. esā ñatti.</p>
              <p>[02] ``suṇātu me, ayye saṅgho, saṅgho itthannāmaṃ bhikkhuniṃ sammanneyya bhikkhunisaṅghassa  atthāya bhikkhusaṅghaṃ pavāretuṃ. yassā ayyāya khamati itthannāmāya bhikkhuniyā sammuti  bhikkhunisaṅghassa atthāya bhikkhusaṅghaṃ ^a^P4.0799^ea^ pavāretuṃ, sā tuṇhassa; yassā  nakkhamati, sā bhāseyya.</p>
              <p>[02] ``sammatā saṅghena itthannāmā bhikkhunī bhikkhunisaṅghassa atthāya bhikkhusaṅghaṃ pavāretuṃ.  khamati saṅghassa, tasmā tuṇhī, evametaṃ dhārayāmī''ti (cūḷava0 427).</p>
              <p>[03]tāya ^a^M0.0065^ea^ sammatāya bhikkhuniyā bhikkhunisaṅghaṃ ādāya bhikkhusaṅghaṃ upasaṅkamitvā ekaṃsaṃ  uttarāsaṅgaṃ karitvā añjaliṃ paggahetvā evamassa vacanīyo -- ``bhikkhunisaṅgho ayya,  bhikkhusaṅghaṃ pavāreti -- diṭṭhena vā sutena vā parisaṅkāya vā. vadatayya bhikkhusaṅgho bhikkhunisaṅghaṃ  anukampaṃ upādāya, passanto paṭikarissati. dutiyampi ayya, tatiyampi ayya, bhikkhunisaṅgho...pe0...  paṭikarissatī''ti.</p>
              <p>[03]sace bhikkhunisaṅgho na pūrati, ``bhikkhuniyo ayya bhikkhusaṅghaṃ pavārenti -- diṭṭhena vā  sutena vā parisaṅkāya vā, vadatayya bhikkhusaṅgho bhikkhuniyo anukampaṃ upādāya,  passantiyo ^a^V0.0058^ea^ paṭikarissantī''ti ca, ``ahaṃ ayya bhikkhusaṅghaṃ pavāremi -- diṭṭhena vā  sutena vā parisaṅkāya vā, vadatu maṃ ayya bhikkhusaṅgho anukampaṃ upādāya, passantī  paṭikarissāmī''ti ca evaṃ tikkhattuṃ vattabbaṃ.</p>
              <p>[03]sace bhikkhusaṅgho na pūrati, ``bhikkhunisaṅgho ayyā ayye pavāreti -- diṭṭhena vā sutena  vā parisaṅkāya vā, vadantayyā bhikkhunisaṅghaṃ anukampaṃ upādāya, passanto paṭikarissatī''ti  ca, ``bhikkhunisaṅgho ayya ayyaṃ pavāreti -- diṭṭhena vā sutena vā parisaṅkāya vā, vadatayyo  bhikkhunisaṅghaṃ anukampaṃ upādāya, passanto paṭikarissatī''ti ca evaṃ tikkhattuṃ  vattabbaṃ.</p>
              <p>[03]ubhinnaṃ apāripūriyā ``bhikkhuniyo ayyā ayye pavārenti -- diṭṭhena vā sutena vā  parisaṅkāya vā, vadantayyā bhikkhuniyo anukampaṃ upādāya, passantiyo paṭikarissantī''ti  ca, ``bhikkhuniyo ayya ayyaṃ pavārenti -- diṭṭhena vā sutena vā parisaṅkāya vā,  vadatayyo bhikkhuniyo anukampaṃ upādāya, passantiyo paṭikarissantī''ti ca, ``ahaṃ  ayyā ayye pavāremi -- diṭṭhena vā sutena vā parisaṅkāya vā, vadantu maṃ ayyā anukampaṃ  upādāya, passantī paṭikarissāmī''ti ca, ``ahaṃ ayya ayyaṃ pavāremi -- diṭṭhena   ^a^P4.0800^ea^ vā sutena vā parisaṅkāya vā, vadatu maṃ ayyo anukampaṃ upādāya,  passantī paṭikarissāmī''ti ca evaṃ tikkhattuṃ vattabbaṃ.</p>
              <p>[03]mānattacaraṇañca upasampadāpariyesanā ca yathāṭhāneyeva āvi bhavissati.</p>
              <p>[03]^b^na^eb^ ^a^M0.0066^ea^ ^b^bhikkhuniyā kenaci pariyāyenā^eb^ti dasahi vā akkosavatthūhi aññena  vā kenaci pariyāyena bhikkhu neva akkositabbo, na paribhāsitabbo, na bhayena tajjetabbo.  ^b^ovaṭo^eb^ti pihito vārito paṭikkhitto. vacanayeva ^b^vacanapatho. anovaṭo^eb^ti  apihito avārito appaṭikkhitto. tasmā bhikkhuniyā ādhipaccaṭṭhāne jeṭṭhakaṭṭhāne  ṭhatvā ``evaṃ abhikkama, evaṃ paṭikkama, evaṃ nivāsehi, evaṃ pārupāhī''ti  kenaci pariyāyena neva bhikkhu ovaditabbo, na anusāsitabbo. dosaṃ pana disvā  ``pubbe mahātherā na evaṃ abhikkamanti, na paṭikkamanti, na nivāsenti, na pārupanti,  īdisaṃ kāsāvampi na dhārenti, na evaṃ akkhīni añjentī''tiādinā nayena vijjamānadosaṃ  dassetuṃ vaṭṭati. bhikkhūhi pana ``ayaṃ vuḍḍhasamaṇī evaṃ nivāseti, evaṃ pārupati,  mā evaṃ nivāsehi, mā evaṃ ^a^V0.0059^ea^ pārupāhi, mā tilakammapaṇṇakammādīni karohī''ti  yathāsukhaṃ bhikkhuniṃ ovadituṃ anusāsituṃ vaṭṭati.</p>
              <p>[03]^b^samaggamhayyāti bhaṇanta^eb^nti ``samaggā amha ayya'' iti bhaṇantaṃ bhikkhunisaṅghaṃ. ^b^aññaṃ  dhammaṃ bhaṇatī^eb^ti aññaṃ suttantaṃ vā abhidhammaṃ vā. samaggamhayyāti vacanena hi  ovādaṃ paccāsīsanti, tasmā ṭhapetvā ovādaṃ aññaṃ dhammaṃ bhaṇantassa dukkaṭaṃ.  ^b^ovādaṃ aniyyādetvā^eb^ti eso bhaginiyo ovādoti avatvā.</p>
              <p>[03] 150^b^.^eb^ ^b^adhammakamme^eb^tiādīsu bhikkhunovādakasammutikammaṃ kammanti veditabbaṃ.  tattha adhammakamme dvinnaṃ navakānaṃ vasena aṭṭhārasa pācittiyāni. dhammakamme  dutiyassa navakassa avasānapade anāpatti, sesesu sattarasa dukkaṭāni.</p>
              <p>[03] 152^b^.^eb^ ^b^uddesaṃ dento^eb^ti aṭṭhannaṃ garudhammānaṃ pāḷiṃ uddisanto. ^b^paripucchaṃ dento^eb^ti  tassāyeva paguṇāya garudhammapāḷiyā aṭṭhakathaṃ kathentoti attho. ^b^osārehi ayyāti  vuccamāno osāretī^eb^ti evaṃ vuccamāno aṭṭhagarudhammapāḷiṃ ^a^P4.0801^ea^ osāretīti  attho. evaṃ uddesaṃ dento, paripucchaṃ dento, yo ca osārehīti vuccamāno  aṭṭha garudhamme bhaṇati, tassa pācittiyena anāpatti. aññaṃ dhammaṃ bhaṇantassa dukkaṭena  anāpatti. ^b^pañhaṃ pucchati, pañhaṃ puṭṭho kathetī^eb^ti bhikkhunī garudhammanissitaṃ  vā khandhādinissitaṃ vā pañhaṃ pucchati, taṃ yo bhikkhu katheti, tassāpi ^a^M0.0067^ea^  anāpatti. ^b^aññassatthāya bhaṇanta^eb^nti catuparisatiṃ dhammaṃ desentaṃ bhikkhuṃ upasaṅkamitvā  bhikkhuniyo suṇanti, tatrāpi bhikkhussa anāpatti. ^b^sikkhamānāya sāmaṇeriyā^eb^ti  etāsaṃ desentassāpi anāpatti. sesaṃ uttānatthameva.</p>
              <p>[03]padasodhammasamuṭṭhānaṃ -- vācato ca vācācittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, vacīkammaṃ, ticittaṃ tivedananti.</p>
              <p>[06] ovādasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. atthaṅgatasikkhāpadavaṇṇanā</h3n>
            <h4>
              <h4n> </h4n>
              <p>[03] 153^b^.^eb^ dutiyasikkhāpade -- ^b^pariyāyenā^eb^ti vārena, paṭipāṭiyāti attho. ^b^adhicetaso^eb^ti  adhicittavato ^a^V0.0060^ea^, sabbacittānaṃ adhikena arahattaphalacittena samannāgatassāti attho.  ^b^appamajjato^eb^ti nappamajjato, appamādena kusalānaṃ dhammānaṃ sātaccakiriyāya samannāgatassāti  vuttaṃ hoti. ^b^munino^eb^ti ``yo munāti ubho loke, muni tena pavuccatī''ti  (dha0 pa0 269) evaṃ ubhayalokamunanena vā, monaṃ vuccati ñāṇaṃ, tena ñāṇena  samannāgatattā vā khīṇāsavo muni nāma vuccati, tassa munino. ^b^monapathesu sikkhato^eb^ti  arahattañāṇasaṅkhātassa monassa pathesu sattatiṃsabodhipakkhiyadhammesu tīsu vā sikkhāsu  sikkhato. idañca pubbabhāgapaṭipadaṃ gahetvā vuttaṃ, tasmā evaṃ pubbabhāge sikkhato  imāya sikkhāya munibhāvaṃ pattassa muninoti evamettha attho daṭṭhabbo. ^b^sokā na bhavanti  tādino^eb^ti tādisassa khīṇāsavamunino abbhantare iṭṭhaviyogādivatthukā sokā na  santi. atha vā ^b^tādino^eb^ti tādilakkhaṇasamannāgatassa evarūpassa munino sokā na bhavantīti  ayamettha attho. ^b^upasantassā^eb^ti rāgādīnaṃ upasamena upasantassa. ^b^sadā satīmato^eb^ti  sativepullappattattā niccakālaṃ satiyā avirahitassa ^a^P4.0802^ea^. ^b^ākāse  antalikkhe^eb^ti antalikkhasaṅkhāte ākāse, na kasiṇugghāṭime, na pana rūpaparicchede.  ^b^caṅkamatipi tiṭṭhatipī^eb^ti tāsaṃ bhikkhunīnaṃ kathaṃ ^a^M0.0068^ea^ sutvā ``imā bhikkhuniyo  maṃ `ettakameva ayaṃ jānātī'ti avamaññanti, handa dāni etāsaṃ attano ānubhāvaṃ  dassemī''ti dhammabahumānaṃ uppādetvā abhiññāpādakaṃ catutthajjhānaṃ samāpajjitvā  vuṭṭhāya evarūpaṃ iddhipāṭihāriyaṃ dassesi -- ``ākāse antalikkhe caṅkamatipi...pe0...  antaradhāyatipī''ti. tattha ^b^antaradhāyatipī^eb^ti antaradhāyatipi adassanampi gacchatīti  attho. ^b^tañceva udānaṃ bhaṇati aññañca bahuṃ buddhavacana^eb^nti thero kira attano  bhātutherassa santike --</p>
              <p>[21] ``padumaṃ yathā kokanudaṃ sugandhaṃ,</p>
              <p>[27] pāto siyā phullamavītagandhaṃ.</p>
              <p>[26] aṅgīrasaṃ passa virocamānaṃ,</p>
              <p>[22] tapantamādiccamivantalikkhe''ti.. (saṃ0 ni0  1.123).</p>
              <p>[03]imaṃ gāthaṃ uddisāpetvā cattāro māse sajjhāyi. na ca paguṇaṃ kattumasakkhi. tato  naṃ thero ``abhabbo tvaṃ imasmiṃ sāsane''ti vihārā nikkaḍḍhāpesi, so rodamāno  dvārakoṭṭhake aṭṭhāsi. atha bhagavā buddhacakkhunā veneyyasatte olokento taṃ  disvā vihāracārikaṃ caramāno viya tassa santikaṃ gantvā ``cūḷapanthaka, kasmā  rodasī''ti āha. so tamatthaṃ ārocesi. athassa bhagavā suddhaṃ pilotikakhaṇḍaṃ  datvā ``idaṃ `rajoharaṇaṃ rajoharaṇa'nti parimajjāhī''ti ^a^V0.0061^ea^ āha. so ``sādhū''ti  sampaṭicchitvā attano nivāsaṭṭhāne nisīditvā tassa ekamantaṃ parimajji, parimajjitaṭṭhānaṃ  kāḷakamahosi. so ``evaṃ parisuddhampi nāma vatthaṃ imaṃ attabhāvaṃ nissāya kāḷakaṃ  jāta''nti saṃvegaṃ paṭilabhitvā vipassanaṃ ārabhi. athassa bhagavā āraddhavīriyabhāvaṃ  ñatvā ``adhicetaso''ti imaṃ obhāsagāthaṃ abhāsi. thero gāthāpariyosāne arahattaṃ  pāpuṇi. tasmā thero pakatiyāva imaṃ gāthaṃ mamāyati, so taṃ imissā gāthāya mamāyanabhāvaṃ  jānāpetuṃ ^a^P4.0803^ea^ taṃyeva bhaṇati. aññañca antarantarā āharitvā bahuṃ  buddhavacanaṃ. tena vuttaṃ -- ``tañceva udānaṃ bhaṇati, aññañca bahuṃ buddhavacana''nti.</p>
              <p>[03] 156^b^.^eb^ ^b^ekato upasampannāyā^eb^ti ^a^M0.0069^ea^ bhikkhunisaṅghe upasampannāya, bhikkhusaṅghe  pana upasampannaṃ ovadantassa pācittiyaṃ. sesamettha uttānameva. idampi ca padasodhammasamuṭṭhānameva.</p>
              <p>[06] atthaṅgatasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. bhikkhunupassayasikkhāpadavaṇṇanā</h3n>
            <h4>
              <h4n> </h4n>
              <p>[03] 162^b^.^eb^ tatiyasikkhāpade -- ^b^aññatra samayā ovadati āpatti pācittiyassā^eb^tiādīsu aṭṭhahi  garudhammehi ovadantasseva pācittiyaṃ, aññena dhammena dukkaṭanti veditabbaṃ.  ^b^ekatoupasampannāyā^eb^ti bhikkhunisaṅghe upasampannāya, bhikkhusaṅghe upasampannāya pana ovadato  pācittiyameva. ito parampi yattha yattha ``ekatoupasampannā''ti vuccati, sabbattha ayameva  attho daṭṭhabbo. sesaṃ uttānameva.</p>
              <p>[03]kathinasamuṭṭhānaṃ -- kāyavācato, kāyavācācittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] bhikkhunupassayasikkhāpadaṃ tatiyaṃ.</p>
              <p>[03]idaṃ panettha mahāpaccariyaṃ vuttaṃ pakiṇṇakaṃ -- asammato ce bhikkhu atthaṅgate sūriye  bhikkhunupassayaṃ upasaṅkamitvā aṭṭhahi garudhammehi ovadati, tīṇi pācittiyāni.  aññena dhammena ovadato dve dukkaṭāni, ekaṃ pācittiyaṃ. kathaṃ? asammatamūlakaṃ  dukkaṭaṃ, upassayaṃ gantvā aññena dhammena ovadanamūlakaṃ dukkaṭaṃ, atthaṅgate sūriye  ovadanamūlakaṃ pācittiyanti. sammatassa atthaṅgate sūriye tattha gantvā aṭṭhahi garudhammehi  ovadantassa ekā anāpatti, dve pācittiyāni. kathaṃ? sammatattā ^a^V0.0062^ea^ anāpatti,  atthaṅgate sūriye ovadanamūlakaṃ ekaṃ, gantvā garudhammehi ovadanamūlakaṃ ekanti  dve pācittiyāni. tasseva aññena dhammena ovadato ekā anāpatti, ekaṃ dukkaṭaṃ,  ekaṃ pācittiyaṃ. kathaṃ? sammatattā anāpatti, gantvā aññena dhammena ovadanamūlakaṃ  dukkaṭaṃ, atthaṅgate sūriye ovadanamūlakaṃ pācittiyanti. divā ^a^P4.0804^ea^  ^a^M0.0070^ea^ pana gantvā ovadato sammatassa ca asammatassa ca rattiṃ ovadanamūlakaṃ ekaṃ  pācittiyaṃ apanetvā avasesā āpattānāpattiyo veditabbāti.</p>
              <p>[06] pakiṇṇakakathā niṭṭhitā.</p>
            </h4>
          </h3>
          <h3>
            <h3n> 4. āmisasikkhāpadavaṇṇanā</h3n>
            <h4>
              <h4n> </h4n>
              <p>[03] 164^b^.^eb^ catutthasikkhāpade -- ^b^na bahukatā^eb^ti na katabahumānā, na dhamme bahumānaṃ katvā  ovadantīti adhippāyo. ^b^``bhikkhunovādakaṃ avaṇṇaṃ kattukāmo''^eb^tiādīnaṃ  ujjhāpanake vuttanayenevattho veditabbo.</p>
              <p>[03]^b^upasampannaṃ saṅghena asammata^eb^nti ettha asammato nāma sammatena vā saṅghena vā bhāraṃ katvā  ṭhapito veditabbo. ^b^anupasampannaṃ sammataṃ vā asammataṃ vā^eb^ti ettha pana bhikkhukāle  sammutiṃ labhitvā sāmaṇerabhūmiyaṃ ṭhito sammato, sammatena vā saṅghena vā ṭhapito  bahussuto sāmaṇero asammatoti veditabbo. sesaṃ vuttanayattā uttānameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti.</p>
              <p>[06] āmisasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. cīvaradānasikkhāpadavaṇṇanā</h3n>
            <h4>
              <h4n> </h4n>
              <p>[03] 169^b^.^eb^ pañcamasikkhāpade -- ^b^visikhāyā^eb^ti rathikāya. ^b^piṇḍāya caratī^eb^ti nibaddhacāravasena  abhiṇhaṃ carati. ^b^sandiṭṭhā^eb^ti sandiṭṭhamittā ahesuṃ. sesamettha padato uttānatthaṃ,  vinicchayato cīvarapaṭiggahaṇasikkhāpade ^a^V0.0063^ea^ vuttanayeneva veditabbaṃ saddhiṃ samuṭṭhānādīhi.  tatra hi bhikkhu paṭiggāhako, idha bhikkhunī, ayaṃ viseso. sesaṃ tādisamevāti.</p>
              <p>[06] cīvaradānasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. cīvarasibbanasikkhāpadavaṇṇanā</h3n>
            <h4>
              <h4n> </h4n>
              <p>[03] 175^b^.^eb^ chaṭṭhasikkhāpade ^a^M0.0071^ea^ -- ^b^udāyī^eb^ti lāḷudāyī. ^b^paṭṭho^eb^ti paṭibalo, nipuṇo  ceva samattho cāti vuttaṃ hoti. ^b^aññatarā bhikkhunī^eb^ti tasseva purāṇadutiyikā.  ^b^paṭibhānacitta^eb^nti attano paṭibhānena katacittaṃ, so kira cīvaraṃ rajitvā  tassa majjhe nānāvaṇṇehi vippakatamethunaṃ itthipurisarūpamakāsi. tena vuttaṃ --  ``majjhe paṭibhānacittaṃ vuṭṭhāpetvā''ti. ^b^yathāsaṃhaṭa^eb^nti yathāsaṃharitameva.</p>
              <p>[03] 176^b^.^eb^ ^b^cīvara^eb^nti yaṃ nivāsituṃ vā pārupituṃ vā sakkā hoti, evañhi mahāpaccariyādīsu  ^a^P4.0805^ea^ vuttaṃ. ^b^sayaṃ sibbatī^eb^ti ettha sibbissāmīti vicārentassāpi  chindantassāpi dukkaṭaṃ, sibbantassa pana pācittiyaṃ. ^b^ārāpathe ārāpathe^eb^ti  sūciṃ pavesetvā pavesetvā nīharaṇe. sace pana sakalasūciṃ anīharanto dīghasuttappavesanatthaṃ  satakkhattumpi vijjhitvā nīharati, ekameva pācittiyaṃ. ^b^sakiṃ āṇatto^eb^ti  sakiṃ ``cīvaraṃ sibbā''ti vutto. ^b^bahukampi sibbatī^eb^ti sacepi sabbaṃ sūcikammaṃ  pariyosāpetvā cīvaraṃ niṭṭhāpeti, ekameva pācittiyaṃ. atha pana ``imasmiṃ cīvare  kattabbakammaṃ tava bhāro''ti vutto karoti, āṇattassa ārāpathe ārāpathe  ekamekaṃ pācittiyaṃ, āṇāpakassa ekavācāya sambahulānipi. punappunaṃ āṇattiyaṃ  pana vattabbameva natthi.</p>
              <p>[03]yepi sace ācariyupajjhāyesu attano ñātikānaṃ cīvaraṃ sibbantesu tesaṃ  nissitakā ``ācariyupajjhāyavattaṃ vā kathinavattaṃ vā karomā''ti sibbanti,  tesampi ārāpathagaṇanāya āpattiyo. ācariyupajjhāyā attano ñātikānaṃ cīvaraṃ  antevāsikehi sibbāpenti, ācariyupajjhāyānaṃ dukkaṭaṃ, antevāsikānaṃ  pācittiyaṃ. antevāsikā attano ñātikānaṃ ācariyupajjhāyehi sibbāpenti,  tatrāpi eseva nayo. antevāsikānampi ācariyupajjhāyānampi ñātikāya cīvaraṃ  hoti, ācariyupajjhāyā pana antevāsike vañcetvā sibbāpenti, ubhinnampi  dukkaṭaṃ. kasmā? antevāsikānaṃ aññātikasaññāya sibbitattā ^a^V0.0064^ea^, itaresaṃ  akappiye niyojitattā. tasmā ``idaṃ te mātu cīvaraṃ, idaṃ bhaginiyā''ti  ācikkhitvā sibbāpetabbaṃ.</p>
              <p>[03] 179^b^.^eb^ ^b^aññaṃ^eb^ ^a^M0.0072^ea^ ^b^parikkhāra^eb^nti yaṃkiñci upāhanatthavikādiṃ. sesaṃ  uttānameva. chasamuṭṭhānaṃ -- kiriyaṃ, nosaññāvimokkhaṃ, acittakaṃ, paṇṇattivajjaṃ,  kāyakammaṃ, vacīkammaṃ, ticittaṃ, tivedananti.</p>
              <p>[06] cīvarasibbanasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. saṃvidhānasikkhāpadavaṇṇanā</h3n>
            <h4>
              <h4n> </h4n>
              <p>[03] 181^b^.^eb^ sattamasikkhāpade -- ^b^pacchā gacchantīnaṃ corā acchindiṃsū^eb^ti pacchā gacchantīnaṃ  pattacīvaraṃ corā hariṃsu. ^b^dūsesu^eb^nti tā bhikkhuniyo corā dūsayiṃsu, sīlavināsaṃ  pāpayiṃsūti attho ^a^P4.0806^ea^.</p>
              <p>[03] 182-3^b^.^eb^ ^b^saṃvidhāyā^eb^ti saṃvidahitvā, gamanakāle saṅketaṃ katvāti attho. ^b^kukkuṭasampāde^eb^ti  ettha yasmā gāmā nikkhamitvā kukkuṭo padasāva aññaṃ gāmaṃ gacchati, ayaṃ kukkuṭasampādoti  vuccati. tatrāyaṃ vacanattho -- sampadanti etthāti ^b^sampādo^eb^. ke sampadanti? kukkuṭā.  kukkuṭānaṃ sampādo ^b^kukkuṭasampādo^eb^. atha vā sampādoti gamanaṃ, kukkuṭānaṃ  sampādo ettha atthītipi kukkuṭasampādo. kukkuṭasampāte itipi pāṭho, tattha  yassa gāmassa gehacchadanapiṭṭhito kukkuṭo uppatitvā aññassa gehacchadanapiṭṭhiyaṃ patati,  ayaṃ kukkuṭasampātoti vuccati. vacanattho panettha vuttanayeneva veditabbo.  dvidhā vuttappakāropi cesa gāmo accāsanno hoti, upacāro na labbhati. yasmiṃ  pana gāme paccūse vassantassa kukkuṭassa saddo anantare gāme suyyati, tādisehi  gāmehi sampuṇṇaraṭṭhe gāmantare gāmantare pācittiyanti aṭṭhakathāyaṃ vuttaṃ.  kiñcāpi vuttaṃ, ``gāmantare gāmantare āpatti pācittiyassā''ti vacanato  pana sacepi ratanamattantaro gāmo hoti, yo tassa manussehi ṭhapitaupacāro, taṃ okkamantassa  āpattiyeva.</p>
              <p>[03]tatrāyaṃ āpattivinicchayo -- saṃvidhānakāle hi sace ubhopi bhikkhunupassaye vā  antarārāme vā āsanasālāya vā titthiyaseyyāya vā ṭhatvā saṃvidahanti, anāpatti  kappiyabhūmi ^a^V0.0065^ea^ kirāyaṃ. tasmā ettha saṃvidahanapaccayā ^a^M0.0073^ea^ dukkaṭāpattiṃ na  vadanti, gacchantassa yathāvatthukameva. sace pana antogāme bhikkhunupassayadvāre rathikāya  aññesu vā catukkasiṅghāṭakahatthisālādīsu saṃvidahanti, bhikkhuno āpatti dukkaṭassa.  evaṃ saṃvidahitvā gāmato nikkhamanti, nikkhamane anāpatti, anantaragāmassa upacārokkamane  pana bhikkhuno pācittiyaṃ. tatrāpi ``paṭhamapāde dukkaṭaṃ, dutiyapāde pācittiya''nti  mahāpaccariyaṃ vuttaṃ. gāmato nikkhamitvā pana yāva anantaragāmassa upacāraṃ na  okkamanti ^a^P4.0807^ea^, etthantare saṃvidahitepi bhikkhuno dukkaṭaṃ, anantaragāmassa  upacārokkamane purimanayeneva āpatti. sace dūraṃ gantukāmā honti, gāmūpacāragaṇanāya  okkamane okkamane āpatti, tassa tassa pana gāmassa atikkamane anāpatti.  sace pana bhikkhunī ``asukaṃ nāma gāmaṃ gamissāmī''ti upassayato nikkhamati, bhikkhupi  tameva gāmaṃ sandhāya ``asukaṃ nāma gāmaṃ gamissāmī''ti vihārato nikkhamati. atha  dvepi gāmadvāre samāgantvā ``tumhe kuhiṃ gacchatha, asukaṃ nāma gāmaṃ tumhe kuhinti,  mayampi tatthevā''ti vatvā ``ehi dāni, gacchāmā''ti saṃvidhāya gacchanti, anāpatti.  kasmā? pubbameva gamissāmāti nikkhantattāti mahāpaccariyaṃ vuttaṃ. taṃ neva pāḷiyā  na sesāṭṭhakathāya sameti.</p>
              <p>[03]^b^addhayojane addhayojane^eb^ti ekamekaṃ addhayojanaṃ atikkamantassa idāni atikkamissatīti  paṭhamapāde dukkaṭaṃ, dutiyapāde pācittiyaṃ. imasmiñhi naye atikkamane āpatti,  okkamane anāpatti.</p>
              <p>[03] 184^b^.^eb^ ^b^bhikkhu saṃvidahatī^eb^ti nagaradvāre vā rathikāya vā bhikkhuniṃ disvā ``asukaṃ  gāmaṃ nāma gatapubbatthā''ti vadati, ``nāmhi ayya gatapubbā''ti ``ehi gacchāmā''ti  vā ``sve ahaṃ gamissāmi, tvampi āgaccheyyāsī''ti vā vadati. ^b^bhikkhunī saṃvidahatī^eb^ti  gāmantare cetiyavandanatthaṃ gāmato nikkhamantaṃ bhikkhuṃ disvā ``ayya kuhiṃ gacchathā''ti  vadati. ``asukaṃ nāma gāmaṃ cetiyavandanattha''nti. ``ahampi ayya āgacchāmī''ti  evaṃ bhikkhunīyeva saṃvidahati, na bhikkhu.</p>
              <p>[03] 185^b^.^eb^ ^b^visaṅketenā^eb^ti ettha ``purebhattaṃ gacchissāmā''ti vatvā pacchābhattaṃ gacchanti,  ``ajja vā gamissāmā''ti vatvā sve gacchanti. evaṃ kālavisaṅketeyeva ^a^M0.0074^ea^  anāpatti, dvāravisaṅkete pana maggavisaṅkete vā satipi āpattiyeva. ^b^āpadāsū^eb^ti  raṭṭhabhede cakkasamāruḷhā janapadā pariyāyanti evarūpāsu āpadāsu anāpatti.  sesaṃ uttānamevāti.</p>
              <p>[03]catusamuṭṭhānaṃ ^a^V0.0066^ea^ -- kāyato kāyavācato kāyacittato kāyavācācittato ca samuṭṭhāti,  kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ,  ticittaṃ, tivedananti.</p>
              <p>[06] saṃvidhānasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. nāvābhiruhanasikkhāpadavaṇṇanā</h3n>
            <h4>
              <h4n> </h4n>
              <p>[03] 188^b^.^eb^ aṭṭhamasikkhāpade ^a^P4.0808^ea^ -- ^b^saṃvidhāyā^eb^ti lokassādamittasanthavavasena  kīḷāpurekkhārā saṃvidahitvā. ^b^uddhaṃgāmini^eb^nti uddhaṃ nadiyā paṭisotaṃ  gacchantiṃ. yasmā pana yo uddhaṃ javanato ujjavanikāya nāvāya kīḷati, so ``uddhaṃgāminiṃ  abhiruhatī''ti vuccati. tenassa padabhājane atthameva dassetuṃ ``ujjavanikāyā''ti  vuttaṃ. ^b^adhogāmini^eb^nti adho anusotaṃ gacchantiṃ. yasmā pana yo adho javanato  ojavanikāya nāvāya kīḷati, so ``adhogāminiṃ abhiruhatī''ti vuccati. tenassāpi  padabhājane atthameva dassetuṃ ``ojavanikāyā''ti vuttaṃ. tattha yaṃ titthasampaṭipādanatthaṃ  uddhaṃ vā adho vā haranti, ettha anāpatti. ^b^tiriyaṃ taraṇāyā^eb^ti upayogatthe  nissakkavacanaṃ.</p>
              <p>[03] 189^b^.^eb^ ^b^gāmantare gāmantare^eb^ti ettha yassā nadiyā ekaṃ tīraṃ kukkuṭasampādagāmehi  nirantaraṃ, ekaṃ agāmakaṃ araññaṃ, tassā sagāmakatīrapassena gamanakāle gāmantaragaṇanāya  pācittiyāni, agāmakatīrapassena gamanakāle addhayojanagaṇanāya. yā pana yojanavitthatā  hoti, tassā majjhena gamanepi addhayojanagaṇanāya pācittiyāni veditabbāni. ^b^anāpatti  tiriyaṃ taraṇāyā^eb^ti ettha na kevalaṃ nadiyā, yopi mahātitthapaṭṭanato tāmalittiṃ  vā suvaṇṇabhūmiṃ vā gacchati, tassāpi anāpatti. sabbāṭṭhakathāsu hi nadiyaṃyeva  āpatti vicāritā, na samudde.</p>
              <p>[03] 191^b^.^eb^ ^b^visaṅketenā^eb^ti ^a^M0.0075^ea^ idhāpi kālavisaṅketeneva anāpatti, titthavisaṅketena  pana nāvāvisaṅketena vā gacchantassa āpattiyeva. sesaṃ paṭhamasikkhāpadasadisameva saddhiṃ  samuṭṭhānādīhīti.</p>
              <p>[06] nāvābhiruhanasikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. paripācitasikkhāpadavaṇṇanā</h3n>
            <h4>
              <h4n> </h4n>
              <p>[03] 192^b^.^eb^ navamasikkhāpade ^a^V0.0067^ea^ -- ^b^mahānāge tiṭṭhamāne^eb^ti bhummatthe upayogavacanaṃ, mahānāgesu  tiṭṭhamānesūti attho. atha vā mahānāge tiṭṭhamāne ``adisvā''ti ayamettha pāṭhaseso  daṭṭhabbo. itarathā hi attho na yujjati. ^b^antarākathā^eb^ti avasānaṃ appatvā ārambhassa  ca avasānassa ca vemajjhaṭṭhānaṃ pattakathā. ^b^vippakatā^eb^ti kayiramānā hoti. ^b^saccaṃ  mahānāgā kho tayā gahapatī^eb^ti addhacchikena olokayamānā ^a^P4.0809^ea^ there  pavisante disvā tehi sutabhāvaṃ ñatvā evamāha.</p>
              <p>[03] 194^b^.^eb^ ^b^bhikkhuniparipācita^eb^nti bhikkhuniyā paripācitaṃ, guṇappakāsanena nipphāditaṃ;  laddhabbaṃ katanti attho. padabhājane panassa bhikkhuniñca tassā paripācanākārañca dassetuṃ  ``bhikkhunī nāma ubhatosaṅghe upasampannā, paripāceti nāma pubbe adātukāmāna''ntiādi  vuttaṃ. ^b^pubbe gihisamārambhā^eb^ti ettha ^b^pubbe^eb^ti paṭhamaṃ. ^b^samārambho^eb^ti samāraddhaṃ  vuccati, paṭiyāditassetaṃ adhivacanaṃ. gihīnaṃ samārambho gihisamārambho. bhikkhuniyā  paripācanato paṭhamameva yaṃ gihīnaṃ paṭiyāditaṃ bhattaṃ, tato aññatra taṃ piṇḍapātaṃ  ṭhapetvā aññaṃ bhuñjantassa āpatti, taṃ pana bhuñjantassa anāpattīti vuttaṃ hoti.  padabhājane pana yasmā ñātakapavāritehi bhikkhussatthāya asamāraddhopi piṇḍapāto atthato  samāraddhova hoti, yathāsukhaṃ āharāpetabbato, tasmā byañjanaṃ anādiyitvā atthameva dassetuṃ  ``gihisamārambho nāma ñātakā vā honti pavāritā vā''ti vuttaṃ.</p>
              <p>[03] 195^b^.^eb^ ^b^pakatipaṭiyatta^eb^nti ^a^M0.0076^ea^ pakatiyā tasseva bhikkhuno atthāya paṭiyāditaṃ  hoti ``therassa dassāmā''ti. mahāpaccariyaṃ pana ``tassa aññassā''ti avatvā ``bhikkhūnaṃ  dassāmāti paṭiyattaṃ hotī''ti avisesena vuttaṃ.</p>
              <p>[03] 197^b^.^eb^ ^b^pañca bhojanāni ṭhapetvā sabbattha anāpattī^eb^ti yāgukhajjakaphalāphale  sabbattha bhikkhuniparipācitepi anāpatti. sesaṃ uttānameva. paṭhamapārājikasamuṭṭhānaṃ --  kāyacittato samuṭṭhāti, kiriyaṃ, saññāvimokkhaṃ, sacittakaṃ, paṇṇattivajjaṃ,  kāyakammaṃ, ticittaṃ, tivedananti.</p>
              <p>[06] paripācitasikkhāpadaṃ navamaṃ.</p>
            </h4>
          </h3>
          <h3>
            <h3n> 10. rahonisajjasikkhāpadavaṇṇanā</h3n>
            <h4>
              <h4n> </h4n>
              <p>[03] 198^b^.^eb^ dasamasikkhāpade ^a^V0.0068^ea^ -- sabbo pāḷiattho ca vinicchayo ca dutiyāniyate vuttanayeneva  veditabbo. idañhi sikkhāpadaṃ dutiyāniyatena ca upari upanandhassa catutthasikkhāpadena  ca saddhiṃ ekaparicchedaṃ, aṭṭhuppattivasena pana visuṃ paññattanti.</p>
              <p>[06] rahonisajjasikkhāpadaṃ dasamaṃ.</p>
              <p>[06] samatto vaṇṇanākkamena bhikkhunivaggo tatiyo.</p>
            </h4>
          </h3>
        </h2>
        <h2>
          <h2n> 4. bhojanavaggo</h2n>
          <h3>
            <h3n> 1. āvasathapiṇḍasikkhāpadavaṇṇanā</h3n>
            <h4>
              <h4n> </h4n>
              <p>[03] 203^b^.^eb^ bhojanavaggassa paṭhamasikkhāpade -- ^b^āvasathapiṇḍo^eb^ti āvasathe piṇḍo. samantā  parikkhittaṃ addhikagilānagabbhinipabbajitānaṃ ^a^P4.0810^ea^ yathānurūpaṃ paññattamañcapīṭhaṃ  anekagabbhapamukhaparicchedaṃ āvasathaṃ katvā tattha puññakāmatāya piṇḍo paññatto  hoti, yāgubhattabhesajjādi sabbaṃ tesaṃ tesaṃ dānatthāya ṭhapitaṃ hotīti attho.  ^b^hiyyopī^eb^ti svepi. ^b^apasakkantī^eb^ti ^a^M0.0077^ea^ apagacchanti. ^b^manussā ujjhāyantī^eb^ti  titthiye apassantā ``titthiyā kuhiṃ gatā''``ime passitvā pakkantā''ti sutvā  ujjhāyanti. ^b^kukkuccāyanto^eb^ti kukkuccaṃ karonto, akappiyasaññaṃ uppādentoti  attho.</p>
              <p>[03] 206^b^.^eb^ ^b^sakkoti tamhā āvasathā pakkamitu^eb^nti addhayojanaṃ vā yojanaṃ vā gantuṃ sakkoti.  ^b^na sakkotī^eb^ti ettakameva na sakkoti. ^b^anodissā^eb^ti imesaṃyeva vā ettakānaṃyeva  vāti ekaṃ pāsaṇḍaṃ anuddisitvā sabbesaṃ paññatto hoti. ^b^yāvadattho^eb^ti bhojanampi  ettakanti aparicchinditvā yāvadattho paññatto hoti. ^b^sakiṃ bhuñjitabba^eb^nti ekadivasaṃ  bhuñjitabbaṃ, dutiyadivasato paṭṭhāya paṭiggahaṇe dukkaṭaṃ, ajjhohāre ajjhohāre pācittiyaṃ.</p>
              <p>[03]ayaṃ ^a^V0.0069^ea^ panettha vinicchayo -- ekakulena vā nānākulehi vā ekato hutvā ekasmiṃ  ṭhāne vā nānāṭhānesu vā ``ajja ekasmiṃ; sve ekasmi''nti evaṃ aniyamitaṭṭhāne  vā paññattaṃ ekasmiṃ ṭhāne ekadivasaṃ bhuñjitvā dutiyadivase tasmiṃ ṭhāne aññasmiṃ  vā bhuñjituṃ na vaṭṭati. nānākulehi pana nānāṭhānesu paññattaṃ ekasmiṃ ṭhāne  ekadivasaṃ bhuñjitvā dutiyadivase aññattha bhuñjituṃ vaṭṭati. paṭipāṭiṃ pana khepetvā  puna ādito paṭṭhāya bhuñjituṃ na vaṭṭatīti mahāpaccariyaṃ vuttaṃ. ekapūganānāpūgaekagāmanānāgāmesupi  eseva nayo. yopi ekakulassa vā nānākulānaṃ vā ekato paññatto taṇḍulādīnaṃ  abhāvena antarantarā chijjati, sopi na bhuñjitabbo. sace pana ``na sakkoma dātu''nti  upacchinditvā puna kalyāṇacitte uppanne dātuṃ ārabhanti, etaṃ puna ekadivasaṃ bhuñjituṃ  vaṭṭatīti mahāpaccariyaṃ vuttaṃ.</p>
              <p>[03] 208^b^.^eb^ ^b^anāpatti gilānassā^eb^ti gilānassa anuvasitvā bhuñjantassa anāpatti.  ^b^gacchanto vā^eb^ti yo gacchanto antarāmagge ekadivasaṃ gataṭṭhāne ca ekadivasaṃ bhuñjati,  tassāpi anāpatti. āgacchantepi eseva nayo. gantvā paccāgacchantopi antarāmagge  ekadivasaṃ āgataṭṭhāne ca ekadivasaṃ bhuñjituṃ labhati. gacchissāmīti bhuñjitvā nikkhantassa  ^a^P4.0811^ea^ nadī vā pūrati corādibhayaṃ vā hoti, so nivattitvā khemabhāvaṃ  ñatvā gacchanto puna ekadivasaṃ bhuñjituṃ labhatīti sabbamidaṃ mahāpaccariyādīsu vuttaṃ  ^a^M0.0078^ea^. ^b^odissa paññatto hotī^eb^ti bhikkhūnaṃyeva atthāya uddisitvā paññatto  hoti. ^b^na yāvadattho^eb^ti yāvadatthaṃ paññatto na hoti, thokaṃ thokaṃ labbhati, tādisaṃ  niccampi bhuñjituṃ vaṭṭati. ^b^pañca bhojanāni ṭhapetvā sabbatthā^eb^ti yāgukhajjakaphalāphalādibhede  sabbattha anāpatti. yāguādīni hi niccampi bhuñjituṃ vaṭṭati. sesaṃ uttānameva.  eḷakalomasamuṭṭhānaṃ -- kāyato ca kāyacittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ ticittaṃ, tivedananti.</p>
              <p>[06] āvasathapiṇḍasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. gaṇabhojanasikkhāpadavaṇṇanā</h3n>
            <h4>
              <h4n> </h4n>
              <p>[03] 209^b^.^eb^ dutiyasikkhāpade -- ^b^parihīnalābhasakkāro^eb^ti so kira ajātasattunā rājānaṃ  mārāpetvāpi abhimāre yojetvāpi ruhiruppādaṃ katvāpi guḷhapaṭicchanno ahosi.  yadā pana divāyeva ^a^V0.0070^ea^ dhanapālakaṃ payojesi, tadā pākaṭo jāto. ``kathaṃ devadatto  hatthiṃ payojesī''ti parikathāya uppannāya ``na kevalaṃ hatthiṃ payojesi, rājānampi  mārāpesi, abhimārepi pesesi, silampi pavijjhi, pāpo devadatto''ti pākaṭo  ahosi. ``kena saddhiṃ idaṃ kammamakāsī''ti ca vutte ``raññā ajātasattunā''ti  āhaṃsu. tato nāgarā ``kathañhi nāma rājā evarūpaṃ coraṃ sāsanakaṇṭakaṃ gahetvā  vicarissatī''ti uṭṭhahiṃsu. rājā nagarasaṅkhobhaṃ ñatvā devadattaṃ nīhari. tato paṭṭhāya  cassa pañcathālipākasatāni upacchindi, upaṭṭhānampissa na agamāsi, aññepissa manussā  na kiñci dātabbaṃ vā kātabbaṃ vā maññiṃsu. tena vuttaṃ -- ``parihīnalābhasakkāro''ti.  ^b^kulesu viññāpetvā viññāpetvā bhuñjatī^eb^ti ``mā me gaṇo bhijjī''ti  parisaṃ posento ``tvaṃ ekassa bhikkhuno bhattaṃ dehi, tvaṃ dvinna''nti evaṃ viññāpetvā  sapariso kulesu bhuñjati.</p>
              <p>[03] 211^b^.^eb^ ^b^cīvaraṃ parittaṃ uppajjatī^eb^ti bhattaṃ agaṇhantānaṃ cīvaraṃ na denti,  tasmā parittaṃ uppajjati.</p>
              <p>[03] 212^b^.^eb^ ^b^cīvarakārake^eb^ ^a^M0.0079^ea^ ^b^bhikkhū bhattena nimantentī^eb^ti gāme piṇḍāya caritvā  cirena cīvaraṃ niṭṭhāpente disvā ``evaṃ lahuṃ niṭṭhāpetvā ^a^P4.0812^ea^ cīvaraṃ  paribhuñjissantī''ti puññakāmatāya nimantenti.</p>
              <p>[03] 215^b^.^eb^ ^b^nānāverajjake^eb^ti nānāvidhehi aññarajjehi āgate. ``nānāvirajjake''tipi  pāṭho, ayamevattho.</p>
              <p>[03] 217-8^b^.^eb^ ^b^gaṇabhojane^eb^ti gaṇassa bhojane. idha ca gaṇo nāma cattāro bhikkhū ādiṃ katvā  tatuttariṃ bhikkhū adhippetā, teneva sabbantimaṃ paricchedaṃ dassento āha ``yattha  cattāro bhikkhū...pe0... etaṃ gaṇabhojanaṃ nāmā''ti. taṃ panetaṃ gaṇabhojanaṃ dvīhākārehi  pasavati nimantanato vā viññattito vā. kathaṃ nimantanato pasavati? cattāro bhikkhū  upasaṅkamitvā ``tumhe, bhante, odanena nimantemi, odanaṃ me gaṇhatha ākaṅkhatha oloketha  adhivāsetha paṭimānethā''ti evaṃ yena kenaci vevacanena vā bhāsantarena vā pañcannaṃ  bhojanānaṃ nāmaṃ gahetvā nimanteti. evaṃ ekato nimantitā paricchinnakālavasena  ajjatanāya vā svātanāya vā ekato gacchanti, ekato gaṇhanti, ekato bhuñjanti,  gaṇabhojanaṃ hoti, sabbesaṃ āpatti. ekato nimantitā ekato vā nānato vā gacchanti,  ekato gaṇhanti, nānato bhuñjanti ^a^V0.0071^ea^, āpattiyeva. paṭiggahaṇameva hi ettha pamāṇaṃ. ekato  nimantitā ekato vā nānato vā gacchanti, nānato gaṇhanti, ekato vā nānato vā  bhuñjanti, anāpatti. cattāri pariveṇāni vā vihāre vā gantvā nānato nimantitā  ekaṭṭhāne ṭhitesuyeva vā eko puttena eko pitarāti evampi nānato nimantitā ekato  vā nānato vā gacchantu, ekato vā nānato vā bhuñjantu, sace ekato gaṇhanti,  gaṇabhojanaṃ hoti, sabbesaṃ āpatti. evaṃ tāva nimantanato pasavati.</p>
              <p>[03]kathaṃ viññattito? cattāro bhikkhū ekato ṭhitā vā nisinnā vā upāsakaṃ disvā  ``amhākaṃ catunnampi bhattaṃ dehī''ti vā viññāpeyyuṃ, pāṭekkaṃ vā passitvā  ``mayhaṃ dehi, mayhaṃ dehī''ti evaṃ ekato vā nānato vā viññāpetvā ekato  vā gacchantu nānato vā, bhattaṃ gahetvāpi ekato vā bhuñjantu nānato vā, sace  ekato gaṇhanti, gaṇabhojanaṃ hoti, sabbesaṃ āpatti. evaṃ viññattito pasavati.</p>
              <p>[03]^b^pādāpi^eb^ ^a^M0.0080^ea^ ^b^phalitā^eb^ti yathā mahācammassa parato maṃsaṃ dissati; evaṃ phālitā,  vālikāya vā sakkharāya vā pahaṭamatte dukkhaṃ uppādenti, na sakkā hoti antogāme  piṇḍāya carituṃ. īdise ^a^P4.0813^ea^ gelaññe gilānasamayoti bhuñjitabbaṃ, na  lesakappiyaṃ kātabbaṃ.</p>
              <p>[03]^b^cīvare kayiramāne^eb^ti yadā sāṭakañca suttañca labhitvā cīvaraṃ karonti tadā;  visuñhi cīvarakārasamayo nāma natthi. tasmā yo tattha cīvare kattabbaṃ yaṃkiñci  kammaṃ karoti, mahāpaccariyañhi ``antamaso sūcivedhanako''tipi vuttaṃ, tena  cīvarakārasamayoti bhuñjitabbaṃ. kurundiyaṃ pana vitthāreneva vuttaṃ. yo cīvaraṃ  vicāreti, chindati, moghasuttaṃ ṭhapeti, āgantukapaṭṭaṃ ṭhapeti, paccāgataṃ sibbati,  āgantukapaṭṭaṃ bandhati, anuvātaṃ chindati ghaṭṭeti āropeti, tattha paccāgataṃ sibbati,  suttaṃ karoti valeti, pipphalikaṃ niseti, parivattanaṃ karoti, sabbopi cīvaraṃ  karotiyevāti vuccati. yo pana samīpe nisinno jātakaṃ vā dhammapadaṃ vā  katheti, ayaṃ na cīvarakārako. etaṃ ṭhapetvā sesānaṃ gaṇabhojane anāpattīti.</p>
              <p>[03]^b^addhayojana^eb^nti ettakampi addhānaṃ gantukāmena. yo pana dūraṃ gantukāmo, tattha  vattabbameva natthi. ^b^gacchantenā^eb^ti addhānaṃ gacchantena, addhayojanabbhantare gāvutepi bhuñjituṃ  vaṭṭati. ^b^gatena bhuñjitabba^eb^nti gatena ekadivasaṃ bhuñjitabbaṃ. nāvābhiruhanepi  eseva nayo. ayaṃ pana viseso -- abhiruḷhena icchitaṭṭhānaṃ gantvāpi yāva na  orohati tāva bhuñjitabbanti ^a^V0.0072^ea^ mahāpaccariyaṃ vuttaṃ. ^b^catutthe āgate^eb^ti ayaṃ antimaparicchedo,  catutthepi āgate yattha na yāpenti; so mahāsamayo. yattha pana sataṃ vā sahassaṃ vā  sannipatanti, tattha vattabbameva natthi. tasmā tādise kāle ``mahāsamayo''ti adhiṭṭhahitvā  bhuñjitabbaṃ. ^b^yo koci paribbājakasamāpanno^eb^ti sahadhammikesu vā titthiyesu  vā aññataro, etesañhi yena kenaci kate bhatte ``samaṇabhattasamayo''ti bhuñjitabbaṃ.</p>
              <p>[03] 220^b^.^eb^ ^b^anāpatti samaye^eb^ti sattasu samayesu aññatarasmiṃ anāpatti. ^b^dve tayo  ekato^eb^ti yepi akappiyanimantanaṃ sādiyitvā dve vā tayo vā ekato gahetvā  bhuñjanti, tesampi anāpatti.</p>
              <p>[03]tattha ^a^M0.0081^ea^ animantitacatutthaṃ, piṇḍapātikacatutthaṃ, anupasampannacatutthaṃ, pattacatutthaṃ,  gilānacatutthanti pañcannaṃ catukkānaṃ vasena vinicchayo veditabbo ^a^P4.0814^ea^.  kathaṃ? idhekacco cattāro bhikkhū ``bhattaṃ gaṇhathā''ti nimanteti. tesu tayo  gatā, eko na gato. upāsako ``eko bhante thero kuhi''nti pucchati. nāgato  upāsakāti. so aññaṃ taṅkhaṇappattaṃ kañci ``ehi bhante''ti pavesetvā catunnampi  bhattaṃ deti, sabbesaṃ anāpatti. kasmā? gaṇapūrakassa animantitattā. tayo  eva hi tattha nimantitā gaṇhiṃsu, tehi gaṇo na pūrati, gaṇapūrako ca animantito,  tena gaṇo bhijjatīti idaṃ animantitacatutthaṃ.</p>
              <p>[03]piṇḍapātikacatutthe -- nimantanakāle eko piṇḍapātiko hoti, so nādhivāseti.  gamanavelāya pana ``ehi bhante''ti vutte anadhivāsitattā anāgacchantampi ``etha bhikkhaṃ  lacchathā''ti gahetvā gacchanti, so taṃ gaṇaṃ bhindati. tasmā sabbesaṃ anāpatti.</p>
              <p>[03]anupasampannacatutthe -- sāmaṇerena saddhiṃ nimantitā honti, sopi gaṇaṃ bhindati.</p>
              <p>[03]pattacatutthe -- eko sayaṃ agantvā pattaṃ peseti; evampi gaṇo bhijjati. tasmā sabbesaṃ  anāpatti.</p>
              <p>[03]gilānacatutthe -- gilānena saddhiṃ nimantitā honti, tattha gilānasseva anāpatti,  itaresaṃ pana gaṇapūrako hoti. na hi gilānena gaṇo bhijjati. tasmā tesaṃ āpattiyeva.  mahāpaccariyaṃ pana avisesena vuttaṃ.</p>
              <p>[03]samayaladdhako ^a^V0.0073^ea^ sayameva muccati, sesānaṃ gaṇapūrakattā āpattikaro hoti. tasmā cīvaradānasamayaladdhakādīnampi  vasena catukkāni veditabbāni. sace pana adhivāsetvā gatesupi catūsu janesu  eko paṇḍito bhikkhu ``ahaṃ tumhākaṃ gaṇaṃ bhindissāmi, nimantanaṃ sādiyathā''ti  vatvā yāgukhajjakāvasāne bhattatthāya pattaṃ gaṇhantānaṃ adatvā ``ime tāva bhikkhū bhojetvā  vissajjetha, ahaṃ pacchā anumodanaṃ katvā gamissāmī''ti nisinno. tesu bhutvā  gatesu ``detha bhante patta''nti upāsakena pattaṃ gahetvā bhatte dinne bhuñjitvā anumodanaṃ  ^a^M0.0082^ea^ katvā gacchati, sabbesaṃ anāpatti. pañcannañhi bhojanānaṃyeva vasena gaṇabhojane  visaṅketaṃ natthi. odanena nimantitā kummāsaṃ gaṇhantāpi āpattiṃ āpajjanti.  tāni ca tehi ekato na gahitāni. yāguādīsu pana visaṅketaṃ hoti, tāni tehi  ekato gahitānīti. evaṃ eko paṇḍito aññesampi anāpattiṃ karoti.</p>
              <p>[03]tasmā sace koci saṅghabhattaṃ kattukāmena nimantanatthāya ^a^P4.0815^ea^ pesito  vihāraṃ āgamma ``bhante, sve amhākaṃ ghare bhikkhaṃ gaṇhathā''ti avatvā ``bhattaṃ gaṇhathā''ti  vā ``saṅghabhattaṃ gaṇhathā''ti vā ``saṅgho bhattaṃ gaṇhātū''ti vā vadati, bhattuddesakena  paṇḍitena bhavitabbaṃ, nemantanikā gaṇabhojanato piṇḍapātikā ca dhutaṅgabhedato mocetabbā.  kathaṃ? evaṃ tāva vattabbaṃ -- ``sve na sakkā upāsakā''ti. ``punadivase, bhante''ti.  ``punadivasepi na sakkā''ti. evaṃ yāva addhamāsampi haritvā puna vattabbo -- ``tvaṃ  kiṃ avacā''ti? sace punapi ``saṅghabhattaṃ gaṇhathā''ti vadati, tato ``imaṃ tāva  upāsaka pupphaṃ kappiyaṃ karohi, imaṃ tiṇa''nti evaṃ vikkhepaṃ katvā puna ``kiṃ  kathayitthā''ti pucchitabbo. sace punapi tatheva vadati, ``āvuso, tvaṃ piṇḍapātike  vā mahāthere vā na lacchasi, sāmaṇere lacchasī''ti vattabbo. ``nanu, bhante asukasmiñca  asukasmiñca gāme bhadante bhojesuṃ, ahaṃ kasmā na labhāmī''ti ca vutte ``te nimantetuṃ  jānanti, tvaṃ na jānāsī''ti. te kathaṃ nimantesuṃ bhanteti? te evamāhaṃsu --  ``amhākaṃ, bhante, bhikkhaṃ gaṇhathā''ti. sace sopi tatheva vadati, vaṭṭati. atha punapi  ``bhattaṃ gaṇhathā''ti vadati, ``na dāni tvaṃ, āvuso, bahū bhikkhū lacchasi, tayo  eva lacchasī''ti vattabbo. ``nanu, bhante, asukasmiñca asukasmiñca gāme sakalaṃ  bhikkhusaṅghaṃ bhojesuṃ, ahaṃ kasmā na labhāmī''ti? ``tvaṃ nimantetuṃ na jānāsī''ti.  ``te kathaṃ nimantesu''nti? te ``bhikkhaṃ gaṇhathā''ti āhaṃsūti. sace sopi  ``bhikkhaṃ gaṇhathā''ti vadati, vaṭṭati. atha punapi ``bhattamevā''ti vadati, tato vattabbo --  ``gaccha tvaṃ, natthamhākaṃ tava bhattenattho, nibaddhagocaro esa amhākaṃ, mayamettha piṇḍāya  carissāmā''ti. taṃ ``caratha, bhante''ti vatvā āgataṃ pucchanti -- ``kiṃ bho laddhā  bhikkhū''ti ^a^V0.0074^ea^. ``kiṃ etena bahu ettha vattabbaṃ, `therā sve piṇḍāya carissāmā'ti  āhaṃsu. mā dāni tumhe pamajjitthā''ti. dutiyadivase cetiyavattaṃ katvā ṭhitā  bhikkhū saṅghattherena ^a^M0.0083^ea^ vattabbā -- ``āvuso, dhuragāme saṅghabhattaṃ apaṇḍitamanusso  pana agamāsi ^a^P4.0816^ea^, gacchāma dhuragāme piṇḍāya carissāmā''ti. bhikkhūhi  therassa vacanaṃ kātabbaṃ, na dubbacehi bhavitabbaṃ, gāmadvāre aṭṭhatvāva piṇḍāya caritabbaṃ.  tesu pattāni gahetvā nisīdāpetvā bhojentesu bhuñjitabbaṃ. sace āsanasālāya  bhattaṃ ṭhapetvā rathikāsu āhiṇḍantā ārocenti -- ``āsanasālāya, bhante, bhattaṃ  gaṇhathā''ti na vaṭṭati.</p>
              <p>[03]atha pana bhattaṃ ādāya tattha tattha gantvā ``bhattaṃ gaṇhathā''ti vadanti, paṭikacceva vā  vihāraṃ abhiharitvā patirūpe ṭhāne ṭhapetvā āgatāgatānaṃ denti, ayaṃ abhihaṭabhikkhā  nāma vaṭṭati. sace pana bhattasālāya dānaṃ sajjetvā taṃ taṃ pariveṇaṃ pahiṇanti  ``bhattasālāya bhattaṃ gaṇhathā''ti, na vaṭṭati. ye pana manussā piṇḍacārike bhikkhū  disvā āsanasālaṃ sammajjitvā tattha nisīdāpetvā bhojenti, na te paṭikkhipitabbā.  ye pana gāme bhikkhaṃ alabhitvā gāmato nikkhamante bhikkhū disvā ``bhante bhattaṃ gaṇhathā''ti  vadanti, te paṭikkhipitabbā, na vā nivattitabbaṃ. sace ``nivattatha, bhante, bhattaṃ  gaṇhathā''ti vadanti, ``nivattathā''ti vuttapade nivattituṃ vaṭṭati. ``nivattatha bhante,  ghare bhattaṃ kataṃ, gāme bhattaṃ kata''nti vadanti, gehe ca gāme ca bhattaṃ nāma yassa  kassaci hotīti nivattituṃ vaṭṭati. ``nivattatha, bhattaṃ gaṇhathā''ti sambandhaṃ katvā  vadanti, nivattituṃ na vaṭṭati. āsanasālato piṇḍāya carituṃ nikkhamante disvā ``nisīdatha  bhante bhattaṃ gaṇhathā''ti vuttepi eseva nayo. niccabhattanti dhuvabhattaṃ vuccati.  ``niccabhattaṃ gaṇhathā''ti vadanti, bahūnampi ekato gahetuṃ vaṭṭati. salākabhattādīsupi  eseva nayo. sesamettha uttānameva.</p>
              <p>[03]eḷakalomasamuṭṭhānaṃ -- kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ,  ticittaṃ, tivedananti.</p>
              <p>[06] gaṇabhojanasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. paramparabhojanasikkhāpadavaṇṇanā</h3n>
            <h4>
              <h4n> </h4n>
              <p>[03] 221^b^.^eb^ tatiyasikkhāpade -- ^b^na kho idaṃ orakaṃ bhavissati, yathayime manussā sakkaccaṃ  bhattaṃ karontī^eb^ti, yena niyāmena ime manussā ^a^P4.0817^ea^ sakkaccaṃ bhattaṃ ^a^V0.0075^ea^   ^a^M0.0084^ea^ karonti, tena ñāyati -- ``idaṃ sāsanaṃ idaṃ vā buddhappamukhe saṅghe dānaṃ  na kho orakaṃ bhavissati, parittaṃ lāmakaṃ neva bhavissatī''ti. ^b^kirapatiko^eb^ti  ettha ^b^``kiro''^eb^ti tassa kulaputtassa nāmaṃ; adhipaccaṭṭhena pana ``kirapatiko''ti  vuccati. so kira issaro adhipati māsautusaṃvaccharaniyāmena vetanaṃ datvā kammakārake  kammaṃ kāreti. ^b^badarā paṭiyattā^eb^ti upacāravasena vadati. ^b^badaramissenā^eb^ti  badarasāḷavena.</p>
              <p>[03] 222^b^.^eb^ ^b^ussūre āhariyitthā^eb^ti atidivā āhariyittha.</p>
              <p>[03] 226^b^.^eb^ ^b^mayhaṃ bhattapaccāsaṃ itthannāmassa dammī^eb^ti ayaṃ bhattavikappanā nāma sammukhāpi  parammukhāpi vaṭṭati. sammukhā disvā ``tuyhaṃ vikappemī''ti vatvā bhuñjitabbaṃ,  adisvā pañcasu sahadhammikesu ``itthannāmassa vikappemī''ti vatvā bhuñjitabbaṃ.  mahāpaccariyādīsu pana parammukhāvikappanāva vuttā. sā cāyaṃ yasmā vinayakammena  saṅgahitā, tasmā bhagavato vikappetuṃ na vaṭṭati. bhagavati hi gandhakuṭiyaṃ nisinnepi  saṅghamajjhe nisinnepi saṅghena gaṇappahonake bhikkhū gahetvā taṃ taṃ kammaṃ kataṃ sukatameva  hoti, bhagavā neva kammaṃ kopeti; na sampādeti. na kopeti dhammissarattā,  na sampādeti agaṇapūrakattā.</p>
              <p>[03] 229^b^.^eb^ ^b^dve tayo nimantane ekato bhuñjatī^eb^ti dve tīṇi nimantanāni ekapatte  pakkhipitvā missetvā ekaṃ katvā bhuñjatīti attho. dve tīṇi kulāni nimantetvā  ekasmiṃ ṭhāne nisīdāpetvā ito cito ca āharitvā bhattaṃ ākiranti, sūpabyañjanaṃ  ākiranti, ekamissakaṃ hoti, ettha anāpattīti mahāpaccariyaṃ vuttaṃ. sace  pana mūlanimantanaṃ heṭṭhā hoti, pacchimaṃ pacchimaṃ upari, taṃ uparito paṭṭhāya bhuñjantassa  āpatti. hatthaṃ pana anto pavesetvā paṭhamanimantanato ekampi kabaḷaṃ uddharitvā bhuttakālato  paṭṭhāya yathā tathā vā bhuñjantassa anāpatti. sacepi tattha khīraṃ vā rasaṃ vā ākiranti,  yena ajjhotthataṃ bhattaṃ ekarasaṃ hoti, koṭito paṭṭhāya bhuñjantassa anāpattīti mahāpaccariyaṃ  vuttaṃ. mahāaṭṭhakathāyaṃ pana vuttaṃ -- ``khīrabhattaṃ vā ^a^P4.0818^ea^ rasabhattaṃ  vā labhitvā nisinnassa tattheva aññepi khīrabhattaṃ vā rasabhattaṃ vā ākiranti,  khīraṃ vā rasaṃ vā pivato anāpatti. bhuñjantena pana paṭhamaṃ laddhamaṃsakhaṇḍaṃ vā bhattapiṇḍaṃ  ^a^M0.0085^ea^ vā mukhe pakkhipitvā koṭito paṭṭhāya bhuñjituṃ vaṭṭati. sappipāyāsepi  eseva nayo''ti.</p>
              <p>[03]mahāupāsako ^a^V0.0076^ea^ bhikkhuṃ nimanteti, tassa kulaṃ upagatassa upāsakopi tassa puttadārabhātikabhaginiādayopi  attano attano koṭṭhāsaṃ āharitvā patte pakkhipanti, upāsakena paṭhamaṃ dinnaṃ  abhuñjitvā pacchā laddhaṃ bhuñjantassa ``anāpattī''ti mahāaṭṭhakathāyaṃ vuttaṃ.  kurundaṭṭhakathāyaṃ pana vaṭṭatīti vuttaṃ. mahāpaccariyaṃ ``sace pāṭekkaṃ pacanti,  attano attano pakkabhattato āharitvā denti, tattha pacchā āhaṭaṃ paṭhamaṃ bhuñjantassa  pācittiyaṃ. yadi pana sabbesaṃ ekova pāko hoti, paramparabhojanaṃ na hotī''ti  vuttaṃ. mahāupāsako nimantetvā nisīdāpeti, añño manusso pattaṃ gaṇhāti, na  dātabbaṃ. kiṃ bhante na dethāti? nanu upāsaka tayā nimantitamhāti! hotu bhante,  laddhaṃ laddhaṃ bhuñjathāti vadati, bhuñjituṃ vaṭṭati. aññena āharitvā bhatte dinne āpucchitvāpi  bhuñjituṃ vaṭṭatīti kurundiyaṃ vuttaṃ.</p>
              <p>[03]anumodanaṃ katvā gacchantaṃ dhammaṃ sotukāmā ``svepi bhante āgaccheyyāthā''ti sabbe  nimantenti, punadivase āgantvā laddhaṃ laddhaṃ bhuñjituṃ vaṭṭati. kasmā? sabbehi  nimantitattā. eko bhikkhu piṇḍāya caranto bhattaṃ labhati, tamañño upāsako nimantetvā  ghare nisīdāpeti, na ca tāva bhattaṃ sampajjati. sace so bhikkhu piṇḍāya caritvā  laddhabhattaṃ bhuñjati, āpatti. abhutvā nisinne ``kiṃ bhante na bhuñjasī''ti vutte  ``tayā nimantitattā''ti vatvā laddhaṃ laddhaṃ bhuñjatha bhante''ti vutto bhuñjati,  vaṭṭati.</p>
              <p>[03]^b^sakalena gāmenā^eb^ti sakalena gāmena ekato hutvā nimantitasseva yattha katthaci bhuñjato  anāpatti. pūgepi eseva nayo. ^b^nimantiyamāno bhikkhaṃ gahessāmīti bhaṇatī^eb^ti  ``bhattaṃ gaṇhā''ti nimantiyamāno ^a^P4.0819^ea^ ``na mayhaṃ tava bhattenattho, bhikkhaṃ  gaṇhissāmī''ti vadati. ettha pana mahāpadumatthero āha -- ``evaṃ vadanto imasmiṃ  sikkhāpade animantanaṃ kātuṃ sakkoti, bhuñjanatthāya pana okāso kato hotīti  neva gaṇabhojanato na cārittato muccatī''ti. mahāsumatthero āha -- ``yadaggena  animantanaṃ kātuṃ sakkoti, tadaggena neva gaṇabhojanaṃ na cārittaṃ hotī''ti.  sesaṃ uttānameva.</p>
              <p>[03]kathinasamuṭṭhānaṃ ^a^M0.0086^ea^ -- kāyavācato kāyavācācittato ca samuṭṭhāti, kiriyākiriyaṃ  ettha hi bhojanaṃ kiriyā, avikappanaṃ akiriyā, nosaññāvimokkhaṃ, acittakaṃ,  paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] paramparabhojanasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. kāṇamātāsikkhāpadavaṇṇanā</h3n>
            <h4>
              <h4n> </h4n>
              <p>[03] 230^b^.^eb^ catutthasikkhāpade ^a^V0.0077^ea^ -- ^b^kāṇamātā^eb^ti kāṇāya mātā. sā kirassā dhītā abhirūpā  ahosi, ye ye taṃ passanti, te te rāgena kāṇā honti, rāgandhā hontīti attho.  tasmā paresaṃ kāṇabhāvakaraṇato ``kāṇā''ti vissutā ahosi. tassā vasena mātāpissā  ``kāṇamātā''ti pākaṭā jātā. ^b^āgata^eb^nti āgamanaṃ. ^b^kismiṃ viyā^eb^ti  kīdisaṃ viya; lajjanakaṃ viya hotīti adhippāyo. ^b^rittahatthaṃ gantu^eb^nti rittā  hatthā asmiṃ gamane tadidaṃ rittahatthaṃ, taṃ rittahatthaṃ gamanaṃ gantuṃ lajjanakaṃ viya  hotīti vuttaṃ hoti. ^b^parikkhayaṃ agamāsī^eb^ti upāsikā ariyasāvikā bhikkhū  disvā santaṃ adātuṃ na sakkoti, tasmā tāva dāpesi, yāva sabbaṃ parikkhayaṃ  agamāsi. ^b^dhammiyā kathāyā^eb^ti ettha kāṇāpi mātu atthāya desiyamānaṃ dhammaṃ suṇantī  desanāpariyosāne sotāpannā ahosi. ^b^uṭṭhāyāsanā pakkāmī^eb^ti āsanato uṭṭhahitvā  gato. sopi puriso ``satthā kira kāṇamātāya nivesanaṃ agamāsī''ti sutvā  kāṇaṃ ānetvā pakatiṭṭhāneyeva ṭhapesi.</p>
              <p>[03] 231^b^.^eb^ imasmiṃ pana vatthusmiṃ uppannamatte appaññatteyeva sikkhāpade pātheyyavatthu  udapādi, tasmā anantarameva cetaṃ dassetuṃ ^b^``tena kho pana samayenā''^eb^tiādi  vuttaṃ. sopi ca upāsako ariyasāvakattā sabbameva dāpesi. tena vuttaṃ -- ``parikkhayaṃ  agamāsī''ti.</p>
              <p>[03] 233^b^.^eb^ ^b^yaṃkiñci paheṇakatthāyā^eb^ti paṇṇākāratthāya paṭiyattaṃ yaṃkiñci atirasakamodakasakkhalikādi  sabbaṃ idha pūvotveva saṅkhyaṃ gacchati. ^b^yaṃkiñci^eb^ ^a^P4.0820^ea^ ^a^M0.0087^ea^ ^b^pātheyyatthāyā^eb^ti  maggaṃ gacchantānaṃ antarāmaggatthāya paṭiyattaṃ yaṃkiñci baddhasattuabaddhasattutilataṇḍulādi  sabbaṃ idha manthotveva saṅkhyaṃ gacchati. ^b^tato ce uttari^eb^nti sacepi tatiyaṃ pattaṃ  thūpīkataṃ gaṇhāti, pūvagaṇanāya pācittiyaṃ.</p>
              <p>[03]^b^dvattipattapūre paṭiggahetvā^eb^ti mukhavaṭṭiyā heṭṭhimalekhāya samapūre patte gahetvā.  ^b^amutra mayā dvattipattapūrā^eb^ti ettha sace dve gahitā, ``atra mayā dve pattapūrā paṭiggahitā,  tvaṃ ekaṃ gaṇheyyāsī''ti vattabbaṃ. tenāpi aññaṃ passitvā ``paṭhamaṃ āgatena  dve pattapūrā gahitā, mayā eko, mā tvaṃ gaṇhī''ti vattabbaṃ. yena paṭhamaṃ eko  gahito, tassāpi paramparārocane eseva nayo. yena pana sayameva tayo gahitā, tena  aññaṃ disvā ``mā kho ettha paṭiggaṇhi'' cceva vattabbaṃ. ^b^paṭikkamanaṃ nīharitvā^eb^ti  āsanasālaṃ haritvā, āsanasālaṃ gacchantena ^a^V0.0078^ea^ ca chaḍḍitasālā na gantabbā. yattha mahā bhikkhusaṅgho  nisīdati, tattha gantabbaṃ. mahāpaccariyaṃ pana vuttaṃ ``yā laddhaṭṭhānato āsannā āsanasālā,  tattha gantabbaṃ. attano `sandiṭṭhānaṃ vā sambhattānaṃ vā ekanikāyikānaṃ vā dassāmī'ti  aññattha gantuṃ na labbhati. sace panassa nibaddhanisīdanaṭṭhānaṃ hoti, dūrampi gantuṃ  vaṭṭatī''ti.</p>
              <p>[03]^b^saṃvibhajitabba^eb^nti sace tayo pattapūrā gahitā, ekaṃ attano ṭhapetvā dve bhikkhusaṅghassa  dātabbā. sacce dve gahitā, ekaṃ attano ṭhapetvā eko saṅghassa dātabbo, yathāmittaṃ  pana dātuṃ na labbhati. yena eko gahito, na tena kiñci akāmā dātabbaṃ,  yathāruci kātabbaṃ.</p>
              <p>[03] 235^b^.^eb^ ^b^gamane paṭippassaddhe^eb^ti antarāmagge upaddavaṃ vā disvā anatthikatāya vā ``mayaṃ  idāni na pesissāma, na gamissāmā''ti evaṃ gamane paṭippassaddhe upacchinne. ^b^ñātakānaṃ  pavāritāna^eb^nti etesaṃ bahumpi dentānaṃ paṭiggaṇhantassa anāpatti. aṭṭhakathāsu  pana ``tesampi pātheyyapaheṇakatthāya paṭiyattato pamāṇameva vaṭṭatī''ti vuttaṃ. sesaṃ  uttānameva.</p>
              <p>[03]chasamuṭṭhānaṃ ^a^P4.0821^ea^ -- kiriyaṃ, nosaññāvimokkhaṃ, acittakaṃ, paṇṇattivajjaṃ,  kāyakammaṃ, vacīkammaṃ, ticittaṃ, tivedananti.</p>
              <p>[06] kāṇamātāsikkhāpadaṃ catutthaṃ.</p>
            </h4>
          </h3>
          <h3>
            <h3n> 5. paṭhamapavāraṇasikkhāpadavaṇṇanā</h3n>
            <h4>
              <h4n> </h4n>
              <p>[03] 236^b^.^eb^ pañcamasikkhāpade ^a^M0.0088^ea^ -- ^b^bhikkhū bhuttāvī pavāritā^eb^ti brāhmaṇena ``gaṇhatha,  bhante, yāva icchathā''ti evaṃ yāvadatthapavāraṇāya, sayañca ``alaṃ, āvuso, thokaṃ  thokaṃ dehī''ti evaṃ paṭikkhepapavāraṇāya pavāritā. ^b^paṭivissake^eb^ti sāmantagharavāsike.</p>
              <p>[03] 237^b^.^eb^ ^b^kākoravasadda^eb^nti kākānaṃ oravasaddaṃ; sannipatitvā viravantānaṃ saddaṃ.  ^b^alametaṃ sabba^eb^nti ettha tikāraṃ avatvāva ``alametaṃ sabbaṃ'' ettakaṃ vattuṃ vaṭṭati.</p>
              <p>[03] 238-9^b^.^eb^ ^b^bhuttāvī^eb^ti bhuttavā. tattha ca yasmā yena ekampi sitthaṃ saṅkhāditvā vā  asaṅkhāditvā ^a^V0.0079^ea^ vā ajjhoharitaṃ hoti, so ``bhuttāvī''ti saṅkhyaṃ gacchati, tenassa padabhājane  ``bhuttāvī nāma pañcannaṃ bhojanāna''ntiādi vuttaṃ. ^b^pavārito^eb^ti katapavāraṇo,  katapaṭikkhepo. sopi ca yasmā na paṭikkhepamattena, atha kho pañcaṅgavasena, tenassa padabhājane  ``pavārito nāma asanaṃ paññāyatī''tiādi vuttaṃ. tattha yasmā ``asanaṃ paññāyatī''ti  iminā vippakatabhojano, ``pavārito''ti vutto. yo ca vippakatabhojano, tena  kiñci bhuttaṃ, kiñci abhuttaṃ, yañca bhuttaṃ; taṃ sandhāya ``bhuttāvī''tipi saṅkhyaṃ  gacchati, tasmā bhuttāvīvacanena visuṃ kañci atthasiddhiṃ na passāma. ``dirattatirattaṃ,  chappañcavācāhī''tiādīsu (pāci0 61-62) pana dirattādivacanaṃ viya pavāritapadassa  parivārakabhāvena byañjanasiliṭṭhatāya cetaṃ vuttanti veditabbaṃ.</p>
              <p>[03]^b^asanaṃ paññāyatī^eb^tiādīsu vippakatabhojanaṃ dissati, bhuñjamāno ceso puggalo hotīti  attho. ^b^bhojanaṃ paññāyatī^eb^ti pavāraṇappahonakabhojanaṃ dissati. odanādīnaṃ ce  aññataraṃ paṭikkhipitabbaṃ bhojanaṃ hotīti attho. ^b^hatthapāse ṭhito^eb^ti pavāraṇappahonakaṃ  bhojanaṃ gaṇhitvā dāyako aḍḍhateyyahatthappamāṇe okāse hotīti attho. ^b^abhiharatī^eb^ti  so ce dāyako tassa taṃ bhattaṃ kāyena abhiharatīti attho. ^b^paṭikkhepo paññāyatī^eb^ti  paṭikkhepo dissati; tañce abhihaṭaṃ so bhikkhu kāyena vā vācāya ^a^P4.0822^ea^  vā paṭikkhipatīti attho. evaṃ pañcannaṃ aṅgānaṃ vasena pavārito nāma hotīti.  vuttampi cetaṃ --</p>
              <p>[02] ``pañcahi ^a^M0.0089^ea^ upāli ākārehi pavāraṇā paññāyati -- asanaṃ paññāyati,  bhojanaṃ paññāyati, hatthapāse ṭhito, abhiharati, paṭikkhepo paññāyatī''ti (pari0  428).</p>
              <p>[03]tatrāyaṃ vinicchayo -- ``asana''ntiādīsu tāva yañca asnāti yañca bhojanaṃ hatthapāse  ṭhitena abhihaṭaṃ paṭikkhipati, taṃ ``odano, kummāso, sattu, maccho, maṃsa''nti  imesaṃ aññatarameva veditabbaṃ. tattha odano nāma -- sāli, vīhi, yavo, godhumo,  kaṅgu, varako, kudrūsakoti sattannaṃ dhaññānaṃ taṇḍulehi nibbatto. tattha ^b^``sālī''^eb^ti  antamaso nīvāraṃ upādāya sabbāpi sālijāti. ^b^``vīhī''^eb^ti sabbāpi vīhijāti.  ^b^``yavagodhumesu''^eb^ bhedo natthi. ^b^``kaṅgū''^eb^ti setarattakāḷabhedā sabbāpi kaṅgujāti.  ^b^``varako''^eb^ti antamaso varakacorakaṃ upādāya sabbā setavaṇṇā varakajāti. ^b^``kudrūsako''^eb^ti  kāḷako dravo ceva sāmākādibhedā ca sabbāpi tiṇadhaññajāti.</p>
              <p>[03]nīvāravarakacorakā ^a^V0.0080^ea^ cettha ``dhaññānulomā''ti vadanti. dhaññāni vā hontu dhaññānulomāni  vā, etesaṃ vuttappabhedānaṃ sattannaṃ dhaññānaṃ taṇḍule gahetvā ``bhattaṃ pacissāmā''ti  vā ``yāguṃ pacissāmā''ti vā ``ambilapāyāsādīsu aññataraṃ pacissāmā''ti vā  yaṃkiñci sandhāya pacantu, sace uṇhaṃ sītalaṃ vā bhuñjantānaṃ bhojanakāle gahitagahitaṭṭhāne  odhi paññāyati, odanasaṅgahameva gacchati, pavāraṇaṃ janeti. sace odhi na paññāyati,  yāgusaṅgahaṃ gacchati, pavāraṇaṃ na janeti.</p>
              <p>[03]yopi pāyāso vā paṇṇaphalakaḷīramissakā ambilayāgu vā uddhanato otāritamattā  abbhuṇhā hoti, āvajjitvā pivituṃ sakkā, hatthena gahitokāsepi odhiṃ na dasseti,  pavāraṇaṃ na janeti. sace pana usumāya vigatāya sītalībhūtā ghanabhāvaṃ gacchati,  odhiṃ dasseti, puna pavāraṇaṃ janeti. pubbe tanubhāvo na rakkhati. sacepi dadhitakkādīni  āropetvā bahupaṇṇaphalakaḷīre pakkhipitvā muṭṭhimattāpi taṇḍulā pakkhittā  honti, bhojanakāle ce odhi paññāyati, pavāraṇaṃ janeti. ayāguke ^a^P4.0823^ea^  nimantane ``yāguṃ dassāmā''ti bhatte udakakañjikakhīrādīni ākiritvā ``yāguṃ  gaṇhathā''ti denti. kiñcāpi tanukā honti, pavāraṇaṃ janetiyeva ^a^M0.0090^ea^.  sace pana pakkuthitesu udakādīsu pakkhipitvā pacitvā denti, yāgusaṅgahameva  gacchati. yāgusaṅgahaṃ gatepi tasmiṃ vā aññasmiṃ vā yattha macchamaṃsaṃ pakkhipanti, sace  sāsapamattampi macchamaṃsakhaṇḍaṃ vā nhāru vā paññāyati, pavāraṇaṃ janeti.</p>
              <p>[03]suddharasako pana rasakayāgu vā na janeti. ṭhapetvā vuttadhaññānaṃ taṇḍule aññehi  veṇutaṇḍulādīhi vā kandamūlaphalehi vā yehi kehici kataṃ bhattampi pavāraṇaṃ  na janeti, pageva ghanayāgu. sace panettha macchamaṃsaṃ pakkhipanti, janeti. mahāpaccariyaṃ  ``pupphātthāya bhattampi pavāraṇaṃ janetī''ti vuttaṃ. pupphiatthāya bhattaṃ nāma  pupphikhajjakatthāya kuthitatūdake pakkhipitvā seditataṇḍulā vuccanti. sace  pana te taṇḍule sukkhāpetvā khādanti, vaṭṭati; neva sattusaṅkhyaṃ na bhattasaṅkhyaṃ gacchanti.  puna tehi katabhattaṃ pavāretiyeva. te taṇḍule sappitelādīsu vā pacanti, pūvaṃ  vā karonti, na pavārenti. puthukā vā tāhi katasattubhattādīni vā na pavārenti.</p>
              <p>[03]kummāso nāma yavehi katakummāso. aññehi pana muggādīhi katakummāso  pavāraṇaṃ na janeti. sattu nāma sālivīhiyavehi katasattu. kaṅguvarakakudrūsakasīsānipi  bhajjitvā īsakaṃ ^a^V0.0081^ea^ koṭṭetvā thuse palāpetvā puna daḷhaṃ koṭṭetvā cuṇṇaṃ karonti.  sacepi taṃ allattā ekābaddhaṃ hoti, sattusaṅgahameva gacchati. kharapākabhajjitānaṃ vīhīnaṃ  taṇḍule koṭṭetvā denti, tampi cuṇṇaṃ sattusaṅgahameva gacchati. samapākabhajjitānaṃ  pana vīhīnaṃ vā vīhipalāpānaṃ vā taṇḍulā bhajjitataṇḍulā eva vā na pavārenti.  tesaṃ pana taṇḍulādīnaṃ cuṇṇaṃ pavāreti. kharapākabhajjitānaṃ vīhīnaṃ  ^a^P4.0824^ea^ kuṇḍakampi pavāreti. samapākabhajjitānaṃ pana ātapasukkhānaṃ vā kuṇḍakaṃ  na pavāreti. lājā vā tehi katabhattasattuādīni vā na pavārenti. bhajjitapiṭṭhaṃ  vā yaṃkiñci suddhakhajjakaṃ vā na pavāreti. macchamaṃsapūritakhajjakaṃ pana sattumodako  vā pavāreti. maccho maṃsañca pākaṭameva. ayaṃ pana viseso -- sacepi yāguṃ pivantassa  yāgusitthamattāneva dve macchakhaṇḍāni vā maṃsakhaṇḍāni vā ekabhājane vā nānābhājane  vā denti, tāni ce akhādanto aññaṃ yaṃkiñci pavāraṇappahonakaṃ paṭikkhipati   ^a^M0.0091^ea^, na pavāreti. tato ekaṃ khāditaṃ, ekaṃ hatthe vā patte vā hoti, so ce  aññaṃ paṭikkhipati, pavāreti. dvepi khāditāni honti, mukhe sāsapamattampi avasiṭṭhaṃ  natthi, sacepi aññaṃ paṭikkhipati, na pavāreti.</p>
              <p>[03]kappiyamaṃsaṃ khādanto kappiyamaṃsaṃ paṭikkhipati, pavāreti. kappiyamaṃsaṃ khādanto akappiyamaṃsaṃ  paṭikkhipati, na pavāreti. kasmā? avatthutāya. yañhi bhikkhuno khādituṃ vaṭṭati,  taṃyeva paṭikkhipato pavāraṇā hoti. idaṃ pana jānanto akappiyattā paṭikkhipati,  ajānantopi paṭikkhipitabbaṭṭhāne ṭhitameva paṭikkhipati nāma, tasmā na pavāreti. sace  pana akappiyamaṃsaṃ khādanto kappiyamaṃsaṃ paṭikkhipati, pavāreti. kasmā? vatthutāya.  yañhi tena paṭikkhittaṃ, taṃ pavāraṇāya vatthu. yaṃ pana khādati, taṃ kiñcāpi  paṭikkhipitabbaṭṭhāne ṭhitaṃ, khādiyamānaṃ pana maṃsabhāvaṃ na jahati, tasmā pavāreti.  akappiyamaṃsaṃ khādanto akappiyamaṃsaṃ paṭikkhipati, purimanayeneva na pavāreti.  kappiyamaṃsaṃ vā akappiyamaṃsaṃ vā khādanto pañcannaṃ bhojanānaṃ yaṃkiñci kappiyabhojanaṃ  paṭikkhipati, pavāreti. kuladūsakavejjakammauttarimanussadhammārocanasāditarūpiyādīhi  nibbattaṃ buddhapaṭikuṭṭhaṃ anesanāya uppannaṃ akappiyabhojanaṃ paṭikkhipati, na pavāreti.  kappiyabhojanaṃ vā akappiyabhojanaṃ vā bhuñjantopi kappiyabhojanaṃ paṭikkhipati, pavāreti.  akappiyabhojanaṃ paṭikkhipati, na pavāretīti sabbattha vuttanayeneva kāraṇaṃ veditabbaṃ.</p>
              <p>[03]evaṃ ^a^P4.0825^ea^ ``asana''ntiādīsu yañca asnāti, yañca bhojanaṃ hatthapāse ṭhitena  abhihaṭaṃ paṭikkhipanto pavāraṇaṃ āpajjati, taṃ ñatvā idāni yathā āpajjati, tassa jānanatthaṃ  ayaṃ vinicchayo ^a^V0.0082^ea^ -- ```asanaṃ bhojana'nti ettha tāva yena ekasitthampi ajjhohaṭaṃ hoti,  so sace pattamukhahatthānaṃ yattha katthaci pañcasu bhojanesu ekasmimpi sati aññaṃ  pañcasu bhojanesu ekampi paṭikkhipati, pavāreti. katthaci bhojanaṃ natthi, āmisagandhamattaṃ  paññāyati, na pavāreti. mukhe ca hatthe ca bhojanaṃ natthi, patte atthi, tasmiṃ pana  āsane na bhuñjitukāmo, vihāraṃ pavisitvā bhuñjitukāmo, aññassa vā  dātukāmo, tasmiṃ ce antare bhojanaṃ paṭikkhipati, na pavāreti. kasmā? vippakatabhojanabhāvassa  upacchinnattā. yopi aññatra gantvā bhuñjitukāmo mukhe bhattaṃ ^a^M0.0092^ea^ gilitvā  sesaṃ ādāya gacchanto antarāmagge aññaṃ bhojanaṃ paṭikkhipati, tassāpi pavāraṇā  na hotī''ti mahāpaccariyaṃ vuttaṃ. yathā ca patte; evaṃ hatthepi. mukhepi vā  vijjamānabhojanaṃ sace anajjhoharitukāmo hoti, tasmiñca khaṇe aññaṃ paṭikkhipati, na  pavāreti. ekasmiñhi pade vuttalakkhaṇaṃ sabbattha veditabbaṃ hoti. apica kurundiyaṃ  esa nayo dassitoyeva. vuttañhi tattha ``mukhe bhattaṃ gilitaṃ, hatthe bhattaṃ vighāsādassa  dātukāmo, patte bhattaṃ bhikkhussa dātukāmo, sace tasmiṃ khaṇe paṭikkhipati, na  pavāretī''ti. ^b^hatthapāse ṭhito^eb^ti ettha pana sace bhikkhu nisinno hoti,  āsanassa pacchimantato paṭṭhāya, sace ṭhito, paṇhiantato paṭṭhāya, sace nipanno, yena  passena nipanno, tassa pārimantato paṭṭhāya, dāyakassa nisinnassa vā ṭhitassa vā nipannassa  vā ṭhapetvā pasāritahatthaṃ yaṃ āsannataraṃ aṅgaṃ, tassa orimantena paricchinditvā  aḍḍhateyyahattho ``hatthapāso''ti veditabbo. tasmiṃ ṭhatvā abhihaṭaṃ paṭikkhipantasseva  pavāraṇā hoti, na tato paraṃ.</p>
              <p>[03]^b^abhiharatī^eb^ti hatthapāsabbhantare ṭhito gahaṇatthaṃ upanāmeti. sace pana anantaranisinnopi  bhikkhu hatthe vā ūrūsu vā ādhārake vā ṭhitapattaṃ anabhiharitvāva ``bhattaṃ gaṇhā''ti  vadati, taṃ paṭikkhipato ^a^P4.0826^ea^ pavāraṇā natthi. bhattapacchiṃ ānetvā purato  bhūmiyaṃ ṭhapetvā ``gaṇhāhī''ti vuttepi eseva nayo. īsakaṃ pana uddharitvā  vā apanāmetvā vā ``gaṇhathā''ti vutte paṭikkhipato pavāraṇā hoti. therāsane  nisinno thero dūre nisinnassa daharabhikkhussa pattaṃ pesetvā ``ito odanaṃ  gaṇhāhī''ti vadati, gaṇhitvā pana gato tuṇhī tiṭṭhati, daharo ``alaṃ mayha''nti  paṭikkhipati, na pavāreti. kasmā? therassa dūrabhāvato dūtassa ca anabhiharaṇatoti.  sace pana gahetvā āgato bhikkhu ``idaṃ bhattaṃ gaṇhā''ti vadati, taṃ paṭikkhipato  pavāraṇā hoti.</p>
              <p>[03]parivesanāya eko ekena hatthena odanapacchiṃ ekena kaṭacchuṃ gahetvā bhikkhū parivisati,  ^a^V0.0083^ea^ tatra ce añño āgantvā ``ahaṃ pacchiṃ dhāressāmi, tvaṃ odanaṃ dehī''ti vatvā  gahitamattakameva karoti, parivesako eva pana taṃ dhāreti, tasmā sā abhihaṭāva hoti.  tato dātukāmatāya gaṇhantaṃ paṭikkhipantassa pavāraṇā hoti. sace ^a^M0.0093^ea^ pana  parivisakena phuṭṭhamattāva hoti, itarova naṃ dhāreti, tato dātukāmatāya gaṇhantaṃ  paṭikkhipantassa pavāraṇā na hoti. kaṭacchunā uddhaṭabhatte pana hoti. kaṭacchuabhihāroyeva  hi tassa abhihāro. dvinnaṃ samabhārepi paṭikkhipanto pavāretiyevāti mahāpaccariyaṃ  vuttaṃ. anantarassa bhikkhuno bhatte diyyamāne itaro pattaṃ hatthehi pidahati, pavāraṇā  natthi. kasmā? aññassa abhihaṭe paṭikkhittattā.</p>
              <p>[03]^b^paṭikkhepo paññāyatī^eb^ti ettha vācāya abhihaṭaṃ paṭikkhipato pavāraṇā natthi. kāyena  abhihaṭaṃ pana kāyena vā vācāya vā paṭikkhipantassa pavāraṇā hotīti veditabbo.</p>
              <p>[03]tattha kāyena paṭikkhepo nāma aṅguliṃ vā hatthaṃ vā macchikabījaniṃ vā cīvarakaṇṇaṃ vā  cāleti, bhamukāya vā ākāraṃ karoti, kuddho vā oloketi, vācāya paṭikkhepo  nāma ``ala''nti vā, ``na gaṇhāmī''ti vā, ``mā ākirā''ti vā, ``apagacchā''ti  vā vadati; evaṃ yena kenaci ākārena kāyena vā vācāya vā paṭikkhitte pavāraṇā  hoti.</p>
              <p>[03]eko abhihaṭe bhatte pavāraṇāya bhīto hattha apanetvā punappunaṃ patte odanaṃ ākirantaṃ  ``ākira ākira ^a^P4.0827^ea^ koṭṭetvā pūrehī''ti vadati, ettha kathanti?  mahāsumatthero tāva ``anākiraṇatthāya vuttattā pavāraṇā hotī''ti āha. mahāpadumatthero  pana ```ākira pūrehī'ti vadantassa nāma `kassaci pavāraṇā atthī'ti vatvā  `na pavāretī'''ti āha. aparo bhattaṃ abhiharantaṃ bhikkhuṃ sallakkhetvā ``kiṃ āvuso  itopi kiñci gaṇhissasi, dammi te kiñcī''ti āha. tatrāpi ```evaṃ nāgamissatī'ti  vuttattā `pavāraṇā hotī'''ti mahāsumatthero āha. mahāpadumatthero pana ```gaṇhissasī'ti  vadantassa nāma `kassaci pavāraṇā atthī'ti vatvā `na pavāretī'''ti āha.</p>
              <p>[03]eko samaṃsakaṃ rasaṃ abhiharitvā ``rasaṃ gaṇhathā''ti vadati, taṃ sutvā paṭikkhipato pavāraṇā  natthi. ``maccharasaṃ maṃsarasa''nti vutte paṭikkhipato hoti, ``idaṃ gaṇhathā''ti vuttepi  hotiyeva. maṃsaṃ visuṃ katvā ``maṃsarasaṃ gaṇhathā''ti vadati, tattha ce sāsapamattampi  maṃsakhaṇḍaṃ atthi ^a^M0.0094^ea^ ^a^V0.0084^ea^, taṃ paṭikkhipato pavāraṇā hoti. sace pana parissāvito  hoti, ``vaṭṭatī''ti abhayatthero āha.</p>
              <p>[03]maṃsarasena āpucchantaṃ mahāthero ``muhuttaṃ āgamehī''ti vatvā ``thālakaṃ āvuso  āharā''ti āha. ettha kathanti? mahāsumatthero tāva ``abhihārakassa gamanaṃ paṭhamaṃ  upacchinnaṃ, tasmā pavāretī''ti āha. mahāpadumatthero pana ``ayaṃ kuhiṃ gacchati,  kīdisaṃ etassa gamanaṃ, gaṇhantassāpi nāma pavāraṇā atthī''ti vatvā ``na pavāretī''ti  āha. kaḷīrapanasādīhi missetvā maṃsaṃ pacanti, taṃ gahetvā ``kaḷīrasūpaṃ gaṇhatha,  panasabyañjanaṃ gaṇhathā''ti vadanti, evampi na pavāreti. kasmā? apavāraṇārahassa nāmena  vuttattā. sace pana ``macchasūpaṃ maṃsasūpa''nti vā ``imaṃ gaṇhathā''ti vā vadanti,  pavāreti. maṃsakarambako nāma hoti, taṃ dātukāmopi ``karambakaṃ gaṇhathā''ti  vadati, vaṭṭati; na pavāreti. ``maṃsakarambaka''nti vā ``ida''nti vā vutte pana  pavāreti. eseva nayo sabbesu macchamaṃsamissakesu.</p>
              <p>[03]yo pana nimantane bhuñjamāno maṃsaṃ abhihaṭaṃ ``uddissa ^a^P4.0828^ea^ kata''nti  maññamāno paṭikkhipati, pavāritova hotīti mahāpaccariyaṃ vuttaṃ. missakakathā  pana kurundiyaṃ suṭṭhu vuttā. evañhi tattha vuttaṃ -- piṇḍapātacāriko bhikkhu  bhattamissakaṃ yāguṃ āharitvā ``yāguṃ gaṇhathā''ti vadati, na pavāreti. ``bhattaṃ  gaṇhathā''ti vutte pavāreti. kasmā? yenāpucchito, tassa atthitāya. ayamettha  adhippāyo -- ``yāgumissakaṃ gaṇhathā''ti vadati, tatra ce yāgu bahutarā vā hoti samasamā  vā, na pavāreti. yāgu mandā, bhattaṃ bahutaraṃ, pavāreti. idañca sabbāṭṭhakathāsu vuttattā  na sakkā paṭikkhipituṃ, kāraṇaṃ panettha duddasaṃ. ``bhattamissakaṃ gaṇhathā''ti vadati,  bhattaṃ bahukaṃ vā samaṃ vā appataraṃ vā hoti, pavāretiyeva. bhattaṃ vā yāguṃ  vā anāmasitvā ``missakaṃ gaṇhathā''ti vadati, tatra ce bhattaṃ bahutaraṃ vā samakaṃ vā  hoti, pavāreti. appataraṃ na pavāreti. idañca karambakena na samānetabbaṃ. karambako  hi maṃsamissakopi hoti amaṃsamissakopi, tasmā ``karambaka''nti vutte pavāraṇā  natthi. idaṃ pana bhattamissakameva. ettha vuttanayeneva pavāraṇā hoti. bahurase  bhatte rasaṃ, bahukhīre khīraṃ bahusappimhi ca ^a^M0.0095^ea^ pāyāse sappiṃ gaṇhathāti visuṃ  katvā deti, taṃ paṭikkhipato pavāraṇā natthi.</p>
              <p>[03]yo pana gacchanto pavāreti, so gacchantova bhuñjituṃ labhati. kaddamaṃ vā udakaṃ vā patvā  ^a^V0.0085^ea^ ṭhitena atirittaṃ kāretabbaṃ. sace antarā nadī pūrā hoti, nadītīre gumbaṃ  anupariyāyantena bhuñjitabbaṃ. atha nāvā vā setu vā atthi, taṃ abhiruhitvāpi  caṅkamantenava bhuñjitabbaṃ, gamanaṃ na upacchinditabbaṃ. yāne vā hatthiassapiṭṭhe vā candamaṇḍale  vā sūriyamaṇḍale vā nisīditvā pavāritena yāva majjhanhikaṃ, tāva tesu gacchantesupi  nisinneneva bhuñjitabbaṃ. yo ṭhito pavāreti, ṭhiteneva, yo nisinno pavāreti,  nisinneneva bhuñjitabbaṃ. taṃ taṃ iriyāpathaṃ kopentena atirittaṃ kāretabbaṃ.  yo ukkuṭiko nisīditvā pavāreti, tena ukkuṭikeneva bhuñjitabbaṃ. tassa  pana heṭṭhā palālapīṭhaṃ vā kiñci vā nisīdanakaṃ dātabbaṃ. pīṭhake nisīditvā  pavāritena āsanaṃ acāletvāva catasso disā parivattantena bhuñjituṃ labbhati. mañce  nisīditvā ^a^P4.0829^ea^ pavāritena ito vā etto vā saṃsarituṃ na labbhati. sace  pana naṃ saha mañcena ukkhipitvā aññatra nenti, vaṭṭati. nipajjitvā pavāritena  nipanneneva bhuñjitabbaṃ. parivattantena yena passena nipanno, tassa ṭhānaṃ nātikkametabbaṃ.</p>
              <p>[03]^b^anatiritta^eb^nti na atirittaṃ; na adhikanti attho. taṃ pana yasmā kappiyakatādīhi  sattahi vinayakammākārehi akataṃ vā gilānassa anadhikaṃ vā hoti, tasmā padabhājane  ``akappiyakata''ntiādi vuttaṃ. tattha ^b^akappiyakata^eb^nti yaṃ tattha phalaṃ vā  kandamūlādi vā pañcahi samaṇakappehi kappiyaṃ akataṃ; yañca akappiyamaṃsaṃ vā akappiyabhojanaṃ  vā, etaṃ akappiyaṃ nāma. taṃ akappiyaṃ ``alametaṃ sabba''nti evaṃ atirittaṃ  katampi akappiyakatanti veditabbaṃ. ^b^appaṭiggahitakata^eb^nti bhikkhunā appaṭiggahitaṃyeva  purimanayeneva atirittaṃ kataṃ. ^b^anuccāritakata^eb^nti kappiyaṃ kārāpetuṃ  āgatena bhikkhunā īsakampi anukkhittaṃ vā anapanāmitaṃ vā kataṃ. ^b^ahatthapāse  kata^eb^nti kappiyaṃ kārāpetuṃ āgatassa hatthapāsato bahi ṭhitena kataṃ. ^b^abhuttāvinā  kata^eb^nti yo ``alametaṃ sabba''nti atirittaṃ karoti, tena pavāraṇappahonakaṃ bhojanaṃ  abhuttena kataṃ. ^b^bhuttāvinā pavāritena āsanā vuṭṭhitena kata^eb^nti idaṃ uttānameva.  ^b^alametaṃ sabbanti avutta^eb^nti vacībhedaṃ katvā evaṃ avuttaṃ hoti. iti imehi  ^a^M0.0096^ea^ sattahi vinayakammākārehi yaṃ atirittaṃ kappiyaṃ akataṃ, yañca na gilānātirittaṃ,  tadubhayampi anatirittanti veditabbaṃ.</p>
              <p>[03]atirittaṃ pana tasseva paṭipakkhanayena veditabbaṃ. apicettha ^b^bhuttāvinā kataṃ hotī^eb^ti  anantare nisinnassa sabhāgassa bhikkhuno pattato ekampi sitthaṃ vā maṃsahīraṃ vā khāditvā  katampi bhuttāvināva kataṃ hotīti veditabbaṃ. ^b^āsanā avuṭṭhitenā^eb^ti ettha pana  asammohatthaṃ ayaṃ ^a^V0.0086^ea^ vinicchayo -- dve bhikkhū pātova bhuñjamānā pavāritā honti --  ekena tattheva nisīditabbaṃ, itarena niccabhattaṃ vā salākabhattaṃ vā ānetvā upaḍḍhaṃ  tassa bhikkhuno patte ākiritvā ^a^P4.0830^ea^ hatthaṃ dhovitvā sesaṃ tena bhikkhunā  kappiyaṃ kārāpetvā bhuñjitabbaṃ. kasmā? yañhi tassa hatthe laggaṃ, taṃ akappiyaṃ  hoti. sace pana paṭhamaṃ nisinno bhikkhu sayameva tassa pattato hatthena gaṇhāti,  hatthadhovanakiccaṃ natthi. sace pana evaṃ kappiyaṃ kārāpetvā bhuñjantassa puna  kiñci byañjanaṃ vā khādanīyaṃ vā patte ākiranti, yena paṭhamaṃ kappiyaṃ kataṃ, so  puna kātuṃ na labhati. yena akataṃ, tena kātabbaṃ. yañca akataṃ, taṃ kātabbaṃ.  ^b^``yena akata''^eb^nti aññena bhikkhunā yena paṭhamaṃ na kataṃ, tena kātabbaṃ. ^b^``yañca  akata''^eb^nti yena paṭhamaṃ kappiyaṃ kataṃ, tenāpi yaṃ akataṃ taṃ kātabbaṃ. paṭhamabhājane  pana kātuṃ na labbhati. tattha hi kariyamānaṃ paṭhamaṃ katena saddhiṃ kataṃ hoti, tasmā  aññasmiṃ bhājane kātuṃ vaṭṭatīti adhippāyo. evaṃ kataṃ pana tena bhikkhunā paṭhamaṃ  katena saddhiṃ bhuñjituṃ vaṭṭati.</p>
              <p>[03]kappiyaṃ karontena ca na kevalaṃ patteyeva, kuṇḍepi pacchiyampi yattha katthaci purato  ṭhapetvā onāmitabhājane kātabbaṃ. taṃ sacepi bhikkhusataṃ pavāritaṃ hoti, sabbesaṃ  bhuñjituṃ vaṭṭati, appavāritānampi vaṭṭati. yena pana kappiyaṃ kataṃ, tassa na vaṭṭati.  sacepi pavāretvā piṇḍāya paviṭṭhaṃ bhikkhuṃ pattaṃ gahetvā avassaṃ bhuñjanake maṅgalanimantane  nisīdāpenti, atirittaṃ kāretvāva bhuñjitabbaṃ. sace tattha añño bhikkhu natthi,  āsanasālaṃ vā vihāraṃ vā pattaṃ pesetvā kāretabbaṃ. kappiyaṃ karontena pana  anupasampannassa hatthe ṭhitaṃ na kātabbaṃ. sace āsanasālāyaṃ abyatto bhikkhu  hoti, sayaṃ gantvā kappiyaṃ kārāpetvā ānetvā bhuñjitabbaṃ.</p>
              <p>[03]^b^gilānātiritta^eb^nti ^a^M0.0097^ea^ ettha na kevalaṃ yaṃ gilānassa bhuttāvasesaṃ hoti,  taṃ gilānātirittaṃ; atha kho yaṃkiñci gilānaṃ uddissa ajja vā sve vā yadā  vā icchati, tadā khādissatīti āhaṭaṃ, taṃ sabbaṃ ``gilānātiritta''nti veditabbaṃ.  yaṃ yāmakālikādīsu ajjhohāre ajjhohāre dukkaṭaṃ, taṃ asaṃsaṭṭhavasena ^a^P4.0831^ea^  vuttaṃ. sace pana āmisasaṃsaṭṭhāni honti, āhāratthāyapi anāhāratthāyapi paṭiggahetvā  ajjhoharantassa pācittiyameva.</p>
              <p>[03] 241^b^.^eb^ ^b^sati paccaye^eb^ti yāmakālikaṃ pipāsāya sati pipāsacchedanatthaṃ, sattāhakālikaṃ  yāvajīvikañca ^a^V0.0087^ea^ tena tena upasametabbake ābādhe sati tassa upasamanatthaṃ paribhuñjato  anāpatti. sesamettha uttānameva.</p>
              <p>[03]kathinasamuṭṭhānaṃ -- kāyavācato kāyavācācittato ca samuṭṭhāti, kiriyākiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] paṭhamapavāraṇasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. dutiyapavāraṇasikkhāpadavaṇṇanā</h3n>
            <h4>
              <h4n> </h4n>
              <p>[03] 242^b^.^eb^ chaṭṭhasikkhāpade -- ^b^anācāraṃ ācaratī^eb^ti paṇṇattivītikkamaṃ karoti. ^b^upanandhī^eb^ti  upanāhaṃ janento tasmiṃ puggale attano kodhaṃ bandhi; punappunaṃ āghātaṃ janesīti  attho. ^b^upanaddho bhikkhū^eb^ti so janitaupanāho bhikkhu.</p>
              <p>[03] 243^b^.^eb^ ^b^abhihaṭṭhuṃ pavāreyyā^eb^ti abhiharitvā ``handa bhikkhu khāda vā bhuñja vā''ti  evaṃ pavāreyya. padabhājane pana ``handa bhikkhū''tiādiṃ anuddharitvā sādhāraṇameva  abhihaṭṭhuṃ pavāraṇāya atthaṃ dassetuṃ ``yāvatakaṃ icchasi tāvatakaṃ gaṇhāhī''ti  vuttaṃ. ^b^jāna^eb^nti pavāritabhāvaṃ jānanto. taṃ panassa jānanaṃ yasmā tīhākārehi  hoti, tasmā ``jānāti nāma sāmaṃ vā jānātī''tiādinā nayena padabhājanaṃ vuttaṃ.  ^b^āsādanāpekkho^eb^ti āsādanaṃ codanaṃ maṅkukaraṇabhāvaṃ apekkhamāno.</p>
              <p>[03]^b^paṭiggaṇhāti^eb^ ^a^M0.0098^ea^ ^b^āpatti dukkaṭassā^eb^ti yassa abhihaṭaṃ tasmiṃ paṭiggaṇhante  abhihārakassa bhikkhuno dukkaṭaṃ. itarassa pana sabbo āpattibhedo paṭhamasikkhāpade  vutto, imasmiṃ pana sikkhāpade sabbā āpattiyo abhihārakasseva veditabbā.  sesaṃ paṭhamasikkhāpade vuttanayattā pākaṭameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti.</p>
              <p>[06] dutiyapavāraṇasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. vikālabhojanasikkhāpadavaṇṇanā</h3n>
            <h4>
              <h4n> </h4n>
              <p>[03] 247^b^.^eb^ sattamasikkhāpade ^a^V0.0088^ea^ -- ^b^giraggasamajjo^eb^ti girimhi aggasamajjo, girissa vā aggadese  samajjo. so kira sattame divase bhavissatīti ^a^P4.0832^ea^ nagare ghosanā kariyati,  nagarassa bahiddhā same bhūmibhāge pabbatacchāyāya mahājanakāyo sannipatati, anekappakārāni  naṭanāṭakāni pavattanti, tesaṃ dassanatthaṃ mañcātimañce bandhanti. sattarasavaggiyā  apaññatte sikkhāpade daharāva upasampannā, te ``nāṭakāni āvuso passissāmā''ti  tattha agamaṃsu. atha nesaṃ ñātakā ``amhākaṃ ayyā āgatā''ti tuṭṭhacittā nhāpetvā  vilimpetvā bhojetvā aññampi pūvakhādanīyādiṃ hatthe adaṃsu. te sandhāya vuttaṃ --  ^b^``manussā sattarasavaggiye bhikkhū passitvā''^eb^tiādi.</p>
              <p>[03] 248-9^b^.^eb^ ^b^vikāle^eb^ti vigate kāle. kāloti bhikkhūnaṃ bhojanakālo adhippeto,  so ca sabbantimena paricchedena majjhanhiko, tasmiṃ vītivatteti adhippāyo.  tenevassa padabhājane ``vikālo nāma majjhanhike vītivatte yāva aruṇuggamanā''ti  vuttaṃ, ṭhitamajjhanhikopi kālasaṅgahaṃ gacchati. tato paṭṭhāya pana khādituṃ vā bhuñjituṃ  vā na sakkā, sahasā pivituṃ sakkā bhaveyya, kukkuccakena pana na kattabbaṃ.  kālaparicchedajānanatthañca kālatthambho yojetabbo, kālantareva bhattakiccaṃ kātabbaṃ.</p>
              <p>[03]^b^avasesaṃ^eb^ ^a^M0.0099^ea^ ^b^khādanīyaṃ nāmā^eb^ti ettha yaṃ tāva sakkhalimodakādipubbaṇṇāparaṇṇamayaṃ,  tattha vattabbameva natthi. yampi vanamūlādippabhedaṃ āmisagatikaṃ hoti, seyyathidaṃ --  mūlakhādanīyaṃ kandakhādanīyaṃ mūḷālakhādanīyaṃ matthakakhādanīyaṃ khandhakhādanīyaṃ tacakhādanīyaṃ  pattakhādanīyaṃ pupphakhādanīyaṃ phalakhādanīyaṃ aṭṭhikhādanīyaṃ piṭṭhakhādanīyaṃ niyyāsakhādanīyanti,  idampi khādanīyasaṅkhyameva gacchati.</p>
              <p>[03]tattha pana āmisagatikasallakkhaṇatthaṃ idaṃ mukhamattanidassanaṃ -- mūlakhādanīye tāva mūlakamūlaṃ  khārakamūlaṃ caccumūlaṃ tambakamūlaṃ taṇḍuleyyakamūlaṃ vatthuleyyakamūlaṃ vajakalimūlaṃ  jajjharīmūlanti evamādīni sūpeyyapaṇṇamūlāni ^a^P4.0833^ea^ āmisagatikāni. ettha  ca vajakalimūle jaraṭṭhaṃ chinditvā chaḍḍenti, taṃ yāvajīvikaṃ hoti. aññampi evarūpaṃ  eteneva nayena veditabbaṃ. mūlakakhārakajajjharīmūlānaṃ pana jaraṭṭhānipi āmisagatikānevāti  vuttaṃ. yāni pana pāḷiyaṃ --</p>
              <p>[02] ``anujānāmi ^a^V0.0089^ea^, bhikkhave, mūlāni bhesajjāni haliddiṃ siṅgiveraṃ vacaṃ vacattaṃ ativisaṃ  kaṭukarohiṇiṃ usīraṃ bhaddamuttakaṃ, yāni vā panaññānipi atthi mūlāni bhesajjāni neva  khādanīye khādanīyatthaṃ pharanti, na bhojanīye bhojanīyatthaṃ pharantī''ti (mahāva0 263) --</p>
              <p>[07] vuttāni, tāni yāvajīvikāni. tesaṃ cūḷapañcamūlaṃ mahāpañcamūlantiādinā nayena  gaṇiyamānānaṃ gaṇanāya anto natthi. khādanīyatthaṃ bhojanīyatthañca pharaṇābhāvoyeva pana tesaṃ  lakkhaṇaṃ. tasmā yaṃkiñci mūlaṃ tesu tesu janapadesu pakatiāhāravasena manussānaṃ  khādanīyatthaṃ bhojanīyatthañca pharati, taṃ yāvakālikaṃ; itaraṃ yāvajīvikanti veditabbaṃ.  tesu bahuṃ vatvāpi hi imasmiṃyeva lakkhaṇe ṭhātabbaṃ. nāmasaññāsu pana vuccamānāsu  taṃ taṃ nāmaṃ ajānantānaṃ sammohoyeva hoti, tasmā nāmasaññāya ādaraṃ akatvā lakkhaṇameva  dassitaṃ.</p>
              <p>[03]yathā ca mūle; evaṃ kandādīsupi yaṃ lakkhaṇaṃ dassitaṃ, tasseva vasena vinicchayo  veditabbo. yañca taṃ pāḷiyaṃ haliddādi aṭṭhavidhaṃ vuttaṃ, tassa khandhatacapupphaphalampi  sabbaṃ yāvajīvikanti vuttaṃ.</p>
              <p>[03]kandakhādanīye ^a^M0.0100^ea^ duvidho kando -- dīgho ca rasso ca bhisakiṃsukakandādi vaṭṭo  uppalakaserukakandādi, yaṃ ``gaṇṭhī''tipi vadanti. tattha sabbesaṃ kandānaṃ jiṇṇajaraṭṭhānañca  challi ca sukhumamūlāni ca yāvajīvikāni. taruṇo pana sukhakhādanīyo, sālakalyāṇīpotakakando  kiṃsukapotakakando ambāṭakakando ketakakando māluvakando bhisasaṅkhāto padumapuṇḍarīkakando  piṇḍālumasāluādayo ca ^a^P4.0834^ea^ khīravallikando āluvakando siggukando  tālakando nīluppalarattuppalakumudasogandhikānaṃ kandā kadalikando veḷukando  kaserukakandoti evamādayo tesu tesu janapadesu pakatiāhāravasena manussānaṃ  khādanīyatthañca bhojanīyatthañca pharaṇakakandā yāvakālikā.</p>
              <p>[03]khīravallikando adhoto yāvajīviko, dhoto yāvakāliko. khīrakākolījīvikausabhakalasuṇādikandā  pana yāvajīvikā. te pāḷiyaṃ -- ``yāni vā panaññānipi atthi mūlāni bhesajjānī''ti  evaṃ mūlabhesajjasaṅgaheneva saṅgahitā.</p>
              <p>[03]mūḷālakhādanīye pana padumamūḷālaṃ puṇḍarīkamuḷālasadisameva. erakamūlaṃ kandulamūlanti  evamādi ^a^V0.0090^ea^ tesu tesu janapadesu pakatiāhāravasena manussānaṃ khādanīyatthañca bhojanīyatthañca  pharaṇakamuḷālaṃ yāvakālikaṃ. haliddisiṅgiveramakacicaturassavalliketakatālahintālakuntālanāḷikerapūgarukkhādimuḷālaṃ  pana yāvajīvikaṃ, taṃ sabbampi pāḷiyaṃ -- ``yāni vā panaññānipi atthi mūlāni  bhesajjānī''ti (mahāva0 263) evaṃ mūlabhesajjasaṅgaheneva saṅgahitaṃ.</p>
              <p>[03]matthakakhādanīye tālahintālakuntālaketakanāḷikerapūgarukkhakhajjūrīvettaerakakadalīnaṃ  kaḷīrasaṅkhātā matthakā veṇukaḷīro naḷakaḷīro ucchukaḷīro mūlakakaḷīro sāsapakaḷīro  satāvarikaḷīro sattannaṃ dhaññānaṃ kaḷīrāti evamādi tesu tesu janapadesu pakatiāhāravasena  manussānaṃ khādanīyatthaṃ bhojanīyatthañca pharaṇako rukkhavalliādīnaṃ matthako yāvakāliko.  haliddisiṅgiveravacamakacilasuṇānaṃkaḷīrā tālahintālakuntālanāḷikerakaḷīrānañca chinditvā  pātito jaraṭṭhabundo yāvajīviko.</p>
              <p>[03]khandhakhādanīye ^a^M0.0101^ea^ antopathavīgato sālakalyāṇīkhandho ucchukhandho nīluppalarattuppalakumudasogandhikānaṃ  khandhakāti evamādi tesu tesu janapadesu pakatiāhāravasena manussānaṃ khādanīyatthaṃ  bhojanīyatthañca pharaṇako khandho yāvakāliko. uppalajātīnaṃ paṇṇadaṇḍako padumajātīnaṃ  sabbopi daṇḍako kāravindakadaṇḍādayo ca avasesasabbakhandhā ^a^P4.0835^ea^ yāvajīvikā.</p>
              <p>[03]tacakhādanīye ucchutacova eko yāvakāliko, sopi saraso. seso sabbo yāvajīviko.  tesaṃ pana matthakakhandhatacānaṃ tiṇṇaṃ pāḷiyaṃ kasāvabhesajjena saṅgaho veditabbo.  vuttañhetaṃ --</p>
              <p>[02] ``anujānāmi, bhikkhave, kasāvāni bhesajjāni nimbakasāvaṃ, kuṭajakasāvaṃ,  paṭolakasāvaṃ, phaggavakasāvaṃ nattamālakasāvaṃ, yāni vā panaññānipi atthi kasāvāni  bhesajjāni neva khādanīye khādanīyatthaṃ pharanti, na bhojanīye bhojanīyatthaṃ pharantī''ti  (mahāva0 263).</p>
              <p>[03]ettha hi etesampi saṅgaho sijjhati. vuttakasāvāni ca sabbāni kappiyānīti veditabbāni.</p>
              <p>[03]pattakhādanīye ^a^V0.0091^ea^ mūlakaṃ khārako caccu tambako taṇḍuleyyako papunnāgo vatthuleyyako  vajakali jajjharī sellu siggu kāsamaddako ummā cīnamuggo māso rājamāso ṭhapetvā  mahānipphāvaṃ avasesanipphāvo aggimantho sunisannako setavaraṇo nāḷikā bhūmiyaṃ  jātaloṇīti etesaṃ pattāni aññāni ca evarūpāni tesu tesu janapadesu pakatiāhāravasena  manussānaṃ khādanīyatthaṃ bhojanīyatthañca pharaṇakāni pattāni ekaṃsena yāvakālikāni.  yā panaññā mahānakhapiṭṭhimattā paṇṇaloṇi rukkhe ca gacche ca ārohati, tassā pattaṃ yāvajīvikaṃ.  brahmīpattañca yāvakālikanti dīpavāsino vadanti. ambapallavaṃ yāvakālikaṃ,  asokapallavaṃ pana yāvajīvikaṃ.</p>
              <p>[03]yāni vā panaññāni pāḷiyaṃ --</p>
              <p>[02] ``anujānāmi, bhikkhave, paṇṇāni bhesajjāni nimbapaṇṇaṃ kuṭajapaṇṇaṃ paṭolapaṇṇaṃ sulasipaṇṇaṃ  kappāsakapaṇṇaṃ yāni vā panaññānipi atthi ^a^M0.0102^ea^ paṇṇāni bhesajjāni neva khādanīye  khādanīyatthaṃ pharanti na bhojanīye bhojanīyatthaṃ pharantī''ti (mahāva0 263) --</p>
              <p>[03]vuttāni, tāni yāvajīvikāni. na kevalañca paṇṇāniyeva tesaṃ ^a^P4.0836^ea^  pupphaphalādīnipi yāvajīvikāni. paṇṇānaṃ phaggavapaṇṇaṃ ajjukapaṇṇaṃ phaṇijjakapaṇṇaṃ  paṭolapaṇṇaṃ tambūlapaṇṇaṃ paduminipaṇṇanti evaṃ gaṇanavasena anto natthi.</p>
              <p>[03]pupphakhādanīye mūlakapupphaṃ khārakapupphaṃ caccupupphaṃ tambakapupphaṃ vajakalipupphaṃ  jajjharīpupphaṃ cūḷanipphāvapupphaṃ mahānipphāvapupphaṃ kaserukapupphaṃ nāḷikeratālaketakānaṃ  taruṇapupphāni setavaraṇapupphaṃ siggupupphaṃ uppalapadumajātikānaṃ pupphāni  kaṇṇikamattaṃ agandhikapupphaṃ kaḷīrapupphaṃ jīvantīpupphanti evamādi tesu  tesu janapadesu pakatiāhāravasena manussānaṃ khādanīyatthaṃ bhojanīyatthañca pharaṇakapupphaṃ  yāvakālikaṃ. asokabakulakuyyakapunnāgacampakajātikaṇavīrakaṇikārakundanavamālikamallikādīnaṃ  pana pupphaṃ yāvajīvikaṃ tassa gaṇanāya anto natthi. pāḷiyaṃ panassa kasāvabhesajjeneva  saṅgaho veditabbo.</p>
              <p>[03]phalakhādanīye   panasalabujatālanāḷikerāmbajambūambāṭakatintiṇikamātuluṅgakapitthalābukumbhaṇḍapussaphalatimbarūsakatipusavātiṅgaṇacocamocamadhukādīnaṃ  phalāni yāni loke tesu ^a^V0.0092^ea^ tesu janapadesu pakatiāhāravasena manussānaṃ khādanīyatthaṃ  bhojanīyatthañca pharanti, sabbāni tāni yāvakālikāni. nāmagaṇanavasena nesaṃ na sakkā  pariyantaṃ dassetuṃ. yāni pana pāḷiyaṃ --</p>
              <p>[02] ``anujānāmi, bhikkhave, phalāni bhesajjāni -- bilaṅgaṃ, pipphaliṃ, maricaṃ, harītakaṃ,  vibhītakaṃ, āmalakaṃ, goṭṭhaphalaṃ, yāni ^a^P4.0837^ea^ vā panaññānipi atthi  phalāni bhesajjāni neva khādanīye khādanīyatthaṃ pharanti na bhojanīye bhojanīyatthaṃ pharantī''ti  (mahāva0 263) --</p>
              <p>[03]vuttāni, tāni yāvajīvikāni. tesampi aparipakkāni acchiva bimbavaraṇaketakakāsmarīādīnaṃ  phalāni jātiphalaṃ kaṭukaphalaṃ eḷā takkolanti evaṃ nāmavasena na sakkā pariyantaṃ  dassetuṃ.</p>
              <p>[03]aṭṭhikhādanīye ^a^M0.0103^ea^ labujaṭṭhi panasaṭṭhi ambāṭakaṭṭhi sālaṭṭhi khajjūrīketakatimbarūsakānaṃ  taruṇaphalaṭṭhi tintiṇikaṭṭhi bimbaphalaṭṭhi uppala padumajātīnaṃ pokkharaṭṭhīti evamādīni  tesu tesu janapadesu manussānaṃ pakatiāhāravasena khādanīyatthaṃ bhojanīyatthañca pharaṇakāni  aṭṭhīni yāvakālikāni. madhukaṭṭhi punnāgaṭṭhi harītakādīnaṃ aṭṭhīni siddhatthakaṭṭhi rājikaṭṭhīti  evamādīni aṭṭhīni yāvajīvikāni. tesaṃ pāḷiyaṃ phalabhesajjeneva saṅgaho veditabbo.</p>
              <p>[03]piṭṭhakhādanīye sattannaṃ tāva dhaññānaṃ dhaññānulomānaṃ aparaṇṇānañca piṭṭhaṃ panasapiṭṭhaṃ labujapiṭṭhaṃ  ambāṭakapiṭṭhaṃ sālapiṭṭhaṃ dhotakatālapiṭṭhañca khīravallipiṭṭhañcāti evamādīni tesu tesu  janapadesu pakatiāhāravasena manussānaṃ khādanīyatthaṃ bhojanīyatthañca pharaṇakāni piṭṭhāni  yāvakālikāni. adhotakaṃ tālapiṭṭhaṃ khīravallipiṭṭhaṃ assagandhādipiṭṭhāni ca yāvajīvikāni.  tesaṃ pāḷiyaṃ kasāvehi ca mūlaphalehi ca saṅghaho veditabbo.</p>
              <p>[03]niyyāsakhādanīye eko ucchuniyyāsova sattāhakāliko. sesā ``anujānāmi, bhikkhave,  jatūni bhesajjāni -- hiṅguṃ hiṅgujatuṃ hiṅgusipāṭikaṃ takaṃ takapattiṃ takapaṇṇiṃ  sajjulasaṃ yāni vā panaññānipi atthi jatūni bhesajjānī''ti (mahāva0 263) evaṃ  pāḷiyaṃ vuttaniyyāsā yāvajīvikā. tattha yevāpanakavasena saṅgahitānaṃ ambaniyyāso  kaṇikāraniyyāsoti evaṃ nāmavasena na sakkā pariyantaṃ dassetuṃ. evaṃ imesu  mūlakhādanīyādīsu ^a^V0.0093^ea^ yaṃkiñci yāvakālikaṃ, sabbampi imasmiṃ atthe ``avasesaṃ khādanīyaṃ  nāmā''ti saṅgahitaṃ ^a^P4.0838^ea^.</p>
              <p>[03]^b^bhojanīyaṃ nāma pañca bhojanānī^eb^tiādimhi yaṃ vattabbaṃ taṃ vuttameva. ^b^khādissāmi  bhuñjissāmīti, paṭiggaṇhātī^eb^ti yo bhikkhu vikāle etaṃ khādanīyaṃ bhojanīyañca  paṭiggaṇhāti, tassa paṭiggahaṇe tāva āpatti dukkaṭassa. sesamettha uttānameva.</p>
              <p>[03]eḷakalomasamuṭṭhānaṃ -- kāyato ca kāyacittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, ticittaṃ, tivedananti.</p>
              <p>[06] vikālabhojanasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. sannidhikārakasikkhāpadavaṇṇanā</h3n>
            <h4>
              <h4n> </h4n>
              <p>[03] 252^b^.^eb^ aṭṭhamasikkhāpade ^a^M0.0104^ea^ -- ^b^belaṭṭhasīso^eb^ nāma jaṭilasahassabbhantaro mahāthero.  ^b^araññe viharatī^eb^ti jetavanassa avidūre padhānaghare ekasmiṃ āvāse vasati. ^b^sukkhakura^eb^nti  asūpabyañjanaṃ odanaṃ. so kira antogāme bhuñjitvā pacchā piṇḍāya caritvā tādisaṃ  odanaṃ āharati, tañca kho appicchatāya, na paccayagiddhatāya. thero kira sattāhaṃ nirodhasamāpattiyā  vītināmetvā samāpattito vuṭṭhāya taṃ piṇḍapātaṃ udakena temetvā bhuñjati, tato  puna sattāhaṃ samāpattiyā nisīdati. evaṃ dvepi tīṇipi cattāripi sattāhāni  vītināmetvā gāmaṃ piṇḍāya pavisati. tena vuttaṃ -- ^b^``cirena gāmaṃ piṇḍāya pavisatī''^eb^ti.</p>
              <p>[03] 253^b^.^eb^ kāro karaṇaṃ kiriyāti atthato ekaṃ, sannidhikāro assāti sannidhikāraṃ;  sannidhikārameva ^b^sannidhikārakaṃ^eb^. paṭiggahetvā ekarattaṃ vītināmitassetaṃ  adhivacanaṃ. tenevassa padabhājane vuttaṃ -- ``sannidhikārakaṃ nāma ajja paṭiggahitaṃ  aparajjū''ti.</p>
              <p>[03]^b^paṭiggaṇhāti āpatti dukkaṭassā^eb^ti evaṃ sannidhikataṃ yaṃkiñci yāvakālikaṃ  vā yāmakālikaṃ vā ajjhoharitukāmatāya gaṇhantassa paṭiggahaṇe tāva āpatti dukkaṭassa.  ajjhoharato pana ekamekasmiṃ ajjhohāre pācittiyaṃ. sacepi patto duddhoto  hoti, yaṃ aṅguliyā ghaṃsantassa lekhā paññāyati, gaṇṭhikapattassa vā gaṇṭhikantare sneho  paviṭṭho hoti, so ^a^V0.0094^ea^ uṇhe otāpentassa paggharati, uṇhayāguyā vā gahitāya sandissati,  tādise pattepi punadivase bhuñjantassa pācittiyaṃ. tasmā pattaṃ dhovitvā puna tattha  acchodakaṃ vā āsiñcitvā aṅguliyā vā ghaṃsitvā nisnehabhāvo ^a^P4.0839^ea^  jānitabbo. sace hi udake vā snehabhāvo patte vā aṅgulilekhā paññāyati, duddhoto  hoti. telavaṇṇapatte pana aṅgulilekhā paññāyati, sā abbohārikā. yaṃ bhikkhū  nirapekkhā sāmaṇerānaṃ pariccajanti, tañce sāmaṇerā nidahitvā denti, sabbaṃ vaṭṭati.  sayaṃ paṭiggahetvā apariccattameva hi dutiyadivase na vaṭṭati. tato hi ekasitthampi  ajjhoharato pācittiyameva.</p>
              <p>[03]akappiyamaṃsesu ^a^M0.0105^ea^ manussamaṃse thullaccayena sadviṃ pācittiyaṃ, avasesesu  dukkaṭena saddhiṃ. yāmakālikaṃ sati paccaye ajjhoharato pācittiyaṃ. āhāratthāya  ajjhoharato dukkaṭena saddhiṃ pācittiyaṃ. sace pavārito hutvā anatirittakataṃ  ajjhoharati, pakatiāmise dve pācittiyāni, manussamaṃse thullaccayena saddhiṃ dve,  sesākappiyamaṃse dukkaṭena saddhiṃ, yāmakālikaṃ sati paccaye sāmisena mukhena  ajjhoharato dve, nirāmisena ekameva. āhāratthāya ajjhoharato vikappadvayepi  dukkaṭaṃ vaḍḍhati. sace vikāle ajjhoharati, pakatibhojane sannidhipaccayā ca vikālabhojanapaccayā  ca dve pācittiyāni, akappiyamaṃsesu thullaccayañca dukkaṭañca vaḍḍhati. yāmakālikesu  vikālapaccayā anāpatti, anatirittapaccayā pana vikāle sabbavikappesu anāpatti.</p>
              <p>[03] 255^b^.^eb^ ^b^sattāhakālikaṃ yāvajīvikaṃ āhāratthāyā^eb^ti āhāratthāya paṭiggaṇhato  paṭiggahaṇapaccayā tāva dukkaṭaṃ, ajjhoharato pana sace nirāmisaṃ hoti, ajjhohāre  ajjhohāre dukkaṭaṃ. atha āmisasaṃsaṭṭhaṃ paṭiggahetvā ṭhapitaṃ hoti, yathāvatthukaṃ  pācittiyameva.</p>
              <p>[03] 256^b^.^eb^ ^b^anāpatti yāvakālika^eb^ntiādimhi vikālabhojanasikkhāpade niddiṭṭhaṃ khādanīyabhojanīyaṃ  yāva majjhantikasaṅkhāto kālo, tāva bhuñjitabbato ^b^yāvakālikaṃ^eb^. saddhiṃ anulomapānehi  aṭṭhavidhaṃ pānaṃ yāva rattiyā pacchimayāmasaṅkhāto yāmo, tāva paribhuñjitabbato yāmo  kālo assāti ^b^yāmakālikaṃ^eb^. sappiādi pañcavidhaṃ bhesajjaṃ sattāhaṃ nidhetabbato  sattāho kālo assāti ^b^sattāhakālikaṃ^eb^. ṭhapetvā udakaṃ avasesaṃ sabbampi  yāvajīvaṃ pariharitvā sati paccaye paribhuñjitabbato ^b^yāvajīvaka^eb^nti vuccati  ^a^P4.0840^ea^.</p>
              <p>[03]tattha aruṇodayeva paṭiggahitaṃ yāvakālikaṃ satakkhattumpi nidahitvā yāvakālo nātikkamati  ^a^V0.0095^ea^ tāva, yāmakālikaṃ ekaṃ ahorattaṃ, sattāhakālikaṃ sattarattaṃ, itaraṃ sati  paccaye, yāvajīvampi paribhuñjantassa anāpatti. sesamettha uttānameva. aṭṭhakathāsu  pana imasmiṃ ṭhāne pānakathā kappiyānulomakathā ``kappati nu kho yāvakālikena  yāmakālika''ntiādikathā ca kappiyabhūmikathā ca vitthāritā, taṃ mayaṃ āgataṭṭhāneyeva  kathayissāma.</p>
              <p>[03]eḷakalomasamuṭṭhānaṃ ^a^M0.0106^ea^ -- kāyato ca kāyacittato ca samuṭṭhāti, kiriyaṃ,  nosaññāvimokkhaṃ, acittakaṃ, paṇṇattivajjaṃ, kāyakammaṃ, ticittaṃ, tivedananti.</p>
              <p>[06] sannidhikārakasikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. paṇītabhojanasikkhāpadavaṇṇanā</h3n>
            <h4>
              <h4n> </h4n>
              <p>[03] 257^b^.^eb^ navamasikkhāpade -- ^b^paṇītabhojanānī^eb^ti uttamabhojanāni. ^b^kassa sampannaṃ na manāpa^eb^nti  sampattiyuttaṃ kassa na piyaṃ. ^b^sādu^eb^nti surasaṃ.</p>
              <p>[03] 259^b^.^eb^ ^b^yo pana bhikkhu evarūpāni paṇītabhojanāni agilāno attano atthāya  viññāpetvā bhuñjeyyā^eb^ti ettha suddhāni sappiādīni viññāpetvā bhuñjanto  pācittiyaṃ nāpajjati, sekhiyesu sūpodanaviññattidukkaṭaṃ āpajjati, odanasaṃsaṭṭhāni  pana viññāpetvā bhuñjanto pācittiyaṃ āpajjatīti veditabbo, ayaṃ kirettha  adhippāyo. teneva ca ``paṇītānī''ti avatvā ``paṇītabhojanānī''ti sutte vuttaṃ.  ``paṇītānī''ti hi vutte sappiādīnaṃyeva gahaṇaṃ hoti, ``paṇītabhojanānī''ti vutte  pana paṇītasaṃsaṭṭhāni sattadhaññanibbattāni bhojanāni paṇītabhojanānīti ayamattho paññāyati.</p>
              <p>[03]idāni ^b^viññāpeti payoge dukkaṭa^eb^ntiādīsu ayaṃ vinicchayo -- ``sappinā bhattaṃ  dehi, sappiṃ ākiritvā dehi, sappimissakaṃ katvā dehi, sahasappinā dehi,  sappiñca bhattañca dehī''ti viññāpentassa viññattiyā dukkaṭaṃ, paṭiggahaṇe dukkaṭaṃ,  ajjhohāre pācittiyaṃ. ``sappibhattaṃ dehī''ti vutte pana yasmā sālibhattaṃ viya  sappibhattaṃ nāma natthi; tasmā sūpodanaviññattidukkaṭameva veditabbaṃ.</p>
              <p>[03]sace ^a^V0.0096^ea^ pana ``sappinā bhattaṃ dehī''ti vutte bhattaṃ datvā ``sappiṃ katvā bhuñjā''ti  navanītaṃ vā khīraṃ vā dadhiṃ vā deti, mūlaṃ vā ^a^P4.0841^ea^ pana deti, ``iminā  sappiṃ gahetvā bhuñjā''ti yathāvatthukameva. ``gosappinā bhattaṃ dehī''ti vutte  pana gosappinā vā detu, gosappimhi asati, purimanayeneva gonavanītādīni vā  gāviṃyeva vā detu ``ito sappinā bhuñjā''ti yathāvatthukameva. sace ^a^M0.0107^ea^  pana gosappinā yācito ajiyā sappiādīhi deti, visaṅketaṃ. evañhi sati aññaṃ  yācitena aññaṃ dinnaṃ nāma hoti, tasmā anāpatti. esa nayo ajiyā sappinā  dehīti ādīsupi.</p>
              <p>[03]``kappiyasappinā dehī''ti vutte akappiyasappinā deti, visaṅketameva. ``akappiyasappināti  vutte akappiyasappinā deti, paṭiggahaṇepi paribhogepi dukkaṭameva. akappiyasappimhi  asati purimanayeneva akappiyanavanītādīni deti ``sappiṃ katvā bhuñjā''ti  akappiyasappināva dinnaṃ hoti. ``akappiyasappinā''ti vutte kappiyena deti,  visaṅketaṃ. ``sappinā''ti vutte sesesu navanītādīsu aññatarena deti, visaṅketameva.  esa nayo navanītena dehītiādīsupi. yena yena hi viññatti hoti, tasmiṃ vā  tassa mūle vā laddhe, taṃ taṃ laddhameva hoti.</p>
              <p>[03]sace pana aññaṃ pāḷiyā āgataṃ vā anāgataṃ vā denti, visaṅketaṃ. pāḷiyaṃ āgatanavanītādīni  ṭhapetvā aññehi navanītādīhi viññāpentassa dukkaṭaṃ. yathā ca ``sappibhattaṃ  dehī''ti vutte sālibhattassa viya sappibhattassa abhāvā sūpodanaviññattidukkaṭameva  hotīti vuttaṃ. evaṃ navanītabhattaṃ dehītiādīsupi. paṭipāṭiyā ekamekaṃ  vitthāretvā vuccamānepi hi ayamevattho vattabbo siyā, so ca saṅkhepenapi sakkā  ñātuṃ, kiṃ tattha vitthārena? tena vuttaṃ -- ``esa nayo navanītena dehītiādīsupī''ti.</p>
              <p>[03]sace pana sabbehipi sappiādīhi ekaṭṭhāne vā nānāṭṭhāne vā viññāpetvā paṭiladdhaṃ  ekabhājane ākiritvā ekarasaṃ katvā tato kusaggenāpi jivhagge binduṃ ṭhapetvā  ajjhoharati, nava pācittiyāni āpajjati. vuttampi cetaṃ parivāre --</p>
              <p>[21] ``kāyikāni na vācasikāni,</p>
              <p>[27] sabbāni nānāvatthukāni.</p>
              <p>[26] apubbaṃ ^a^V0.0097^ea^ acarimaṃ āpajjeyya ekato,</p>
              <p>[22] pañhāmesā kusalehi cintitā''ti.. (pari0 481).</p>
              <p>[03] 261^b^.^eb^ ^b^agilāno^eb^ ^a^P4.0842^ea^ ^b^gilānasaññī^eb^ti ettha sace gilānasaññīpi hutvā  bhesajjatthāya pañca bhesajjāni viññāpeti, mahānāmasikkhāpadena kāretabbo ^a^M0.0108^ea^.  nava paṇītabhojanāni viññāpento pana iminā sikkhāpadena kāretabbo. bhikkhunīnaṃ  pana etāni pāṭidesanīyavatthūni honti, sūpodanaviññattiyaṃ ubhayesampi sekhapaṇṇattidukkaṭameva.  sesamettha uttānameva.</p>
              <p>[06] catusamuṭṭhānaṃ -- kāyato kāyavācato kāyacittato kāyavācācittato ca samuṭṭhāti,</p>
              <p>[03] kiriyaṃ, nosaññāvimokkhaṃ, acittakaṃ, paṇṇativajjaṃ, kāyakammaṃ, vacīkammaṃ,  ticittaṃ, tivedananti.</p>
              <p>[06] paṇītabhojanasikkhāpadaṃ navamaṃ.</p>
            </h4>
          </h3>
          <h3>
            <h3n> 10. dantaponasikkhāpadavaṇṇanā</h3n>
            <h4>
              <h4n> </h4n>
              <p>[03] 263^b^.^eb^ dasamasikkhāpade -- catūsu paccayesu antamaso dantakaṭṭhampi sabbaṃ paṃsukūlameva  assāti ^b^sabbapaṃsukūliko^eb^. so kira susāne chaḍḍitabhājanameva pattaṃ katvā  tattha chaḍḍitacoḷakeheva cīvaraṃ katvā tattha chaḍḍitamañcapīṭhakāniyeva gahetvā paribhuñjati.  ^b^ayyavosāṭitakānī^eb^ti ettha ^b^ayyā^eb^ vuccanti kālaṅkatā pitipitāmahā. ^b^vosāṭitakāni^eb^  vuccanti tesaṃ atthāya susānādīsu chaḍḍitakāni khādanīyabhojanīyāni; manussā  kira kālaṅkate ñātake uddissa yaṃ tesaṃ sajīvakāle piyaṃ hoti, taṃ etesu susānādīsu  piṇḍaṃ piṇḍaṃ katvā ``ñātakā no paribhuñjantūti ṭhapenti. so bhikkhu taṃ gahetvā  bhuñjati, aññaṃ paṇītampi diyyamānaṃ na icchati. tena vuttaṃ -- ``susānepi rukkhamūlepi  ummārepi ayyavosāṭitakāni sāmaṃ gahetvā paribhuñjatī''ti. ^b^thero^eb^ti  thiro ghanabaddho. ^b^vaṭharo^eb^ti thūlo; thūlo ca ghanasarīro cāyaṃ bhikkhūti vuttaṃ hoti.  ^b^manussamaṃsaṃ maññe khādatī^eb^ti manussamaṃsaṃ khādatīti naṃ sallakkhema; manussamaṃsaṃ  khādantā hi īdisā bhavantīti ayaṃ tesaṃ adhippāyo.</p>
              <p>[03] 264^b^.^eb^ ^b^udakadantapone kukkuccāyantī^eb^ti ettha te bhikkhū ``adinnaṃ mukhadvāraṃ  āhāraṃ āhareyyā''ti ^a^V0.0098^ea^ padassa sammā atthaṃ asallakkhetvā kukkuccāyisuṃ, bhagavā  pana yathāuppannassa vatthussa vasena pitā viya dārake te bhikkhū saññāpento anupaññattiṃ  ṭhapesi.</p>
              <p>[03] 265^b^.^eb^ ^b^adinna^eb^nti ^a^M0.0109^ea^ kāyena vā kāyapaṭibaddhena ^a^P4.0843^ea^ vā gaṇhantassa  kāyakāyapaṭibaddhanissaggiyānaṃ aññataravasena na dinnaṃ. etadeva hi sandhāya padabhājane ``adinnaṃ  nāma appaṭiggahitakaṃ vuccatī''ti vuttaṃ. dutiyapārājike pana ``adinnaṃ  nāma parapariggahitakaṃ vuccatī''ti vuttaṃ. ^b^dinna^eb^nti idaṃ pana tasseva adinnassa  paṭipakkhavasena lakkhaṇadassanatthaṃ uddhaṭaṃ. niddese cassa ^b^``kāyena vā kāyapaṭibaddhena  vā nissaggiyena vā dente''^eb^ti evaṃ aññasmiṃ dadamāne ^b^``hatthapāse ṭhito  kāyena vā kāyapaṭibaddhena vā paṭiggaṇhātī^eb^ti taṃ evaṃ diyyamānaṃ antamaso rathareṇumpi  sace pubbe vuttalakkhaṇe hatthapāse ṭhito kāyena vā kāyapaṭibaddhena vā paṭiggaṇhāti,  etaṃ evaṃ paṭiggahitaṃ dinnaṃ nāma vuccati. na ``idaṃ gaṇha, idaṃ tava hotū''tiādivacanena  nissaṭṭhaṃ.</p>
              <p>[03]tattha ^b^kāyenā^eb^ti hatthādīsu yena kenaci sarīrāvayavena; antamaso pādaṅguliyāpi diyyamānaṃ  kāyena dinnaṃ nāma hoti, paṭiggahaṇepi eseva nayo. yena kenaci hi sarīrāvayavena  gahitaṃ kāyena gahitameva hoti. sacepi natthukaraṇiyā diyyamānaṃ nāsāpuṭena  akallako vā mukhena paṭiggaṇhāti. ābhogamattameva hi ettha pamāṇanti ayaṃ nayo  mahāpaccariyaṃ vutto. ^b^kāyapaṭibaddhenā^eb^ti kaṭacchuādīsu yena kenaci upakaraṇena  dinnaṃ kāyapaṭibaddhena dinnaṃ nāma hoti. paṭiggahaṇepi eseva nayo. yena  kenaci sarīrapaṭibaddhena pattathālakādinā gahitaṃ kāyapaṭibaddhena gahitameva hoti. ^b^nissaggiyenā^eb^ti  kāyato ca kāyapaṭibaddhato ca mocetvā hatthapāse ṭhitassa kāyena vā kāyapaṭibaddhena  vā pātiyamānampi nissaggiyena payogena dinnaṃ nāma hoti. ayaṃ tāva pāḷivaṇṇanā.</p>
              <p>[03]ayaṃ panettha ^b^pāḷimuttakavinicchayo^eb^ -- pañcaṅgehi paṭiggahaṇaṃ ruhati -- thāmamajjhimassa  purisassa uccāraṇamattaṃ hoti, hatthapāso paññāyati, abhihāro paññāyati, devo vā  manusso vā tiracchānagato vā kāyena vā kāyapaṭibaddhena vā nissaggiyena vā deti,  taṃ ce bhikkhu kāyena ^a^P4.0844^ea^ vā kāyapaṭibaddhena vā paṭiggaṇhāti. evaṃ  pañcahaṅgehi paṭiggahaṇaṃ ruhati.</p>
              <p>[03]tattha ṭhitanisinnanipannānaṃ pavāraṇasikkhāpade vuttanayeneva hatthapāso veditabbo. sace  pana ^a^V0.0099^ea^ dāyakapaṭiggāhakesu eko ākāse hoti, eko ^a^M0.0110^ea^ bhūmiyaṃ, bhūmaṭṭhassa  ca sīsena ākāsaṭṭhassa ca ṭhapetvā dātuṃ vā gahetuṃ vā pasāritahatthaṃ, yaṃ āsannataraṃ  aṅgaṃ, tassa orimantena hatthapāsappamāṇaṃ paricchinditabbaṃ. sacepi eko kūpe hoti,  eko kūpataṭe, eko vā pana rukkhe, eko pathaviyaṃ, vuttanayeneva hatthapāsappamāṇaṃ  paricchinditabbaṃ. evarūpe hatthapāse ṭhatvā sacepi pakkhī mukhatuṇḍakena vā hatthī  vā soṇḍāya gahetvā pupphaṃ vā phalaṃ vā deti, paṭiggahaṇaṃ ruhati. sace pana  addhaṭṭhamaratanassāpi hatthino khandhe nisinno, tena soṇḍāya diyyamānaṃ gaṇhāti, vaṭṭatiyeva.</p>
              <p>[03]eko bahūni bhattabyañjanabhājanāni sīse katvā bhikkhussa santikaṃ āgantvā ṭhitakova  gaṇhathāti vadati, na tāva abhihāro paññāyati, tasmā na gahetabbaṃ. sace pana īsakampi  onamati, bhikkhunā hatthaṃ pasāretvā heṭṭhimabhājanaṃ ekadesenāpi sampaṭicchitabbaṃ.  ettāvatā sabbabhājanāni paṭiggahitāni honti, tato paṭṭhāya oropetvā vā ugghāṭetvā  vā yaṃ icchati, taṃ gahetvā bhuñjituṃ vaṭṭati. sabhattapacchiādimhi pana ekabhājane  vattabbameva natthi, kājena bhattaṃ harantopi sace kājaṃ onāmetvā deti, vaṭṭati.  tiṃsahattho veṇu hoti, ekasmiṃ ante guḷakumbho baddho, ekasmiṃ sappikumbho, tañce  paṭiggaṇhāti, sabbaṃ paṭiggahitameva. ucchuyantadoṇito paggharantameva rasaṃ gaṇhathāti  vadati, abhihāro na paññāyatīti na gahetabbo. sace pana kasaṭaṃ chaḍḍetvā hatthena  ussiñcitvā ussiñcitvā deti, vaṭṭati.</p>
              <p>[03]bahū pattā mañce vā pīṭhe vā kaṭasārake vā doṇiyaṃ vā phalake vā ṭhapitā honti,  yattha ṭhitassa dāyako hatthapāse hoti, tattha ṭhatvā paṭiggahaṇasaññāya mañcādīni aṅguliyāpi  phusitvā ṭhitena vā nisinnena vā nipannena vā yaṃ tesu pattesu diyyati, taṃ sabbaṃ  paṭiggahitaṃ hoti. sacepi paṭiggahessāmīti mañcādīni āruhitvā nisīdati, vaṭṭatiyeva  ^a^P4.0845^ea^. sace pana mañcādīni hatthena gahetvā mañce nisīdati, vattabbameva  natthi.</p>
              <p>[03]pathaviyaṃ pana sacepi kucchiyā kucchiṃ āhacca ṭhitā honti, yaṃ yaṃ aṅguliyā vā  sūciyā vā phusitvā nisinno hoti, tattha tattha diyyamānameva paṭiggahitaṃ hoti.  ``yattha katthaci mahākaṭasārahatthattharaṇādīsu ṭhapitapatte paṭiggahaṇaṃ na ruhatī''ti vuttaṃ,  taṃ hatthapāsātikkamaṃ sandhāya ^a^M0.0111^ea^ vuttanti veditabbaṃ. hatthapāse pana  sati yattha katthaci vaṭṭati aññatra tatthajātakā.</p>
              <p>[03]tatthajātake ^a^V0.0100^ea^ pana paduminipaṇṇe vā kiṃsukapaṇṇādimhi vā na vaṭṭati. na hi taṃ kāyapaṭibaddhasaṅkhyaṃ  gacchati. yathā ca tatthajātake; evaṃ khāṇuke bandhitvā ṭhapitamañcādimhi asaṃhārime  phalake vā pāsāṇe vā na ruhatiyeva, tepi hi tatthajātakasaṅkhepupagā honti. bhūmiyaṃ  atthatesu sukhumesu tintiṇikādipaṇṇesupi paṭiggahaṇaṃ na ruhati, na hi tāni sandhāretuṃ  samatthānīti. mahantesu pana paduminipaṇṇādīsu ruhati. sace hatthapāsaṃ atikkamma  ṭhito dīghadaṇḍakena uḷuṅkena deti, āgantvā dehīti vattabbo. vacanaṃ asutvā  vā anādiyitvā vā patte ākiratiyeva, puna paṭiggahetabbaṃ. dūre ṭhatvā bhattapiṇḍaṃ  khipantepi eseva nayo.</p>
              <p>[03]sace pattatthavikato nīhariyamāne patte rajanacuṇṇāni honti, sati udake dhovitabbo,  asati rajanacuṇṇaṃ pucchitvā paṭiggahetvā vā piṇḍāya caritabbaṃ. sace piṇḍāya  carantassa rajaṃ patati, paṭiggahetvā bhikkhā gaṇhitabbā. appaṭiggahetvā gaṇhato  vinayadukkaṭaṃ. taṃ pana puna paṭiggahetvā bhuñjato anāpatti. sace pana ``paṭiggahetvā  dethā''ti vutte vacanaṃ asutvā vā anādiyitvā vā bhikkhaṃ dentiyeva, vinayadukkaṭaṃ  natthi, puna paṭiggahetvā aññā bhikkhā gahetabbā.</p>
              <p>[03]sace mahāvāto tato tato rajaṃ pāteti, na sakkā hoti bhikkhaṃ gahetuṃ, ``anupasampannassa  dassāmī''ti suddhacittena ābhogaṃ katvā gaṇhituṃ vaṭṭati. evaṃ piṇḍāya caritvā  vihāraṃ vā āsanasālaṃ vā gantvā taṃ anupasampannassa datvā puna tena dinnaṃ  vā tassa vissāsena vā paṭiggahetvā bhuñjituṃ vaṭṭati.</p>
              <p>[03]sace bhikkhācāre sarajaṃ pattaṃ bhikkhussa deti, so vattabbo -- ``imaṃ paṭiggahetvā  bhikkhaṃ vā gaṇheyyāsi, paribhuñjeyyāsi vā''ti tena tathā kātabbaṃ. sace   ^a^P4.0846^ea^ rajaṃ upari uppilavati, kañjikaṃ pavāhetvā sesaṃ bhuñjitabbaṃ. sace  anto paviṭṭhaṃ hoti, paṭiggahetabbaṃ. anupasampanne asati hatthato amocentena, yattha  anupasampanno atthi tattha netvā paṭiggahetabbaṃ ^a^M0.0112^ea^. sukkhabhatte patitarajaṃ apanetvā  bhuñjituṃ vaṭṭati. sace atisukhumaṃ hoti, uparibhattena saddhiṃ apanetabbaṃ, paṭiggahetvā  vā bhuñjitabbaṃ. yāguṃ vā sūpaṃ vā purato ṭhapetvā ālulentānaṃ bhājanato  phusitāni uggantvā patte patanti, patto paṭiggahetabbo.</p>
              <p>[03]uḷuṅkena āharitvā dentānaṃ paṭhamataraṃ uḷuṅkato thevā patte patanti, supatitā, abhihaṭattā  ^a^V0.0101^ea^ doso natthi. sacepi carukena bhatte ākiriyamāne carukato masi vā chārikā  vā patati, abhihaṭattā nevatthi doso. anantarassa bhikkhuno diyyamānaṃ pattato uppatitvā  itarassa patte patati, supatitaṃ. paṭiggahitameva hi taṃ hoti.</p>
              <p>[03]sace jajjharisākhādiṃ phāletvā ekassa bhikkhuno dentānaṃ sākhato phusitāni aññassa  patte patanti, patto paṭiggahetabbo. yassa pattassa upari phālenti, tassa patte patitesu  dātukāmatāya abhihaṭattā doso natthi. pāyāsassa pūretvā pattaṃ denti, uṇhattā  heṭṭhā gahetuṃ na sakkoti, mukhavaṭṭiyāpi gahetuṃ vaṭṭati. sace tathāpi na sakkoti,  ādhārakena gaṇhitabbo.</p>
              <p>[03]āsanasālāya pattaṃ gahetvā nisinno bhikkhu niddaṃ okkanto hoti, neva āhariyamānaṃ  na diyyamānaṃ jānāti, appaṭiggahitaṃ hoti. sace pana ābhogaṃ katvā nisinno  hoti, vaṭṭati. sacepi so hatthena ādhārakaṃ muñcitvā pādena pelletvā niddāyati,  vaṭṭatiyeva. pādena ādhārakaṃ akkamitvā paṭiggaṇhantassa pana jāgarantassapi anādarapaṭiggahaṇaṃ  hoti, tasmā na kātabbaṃ. keci evaṃ ādhārakena paṭiggahaṇaṃ kāyapaṭibaddhapaṭibaddhena  paṭiggahaṇaṃ nāma hoti, tasmā na vaṭṭatīti vadanti. taṃ tesaṃ vacanamattameva. atthato  pana sabbampetaṃ kāyapaṭibaddhameva hoti. kāyasaṃsaggepi cesa nayo dassitova. yampi  bhikkhussa diyyamānaṃ patati, tampi sāmaṃ gahetvā paribhuñjituṃ vaṭṭati. tatridaṃ  ^a^P4.0847^ea^ suttaṃ --</p>
              <p>[02] ``anujānāmi, bhikkhave, yaṃ diyyamānaṃ patati, taṃ sāmaṃ gahetvā paribhuñjituṃ  pariccattaṃ taṃ, bhikkhave, dāyakehī''ti (cūḷava0 273).</p>
              <p>[03]idañca ^a^M0.0113^ea^ pana suttaṃ neyyatthaṃ. tasmā evamettha adhippāyo veditabbo --  yaṃ diyyamānaṃ dāyakassa hatthato parigaḷitvā suddhāya vā bhūmiyā paduminipaṇṇavatthakaṭasārakādīsu  vā patati, taṃ sāmaṃ gahetvā paribhuñjituṃ vaṭṭati. yaṃ pana sarajāya bhūmiyā patati,  taṃ rajaṃ puñchitvā vā dhovitvā vā paṭiggahetvā vā paribhuñjitabbaṃ. sace pana  pavaṭṭantaṃ aññassa bhikkhuno santikaṃ gacchati, tena āharāpetumpi vaṭṭati. sace taṃ  bhikkhuṃ vadati ``tvaṃyeva khādā''ti tassāpi khādituṃ vaṭṭati. anāṇattena pana tena  na gahetabbaṃ. anāṇattenāpi ``itarassa dassāmī''ti gahetuṃ vaṭṭatīti kurundiyaṃ  vuttaṃ. kasmā panetaṃ itarassa bhikkhuno gahetuṃ ^a^V0.0102^ea^ na vaṭṭatīti? bhagavatā ananuññātattā.  bhagavatā hi ``sāmaṃ gahetvā paribhuñjitu''nti vadantena yasseva taṃ diyyamānaṃ patati,  tassa appaṭiggahitakampi taṃ gahetvā paribhogo anuññāto. ``pariccattaṃ taṃ bhikkhave  dāyakehī''ti vacanena panettha parasantakābhāvo dīpito. tasmā aññassa sāmaṃ gahetvā  paribhuñjituṃ na vaṭṭati, tassa pana āṇattiyā vaṭṭatīti ayaṃ kirettha adhippāyo.</p>
              <p>[03]yasmā ca taṃ appaṭiggahitakattā anuññātaṃ, tasmā yathāṭhitaṃyeva anāmasitvā kenaci  pidahitvā ṭhapitaṃ dutiyadivasepi paribhuñcituṃ vaṭṭati, sannidhipaccayā anāpatti.  paṭiggahetvā pana paribhuñjitabbaṃ. taṃdivasaṃyeva hi tassa sāmaṃ gahetvā paribhogo  anuññāto, na tato paranti ayampi kirettha adhippāyo.</p>
              <p>[03]idāni abbohārikanayo vuccati -- bhuñjantānañhi dantā khiyyanti, nakhā khiyyanti,  pattassa vaṇṇo khiyyati, sabbaṃ abbohārikaṃ. yampi satthakena ucchuādīsu phālitesu  malaṃ paññāyati, etaṃ navasamuṭṭhitaṃ nāma paṭiggahetvā paribhuñjitabbaṃ. satthakaṃ dhovitvā  phālitesu malaṃ na paññāyati, lohagandhamattaṃ hoti, taṃ abbohārikaṃ. yampi satthakaṃ  gahetvā pariharanti, tena phālitepi eseva nayo. na hi taṃ paribhogatthāya pariharantīti.  mūlabhesajjādīni pisantānaṃ vā ^a^P4.0848^ea^ koṭṭentānaṃ vā nisadanisadapotakaudukkhalamusalādīni  khiyyanti, pariharaṇakavāsiṃ tāpetvā bhesajjatthāya takke vā khīre vā pakkhipanti,  tattha nīlikā paññāyati. satthake vuttasadisova vinicchayo. āmakatakkādīsu  pana sayaṃ na pakkhipitabbā. pakkhipati ce, sāmapākato na muccati.</p>
              <p>[03]deve ^a^M0.0114^ea^ vassante piṇḍāya carantassa sarīrato vā cīvarato vā kiliṭṭhaudakaṃ  patte patati, taṃ paṭiggahetabbaṃ. rukkhamūlādīsu bhuñjantassa patitepi eseva nayo.  sace pana sattāhaṃ vassante deve suddhaṃ udakaṃ hoti, abbhokāsato vā patati,  vaṭṭati. sāmaṇerassa odanaṃ dentena tassa pattagataṃ acchupanteneva dātabbo. patto  vāssa paṭiggahetabbo. appaṭiggahite odanaṃ chupitvā puna attano patte odanaṃ gaṇhantassa  uggahitako hoti.</p>
              <p>[03]sace pana dātukāmo hutvā ``āhara sāmaṇera pattaṃ, odanaṃ gaṇhā''ti vadati,  itaro ca ``alaṃ mayha''nti paṭikkhipati, puna tavevetaṃ mayā pariccatta''nti ca vuttepi  ``na mayhaṃ etenattho''ti vadati. satakkhattumpi pariccajatu, yāva attano hatthagataṃ  paṭiggahitameva hoti.</p>
              <p>[03]sace ^a^V0.0103^ea^ pana ādhārake ṭhitaṃ nirapekkho ``gaṇhā''ti vadati, puna paṭiggahetabbaṃ.  sāpekkho ādhārake pattaṃ ṭhapetvā ``etto pūvaṃ vā bhattaṃ vā gaṇhā''ti sāmaṇeraṃ  vadati, sāmaṇero hatthaṃ dhovitvā sacepi satakkhattuṃ gahetvā attano pattagataṃ aphusantova  attano patte pakkhipati, puna paṭiggahaṇakiccaṃ natthi. yadi pana attano pattagataṃ  phusitvā tato gaṇhāti, sāmaṇerasantakena saṃsaṭṭhaṃ hoti, puna paṭiggahetabbaṃ. keci  pana ``sacepi gayhamānaṃ chijjitvā tattha patati, puna paṭiggahetabba''nti vadanti.  taṃ ``ekaṃ bhattapiṇḍaṃ gaṇha, ekaṃ pūvaṃ gaṇha, imassa guḷapiṇḍassa ettakaṃ padesaṃ  gaṇhā''ti evaṃ paricchinditvā vutte veditabbaṃ. idha pana paricchedo natthi.  tasmā yaṃ sāmaṇerassa patte patati, tadeva paṭiggahaṇaṃ vijahati. hatthagataṃ pana yāva  sāmaṇero vā ``ala''nti na oramati, bhikkhu vā na vāreti, tāva bhikkhusseva  santakaṃ, tasmā paṭiggahaṇaṃ na vijahati.</p>
              <p>[03]sace attano vā bhikkhūnaṃ vā yāgupacanakabhājane ^a^P4.0849^ea^ kesañci atthāya  odanaṃ pakkhipati, ``sāmaṇera, bhājanassa upari hatthaṃ karohī''ti vatvā tassa hatthe  pakkhipitabbaṃ, tassa hatthato bhājane patitañhi dutiyadivase bhājanassa akappiyabhāvaṃ na  karoti, pariccattattā. sace evaṃ akatvā pakkhipati, pattamiva bhājanaṃ nirāmisaṃ katvā  paribhuñjitabbaṃ. dāyakā yāgukuṭaṃ ṭhapetvā gatā, taṃ daharasāmaṇero paṭiggaṇhāpetuṃ  na sakkoti, bhikkhu pattaṃ upanāmeti, sāmaṇero kuṭassa gīvaṃ pattassa mukhavaṭṭiyaṃ  ^a^M0.0115^ea^ ṭhapetvā āvajjeti, pattagatā yāgu paṭiggahitāva hoti. atha vā bhikkhu  bhūmiyaṃ hatthaṃ ṭhapeti, sāmaṇero pavaṭṭetvā tattha āropeti, vaṭṭati. pūvapacchibhattapacchiucchubhārādīsupi  eseva nayo.</p>
              <p>[03]sace paṭiggahaṇūpagaṃ bhāraṃ dve tayo sāmaṇerā denti, ekena vā balavatā ukkhittaṃ dve  tayo bhikkhū gaṇhanti, vaṭṭati. mañcassa vā pīṭhassa vā pāde telaghaṭaṃ vā phāṇitaghaṭaṃ  vā navanītaghaṭaṃ vā laggenti, bhikkhussa mañcepi pīṭhepi nisīdituṃ vaṭṭati. uggahitakaṃ  nāma na hoti.</p>
              <p>[03]nāgadantake vā aṅkusake vā dve telaghaṭā laggitā honti, upari paṭiggahitako heṭṭhā  appaṭiggahitako, uparimaṃ gahetuṃ vaṭṭati. heṭṭhā paṭiggahitako upari appaṭiggahitako,  uparimaṃ gahetvā itaraṃ gaṇhato uparimo uggahitako hoti. heṭṭhāmañce appaṭiggahitakaṃ  telathālakaṃ hoti, taṃ ce sammajjanto sammuñjaniyā ghaṭṭeti, uggahitakaṃ na hoti.  paṭiggahitakaṃ gaṇhissāmīti appaṭiggahitakaṃ gahetvā ñatvā puna ṭhapeti, uggahitakaṃ  na hoti. bahi ^a^V0.0104^ea^ nīharitvā sañjānāti, bahi aṭṭhapetvā haritvā tattheva ṭhapetabbaṃ,  natthi doso. sace pana pubbe vivaritvā ṭhapitaṃ na pidahitabbaṃ; yathā pubbe ṭhitaṃ  tatheva ṭhapetabbaṃ. sace bahi ṭhapeti, puna na chupitabbaṃ.</p>
              <p>[03]heṭṭhāpāsādaṃ orohanto nisseṇimajjhe sañjānāti, anokāsattā uddhaṃ vā adho vā haritvā  ṭhapetabbaṃ. paṭiggahitake telādimhi kaṇṇakaṃ uṭṭheti, siṅgiverādimhi ghanacuṇṇaṃ,  taṃsamuṭṭhānameva ^a^P4.0850^ea^ nāmetaṃ, puna paṭiggahaṇakiccaṃ natthi.</p>
              <p>[03]tālaṃ vā nāḷikeraṃ vā āruḷho yottena phalapiṇḍiṃ otāretvā upari ṭhitova  gaṇhathāti vadati, na gahetabbaṃ. sace añño bhūmiyaṃ ṭhito yottapāsake gahetvā ukkhipitvā  deti, vaṭṭati. saphalaṃ mahāsākhaṃ kappiyaṃ kāretvā paṭiggaṇhāti, phalāni paṭiggahitāneva  honti, yathāsukhaṃ paribhuñjituṃ vaṭṭati.</p>
              <p>[03]antovatiyaṃ ṭhatvā vatiṃ chinditvā ucchuṃ vā timbarūsakaṃ vā denti, hatthapāse sati  vaṭṭati. vatidaṇḍakesu appaharitvā niggataṃ gaṇhantassa vaṭṭati. paharitvā niggate  aṭṭhakathāsu doso na dassito. mayaṃ pana yaṃ ^a^M0.0116^ea^ ṭhānaṃ pahaṭaṃ, tato sayaṃpatitameva  hotīti takkayāma. tasmimpi aṭṭhatvā gacchante yujjati, suṅkaghātato pavaṭṭetvā bahipatitabhaṇḍaṃ  viya. vatiṃ vā pākāraṃ vā laṅghāpetvā denti, sace pana na puthulo pākāro,  antopākāre ca bahipākāre ca ṭhitassa hatthapāso pahoti, hatthasatampi uddhaṃ gantvā  sampattaṃ gahetuṃ vaṭṭati.</p>
              <p>[03]bhikkhu gilānaṃ sāmaṇeraṃ khandhena vahati, so phalāphalaṃ disvā gahetvā khandhe nisinnova  deti, vaṭṭati. aparo bhikkhuṃ vahanto khandhe nisinnassa bhikkhuno deti, vaṭṭatiyeva.</p>
              <p>[03]bhikkhu phaliniṃ sākhaṃ chāyatthāya gahetvā gacchati, phalāni khādituṃ citte uppanne paṭiggahāpetvā  khādituṃ vaṭṭati. macchikavāraṇatthaṃ kappiyaṃ kāretvā paṭiggaṇhāti, khāditukāmo  ce hoti, mūlapaṭiggahaṇameva vaṭṭati, khādantassa natthi doso.</p>
              <p>[03]bhikkhu paṭiggahaṇārahaṃ bhaṇḍaṃ manussānaṃ yāne ṭhapetvā maggaṃ gacchati, yānaṃ kaddame  laggati, daharo cakkaṃ gahetvā ukkhipati, vaṭṭati, uggahitakaṃ nāma na hoti. nāvāya  ṭhapetvā nāvaṃ arittena vā pājeti, hatthena vā kaḍḍhati, vaṭṭati. uḷumpepi eseva  nayo. cāṭiyaṃ ^a^V0.0105^ea^ kuṇḍake vā ṭhapetvāpi taṃ anupasampannena gāhāpetvā anupasampannaṃ  bāhāyaṃ gahetvā tarituṃ vaṭṭati. tasmimpi asati anupasampannaṃ gāhāpetvā taṃ  bāhāyaṃ gahetvā tarituṃ vaṭṭati.</p>
              <p>[03]upāsakā gamikabhikkhūnaṃ pātheyyataṇḍule ^a^P4.0851^ea^ denti. sāmaṇerā bhikkhūnaṃ  taṇḍule gahetvā attano taṇḍule gahetuṃ na sakkonti, bhikkhū tesaṃ taṇḍule gaṇhanti.  sāmaṇerā attanā gahitataṇḍulesu khīṇesu itarehi taṇḍulehi yāguṃ pacitvā sabbesaṃ  pattāni paṭipāṭiyā ṭhapetvā yāguṃ ākiranti. paṇḍito sāmaṇero attano  pattaṃ gahetvā therassa deti, therassa pattaṃ anutherassāti evaṃ sabbāni parivatteti,  sabbehi sāmaṇerassa santakaṃ bhuttaṃ hoti, vaṭṭati.</p>
              <p>[03]sacepi sāmaṇero apaṇḍito hoti, attano patte yāguṃ sayameva pātuṃ ārabhati,  ``āvuso tuyhaṃ yāguṃ mayhaṃ dehī''ti evaṃ therehi paṭipāṭiyā yācitvāpi  pivituṃ vaṭṭati, sabbehi sāmaṇerassa santakameva ^a^M0.0117^ea^ bhuttaṃ hoti, neva uggahitapaccayā  na sannidhipaccayā vajjaṃ phusanti. ettha pana mātāpitūnaṃ telādīni chāyādīnaṃ  atthāya sākhādīni ca harantānaṃ imesañca viseso na dissati. tasmā kāraṇaṃ upaparikkhitabbaṃ.</p>
              <p>[03]sāmaṇero bhattaṃ pacitukāmo taṇḍule dhovitvā niccāletuṃ na sakkoti. bhikkhunā  taṇḍule ca bhājanañca paṭiggahetvā taṇḍule dhovitvā niccāletvā bhājanaṃ uddhanaṃ āropetabbaṃ,  aggi na kātabbo, pakkakāle vivaritvā pakkabhāvo jānitabbo. sace duppakkaṃ  hoti, pākatthāya pidahituṃ na vaṭṭati. rajassa vā chārikāya vā apatanatthāya vaṭṭati,  pakkakāle āropetumpi bhuñjitumpi vaṭṭati, puna paṭiggahaṇakiccaṃ natthi.</p>
              <p>[03]sāmaṇero paṭibalo pacituṃ, khaṇo panassa natthi, katthaci gantukāmo. bhikkhunā  sataṇḍulodakabhājanaṃ paṭiggahetvā uddhanaṃ āropetvā aggiṃ jāletvā gacchāhīti  vattabbo. tato paraṃ purimanayeneva sabbaṃ kātuṃ vaṭṭati.</p>
              <p>[03]bhikkhu yāguatthāya suddhaṃ bhājanaṃ āropetvā udakaṃ tāpeti, vaṭṭati. tatte udake  sāmaṇero taṇḍule pakkhipati, tato paṭṭhāya bhikkhunā aggi na kātabbo. pakkayāguṃ  paṭiggahetvā pātuṃ vaṭṭati.</p>
              <p>[03]sāmaṇero yāguṃ pacati, hatthakukkuccako bhikkhu kīḷanto bhājanaṃ āmasati,  pidhānaṃ āmasati ^a^V0.0106^ea^, uggataṃ pheṇaṃ chinditvā harati, tasseva pātuṃ na vaṭṭati, durupaciṇṇaṃ  nāma hoti. sace pana dabbiṃ vā uḷuṅkaṃ vā gahetvā anukkhipanto āluḷeti, sabbesaṃ  na vaṭṭati, sāmapākañceva ^a^P4.0852^ea^ hoti durupaciṇṇañca. sace ukkhipati, uggahitakampi  hoti.</p>
              <p>[03]bhikkhunā piṇḍāya caritvā ādhārake patto ṭhapito hoti, tatra ce añño lolabhikkhu  kīḷanto pattaṃ āmasati, pattapidhānaṃ āmasati, tasseva tato laddhaṃ bhattaṃ na vaṭṭati.  sace pana pattaṃ ukkhipitvā ṭhapeti, sabbesaṃ na vaṭṭati. tatthajātakaphalāni sākhāya  vā valliyā vā gahetvā cāleti, tasseva tato laddhaṃ phalaṃ na vaṭṭati, durupaciṇṇadukkaṭañca  āpajjati. phalarukkhaṃ pana apassayituṃ vā tattha kaṇḍake vā bandhituṃ vaṭṭati, durupaciṇṇaṃ  na hotīti mahāpaccariyaṃ vuttaṃ.</p>
              <p>[03]araññe ^a^M0.0118^ea^ patitaṃ pana ambaphalādiṃ disvā sāmaṇerassa dassāmīti āharitvā  dātuṃ vaṭṭati. sīhavighāsādiṃ disvāpi sāmaṇerassa dassāmīti paṭiggahetvā vā  appaṭiggahetvā vā āharitvā dātuṃ vaṭṭati. sace pana sakkoti vitakkaṃ sodhetuṃ,  tato laddhaṃ khāditumpi vaṭṭati, neva āmakamaṃsapaṭiggahaṇapaccayā na uggahitakapaccayā  vajjaṃ phusati.</p>
              <p>[03]mātāpitūnaṃ atthāya telādīni gahetvā gacchato antarāmagge byādhi uppajjati, tato  yaṃ icchati, taṃ paṭiggahetvā paribhuñjituṃ vaṭṭati. sace pana mūlepi paṭiggahitaṃ  hoti, puna paṭiggahaṇakiccaṃ natthi. mātāpitūnaṃ taṇḍule āharitvā deti, te tatoyeva  yāguādīni sampādetvā tassa denti, vaṭṭati sannidhipaccayā vā uggahitakapaccayā  vā doso natthi.</p>
              <p>[03]bhikkhu pidahitvā udakaṃ tāpeti, yāva parikkhayā paribhuñjituṃ vaṭṭati. sace  panettha chārikā patati, paṭiggahetabbaṃ. dīghasaṇḍāsena thālakaṃ gahetvā telaṃ pacantassa  chārikā patati, hatthena amuñcanteneva pacitvā otāretvā paṭiggahetabbaṃ. sace  aṅgārāpi dārūni vā paṭiggahetvā ṭhapitāni, mūlapaṭiggahaṇameva vaṭṭati.</p>
              <p>[03]bhikkhu ucchuṃ khādati, sāmaṇero ``mayhampi dethā''ti vadati. ``ito chinditvā  gaṇhā''ti vutto gaṇhāti, avasese puna paṭiggahaṇakiccaṃ natthi. guḷapiṇḍakaṃ khādantassāpi  eseva nayo. vuttokāsato chinditvā gahitāvasesañhi ajahitapaṭiggahaṇameva hoti.</p>
              <p>[03]bhikkhu ^a^V0.0107^ea^ guḷaṃ bhājento paṭiggahetvā koṭṭhāse karoti, bhikkhūpi sāmaṇerāpi  āgantvā ekagahaṇeneva ekamekaṃ koṭṭhāsaṃ gaṇhanti ^a^P4.0853^ea^, gahitāvasesaṃ  paṭiggahitameva hoti. sace lolasāmaṇero gaṇhitvā gaṇhitvā puna ṭhapeti, tassa  gahitāvasesaṃ appaṭiggahitakaṃ hoti.</p>
              <p>[03]bhikkhu dhūmavaṭṭiṃ paṭiggahetvā dhūmaṃ pivati, mukhañca kaṇṭho ca manosilāya litto  viya hoti, yāvakālikaṃ bhuñjituṃ vaṭṭati, yāvakālikena yāvajīvikasaṃsagge  doso natthi.</p>
              <p>[03]pattaṃ ^a^M0.0119^ea^ vā rajanaṃ vā pacantassa kaṇṇanāsamukhacchiddehi dhūmo pavisati, byādhipaccayā  pupphaṃ vā phalaṃ vā upasiṅghati, abbohārikattā vaṭṭati. bhattuggāro tāluṃ āhacca  antoyeva pavisati, avisayattā vaṭṭati. mukhaṃ paviṭṭhaṃ pana ajjhoharato vikāle  āpatti. dantantare laggassa āmisassa raso pavisati, āpattiyeva. sace sukhumaṃ  āmisaṃ hoti, raso na paññāyati, abbohārikapakkhaṃ bhajati.</p>
              <p>[03]upakaṭṭhe kāle nirudakaṭṭhāne bhattaṃ bhuñjitvā kakkhāretvā dve tayo kheḷapiṇḍe pātetvā  udakaṭṭhānaṃ gantvā mukhaṃ vikkhāletabbaṃ. paṭiggahetvā ṭhapitasiṅgiverādīnaṃ aṅkurā  nikkhamanti, puna paṭiggahaṇakiccaṃ natthi. loṇe asati samuddodakena loṇakiccaṃ  kātuṃ vaṭṭati. paṭiggahetvā ṭhapitaṃ loṇodakaṃ loṇaṃ hoti, loṇaṃ vā udakaṃ hoti,  raso vā phāṇitaṃ hoti, phāṇitaṃ vā raso hoti, mūlapaṭiggahaṇameva vaṭṭati. himakarakā  udakagatikā eva. parihārikena katakaṭṭhinā udakaṃ pasādenti, taṃ abbohārikaṃ,  āmisena saddhiṃ vaṭṭati. āmisagatikehi kapitthaphalādīhi pasāditaṃ purebhattameva vaṭṭati.</p>
              <p>[03]pokkharaṇīādīsu udakaṃ bahalaṃ hoti, vaṭṭati. sace pana mukhe ca hatthe ca laggati,  na vaṭṭati, paṭiggahetvā paribhuñjitabbaṃ. khettesu kasitaṭṭhāne bahalaṃ udakaṃ hoti,  paṭiggahetabbaṃ. sace sanditvā kandarādīni pavisitvā nadiṃ pūreti, vaṭṭati.  kakudhasobbhādayo honti, rukkhato patitehi pupphehi sañchannodakā, sace puppharaso  na paññāyati, paṭiggahaṇakiccaṃ natthi. parittaṃ udakaṃ hoti, raso paññāyati, paṭiggahetabbaṃ.  pabbatakandarādīsu kāḷavaṇṇapaṇṇasañchannaudakepi eseva nayo.</p>
              <p>[03]pānīyaghaṭe sareṇukāni vā savaṇṭakhīrāni vā pupphāni pakkhittāni honti, paṭiggahetabbaṃ.  pupphāni vā paṭiggahetvā ^a^P4.0854^ea^ pakkhipitabbāni. pāṭalicampakamallikā  pakkhittā honti ^a^V0.0108^ea^, vāsamattaṃ tiṭṭhati taṃ abbohārikaṃ, dutiyadivasepi āmisena saddhiṃ  vaṭṭati. bhikkhunā ṭhapitapupphavāsitakapānīyato sāmaṇero pānīyaṃ gahetvā pītāvasesaṃ  tattheva ākirati, paṭiggahetabbaṃ. padumasarādīsu udakaṃ santharitvā ṭhitaṃ pupphareṇuṃ  ghaṭena ^a^M0.0120^ea^ vikkhambhetvā udakaṃ gahetuṃ vaṭṭati. kappiyaṃ kārāpetvā paṭiggahetvā  ṭhapitaṃ dantakaṭṭhaṃ hoti, sace tassa rasaṃ pivitukāmo, mūlapaṭiggahaṇameva vaṭṭati.  appaṭiggahetvā ṭhapitaṃ paṭiggahetabbaṃ. ajānantassa rase paviṭṭhepi āpattiyeva. acittakañhi  idaṃ sikkhāpadaṃ.</p>
              <p>[03]mahābhūtesu kiṃ vaṭṭati, kiṃ na vaṭṭatīti? khīraṃ tāva vaṭṭati, kappiyamaṃsakhīraṃ vā  akappiyamaṃsakhīraṃ vā hotu, pivantassa anāpatti. assu kheḷo siṅghāṇikā  muttaṃ karīsaṃ semhaṃ dantamalaṃ akkhigūthako kaṇṇagūthako sarīre uṭṭhitaloṇanti idaṃ  sabbaṃ vaṭṭati. yaṃ panettha ṭhānato cavitvā patte vā hatthe vā patati, taṃ paṭiggahetabbaṃ.  aṅgalaggaṃ paṭiggahitakameva. uṇhaṃpāyāsaṃ bhuñjantassa sedo aṅgulianusārena ekābaddhova  hutvā pāyāse santiṭṭhati, piṇḍāya vā carantassa hatthato pattassa mukhavaṭṭiṃto vā  pattatalaṃ orohati, ettha paṭiggahaṇakiccaṃ natthi. jhāmamahābhūtesu idaṃ nāma na vaṭṭatīti  natthi, dujjhāpitaṃ pana na vaṭṭati. sujjhāpitaṃ manussaṭṭhimpi cuṇṇaṃ katvā lehe  upanetuṃ vaṭṭati.</p>
              <p>[03]cattāri mahāvikaṭāni asati kappiyakārake sāmampi gahetvā paribhuñjituṃ vaṭṭati.  ettha ca dubbacopi asamatthopi kappiyakārako asantapakkheyeva tiṭṭhati. chārikāya  asati sukkhadāruṃ jhāpetvā chārikā gahetabbā. sukkhadārumhi asati alladāruṃ  rukkhato chinditvāpi kātuṃ vaṭṭati. idaṃ pana catubbidhampi mahāvikaṭaṃ kālodissaṃ  nāma sappadaṭṭhakkhaṇeyeva vaṭṭati. sesamettha uttānameva.</p>
              <p>[03]eḷakalomasamuṭṭhānaṃ -- kāyato ca kāyacittato ca samuṭṭhāti, kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, ticittaṃ ^a^P4.0855^ea^, tivedananti.</p>
              <p>[06] dantaponasikkhāpadaṃ dasamaṃ.</p>
              <p>[06] samatto vaṇṇanākkamena bhojanavaggo catuttho.</p>
            </h4>
          </h3>
        </h2>
        <h2>
          <h2n> 5. acelakavaggo</h2n>
          <h3>
            <h3n> 1. acelakasikkhāpadavaṇṇanā</h3n>
            <h4>
              <h4n> </h4n>
              <p>[03] 269^b^.^eb^ acelakavaggassa ^a^M0.0121^ea^ ^a^V0.0010^ea^9 paṭhamasikkhāpade -- ^b^parivesana^eb^nti parivisanaṭṭhānaṃ.  ^b^paribbājakasamāpanno^eb^ti pabbajjaṃ samāpanno. ^b^deti āpatti pācittiyassā^eb^ti  samatittikaṃ yāgupattaṃ ekapayogena deti, ekaṃ pācittiyaṃ. avacchinditvā  avacchinditvā deti, payoge payoge pācittiyaṃ. eseva nayo pūvabhattādīsu.  ^b^titthiye atitthiyasaññī^eb^ti mātā vā pitā vā titthiyesu pabbajati, tesaṃ  mātāpitusaññāya dentassāpi pācittiyameva hoti. ^b^dāpetī^eb^ti anupasampannena dāpeti.</p>
              <p>[03] 273^b^.^eb^ ^b^upanikkhipitvā detī^eb^ti tathārūpe bhājane ṭhapetvā taṃ bhājanaṃ tesaṃ santike  bhūmiyaṃ nikkhipitvā deti, tesaṃ vā bhājanaṃ nikkhipāpetvā tattha deti, pattaṃ  ādhārake vā bhūmiyaṃ vā ṭhapetvāpi ``ito gaṇhathā''ti vattuṃ vaṭṭati. sace titthiyo  vadati ``mayhaṃ nāma idaṃ santakaṃ, idha na ākirathā''ti ākiritabbaṃ. tassa santakattā  sahatthā dānaṃ nāma na hoti. sesamettha uttānameva.</p>
              <p>[03]eḷakalomasamuṭṭhānaṃ -- kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ,  ticittaṃ, tivedananti.</p>
              <p>[06] acelakasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. uyyojanasikkhāpadavaṇṇanā</h3n>
            <h4>
              <h4n> </h4n>
              <p>[03] 274^b^.^eb^ dutiyasikkhāpade -- ^b^paṭikkamanepī^eb^ti āsanasālāyampi. ^b^bhattavissagga^eb^nti  bhattakiccaṃ. ^b^na sambhāvesī^eb^ti na pāpuṇi.</p>
              <p>[03] 276^b^.^eb^ ^b^anācāra^eb^nti vuttāvasesaṃ kāyavacīdvāravītikkamaṃ. ^b^dassanūpacāraṃ vā  savanūpacāraṃ vā^eb^ ^a^V0.0110^ea^ ^b^vijahantassā^eb^ti ettha yadi ṭhito vā nisinno vā uyyojeti; yo  uyyojito, so vijahati, tassa ca āpatti nāma natthi. tasmiṃ pana vijahantepi atthato  itarena vijahitameva hoti. tasmā yo uyyojeti, tassevāyaṃ āpatti. tattha sace  ^a^M0.0122^ea^ upacārabbhantare eko pādo hoti, dukkaṭaṃ. sīmātikkame pācittiyaṃ.  ettha ca dassanūpacārassa abbhokāse dvādasahatthappamāṇaṃ, tathā savanūpacārassa. sace  pana antarā kuṭṭadvārapākārādayo honti, tehi antaritabhāvo dassanūpacārātikkamo,  tassa vasena āpatti ^a^P4.0856^ea^ veditabbā. ^b^na añño koci paccayo hotī^eb^ti  ṭhapetvā vuttappakāramanācāraṃ aññaṃ kiñci kāraṇaṃ na hoti.</p>
              <p>[03] 277^b^.^eb^ ^b^kalisāsanaṃ āropetī^eb^ti ^b^``kalī''^eb^ti kodho; tassa sāsanaṃ āropeti;  kodhassa āṇaṃ āropeti; kodhavasena ṭhānanisajjādīsu dosaṃ dassetvā ``passatha bho imassa  ṭhānaṃ, nisajjaṃ ālokitaṃ vilokitaṃ khāṇuko viya tiṭṭhati, sunakho viya  nisīdati, makkaṭo viya ito cito ca viloketī''ti evaṃ amanāpavacanaṃ vadati ``appeva  nāma imināpi ubbāḷho pakkameyyā''ti. sesaṃ uttānameva.</p>
              <p>[03]tisamuṭṭhānaṃ -- kāyacittato vācācittato kāyavācācittato ca samuṭṭhāti, kiriyaṃ,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  tivedananti.</p>
              <p>[06] uyyojanasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. sabhojanasikkhāpadavaṇṇanā</h3n>
            <h4>
              <h4n> </h4n>
              <p>[03] 279^b^.^eb^ tatiyasikkhāpade -- ^b^sayanighare^eb^ti sayaniyaghare. ^b^yato ayyassa bhikkhā dinnā^eb^ti  yasmā bhikkhā dinnā, yaṃ āgatena laddhabbaṃ taṃ vo laddhaṃ; gacchathāti adhippāyo. ^b^pariyuṭṭhito^eb^ti  rāgapariyuṭṭhito; methunādhippāyoti attho.</p>
              <p>[03] 280^b^.^eb^ saha ubhohi janehīti sabhojanaṃ; tasmiṃ ^b^sabhojane^eb^. atha vā ^b^sabhojane^eb^ti sabhoge.  rāgapariyuṭṭhitassa hi purisassa itthī bhogo itthiyā ca puriso. tenevassa padabhājane --  ``itthī ceva hoti puriso cā''tiādi vuttaṃ. ^b^mahallake ghare^eb^ti mahallake  sayanighare. ^b^piṭṭhasaṅghāṭassa hatthapāsaṃ vijahitvā^eb^ti tassa sayanighare gabbhassa yo  piṭṭhasaṅghāṭo, tassa hatthapāsaṃ vijahitvā; antosayanassa āsanne ^a^M0.0123^ea^ ṭhāne nisīdatīti  attho. īdisañca sayanigharaṃ ^a^V0.0111^ea^ mahācatussālādīsu hoti. ^b^piṭṭhivaṃsaṃ atikkamitvā^eb^ti  iminā majjhātikkamaṃ dasseti. tasmā yathā vā tathā vā katassa khuddakassa sayanigharassa  majjhātikkame āpatti veditabbā. sesamettha uttānameva.</p>
              <p>[03]paṭhamapārājikasamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ,  akusalacittaṃ, dvivedananti.</p>
              <p>[06] sabhojanasikkhāpadaṃ tatiyaṃ.</p>
              <p>[03] 284^b^.^eb^ catutthapañcamasikkhāpadesu yaṃ vattabbaṃ siyā, taṃ sabbaṃ aniyatadvaye vuttanayameva.  yathā ca sabhojanasikkhāpadaṃ ^a^P4.0857^ea^, evametānipi paṭhamapārājikasamuṭṭhānānevāti.</p>
              <p>[06] rahopaṭicchannasikkhāpadaṃ catutthaṃ, rahonisajjasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. cārittasikkhāpadavaṇṇanā</h3n>
            <h4>
              <h4n> </h4n>
              <p>[03] 294^b^.^eb^ chaṭṭhasikkhāpade -- ^b^dethāvuso bhatta^eb^nti ettha taṃ kira bhattaṃ abhihaṭaṃ ahosi, tasmā  evamāhaṃsu. anabhihaṭe pana evaṃ vattuṃ na labbhati, payuttavācā hoti.</p>
              <p>[03] 295^b^.^eb^ ^b^tena hi bhikkhave paṭiggahetvā nikkhipathā^eb^ti idaṃ pana bhagavā kulassa  saddhānurakkhaṇatthāya āha. yadi ``bhājetvā khādathā''ti vadeyya, manussānaṃ pasādaññathattaṃ  siyā. ^b^ussāriyitthā^eb^ti paṭihariyittha; gharaṃyeva naṃ gahetvā agamaṃsūti vuttaṃ  hoti.</p>
              <p>[03] 298^b^.^eb^ ^b^santaṃ bhikkhu^eb^nti ettha kittāvatā santo hoti, kittāvatā asantoti? antovihāre  yattha ṭhitassa kulāni payirupāsanacittaṃ uppannaṃ, tato paṭṭhāya yaṃ passe vā abhimukhe  vā passati, yassa sakkā hoti pakativacanena ārocetuṃ, ayaṃ santo nāma. ito  cito ca pariyesitvā ārocanakiccaṃ nāma natthi. yo hi evaṃ pariyesitabbo,  so asantoyeva. apica antoupacārasīmāya bhikkhuṃ disvā āpucchissāmīti gantvā  tattha yaṃ passati, so ^a^M0.0124^ea^ āpucchitabbo. no ce passati, asantaṃ bhikkhuṃ  anāpucchā paviṭṭho nāma hoti.</p>
              <p>[03] 302^b^.^eb^ ^b^antarārāma^eb^nti ^a^V0.0112^ea^ antogāme vihāro hoti, taṃ gacchati. ^b^bhattiyaghara^eb^nti nimantitagharaṃ  vā salākabhattādidāyakānaṃ vā gharaṃ. ^b^āpadāsū^eb^ti jīvitabrahmacariyantarāyesu sati  gantuṃ vaṭṭati. sesamettha uttānameva.</p>
              <p>[03]kathinasamuṭṭhānaṃ -- kāyavācato kāyavācācittato ca samuṭṭhāti, kiriyākirayaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] cārittasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. mahānāmasikkhāpadavaṇṇanā</h3n>
            <h4>
              <h4n> </h4n>
              <p>[03] 303^b^.^eb^ sattamasikkhāpade -- ^b^mahānāmo^eb^ nāma bhagavato cūḷapituputto māsamattena mahallakataro  dvīsu phalesu patiṭṭhito ariyasāvako. ^b^bhesajjaṃ ussannaṃ hotī^eb^ti vajato  āharitvā ṭhapitasappi bahu hoti.</p>
              <p>[03] 306^b^.^eb^ ^b^sāditabbā^eb^ti tasmiṃ samaye rogo natthīti na paṭikkhipitabbā; roge sati  viññāpessāmīti adhivāsetabbā. ^b^ettakehi bhesajjehi pavāremī^eb^ti nāmavasena  sappitelādīsu dvīhi tīhi vā parimāṇavasena patthena nāḷiyā āḷhakenāti  ^a^P4.0858^ea^ vā.^b^aññaṃ bhesajjaṃ viññāpetī^eb^ti sappinā pavārito telaṃ viññāpeti,  āḷhakena pavārito doṇaṃ. ^b^na bhesajjena karaṇīyenā^eb^ti missakabhattenapi ce  yāpetuṃ sakkoti, na bhesajjakaraṇīyaṃ nāma hoti.</p>
              <p>[03] 310^b^.^eb^ ^b^pavāritāna^eb^nti ye attano puggalikāya pavāraṇāya pavāritā; tesaṃ pavāritānurūpena  viññattiyā anāpatti. saṅghavasena pavāritesu pana pamāṇaṃ sallakkhetabbamevāti.  sesaṃ uttānameva.</p>
              <p>[03]chasamuṭṭhānaṃ ^a^M0.0125^ea^ -- kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ,  vacīkammaṃ, ticittaṃ, tivedananti.</p>
              <p>[06] mahānāmasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. uyyuttasenāsikkhāpadavaṇṇanā</h3n>
            <h4>
              <h4n> </h4n>
              <p>[03] 311^b^.^eb^ aṭṭhame ^a^V0.0113^ea^ -- ^b^abbhuyyāto^eb^ti abhiuyyāto; parasenaṃ abhimukho gamissāmīti nagarato  niggatoti attho. ^b^uyyutta^eb^nti katauyyogaṃ; gāmato nikkhantanti attho.</p>
              <p>[03] 314^b^.^eb^ ^b^dvādasapuriso hatthī^eb^ti cattāro ārohakā ekekapādarakkhakā dve dveti evaṃ  dvādasapuriso hoti. ^b^tipuriso asso^eb^ti eko ārohako dve pādarakkhakāti  evaṃ tipuriso hoti. ^b^catupuriso ratho^eb^ti eko sārathi eko yodho dve āṇirakkhakāti  evaṃ catupuriso hoti. ^b^cattāro purisā sarahatthā^eb^ti āvudhahatthā cattāro purisāti  ayaṃ pacchimakoṭiyā caturaṅgasamannāgatā senā nāma. īdisaṃ senaṃ dassanāya gacchato  pade pade dukkaṭaṃ. ^b^dassanūpacāraṃ vijahitvā^eb^ti kenaci antaritā vā ninnaṃ  oruḷhā vā na dissati; idha ṭhatvā na sakkā daṭṭhunti aññaṃ ṭhānaṃ gantvā passato payoge  payoge pācittiyanti attho.</p>
              <p>[03] 315^b^.^eb^ ^b^ekameka^eb^nti hatthiādīsu catūsu aṅgesu ekamekaṃ; antamaso ekapurisāruḷhakahatthimpi  ekampi sarahatthaṃ purisaṃ. ^b^anuyyuttā^eb^ nāma rājā uyyānaṃ vā nadiṃ vā gacchati;  evaṃ anuyyuttā hoti.</p>
              <p>[03] 316^b^.^eb^ ^b^āpadāsū^eb^ti jīvitabrahmacariyantarāyesu sati ettha gato muñcissāmīti gacchato  anāpatti. sesamettha uttānameva. eḷakalomasamuṭṭhānaṃ -- kiriyaṃ, nosaññāvimokkhaṃ,  acittakaṃ, lokavajjaṃ, kāyakammaṃ, akusalacittaṃ, tivedananti.</p>
              <p>[06] uyyuttasenāsikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. senāvāsasikkhāpadavaṇṇanā</h3n>
            <h4>
              <h4n> </h4n>
              <p>[03] 319^b^.^eb^ navame ^a^P4.0859^ea^ ^a^M0.0126^ea^ -- ^b^atthaṅgate sūriye senāya vasatī^eb^ti tiṭṭhatu  vā nisīdatu vā sayatu vā sacepi ākāse iddhiyā kañci iriyāpathaṃ kappeti,  pācittiyameva. ^b^senā vā paṭisenāya ruddhā hotī^eb^ti yathā sañcāro chijjati; evaṃ  ^a^V0.0114^ea^ ruddhā hoti. ^b^palibuddho^eb^ti verikena vā issarena vā ruddho. sesaṃ uttānameva.  eḷakalomasamuṭṭhānaṃ -- kiriyaṃ, nosaññāvimokkhaṃ, acittakaṃ, paṇṇattivajjaṃ,  kāyakammaṃ, ticittaṃ, tivedananti.</p>
              <p>[06] senāvāsasikkhāpadaṃ navamaṃ.</p>
            </h4>
          </h3>
          <h3>
            <h3n> 10. uyyodhikasikkhāpadavaṇṇanā</h3n>
            <h4>
              <h4n> </h4n>
              <p>[03] 322^b^.^eb^ dasame -- uggantvā uggantvā ettha yujjhantīti ^b^uyyodhikaṃ;^eb^ sampahāraṭṭhānassetaṃ  adhivacanaṃ. balassa aggaṃ jānanti etthāti ^b^balaggaṃ;^eb^ balagaṇanaṭṭhānanti attho. senāya  viyūhaṃ ^b^senābyūhaṃ;^eb^ senānivesassetaṃ adhivacanaṃ. ^b^tayo hatthī pacchimaṃ  hatthānīka^eb^nti yo pubbe vutto dvādasapuriso hatthīti tena hatthinā tayo hatthī.  sesesupi eseva nayo. sesaṃ uyyuttasenāsikkhāpade vuttanayeneva veditabbaṃ saddhiṃ  samuṭṭhānādīhīti.</p>
              <p>[06] uyyodhikasikkhāpadaṃ dasamaṃ.</p>
              <p>[06] samatto vaṇṇanākkamena acelakavaggo pañcamo.</p>
            </h4>
          </h3>
        </h2>
        <h2>
          <h2n> 6. surāpānavaggo</h2n>
          <h3>
            <h3n> 1. surāpānasikkhāpadavaṇṇanā</h3n>
            <h4>
              <h4n> </h4n>
              <p>[03] 326^b^.^eb^ surāpānavaggassa paṭhamasikkhāpade -- ^b^bhaddavatikā^eb^ti eko gāmo, so bhaddikāya  vatiyā samannāgatattā etaṃ nāma labhi. ^b^pathāvino^eb^ti addhikā. ^b^tejasā teja^eb^nti  attano tejasā ānubhāvena nāgassa tejaṃ. ^b^kāpotikā^eb^ti kapotapādasamavaṇṇarattobhāsā.  ^b^pasannā^eb^ti surāmaṇḍassetaṃ ^a^M0.0127^ea^ adhivacanaṃ. ^b^ananucchaviyaṃ bhikkhave sāgatassā^eb^ti  pañcābhiññassa sato majjapānaṃ nāma na anucchaviyanti vuttaṃ hoti.</p>
              <p>[03] 328^b^.^eb^ ^b^pupphāsavo^eb^ nāma madhukapupphādīnaṃ rasena kato. ^b^phalāsavo^eb^ nāma muddikaphalādīni  madditvā tesaṃ rasena kato. ^b^madhvāsavo^eb^ nāma muddikānaṃ jātirasena kato;  makkhikamadhunāpi kariyatīti ^a^V0.0115^ea^ vadanti. ^b^guḷāsavo^eb^ nāma ucchurasādīhi kariyati.  ^b^surā^eb^ nāma piṭṭhakiṇṇapakkhittā; nāḷikerādīnampi rasena katā surātveva saṅkhyaṃ  gacchati, tassāyeva kiṇṇapakkhittāya maṇḍe gahite merayotveva saṅkhyaṃ gacchatīti vadanti.  ^b^antamaso kusaggenapi pivatī^eb^ti etaṃ suraṃ vā merayaṃ vā bījato paṭṭhāya kusaggena  pivatopi pācittiyanti ^a^P4.0860^ea^ attho. ekena pana payogena bahumpi pivantassa  ekā āpatti. vicchinditvā vicchinditvā pivato payogagaṇanāya āpattiyo.</p>
              <p>[03] 329^b^.^eb^ ^b^amajjañca hoti majjavaṇṇaṃ majjagandhaṃ majjarasa^eb^nti loṇasovīrakaṃ vā suttaṃ vā  hoti. ^b^sūpasampāke^eb^ti vāsagāhāpanatthaṃ īsakaṃ majjaṃ pakkhipitvā sūpaṃ pacanti,  tasmiṃ anāpatti. ^b^maṃsasampāke^eb^pi eseva nayo. telaṃ pana vātabhesajjatthaṃ  majjena saddhiṃ pacanti, tasmimpi anatikkhittamajjeyeva anāpatti, yaṃ pana atikkhittamajjaṃ  hoti, ettha majjassa vaṇṇagandharasā paññāyanti, tasmiṃ āpattiyeva. ^b^amajjaṃ ariṭṭha^eb^nti  yo ariṭṭho majjaṃ na hoti, tasmiṃ anāpatti. āmalakādīnaṃyeva kira rasena ariṭṭhaṃ  karonti, so majjavaṇṇagandharasoyeva hoti, na ca majjaṃ; taṃ sandhāyetaṃ vuttaṃ. yo pana  sambhārapakkhitto, so majjaṃ hoti, bījato paṭṭhāya na vaṭṭati. sesamettha uttānameva.  eḷakalomasamuṭṭhānaṃ -- kiriyaṃ, nosaññāvimokkhaṃ, acittakaṃ, lokavajjaṃ, kāyakammaṃ  akusalacittaṃ, tivedananti. vatthuajānanatāya cettha acittakatā veditabbā, akusaleneva  pātabbatāya lokavajjatāti.</p>
              <p>[06] surāpānasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. aṅgulipatodakasikkhāpadavaṇṇanā</h3n>
            <h4>
              <h4n> </h4n>
              <p>[03] 330^b^.^eb^ dutiye ^a^M0.0128^ea^ -- ^b^aṅgulipatodakenā^eb^ti aṅgulīhi upakacchakādighaṭṭanaṃ  vuccati. ^b^uttasanto^eb^ti atihāsena kilamanto. ^b^anassāsako^eb^ti upacchinnāssāsapassāsasañcāro  hutvā. ^b^anupasampannaṃ kāyena kāya^eb^nti ettha bhikkhunīpi anupasampannaṭṭhāne ṭhitā,  tampi khiḍḍādhippāyena phusantassa dukkaṭaṃ. sesamettha uttānameva.</p>
              <p>[03]paṭhamapārājikasamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ,  akusalacittaṃ, dvivedananti.</p>
              <p>[06] aṅgulipatodakasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. hasadhammasikkhāpadavaṇṇanā</h3n>
            <h4>
              <h4n> </h4n>
              <p>[03] 335^b^.^eb^ tatiye ^a^V0.0116^ea^ -- ^b^appakataññuno^eb^ti yaṃ bhagavatā pakataṃ paññattaṃ, taṃ na jānantīti  attho.</p>
              <p>[03] 336^b^.^eb^ ^b^udake hasadhamme^eb^ti udakakīḷikā ^a^P4.0861^ea^ vuccati. ^b^uparigopphake^eb^ti  gopphakānaṃ uparibhāgappamāṇe. ^b^hasādhippāyo^eb^ti kīḷādhippāyo. ^b^nimujjati  vā^eb^tiādīsu nimujjanatthāya orohantassa padavāre padavāre dukkaṭaṃ. nimujjanummujjanesu  payoge payoge pācittiyaṃ. nimujjitvā antoudakeyeva gacchantassa hatthavārapadavāresu  sabbattha pācittiyaṃ. ^b^palavatī^eb^ti tarati. hatthehi tarantassa hatthavāre hatthavāre  pācittiyaṃ. pādesupi eseva nayo. yena yena aṅgena tarati, tassa tassa payoge  payoge pācittiyaṃ. tīrato vā rukkhato vā udake patati, pācittiyameva. ^b^nāvāya  kīḷatī^eb^ti phiyārittādīhi nāvaṃ pājento vā tīre ussārento vā nāvāya  kīḷati, dukkaṭaṃ.</p>
              <p>[03]^b^hatthena vā^eb^tiādīsupi payoge payoge dukkaṭaṃ. keci hatthena udake khittāya  kathalāya patanuppatanavāresu dukkaṭaṃ vadanti, taṃ na gahetabbaṃ. tattha hi ekapayogattā  ekameva dukkaṭaṃ, apica uparigopphake vuttāni ummujjanādīni ṭhapetvā aññena  yena kenaci ākārena udakaṃ otaritvā vā anotaritvā vā yattha katthaci ṭhitaṃ  udakaṃ ^a^M0.0129^ea^ antamaso binduṃ gahetvā khipanakīḷāyapi kīḷantassa dukkaṭameva,  atthajotakaṃ pana akkharaṃ likhituṃ vaṭṭati, ayamettha vinicchayo. sesamettha uttānameva.</p>
              <p>[03]paṭhamapārājikasamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ,  akusalacittaṃ, tivedananti.</p>
              <p>[06] hasadhammasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. anādariyasikkhāpadavaṇṇanā</h3n>
            <h4>
              <h4n> </h4n>
              <p>[03] 342^b^.^eb^ catutthe -- ^b^kathāyaṃ nasseyyā^eb^ti kathaṃ ayaṃ dhammo tanti paveṇī nasseyya.  ^b^taṃ vā na sikkhitukāmo^eb^ti yena paññattena vuccati, taṃ paññattaṃ na sikkhitukāmo.  ^b^apaññattenā^eb^ti sutte vā abhidhamme vā āgatena.</p>
              <p>[03] 344^b^.^eb^ ^b^evaṃ^eb^ ^a^V0.0117^ea^ ^b^amhākaṃ ācariyānaṃ uggaho^eb^ti ettha gārayho ācariyuggaho na gahetabbo;  paveṇiyā āgato ācariyuggahova gahetabbo. kurundiyaṃ pana ``lokavajje ācariyuggaho  na vaṭṭati, paṇṇattivajje pana vaṭṭatī''ti vuttaṃ. mahāpaccariyaṃ ``suttaṃ suttānulomañca  uggahitakānaṃyeva ācariyānaṃ uggaho pamāṇaṃ, ajānantānaṃ kathā appamāṇanti vuttaṃ.  taṃ sabbaṃ paveṇiyā āgatesamodhānaṃ gacchati. sesaṃ uttānamevāti.</p>
              <p>[03]tisamuṭṭhānaṃ ^a^P4.0862^ea^ -- kāyacittato vācācittato kāyavācācittato ca  samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,  akusalacittaṃ, dukkhavedananti.</p>
              <p>[06] anādariyasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. bhiṃsāpanasikkhāpadavaṇṇanā</h3n>
            <h4>
              <h4n> </h4n>
              <p>[03] 345^b^.^eb^ pañcame -- rūpūpahārādayo manussaviggahe vuttanayeneva veditabbā. sesaṃ  uttānameva. samuṭṭhānādīni anādariyasadisānevāti.</p>
              <p>[06] bhiṃsāpanasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. jotisikkhāpadavaṇṇanā</h3n>
            <h4>
              <h4n> </h4n>
              <p>[03] 350^b^.^eb^ chaṭṭhe ^a^M0.0130^ea^ -- ^b^bhaggā^eb^ti janapadassa nāmaṃ. ^b^saṃsumāragira^eb^nti nagarassa.  ^b^bhesakaḷāvana^eb^nti tannissitavanassa. taṃ pana migānaṃ phāsuvihāratthāya dinnattā  ^b^migadāyo^eb^ti vuccati. ^b^samādahitvā^eb^ti jāletvā. ^b^paripātesī^eb^ti anubandhi.</p>
              <p>[03] 352^b^.^eb^ ^b^padīpepī^eb^ti padīpujjalanepi. ^b^jotikepī^eb^ti pattapacanasedakammādīsu  jotikaraṇe. ^b^tathārūpapaccayā^eb^ti padīpādipaccayā.</p>
              <p>[03] 354-5^b^.^eb^ ^b^sayaṃ samādahatī^eb^ti ettha jotiṃ samādahitukāmatāya araṇisaṇṭhapanato paṭṭhāya yāva  jālā na uṭṭhahati, tāva sabbapayogesu dukkaṭaṃ. ^b^paṭilātaṃ ukkhipatī^eb^ti dayhamānaṃ alātaṃ  ^a^V0.0118^ea^ patitaṃ ukkhipati, puna yathāṭhāne ṭhapetīti attho. evaṃ avijjhātaṃ ukkhipitvā  pakkhipantasseva dukkaṭaṃ, vijjhātaṃ puna jālāpentassa pācittiyameva.</p>
              <p>[03] 356^b^.^eb^ ^b^tathārūpapaccayā^eb^ti ṭhapetvā padīpādīni aññenapi tathārūpena paccayena samādahantassa  anāpatti. ^b^āpadāsū^eb^ti duṭṭhavāḷamigāmanussehi upaddavo hoti, tattha samādahantassāpi  anāpatti. sesaṃ uttānamevāti. chasamuṭṭhānaṃ -- kiriyaṃ, nosaññāvimokkhaṃ, acittakaṃ,  paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] jotisikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. nahānasikkhāpadavaṇṇanā</h3n>
            <h4>
              <h4n> </h4n>
              <p>[03] 364^b^.^eb^ sattame -- ^b^cuṇṇena vā mattikāya vā^eb^ti ettha cuṇṇamattikānaṃ abhisaṅkharaṇakālato  paṭṭhāya sabbapayogesu dukkaṭaṃ.</p>
              <p>[03] 366^b^.^eb^ ^b^pāraṃ gacchanto nhāyatī^eb^ti ettha sukkhāya nadiyā vālikaṃ ukkiritvā katāavāṭakesupi  nhāyituṃ vaṭṭati. ^b^āpadāsū^eb^ti bhamarādīhi ^a^P4.0863^ea^ anubaddhassa udake nimujjituṃ  vaṭṭatīti. sesamettha uttānameva. eḷakalomasamuṭṭhānaṃ -- kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, ticittaṃ, tivedananti.</p>
              <p>[06] nahānasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. dubbaṇṇakaraṇasikkhāpadavaṇṇanā</h3n>
            <h4>
              <h4n> </h4n>
              <p>[03] 368-9^b^.^eb^ aṭṭhame ^a^M0.0131^ea^ -- ^b^navaṃ pana bhikkhunā cīvaralābhenā^eb^ti ettha alabhīti labho;  labhoyeva lābho. kiṃ alabhi? cīvaraṃ. kīdisaṃ? navaṃ. iti ``navacīvaralābhenā''ti  vattabbe anunāsikalopaṃ akatvā ``navacīvaralābhenā''ti vuttaṃ; paṭiladdhanavacīvarenāti  attho. majjhe ṭhitapadadvaye ^b^panā^eb^ti nipāto. ^b^bhikkhunā^eb^ti yena laddhaṃ tassa nidassanaṃ.  padabhājane pana byañjanaṃ anādiyitvā yaṃ laddhaṃ taṃ dassetuṃ ``cīvaraṃ nāma channaṃ  cīvarāna''ntiādi vuttaṃ. ^b^cīvara^eb^nti ettha yaṃ nivāsetuṃ vā pārupituṃ vā sakkā  hoti, tadeva veditabbaṃ. teneva ``vikappanupagapacchima''nti ^a^V0.0119^ea^ na vuttaṃ. ^b^kaṃsanīla^eb^nti  cammakāranīlaṃ. mahāpaccariyaṃ pana ``ayomalaṃ lohamalaṃ etaṃ kaṃsanīlaṃ nāmā''ti  vuttaṃ. ^b^palāsanīla^eb^nti yo koci nīlavaṇṇo paṇṇaraso. ^b^dubbaṇṇakaraṇaṃ ādātabba^eb^nti  etaṃ kappabinduṃ sandhāya vuttaṃ; na nīlādīhi sakalacīvarassa dubbaṇṇakaraṇaṃ.  tañca pana kappaṃ ādiyantena cīvaraṃ rajitvā catūsu vā koṇesu tīsu vā  dvīsu vā ekasmiṃ vā koṇe morassa akkhimaṇḍalamattaṃ vā maṅkulapiṭṭhimattaṃ vā ādātabbaṃ.  mahāpaccariyaṃ ``patte vā gaṇṭhiyaṃ vā na vaṭṭatī''ti vuttaṃ. mahāaṭṭhakathāyaṃ pana  ``vaṭṭatiyevā''ti vuttaṃ. pāḷikappakaṇṇikakappādayo pana sabbattha paṭisiddhā,  tasmā ṭhapetvā ekaṃ vaṭṭabinduṃ aññena kenacipi vikārena kappo na kātabbo.</p>
              <p>[03] 371^b^.^eb^ ^b^aggaḷe^eb^tiādīsu etāni aggaḷādīni kappakatacīvare pacchā āropetvā kappakaraṇakiccaṃ  natthi. sesaṃ uttānameva. eḷakalomasamuṭṭhānaṃ -- kiriyākiriyaṃ, nosaññāvimokkhaṃ,  acittakaṃ, paṇṇattivajjaṃ; kāyakammaṃ, ticittaṃ, tivedananti.</p>
              <p>[06] dubbaṇṇakaraṇasikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. vikappanasikkhāpadavaṇṇanā</h3n>
            <h4>
              <h4n> </h4n>
              <p>[03] 374^b^.^eb^ navame ^a^P4.0864^ea^ -- ^b^tassa vā adinna^eb^nti cīvarasāmikassa ``paribhuñja  vā vissajjehi vā yathāpaccayaṃ vā karohī''ti evaṃ vatvā adinnaṃ. ^b^tassa vā  avissasanto^eb^ti yena vinayakammaṃ kataṃ, tassa avissāsena vā. tena ^a^M0.0132^ea^  pana dinnaṃ vā tassa vissāsena vā paribhuñjantassa anāpatti. sesamettha tiṃsakavaṇṇanāyaṃ  vuttanayattā uttānamevāti. kathinasamuṭṭhānaṃ -- kāyavācato kāyavācācittato ca  samuṭṭhāti, kiriyākiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ,  vacīkammaṃ, ticittaṃ, tivedananti.</p>
              <p>[06] vikappanasikkhāpadaṃ navamaṃ.</p>
            </h4>
          </h3>
          <h3>
            <h3n> 10. cīvarāpanidhānasikkhāpadavaṇṇanā</h3n>
            <h4>
              <h4n> </h4n>
              <p>[03] 377-81^b^.^eb^ dasame -- ^b^apanidhentī^eb^ti apanetvā nidhenti. ^b^hasāpekkho^eb^ti hasādhippāyo.  ^b^aññaṃ parikkhāra^eb^nti pāḷiyā anāgataṃ pattatthavikādiṃ. ^b^dhammiṃ kathaṃ  katvā^eb^ti ``samaṇena nāma anihitaparikkhārena ^a^V0.0120^ea^ bhavituṃ na vaṭṭatī''ti evaṃ dhammakathaṃ  kathetvā dassāmīti nikkhipato anāpatti. sesamettha uttānameva. tisamuṭṭhānaṃ --  kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  tivedananti.</p>
              <p>[06] cīvarāpanidhānasikkhāpadaṃ dasamaṃ.</p>
              <p>[06] samatto vaṇṇanākkamena surāpānavaggo chaṭṭho.</p>
            </h4>
          </h3>
        </h2>
        <h2>
          <h2n> 7. sappāṇakavaggo</h2n>
          <h3>
            <h3n> 1. sañciccapāṇasikkhāpadavaṇṇanā</h3n>
            <h4>
              <h4n> </h4n>
              <p>[03] 382^b^.^eb^ sappāṇakavaggassa paṭhamasikkhāpade -- ^b^issāso hotī^eb^ti gihikāle dhanuggahācariyo  hoti. ^b^jīvitā voropitā^eb^ti jīvitā viyojitā.</p>
              <p>[03]sikkhāpadepi ^b^voropeyyā^eb^ti viyojeyya. yasmā pana vohāramattamevetaṃ; na hettha  kiñci viyojite sīsālaṅkāre sīsaṃ viya jīvitā voropite pāṇepi jīvitaṃ  nāma visuṃ tiṭṭhati, aññadatthu antaradhānameva ^a^M0.0133^ea^ gacchati, tasmā tamatthaṃ dassetuṃ  padabhājane ``jīvitindriyaṃ upacchindatī''tiādi vuttaṃ. imasmiñca sikkhāpade  tiracchānagatoyeva ``pāṇo''ti veditabbo. taṃ khuddakampi mahantampi mārentassa  āpattinānākaraṇaṃ natthi. mahante pana upakkamamahantattā akusalamahattaṃ hoti.  ^b^pāṇe pāṇasaññī^eb^ti antamaso mañcapīṭhaṃ sodhento maṅgulabījakepi pāṇasaññī nikkāruṇikatāya  ^a^P4.0865^ea^ taṃ bhindanto apaneti, pācittiyaṃ. tasmā evarūpesu ṭhānesu  kāruññaṃ upaṭṭhapetvā appamattena vattaṃ kātabbaṃ. sesaṃ manussaviggahe vuttanayeneva  veditabbaṃ saddhiṃ samuṭṭhānādīhīti.</p>
              <p>[06] sañciccapāṇasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. sappāṇakasikkhāpadavaṇṇanā</h3n>
            <h4>
              <h4n> </h4n>
              <p>[03] 387^b^.^eb^ dutiye ^a^V0.0121^ea^ -- ^b^sappāṇaka^eb^nti ye pāṇakā paribhogena maranti, tehi pāṇakehi sappāṇakaṃ,  tādisañhi jānaṃ paribhuñjato payoge payoge pācittiyaṃ. pattapūrampi avicchinditvā  ekapayogena pivato ekā āpatti. tādisena udakena sāmisaṃ pattaṃ āviñchitvā  dhovatopi tādise udake uṇhayāgupattaṃ nibbāpayatopi taṃ udakaṃ hatthena vā uḷuṅkena  vā gahetvā nhāyatopi payoge payoge pācittiyaṃ. udakasoṇḍiṃ vā pokkharaṇiṃ  vā pavisitvā bahinikkhamanatthāya vīciṃ uṭṭhāpayatopi. soṇḍiṃ vā pokkharaṇiṃ vā  sodhentehi tato gahitaudakaṃ udakeyeva āsiñcitabbaṃ. samīpamhi udake asati  kappiyaudakassa aṭṭha vā dasa vā ghaṭe udakasaṇṭhānakappadese āsiñcitvā tattha āsiñcitabbaṃ.  ``pavaṭṭitvā udake patissatī''ti uṇhapāsāṇe udakaṃ nāsiñcitabbaṃ. kappiyaudakena  pana pāsāṇaṃ nibbāpetvā āsiñcituṃ vaṭṭati. sesamettha uttānameva.</p>
              <p>[06] tisamuṭṭhānaṃ -- kiriyaṃ, saññāvimokkhaṃ, sacittakaṃ, paṇṇattivajjaṃ, kāyakammaṃ,</p>
              <p>[03] vacīkammaṃ, ticittaṃ, tivedananti. ettha ca paṭaṅgapāṇakānaṃ patanaṃ ñatvāpi suddhacittatāya  dīpajālane viya sappāṇakabhāvaṃ ñatvāpi udakasaññāya paribhuñjitabbato paṇṇattivajjatā  veditabbāti.</p>
              <p>[06] sappāṇakasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. ukkoṭanasikkhāpadavaṇṇanā</h3n>
            <h4>
              <h4n> </h4n>
              <p>[03] 392^b^.^eb^ tatiyasikkhāpade ^a^M0.0134^ea^ -- ^b^ukkoṭentī^eb^ti tassa tassa bhikkhuno santikaṃ  gantvā ``akataṃ kamma''ntiādīni vadantā uccālenti; yathāpatiṭṭhitabhāvena patiṭṭhātuṃ  na denti.</p>
              <p>[03] 393^b^.^eb^ ^b^yathādhamma^eb^nti yo yassa adhikaraṇassa vūpasamanāya dhammo vutto, teneva dhammenāti  attho. ^b^nihatādhikaraṇa^eb^nti nihataṃ adhikaraṇaṃ; satthārā vuttadhammeneva vūpasamitaṃ  adhikaraṇanti attho.</p>
              <p>[03] 395^b^.^eb^ ^b^dhammakamme dhammakammasaññī^eb^ti yena kammena taṃ ^a^P4.0866^ea^ adhikaraṇaṃ  vūpasamitaṃ, tañce dhammakammaṃ hoti, tasmiṃ dhammakamme ayampi dhammakammasaññī hutvā  yadi ukkoṭeti, pācittiyaṃ āpajjatīti ^a^V0.0122^ea^ attho. etena nayena sesapadānipi veditabbāni.  ayamettha saṅkhepo, vitthāro pana ``imesaṃ catunnaṃ adhikaraṇānaṃ kati ukkoṭanā''tiādinā  nayena parivāre vutto. aṭṭhakathāsu taṃ sabbaṃ āharitvā tassevattho vaṇṇito.  mayaṃ pana taṃ tattheva vaṇṇayissāma. idha āharitvā vaṇṇiyamāne hi suṭṭhutaraṃ sammoho  bhaveyyāti na vaṇṇayimha. sesamettha uttānameva. tisamuṭṭhānaṃ -- kiriyaṃ, saññāvimokkhaṃ,  sacittakaṃ, lokavajjaṃ, kāyakammaṃ, vacīkammaṃ, akusalacittaṃ, dukkhavedananti.</p>
              <p>[06] ukkoṭanasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. duṭṭhullasikkhāpadavaṇṇanā</h3n>
            <h4>
              <h4n> </h4n>
              <p>[03] 399^b^.^eb^ catutthe -- ^b^duṭṭhullā nāma āpattī^eb^ti ettha cattāri pārājikāni atthuddhāravasena  dassitāni, saṅghādisesāpatti pana adhippetā, taṃ chādentassa pācittiyaṃ. ^b^dhuraṃ  nikkhittamatte^eb^ti dhure nikkhittamatte. sacepi dhuraṃ nikkhipitvā pacchā āroceti,  na rakkhati; dhuraṃ nikkhittamatteyeva pācittiyanti vuttaṃ hoti. sace pana evaṃ  dhuraṃ nikkhipitvā paṭicchādanatthameva aññassa āroceti, sopi aññassāti etenupāyena  samaṇasatampi samaṇasahassampi āpattiṃ āpajjatiyeva tāva, yāva koṭi na chijjati.  kadā pana koṭi chijjatīti? mahāsumatthero tāva vadati -- ``āpattiṃ āpanno  ekassa ^a^M0.0135^ea^ āroceti, so paṭinivattitvā tasseva āroceti; evaṃ koṭi  chijjatī''ti. mahāpadumatthero panāha -- ``ayañhi vatthupuggaloyeva. āpattiṃ  āpanno pana ekassa bhikkhuno āroceti, ayaṃ aññassa āroceti, so paṭinivattitvā  yenassa ārocitaṃ, tasseva āroceti; evaṃ tatiyena puggalena dutiyassa ārocite  koṭi chinnā hotī''ti.</p>
              <p>[03] 400^b^.^eb^ ^b^aduṭṭhullaṃ āpatti^eb^nti avasese pañcāpattikkhandhe. ^b^anupasampannassa duṭṭhullaṃ  vā aduṭṭhullaṃ vā ajjhācāra^eb^nti ettha anupasampannassa sukkavissaṭṭhi ca kāyasaṃsaggo  cāti ayaṃ duṭṭhullājjhācāro nāma. sesamettha uttānamevāti. dhuranikkhepasamuṭṭhānaṃ --  kāyavācācittato samuṭṭhāti, akiriyaṃ, saññāvimokkhaṃ, sacittakaṃ, lokavajjaṃ,  kāyakammaṃ, vacīkammaṃ, akusalacittaṃ ^a^P4.0867^ea^, dukkhavedananti.</p>
              <p>[06] duṭṭhullasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. ūnavīsativassasikkhāpadavaṇṇanā</h3n>
            <h4>
              <h4n> </h4n>
              <p>[03] 402^b^.^eb^ pañcamasikkhāpade -- ^a^V0.0123^ea^ ^b^aṅguliyo dukkhā bhavissantī^eb^ti akkharāni likhantassa  aṅguliyo dukkhā bhavissantīti cintesuṃ. ^b^urassa dukkho^eb^ti gaṇanaṃ sikkhantena bahuṃ  cintetabbaṃ hoti, tenassa uro dukkho bhavissatīti maññiṃsu. ^b^akkhīni dukkhā  bhavissantī^eb^ti rūpasuttaṃ sikkhantena kahāpaṇā parivattetvā parivattetvā passitabbā  honti, tenassa akkhīni dukkhāni bhavissantīti maññiṃsu. ḍaṃsādīsu ^b^ḍaṃsā^eb^ti  piṅgalamakkhikāyo. ^b^dukkhāna^eb^nti dukkhamānaṃ. ^b^tibbāna^eb^nti bahalānaṃ. ^b^kharāna^eb^nti  tikhiṇānaṃ. ^b^kaṭukāna^eb^nti pharusānaṃ; amanāpatāya vā kaṭukarasasadisānaṃ.  ^b^asātāna^eb^nti amadhurānaṃ. ^b^pāṇaharāna^eb^nti jīvitaharānaṃ.</p>
              <p>[03] 404^b^.^eb^ ^b^sīmaṃ sammannatī^eb^ti navaṃ sīmaṃ bandhati. kurundiyaṃ pana udakukkhepaparicchindanepi  dukkaṭaṃ vuttaṃ. ^b^paripuṇṇavīsativasso^eb^ti paṭisandhiggahaṇato paṭṭhāya paripuṇṇavīsativasso;  gabbhavīsopi hi paripuṇṇavīsativassotveva saṅkhye gacchati. yathāha --</p>
              <p>[02] ``tena ^a^M0.0136^ea^ kho pana samayena āyasmā kumārakassapo gabbhavīso upasampanno  hoti. atha kho āyasmato kumārakassapassa etadahosi -- `bhagavatā paññattaṃ, na ūnavīsativasso  puggalo upasampādetabboti. ahañcamhi gabbhavīso upasampanno. upasampanno nukhomhi,  nanu kho upasampanno'ti. bhagavato etamatthaṃ ārocesuṃ. yaṃ bhikkhave mātukucchimhi  paṭhamaṃ cittaṃ uppannaṃ, paṭhamaṃ viññāṇaṃ pātubhūtaṃ tadupādāya sāvassa jāti. anujānāmi,  bhikkhave, gabbhavīsaṃ upasampādetu''nti (mahāva0 124).</p>
              <p>[03]tattha yo dvādasamāse mātukucchismiṃ vasitvā mahāpavāraṇāya jāto, so tato  paṭṭhāya yāva ekūnavīsatime vasse mahāpavāraṇā, taṃ atikkamitvā pāṭipade upasampādetabbo.  etenupāyena hāyanavaḍḍhanaṃ veditabbaṃ.</p>
              <p>[03]porāṇakattherā pana ekūnavīsativassaṃ sāmaṇeraṃ nikkhamanīyapuṇṇamāsiṃ atikkamma pāṭipadadivase  upasampādenti, taṃ kasmāti? vuccate -- ekasmiṃ ^a^P4.0868^ea^ vasse cha cātuddasikauposathā  honti. iti vīsatiyā vassesu cattāro māsā parihāyanti. rājāno tatiye tatiye  vasse vassaṃ ukkaḍḍhanti. iti aṭṭhārasasu vassesu cha māsā vaḍḍhanti, tato uposathavasena  ^a^V0.0124^ea^ parihīne cattāro māse apanetvā dve māsā avasesā honti, te dve māse gahetvā  vīsativassāni paripuṇṇāni hontīti nikkaṅkhā hutvā nikkhamanīyapuṇṇamāsiṃ atikkamma  pāṭipade upasampādenti. ettha pana yo pavāretvā vīsativasso bhavissati, taṃ  sandhāya ``ekūnavīsativassa''nti vuttaṃ. tasmā yo mātukucchismiṃ dvādasamāse  vasi, so ekavīsativasso hoti. yo sattamāse vasi, so sattamāsādhikavīsativasso.  chamāsajāto pana na jīvati.</p>
              <p>[03] 406^b^.^eb^ ^b^anāpatti ūnavīsativassaṃ paripuṇṇavīsativassasaññī^eb^ti ettha kiñcāpi upasampādentassa  anāpatti, puggalo pana anupasampannova hoti. sace pana so dasavassaccayena aññaṃ  upasampādeti, tañce muñcitvā gaṇo pūrati, sūpasampanno. sopi ca yāva na jānāti,  tāvassa neva saggantarāyo ^a^M0.0137^ea^ na mokkhantarāyo, ñatvā pana puna upasampajjitabbaṃ.  sesaṃ uttānameva.</p>
              <p>[06] tisamuṭṭhānaṃ -- kiriyaṃ, saññāvimokkhaṃ, sacittakaṃ, paṇṇattivajjaṃ, kāyakammaṃ,</p>
              <p>[03] vacīkammaṃ, ticittaṃ, tivedananti.</p>
              <p>[06] ūnavīsativassasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. theyyasatthasikkhāpadavaṇṇanā</h3n>
            <h4>
              <h4n> </h4n>
              <p>[03] 407^b^.^eb^ chaṭṭhe -- ^b^paṭiyāloka^eb^nti sūriyālokassa paṭimukhaṃ; pacchimadisanti attho.  ^b^kammiyā^eb^ti suṅkaṭṭhāne kammikā.</p>
              <p>[03] 409^b^.^eb^ ^b^rājānaṃ vā theyyaṃ gacchantī^eb^ti rājānaṃ vā thenetvā vañcetvā rañño santakaṃ  kiñci gahetvā idāni na tassa dassāmāti gacchanti.</p>
              <p>[03] 411^b^.^eb^ ^b^visaṅketenā^eb^ti kālavisaṅketena divasavisaṅketena ca gacchato anāpatti.  maggavisaṅketena pana aṭavivisaṅketena vā āpattiyeva. sesamettha bhikkhunivagge vuttanayattā  uttānatthameva. theyyasatthasamuṭṭhānaṃ -- kāyacittato kāyavācācittato ca samuṭṭhāti,  kiriyaṃ, saññāvimokkhaṃ, sacittakaṃ, paṇṇattivajjaṃ, kāyakammaṃ, vacīkammaṃ,  ticittaṃ, tivedananti.</p>
              <p>[06] theyyasatthasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. saṃvidhānasikkhāpadavaṇṇanā</h3n>
            <h4>
              <h4n> </h4n>
              <p>[03] 412^b^.^eb^ sattame ^a^P4.0869^ea^ ^a^V0.0125^ea^ -- ^b^padhūpento nisīdī^eb^ti pajjhāyanto attānaṃyeva  paribhāsanto nisīdi. ^b^nāyyo so bhikkhu maṃ nippātesī^eb^ti ayyo ayaṃ  bhikkhu maṃ na nikkhāmesi; na maṃ gahetvā agamāsīti attho. sesamettha bhikkhuniyā  saddhiṃ saṃvidhānasikkhāpade vuttanayeneva veditabbaṃ saddhiṃ samuṭṭhānādīhīti.</p>
              <p>[06] saṃvidhānasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. ariṭṭhasikkhāpadavaṇṇanā</h3n>
            <h4>
              <h4n> </h4n>
              <p>[03] 417^b^.^eb^ aṭṭhame ^a^M0.0138^ea^ -- gaddhe bādhayiṃsūti gaddhabādhino; gaddhabādhino pubbapurisā assāti  ^b^gaddhabādhipubbo,^eb^ tassa gaddhabādhipubbassa gijjhaghātakakulappasutassāti attho.</p>
              <p>[03]saggamokkhānaṃ antarāyaṃ karontīti ^b^antarāyikā^eb^. te kammakilesavipākaupavādāaṇāvītikkamavasena  pañcavidhā. tattha pañcānantariyakammā kammantarāyikā nāma. tathā bhikkhunīdūsakakammaṃ,  taṃ pana mokkhasseva antarāyaṃ karoti, na saggassa. niyatamicchādiṭṭhidhammā kilesantarāyikā  nāma. paṇḍakatiracchānagataubhatobyañjanakānaṃ paṭisandhidhammā vipākantarāyikā nāma.  ariyūpavādā upavādantarāyikā nāma, te pana yāva ariye na khamāpenti tāvadeva,  na tato paraṃ. sañcicca āpannā āpattiyo āṇāvītikkamantarāyikā nāma,  tāpi yāva bhikkhubhāvaṃ vā paṭijānāti, na vuṭṭhāti vā na deseti vā tāvadeva, na  tato paraṃ.</p>
              <p>[03]tatrāyaṃ bhikkhu bahussuto dhammakathiko sesantarāyike jānāti, vinaye pana  akovidattā paṇṇattivītikkamantarāyike na jānāti, tasmā rahogato evaṃ cintesi --  ``ime āgārikā pañca kāmaguṇe paribhuñjantā sotāpannāpi sakadāgāminopi  anāgāminopi honti, bhikkhūpi manāpikāni cakkhuviññeyyāni rūpāni passanti...pe0...  kāyaviññeyye phoṭṭhabbe phusanti, mudukāni attharaṇapāvuraṇādīni paribhuñjanti,  etaṃ sabbaṃ vaṭṭati. kasmā itthirūpā...pe0... itthiphoṭṭhabbā eva na vaṭṭanti, etepi  vaṭṭantī''ti. evaṃ rasena rasaṃ saṃsanditvā sacchandarāgaparibhogañca nicchandarāgaparibhogañca  ekaṃ katvā thūlavākehi saddhiṃ atisukhumasuttaṃ ^a^V0.0126^ea^ ghaṭento viya sāsapena saddhiṃ sineruṃ  upasaṃharanto viya pāpakaṃ diṭṭhigataṃ uppādetvā ``kiṃ bhagavatā ^a^P4.0870^ea^ mahāsamuddaṃ  bandhantena viya mahatā ussāhena paṭhamapārājikaṃ paññattaṃ, natthi ettha doso''ti  sabbaññutaññāṇena saddhiṃ paṭivirujjhanto bhabbapuggalānaṃ āsaṃ chindanto jinassa  āṇācakke pahāramadāsi. tenāha -- ``tathāhaṃ bhagavatā dhammaṃ desitaṃ ājānāmī''tiādi.</p>
              <p>[03]^b^aṭṭhikaṅkalūpamā^eb^tiādimhi ^a^M0.0139^ea^ ^b^aṭṭhikaṅkalūpamā^eb^ appassādaṭṭhena. ^b^maṃsapesūpamā^eb^  bahusādhāraṇaṭṭhena. ^b^tiṇukkūpamā^eb^ anudahanaṭṭhena. ^b^aṅgārakāsūpamā^eb^ mahābhitāpanaṭṭhena.  ^b^supinakūpamā^eb^ ittarapaccupaṭṭhānaṭṭhena. ^b^yācitakūpamā^eb^ tāvakālikaṭṭhena. ^b^rukkhaphalūpamā^eb^  sabbaṅgapaccaṅgapalibhañjanaṭṭhena. ^b^asisūnūpamā^eb^ adhikuṭṭanaṭṭhena. ^b^sattisūlūpamā^eb^  vinivijjhanaṭṭhena. ^b^sappasirūpamā^eb^ sāsaṅkasappaṭibhayaṭṭhenāti ayamettha saṅkhepo. vitthāro  pana papañcasūdaniyaṃ majjhimaṭṭhakathāyaṃ (ma0 ni0 1.234 ādayo; 2.42 ādayo) gahetabbo.  ^b^evaṃ byākho^eb^ti evaṃ viya kho. sesamettha pubbe vuttanayattā uttānameva.</p>
              <p>[03]samanubhāsanasamuṭṭhānaṃ -- kāyavācācittato samuṭṭhāti, akiriyaṃ, saññāvimokkhaṃ,  sacittakaṃ, lokavajjaṃ, kāyakammaṃ, vacīkammaṃ, akusalacittaṃ, dukkhavedananti.</p>
              <p>[06] ariṭṭhasikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. ukkhittasambhogasikkhāpadavaṇṇanā</h3n>
            <h4>
              <h4n> </h4n>
              <p>[03] 424-5^b^.^eb^ navame -- ^b^akaṭānudhammenā^eb^ti anudhammo vuccati āpattiyā adassane vā  appaṭikamme vā pāpikāya diṭṭhiyā appaṭinissagge vā dhammena vinayena satthusāsanena  ukkhittakassa anulomavattaṃ disvā katā osāraṇā; so osāraṇasaṅkhāto anudhammo  yassa na kato, ayaṃ akaṭānudhammo nāma, tādisena saddhinti attho. tenevassa padabhājane  ``akaṭānudhammo nāma ukkhitto anosārito''ti vuttaṃ.</p>
              <p>[03]^b^deti vā paṭiggaṇhāti vā^eb^ti ekapayogena bahumpi dadato vā gaṇhato vā ekaṃ pācittiyaṃ.  vicchinditvā vicchinditvā dentassa ca gaṇhantassa ca payogagaṇanāya pācittiyāni  ^a^V0.0127^ea^. sesamettha uttānameva. tisamuṭṭhānaṃ -- kiriyaṃ, saññāvimokkhaṃ, sacittakaṃ, paṇṇattivajjaṃ,  kāyakammaṃ, vacīkammaṃ, ticittaṃ, tivedananti.</p>
              <p>[06] ukkhittasambhogasikkhāpadaṃ navamaṃ.</p>
            </h4>
          </h3>
          <h3>
            <h3n> 10. kaṇṭakasikkhāpadavaṇṇanā</h3n>
            <h4>
              <h4n> </h4n>
              <p>[03] 428^b^.^eb^ dasame ^a^M0.0140^ea^ -- ^b^diṭṭhigataṃ uppanna^eb^nti ariṭṭhassa viya etassāpi ayoniso  ummujjantassa uppannaṃ. ^b^nāsetū^eb^ti ettha tividhā nāsanā -- saṃvāsanāsanā, liṅganāsanā,  daṇḍakammanāsanāti. tattha āpattiyā adassanādīsu ukkhepanā saṃvāsanāsanā  ^a^P4.0871^ea^ nāma. ``dūsako nāsetabbo (pārā0 66) mettiyaṃ bhikkhuniṃ nāsethā''ti  (pārā0 384) ayaṃ liṅganāsanā nāma. ``ajjatagge te āvuso samaṇuddesa na ceva  so bhagavā satthā apadisitabbo''ti ayaṃ daṇḍakammanāsanā nāma. ayaṃ idha adhippetā.  tenāha -- ``evañca pana bhikkhave nāsetabbo...pe0... vinassā''ti. tattha ^b^carā^eb^ti  gaccha. ^b^pire^eb^ti para amāmaka. ^b^vinassā^eb^ti nassa; yattha te na passāma, tattha gacchāti.</p>
              <p>[03] 429^b^.^eb^ ^b^upalāpeyyā^eb^ti saṅgaṇheyya. ^b^upaṭṭhāpeyyā^eb^ti tena attano upaṭṭhānaṃ kārāpeyya.  sesaṃ ariṭṭhasikkhāpade vuttanayeneva veditabbaṃ saddhiṃ samuṭṭhānādīhīti.</p>
              <p>[06] kaṇṭakasikkhāpadaṃ dasamaṃ.</p>
              <p>[06] samatto vaṇṇanākkamena sappāṇakavaggo sattamo.</p>
            </h4>
          </h3>
        </h2>
        <h2>
          <h2n> 8. sahadhammikavaggo</h2n>
          <h3>
            <h3n> 1. sahadhammikasikkhāpadavaṇṇanā</h3n>
            <h4>
              <h4n> </h4n>
              <p>[03] 434^b^.^eb^ sahadhammikavaggassa ^a^V0.0128^ea^ paṭhamasikkhāpade -- ^b^etasmiṃ sikkhāpade^eb^ti etasmiṃ sikkhāpade  yaṃ vuttaṃ, taṃ na tāva sikkhissāmi. ^b^āpatti pācittiyassā^eb^ti ettha pana vācāya  vācāya āpatti veditabbā. ^b^sikkhamānena bhikkhave bhikkhunā^eb^ti ovādaṃ sirasā  sampaṭicchitvā sikkhitukāmeneva hutvā ājānitabbañceva pucchitabbañca upaparikkhitabbañca.  sesamettha dubbacasikkhāpade vuttanayeneva padatthato veditabbaṃ. vinicchayato uttānameva.</p>
              <p>[03]tisamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,  akusalacittaṃ, dukkhavedananti.</p>
              <p>[06] sahadhammikasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. vilekhanasikkhāpadavaṇṇanā</h3n>
            <h4>
              <h4n> </h4n>
              <p>[03] 438^b^.^eb^ dutiye ^a^M0.0141^ea^ -- ^b^vinayakathaṃ kathetī^eb^ti vinayakathā nāma kappiyākappiyāapattānāpattisaṃvarapahānapaṭisaṃyuttakathā,  taṃ katheti. ^b^vinayassa vaṇṇaṃ bhāsatī^eb^ti vinayassa vaṇṇo nāma pañcannampi sattannampi  āpattikkhandhānaṃ vasena mātikaṃ nikkhipitvā padabhājanena vaṇṇanā, taṃ bhāsati. ^b^vinayapariyattiyā  vaṇṇaṃ bhāsatī^eb^ti vinayaṃ pariyāpuṇantānaṃ vinayapariyattimūlakaṃ vaṇṇaṃ guṇaṃ  ānisaṃsaṃ bhāsati. vinayadharo hi vinayapariyattimūlake pañcānisaṃse chānisaṃse  sattānisaṃse aṭṭhānisaṃse navānisaṃse dasānisaṃse ekādasānisaṃse ca labhati  te sabbe bhāsatīti attho. katame pañcānisaṃse labhatīti? attano sīlakkhandhasuguttiādike  ^a^P4.0872^ea^. vuttañhetaṃ --</p>
              <p>[02] ``pañcime, bhikkhave, ānisaṃsā vinayadhare puggale -- attano sīlakkhandho sugutto  hoti surakkhito, kukkuccapakatānaṃ paṭisaraṇaṃ hoti, visārado saṅghamajjhe voharati,  paccatthike ^a^V0.0129^ea^ sahadhammena suniggahitaṃ niggaṇhāti, saddhammaṭṭhitiyā paṭipanno hotī''ti  (pari0 325).</p>
              <p>[03]kathamassa ^b^attano sīlakkhandho sugutto hoti surakkhito?^eb^ idhekacco bhikkhu āpattiṃ  āpajjanto ^b^chahākārehi āpajjati^eb^ -- alajjitā, aññāṇatā, kukkuccapakatatā,  akappiye kappiyasaññitā, kappiye akappiyasaññitā, satisammosāti.</p>
              <p>[03]kathaṃ ^b^alajjitāya^eb^ āpattiṃ āpajjati? akappiyabhāvaṃ jānantoyeva madditvā vītikkamaṃ  karoti. vuttampi cetaṃ --</p>
              <p>[21] ``sañcicca āpattiṃ āpajjati, āpattiṃ parigūhati.</p>
              <p>[22] agatigamanañca gacchati, ediso vuccati alajjipuggalo''ti.. (pari0 359).</p>
              <p>[03]kathaṃ ^b^aññāṇatāya^eb^ āpajjati? aññāṇapuggalo hi mando momūho kattabbākattabbaṃ  ajānanto akattabbaṃ karoti, kattabbaṃ virādheti; evaṃ aññāṇatāya āpajjati.</p>
              <p>[03]kathaṃ ^a^M0.0142^ea^ ^b^kukkuccapakatatāya^eb^ āpajjati? kappiyākappiyaṃ nissāya kukkucce  uppanne vinayadharaṃ pucchitvā kappiyañce kattabbaṃ siyā, akappiyañce na kattabbaṃ,  ayaṃ pana ``vaṭṭatī''ti madditvā vītikkamatiyeva; evaṃ kukkuccapakatatāya āpajjati.</p>
              <p>[03]kathaṃ ^b^akappiye kappiyasaññitāya^eb^ āpajjati? acchamaṃsaṃ sūkaramaṃsanti khādati, dīpimaṃsaṃ  migamaṃsanti khādati, akappiyabhojanaṃ kappiyabhojananti bhuñjati, vikāle kālasaññāya  bhuñjati, akappiyapānakaṃ kappiyapānakanti pivati; evaṃ akappiye kappiyasaññitāya  āpajjati.</p>
              <p>[03]kathaṃ ^b^kappiye akappiyasaññitāya^eb^ āpajjati? sūkaramaṃsaṃ acchamaṃsanti khādati, migamaṃsaṃ  dīpimaṃsanti khādati, kappiyabhojanaṃ akappiyabhojananti bhuñjati, kāle vikālasaññāya  bhuñjati, kappiyapānakaṃ akappiyapānakanti pivati; evaṃ kappiye akappiyasaññitāya  āpajjati.</p>
              <p>[03]kathaṃ ^a^V0.0130^ea^ ^b^satisammosāya^eb^ āpajjati? sahaseyyacīvaravippavāsabhesajjacīvarakālātikkamanapaccayā  āpattiñca satisammosāya āpajjati; evamidhekacco ^a^P4.0873^ea^ bhikkhu imehi  ^b^chahākārehi āpattiṃ^eb^ āpajjati.</p>
              <p>[03]vinayadharo pana imehi ^b^chahākārehi āpattiṃ nāpajjati.^eb^ kathaṃ ^b^lajjitāya^eb^  nāpajjati? so hi ``passatha bho, ayaṃ kappiyākappiyaṃ jānantoyeva paṇṇattivītikkamaṃ  karotī''ti imaṃ parūpavādaṃ rakkhantopi nāpajjati; evaṃ lajjitāya nāpajjati. sahasā  āpannampi desanāgāminiṃ desetvā vuṭṭhānagāminiyā vuṭṭhahitvā suddhante patiṭṭhāti.  tato --</p>
              <p>[21] ``sañcicca āpattiṃ na āpajjati, āpattiṃ na parigūhati.</p>
              <p>[22] agatigamanañca na gacchati, ediso vuccati lajjipuggalo''ti.. (pari0 359)</p>
              <p>[03]imasmiṃ lajjibhāve patiṭṭhitova hoti.</p>
              <p>[03]kathaṃ ^b^ñāṇatāya^eb^ nāpajjati? so hi kappiyākappiyaṃ jānāti, tasmā kappiyameva  karoti, akappiyaṃ na karoti; evaṃ ñāṇatāya nāpajjati.</p>
              <p>[03]kathaṃ ^b^akukkuccapakatatāya^eb^ nāpajjati? so hi kappiyākappiyaṃ nissāya kukkucce  uppanne vatthuṃ oloketvā mātikaṃ padabhājanaṃ antarāpattiṃ ^a^M0.0143^ea^ āpattiṃ  anāpattiñca oloketvā kappiyañce hoti karoti, akappiyañce na karoti; evaṃ  akukkuccapakatatāya nāpajjati.</p>
              <p>[03]kathaṃ ^b^akappiyādisaññitāya^eb^ nāpajjati? so hi kappiyākappiyaṃ jānāti, tasmā akappiye  kappiyasaññī na hoti, kappiye akappiyasaññī na hoti; suppatiṭṭhitā cassa sati  hoti, adhiṭṭhātabbaṃ adhiṭṭheti, vikappetabbaṃ vikappeti. iti imehi chahākārehi  āpattiṃ nāpajjati. āpattiṃ anāpajjanto akhaṇḍasīlo hoti parisuddhasīlo;  evamassa attano sīlakkhandho sugutto hoti surakkhito.</p>
              <p>[03]kathaṃ ^b^kukkuccapakatānaṃ paṭisaraṇaṃ hoti?^eb^ tiroraṭṭhesu tirojanapadesu ca uppannakukkuccā  bhikkhū ``asukasmiṃ kira vihāre vinayadharo vasatī''ti dūratopi tassa santikaṃ  āgantvā kukkuccaṃ ^a^V0.0131^ea^ pucchanti, so tehi katassa kammassa vatthuṃ oloketvā āpattānāpattigarukalahukādibhedaṃ  sallakkhetvā desanāgāminiṃ desāpetvā vuṭṭhānagāminiyā vuṭṭhāpetvā suddhante  patiṭṭhāpeti; evaṃ kukkuccapakatānaṃ paṭisaraṇaṃ hoti.</p>
              <p>[03]^b^visārado saṅghamajjhe voharatī^eb^ti avinayadharassa hi saṅghamajjhe ^a^P4.0874^ea^ kathentassa  bhayaṃ sārajjaṃ okkamati, vinayadharassa taṃ na hoti. kasmā? ``evaṃ kathentassa doso  hoti; evaṃ na doso''ti ñatvā kathanato.</p>
              <p>[03]^b^paccatthike sahadhammena suniggahitaṃ niggaṇhātī^eb^ti ettha dvidhā paccatthikā  nāma -- attapaccatthikā ca sāsanapaccatthikā ca. tattha mettiyabhummajakā ca  bhikkhū vaḍḍho ca licchavī amūlakena antimavatthunā codesuṃ, ime attapaccatthikā  nāma. ye vā panaññepi dussīlā pāpadhammā, sabbe te attapaccatthikā. viparītadassanā  pana ariṭṭhabhikkhukaṇṭakasāmaṇeravesālikavajjiputtakā parūpahārāññāṇakaṅkhāparavitaraṇādivādā  mahāsaṅghikādayo ca abuddhasāsanaṃ ``buddhasāsana''nti vatvā katapaggahā sāsanapaccatthikā  nāma. te sabbepi sahadhammena sakāraṇena vacanena yathā taṃ asaddhammaṃ patiṭṭhāpetuṃ na  sakkonti, evaṃ suniggahitaṃ katvā niggaṇhāti.</p>
              <p>[03]^b^saddhammaṭṭhitiyā^eb^ ^a^M0.0144^ea^ ^b^paṭipanno hotī^eb^ti ettha pana tividho saddhammo pariyattipaṭipattiadhigamavasena.  tattha tepiṭakaṃ buddhavacanaṃ ^b^pariyattisaddhammo^eb^ nāma. terasa dhutaṅgaguṇā cuddasa khandhakavattāni  dveasīti mahāvattānīti ayaṃ ^b^paṭipattisaddhammo^eb^ nāma. cattāro maggā ca phalāni  cāti ayaṃ ^b^adhigamasaddhammo^eb^ nāma.</p>
              <p>[03]tattha keci therā ``yo vo, ānanda, mayā dhammo ca vinayo ca desito paññatto,  so vo mamaccayena satthā''ti (dī0 ni0 2.216) iminā suttena ^b^``sāsanassa pariyatti  mūla''^eb^nti vadanti. keci therā ``ime ca subhadda bhikkhū sammā vihareyyuṃ,  asuñño loko arahantehi assā''ti (dī0 ni0 2.214) iminā suttena ^b^``sāsanassa  paṭipattimūla''^eb^nti vatvā ``yāva pañca bhikkhū sammā paṭipannā saṃvijjanti,  tāva sāsanaṃ ṭhitaṃ hotī''ti āhaṃsu. itare pana therā pariyattiyā antarahitāya suppaṭipannassapi  dhammābhisamayo natthī''ti āhaṃsu. sace pañca bhikkhū cattāri pārājikāni  rakkhaṇakā honti, te saddhe kulaputte pabbājetvā paccantime janapade upasampādetvā  dasavaggaṃ gaṇaṃ pūretvā majjhime janapadepi upasampadaṃ ^a^V0.0132^ea^ karissanti, etenupāyena vīsativaggagaṇaṃ  saṅghaṃ pūretvā attanopi abbhānakammaṃ katvā sāsanaṃ vuḍḍhiṃ virūḷhiṃ vepullaṃ  gamayissanti. evamayaṃ vinayadharo ^a^P4.0875^ea^ tividhassāpi saddhammassa ciraṭṭhitiyā  paṭipanno hotīti evamayaṃ vinayadharo ime tāva pañcānisaṃse paṭilabhatīti veditabbo.</p>
              <p>[03]katame cha ānisaṃse labhatīti? tassādheyyo uposatho, pavāraṇā, saṅghakammaṃ, pabbajjā,  upasampadā, nissayaṃ deti sāmaṇeraṃ upaṭṭhāpeti.</p>
              <p>[03]ye ime cātuddasiko, pannarasiko, sāmaggiuposatho, saṅghe uposatho, gaṇe puggale  uposatho, suttuddeso, pārisuddhi, adhiṭṭhānauposathoti nava uposathā, sabbe te  vinayadharāyattā.</p>
              <p>[03]yāpi ca imā cātuddasikā pannarasikā, sāmaggipavāraṇā, saṅghe pavāraṇā gaṇe puggale  pavāraṇā, tevācikā, dvevācikā, samānavassikā pavāraṇāti nava pavāraṇāyo,  tāpi vinayadharāyattā eva, tassa santakā, so tāsaṃ sāmī.</p>
              <p>[03]yānipi ^a^M0.0145^ea^ imāni apalokanakammaṃ ñattikammaṃ ñattidutiyakammaṃ ñatticatutthakammanti  cattāri saṅghakammāni, tāni vinayadharāyattāni.</p>
              <p>[03]yāpi cāyaṃ upajjhāyena hutvā kulaputtānaṃ pabbajjā ca upasampadā ca kātabbā, ayampi  vinayadharāyattāva. na hi añño dvipiṭakadharopi etaṃ kātuṃ labhati. so eva nissayaṃ  deti, sāmaṇeraṃ upaṭṭhāpeti. añño neva nissayaṃ dātuṃ labhati, na sāmaṇeraṃ upaṭṭhāpetuṃ.  sāmaṇerūpaṭṭhānaṃ paccāsīsanto pana vinayadharassa santike upajjhaṃ gāhāpetvā vattapaṭipattiṃ  sādituṃ labhati. ettha ca nissayadānañceva sāmaṇerūpaṭṭhānañca ekamaṅgaṃ.</p>
              <p>[03]iti imesu chasu ānisaṃsesu ekena saddhiṃ purimā pañca cha honti, dvīhi saddhiṃ satta,  tīhi saddhiṃ aṭṭha, catūhi saddhiṃ nava, pañcahi saddhiṃ dasa, sabbehi petehi saddhiṃ ekādasāti  evaṃ vinayadharo puggalo pañca cha satta aṭṭha nava dasa ekādasa ca ānisaṃse labhatīti  veditabbo. evaṃ bhagavā ime ānisaṃse dassento vinayapariyattiyā vaṇṇaṃ  bhāsatīti veditabbo.</p>
              <p>[03]^b^ādissa^eb^ ^a^V0.0133^ea^ ^b^ādissā^eb^ti punappunaṃ vavatthapetvā visuṃ visuṃ katvā. ^b^āyasmato  upālissa vaṇṇaṃ bhāsatī^eb^ti vinayapariyattiṃ nissāya ^a^P4.0876^ea^ upālittherassa  guṇaṃ bhāsati thometi pasaṃsati. kasmā? appeva nāma mama vaṇṇanaṃ sutvāpi bhikkhū  upālissa santike vinayaṃ uggahetabbaṃ pariyāpuṇitabbaṃ maññeyyuṃ, evamidaṃ sāsanaṃ  addhaniyaṃ bhavissati, pañcavassasahassāni pavattissatīti.</p>
              <p>[03]^b^tedha bahū bhikkhū^eb^ti te imaṃ bhagavato vaṇṇanaṃ sutvā ``ime kirānisaṃse neva  suttantikā na ābhidhammikā labhantī''ti yathāparikittitānisaṃsādhigame ussāhajātā  bahū bhikkhū therā ca navā ca majjhimā ca āyasmato upālissa santike vinayaṃ pariyāpuṇantīti  ayamettha attho. ^b^idhā^eb^ti nipātamattameva.</p>
              <p>[03] 439-40^b^.^eb^ ^b^uddissamāne^eb^ti ācariyena antevāsikassa uddissamāne, so pana yasmā  ācariye attano ruciyā uddisante vā ācariyaṃ yācitvā ^a^M0.0146^ea^ antevāsikena  uddisāpente vā yo naṃ dhāreti, tasmiṃ sajjhāyaṃ karonte vā uddissamāno nāma  hoti, tasmā ``uddisante vā uddisāpente vā sajjhāyaṃ vā karonte''ti padabhājanaṃ  vuttaṃ. ^b^khuddānukhuddakehī^eb^ti khuddakehi ca anukhuddakehi ca. ^b^yāvadevā^eb^ti  tesaṃ saṃvattanamariyādaparicchedavacanaṃ. idaṃ vuttaṃ hoti -- etāni hi ye uddisanti,  uddisāpenti sajjhāyanti vā, tesaṃ tāva saṃvattanti yāva ``kappati nu kho, na  kappati nu kho''ti kukkuccasaṅkhāto vippaṭisāro vihesā vicikicchāsaṅkhāto  manovilekho ca uppajjatiyeva. atha vā ^b^yāvadevā^eb^ti atisayavavatthāpanaṃ; tassa saṃvattantīti  iminā sambandho, kukkuccāya vihesāya vilekhāya ativiya saṃvattantiyevāti vuttaṃ  hoti. ^b^upasampannassa vinayaṃ vivaṇṇetī^eb^ti upasampannassa santike tassa tasmiṃ  vimatiṃ uppādetukāmo vinayaṃ vivaṇṇeti nindati garahati. sesamettha uttānameva.</p>
              <p>[03]tisamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,  akusalacittaṃ, dukkhavedananti.</p>
              <p>[06] vilekhanasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. mohanasikkhāpadavaṇṇanā</h3n>
            <h4>
              <h4n> </h4n>
              <p>[03] 444^b^.^eb^ tatiye ^a^V0.0134^ea^ -- ^b^anvaddhamāsa^eb^nti anupaṭipāṭiyā addhamāse addhamāse; yasmā pana so uposathadivase  uddisiyati, tasmā ``anuposathika''nti padabhājane vuttaṃ. ^b^uddissamāne^eb^ti uddisiyamāne  ^a^P4.0877^ea^. yasmā pana so pātimokkhuddesake uddisante uddisiyamāno nāma  hoti, tasmā ``uddisante''ti padabhājane vuttaṃ. ^b^yañca tattha āpattiṃ āpanno^eb^ti  tasmiṃ anācāre ciṇṇe yaṃ āpattiṃ āpanno. ^b^yathādhammo kāretabbo^eb^ti aññāṇena  āpannattā tassā āpattiyā mokkho natthi, yathā pana dhammo ca vinayo ca ṭhito, tathā  kāretabbo. desanāgāminiñce āpanno hoti, desāpetabbo, vuṭṭhānagāminiñce,  vuṭṭhāpetabboti attho. ^b^sādhuka^eb^nti suṭṭhu. ^b^aṭṭhiṃkatvā^eb^ti atthikabhāvaṃ  katvā; atthiko hutvāti vuttaṃ hoti.</p>
              <p>[03] 447^b^.^eb^ ^b^dhammakamme^eb^tiādīsu ^a^M0.0147^ea^ mohāropanakammaṃ adhippetaṃ. sesamettha  uttānameva. tisamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ,  kāyakammaṃ, vacīkammaṃ, akusalacittaṃ, dukkhavedananti.</p>
              <p>[06] mohanasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. pahārasikkhāpadavaṇṇanā</h3n>
            <h4>
              <h4n> </h4n>
              <p>[03] 449^b^.^eb^ catutthe -- ^b^pahāraṃ dentī^eb^ti ``āvuso pīṭhakaṃ paññapetha, pādadhovanaṃ āharathā''tiādīni  vatvā tathā akarontānaṃ pahāraṃ denti.</p>
              <p>[03] 451^b^.^eb^ ^b^pahāraṃ deti āpatti pācittiyassā^eb^ti ettha paharitukāmatāya pahāre dinne  sacepi marati pācittiyameva. pahārena hattho vā pādo vā bhijjati, sīsaṃ vā bhinnaṃ  hoti, pācittiyameva. ``yathāyaṃ saṅghamajjhe na virocati, tathā naṃ karomī''ti evaṃ  virūpakaraṇādhippāyena kaṇṇaṃ vā nāsaṃ vā chindati, dukkaṭaṃ.</p>
              <p>[03] 452^b^.^eb^ ^b^anupasampannassā^eb^ti gahaṭṭhassa vā pabbajitassa vā itthiyā vā purisassa vā  antamaso tiracchānagatassāpi pahāraṃ deti, dukkaṭaṃ. sace pana rattacitto itthiṃ  paharati, saṅghādiseso.</p>
              <p>[03] 453^b^.^eb^ ^b^kenaci^eb^ ^a^V0.0135^ea^ ^b^viheṭhiyamāno^eb^ti manussena vā tiracchānagatena vā viheṭhiyamāno.  ^b^mokkhādhippāyo^eb^ti tato attano mokkhaṃ patthayamāno. ^b^pahāraṃ detī^eb^ti kāyakāyapaṭibaddhanissaggiyānaṃ  aññatarena pahāraṃ deti, anāpatti. sacepi antarāmagge coraṃ vā paccatthikaṃ vā viheṭhetukāmaṃ  disvā ``upāsaka, ettheva tiṭṭha, mā āgamī''ti vatvā vacanaṃ anādiyitvā āgacchantaṃ  ``gaccha re''ti muggarena vā satthakena vā paharitvā yāti, so ce tena pahārena  marati, anāpattiyeva. vāḷamigesupi eseva nayo. sesamettha uttānameva. samuṭṭhānādīni  panassa ^a^P4.0878^ea^ paṭhamapārājikasadisāni, idaṃ pana dukkhavedananti.</p>
              <p>[06] pahārasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. talasattikasikkhāpadavaṇṇanā</h3n>
            <h4>
              <h4n> </h4n>
              <p>[03] 454^b^.^eb^ pañcame ^a^M0.0148^ea^ -- ^b^talasattikaṃ uggirantī^eb^ti pahāradānākāraṃ dassetvā  kāyampi kāyapaṭibaddhampi uccārenti. ^b^te pahārasamuccitā rodantī^eb^ti te pahāraparicitā  pubbepi laddhapahārattā idāni ca pahāraṃ dassantīti maññamānā rodantīti attho. ``pahārassa  muccitā''tipi sajjhāyanti, tattha ``pahārassa bhītā''ti attho.</p>
              <p>[03] 457^b^.^eb^ ^b^uggirati āpatti pācittiyassā^eb^ti ettha sace uggiritvā viraddho  pahāraṃ deti, avassaṃ dhāretuṃ asakkontassa pahāro sahasā patati, na paharitukāmatāya  dinnattā dukkaṭaṃ. tena pahārena hatthādīsu yaṃkiñci bhijjati, dukkaṭameva.</p>
              <p>[03] 458^b^.^eb^ ^b^mokkhādhippāyo talasattikaṃ uggiratī^eb^ti ettha pubbe vuttesu vatthūsu  purimanayeneva talasattikaṃ uggirantassa anāpatti. sacepi virajjhitvā pahāraṃ  deti, anāpattiyeva. sesaṃ purimasadisameva saddhiṃ samuṭṭhānādīhīti.</p>
              <p>[06] talasattikasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. amūlakasikkhāpadavaṇṇanā</h3n>
            <h4>
              <h4n> </h4n>
              <p>[03] 459^b^.^eb^ chaṭṭhe -- ^b^anuddhaṃsentī^eb^ti te kira sayaṃ ākiṇṇadosattā ``evaṃ bhikkhū  amhe neva ^a^V0.0136^ea^ codessanti, na sāressantī''ti attaparittāṇaṃ karontā paṭikacceva bhikkhū  amūlakena saṅghādisesena codenti. sesamettha terasakamhi amūlakasikkhāpade vuttanayattā  uttānameva.</p>
              <p>[03]tisamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,  akusalacittaṃ, dukkhavedananti.</p>
              <p>[06] amūlakasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. sañciccasikkhāpadavaṇṇanā</h3n>
            <h4>
              <h4n> </h4n>
              <p>[03] 464^b^.^eb^ sattame -- ^b^upadahantī^eb^ti uppādenti. ^b^kukkuccaṃ upadahati āpatti pācittiyassā^eb^ti  vācāya vācāya āpatti. ^b^anupasampannassā^eb^ti sāmaṇerassa ^a^M0.0149^ea^. mātugāmena  saddhiṃ raho maññe tayā nisinnaṃ nipannaṃ bhuttaṃ pītaṃ, saṅghamajjhe idañcidañca katantiādinā  nayena kukkuccaṃ upadahati, vācāya vācāya dukkaṭaṃ. sesamettha uttānameva. samuṭṭhānādīnipi  ^a^P4.0879^ea^ amūlakasadisānevāti.</p>
              <p>[06] sañciccasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. upassutisikkhāpadavaṇṇanā</h3n>
            <h4>
              <h4n> </h4n>
              <p>[03] 471^b^.^eb^ aṭṭhame -- ^b^adhikaraṇajātāna^eb^nti etehi bhaṇḍanādīhi uppannavivādādhikaraṇānaṃ.  ^b^upassuti^eb^nti sutisamīpaṃ; yattha ṭhatvā sakkā hoti tesaṃ vacanaṃ sotuṃ, tatthāti  attho. ^b^gacchati āpatti dukkaṭassā^eb^ti ettha padavāre padavāre dukkaṭaṃ. ^b^mantenta^eb^nti  aññena saddhiṃ aññasmiṃ mantayamāne; ``mantente''ti vā pāṭho, ayamevattho.</p>
              <p>[03] 473^b^.^eb^ ^b^vūpasamissāmī^eb^ti upasamaṃ gamissāmi, kalahaṃ na karissāmi. ^b^attānaṃ  parimocessāmī^eb^ti mama akārakabhāvaṃ kathetvā attānaṃ mocessāmi. sesamettha uttānameva.</p>
              <p>[03]theyyasatthasamuṭṭhānaṃ -- kāyacittato kāyavācācittato ca samuṭṭhāti, siyā kiriyaṃ  sotukāmatāya gamanavasena, siyā akiriyaṃ ṭhitaṭṭhānaṃ āgantvā mantayamānānaṃ ajānāpanavasena,  ^a^V0.0137^ea^ rūpiyaṃ aññavādakaṃ upassutīti imāni hi tīṇi sikkhāpadāni ekaparicchedāni,  saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ, akusalacittaṃ,  dukkhavedananti.</p>
              <p>[06] upassutisikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. kammapaṭibāhanasikkhāpadavaṇṇanā</h3n>
            <h4>
              <h4n> </h4n>
              <p>[03] 474^b^.^eb^ navame -- ^b^sace ca mayaṃ jāneyyāmā^eb^ti sace mayaṃ jāneyyāma; cakāro  pana nipātamattameva. ^b^dhammikāna^eb^nti dhammena vinayena satthusāsanena katattā dhammā  etesu atthīti dhammikāni; tesaṃ dhammikānaṃ catunnaṃ saṅghakammānaṃ. ^b^khiyyati  āpatti pācittiyassā^eb^ti ettha vācāya vācāya pācittiyaṃ ^a^M0.0150^ea^. sesaṃ  uttānameva. tisamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ,  kāyakammaṃ, vacīkammaṃ, akusalacittaṃ, dukkhavedananti.</p>
              <p>[06] kammapaṭibāhanasikkhāpadaṃ navamaṃ.</p>
            </h4>
          </h3>
          <h3>
            <h3n> 10. chandaṃadatvāgamanasikkhāpadavaṇṇanā</h3n>
            <h4>
              <h4n> </h4n>
              <p>[03] 481^b^.^eb^ dasame -- ^b^vatthu vā ārocita^eb^nti codakena ca cuditakena ca attano kathā  kathitā, anuvijjako sammato, ettāvatāpi vatthumeva ārocitaṃ hoti. sesamettha  uttānameva.</p>
              <p>[03]dhuranikkhepasamuṭṭhānaṃ -- kāyavācācittato samuṭṭhāti, kiriyākiriyaṃ, saññāvimokkhaṃ,  sacittakaṃ, lokavajjaṃ, kāyakammaṃ, vacīkammaṃ ^a^P4.0880^ea^, akusalacittaṃ,  dukkhavedananti.</p>
              <p>[06] chandaṃ adatvā gamanasikkhāpadaṃ dasamaṃ.</p>
            </h4>
          </h3>
          <h3>
            <h3n> 11. dubbalasikkhāpadavaṇṇanā</h3n>
            <h4>
              <h4n> </h4n>
              <p>[03] 484^b^.^eb^ ekādasame -- ^b^yathāmittatā^eb^ti yathāmittatāya; yo yo mitto, tassa tassa detīti  vuttaṃ hoti. esa nayo sabbapadesu. sesaṃ ujjhāpanakādīsu vuttanayattā uttānatthameva.</p>
              <p>[03]tisamuṭṭhānaṃ ^a^V0.0138^ea^ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ  akusalacittaṃ, dukkhavedananti.</p>
              <p>[06] dubbalasikkhāpadaṃ ekādasamaṃ.</p>
            </h4>
          </h3>
          <h3>
            <h3n> 12. pariṇāmanasikkhāpadavaṇṇanā</h3n>
            <h4>
              <h4n> </h4n>
              <p>[03] 489^b^.^eb^ dvādasame -- yaṃ vattabbaṃ siyā, taṃ sabbaṃ tiṃsake pariṇāmanasikkhāpade vuttanayameva.  ayameva hi viseso -- tattha attano pariṇāmitattā nissaggiyaṃ pācittiyaṃ, idha  puggalassa pariṇāmitattā suddhikapācittiyanti.</p>
              <p>[03]tisamuṭṭhānaṃ ^a^M0.0151^ea^ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ,  vacīkammaṃ, akusalacittaṃ, tivedananti.</p>
              <p>[06] pariṇāmanasikkhāpadaṃ dvādasamaṃ.</p>
              <p>[06] samatto vaṇṇanākkamena sahadhammikavaggo aṭṭhamo.</p>
            </h4>
          </h3>
        </h2>
        <h2>
          <h2n> 9. ratanavaggo</h2n>
          <h3>
            <h3n> 1. antepurasikkhāpadavaṇṇanā</h3n>
            <h4>
              <h4n> </h4n>
              <p>[03] 494^b^.^eb^ rājavaggassa paṭhamasikkhāpade -- ^b^orako^eb^ti parittako. ^b^uparipāsādavaragato^eb^ti  pāsādavarassa uparigato. ^b^ayyānaṃ vāhasā^eb^ti ayyānaṃ kāraṇā; tehi jānāpitattā  jānāmīti vuttaṃ hoti.</p>
              <p>[03] 497^b^.^eb^ ^b^pitaraṃ patthetī^eb^ti antaraṃ passitvā ghātetuṃ icchati. ^b^rājantepuraṃ hatthisammadda^eb^ntiādīsu  hatthīhi sammaddo etthāti ^b^hatthisammaddaṃ;^eb^ hatthisambādhanti attho. ^b^assarathasammaddapade^eb^pi  ^a^V0.0139^ea^ eseva nayo. ``sammatta''nti keci paṭhanti, taṃ na gahetabbaṃ. ``rañño antepure  hatthisammadda''ntipi pāṭho, tattha hatthīnaṃ sammaddaṃ hatthisammaddanti attho, rañño antepure  hatthisammaddo atthīti vuttaṃ hoti. esa nayo sesapadesupi. ^b^rajanīyānī^eb^ti tasmiṃ  antepure edisāni rūpādīni.</p>
              <p>[03] 498^b^.^eb^ ^b^muddhāvasittassā^eb^ti muddhani avasittassa. anikkhanto rājā itoti anikkhantarājakaṃ,  tasmiṃ ^b^anikkhantarājake;^eb^ sayanighareti attho. ratanaṃ ^a^P4.0881^ea^ vuccati mahesī,  niggatanti nikkhantaṃ, aniggataṃ ratanaṃ itoti aniggataratanakaṃ, tasmiṃ ^b^aniggataratanake;^eb^  sayanighareti attho. sesamettha uttānameva.</p>
              <p>[03]kathinasamuṭṭhānaṃ -- kāyavācato kāyavācācittato ca samuṭṭhāti, kiriyākiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] antepurasikkhāpadaṃ paṭhamaṃ.</p>
            </h4>
          </h3>
          <h3>
            <h3n> 2. ratanasikkhāpadavaṇṇanā</h3n>
            <h4>
              <h4n> </h4n>
              <p>[03] 502-3^b^.^eb^ dutiye ^a^M0.0152^ea^ -- ^b^vissaritvā^eb^ti pamussitvā. ^b^puṇṇapattaṃ^eb^ nāma  satato pañca kahāpaṇā. ^b^kyāhaṃ karissāmī^eb^ti kiṃ ahaṃ karissāmi. ^b^ābharaṇaṃ  omuñcitvā^eb^ti mahālataṃ nāma navakoṭiagghanakaṃ alaṅkāraṃ apanetvā.</p>
              <p>[03] 504^b^.^eb^ ^b^antevāsī^eb^ti paricārako.</p>
              <p>[03] 506^b^.^eb^ ^b^aparikkhittassa upacāro^eb^ti ettha upacāro nāma ārāmassa dve leḍḍupātā -- ``āvasathassa  pana suppapāto vā musalapāto vā''ti mahāpaccariyaṃ vuttaṃ. ^b^uggaṇhāti āpatti  pācittiyassā^eb^ti ettha jātarūparajataṃ attano atthāya uggaṇhantassa vā uggaṇhāpentassa  vā nissaggiyaṃ pācittiyaṃ, saṅghagaṇapuggalacetiyanavakammānaṃ atthāya dukkaṭaṃ,  avasesaṃ muttādiratanaṃ attano vā saṅghādīnaṃ vā atthāya uggaṇhantassa vā uggaṇhāpentassa  vā dukkaṭaṃ. kappiyavatthu vā akappiyavatthu vā hotu, antamaso mātu kaṇṇapiḷandhanatāḷapaṇṇampi  gihisantakaṃ bhaṇḍāgārikasīsena paṭisāmentassa pācittiyameva.</p>
              <p>[03]sace ^a^V0.0140^ea^ pana mātāpitūnaṃ santakaṃ avassaṃ paṭisāmetabbaṃ kappiyabhaṇḍaṃ hoti, attano  atthāya gahetvā paṭisāmetabbaṃ. ``idaṃ paṭisāmetvā dehī''ti vutte pana ``na  vaṭṭatī''ti paṭikkhipitabbaṃ. sace ``paṭisāmehī''ti pātetvā gacchanti, palibodho  nāma hoti, paṭisāmetuṃ vaṭṭati. vihāre kammaṃ karontā vaḍḍhakīādayo vā rājavallabhā  vā attano upakaraṇabhaṇḍaṃ vā sayanabhaṇḍaṃ vā ``paṭisāmetvā dethā''ti vadanti,  chandenapi bhayenapi na kātabbameva, guttaṭṭhānaṃ pana dassetuṃ vaṭṭati. balakkārena pātetvā  gatesu ca paṭisāmetuṃ vaṭṭati.</p>
              <p>[03]^b^ajjhārāme vā ajjhāvasathe vā^eb^ti ettha sace mahāvihārasadiso mahārāmo hoti,  tattha pākāraparikkhitte pariveṇe yattha bhikkhūhi ^a^P4.0882^ea^ vā sāmaṇerehi  vā gahitaṃ bhavissatīti saṅkā uppajjati, tādise eva ṭhāne uggaṇhitvā vā uggaṇhāpetvā  vā ṭhapetabbaṃ. mahābodhidvārakoṭṭhakāmbaṅgaṇasadisesu pana mahājanasañcaraṇaṭṭhānesu na  gahetabbaṃ, palibodho na hoti. kurundiyaṃ pana vuttaṃ ``eko maggaṃ gacchanto nimanussaṭṭhāne  kiñci bhaṇḍaṃ passati, ākiṇṇamanussepi jāte manussā tameva ^a^M0.0153^ea^ bhikkhuṃ  āsaṅkanti, tasmā maggā okkamma nisīditabbaṃ. sāmikesu āgatesu taṃ ācikkhitabbaṃ.  sace sāmike na passati patirūpaṃ karissatī''ti.</p>
              <p>[03]^b^rūpena vā nimittena vā saññāṇaṃ katvā^eb^ti ettha rūpaṃ nāma antobhaṇḍikāya bhaṇḍaṃ; tasmā  bhaṇḍikaṃ muñcitvā gaṇetvā ettakā kahāpaṇā vā jātarūparajataṃ vāti sallakkhetabbaṃ.  ^b^nimitta^eb^nti lañchanādi; tasmā lañchitāya bhaṇḍikāya mattikālañchananti vā lākhālañchananti  vā nīlapilotikāya bhaṇḍikā katāti vā setapilotikāya katāti vā evamādi  sabbaṃ sallakkhetabbaṃ.</p>
              <p>[03]^b^bhikkhū patirūpā^eb^ti lajjino kukkuccakā. lolajātikānañhi hatthe ṭhapetuṃ na  labhati. yo pana neva tamhā āvāsā pakkamati, na sāmike passati, tenāpi attano  cīvarādimūlaṃ na kātabbaṃ; thāvaraṃ pana senāsanaṃ vā cetiyaṃ vā pokkharaṇī vā  kāretabbā. sace dīghassa addhuno accayena sāmiko āgacchati, ``upāsaka tava santakena  idaṃ nāma kataṃ, anumodāhī''ti vattabbo. sace anumodati, iccetaṃ kusalaṃ;  no ce anumodati, ``mama dhanaṃ dethā''ti codetiyeva, aññaṃ samādapetvā dātabbaṃ.</p>
              <p>[03] 507^b^.^eb^ ^b^ratanasammataṃ^eb^ ^a^V0.0141^ea^ ^b^vissāsaṃ gaṇhātī^eb^tiādīsu āmāsameva sandhāya vuttaṃ. anāmāsaṃ  na vaṭṭatiyeva. sesamettha uttānameva. chasamuṭṭhānaṃ -- kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] ratanasikkhāpadaṃ dutiyaṃ.</p>
            </h4>
          </h3>
          <h3>
            <h3n> 3. vikālagāmappavisanasikkhāpadavaṇṇanā</h3n>
            <h4>
              <h4n> </h4n>
              <p>[03] 508^b^.^eb^ tatiye -- ^b^tiracchānakatha^eb^nti ariyamaggassa tiracchānabhūtaṃ kathaṃ. ^b^rājakatha^eb^nti  rājapaṭisaṃyutta kathaṃ. ^b^corakathā^eb^dīsupi eseva nayo.</p>
              <p>[03] 512^b^.^eb^ ^b^santaṃ bhikkhu^eb^nti ettha yaṃ vattabbaṃ ^a^P4.0883^ea^, taṃ cārittasikkhāpade  vuttameva. sace sambahulā kenaci kammena gāmaṃ pavisanti, ``vikāle gāmappavesanaṃ  āpucchāmī''ti ^a^M0.0154^ea^ sabbehi aññamaññaṃ āpucchitabbaṃ. tasmiṃ gāme taṃ  kammaṃ na sampajjatīti aññaṃ gāmaṃ gacchanti, gāmasatampi hotu, puna āpucchanakiccaṃ  natthi. sace pana ussāhaṃ paṭippassambhetvā vihāraṃ gacchantā antarā aññaṃ gāmaṃ  pavisitukāmā honti, puna āpucchitabbameva.</p>
              <p>[03]kulaghare vā āsanasālāya vā bhattakiccaṃ katvā telabhikkhāya vā sappibhikkhāya  vā caritukāmo hoti, sace passe bhikkhu atthi, āpucchitvā gantabbaṃ. asante  natthīti gantabbaṃ. vīthiṃ otaritvā bhikkhuṃ passati, āpucchanakiccaṃ natthi, anāpucchitvāpi  caritabbameva. gāmamajjhena maggo hoti, tena gacchantassa telādibhikkhāya carissāmīti  citte uppanne sace passe bhikkhu atthi, āpucchitvā caritabbaṃ. maggā anokkamma  bhikkhāya carantassa pana āpucchanakiccaṃ natthi, aparikkhittassa gāmassa upacāro adinnādāne  vuttanayeneva veditabbo.</p>
              <p>[03] 515^b^.^eb^ ^b^antarārāma^eb^ntiādīsu na kevalaṃ anāpucchā kāyabandhanaṃ abandhitvā saṅghāṭiṃ  apārupitvā gacchantassapi anāpatti. ^b^āpadāsū^eb^ti sīho vā byaggho vā āgacchati,  megho vā uṭṭheti, añño vā koci upaddavo uppajjati, anāpatti. evarūpāsu āpadāsu  bahigāmato antogāmaṃ pavisituṃ vaṭṭati. sesamettha uttānameva.</p>
              <p>[03]kathinasamuṭṭhānaṃ ^a^V0.0142^ea^ -- kāyavācato kāyavācācittato ca samuṭṭhāti, kiriyākiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ, ticittaṃ, tivedananti.</p>
              <p>[06] vikālagāmappavisanasikkhāpadaṃ tatiyaṃ.</p>
            </h4>
          </h3>
          <h3>
            <h3n> 4. sūcigharasikkhāpadavaṇṇanā</h3n>
            <h4>
              <h4n> </h4n>
              <p>[03] 517-20^b^.^eb^ catutthe -- bhedanameva bhedanakaṃ; taṃ assa atthīti bhedanakameva. ^b^araṇike^eb^ti  araṇidhanuke. ^b^vidhe^eb^ti vedhake. sesamettha uttānameva. chasamuṭṭhānaṃ --  kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ,  ticittaṃ, tivedananti.</p>
              <p>[06] sūcigharasikkhāpadaṃ catutthaṃ.</p>
            </h4>
          </h3>
          <h3>
            <h3n> 5. mañcasikkhāpadavaṇṇanā</h3n>
            <h4>
              <h4n> </h4n>
              <p>[03] 522^b^.^eb^ pañcame ^a^M0.0155^ea^ -- ^b^chedanakaṃ^eb^ vuttanayameva.</p>
              <p>[03] 525^b^.^eb^ ^b^chinditvā paribhuñjatī^eb^ti ettha sace na chinditukāmo hoti, bhūmiyaṃ  nikhaṇitvā ^a^P4.0884^ea^ pamāṇaṃ upari dasseti, uttānaṃ vā katvā paribhuñjati,  ukkhipitvā vā tulāsaṅghāṭe ṭhapetvā aṭṭaṃ katvā paribhuñjati, sabbaṃ vaṭṭati. sesamettha  uttānameva. chasamuṭṭhānaṃ.</p>
              <p>[06] mañcasikkhāpadaṃ pañcamaṃ.</p>
            </h4>
          </h3>
          <h3>
            <h3n> 6. tūlonaddhasikkhāpadavaṇṇanā</h3n>
            <h4>
              <h4n> </h4n>
              <p>[03] 526^b^.^eb^ chaṭṭhe -- tūlaṃ onaddhametthāti ^b^tūlonaddhaṃ;^eb^ tūlaṃ pakkhipitvā upari cimilikāya  onaddhanti vuttaṃ hoti. sesamettha uttānameva. chasamuṭṭhānaṃ.</p>
              <p>[06] tūlonaddhasikkhāpadaṃ chaṭṭhaṃ.</p>
            </h4>
          </h3>
          <h3>
            <h3n> 7. nisīdanasikkhāpadavaṇṇanā</h3n>
            <h4>
              <h4n> </h4n>
              <p>[03] 531-4^b^.^eb^ sattame ^a^V0.0143^ea^ -- ^b^nisīdanaṃ anuññātaṃ hotī^eb^ti kattha anuññātaṃ? cīvarakkhandhake  paṇītabhojanavatthusmiṃ. vuttañhi tattha -- ``anujānāmi, bhikkhave, kāyaguttiyā  cīvaraguttiyā senāsanaguttiyā nisīdana''nti (mahāva0 353). ^b^seyyathāpi  purāṇāsikoṭṭho^eb^ti yathā nāma purāṇacammakāroti attho. yathā hi cammakāro cammaṃ  vitthataṃ karissāmīti ito cito ca samañchati, kaḍḍhati; evaṃ sopi taṃ nisīdanaṃ.  tena taṃ bhagavā evamāha -- ^b^``nisīdanaṃ nāma sadasaṃ vuccatī''^eb^ti santhatasadisaṃ santharitvā  ekasmiṃ ante sugatavidatthiyā vidatthimatte padese dvīsu ṭhānesu phāletvā tisso  dasā kariyanti, tāhi dasāhi sadasaṃ nāma vuccati. sesamettha uttānameva. chasamuṭṭhānaṃ.</p>
              <p>[06] nisīdanasikkhāpadaṃ sattamaṃ.</p>
            </h4>
          </h3>
          <h3>
            <h3n> 8. kaṇḍupaṭicchādisikkhāpadavaṇṇanā</h3n>
            <h4>
              <h4n> </h4n>
              <p>[03] 537^b^.^eb^ aṭṭhame ^a^M0.0156^ea^ -- ^b^kaṇḍupaṭicchādi anuññātā hotī^eb^ti kattha anuññātā?  cīvarakkhandhake belaṭṭhasīsavatthusmiṃ. vuttañhi tattha -- ``anujānāmi, bhikkhave,  yassa kaṇḍu vā piḷakā vā assāvo vā thullakacchu vā ābādho tassa kaṇḍupaṭicchādi''nti  (mahāva0 354).</p>
              <p>[03] 539^b^.^eb^ ^b^yassa adhonābhi ubbhajāṇumaṇḍala^eb^nti yassa bhikkhuno nābhiyā heṭṭhā jāṇumaṇḍalānaṃ  upari. ^b^kaṇḍū^eb^ti kacchu. ^b^piḷakā^eb^ti lohitatuṇḍikā sukhumapiḷakā.  ^b^assāvo^eb^ti arisabhagandaramadhumehādīnaṃ vasena asucipaggharaṇakaṃ. ^b^thullakacchu  vā ābādho^eb^ti mahāpiḷakābādho vuccati. sesamettha uttānameva. chasamuṭṭhānaṃ.</p>
              <p>[06] kaṇḍupaṭicchādisikkhāpadaṃ aṭṭhamaṃ.</p>
            </h4>
          </h3>
          <h3>
            <h3n> 9. vassikasāṭikasikkhāpadavaṇṇanā</h3n>
            <h4>
              <h4n> </h4n>
              <p>[03] 542^b^.^eb^ navame ^a^P4.0885^ea^ -- ^b^vassikasāṭikā anuññātā hotī^eb^ti kattha anuññātā?  cīvarakkhandhake ^a^V0.0144^ea^ visākhāvatthusmiṃ. vuttañhi tattha -- ``anujānāmi, bhikkhave, vassikasāṭika''nti  (mahāva0 352). sesamettha uttānameva. chasamuṭṭhānaṃ.</p>
              <p>[06] vassikasāṭikasikkhāpadaṃ navamaṃ.</p>
            </h4>
          </h3>
          <h3>
            <h3n> 10. nandattherasikkhāpadavaṇṇanā</h3n>
            <h4>
              <h4n> </h4n>
              <p>[03] 547^b^.^eb^ dasame -- ^b^caturaṅgulomako^eb^ti catūhi aṅgulehi ūnakappamāṇo. sesaṃ uttānameva.  chasamuṭṭhānaṃ.</p>
              <p>[06] nandattherasikkhāpadaṃ dasamaṃ.</p>
              <p>[06] samatto vaṇṇanākkamena ratanavaggo navamo.</p>
              <p>[03]^b^uddiṭṭhā kho^eb^tiādi vuttanayamevāti.</p>
              <p>[06] samantapāsādikāya vinayasaṃvaṇṇanāya</p>
              <p>[06] khuddakavaṇṇanā samattā.</p>
              <p>[06] pācittiyakaṇḍaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n> 6. pāṭidesanīyakaṇḍaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. paṭhamapāṭidesanīyasikkhāpadavaṇṇanā</h3n>
            <h4>
              <h4n> </h4n>
              <p>[21] ^b^pāṭidesanīyā^eb^ ^a^P4.0886^ea^ ^a^M0.0157^ea^ ^a^V0.0145^ea^ dhammā, khuddakānaṃ anantarā.</p>
              <p>[22] ṭhapitā ye ayaṃ dāni, tesaṃ bhavati vaṇṇanā..</p>
              <p>[03] 552^b^.^eb^ paṭhamapāṭidesanīye tāva ^b^paṭikkamanakāle^eb^ti piṇḍāya caritvā paṭiāgamanakāle.  ^b^sabbeva aggahesī^eb^ti sabbameva aggahesi. ^b^pavedhentī^eb^ti kampamānā. ^b^apehī^eb^ti  apagaccha.</p>
              <p>[03] 553-5^b^.^eb^ ^b^gārayhaṃ āvuso^eb^tiādi paṭidesetabbākāradassanaṃ. ^b^rathikā^eb^ti racchā.  ^b^byūha^eb^nti anibbijjhitvā ṭhitā gatapaccāgataracchā. ^b^siṅghāṭaka^eb^nti catukkoṇaṃ vā  tikoṇaṃ vā maggasamodhānaṭṭhānaṃ. ^b^ghara^eb^nti kulagharaṃ. etesu yattha katthaci ṭhatvā gaṇhantassa  gahaṇe dukkaṭaṃ, ajjhohāre ajjhohāragaṇanāya pāṭidesanīyaṃ. hatthisālādīsu gaṇhantassāpi  eseva nayo. bhikkhunī rathikāya ṭhatvā deti, bhikkhu sacepi antarārāmādīsu ṭhatvā  gaṇhāti, āpattiyeva. ``antaragharaṃ paviṭṭhāyā''ti hi vacanato bhikkhuniyā antaraghare  ṭhatvā dadamānāya vasenettha āpatti veditabbā, bhikkhussa ṭhitaṭṭhānaṃ pana appamāṇaṃ.  tasmā sacepi vīthiādīsu ṭhito bhikkhu antarārāmādīsu ṭhatvā dadamānāya bhikkhuniyā  gaṇhāti, anāpattiyeva.</p>
              <p>[03]^b^yāmakālikaṃ sattāhakālikaṃ yāvajīvikaṃ āhāratthāya paṭiggaṇhāti,  āpatti dukkaṭassa^eb^. ^b^ajjhohāre ajjhohāre āpatti dukkaṭassā^eb^ti idaṃ āmisena  asambhinnaṃ sandhāya vuttaṃ, sambhinne pana ^a^V0.0146^ea^ ekarase pāṭidesanīyameva. ^b^ekato upasampannāyā^eb^ti  bhikkhunīnaṃ santike upasampannāya. bhikkhūnaṃ santike upasampannāya pana yathāvatthukameva.</p>
              <p>[03] 556^b^.^eb^ ^b^dāpeti na detī^eb^ti aññātikā aññena kenaci dāpeti taṃ gaṇhantassa anāpatti.  ^b^upanikkhipitvā detī^eb^ti bhūmiyaṃ ṭhapetvā ``idaṃ ayya tumhākaṃ dammī''ti deti,  evaṃ dinnaṃ ``sādhu bhaginī''ti sampaṭicchitvā tāya eva vā bhikkhuniyā aññena  vā kenaci paṭiggahāpetvā bhuñjituṃ vaṭṭati. ^b^sikkhamānāya^eb^ ^a^M0.0158^ea^^b^ sāmaṇeriyā^eb^ti  etāsaṃ dadamānānaṃ gaṇhantassa anāpatti. sesamettha uttānameva.</p>
              <p>[03]eḷakalomasamuṭṭhānaṃ -- kiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ,  ticittaṃ, tivedananti.</p>
              <p>[06] paṭhamapāṭidesanīyaṃ.</p>
            </h4>
          </h3>
          <h3>
            <h3n> 2. dutiyapāṭidesanīyasikkhāpadavaṇṇanā</h3n>
            <h4>
              <h4n> </h4n>
              <p>[03] 558^b^.^eb^ dutiye ^a^P4.0887^ea^ -- ^b^apasakka tāva bhaginī^eb^tiādi apasādetabbākāradassanaṃ.</p>
              <p>[03] 561^b^.^eb^ ^b^attano bhattaṃ dāpeti na detī^eb^ti ettha sacepi attano bhattaṃ deti, iminā sikkhāpadena  anāpattiyeva, purimasikkhāpadena āpatti. ^b^aññesaṃ bhattaṃ deti na dāpetī^eb^ti ettha  sacepi dāpeyya, iminā sikkhāpadena āpatti bhaveyya. dentiyā pana neva iminā  na purimena āpatti. sesamettha uttānameva. kathinasamuṭṭhānaṃ -- kiriyākiriyaṃ,  nosaññāvimokkhaṃ, acittakaṃ, paṇṇattivajjaṃ, kāyakammaṃ, vacīkammaṃ, ticittaṃ,  tivedananti.</p>
              <p>[06] dutiyapāṭidesanīyaṃ.</p>
            </h4>
          </h3>
          <h3>
            <h3n> 3. tatiyapāṭidesanīyasikkhāpadavaṇṇanā</h3n>
            <h4>
              <h4n> </h4n>
              <p>[03] 562^b^.^eb^ tatiye -- ^b^ubhatopasanna^eb^nti dvīhi pasannaṃ upāsakenapi upāsikāyapi. tasmiṃ  kira kule ubhopi te sotāpannāyeva. ^b^bhogena hāyatī^eb^ti edisañhi kulaṃ sacepi  asītikoṭidhanaṃ ^a^V0.0147^ea^ hoti, bhogehi hāyatiyeva. kasmā? yasmā tattha neva upāsikā  na upāsako bhoge rakkhati.</p>
              <p>[03] 569^b^.^eb^ ^b^gharato nīharitvā dentī^eb^ti āsanasālaṃ vā vihāraṃ vā ānetvā denti.  sacepi anāgate bhikkhumhi paṭhamaṃyeva nīharitvā dvāre ṭhapetvā pacchā sampattassa denti,  vaṭṭati. bhikkhuṃ pana disvā antogehato nīharitvā diyyamānaṃ na vaṭṭatīti mahāpaccariyaṃ  vuttaṃ. sesamettha uttānameva ^a^M0.0159^ea^. eḷakalomasamuṭṭhānaṃ -- kiriyaṃ, nosaññāvimokkhaṃ,  acittakaṃ, paṇṇattivajjaṃ, kāyakammaṃ, vacīkammaṃ ticittaṃ, tivedananti.</p>
              <p>[06] tatiyapāṭidesanīyaṃ.</p>
            </h4>
          </h3>
          <h3>
            <h3n> 4. catutthapāṭidesanīyasikkhāpadavaṇṇanā</h3n>
            <h4>
              <h4n> </h4n>
              <p>[03] 570^b^.^eb^ catutthe -- ^b^avaruddhā hontī^eb^ti paṭiviruddhā honti.</p>
              <p>[03] 573^b^.^eb^ ^b^pañcannaṃ paṭisaṃvidita^eb^nti pañcasu sahadhammikesu yaṃkiñci pesetvā  khādanīyaṃ bhojanīyaṃ āharissāmāti paṭisaṃviditaṃ katampi appaṭisaṃviditamevāti  attho. ^b^ārāmaṃ ārāmūpacāraṃ ṭhapetvā^eb^ti āraññakasenāsanārāmañca tassa upacārañca  ^a^P4.0888^ea^ ṭhapetvā; upacārato nikkhantaṃ antarāmagge bhikkhuṃ disvā vā gāmaṃ  āgatassa vā paṭisaṃviditaṃ katampi appaṭisaṃviditameva hotīti veditabbaṃ. ^b^sace  sāsaṅkaṃ hoti sāsaṅkanti ācikkhitabba^eb^nti kasmā ācikkhitabbaṃ? ārāme core vasante  amhākaṃ nārocentīti vacanapaṭimocanatthaṃ. ^b^corā vattabbā manussā idhūpacarantī^eb^ti  kasmā vattabbaṃ? attano upaṭṭhākehi amhe gaṇhāpentīti vacanapaṭimocanatthaṃ.</p>
              <p>[03]^b^yāguyā paṭisaṃvidite tassā parivāro āhariyyatī^eb^ti yāguyā paṭisaṃviditaṃ  katvā ``kiṃ suddhayāguyā dinnāya pūvabhattādīnipi etissā yāguyā parivāraṃ  katvā dassāmā''ti evaṃ yaṃ kiñci āharanti, sabbaṃ paṭisaṃviditameva hoti.  ^b^bhattena paṭisaṃvidite^eb^tiādīsupi eseva nayo. asukaṃ nāma kulaṃ paṭisaṃviditaṃ  katvā khādanīyādīni gahetvā gacchatīti sutvā aññānipi tena saddhiṃ attano deyyadhammaṃ  āharanti, vaṭṭati. yāguyā paṭisaṃviditaṃ katvā pūvaṃ vā bhattaṃ vā āharanti,  etampi vaṭṭatīti kurundiyaṃ vuttaṃ.</p>
              <p>[03] 575^b^.^eb^ ^b^gilānassā^eb^ti ^a^V0.0148^ea^ appaṭisaṃviditepi gilānassa anāpatti. ^b^paṭisaṃvidite  vā gilānassa vā sesaka^eb^nti ekassatthāya paṭisaṃviditaṃ katvā āhaṭaṃ, tassa sesakaṃ  aññassāpi bhuñjituṃ vaṭṭati. catunnaṃ pañcannaṃ vā paṭisaṃviditaṃ katvā bahuṃ āhaṭaṃ  hoti, aññesampi dātuṃ icchanti, etampi ^a^M0.0160^ea^ paṭisaṃviditasesakameva, sabbesampi  vaṭṭati. atha adhikameva hoti, sannidhiṃ mocetvā ṭhapitaṃ dutiyadivasepi vaṭṭati.  gilānassa āhaṭāvasesepi eseva nayo. yaṃ pana appaṭisaṃviditameva katvā ābhataṃ,  taṃ bahiārāmaṃ pesetvā paṭisaṃviditaṃ kāretvā āharāpetabbaṃ, bhikkhūhi vā  gantvā antarāmagge gahetabbaṃ. yampi vihāramajjhena gacchantā vā vanacarakādayo vā vanato  āharitvā denti, purimanayeneva paṭisaṃviditaṃ kāretabbaṃ. ^b^tatthajātaka^eb^nti  ārāme jātakameva; mūlakhādanīyādiṃ aññena kappiyaṃ katvā dinnaṃ paribhuñjato  anāpatti. sace pana taṃ gāmaṃ haritvā pacitvā āharanti, na vaṭṭati. paṭisaṃviditaṃ  kāretabbaṃ. sesamettha uttānameva.</p>
              <p>[03]kathinasamuṭṭhānaṃ -- kiriyākiriyaṃ, nosaññāvimokkhaṃ, acittakaṃ, paṇṇattivajjaṃ, kāyakammaṃ,  vacīkammaṃ, ticittaṃ, tivedananti.</p>
              <p>[06] catutthapāṭidesanīyaṃ ^a^P4.0889^ea^.</p>
              <p>[06] samantapāsādikāya vinayasaṃvaṇṇanāya</p>
              <p>[06] pāṭidesanīyavaṇṇanā niṭṭhitā.</p>
              <p>[06] pāṭidesanīyakaṇḍaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n> 7. sekhiyakaṇḍaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. parimaṇḍalavaggavaṇṇanā</h3n>
            <h4>
              <h4n> </h4n>
              <p>[21] yāni ^a^M0.0161^ea^ ^a^V0.0149^ea^ sikkhitasikkhena, ^b^sekhiyānī^eb^ti tādinā.</p>
              <p>[22] bhāsitāni ayaṃ dāni, tesampi vaṇṇanākkamo..</p>
              <p>[03] 576^b^.^eb^ tattha ^b^parimaṇḍala^eb^nti samantato maṇḍalaṃ. ^b^nābhimaṇḍalaṃ jāṇumaṇḍala^eb^nti  uddhaṃ nābhimaṇḍalaṃ adho jāṇumaṇḍalaṃ paṭicchādentena jāṇumaṇḍalassa heṭṭhā jaṅghaṭṭhikato  paṭṭhāya aṭṭhaṅgulamattaṃ nivāsanaṃ otāretvā nivāsetabbaṃ, tato paraṃ otārentassa  dukkaṭanti vuttaṃ. yathā nisinnassa jāṇumaṇḍalato heṭṭhā caturaṅgulamattaṃ paṭicchannaṃ  hotīti mahāpaccariyaṃ vuttaṃ; evaṃ nivāsentassa pana nivāsanaṃ pamāṇikaṃ vaṭṭati.  tatridaṃ pamāṇaṃ -- dīghato muṭṭhipañcakaṃ, tiriyaṃ aḍḍhateyyahatthaṃ. tādisassa pana alābhe  tiriyaṃ dvihatthapamāṇampi vaṭṭati jāṇumaṇḍalapaṭicchādanatthaṃ, nābhimaṇḍalaṃ pana cīvarenāpi  sakkā paṭicchādetunti. tattha ekapaṭṭacīvaraṃ evaṃ nivatthampi nivatthaṭṭhāne na tiṭṭhati,  dupaṭṭaṃ pana tiṭṭhati.</p>
              <p>[03]^b^olambento nivāseti āpatti dukkaṭassā^eb^ti ettha na kevalaṃ purato ca pacchato ca  olambetvā nivāsentasseva dukkaṭaṃ, ye panaññe ``tena kho pana samayena chabbaggiyā  bhikkhū gihinivatthaṃ nivāsenti hatthisoṇḍakaṃ macchavālakaṃ catukkaṇṇakaṃ tālavaṇṭakaṃ  satavalikaṃ nivāsentī''tiādinā (cūḷava0 280) nayena khandhake nivāsanadosā vuttā,  tathā nivāsentassāpi dukkaṭameva. te sabbe vuttanayena parimaṇḍalaṃ nivāsentassa  na honti. ayamettha saṅkhepo, vitthārato pana tattheva āvi bhavissati.</p>
              <p>[03]^b^asañciccā^eb^ti ^a^V0.0150^ea^ purato vā pacchato vā olambetvā nivāsessāmīti evaṃ asañcicca;  atha kho parimaṇḍalaṃyeva nivāsessāmīti virajjhitvā aparimaṇḍalaṃ nivāsentassa anāpatti.  ^b^assatiyā^eb^ti aññavihitassāpi tathā nivāsentassa anāpatti. ^b^ajānantassā^eb^ti  ettha nivāsanavattaṃ ajānantassa mokkho natthi. nivāsanavattañhi sādhukaṃ uggahetabbaṃ,  tassa anuggahaṇamevassa anādariyaṃ. taṃ pana sañcicca anuggaṇhantassa yujjati, tasmā  uggahitavattopi yo āruḷhabhāvaṃ ^a^P4.0890^ea^ vā oruḷhabhāvaṃ vā na jānāti,  tassa ^a^M0.0162^ea^ anāpatti. kurundiyaṃ pana ``parimaṇḍalaṃ nivāsetuṃ ajānantassa  anāpattī''ti vuttaṃ. yo pana sukkhajaṅgho vā mahāpiṇḍikamaṃso vā hoti, tassa  sāruppatthāya jāṇumaṇḍalato aṭṭhaṅgulādhikampi otāretvā nivāsetuṃ vaṭṭati.</p>
              <p>[03]^b^gilānassā^eb^ti jaṅghāya vā pāde vā vaṇo hoti, ukkhipitvā vā otāretvā vā nivāsetuṃ  vaṭṭati. ^b^āpadāsū^eb^ti vāḷamigā vā corā vā anubandhanti, evarūpāsu āpadāsu  anāpatti. sesamettha uttānameva.</p>
              <p>[03]paṭhamapārājikasamuṭṭhānaṃ -- kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ,  akusalacittaṃ, dukkhavedananti. phussadevatthero ``acittakaṃ, paṇṇattivajjaṃ,  tivedana''nti āha. upatissatthero pana ``anādariyaṃ paṭiccā''ti vuttattā ``lokavajjaṃ,  akusalacittaṃ, dukkhavedana''nti āha.</p>
              <p>[03] 577^b^.^eb^ ^b^parimaṇḍalaṃ pārupitabba^eb^nti ``tena kho pana samayena chabbaggiyā bhikkhū  gihipārutaṃ pārupantī''ti (cūḷava0 280) evaṃ vuttaṃ anekappakāraṃ gihipārupanaṃ  apārupitvā idha vuttanayeneva ubho kaṇṇe samaṃ katvā pārupanavattaṃ pūrentena  parimaṇḍalaṃ pārupitabbaṃ. imāni ca dve sikkhāpadāni avisesena vuttāni. tasmā  vihārepi antaragharepi parimaṇḍalameva nivāsetabbañca pārupitabbañcāti. samuṭṭhānādīni  paṭhamasikkhāpade vuttanayeneva veditabbāni saddhiṃ theravādena.</p>
              <p>[03] 578^b^.^eb^ ^b^kāyaṃ vivaritvā^eb^ti jattumpi urampi vivaritvā. ^b^suppaṭicchannenā^eb^ti  na sasīsaṃ pārutena; atha kho gaṇṭhikaṃ paṭimuñcitvā anuvātantena gīvaṃ paṭicchādetvā  ubho kaṇṇe samaṃ katvā paṭisaṃharitvā yāva maṇibandhaṃ paṭicchādetvā antaraghare  gantabbaṃ. dutiyasikkhāpade ^a^V0.0151^ea^ -- galavāṭakato paṭṭhāya sīsaṃ maṇibandhato paṭṭhāya hatthe piṇḍikamaṃsato  ca paṭṭhāya pāde vivaritvā nisīditabbaṃ.</p>
              <p>[03] 579^b^.^eb^ ^b^vāsūpagatassā^eb^ti vāsatthāya upagatassa rattibhāge vā divasabhāge vā kāyaṃ  vivaritvāpi nisīdato anāpatti.</p>
              <p>[03] 580^b^.^eb^ ^b^susaṃvuto^eb^ti hatthaṃ vā pādaṃ vā akīḷāpento; suvinītoti attho.</p>
              <p>[03] 582^b^.^eb^ ^b^okkhittacakkhū^eb^ti ^a^M0.0163^ea^ heṭṭhā khittacakkhu hutvā. ^b^yugamattaṃ pekkhamāno^eb^ti  ^a^P4.0891^ea^ yugayuttako hi danto ājāneyyo yugamattaṃ pekkhati, purato catuhatthappamāṇaṃ  bhūmibhāgaṃ; imināpi ettakaṃ pekkhantena gantabbaṃ. ^b^yo anādariyaṃ paṭicca  tahaṃ tahaṃ olokento^eb^ti yo taṃtaṃdisābhāgaṃ pāsādaṃ kūṭāgāraṃ vīthiṃ olokento  gacchati, āpatti dukkaṭassa. ekasmiṃ pana ṭhāne ṭhatvā hatthiassādiparissayābhāvaṃ  oloketuṃ vaṭṭati. nisīdantenāpi okkhittacakkhunāva nisīditabbaṃ.</p>
              <p>[03] 584^b^.^eb^ ^b^ukkhittakāyā^eb^ti ukkhepena; itthambhūtalakkhaṇe karaṇavacanaṃ ekato vā ubhato  vā ukkhittacīvaro hutvāti attho. antoindakhīlato paṭṭhāya na evaṃ gantabbaṃ. nisinnakāle  pana dhamakaraṇaṃ nīharantenāpi cīvaraṃ anukkhipitvāva nīharitabbanti.</p>
              <p>[06] paṭhamo vaggo.</p>
            </h4>
          </h3>
          <h3>
            <h3n> 2. ujjagghikavaggavaṇṇanā</h3n>
            <h4>
              <h4n> </h4n>
              <p>[03] 586^b^.^eb^ ^b^ujjagghikāyā^eb^ti mahāhasitaṃ hasanto. vuttanayenevettha karaṇavacanaṃ.</p>
              <p>[03] 588^b^.^eb^ ^b^appasaddo antaraghare^eb^ti ettha kittāvatā appasaddo hoti? dvādasahatthe gehe  ādimhi saṅghatthero, majjhe dutiyatthero, ante tatiyattheroti evaṃ nisinnesu saṅghatthero  dutiyena saddhiṃ manteti, dutiyatthero tassa saddañceva suṇāti, kathañca vavatthapeti.  tatiyatthero pana saddameva suṇāti, kathaṃ na vavatthapeti. ettāvatā appasaddo hoti.  sace pana tatiyatthero kathaṃ vavatthapeti, mahāsaddo nāma hoti.</p>
              <p>[03] 590^b^.^eb^ ^b^kāyaṃ^eb^ ^a^V0.0152^ea^ ^b^paggahetvā^eb^ti niccalaṃ katvā ujukena kāyena samena iriyāpathena gantabbañceva  nisīditabbañca.</p>
              <p>[03] 592^b^.^eb^ ^b^bāhuṃ paggahetvā^eb^ti niccalaṃ katvā.</p>
              <p>[03] 594^b^.^eb^ ^b^sīsaṃ paggahetvā^eb^ti niccalaṃ ujuṃ ṭhapayitvā.</p>
              <p>[06] dutiyo vaggo.</p>
            </h4>
          </h3>
          <h3>
            <h3n> 3. khambhakatavaggavaṇṇanā</h3n>
            <h4>
              <h4n> </h4n>
              <p>[03] 596-8^b^.^eb^ ^b^khambhakato^eb^ ^a^M0.0164^ea^ nāma kaṭiyaṃ hatthaṃ ṭhapetvā katakhambho. ^b^oguṇṭhito^eb^ti  sasīsaṃ pāruto.</p>
              <p>[03] 600^b^.^eb^ ^b^ukkuṭikāyā^eb^ti ettha ukkuṭikā vuccati paṇhiyo ukkhipitvā aggapādehi  vā, aggapāde vā ukkhipitvā paṇhīhiyeva vā bhūmiṃ phusantassa gamanaṃ. karaṇavacanaṃ  panettha vuttalakkhaṇameva.</p>
              <p>[03] 601^b^.^eb^ ^b^dussapallatthikāyā^eb^ti ettha āyogapallatthikāpi dussapallatthikā eva.</p>
              <p>[03] 602^b^.^eb^ ^b^sakkacca^eb^nti satiṃ upaṭṭhapetvā.</p>
              <p>[03] 603^b^.^eb^ ^b^ākirantepī^eb^ti piṇḍapātaṃ dentepi. ^b^pattasaññī^eb^ti patte saññaṃ  katvā.</p>
              <p>[03] 604^b^.^eb^ ^b^samasūpako^eb^ ^a^P4.0892^ea^ nāma yattha bhattassa catutthabhāgappamāṇo sūpo hoti.  ^b^muggasūpo māsasūpo^eb^ti ettha kulatthādīhi katasūpāpi saṅgahaṃ gacchantiyevāti mahāpaccariyaṃ  vuttaṃ. ^b^rasarase^eb^ti ettha ṭhapetvā dve sūpe avasesāni oloṇīsākasūpeyyamaccharasamaṃsarasādīni  rasarasāti veditabbāni. taṃ rasarasaṃ bahumpi gaṇhantassa anāpatti.</p>
              <p>[03] 605^b^.^eb^ ^b^samatittika^eb^nti samapuṇṇaṃ samabharitaṃ. ^b^thūpīkataṃ piṇḍapātaṃ paṭiggaṇhāti,  āpatti dukkaṭassā^eb^ti ^a^V0.0153^ea^ ettha thūpīkato nāma pattassa antomukhavaṭṭilekhaṃ atikkamitvā  kato; patte pakkhitto racito pūritoti attho. evaṃ kataṃ agahetvā antomukhavaṭṭilekhāsamappamāṇo  gahetabbo.</p>
              <p>[01] tattha thūpīkataṃ nāma ``pañcahi bhojanehi kata''nti abhayatthero āha. tipiṭakacūḷanāgatthero  pana ``piṇḍapāto nāma yāgupi bhattampi khādanīyampi cuṇṇapiṇḍopi dantakaṭṭhampi  dasikasuttampī''ti idaṃ suttaṃ vatvā dasikasuttampi thūpīkataṃ na vaṭṭatīti āha.  tesaṃ vādaṃ sutvā bhikkhū rohaṇaṃ gantvā cūḷasumanattheraṃ pucchiṃsu -- ``bhante  thūpīkatapiṇḍapāto kena paricchinno''ti? tesañca therānaṃ vādaṃ ārocesuṃ.  thero sutvā āha ^a^M0.0165^ea^ -- ``aho, cūḷanāgo sāsanato bhaṭṭho, ahaṃ etassa sattakkhattuṃ  vinayaṃ vācento na kadāci evaṃ avacaṃ, ayaṃ kuto labhitvā evaṃ vadasī''ti.  bhikkhū theraṃ yāciṃsu -- ``kathetha dāni, bhante, kena paricchinno''ti? ``yāvakālikenāvuso''ti  thero āha. tasmā yaṃkiñci yāgubhattaṃ vā phalāphalaṃ vā āmisajātikaṃ samatittikameva  gahetabbaṃ. tañca kho adhiṭṭhānupagena pattena, itarena pana thūpīkatampi vaṭṭati. yāmakālikasattāhakālikayāvajīvikāni  pana adhiṭṭhānupagapattepi thūpīkatāni vaṭṭanti. dvīsu pattesu bhattaṃ gahetvā ekasmiṃ  pūretvā vihāraṃ pesetuṃ vaṭṭatīti mahāpaccariyaṃ pana vuttaṃ. yaṃ patte pakkhipiyamānaṃ  pūvaucchukhaṇḍaphalāphalādi heṭṭhā orohati, taṃ thūpīkataṃ nāma na hoti. pūvavaṭaṃsakaṃ  ṭhapetvā piṇḍapātaṃ denti, thūpīkatameva hoti. pupphavaṭaṃsakatakkolakaṭukaphalādivaṭaṃsake  pana ṭhapetvā dinnaṃ thūpīkataṃ na hoti. bhattassa upari thālakaṃ vā pattaṃ vā ṭhapetvā  pūretvā ^a^P4.0893^ea^ gaṇhāti, thūpīkataṃ nāma na hoti. kurundiyampi vuttaṃ --  ``thālake vā paṇṇe vā pakkhipitvā taṃ pattamatthake ṭhapetvā denti, pāṭekkabhājanaṃ  vaṭṭatī''ti.</p>
              <p>[03]idha anāpattiyaṃ gilāno na āgato, tasmā gilānassapi thūpīkataṃ na vaṭṭati. sabbattha  pana paṭiggahetumeva na vaṭṭati. paṭiggahitaṃ pana supaṭiggahitameva hoti, paribhuñjituṃ  vaṭṭatīti.</p>
              <p>[06] tatiyo vaggo.</p>
            </h4>
          </h3>
          <h3>
            <h3n> 4. sakkaccavaggavaṇṇanā</h3n>
            <h4>
              <h4n> </h4n>
              <p>[03] 606^b^.^eb^ ^b^sakkacca^eb^nti etthāpi asakkaccaṃ paṭiggahaṇeyeva āpatti, paṭiggahitaṃ pana  supaṭiggahitameva. sakkaccanti ca pattasaññīti cāti ubhayaṃ vuttanayameva.</p>
              <p>[03] 608^b^.^eb^ ^b^sapadāna^eb^nti ^a^V0.0154^ea^ tattha tattha odhiṃ akatvā anupaṭipāṭiyā. ^b^samasūpake^eb^ vattabbaṃ  vuttameva.</p>
              <p>[03] 610^b^.^eb^ ^b^thūpakato^eb^ti matthakato; vemajjhatoti attho.</p>
              <p>[03] 611^b^.^eb^ ^b^paṭicchādetvā^eb^ ^a^M0.0166^ea^ ^b^dentī^eb^ti māghātasamayādīsu paṭicchannaṃ byañjanaṃ  katvā denti. viññattiyaṃ vattabbaṃ natthi.</p>
              <p>[03] 614^b^.^eb^ ^b^ujjhānasaññī^eb^sikkhāpadepi gilāno na muccati.</p>
              <p>[03] 615^b^.^eb^ ^b^nātimahanto kabaḷo^eb^ti mayūraṇḍaṃ atimahantaṃ, kukkuṭaṇḍaṃ atikhuddakaṃ,  tesaṃ vemajjhappamāṇo. ^b^khajjake^eb^ti ettha mūlakhādanīyādi sabbaṃ gahetabbaṃ.</p>
              <p>[06] catuttho vaggo.</p>
            </h4>
          </h3>
          <h3>
            <h3n> 5. kabaḷavaggavaṇṇanā</h3n>
            <h4>
              <h4n> </h4n>
              <p>[03] 617^b^.^eb^ ^b^anāhaṭe^eb^ti anāharite; mukhadvāraṃ asampāpiteti attho.</p>
              <p>[03] 618^b^.^eb^ ^b^sabbaṃ hattha^eb^nti sakalahatthaṃ.</p>
              <p>[03] 619^b^.^eb^ ^b^sakabaḷenā^eb^ti ettha dhammaṃ kathento harītakaṃ vā laṭṭhimadhukaṃ vā mukhe  pakkhipitvā katheti. yattakena vacanaṃ aparipuṇṇaṃ na hoti, tattake mukhamhi sante  kathetuṃ vaṭṭati.</p>
              <p>[03] 620^b^.^eb^ ^b^piṇḍukkhepaka^eb^nti piṇḍaṃ ukkhipitvā ukkhipitvā.</p>
              <p>[03] 621^b^.^eb^ ^b^kabaḷāvacchedaka^eb^nti kabaḷaṃ avacchinditvā avacchinditvā.</p>
              <p>[03] 622^b^.^eb^ ^b^avagaṇḍakāraka^eb^nti makkaṭo viya gaṇḍe katvā katvā.</p>
              <p>[03] 623^b^.^eb^ ^b^hatthaniddhunaka^eb^nti ^a^V0.0155^ea^ hatthaṃ niddhunitvā niddhunitvā.</p>
              <p>[03] 624^b^.^eb^ ^b^sitthāvakāraka^eb^nti sitthāni avakiritvā avakiritvā.</p>
              <p>[03] 625^b^.^eb^ ^b^jivhānicchāraka^eb^nti jivhaṃ nicchāretvā nicchāretvā.</p>
              <p>[03] 626^b^.^eb^ ^b^capucapukāraka^eb^nti capu capūti evaṃ saddaṃ katvā katvā.</p>
              <p>[06] pañcamo vaggo.</p>
            </h4>
          </h3>
          <h3>
            <h3n> 6. surusuruvaggavaṇṇanā</h3n>
            <h4>
              <h4n> </h4n>
              <p>[03] 627^b^.^eb^ ^b^surusurukāraka^eb^nti ^a^M0.0167^ea^ surusurūti evaṃ saddaṃ katvā katvā.  ^b^davo^eb^ti parihāsavacanaṃ; taṃ yena kenaci pariyāyena ``kiṃ buddho ^a^P4.0894^ea^,  silakabuddho, paṭibuddho; kiṃ dhammo, godhammo, ajadhammo; kiṃ saṅgho, migasaṅgho, pasusaṅgho''tiādinā  nayena tīṇi ratanāni ārabbha na kātabbanti attho.</p>
              <p>[03] 628^b^.^eb^ ^b^hatthanillehaka^eb^nti hatthaṃ nillehitvā nillehitvā. bhuñjantena hi  aṅgulimattampi nillehituṃ na vaṭṭati. ghanayāguphāṇitapāyāsādike pana aṅgulīhi  gahetvā aṅguliyo mukhe pavesetvā bhuñjituṃ vaṭṭati. ^b^pattanillehakaoṭṭhanillehakesu^eb^pi  eseva nayo. tasmā ekaṅguliyāpi patto na nillehitabbo, ekaoṭṭhopi jivhāya na  nillehitabbo, oṭṭhamaṃsehi eva pana gahetvā anto pavesetuṃ vaṭṭati.</p>
              <p>[03] 631^b^.^eb^ ^b^kokanade^eb^ti evaṃnāmake. ^b^kokanada^eb^nti padumaṃ vuccati, so ca pāsādo  padumasaṇṭhāno, tenassa kokanadotveva nāmaṃ akaṃsu. ^b^na sāmisena hatthena pānīyathālaka^eb^nti  etaṃ paṭikkūlavasena paṭikkhittaṃ, tasmā saṅghikampi puggalikampi gihisantakampi  attano santakampi saṅkhampi sarāvampi thālakampi na gahetabbameva, gaṇhantassa dukkaṭaṃ.  sace pana hatthassa ekadeso āmisamakkhito na hoti, tena padesena gahetuṃ vaṭṭati.</p>
              <p>[03] 632^b^.^eb^ ^b^uddharitvā vā^eb^ti sitthāni udakato uddharitvā ekasmiṃ ṭhāne rāsiṃ katvā  udakaṃ ^a^V0.0156^ea^ chaḍḍeti. ^b^bhinditvā vā^eb^ti sitthāni bhinditvā udakagatikāni katvā  chaḍḍeti. ^b^paṭiggahe vā^eb^ti paṭiggahena paṭicchanto naṃ paṭiggahe chaḍḍeti. ^b^nīharitvā^eb^ti  bahi nīharitvā chaḍḍeti; evaṃ chaḍḍentassa anāpatti.</p>
              <p>[03] 634^b^.^eb^ ^b^setacchatta^eb^nti vatthapaliguṇṭhitaṃ paṇḍaracchattaṃ. ^b^kilañjacchatta^eb^nti vilīvacchattaṃ.  ^b^paṇṇacchatta^eb^nti tālapaṇṇādīhi yehi kehici kataṃ. ^b^maṇḍalabaddhaṃ salākabaddha^eb^nti  idaṃ pana tiṇṇampi chattānaṃ pañjaradassanatthaṃ vuttaṃ. tāni hi maṇḍalabaddhāni ceva  honti salākabaddhāni ca. yampi tatthajātakadaṇḍakena kataṃ ekapaṇṇacchattaṃ hoti, tampi  chattameva. etesu yaṃkiñci chattaṃ pāṇimhi ^a^M0.0168^ea^ assāti ^b^chattapāṇi^eb^. so  taṃ chattaṃ dhārayamāno vā aṃse vā katvā ūrumhi vā ṭhapetvā yāva hatthena na muccati,  tāvassa dhammaṃ desetuṃ na vaṭṭati, desentassa vuttanayena dukkaṭaṃ. sace panassa  añño chattaṃ ^a^P4.0895^ea^ dhāreti, chattapādukāya vā ṭhitaṃ hoti, hatthato apagatamatte  chattapāṇi nāma na hoti. tassa dhammaṃ desetuṃ vaṭṭati. dhammaparicchedo panettha padasodhamme  vuttanayeneva veditabbo.</p>
              <p>[03] 635^b^.^eb^ ^b^daṇḍapāṇissā^eb^ti ettha daṇḍo nāma majjhimassa purisassa catuhatthappamāṇo daṇḍapāṇibhāvo  panassa chattapāṇimhi vuttanayeneva veditabbo.</p>
              <p>[03] 636^b^.^eb^ ^b^satthapāṇimhi^eb^pi eseva nayo. asiṃ sannahitvā ṭhitopi hi satthapāṇisaṅkhyaṃ  na gacchati.</p>
              <p>[03] 637^b^.^eb^ ^b^āvudhapāṇissā^eb^ti ettha kiñcāpi vuttaṃ -- ``āvudhaṃ nāma cāpo kodaṇḍo''ti,  atha kho sabbāpi dhanuvikati saddhiṃ saravikatiyā āvudhanti veditabbaṃ. tasmā saddhiṃ  vā sarena dhanuṃ gahetvā suddhadhanuṃ vā suddhasaraṃ vā sajiyadhanuṃ vā nijjiyadhanuṃ vā  gahetvā ṭhitassa vā nisinnassa vā dhammo desetuṃ na vaṭṭati. sace panassa dhanuṃ  kaṇṭhepi paṭimukkaṃ hoti, yāva hatthena na gaṇhāti, tāva dhammaṃ desetuṃ vaṭṭatiyevāti.</p>
              <p>[06] chaṭṭho vaggo.</p>
            </h4>
          </h3>
          <h3>
            <h3n> 7. pādukavaggavaṇṇanā</h3n>
            <h4>
              <h4n> </h4n>
              <p>[03] 638^b^.^eb^ ^b^akkantassā^eb^ti ^a^V0.0157^ea^ chattadaṇḍake aṅgulantaraṃ appavesetvā kevalaṃ pādukaṃ  akkamitvā ṭhitassa. ^b^paṭimukkassā^eb^ti paṭimuñcitvā ṭhitassa. upāhanāyapi eseva  nayo. ^b^omukko^eb^ti panettha paṇhikabaddhaṃ omuñcitvā ṭhito vuccati.</p>
              <p>[03] 640^b^.^eb^ ^b^yānagatassā^eb^ti ettha sacepi dvīhi janehi hatthasaṅghāṭena gahito, sāṭake vā ṭhapetvā  vaṃsena vayhati, ayutte vā vayhādike yāne ^a^M0.0169^ea^, visaṅkharitvā vā ṭhapite  cakkamattepi nisinno yānagatotveva saṅkhyaṃ gacchati. sace pana dvepi ekayāne nisinnā  honti, vaṭṭati. visuṃ nisinnesupi ucce yāne nisinnena nīce nisinnassa desetuṃ  vaṭṭati, samappamāṇepi vaṭṭati. purime yāne nisinnena pacchime nisinnassa vaṭṭati.  pacchime pana uccatarepi nisinnena desetuṃ na vaṭṭati.</p>
              <p>[03] 641^b^.^eb^ ^b^sayanagatassā^eb^ti antamaso kaṭasārakepi pakatibhūmiyampi nipannassa uccepi  mañcapīṭhe vā bhūmipadese vā ṭhitena nisinnena vā desetuṃ na vaṭṭati. sayanagatena pana  sayanagatassa uccatare vā samappamāṇe vā nipannena desetuṃ vaṭṭati. nipannena ca ṭhitassa  vā nisinnassa vā desetuṃ vaṭṭati, nisinnenāpi ṭhitassa vā nisinnassa vā vaṭṭati.  ṭhitena ṭhitasseva ^a^P4.0896^ea^ vaṭṭati.</p>
              <p>[03] 642^b^.^eb^ ^b^pallatthikāyā^eb^ti āyogapallatthikāya vā hatthapallatthikāya vā dussapallatthikāya  vā yāya kāyaci pallatthikāya nisinnassa agilānassa desetuṃ na vaṭṭati.</p>
              <p>[03] 643^b^.^eb^ ^b^veṭhitasīsassā^eb^ti dussaveṭhanena vā moḷiādīhi vā yathā kesanto na dissati;  evaṃ veṭhitasīsassa.</p>
              <p>[03] 644^b^.^eb^ ^b^oguṇṭhitasīsassā^eb^ti sasīsaṃ pārutassa.</p>
              <p>[03] 645^b^.^eb^ ^b^chamāyaṃ nisinnenā^eb^ti bhūmiyaṃ nisinnena. ^b^āsane nisinnassā^eb^ti antamaso  vatthampi tiṇānipi santharitvā nisinnassa.</p>
              <p>[03] 647^b^.^eb^ ^b^chapakassā^eb^ti ^a^V0.0158^ea^ caṇḍālassa. ^b^chapakī^eb^ti caṇḍālī. ^b^nilīno^eb^ti paṭicchanno  hutvā. ^b^yatra hi nāmā^eb^ti yo hi nāma. ^b^sabbamidaṃ carimaṃ katanti tattheva paripatī^eb^ti  ``sabbo ayaṃ loko saṅkaraṃ gato nimmariyādo''ti imaṃ vacanaṃ vatvā tattheva tesaṃ  dvinnampi antarā rukkhato patito. patitvā ca pana ubhinnampi purato ṭhatvā imaṃ gāthaṃ  abhāsi --</p>
              <p>[03]``ubho atthaṃ na jānanti...pe0... asmā kumbhamivābhidā''ti..</p>
              <p>[03]tattha ^b^ubho atthaṃ na jānantī^eb^ti dvepi janā pāḷiyā atthaṃ na jānanti. ^b^dhammaṃ na  passare^eb^ti pāḷiṃ na passanti. katame te ubhoti? ^b^``yo cāyaṃ mantaṃ^eb^ ^a^M0.0170^ea^  ^b^vāceti, yo cādhammenadhīyatī''^eb^ti. evaṃ brāhmaṇañca rājānañca ubhopi adhammikabhāve  ṭhapesi.</p>
              <p>[03]tato brāhmaṇo ^b^sālīna^eb^nti gāthamāha. tassattho -- jānāmahaṃ bho ``ayaṃ adhammo''ti;  api ca kho mayā dīgharattaṃ saputtadāraparijanena rañño santako sālīnaṃ odano bhutto.  ^b^sucimaṃsūpasecano^eb^ti nānappakāravikatisampāditaṃ sucimaṃsūpasecanaṃ missīkaraṇamassāti  ^b^sucimaṃsūpasecano. tasmā dhamme na vattāmī^eb^ti yasmā evaṃ mayā rañño odano  bhutto, aññe ca bahū lābhā laddhā, tasmā dhamme ahaṃ na vattāmi udare baddho hutvā,  na dhammaṃ ajānanto. ayañhi dhammo ariyehi vaṇṇito pasattho thomitoti jānāmi.</p>
              <p>[03]atha naṃ chapako ^b^``dhiratthū''^eb^tiādinā gāthādvayena ajjhabhāsi. tassattho -- yo tayā  dhanalābho ca yasalābho ca laddho, dhiratthu taṃ dhanalābhaṃ yasalābhañca ^a^P4.0897^ea^ brāhmaṇa.  kasmā? yasmā ayaṃ tayā laddho lābho āyatiṃ apāyesu vinipātanahetunā sampati  ca adhammacaraṇena vutti nāma hoti. evarūpā yā vutti āyatiṃ vinipātena idha adhammacaraṇena  vā nippajjati, kiṃ tāya vuttiyā? tena vuttaṃ --</p>
              <p>[21] ``dhiratthu taṃ dhanalābhaṃ, yasalābhañca brāhmaṇa.</p>
              <p>[22] yā vutti vinipātena, adhammacaraṇena vā''ti..</p>
              <p>[03]^b^paribbaja mahābrahme^eb^ti mahābrāhmaṇa ito disā sīghaṃ palāyassu. ^b^pacantaññepi pāṇino^eb^ti  aññepi sattā pacanti ceva bhuñjanti ca; na kevalaṃ tvañceva rājā ca. ^b^mā tvaṃ  adhammo ācarito asmā kumbhamivābhidā^eb^ti sace hi tvaṃ ito aparibbajitvā imaṃ adhammaṃ  ācarissasi ^a^V0.0159^ea^, tato tvaṃ so adhammo evaṃ ācarito yathā udakakumbhaṃ pāsāṇo bhindeyya;  evaṃ bhecchati, tena mayaṃ taṃ vadāma --</p>
              <p>[21] ``paribbaja mahābrahme, pacantaññepi pāṇino.</p>
              <p>[22] mā tvaṃ adhammo ācarito, asmā kumbhamivābhidā''ti..</p>
              <p>[03]^b^ucce āsane^eb^ti antamaso bhūmippadesepi unnataṭṭhāne nisinnassa desetuṃ na vaṭṭati.</p>
              <p>[03] 648^b^.^eb^ ^b^na^eb^ ^a^M0.0171^ea^ ^b^ṭhito nisinnassā^eb^ti sacepi therupaṭṭhānaṃ gantvā ṭhitaṃ daharabhikkhuṃ  āsane nisinno mahāthero pañhaṃ pucchati, na kathetabbaṃ. gāravena pana theraṃ  uṭṭhahitvā pucchathāti vattuṃ na sakkā, passe ṭhitabhikkhussa kathemīti kathetuṃ  vaṭṭati.</p>
              <p>[03] 649^b^.^eb^ ^b^na pacchato gacchantenā^eb^ti ettha sace purato gacchanto pacchato gacchantaṃ pañhaṃ pucchati,  na kathetabbaṃ. pacchimassa bhikkhuno kathemīti kathetuṃ vaṭṭati. saddhiṃ uggahitadhammaṃ  pana sajjhāyituṃ vaṭṭati. samadhurena gacchantassa kathetuṃ vaṭṭati.</p>
              <p>[03] 650^b^.^eb^ ^b^na uppathenā^eb^ti etthāpi sace dvepi sakaṭapathe ekekacakkapathena vā uppathena  vā samadhuraṃ gacchanti, vaṭṭati.</p>
              <p>[03] 651^b^.^eb^ ^b^asañciccā^eb^ti paṭicchannaṭṭhānaṃ gacchantassa sahasā uccāro vā passāvo vā nikkhamati,  asañcicca kato nāma anāpatti.</p>
              <p>[03] 652^b^.^eb^ ^b^na harite^eb^ti ettha yampi ^a^P4.0898^ea^ jīvarukkhassa mūlaṃ pathaviyaṃ dissamānaṃ  gacchati, sākhā vā bhūmilaggā gacchati, sabbaṃ haritasaṅkhātameva. khandhe nisīditvā  appaharitaṭṭhāne pātetuṃ vaṭṭati. appaharitaṭṭhānaṃ olokentasseva sahasā nikkhamati,  gilānaṭṭhāne ṭhito hoti, vaṭṭati. ^b^appaharite kato^eb^ti appaharitaṃ alabhantena tiṇaṇḍupakaṃ  vā palālaṇḍupakaṃ vā ṭhapetvā katopi pacchā haritaṃ ottharati, vaṭṭatiyeva. kheḷena  cettha siṅghāṇikāpi saṅgahitāti mahāpaccariyaṃ vuttaṃ.</p>
              <p>[03] 653^b^.^eb^ ^b^na udake^eb^ti etaṃ paribhogaudakameva sandhāya vuttaṃ, vaccakuṭisamuddādiudakesu  pana ^a^V0.0160^ea^ aparibhogesu anāpatti. deve vassante samantato udakogho hoti, anudakaṭṭhānaṃ  olokentasseva nikkhamati, vaṭṭati. mahāpaccariyaṃ vuttaṃ -- ``etādise kāle anudakaṭṭhānaṃ  alabhantena kātuṃ vaṭṭatī''ti. sesaṃ sabbasikkhāpadesu uttānatthameva.</p>
              <p>[06] sattamo vaggo.</p>
              <p>[03]samuṭṭhānādidīpanatthāya panettha idaṃ pakiṇṇakaṃ -- ujjagghikauccāsaddapaṭisaṃyuttāni  cattāri, sakabaḷena mukhena byāharaṇaṃ ekaṃ, chamānīcāsanaṭhānapacchatogamanauppathagamanapaṭisaṃyuttāni  pañcāti imāni dasa sikkhāpadāni samanubhāsanasamuṭṭhānāni kāyavācācittato samuṭṭhahanti,  kiriyāni, saññāvimokkhāni ^a^M0.0172^ea^, sacittakāni, lokavajjāni, kāyakammavacīkammāni,  akusalacittāni, dukkhavedanānīti.</p>
              <p>[03]sūpodanaviññattisikkhāpadaṃ theyyasatthasamuṭṭhānaṃ kāyacittato kāyavācācittato ca  samuṭṭhāti, kiriyaṃ, saññāvimokkhaṃ, sacittakaṃ, lokavajjaṃ, kāyakammaṃ, vacīkammaṃ,  akusalacittaṃ, dukkhavedananti.</p>
              <p>[03]chattapāṇidaṇḍapāṇisatthapāṇiāvudhapāṇipādukaupāhanayānasayanapallatthikaveṭhitaoguṇṭhitanāmakāni  ekādasa sikkhāpadāni dhammadesanasamuṭṭhānāni vācācittato samuṭṭhahanti, kiriyākiriyāni,  saññāvimokkhāni, sacittakāni, lokavajjāni, vacīkammāni, akusalacittāni,  dukkhavedanānīti.</p>
              <p>[03]avasesāni tepaṇṇāsa sikkhāpadāni paṭhamapārājikasamuṭṭhānānīti.</p>
              <p>[03]sabbasekhiyesu ābādhapaccayā anāpatti, thūpīkatapiṇḍapāte sūpabyañjanena paṭicchādane  ujjhānasaññimhīti tīsu sikkhāpadesu gilāno natthīti.</p>
              <p>[06] sekhiyavaṇṇanā niṭṭhitā.</p>
              <p>[06] sekhiyakaṇḍaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n> 8. sattādhikaraṇasamathā</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 655^b^.^eb^ adhikaraṇasamathesu ^a^P4.0899^ea^ ^a^V0.0161^ea^ -- ^b^sattā^eb^ti tesaṃ dhammānaṃ saṅkhyāparicchedo.  catubbidhaṃ adhikaraṇaṃ samenti vūpasamentīti ^b^adhikaraṇasamathā^eb^. tesaṃ vitthāro  khandhake ca parivāre ca vutto, tassatthaṃ tattheva vaṇṇayissāma. sesaṃ sabbattha uttānamevāti.</p>
              <p>[06] samantapāsādikāya vinayasaṃvaṇṇanāya</p>
              <p>[06] bhikkhuvibhaṅgavaṇṇanā niṭṭhitā.</p>
              <p>[21] anantarāyena yathā, niṭṭhitā vaṇṇanā ayaṃ.</p>
              <p>[22] anantarāyena tathā, santiṃ pappontu pāṇino..</p>
              <p>[21] ciraṃ tiṭṭhatu saddhammo, kāle vassaṃ ciraṃ pajaṃ.</p>
              <p>[22] tappetu devo dhammena, rājā rakkhatu medaninti..</p>
              <p>[06] mahāvibhaṅgo niṭṭhito.</p>
            </h4>
          </h3>
        </h2>
      </h1>
    </h0>
  </ha>
</body>
