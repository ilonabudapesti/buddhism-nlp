<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] aṅguttaranikāye </h>
  <ha>
    <han> navakanipāta-aṭṭhakathā </han>
    <h0>
      <h0n> </h0n>
      <h1>
        <h1n> 1. paṭhamapaṇṇāsakaṃ </h1n>
        <h2>
          <h2n> 1. sambodhivaggo </h2n>
          <h3>
            <h3n> 1. sambodhisuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ navakanipātassa ^a^V3.0255^ea^ ^a^M3.0257^ea^ ^a^P4.0162^ea^ paṭhame  ^b^sambodhipakkhikāna^eb^nti catumaggasaṅkhātassa sambodhissa pakkhe  bhavānaṃ, upakārakānanti attho. pāḷiyaṃ āgate nava dhamme sandhāyevaṃ  pucchati. ^b^kā upanisā^eb^ti ko upanissayapaccayo.  abhisallekhantīti ^b^abhisallekhikā^eb^. samathavipassanācittassa  vivaraṇe sappāyā upakārakāti ^b^cetovivaraṇasappāyā^eb^.  appicchataṃ ārabbha pavattā kathā ^b^appicchakathā^eb^. sesesupi eseva  nayo.</p>
              <p>[03] ^b^asubhā^eb^ ^a^V3.0256^ea^ ^b^bhāvetabbā rāgassa pahānāyā^eb^ti ayamattho  sālilāyakopamāya vibhāvetabbo -- eko hi puriso asitaṃ gahetvā  koṭito paṭṭhāya sālikkhette sāliyo lāyati. athassa vatiṃ  bhinditvā gāvo pavisiṃsu. so asitaṃ ṭhapetvā yaṭṭhiṃ ādāya teneva  maggena gāvo nīharitvā vatiṃ pākatikaṃ katvā punapi asitaṃ ādāya  sāliyo lāyi. ettha sālikkhettaṃ viya buddhasāsanaṃ daṭṭhabbaṃ,  sālilāyako viya yogāvacaro, asitaṃ viya paññā, lāyanakālo  viya vipassanāya kammakaraṇakālo, yaṭṭhi viya asubhakammaṭṭhānaṃ, vati  viya saṃvaro, vatiṃ bhinditvā gāvīnaṃ ^a^P4.0163^ea^ pavisanaṃ  viya sahasā appaṭisaṅkhāya pamādaṃ ārabbha rāgassa uppajjanaṃ, asitaṃ  ṭhapetvā yaṭṭhiṃ ādāya paviṭṭhamaggeneva gāvo nīharitvā vatiṃ  paṭipākatikaṃ katvā puna koṭito paṭṭhāya sālilāyanaṃ viya  asubhakammaṭṭhānena rāgaṃ vikkhambhetvā puna vipassanāya kammaṃ  ārabhanakālo. imamatthaṃ sandhāya vuttaṃ -- ``asubhā bhāvetabbā  rāgassa pahānāyā''ti.</p>
              <p>[03] tattha ^a^M3.0258^ea^ ^b^rāgassā^eb^ti pañcakāmaguṇikarāgassa. ^b^mettā^eb^ti  mettākammaṭṭhānaṃ. ^b^byāpādassa pahānāyā^eb^ti vuttanayeneva uppannassa  kopassa pajahanatthāya. ^b^ānāpānassatī^eb^ti soḷasavatthukā  ānāpānassati. ^b^vitakkupacchedāyā^eb^ti vuttanayeneva uppannānaṃ  vitakkānaṃ upacchedanatthāya. ^b^asmimānasamugghātāyā^eb^ti asmīti  uppajjanakassa mānassa samugghātatthāya. ^b^anattasaññā  saṇṭhātī^eb^ti aniccalakkhaṇe diṭṭhe anattalakkhaṇaṃ diṭṭhameva hoti.  etesu hi tīsu lakkhaṇesu ekasmiṃ diṭṭhe itaradvayaṃ diṭṭhameva hoti.  tena vuttaṃ -- ``aniccasaññino, bhikkhave, anattasaññā saṇṭhātī''ti.  ^b^diṭṭheva dhamme nibbāna^eb^nti diṭṭheyeva dhamme  apaccayaparinibbānañca pāpuṇātīti imasmiṃ sutte vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 2. nissayasuttavaṇṇanā </h3n>
            <h4>
              <h4n> </h4n>
              <p>[03] 2^b^.^eb^ dutiye ^b^nissayasampanno^eb^ti patiṭṭhāsampanno.  ^b^saddha^eb^nti okappanasaddhaṃ. ^b^vīriya^eb^nti  kāyikacetasikavīriyaṃ. ^b^yaṃsā^eb^ti yaṃ assa. ^b^ariyāya^eb^  ^a^P4.0164^ea^ ^b^paññāyā^eb^ti sahavipassanāya maggapaññāya.  ^b^saṅkhāyā^eb^ti jānitvā. ^b^ekaṃ paṭisevatī^eb^ti  sevitabbayuttakaṃ sevati. ^b^adhivāsetī^eb^ti adhivāsetabbayuttakaṃ  adhivāseti. ^b^parivajjetī^eb^ti parivajjetabbayuttakaṃ parivajjeti.  ^b^vinodetī^eb^ti nīharitabbayuttakaṃ nīharati. ^b^evaṃ kho  bhikkhū^eb^ti evaṃ kho bhikkhu uggahaparipucchāvasena ceva  dhammavavatthānavasena ^a^V3.0257^ea^ ca paṭisevitabbādīni suppaṭividdhāni  supaccakkhāni katvā paṭisevanto adhivāsento parivajjento vinodento  ca bhikkhu nissayasampanno nāma hotīti. </p>
            </h4>
          </h3>
          <h3>
            <h3n> 3. meghiyasuttavaṇṇanā </h3n>
            <h4>
              <h4n> </h4n>
              <p>[03] 3^b^.^eb^ tatiye ^b^cālikāya^eb^nti evaṃnāmake nagare.  taṃ kira calamaggaṃ nissāya katattā olokentānaṃ calamānaṃ viya  upaṭṭhāti, tasmā cālikāti saṅkhaṃ gataṃ. ^b^cāliyapabbate^eb^ti  sopi pabbato sabbasetattā kāḷapakkhuposathe olokentānaṃ calamāno  viya upaṭṭhāti, tasmā cāliyapabbatoti vutto. tattha mahantaṃ vihāraṃ  kārayiṃsu. iti bhagavā taṃ nagaraṃ nissāya cālikāpabbatamahāvihāre  viharati. ^b^jantugāma^eb^nti evaṃnāmakaṃ aparampi tasseva vihārassa  gocaragāmaṃ. jattugāmantipi ^a^M3.0259^ea^ paṭhanti. ^b^padhānatthikassā^eb^ti  padhānakammikassa. ^b^padhānāyā^eb^ti samaṇadhammakaraṇatthāya.  ^b^āgamehi tāvā^eb^ti satthā therassa vacanaṃ sutvā upadhārento ``na  tāvassa ñāṇaṃ paripakka''nti ñatvā paṭibāhanto evamāha.  ^b^ekakamhi tāvā^eb^ti idaṃ panassa ``evamayaṃ gantvāpi ^a^P4.0165^ea^  kamme anipphajjamāne nirāsaṅko hutvā pemavasena puna  āgacchissatī''ti cittamaddavajananatthaṃ āha. ^b^natthi kiñci  uttari karaṇīya^eb^nti catūsu saccesu catunnaṃ kiccānaṃ katattā aññaṃ  uttari karaṇīyaṃ nāma natthi. ^b^katassa vā paṭicayo^eb^ti  adhigatassa vā puna paṭicayopi natthi. na hi bhāvitamaggo puna  bhāvīyati, na pahīnakilesānaṃ puna pahānaṃ atthi. ^b^padhānanti  kho, meghiya, vadamānaṃ kinti vadeyyāmā^eb^ti ``samaṇadhammaṃ  karomī''ti taṃ vadamānaṃ mayaṃ aññaṃ kiṃ nāma vadeyyāma.</p>
              <p>[03] ^b^divāvihāraṃ nisīdī^eb^ti divāvihāratthāya nisīdi.  nisīdanto ca yasmiṃ maṅgalasilāpaṭṭe pubbe anupaṭipāṭiyā pañca  jātisatāni rājā hutvā uyyānakīḷikaṃ kīḷanto  tividhanāṭakaparivāro nisīdi, tasmiṃyeva nisīdi. athassa  nisinnakālato paṭṭhāya samaṇabhāvo jahito viya ahosi, rājavesaṃ  gahetvā nāṭakavaraparivuto setacchattassa heṭṭhā mahārahe pallaṅke nisinno  viya jāto. athassa taṃ sampattiṃ assādayato kāmavitakko udapādi.  so tasmiṃyeva khaṇe mahāyodhehi gahite dve core ānetvā purato  ṭhapite viya addasa. tesu ekassa vadhaṃ āṇāpanavasenassa  byāpādavitakko uppajji, ekassa bandhanaṃ āṇāpanavasena  vihiṃsāvitakko. evaṃ so latājālena rukkho viya madhumakkhikāhi  madhughātako viya akusalavitakkehi ^a^V3.0258^ea^ ^a^P4.0166^ea^ parikkhitto  ahosi. taṃ sandhāya -- ^b^atha kho āyasmato  meghiyassā^eb^tiādi vuttaṃ. ^b^anvāsattā^eb^ti anubaddhā  samparivāritā. ^b^yena bhagavā tenupasaṅkamī^eb^ti evaṃ pāpavitakkehi  samparikiṇṇo kammaṭṭhānaṃ sappāyaṃ kātuṃ asakkonto ``idaṃ vata disvā  dīghadassī bhagavā paṭisedhesī''ti sallakkhetvā ``idaṃ kāraṇaṃ  dasabalassa ārocessāmī''ti nisinnāsanato vuṭṭhāya yena bhagavā  tenupasaṅkami. </p>
            </h4>
          </h3>
          <h3>
            <h3n> 4. nandakasuttavaṇṇanā </h3n>
            <h4>
              <h4n> </h4n>
              <p>[03] 4^b^.^eb^ catutthe ^a^M3.0260^ea^ ^b^upaṭṭhānasālāya^eb^nti bhojanasālāyaṃ.  ^b^yenupaṭṭhānasālā^eb^ti satthā nandakattherena madhurassarena āraddhāya  dhammadesanāya saddaṃ sutvā, ``ānanda, ko eso upaṭṭhānasālāya  madhurassarena dhammaṃ desetī''ti pucchitvā ``dhammakathikanandakattherassa  ajja, bhante, vāro''ti sutvā ``atimadhuraṃ katvā, ānanda, eso  bhikkhu dhammaṃ katheti, mayampi gantvā suṇissāmā''ti vatvā  yenupaṭṭhānasālā tenupasaṅkami. ^b^bahidvārakoṭṭhake aṭṭhāsī^eb^ti  chabbaṇṇarasmiyo cīvaragabbhe paṭicchādetvā aññātakavesena aṭṭhāsi.  ^b^kathāpariyosānaṃ āgamayamāno^eb^ti ``idamavocā''ti idaṃ  kathāvasānaṃ udikkhamāno dhammakathaṃ suṇanto aṭṭhāsiyeva. athāyasmā  ānando nikkhante paṭhame yāme satthu saññaṃ ^a^P4.0167^ea^  adāsi -- ``paṭhamayāmo atikkanto, bhante, thokaṃ vissamathā''ti.  satthā tattheva aṭṭhāsi. athāyasmā ānando majjhimayāmepi  nikkhante, ``bhante, tumhe pakatiyā khattiyasukhumālā, puna  buddhasukhumālāti paramasukhumālā, majjhimayāmopi atikkanto, muhuttaṃ  vissamathā''ti āha. satthā tattheva aṭṭhāsi. tattha ṭhitakassevassa  aruṇaggaṃ paññāyittha. aruṇuggamanañca therassa ``idamavocā''ti  pāpetvā kathāpariyosānañca dasabalassa chabbaṇṇasarīrasmivissajjanañca  ekappahāreneva ahosi. ^b^aggaḷaṃ ākoṭesī^eb^ti agganakhena  dvārakavāṭaṃ ākoṭesi.</p>
              <p>[03] ^b^sārajjamānarūpo^eb^ti harāyamāno ottappamāno.  domanassasārajjaṃ panassa natthi. ^b^ettakampi no  nappaṭibhāseyyā^eb^ti paṭisambhidāppattassa appaṭibhānaṃ nāma natthi.  ettakampi na katheyyanti dasseti. ^b^sādhu sādhū^eb^ti therassa  dhammadesanaṃ sampahaṃsanto āha. ayañhettha attho ``sugahitā ca te  dhammadesanā sukathitā cā''ti. ^b^kulaputtāna^eb^nti  ācārakulaputtānañceva jātikulaputtānañca. ^b^ariyo ca  tuṇhibhāvo^eb^ti dutiyajjhānasamāpattiṃ sandhāyevamāha.  ^b^adhipaññādhammavipassanāyā^eb^ti saṅkhārapariggahavipassanāñāṇassa  ^a^V3.0259^ea^. ^b^catuppādako^eb^ti ^a^P4.0168^ea^ assagoṇagadrabhādiko.  ^b^idaṃ vatvā^eb^ti imaṃ catūhaṅgehi samannāgataṃ dhammaṃ kathayitvā.  ^b^vihāraṃ pāvisī^eb^ti gandhakuṭiṃ paviṭṭho.</p>
              <p>[03] ^b^kālena dhammassavane^eb^ti kāle kāle dhammassavanasmiṃ.  ^b^dhammasākacchāyā^eb^ti pañhakathāya. ^b^gambhīraṃ atthapada^eb^nti  gambhīraṃ guḷhaṃ rahassaṃ atthaṃ. ^b^paññāyā^eb^ti ^a^M3.0261^ea^ sahavipassanāya  maggapaññāya. sammasanapaṭivedhapaññāpi uggahaparipucchāpaññāpi  vaṭṭatiyeva. ^b^patto vā pajjati vā^eb^ti arahattaṃ patto vā  pāpuṇissati vāti evaṃ guṇasambhāvanāya sambhāveti.  ^b^appattamānasā^eb^ti appattārahattā, arahattaṃ vā appattaṃ mānasaṃ  etesantipi appattamānasā. ^b^diṭṭhadhammasukhavihāra^eb^nti ettha  diṭṭhadhammasukhavihāro lokiyopi vaṭṭati lokuttaropi. </p>
            </h4>
          </h3>
          <h3>
            <h3n> 5. balasuttavaṇṇanā </h3n>
            <h4>
              <h4n> </h4n>
              <p>[03] 5^b^.^eb^ pañcame avijjākosajjasāvajjāssaddhiyesu  akampanato ^b^paññābalā^eb^dīni daṭṭhabbāni.  ^b^akusalasaṅkhātā^eb^ti akusalāti ñātā. esa nayo sabbattha.  ^b^nālamariyā^eb^ti ariyabhāvaṃ kātuṃ asamatthā, ariyānaṃ vā  ananucchavikā. ^b^vodiṭṭhā^eb^ti suṭṭhu diṭṭhā. ^b^vocaritā^eb^ti  manodvāre samudācārappattā. ^b^atthikassā^eb^ti dhammadesanāya  atthikassa. ^b^ājīvikābhaya^eb^nti jīvitavuttibhayaṃ.  ^b^asilokabhaya^eb^nti garahābhayaṃ. ^b^parisāsārajjabhaya^eb^nti parisaṃ  patvā sārajjaṃ okkamanabhayaṃ. imasmiṃ ^a^P4.0169^ea^ sutte  vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 6. sevanāsuttavaṇṇanā </h3n>
            <h4>
              <h4n> </h4n>
              <p>[03] 6^b^.^eb^ chaṭṭhe ^b^jīvitaparikkhārā^eb^ti jīvitasambhārā.  ^b^samudānetabbā^eb^ti samāharitabbā. ^b^kasirena  samudāgacchantī^eb^ti dukkhena uppajjanti. ^b^rattibhāgaṃ vā  divasabhāgaṃ vā^eb^ti ettha rattibhāge ñatvā rattibhāgeyeva pakkamitabbaṃ,  rattiṃ caṇḍavāḷādiparipanthe sati aruṇuggamanaṃ āgametabbaṃ.  divasabhāge ñatvā divā pakkamitabbaṃ, divā paripanthe sati  sūriyatthaṅgamanaṃ āgametabbaṃ. ^b^saṅkhāpī^eb^ti sāmaññatthassa  bhāvanāpāripūriāgamanaṃ jānitvā. ^b^so puggalo^eb^ti padassa pana  ``nānubandhitabbo''ti iminā sambandho. ^b^anāpucchā^eb^ti idha  pana taṃ puggalaṃ anāpucchā pakkamitabbanti attho. ^b^api  panujjamānenā^eb^ti api nikkaḍḍhiyamānena. evarūpo hi puggalo  sacepi ^a^V3.0260^ea^ dārukalāpasataṃ vā udakaghaṭasataṃ vā vālikāghaṭasataṃ vā daṇḍaṃ  āropeti, mā idha vasīti nikkaḍḍhāpeti vā, taṃ khamāpetvāpi  yāvajīvaṃ so anubandhitabbova, na vijahitabbo. </p>
            </h4>
          </h3>
          <h3>
            <h3n> 7. sutavāsuttavaṇṇanā </h3n>
            <h4>
              <h4n> </h4n>
              <p>[03] 7^b^.^eb^ sattame ^a^M3.0262^ea^ ^b^pañca ṭhānāni ajjhācaritu^eb^nti  pañca kāraṇāni atikkamituṃ. ^b^pāṇa^eb^nti antamaso  kunthakipillikaṃ. ^b^adinna^eb^nti antamaso tiṇasalākampi  parasantakaṃ. ^b^theyyasaṅkhāta^eb^nti theyyacittena.  ^b^sannidhikārakaṃ kāme paribhuñjitu^eb^nti sannidhiṃ katvā ṭhapetvā  ^a^P4.0170^ea^ vatthukāmakilesakāme paribhuñjituṃ abhabbo.  akappiyaṃ kāmaguṇaṃ sandhāyetaṃ vuttaṃ. ^b^buddhaṃ paccakkhātu^eb^nti ``na  buddho aya''nti evaṃ paṭikkhipituṃ. ^b^dhammā^eb^dīsupi eseva nayo.  evaṃ tāva aṭṭhakathāya āgataṃ. pāḷiyaṃ pana imasmiṃ sutte  agatigamanāni kathitāni. </p>
            </h4>
          </h3>
          <h3>
            <h3n> 8-10. sajjhasuttādivaṇṇanā </h3n>
            <h4>
              <h4n> </h4n>
              <p>[03] 8-10^b^.^eb^ aṭṭhame buddhādīnaṃ paccakkhānaṃ kathitaṃ. navame  puthujjanena saddhiṃ gahitattā ``āhuneyyā''ti vuttaṃ. dasame  ^b^gotrabhū^eb^ti sotāpattimaggassa anantarapaccayena  sikhāpattabalavavipassanācittena samannāgato. sesaṃ sabbattha  uttānatthamevāti. </p>
              <p>[06] sambodhavaggo paṭhamo. </p>
            </h4>
          </h3>
        </h2>
        <h2>
          <h2n> 2. sīhanādavaggo </h2n>
          <h3>
            <h3n> 1. sīhanādasuttavaṇṇanā </h3n>
            <h4>
              <h4n> </h4n>
              <p>[03] 11^b^.^eb^ dutiyassa paṭhame ^b^yena bhagavā  tenupasaṅkamī^eb^ti ``sace satthā cārikaṃ pakkamitukāmo assa  ^a^V3.0261^ea^, imasmiṃ kāle pakkameyya. handāhaṃ cārikaṃ gamanatthāya satthāraṃ āpucchāmī''ti  cintetvā bhikkhusaṅghaparivuto upasaṅkami. ^b^āyasmā maṃ,  bhante^eb^ti so kira bhikkhu theraṃ mahatā bhikkhuparivārena gacchantaṃ  disvā ``ime bhikkhū tathāgataṃ pahāya sāriputtaṃ parivāretvā  nikkhantā, gamanavicchedamassa karissāmī''ti aṭṭhāne kopaṃ bandhitvā  evamāha. tattha ^a^P4.0171^ea^ ^b^āsajjā^eb^ti ghaṭṭetvā.  ^b^appaṭinissajjā^eb^ti akkhamāpetvā accayaṃ adesetvā. kismiṃ  pana so kāraṇe āghātaṃ bandhīti? therassa kira dasabalaṃ vanditvā  uṭṭhāya gacchato cīvarakaṇṇo tassa sarīraṃ phusi, vāto paharītipi  vadanti. ettakena āghātaṃ bandhitvā theraṃ mahatā parivārena gacchantaṃ  disvā usūyamāno ``gamanavicchedamassa karissāmī''ti evamāha.  ^b^ehi tvaṃ bhikkhū^eb^ti satthā ^a^M3.0263^ea^ tassa bhikkhuno vacanaṃ sutvā ``na  taṃ bhikkhu sāriputto paharīti vutte, `bhante, tumhe attano  aggasāvakasseva pakkhaṃ vahatha, na mayha'nti mayi manopadosaṃ katvā  apāye nibbatteyyā''ti ñatvā ``sāriputtaṃ pakkosāpetvā imamatthaṃ  pucchissāmī''ti ekaṃ bhikkhuṃ āmantetvā evamāha. ^b^avāpuraṇaṃ  ādāyā^eb^ti kuñcikaṃ gahetvā. ^b^sīhanāda^eb^nti seṭṭhanādaṃ  pamukhanādaṃ appaṭivattiyanādaṃ. evaṃ dvīhi mahātherehi ārocito  bhikkhusaṅgho rattiṭṭhānadivāṭṭhānāni pahāya satthu santikaṃ agamāsi.  ^b^khīyanadhamma^eb^nti kathādhammaṃ.</p>
              <p>[03] ^b^gūthagata^eb^nti gūthameva. sesesupi eseva nayo.  ^b^pathavīsamenā^eb^ti akujjhanaṭṭhena pathaviyā samānena. na hi pathavī  ``mayi suciṃ nikkhipantī''ti somanassaṃ karoti, na ``asuciṃ  nikkhipantī''ti domanassaṃ. mayhampi evarūpaṃ cittanti dasseti.  ^b^vipulenā^eb^ti aparittena. ^b^mahaggatenā^eb^ti mahantabhāvaṃ gatena.  ^b^appamāṇenā^eb^ti vaḍḍhitappamāṇena. ^b^averenā^eb^ti ^a^P4.0172^ea^  akusalaverapuggalaverarahitena. ^b^abyāpajjhenā^eb^ti  niddukkhena vigatadomanassena. ^b^so idhā^eb^ti so  anupaṭṭhitakāyānupassanāsatipaṭṭhāno bhikkhu evaṃ kareyya, mādiso kathaṃ  evarūpaṃ karissati, bhanteti paṭhamaṃ sīhanādaṃ nadi. evaṃ sabbattha  yojanā veditabbā.</p>
              <p>[03] ^b^rajoharaṇa^eb^nti rajasammajjanacoḷakaṃ, pādapuñchanti, tasseva  nāmaṃ. ^b^kaḷopihattho^eb^ti pacchihattho ukkhalihattho vā.  ^b^nantakavāsī^eb^ti antacchinnapilotikavasano. ^b^sūrato^eb^ti  sucisīlo soraccena samannāgato. ^b^sudanto^eb^ti suṭṭhu damathaṃ  upagato. ^b^suvinīto^eb^ti suṭṭhu sikkhito. ^b^na kañci  hiṃsatī^eb^ti visāṇādīsu gaṇhantampi piṭṭhiṃ parimajjantampi na kañci  viheṭheti. ^b^usabhachinnavisāṇasamenā^eb^ti usabhassa  chinnavisāṇassa cittasadisena.</p>
              <p>[03] ^b^aṭṭīyeyyā^eb^ti aṭṭo ^a^V3.0262^ea^ pīḷito bhaveyya. ^b^harāyeyyā^eb^ti  lajjeyya. ^b^jiguccheyyā^eb^ti jigucchaṃ āpajjeyya.</p>
              <p>[03] ^b^medakathālika^eb^nti medakathālikā vuccati sūnakārakehi  yūsanikkhamanatthāya tattha tattha katachiddā thālikā.  ^b^parihareyyā^eb^ti maṃsassa pūretvā ^a^M3.0264^ea^ ukkhipitvā gaccheyya.  ^b^chiddāvachidda^eb^nti ^a^P4.0173^ea^ parittamahantehi chiddehi  samannāgataṃ. ^b^uggharanta^eb^nti uparimukhehi chiddehi  nikkhamamānayūsaṃ. ^b^paggharanta^eb^nti adhomukhehi nikkhamamānayūsaṃ.  evamassa sakalasarīraṃ yūsamakkhitaṃ bhaveyya.  ^b^chiddāvachidda^eb^nti navahi vaṇamukhehi parittamahanta chiddaṃ.  evamettha aṭṭhamanavamehi dvīhi aṅgehi thero attano sarīre  nicchandarāgataṃ kathesi.</p>
              <p>[03] ^b^atha kho so bhikkhū^eb^ti evaṃ therena navahi kāraṇehi  sīhanāde nadite atha so bhikkhu. ^b^accayo^eb^ti aparādho.  ^b^maṃ accagamā^eb^ti maṃ atikkamma abhibhavitvā pavatto.  ^b^patiggaṇhatū^eb^ti khamatu. ^b^āyatiṃ saṃvarāyā^eb^ti anāgate  saṃvaraṇatthāya, puna evarūpassa aparādhassa akaraṇatthāya.  ^b^tagghā^eb^ti ekaṃsena. ^b^yathādhammaṃ paṭikarosī^eb^ti yathā dhammo  ṭhito, tatheva karosi, khamāpesīti vuttaṃ hoti. ^b^taṃ te mayaṃ  paṭiggaṇhāmā^eb^ti taṃ tava aparādhaṃ mayaṃ khamāma. ^b^vuddhihesā  bhikkhu ariyassa vinaye^eb^ti esā bhikkhu ariyassa vinaye buddhassa  bhagavato sāsane vuḍḍhi nāma. katamā? accayaṃ accayato disvā  yathādhammaṃ paṭikaritvā āyatiṃ saṃvarāpajjanā. desanaṃ pana  puggalādhiṭṭhānaṃ karonto ^b^yo accayaṃ accayato^eb^ ^a^P4.0174^ea^  ^b^disvā yathādhammaṃ paṭikaroti, āyatiṃ saṃvaraṃ  āpajjatī^eb^ti āha. ^b^phalatī^eb^ti sace hi thero na khameyya,  tassa bhikkhuno tattheva sattadhā muddhā phaleyya. tasmā bhagavā  evamāha. ^b^sace maṃ so^eb^ti sace maṃ ayaṃ bhikkhu khamāhīti evaṃ  vadati. ^b^khamatu ca me so^eb^ti ayampi cāyasmā mayhaṃ khamatūti  evaṃ thero tassa accayaṃ paṭiggaṇhitvā sayampi taṃ satthu sammukhe  khamāpesīti. </p>
            </h4>
          </h3>
          <h3>
            <h3n> 2. saupādisesasuttavaṇṇanā </h3n>
            <h4>
              <h4n> </h4n>
              <p>[03] 12^b^.^eb^ dutiye ^b^saupādisesa^eb^nti saupādānasesaṃ.  ^b^anupādisesa^eb^nti upādānasesarahitaṃ niggahaṇaṃ. ^b^mattaso  kārī^eb^ti pamāṇakārī na paripūrakārī. ^b^na tāvāyaṃ, sāriputta,  dhammapariyāyo paṭibhāsī^eb^ti appaṭibhānaṃ nāma bhagavato natthi, na  tāvāhaṃ imaṃ dhammapariyāyaṃ kathesinti ayaṃ panettha ^a^V3.0263^ea^ attho.  ^b^māyimaṃ dhammapariyāyaṃ sutvā pamādaṃ āhariṃsū^eb^ti ``mayaṃ kira  catūhi apāyehi muttā''ti upari arahattatthāya vīriyaṃ akarontā mā  pamādaṃ āpajjiṃsu. ^b^pañhādhippāyena bhāsito^eb^ti tayā  pucchitapañhassa sabhāvena ^a^M3.0265^ea^ kathitoti dasseti. imesaṃ pana navannaṃ  puggalānaṃ bhavesu chandarāgavinodanatthaṃ etameva atthuppattiṃ katvā --  ``seyyathāpi, bhikkhave, appamattakopi gūtho duggandho hoti, evameva  kho khvāhaṃ, bhikkhave, appamattakampi bhavaṃ na ^a^P4.0175^ea^  vaṇṇemi antamaso accharāsaṅghātamattampī''ti imaṃ suttaṃ (a0 ni0   1.321) abhāsi. na kevalañca etesaṃyeva navannaṃ puggalānaṃ gati  nibaddhā, yesaṃ pana kulānaṃ tīṇi saraṇāni pañca sīlāni ekaṃ  salākabhattaṃ ekaṃ pakkhiyabhattaṃ ekaṃ vassāvāsikaṃ ekā pokkharaṇī  eko āvāso, evarūpāni nibaddhapuññāni atthi. tesampi gati  nibaddhā, sotāpannasadisāneva tāni kulāni. </p>
            </h4>
          </h3>
          <h3>
            <h3n> 3. koṭṭhikasuttavaṇṇanā </h3n>
            <h4>
              <h4n> </h4n>
              <p>[03] 13^b^.^eb^ tatiye ^b^diṭṭhadhammavedanīya^eb^nti imasmiṃ  yevattabhāve vipaccanakakammaṃ. ^b^samparāyavedanīya^eb^nti dutiye  attabhāve vipaccanakakammaṃ. ^b^sukhavedanīya^eb^nti  sukhavedanājanakakammaṃ. ^b^dukkhavedanīya^eb^nti dukkhavedanājanakakammaṃ.  ^b^paripakkavedanīya^eb^nti laddhavipākavāraṃ.  ^b^aparipakkavedanīya^eb^nti aladdhavipākavāraṃ. ^b^bahuvedanīya^eb^nti  bahuvipākadāyakaṃ. ^b^appavedanīya^eb^nti na bahuvipākadāyakaṃ.  ^b^avedanīya^eb^nti vipākavedanāya adāyakaṃ. imasmiṃ sutte  vaṭṭavivaṭṭaṃ kathitaṃ. </p>
            </h4>
          </h3>
          <h3>
            <h3n> 4. samiddhisuttavaṇṇanā </h3n>
            <h4>
              <h4n> </h4n>
              <p>[03] 14^b^.^eb^ catutthe ^b^samiddhī^eb^ti attabhāvasamiddhatāya  evaṃladdhanāmo therassa saddhivihārikatthero. ^b^kimārammaṇā^eb^ti  kiṃpaccayā. ^b^saṅkappavitakkā^eb^ti saṅkappabhūtā vitakkā.  ^b^nāmarūpārammaṇā^eb^ti nāmarūpapaccayā. iminā ^a^P4.0176^ea^  cattāro arūpakkhandhā bhūtupādāyarūpañca vitakkānaṃ  paccayoti dasseti. ^b^kva nānattaṃ gacchantī^eb^ti kasmiṃ ṭhāne  nānāsabhāvataṃ vemattaṃ gacchanti. ^b^dhātusū^eb^ti rūpadhātuādīsu.  aññoyeva hi rūpavitakko, aññe saddavitakkādayoti.  ^b^phassasamudayā^eb^ti sampayuttaphassapaccayā.  ^b^vedanāsamosaraṇā^eb^ti tisso vedanā samosaraṇā. ettakena  kusalākusalamissakā kathitā. ^b^samādhippamukhā^eb^tiādayo pana  apacayapakkhikāti veditabbā. tattha ^a^V3.0264^ea^ pubbaṅgamaṭṭhena jeṭṭhakaṭṭhena vā  samādhi pamukhaṃ etesanti ^b^samādhippamukhā^eb^. jeṭṭhakakāraṇaṭṭhena  sati adhipateyyā etesanti ^b^satādhipateyyā^eb^. maggapaññā uttarā  etesanti ^b^paññuttarā^eb^. phalavimuttiṃ patvā sārappattā hontīti  ^b^vimuttisārā^eb^. ārammaṇavasena amataṃ nibbānaṃ ogāhitvā  ^a^M3.0266^ea^ tattha patiṭṭhitāti ^b^amatogadhā. tena ca mā maññī^eb^ti tena  vissajjanena ``ahaṃ aggasāvakena pucchite pañhe vissajjesi''nti mā  mānaṃ vā dappaṃ vā akāsi. </p>
            </h4>
          </h3>
          <h3>
            <h3n> 5-6. gaṇḍasuttādivaṇṇanā </h3n>
            <h4>
              <h4n> </h4n>
              <p>[03] 15-16^b^.^eb^ pañcame tīṇi cattāri vassāni vassagaṇā,  aneke vassagaṇā uppannā assāti ^b^anekavassagaṇiko.  tassassū^eb^ti tassa bhaveyyuṃ. ^b^abhedanamukhānī^eb^ti ^a^P4.0177^ea^  na kenaci bhinditvā katāni, kevalaṃ kammasamuṭṭhitāneva  vaṇamukhāni. ^b^jegucchiyaṃyevā^eb^ti jigucchitabbameva paṭikūlameva.  ^b^cātumahābhūtikassā^eb^ti catumahābhūtamayassa..  ^b^odanakummāsūpacayassā^eb^ti odanena ceva kummāsena ca  upacitassa vaḍḍhitassa.  ^b^aniccucchādanaparimaddanabhedanaviddhaṃsanadhammassā^eb^ti hutvā abhāvaṭṭhena  aniccadhammassa, duggandhavighātatthāya tanuvilepanena ucchādanadhammassa,  aṅgapaccaṅgābādhavinodanatthāya khuddakasambāhanena parimaddanadhammassa,  daharakāle vā ūrūsu sayāpetvā gabbhavāsena dussaṇṭhitānaṃ tesaṃ tesaṃ  aṅgapaccaṅgānaṃ saṇṭhānasampādanatthaṃ añchanapīḷanādivasena  parimaddanadhammassa, evaṃ pariharitassāpi ca bhedanaviddhaṃsanadhammassa,  bhijjanavikiraṇasabhāvassevāti attho. ettha ca aniccapadena ceva  bhedanaviddhaṃsanapadehi cassa atthaṅgamo kathito, sesehi samudayo.  ^b^nibbindathā^eb^ti ukkaṇṭhatha pajahatha imaṃ kāyanti dasseti.  evamimasmiṃ sutte balavavipassanā kathitā. chaṭṭhaṃ vuttanayameva.  saññāsīsena panettha ñāṇameva kathitaṃ. </p>
            </h4>
          </h3>
          <h3>
            <h3n> 7-8. kulasuttādivaṇṇanā </h3n>
            <h4>
              <h4n> </h4n>
              <p>[03] 17-18^b^.^eb^ sattame ^b^na manāpena paccuṭṭhentī^eb^ti  manavaḍḍhanena ^a^P4.0178^ea^ manaṃ allīyanākārena āsanā vuṭṭhāya  paccuggamanaṃ na karonti. ^b^na manāpena abhivādentī^eb^ti na  pañcapatiṭṭhitena vandanti. ^b^asakkaccaṃ dentī^eb^ti acittīkārena  denti. ^b^no sakkacca^eb^nti sahatthā na denti. ^b^na  upanisīdanti dhammasavanāyā^eb^ti ``dhammaṃ suṇissāmā''ti na samīpe  nisīdanti. ^b^na sussūsantī^eb^ti ghaṭapiṭṭhe ^a^V3.0265^ea^ āsittaudakaṃ viya  vivaṭṭetvā gacchati. aṭṭhame veneyyajjhāsayavasena mettābhāvanaṃ  pakkhipitvā ^b^navaṅgasamannāgato^eb^ti vuttaṃ. </p>
            </h4>
          </h3>
          <h3>
            <h3n> 9. devatāsuttavaṇṇanā </h3n>
            <h4>
              <h4n> </h4n>
              <p>[03] 19^b^.^eb^ navame ^a^M3.0267^ea^ ^b^vippaṭisāriniyo^eb^ti vippaṭisāritaṃ  maṅkubhāvaṃ āpajjimha. ^b^hīnaṃ kāya^eb^nti uparidevalokaṃ upādāya  heṭṭhimo hīnoti vuccati. ^b^no ca kho yathāsatti yathābalaṃ  saṃvibhajimhā^eb^ti attano sattiyā ca balassa ca anurūpena  sīlavantānaṃ saṃvibhāgaṃ katvā na bhuñjimhā. </p>
            </h4>
          </h3>
          <h3>
            <h3n> 10. velāmasuttavaṇṇanā </h3n>
            <h4>
              <h4n> </h4n>
              <p>[03] 20^b^.^eb^ dasame ^b^api nu te, gahapati, kule dānaṃ  dīyatī^eb^ti nayidaṃ bhagavā bhikkhusaṅghassa dānaṃ sandhāya pucchati.  seṭṭhissa hi ghare bhikkhusaṅghassa niccaṃ paṇītadānaṃ dīyati, na taṃ  satthā na jānāti. lokiyamahājanassa pana diyyamānadānaṃ atthi,  taṃ lūkhaṃ hoti, seṭṭhissa cittaṃ na pīṇeti. taṃ pucchāmīti pucchati.  ^b^kaṇājaka^eb^nti ^a^P4.0179^ea^ sakuṇḍakabhattaṃ,  sakuṇḍakehipi kaṇikataṇḍuleheva pakkaṃ. ^b^biḷaṅgadutiya^eb^nti  kañjiyadutiyaṃ. ^b^asakkaccaṃ detī^eb^ti asakkaritvā deti.  ^b^acittīkatvā^eb^ti acittīkārena dakkhiṇeyya agāravena deti.  ^b^asahatthā detī^eb^ti sahatthena adatvā parahatthena deti,  āṇattimattameva karotīti attho. ^b^apaviddhaṃ detī^eb^ti na  nirantaraṃ deti, saṃvaccharikaṃ soṇḍabali viya hoti.  ^b^anāgamanadiṭṭhiko detī^eb^ti na kammañca phalañca saddahitvā deti.</p>
              <p>[03] ^b^yattha yatthā^eb^ti tīsu kulasampadāsu yasmiṃ yasmiṃ kule.  ^b^na uḷārāya bhattabhogāyā^eb^tiādīsu nānaggarasasugandhasālibhojane  upanīte cittaṃ na namati, ``harathetaṃ rogavaḍḍhana''nti vatvā yena vā  tena vā ḍākena saddhiṃ sakuṇḍakabhattaṃ amataṃ viya sampiyāyamāno  bhuñjati. kāsikādīsu varavatthesu upanītesu ``harathetāni  nivāsentassa paṭicchādetumpi na sakkonti, gattesupi na  saṇṭhahantī''ti vatvā nāḷikerasāṭakamūlatacasadisāni pana  thūlavatthāni ``imāni nivāsento nivatthabhāvampi jānāti,  paṭicchādetabbampi ^a^V3.0266^ea^ paṭicchādentī''ti sampiyāyamāno nivāseti.  hatthiyānāssayānarathayānasuvaṇṇasivikādīsu ^a^P4.0180^ea^  upanītesu ``harathetāni calācalāni, na sakkā ettha nisīditu''nti  vatvā jajjararathake upanīte ``ayaṃ niccalo, ettha sukhaṃ  nisīditu''nti taṃ sādiyati. ^b^na uḷāresu pañcasu  kāmaguṇesū^eb^ti alaṅkatapaṭiyattā rūpavatiyo itthiyo ^a^M3.0268^ea^ disvā  ``yakkhiniyo maññe, etā khāditukāmā, kiṃ etāhī''ti  yathāphāsukeneva vītināmeti. ^b^na sussūsantī^eb^ti sotuṃ na  icchanti, na saddahantīti attho. ^b^na sotaṃ odahantī^eb^ti  kathitassa savanatthaṃ na sotapasādaṃ odahanti.  ^b^sakkacca^eb^ntiādīni vuttavipariyāyena veditabbāni.</p>
              <p>[03] ^b^velāmo^eb^ti jātigottarūpabhogasaddhāpaññādīhi mariyādavelaṃ  atikkantehi uḷārehi guṇehi samannāgatattā evaṃladdhanāmo. ^b^so  evarūpaṃ dānaṃ adāsi mahādāna^eb^nti ettha ayaṃ anupubbīkathā -- so  kira atīte bārāṇasiyaṃ purohitagehe paṭisandhiṃ gaṇhi,  velāmakumārotissa nāmaṃ akaṃsu. so soḷasavassakāle  bārāṇasirājakumārena saddhiṃ sippuggahaṇatthaṃ takkasilaṃ agamāsi. te  ubhopi disāpāmokkhassa ācariyassa santike sippaṃ paṭṭhapayiṃsu.  yathā ca te, evaṃ aññepi jambudīpe caturāsītisahassarājakumārā.  bodhisatto attanā gahitaṭṭhāne piṭṭhiācariyo hutvā caturāsīti  rājakumārasahassāni sikkhāpeti, sayampi soḷasavassehi  gahetabbasippaṃ tīhi vassehi uggaṇhi. ācariyo ``velāmakumārassa  sippaṃ paguṇa''nti ñatvā, ``tātā, velāmo ^a^P4.0181^ea^ mayā  ñātaṃ sabbaṃ jānāti, tumhe sabbepi samaggā gantvā etassa santike  sippaṃ uggaṇhathā''ti caturāsīti kumārasahassāni bodhisattassa  niyyādesi.</p>
              <p>[03] bodhisatto ācariyaṃ vanditvā caturāsīti  kumārasahassaparivāro nikkhamitvā ekaṃ āsannanagaraṃ patvā  nagarasāmikaṃ rājakumāraṃ uggaṇhāpetvā tassa sippe paguṇe jāte taṃ  tattheva nivattesi. etenupāyena caturāsīti nagarasahassāni gantvā  caturāsītiyā rājakumārānaṃ sippaṃ paguṇaṃ kāretvā tasmiṃ tasmiṃ nagare  taṃ taṃ nivattetvā bārāṇasirājakumāraṃ ādāya bārāṇasiṃ paccāgañchi.  manussā kumāraṃ pariyositasippaṃ rajje abhisiñciṃsu, velāmassa  purohitaṭṭhānaṃ adaṃsu. tepi caturāsītisahassarājakumārā sakesu  sakesu rajjesu abhisekaṃ patvā anusaṃvaccharaṃ bārāṇasirañño upaṭṭhānaṃ  āgacchanti. te rājānaṃ disvā velāmassa santikaṃ gantvā,  ``ācariya, amhe rajjesu patiṭṭhitā, vadeyyātha yenattho''ti vatvā  gacchanti. tesaṃ gamanāgamanakāle ^a^V3.0267^ea^   sakaṭasandamānikagāvigoṇakukkuṭasūkarādayo gaṇhantānaṃ janapado  ativiya ^a^M3.0269^ea^ ūpadduto hoti, mahājano sannipatitvā rājaṅgaṇe kandati.</p>
              <p>[03] rājā velāmaṃ pakkositvā, ``ācariya, upadduto janapado,  rājāno gamanāgamanakāle mahāvilopaṃ karonti, manussā sandhāretuṃ na  sakkonti, janapadapīḷāya upasamaṃ ekaṃ upāyaṃ karothā''ti ^a^P4.0182^ea^.  sādhu mahārāja, upāyaṃ karissāmi, tumhākaṃ yattakena  janapadena attho, taṃ paricchinditvā gaṇhathāti. rājā tathā akāsi.  velāmo caturāsītiyā rājasahassānaṃ janapade vicāretvā  cakkanābhiyaṃ are viya rañño janapadasmiṃ oropesi. tato paṭṭhāya te  rājāno āgacchantāpi gacchantāpi attano attano janapadeneva  sañcaranti, amhākaṃ janapadoti vilopaṃ na karonti. rājagāravena  rañño janapadampi na pīḷenti. janapadā sannisinnā nissaddā  niravā ahesuṃ. sabbe rājāno haṭṭhatuṭṭhā ``yena vo, ācariya,  attho, taṃ amhākaṃ vadethā''ti pavārayiṃsu.</p>
              <p>[03] velāmo sīsaṃnhāto attano antonivesane sattaratanaparipūrānaṃ  gabbhānaṃ dvārāni vivarāpetvā yāva sattamā kulaparivaṭṭā ṭhapitaṃ dhanaṃ  oloketvā āyavayaṃ upadhāretvā ``mayā sakalajambudīpaṃ khobhentena  dānaṃ dātuṃ vaṭṭatī''ti rañño ārocetvā gaṅgātīre dvādasayojanikā  uddhanapantiyo kāretvā tasmiṃ tasmiṃ ṭhāne  sappimadhuphāṇitatelatilataṇḍulādīnaṃ ṭhapanatthāya mahākoṭṭhāgārāni  patiṭṭhāpetvā ``ekekasmiṃ ṭhāne ettakā ettakā janā saṃvidahatha,  yaṃkiñci manussānaṃ laddhabbaṃ nāma atthi, tato ekasmimpi asati  mayhaṃ āroceyyāthā''ti manusse saṃvidhāya ``asukadivasato paṭṭhāya  velāmabrāhmaṇassa dānaṃ bhuñjantū''ti nagare bheriṃ carāpetvā ``dānaggaṃ  pariniṭṭhita''nti dānayuttehi ārocite sahassagghanakaṃ vatthaṃ nivāsetvā  ^a^P4.0183^ea^ pañcasatagghanakaṃ ekaṃsaṃ katvā sabbālaṅkārabhūsito  dānavīmaṃsanatthāya phalikavaṇṇassa udakassa suvaṇṇabhiṅgāraṃ pūretvā  ``imasmiṃ loke sace imaṃ dānaṃ paṭiggahetuṃ yuttarūpā  dakkhiṇeyyapuggalā atthi, idaṃ udakaṃ nikkhamitvā pathaviṃ gaṇhātu.  sace natthi, evameva tiṭṭhatū''ti saccakiriyaṃ katvā bhiṅgāraṃ adhomukhaṃ  akāsi. udakaṃ dhamakaraṇena gahitaṃ viya ahosi. bodhisatto  ``suñño vata, bho, jambudīpo, ekapuggalopi dakkhiṇaṃ paṭiggahetuṃ  yuttarūpo natthī''ti vippaṭisāraṃ akatvā ``sace dāyakassa  ^a^M3.0270^ea^ vasenāyaṃ dakkhiṇā visujjhissati, udakaṃ nikkhamitvā pathaviṃ gaṇhātū''ti  cintesi. phalikavaṇṇasadisaṃ udakaṃ nikkhamitvā pathaviṃ gaṇhi  ^a^V3.0268^ea^. ``idāni dānaṃ dassāmī''ti dānaggaṃ patvā dānaṃ oloketvā  yāguvelāya yāguṃ, khajjakavelāya khajjakaṃ, bhojanavelāya bhojanaṃ dāpesi.  eteneva nīhārena divase divase dānaṃ dīyati.</p>
              <p>[03] tasmiṃ kho pana dānagge ``idaṃ nāma atthi, idaṃ nāma  natthī''ti vattabbaṃ natthi. idāni taṃ dānaṃ ettakamatteneva na niṭṭhaṃ  gamissatīti rattasuvaṇṇaṃ nīharāpetvā suvaṇṇapātiyo kāretvā  caturāsītisuvaṇṇapātisahassādīnaṃ atthāya caturāsītirājasahassānaṃ  sāsanaṃ pahiṇi. rājāno ``cirassaṃ vata mayaṃ ācariyena  anuggahitā''ti sabbaṃ sampādetvā pesesuṃ. dāne diyyamāneyeva satta  vassāni satta māsā atikkantā. atha brāhmaṇo ``hiraññaṃ bhājetvā  dānaṃ dassāmī''ti mahante okāse dānaṃ sajjāpesi. sajjāpetvā  caturāsīti suvaṇṇapātisahassāni ādiṃ katvā koṭito paṭṭhāya  adāsi.</p>
              <p>[03] tattha ^a^P4.0184^ea^ ^b^rūpiyapūrānī^eb^ti  rajatataṭṭirajataphālarajatamāsakehi pūrāni. pātiyo pana khuddikāti  na sallakkhetabbā, ekakarīsappamāṇe bhūmibhāge catassova pātiyo  ṭhapayiṃsu. pātimakuḷaṃ navaratanaṃ hoti, mukhavaṭṭito paṭṭhāya aṭṭharatanaṃ,  pātimukhavaṭṭiyā chayutto ājaññaratho anupariyāyati, dadamāno  pātiyā bāhirantena vaggavagge paṭiggāhake ṭhapetvā paṭhamaṃ pātiyā  pakkhittaṃ datvā pacchā sandhisandhito viyojetvā pātinti evaṃ  caturāsīti pātisahassāni adāsi. ^b^rūpiyapāti^eb^ādīsupi  eseva nayo. etthapi ca ^b^suvaṇṇapūrānī^eb^ti  suvaṇṇataṭṭisuvaṇṇaphālasuvaṇṇamāsakehi pūrāni.  ^b^hiraññapūrānī^eb^ti sattavidharatanapūrāni.  ^b^sovaṇṇālaṅkārānī^eb^ti suvaṇṇālaṅkārāni.  ^b^kaṃsūpadhāraṇānī^eb^ti rajatamayakhīrapaṭicchakāni. tāsaṃ pana dhenūnaṃ  siṅgāni suvaṇṇakosakapariyonaddhāni ahesuṃ, gīvāya sumanadāmaṃ  piḷandhiṃsu, catūsu pādesu nupūrāni, piṭṭhiyaṃ varadukūlaṃ pārutaṃ, kaṇṭhe  suvaṇṇaghaṇṭaṃ bandhiṃsu. ^b^vatthakoṭisahassānī^eb^ti lokavohārato  vīsativatthayugāni ekā koṭi ^a^M3.0271^ea^, idha pana dasa sāṭakāti vuttaṃ.  ^b^khomasukhumāna^eb^ntiādimhi ^a^P4.0185^ea^ khomādīsu yaṃ yaṃ  sukhumaṃ, taṃ tadeva adāsi. yāni panetāni itthidānaṃ usabhadānaṃ  majjadānaṃ samajjādānanti adānasammatāni, tānipi esa ``velāmassa  dānamukhe idaṃ nāma natthī''ti vacanapathaṃ pacchindituṃ parivāratthāya  adāsi. ^b^najjo maññe vissandantī^eb^ti nadiyo viya  vissandanti.</p>
              <p>[03] iminā ^a^V3.0269^ea^ satthā velāmassa dānaṃ kathetvā, ``gahapati, etaṃ  mahādānaṃ nāñño adāsi, ahaṃ adāsiṃ. evarūpaṃ pana dānaṃ  dadantopi ahaṃ paṭiggahetuṃ yuttarūpaṃ puggalaṃ nālatthaṃ, tvaṃ mādise buddhe  lokasmiṃ diṭṭhamāne dānaṃ dadamāno kasmā cintesī''ti seṭṭhissa  desanaṃ vaḍḍhento ^b^siyā kho pana te^eb^tiādimāha. nanu ca yāni  tadā ahesuṃ rūpavedanāsaññāsaṅkhāraviññāṇāni, tāni niruddhāni?  kasmā ``ahaṃ tena samayena velāmo brāhmaṇo''ti āhāti? paveṇiyā  avicchinnattā. tāni hi rūpādīni nirujjhamānāni imesaṃ paccaye  datvā niruddhāni aparāparaṃ avicchinnaṃ paveṇiṃ gahetvā evamāha.  ^b^na taṃ koci dakkhiṇaṃ sodhetī^eb^ti koci samaṇo vā brāhmaṇo vā  devo vā māro vā uṭṭhāya taṃ dakkhiṇaṃ sodhetīti vattabbo nāhosi.  tañhi dakkhiṇaṃ sodhento uttamakoṭiyā buddho, heṭṭhimakoṭiyā  dhammasenāpatisāriputtattherasadiso sāvako sodheyya.</p>
              <p>[03] ^b^diṭṭhisampanna^eb^nti dassanasampannaṃ sotāpannaṃ. ^b^idaṃ tato  mahapphalatara^eb^nti idaṃ sotāpannassa dinnadānaṃ lokiyamahājanassa  sattamāsādhikāni satta saṃvaccharāni ^a^P4.0186^ea^ ettakaṃ  hiraññasuvaṇṇaṃ pariccajantena dinnadānato mahapphalaṃ.</p>
              <p>[03] ^b^yo ca sataṃ diṭṭhisampannāna^eb^nti ettha ekassa  sakadāgāmissa vasena ekuttarasataṃ sotāpanne katvā sotāpannagaṇanā  veditabbā. iminā upāyena sabbavāresu heṭṭhā heṭṭhā āgate anantarena  sataguṇaṃ katvā puggalagaṇanā veditabbā.</p>
              <p>[03] ^b^buddhappamukha^eb^nti ettha sammāsambuddhaṃ saṅghattheraṃ katvā  nisinno saṅgho buddhappamukho saṅghoti veditabbo. ^b^cātuddisaṃ  saṅghaṃ uddissā^eb^ti ettha cātuddisaṃ saṅghaṃ uddissa katavihāro nāma  yattha cetiyaṃ patiṭṭhitaṃ hoti, dhammassavanaṃ karīyati, catūhi disāhi  anudisāhi ca bhikkhū āgantvā appaṭipucchitvāyeva pāde dhovitvā  kuñcikāya dvāraṃ vivaritvā senāsanaṃ paṭijaggitvā ^a^M3.0272^ea^ vasitvā  yathāphāsukaṃ gacchanti. so antamaso caturataniyā paṇṇasālāpi  hotu, cātuddisaṃ saṅghaṃ uddissa katavihārotveva vuccati.</p>
              <p>[03] ^b^saraṇaṃ gaccheyyā^eb^ti ettha maggenāgataṃ anivattanasaraṇaṃ  adhippetaṃ. apare panāhu -- attānaṃ niyyādetvā dinnattā saraṇāgamanaṃ  tato mahapphalataranti vuttaṃ. ^b^sikkhāpadāni samādiyeyyā^eb^ti  pañca ^a^V3.0270^ea^ sīlāni gaṇheyya. sīlampi maggena āgataṃ anivattanasīlameva  kathitaṃ. apare panāhu -- sabbasattānaṃ abhayadānassa dinnattā sīlaṃ  tato mahapphalataranti vuttaṃ. ^b^gandhohanamatta^eb^nti ^a^P4.0187^ea^  gandhaūhanamattaṃ, dvīhaṅgulīhi gaṇḍapiṇḍaṃ gahetvā  upasiṅghanamattaṃ. apare pana ``gaddohanamatta''nti pāḷiṃ vatvā  gāviyā ekavāraṃ thanāñchanamattanti atthaṃ vadanti.  ^b^mettacitta^eb^nti sabbasattānaṃ hitānupharaṇacittaṃ. taṃ pana  appanāvaseneva gahitaṃ. ^b^aniccasañña^eb^nti maggassa  anantarapaccayabhāvena sikhāpattabalavavipassanaṃ.</p>
              <p>[03] upamāto pana imāni dānādīni puññāni evaṃ veditabbāni --  sacepi hi jambudīpaṃ bheritalasadisaṃ samatalaṃ katvā koṭito paṭṭhāya  pallaṅke attharitvā ariyapuggale nisīdāpeyya, tattha sotāpannānaṃ dasa  pantiyo assu, sakadāgāmīnaṃ pañca, anāgāmīnaṃ aḍḍhateyyā,  khiṇāsavānaṃ diyaḍḍhā, paccekabuddhānaṃ ekā panti bhaveyya,  sammāsambuddho ekakova. ettakassa janassa dinnadānato  sammāsambuddhassa dinnameva mahapphalaṃ. itaraṃ pana -- </p>
              <p>[21] ``vihāradānaṃ paṇipāto, sikkhā mettāya bhāvanā. </p>
              <p>[22] khayato sammasantassa, kalaṃ nāgghati soḷasiṃ''..</p>
              <p>[03] teneva bhagavā parinibbānasamaye ``dhammānudhammappaṭipatti  anuttarā pūjā''ti āha. sesaṃ sabbattha uttānatthamevāti. </p>
              <p>[06] sīhanādavaggo dutiyo. </p>
            </h4>
          </h3>
        </h2>
        <h2>
          <h2n> 3. sattāvāsavaggo </h2n>
          <h3>
            <h3n> 1. tiṭhānasuttavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ tatiyassa ^a^M3.0273^ea^ ^a^V3.0271^ea^ ^a^P4.0188^ea^ paṭhame  ^b^uttarakurukā^eb^ti uttarakuruvāsino. ^b^adhiggaṇhantī^eb^ti  adhibhavanti, adhikā visiṭṭhā jeṭṭhakā honti. ^b^amamā^eb^ti  nittaṇhā. aṭṭhakathāyaṃ pana niddukkhāti vuttaṃ. ^b^apariggahā^eb^ti  ``idaṃ mayha''nti pariggaharahitā. ^b^niyatāyukā^eb^ti tesañhi  nibaddhaṃ āyu vassasahassameva, gatipi nibaddhā, tato cavitvā  saggeyeva nibbattanti. ^b^satimanto^eb^ti devatānañhi  ekantasukhitāya sati thirā na hoti, nerayikānaṃ ekantadukkhitāya.  imesaṃ pana vokiṇṇasukhadukkhattā sati thirā hoti. ^b^idha  brahmacariyavāso^eb^ti jambudīpe buddhapaccekabuddhānaṃ uppajjanato  aṭṭhaṅgikamaggabrahmacariyavāsopi idheva hoti. </p>
            </h4>
          </h3>
          <h3>
            <h3n> 2. assakhaḷuṅkasuttavaṇṇanā </h3n>
            <h4>
              <h4n> </h4n>
              <p>[03] 22^b^.^eb^ dutiye ^b^javasampanno^eb^ti padajavena sampanno.  ^b^na vaṇṇasampanno^eb^ti na sarīravaṇṇena sampanno.  purisakhaḷuṅkesu ^b^javasampanno^eb^ti ñāṇajavena sampanno. ^b^na  vaṇṇasampanno^eb^ti na guṇavaṇṇena sampanno. sesaṃ pāḷinayeneva  veditabbaṃ. yañhettha vattabbaṃ siyā, taṃ tikanipātavaṇṇanāyaṃ vuttameva. </p>
            </h4>
          </h3>
          <h3>
            <h3n> 3. taṇhāmūlakasuttavaṇṇanā </h3n>
            <h4>
              <h4n> </h4n>
              <p>[03] 23^b^.^eb^ tatiye ^b^taṇhaṃ paṭiccā^eb^ti dve taṇhā  esanataṇhā esitataṇhā ca. yāya taṇhāya ajapathasaṅkupathādīni  paṭipajjitvā ^a^P4.0189^ea^ bhoge esati gavesati, ayaṃ  esanataṇhā nāma. yā tesu esitesu gavesitesu paṭiladdhesu taṇhā,  ayaṃ esitataṇhā nāma. idha pana esanataṇhā daṭṭhabbā.  ^b^pariyesanā^eb^ti rūpādiārammaṇapariyesanā. sā hi esanataṇhāya  sati hoti. ^b^lābho^eb^ti rūpādiārammaṇapaṭilābho. so hi  pariyesanāya sati hoti.</p>
              <p>[03] ^b^vinicchayo^eb^ ^a^V3.0272^ea^ pana ñāṇataṇhādiṭṭhivitakkavasena catubbidho.  tattha ``sukhavinicchayaṃ jaññā, sukhavinicchayaṃ ñatvā ajjhattaṃ  sukhamanuyuñjeyyā''ti (ma0 ni0 3.323) ayaṃ ñāṇavinicchayo  ^a^M3.0274^ea^. ``vinicchayāti dve vinicchayā taṇhāvinicchayo ca diṭṭhivinicchayo  cā''ti (mahāni0 102) evaṃ āgatāni aṭṭhasatataṇhāvicaritāni  taṇhāvinicchayo. dvāsaṭṭhi diṭṭhiyo diṭṭhivinicchayo. ``chando  kho, devānaminda, vitakkanidāno''ti (dī0 ni0 2.358) imasmiṃ  pana sutte idha vinicchayoti vutto vitakkoyeva āgato. lābhaṃ  labhitvā hi iṭṭhāniṭṭhaṃ sundarāsundaraṃ vitakkeneva vinicchinanti  ``ettakaṃ me rūpārammaṇatthāya bhavissati, ettakaṃ saddhārammaṇatthāya,  ettakaṃ mayhaṃ bhavissati, ettakaṃ parassa, ettakaṃ paribhuñjissāmi,  ettakaṃ nidahissāmī''ti. tena vuttaṃ -- ^b^lābhaṃ paṭicca  vinicchayo^eb^ti.</p>
              <p>[03] ^b^chandarāgo^eb^ti ^a^P4.0190^ea^ evaṃ akusalavitakkena  vitakkite vatthusmiṃ dubbalarāgo ca balavarāgo ca uppajjati. idañhi  idha chandoti dubbalarāgassādhivacanaṃ. ^b^ajjhosāna^eb^nti ahaṃ  mamanti balavasanniṭṭhānaṃ. ^b^pariggaho^eb^ti taṇhādiṭṭhivasena  pariggahakaraṇaṃ. ^b^macchariya^eb^nti parehi sādhāraṇabhāvassa  asahanatā. tenevassa porāṇā evaṃ vacanatthaṃ vadanti -- ``idaṃ  acchariyaṃ mayhameva hotu, mā aññassa acchariyaṃ hotūti pavattattā  macchariyanti vuccatī''ti. ^b^ārakkho^eb^ti  dvārapidahanamañjūsāgopanādivasena suṭṭhu rakkhanaṃ. adhikarotīti  ^b^adhikaraṇaṃ,^eb^ kāraṇassetaṃ nāmaṃ. ^b^ārakkhādhikaraṇa^eb^nti  bhāvanapuṃsakaṃ, ārakkhāhetūti attho. ^b^daṇḍādānā^eb^dīsu  paranisedhanatthaṃ daṇḍassa ādānaṃ ^b^daṇḍādānaṃ^eb^. ekato dhārādino  satthassa ādānaṃ ^b^satthādānaṃ. kalaho^eb^ti kāyakalahopi  vācākalahopi. purimo ^b^viggaho,^eb^ pacchimo ^b^vivādo^eb^  (dī0 ni0 aṭṭha0 2.103). tuvaṃtuvanti agāravavasena  ^b^tuvaṃtuvaṃvacanaṃ^eb^. </p>
            </h4>
          </h3>
          <h3>
            <h3n> 4. sattāvāsasuttavaṇṇanā </h3n>
            <h4>
              <h4n> </h4n>
              <p>[03] 24^b^.^eb^ catutthe ^b^sattāvāsā^eb^ti sattānaṃ āvāsā,  vasanaṭṭhānānīti attho. tattha suddhāvāsāpi sattāvāsova,  asabbakālikattā pana na gahitā. suddhāvāsā hi buddhānaṃ  khandhāvāraṭṭhānasadisā, asaṅkheyyakappe buddhesu anibbattesu taṃ ṭhānaṃ  suññaṃ hoti. iti asabbakālikattā na gahitā. sesamettha  ^a^P4.0191^ea^ viññāṇaṭṭhitīsu vuttanayeneva veditabbaṃ. </p>
            </h4>
          </h3>
          <h3>
            <h3n> 5. paññāsuttavaṇṇanā </h3n>
            <h4>
              <h4n> </h4n>
              <p>[03] 25^b^.^eb^ pañcame ^a^M3.0275^ea^ ^a^V3.0273^ea^ ^b^yato^eb^ti yasmiṃ kāle.  ^b^suparicitaṃ hotī^eb^ti suṭṭhu upacitaṃ suvaḍḍhitaṃ hoti. ^b^kallaṃ  vacanāyā^eb^ti yuttaṃ vattuṃ. ^b^vītarāga^eb^nti vigatarāgaṃ.  ^b^asarāgadhamma^eb^nti na sarajjanasabhāvaṃ. ^b^anāvattidhamma^eb^nti  anāvattanasabhāvaṃ anibbattārahaṃ, appaṭisandhikabhāveneva  nirujjhanasabhāvanti attho. imasmiṃ sutte khīṇāsavova kathito. </p>
            </h4>
          </h3>
          <h3>
            <h3n> 6. silāyūpasuttavaṇṇanā </h3n>
            <h4>
              <h4n> </h4n>
              <p>[03] 26^b^.^eb^ chaṭṭhe ^b^candikāputto^eb^ti mātu nāmavasena  paññāto candikāputtatthero. ^b^cetasā cittaṃ hotī^eb^ti  cittavārapariyāyena cittavārapariyāyo cito vaḍḍhito hoti.  ^b^cetasā cittaṃ suparicita^eb^nti cittavārapariyāyena  cittavārapariyāyo uparūpari sucito suvaḍḍhito hoti. ^b^nevassa  cittaṃ pariyādiyantī^eb^ti tāni ārammaṇāni tassa khīṇāsavassa  cittuppādaṃ gahetvā khepetvā ṭhātuṃ na sakkonti. ^b^amissīkata^eb^nti  tāni ārammaṇāni anallīnattā tehi amissīkataṃ.  ^b^āneñjappatta^eb^nti ^a^P4.0192^ea^ aniñjanabhāvaṃ nipphandanabhāvaṃ  pattaṃ.</p>
              <p>[03] ^b^silāyūpo^eb^ti silāthambho. ^b^soḷasakukkuko^eb^ti  dīghato soḷasahattho. ^b^heṭṭhānemaṅgamā^eb^ti āvāṭassa heṭṭhāgatā.  ^b^upari nemassā^eb^ti upari āvāṭassa. ^b^sunikhātattā^eb^ti  ayamusalehi koṭṭetvā koṭṭetvā suṭṭhu nikhātattā. ^b^evameva kho^eb^ti  ettha silāyūpo viya khīṇāsavo daṭṭhabbo, mahāvātā viya chasu  dvāresu uppajjanakā kilesā, catūhi disāhi āgantvā vātānaṃ  silāyūpaṃ cāletuṃ asamatthabhāvo viya chasu dvāresu uppajjanakakilesānaṃ  khīṇāsavassa cittaṃ cāletuṃ asamatthabhāvo veditabbo. imasmimpi  sutte khīṇāsavova kathito. </p>
            </h4>
          </h3>
          <h3>
            <h3n> 7-8. verasuttadvayavaṇṇanā </h3n>
            <h4>
              <h4n> </h4n>
              <p>[03] 27-28^b^.^eb^ sattame ^b^bhayaṃ veraṃ pasavatī^eb^ti  cittutrāsabhayañca puggalaverañca paṭilabhati. ^b^cetasika^eb^nti  cittanissitaṃ. ^b^dukkha^eb^nti kāyavatthukaṃ. ^b^domanassa^eb^nti  ^a^M3.0276^ea^ paṭighasampayuttadukkhaṃ. imasmiṃ ^a^V3.0274^ea^ sutte sotāpattimaggo kathito. aṭṭhamaṃ  bhikkhusaṅghassa kathitaṃ, imasmiṃ pana sotāpannova kathitoti vuttaṃ. </p>
            </h4>
          </h3>
          <h3>
            <h3n> 9. āghātavatthusuttavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ navame ^b^āghātavatthūnī^eb^ti āghātakāraṇāni.  ^b^āghātaṃ bandhatī^eb^ti kopaṃ bandhati uppādeti. </p>
            </h4>
          </h3>
          <h3>
            <h3n> 10-11. āghātapaṭivinayasuttādivaṇṇanā </h3n>
            <h4>
              <h4n> </h4n>
              <p>[03] 30-31^b^.^eb^ dasame ^b^āghātapaṭivinayā^eb^ti āghātassa  paṭivinayakāraṇāni. ^b^taṃ^eb^ ^a^P4.0193^ea^ ^b^kutettha  labbhā^eb^ti ``taṃ anatthacaraṇaṃ mā ahosī''ti etasmiṃ puggale kuto  labbhā, kena kāraṇena sakkā laddhuṃ, ``paro nāma parassa attano  cittaruciyā anatthaṃ karotī''ti evaṃ cintetvā āghātaṃ paṭivineti.  atha vā sacāhaṃ kopaṃ kareyyaṃ, taṃ kopakaraṇaṃ ettha puggale kuto  labbhā, kena kāraṇena laddhabbanti attho. kuto lābhātipi pāṭho.  sacāhaṃ ettha kopaṃ kareyyaṃ, tasmiṃ me kopakaraṇe kuto lābhā lābhā,  nāma ke siyunti attho. imasmiñca atthe ^b^ta^eb^nti  nipātamattameva hoti. ekādasame ^b^anupubbanirodhā^eb^ti  anupaṭipāṭinirodhā. sesaṃ sabbattha uttānatthamevāti. </p>
              <p>[06] sattāvāsavaggo tatiyo. </p>
            </h4>
          </h3>
        </h2>
        <h2>
          <h2n> 4. mahāvaggo </h2n>
          <h3>
            <h3n> 1-2. anupubbavihārasuttādivaṇṇanā </h3n>
            <h4>
              <h4n> </h4n>
              <p>[03] 32-33^b^.^eb^ catutthassa ^a^V3.0275^ea^ paṭhame ^b^anupubbavihārā^eb^ti  anupaṭipāṭiyā samāpajjitabbavihārā. dutiye ^b^yattha kāmā  nirujjhantī^eb^ti yasmiṃ ṭhāne kāmā vūpasammanti.  ^b^nirodhetvā^eb^ti appaṭivatte katvā. ^b^nicchātā^eb^ti  taṇhādiṭṭhicchātānaṃ abhāvena nicchātā. ^b^nibbutā^eb^ti  attaparitāpanakilesānaṃ abhāvena nibbutā. ^b^tiṇṇā^eb^ti kāmato  tiṇṇā. ^b^pāraṃgatā^eb^ti kāme pāraṃ gatā. ^b^tadaṅgenā^eb^ti tena  jhānaṅgena. ^b^ettha^eb^ ^a^P4.0194^ea^ ^b^kāmā  nirujjhantī^eb^ti ettha paṭhamajjhāne ^a^M3.0277^ea^ kāmā nirujjhanti. ^b^te  cā^eb^ti ye paṭhamajjhānaṃ samāpajjanti, te kāme nirodhetvā nirodhetvā  viharanti nāma. ^b^pañjaliko^eb^ti paggahitāñjaliko hutvā.  ^b^payirupāseyyā^eb^ti upaṭṭhāpeyya. iminā upāyena sabbattha attho  veditabbo. </p>
            </h4>
          </h3>
          <h3>
            <h3n> 3. nibbānasukhasuttavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ tatiye ^b^udāyī^eb^ti lāḷudāyitthero.  ^b^etadeva khvetthā^eb^ti etadeva kho ettha. ^b^kāmasahagatā^eb^ti  kāmanissitā. ^b^samudācarantī^eb^ti manodvāre sañcaranti.  ^b^ābādhāyā^eb^ti ābādhanāya pīḷanāya. ^b^pariyāyenā^eb^ti  kāraṇena. evaṃ sabbavāresu attho veditabbo. imasmiṃ sutte  avedayitasukhaṃ nāma kathitaṃ. </p>
            </h4>
          </h3>
          <h3>
            <h3n> 4. gāvīupamāsuttavaṇṇanā </h3n>
            <h4>
              <h4n> </h4n>
              <p>[03] 35^b^.^eb^ catutthe ^b^pabbateyyā^eb^ti pabbatacārinī.  ^b^na suppatiṭṭhitaṃ patiṭṭhāpetvā^eb^ti yathā suppatiṭṭhitā hoti, evaṃ na  patiṭṭhāpetvā. ^b^taṃ nimitta^eb^nti taṃ paṭhamajjhānasaṅkhātaṃ nimittaṃ.  ^b^na svādhiṭṭhitaṃ adhiṭṭhātī^eb^ti yathā suṭṭhu adhiṭṭhitaṃ hoti, na  evaṃ adhiṭṭhāti. ^b^anabhihiṃsamāno^eb^ti apothento aviheṭhento.  ^b^mudu cittaṃ hoti kammañña^eb^nti yathā vipassanācittaṃ  lokuttaramaggakkhaṇe mudu kammakkhamaṃ kammayoggaṃ ^a^P4.0195^ea^  hoti, evamassa abhiññāpādakaṃ catutthajjhānacittaṃ mudu hoti kammaññaṃ  ^a^V3.0276^ea^. ^b^appamāṇo samādhī^eb^ti catubrahmavihārasamādhipi  maggaphalasamādhipi appamāṇo samādhi nāma, idha pana ``appamāṇaṃ  appamāṇārammaṇa''nti iminā pariyāyena suppaguṇasamādhi  appamāṇasamādhīti daṭṭhabbo. ^b^so appamāṇena samādhinā  subhāvitenā^eb^ti imasmiṃ ṭhāne ayaṃ bhikkhu vipassanaṃ vaḍḍhetvā  arahattaṃ patto. idāni khīṇāsavassa abhiññāpaṭipāṭiṃ dassento  ^b^yassa yassa cā^eb^tiādimāha. </p>
            </h4>
          </h3>
          <h3>
            <h3n> 5. jhānasuttavaṇṇanā </h3n>
            <h4>
              <h4n> </h4n>
              <p>[03] 36^b^.^eb^ pañcame ^b^āsavānaṃ khaya^eb^nti arahattaṃ.  ^b^yadeva tattha hoti rūpagata^eb^nti tasmiṃ paṭhamajjhānakkhaṇe  vatthuvasena vā cittasamuṭṭhānikādivasena vā yaṃ rūpaṃ nāma pavattati.  ^b^vedanāgatā^eb^dīni sampayuttavedanādīnaṃ vasena veditabbāni  ^a^M3.0278^ea^. ^b^te dhamme^eb^ti te rūpādayo pañcakkhandhadhamme. ^b^aniccato^eb^tiādīsu  hutvā abhāvākārena ^b^aniccato,^eb^ paṭipīḷanākārena ^b^dukkhato,^eb^  rujjanākārena ^b^rogato,^eb^ antodussanaṭṭhena ^b^gaṇḍato,^eb^  anupaviṭṭhaṭṭhena anukantanaṭṭhena ca ^b^sallato,^eb^ dukkhaṭṭhena ^b^aghato,^eb^  ābādhanaṭṭhena ^b^ābādhato,^eb^ asakaṭṭhena ^b^parato,^eb^ palujjanaṭṭhena  ^b^palokato,^eb^ assāmikaṭṭhena ^b^suññato,^eb^ avasavattanaṭṭhena  ^b^anattato^eb^. ^b^samanupassatī^eb^ti balavavipassanāpaññāya  passati.</p>
              <p>[03] ^b^tehi dhammehī^eb^ti tehi pañcakkhandhadhammehi.  ^b^paṭivāpetī^eb^ti nibbānavasena nivatteti. ^b^amatāya^eb^ ^a^P4.0196^ea^  ^b^dhātuyā^eb^ti nibbānadhātuyā. ^b^cittaṃ upasaṃharatī^eb^ti  ñāṇena ānisaṃsaṃ disvā otāreti. ^b^santa^eb^nti  paccanīkasantatāya santaṃ. ^b^paṇīta^eb^nti atappakaṃ. ^b^so tattha  ṭhito āsavānaṃ khayaṃ pāpuṇātī^eb^ti so tasmiṃ paṭhamajjhāne ṭhito taṃ  balavavipassanaṃ vaḍḍhetvā arahattaṃ pāpuṇāti. aparo nayo -- ^b^so  tehi dhammehī^eb^ti yasmā aniccatotiādīsu aniccato palokatoti  dvīhi padehi aniccalakkhaṇaṃ kathitaṃ, dukkhatotiādīhi chahi  dukkhalakkhaṇaṃ, parato, suññato, anattatoti tīhi anattalakkhaṇaṃ.  tasmā so tehi evaṃ tilakkhaṇaṃ āropetvā diṭṭhehi antosamāpattiyaṃ  pañcakkhandhadhammehi. ^b^cittaṃ paṭivāpetī^eb^ti cittaṃ paṭisaṃharati  moceti apaneti. ^b^upasaṃharatī^eb^ti vipassanācittaṃ tāva  savanavasena thutivasena pariyattivasena paññattivasena ca santaṃ  nibbānanti evaṃ asaṅkhatāya amatāya dhātuyā upasaṃharati.  maggacittaṃ nibbānaṃ ^a^V3.0277^ea^ ārammaṇakaraṇavaseneva ``etaṃ santaṃ etaṃ  paṇīta''nti na evaṃ vadati. iminā panākārena taṃ paṭivijjhanto  tattha cittaṃ upasaṃharatīti attho.</p>
              <p>[03] ^b^so tattha ṭhito^eb^ti tassā tilakkhaṇārammaṇāya  vipassanāya ṭhito. ^b^āsavānaṃ khayaṃ pāpuṇātī^eb^ti anukkamena  cattāro magge bhāvetvā arahattaṃ pāpuṇāti. ^b^teneva dhammarāgenā^eb^ti  samathavipassanādhamme chandarāgena. ^b^dhammanandiyā^eb^ti ^a^P4.0197^ea^  tasseva vevacanaṃ. samathavipassanāsu hi sabbaso chandarāgaṃ  pariyādātuṃ sakkonto arahattaṃ pāpuṇāti, asakkonto anāgāmī hoti.</p>
              <p>[03] ^b^tiṇapurisarūpake^eb^ ^a^M3.0279^ea^ ^b^vā^eb^ti tiṇapotthakarūpe vā. dūre kaṇḍe  pātetīti ^b^dūrepātī^eb^. avirādhitaṃ vijjhatīti ^b^akkhaṇavedhī.  yadeva tattha hoti vedanāgata^eb^nti idha rūpaṃ na gahitaṃ. kasmā?  samatikkantattā. ayañhi heṭṭhā rūpāvacarajjhānaṃ samāpajjitvā rūpaṃ  atikkamitvā arūpāvacarasamāpattiṃ samāpannoti samathavasenāpi anena  rūpaṃ samatikkantaṃ, heṭṭhā rūpaṃ sammasitvā taṃ atikkamma idāni arūpaṃ  sammasatīti vipassanāvasenāpi anena rūpaṃ atikkantaṃ. āruppe pana  sabbasopi rūpaṃ natthīti taṃ sandhāyapi rūpaṃ na gahitaṃ. atha  nevasaññānāsaññāyatanaṃ kasmā na gahitanti? sukhumattā. tasmiñhi  cattāropi arūpakkhandhā sukhumā na sammasanūpagā. tenevāha --  ``iti kho, bhikkhave, yāvatā saññāsamāpatti tāvatā  aññāpaṭivedho''ti. idaṃ vuttaṃ hoti -- yāvatā sacittakasamāpatti  nāma atthi, tāvatā oḷārike dhamme sammasato aññāpaṭivedho hoti,  arahattaṃ ^a^P4.0198^ea^ sampajjati. nevasaññānāsaññāyatanaṃ pana  sukhumattā saññāsamāpattīti na vuccati. ^b^jhāyīhete^eb^ti jhāyīhi  jhānābhiratehi etāni. ^b^vuṭṭhahitvā^eb^ti tato samāpattito vuṭṭhāya.  ^b^samakkhātabbānī^eb^ti sammā akkhātabbāni, ``santāni  paṇītānī''ti evaṃ kevalaṃ ācikkhitabbāni thometabbāni  vaṇṇetabbānīti. </p>
            </h4>
          </h3>
          <h3>
            <h3n> 6. ānandasuttavaṇṇanā </h3n>
            <h4>
              <h4n> </h4n>
              <p>[03] 37^b^.^eb^ chaṭṭhe ^b^sambādhe^eb^ti pañcakāmaguṇasambādhe.  ^b^okāsādhigamo^eb^ti okāsassa adhigamo. ^b^sattānaṃ  visuddhiyā^eb^ti sattānaṃ visuddhiṃ pāpanatthāya. ^b^samatikkamāyā^eb^ti  samatikkamanatthāya. ^b^atthaṅgamāyā^eb^ti atthaṃ gamanatthāya.  ^b^ñāyassa adhigamāyā^eb^ti sahavipassanakassa maggassa  adhigamanatthāya ^a^V3.0278^ea^. ^b^nibbānassa sacchikiriyāyā^eb^ti  apaccayanibbānassa paccakkhakaraṇatthāya. ^b^tadeva nāma cakkhuṃ  bhavissatī^eb^ti taññeva pasādacakkhu asambhinnaṃ bhavissati. ^b^te  rūpā^eb^ti tadeva rūpārammaṇaṃ āpāthaṃ āgamissati. ^b^tañcāyatanaṃ  no paṭisaṃvedissatī^eb^ti tañca rūpāyatanaṃ na jānissati. sesesupi  ^a^P4.0199^ea^ eseva nayo.</p>
              <p>[03] ^b^udāyī^eb^ti kāḷudāyitthero. ^b^saññīmeva nu kho^eb^ti  sacittakoyeva nu kho. makāro padasandhimattaṃ. ^b^kiṃsaññī^eb^ti  katarasaññāya saññī hutvā. ^b^sabbaso^eb^ ^a^M3.0280^ea^ ^b^rūpasaññāna^eb^nti idaṃ  kasmā gaṇhi, kiṃ paṭhamajjhānādisamaṅgino rūpādipaṭisaṃvedanā  hotīti? na hoti, yāva pana kasiṇarūpaṃ ārammaṇaṃ hoti, tāva  rūpaṃ samatikkantaṃ nāma na hoti. asamatikkantattā paccayo bhavituṃ  sakkhissati. samatikkantattā pana taṃ natthi nāma hoti, natthitāya  paccayo bhavituṃ na sakkotīti dassetuṃ idameva gaṇhi.</p>
              <p>[03] ^b^jaṭilavāsikā^eb^ti jaṭilanagaravāsinī. ^b^na  cābhinato^eb^tiādīsu rāgavasena na ^b^abhinato,^eb^ dosavasena na  ^b^apanato^eb^. sasaṅkhārena sappayogena kilese niggaṇhitvā  vāretvā ṭhito, kilesānaṃ pana chinnante uppannoti ^b^na  sasaṅkhāraniggayhavāritagato. vimuttattā ṭhito^eb^ti kilesehi  vimuttattāyeva ṭhito. ^b^ṭhitattā santusito^eb^ti ṭhitattāyeva santuṭṭho  nāma jāto. ^b^santusitattā^eb^ ^a^P4.0200^ea^ ^b^no  paritassatī^eb^ti santuṭṭhattāyeva paritāsaṃ nāpajjati. ^b^ayaṃ, bhante  ānanda, samādhi kiṃ phalo^eb^ti iminā ayaṃ therī tālaphalaññeva  gahetvā ``idaṃ phalaṃ kiṃ phalaṃ nāmā''ti pucchamānā viya  arahattaphalasamādhiṃ gahetvā ``ayaṃ, bhante ānanda, samādhi kiṃ phalo  vutto bhagavatā''ti pucchati. ^b^aññāphalo vutto^eb^ti aññā vuccati  arahattaṃ, arahattaphalasamādhi nāmeso vutto bhagavatāti attho.  ^b^evaṃsaññīpī^eb^ti imāya arahattaphalasaññāya saññīpi tadāyatanaṃ  no paṭisaṃvedetīti evaṃ imasmiṃ sutte arahattaphalasamādhi kathitoti. </p>
            </h4>
          </h3>
          <h3>
            <h3n> 7. lokāyatikasuttavaṇṇanā </h3n>
            <h4>
              <h4n> </h4n>
              <p>[03] 38^b^.^eb^ sattame ^b^lokāyatikā^eb^ti lokāyatavādakā.  ^b^satata^eb^nti sadā. ^b^samita^eb^nti nirantaraṃ.  ^b^tiṭṭhateta^eb^nti tiṭṭhatu etaṃ, mā etaṃ paṭṭhapetha, ko vo etena attho.  ^b^dhammaṃ vo brāhmaṇā desessāmī^eb^ti ahaṃ vo catusaccadhammaṃ  desessāmi.</p>
              <p>[03] ^b^daḷhadhammo^eb^ti ^a^V3.0279^ea^ daḷhadhanuṃ gahetvā ṭhito.  ^b^dhanuggaho^eb^ti issāso. daḷhadhanu nāma dvisahassathāmaṃ vuccati.  dvisahassathāmaṃ nāma yassa āropitassa ^a^P4.0201^ea^  jiyābaddho ^a^M3.0281^ea^ lohasīsādīnaṃ bhāro daṇḍe gahetvā yāva kaṇḍappamāṇā  ukkhittassa pathavito muccati. ^b^sikkhito^eb^ti dasa dvādasa  vassāni ācariyakule uggahitasippo. ^b^katahattho^eb^ti eko  sippameva uggaṇhāti, katahattho na hoti ayaṃ pana katahattho  ciṇṇavasibhāvo. ^b^katūpāsano^eb^ti rājakulādīsu dassitasippo.  ^b^lahukena asanenā^eb^ti anto susiraṃ katvā tūlādīhi pūretvā  katalakkhaparikammena sallahukakaṇḍena. evaṃ katañhi ekausabhagāmī dve  usabhānipi gacchati...pe0... aṭṭhusabhagāmī soḷasa usabhānipi  gacchati. ^b^appakasirenā^eb^ti niddukkhena. ^b^atipāteyyā^eb^ti  atikkameyya. idaṃ vuttaṃ hoti -- yathā so dhanuggaho taṃ  vidatthicaturaṅgulaṃ chāyaṃ sīghameva atikkāmeti, evaṃ sakalacakkavāḷaṃ  sīghaṃ sīghaṃ atikkamanasamatthena javena samannāgato.  ^b^sandhāvanikāyā^eb^ti padasā dhāvanena. ^b^evamāhaṃsū^eb^ti evaṃ  vadanti. </p>
            </h4>
          </h3>
          <h3>
            <h3n> 8. devāsurasaṅgāmasuttavaṇṇanā </h3n>
            <h4>
              <h4n> </h4n>
              <p>[03] 39^b^.^eb^ aṭṭhame ^b^samupabyūḷho ahosī^eb^ti paccupaṭṭhito  ahosi. ^b^saṅgāmeyyāmā^eb^ti saṅgāmaṃ kareyyāma yujjheyyāma.  ^b^apayiṃsuyevā^eb^ti palāyiṃsuyeva. ^b^uttarenābhimukhā^eb^ti  uttarāmukhā hutvā. ^b^abhiyante vā^eb^ti ^a^P4.0202^ea^  anubandhantiyeva. ^b^bhīruttānagatenā^eb^ti bhīruttānaṃ bhayanivāraṇaṃ  patiṭṭhānaṃ gatena. ^b^akaraṇīyā^eb^ti yuddhena kiñci akattabbā.  kasmā pana nesaṃ saṅgāmo hotīti? asurā hi pubbe  tāvatiṃsavāsino, te cittapāṭaliyā pupphanakāle dibbapāricchattakapupphaṃ  anussaranti. tato uppannakodhā ``gaṇhatha deve''ti  sammukhasammukhaṭṭhāneneva sineruṃ abhiruhanti, devāpi nikkhamanti.  tesaṃ gopālakadārakānaṃ aññamaññaṃ daṇḍakehi paharaṇasadisaṃ yuddhaṃ hoti.  sakko devarājā heṭṭhā pañcasu ṭhānesu ārakkhaṃ ṭhapetvā upari devapuraṃ  parivāretvā attasadisā vajirahatthā paṭimā ṭhapāpesi. asurā heṭṭhā  pañca ṭhānāni paṭibāhitvā abhiruḷhā indapaṭimāyo disvā  nivattitvā asurapurameva gacchanti.</p>
              <p>[03] ^b^dakkhiṇenābhimukhā^eb^ti dakkhiṇāmukhā hutvā. ^b^apadaṃ  vadhitvā^eb^ti nippadaṃ niravasesaṃ vadhitvā. ^b^adassanaṃ gato^eb^ti  māropi vaṭṭapādakaṃ katvā rūpāvacaracatutthajjhānaṃ ^a^M3.0282^ea^ samāpannassa cittaṃ  jānāti, tadeva vipassanāpādakaṃ katvā samāpannassa cittaṃ jānāti.  arūpāvacarasamāpatti pana ^a^V3.0280^ea^ vaṭṭapādā vā hotu vipassanāpādā ^a^P4.0203^ea^  vā, taṃ samāpannassa māro cittaṃ na jānāti. tena vuttaṃ  -- ``adassanaṃ gato pāpimato''ti. </p>
            </h4>
          </h3>
          <h3>
            <h3n> 9. nāgasuttavaṇṇanā </h3n>
            <h4>
              <h4n> </h4n>
              <p>[03] 40^b^.^eb^ navame ^b^āraññakassā^eb^ti araññavāsino.  ^b^gocarapasutassā^eb^ti gocaraggahaṇatthāya gacchantassa.  ^b^hatthikalabhā^eb^ti mahantā mahantā nāgā. ^b^hatthicchāpā^eb^ti  taruṇapotakā. ^b^obhaggobhagga^eb^nti nāmetvā nāmetvā ṭhapitaṃ.  ^b^ogāhaṃ otiṇṇassā^eb^ti ogāhitabbattā ogāhanti laddhanāmaṃ  udakatitthaṃ otiṇṇassa. ^b^ogāhā uttiṇṇassā^eb^ti udakatitthato  uttiṇṇassa. ^b^vūpakaṭṭho^eb^ti vūpakaṭṭho hutvā. idāni yasmā  dasabalassa hatthināgena kiccaṃ natthi, sāsane pana taṃsarikkhakaṃ puggalaṃ  dassetuṃ idamāhaṭaṃ, tasmā taṃ puggalaṃ dassento ^b^evameva  kho^eb^tiādimāha. </p>
            </h4>
          </h3>
          <h3>
            <h3n> 10. tapussasuttavaṇṇanā </h3n>
            <h4>
              <h4n> </h4n>
              <p>[03] 41^b^.^eb^ dasame ^b^mallesū^eb^ti mallaraṭṭhe. ^b^idheva  tāva tvaṃ, ānanda, hotī^eb^ti idha bhagavā ``tapussagahapatino idha  ṭhitena ānandena saddhiṃ kathāsallāpo bhavissati, tatonidānaṃ ahaṃ  mahantaṃ dhammapariyāyaṃ desessāmī''ti ñatvā āha. ^b^upasaṅkamī^eb^ti  so kira bhuttapātarāso ``dasabalassa upaṭṭhānaṃ ^a^P4.0204^ea^  gamissāmī''ti nikkhamanto dūratova theraṃ disvā yenāyasmā ānando  tenupasaṅkami. ^b^papāto viya khāyati, yadidaṃ nekkhamma^eb^nti  yamidaṃ pabbajjāsaṅkhātaṃ nekkhammaṃ, taṃ amhākaṃ mahāpapāto viya  ogāhitvā upaṭṭhāti. ^b^nekkhamme cittaṃ pakkhandatī^eb^ti pabbajjāya  cittaṃ ārammaṇavasena pakkhandati, tadeva ārammaṇaṃ katvā  ^b^pasīdati,^eb^ tadeva ^b^patiṭṭhāti,^eb^ paccanīkadhammehi ca  ^b^vimuccati. `etaṃ santa'nti passato^eb^ti etaṃ nekkhammaṃ santaṃ  vigatadarathapariḷāhanti evaṃ passantānaṃ bhikkhūnaṃ. ^b^bahunā janena  visabhāgo^eb^ti tayidaṃ bahunā mahājanena saddhiṃ bhikkhūnaṃ visabhāgaṃ,  asadisanti attho.</p>
              <p>[03] ^b^kathāpābhata^eb^nti kathāmūlaṃ. ^b^tassa mayhaṃ, ānanda,  nekkhamme cittaṃ na pakkhandatī^eb^ti tassa evaṃ vitakkentassāpi mayhaṃ  pabbajjāya cittaṃ na otarati. ^b^``etaṃ^eb^ ^a^M3.0283^ea^ ^b^santa''nti passato^eb^ti  ``sādhu ^a^V3.0281^ea^ nekkhamma''nti parivitakkanavasena ``etaṃ nekkhammaṃ  santa''nti passantassapi. ^b^anāsevito^eb^ti na āsevito na  phassito na sacchikato. ^b^adhigammā^eb^ti adhigantvā patvā  sacchikatvā. ^b^tamāseveyya^eb^nti taṃ ānisaṃsaṃ seveyyaṃ bhajeyyaṃ.  ^b^yaṃ^eb^ ^a^P4.0205^ea^ ^b^me^eb^ti yena kāraṇena mayhaṃ.  ^b^adhigammā^eb^ti adhigantvā. ^b^svāssa me hoti ābādho^eb^ti  so mayhaṃ ābādhanaṭṭhena ābādho hoti. ^b^avitakke cittaṃ na  pakkhandatī^eb^ti avitakkavicāre dutiyajjhāne ārammaṇavasena cittaṃ na  pakkhandati. ^b^vitakkesū^eb^ti vitakkavicāresu. sesaṃ sabbattha  uttānatthamevāti. </p>
              <p>[06] mahāvaggo catuttho. </p>
            </h4>
          </h3>
        </h2>
        <h2>
          <h2n> 5. sāmaññavaggo </h2n>
          <h3>
            <h3n> 1. sambādhasuttavaṇṇanā </h3n>
            <h4>
              <h4n> </h4n>
              <p>[03] 42^b^.^eb^ pañcamassa paṭhame ^b^udāyī^eb^ti  kāḷudāyitthero. ^b^avidvā^eb^ti aññāsi. ^b^bhūrimedhaso^eb^ti  mahāpañño. ^b^yo jhānamabujjhī^eb^ti yo jhānaṃ abujjhi.  ^b^paṭilīnanisabho^eb^ti ekībhāvavasena paṭilīno ceva uttamaṭṭhena ca  nisabho. ^b^munī^eb^ti buddhamuni. ^b^pariyāyenā^eb^ti ekena  kāraṇena. kāmasambādhassa hi abhāvamatteneva paṭhamajjhānaṃ  okāsādhigamo nāma, na sabbathā sabbaṃ. ^b^tatrāpatthi  sambādho^eb^ti tasmimpi paṭhamajjhāne sambādho ^a^P4.0206^ea^  paṭipīḷanaṃ atthiyeva. tatrāpitthītipi pāṭho. ^b^kiñca tattha  sambādho^eb^ti tasmiṃ pana jhāne kiṃ sambādho nāma. ^b^ayamettha  sambādho^eb^ti ayaṃ vitakkavicārānaṃ aniruddhabhāvo sambādho saṃpīḷā  nāma. iminā upāyena sabbavāresu attho veditabbo.  ^b^nippariyāyenā^eb^ti na ekena kāraṇena, atha kho āsavakkhayo  nāma sabbasambādhānaṃ pahīnattā sabbena sabbaṃ okāsādhigamo nāmāti. </p>
            </h4>
          </h3>
          <h3>
            <h3n> 2. kāyasakkhisuttavaṇṇanā </h3n>
            <h4>
              <h4n> </h4n>
              <p>[03] 43^b^.^eb^ dutiye ^a^V3.0282^ea^ ^a^M3.0284^ea^ ^b^yathā yathā ca tadāyatana^eb^nti yena  yena kāraṇena yena yenākārena taṃ paṭhamajjhānasaṅkhātaṃ āyatanaṃ hoti.  ^b^tathā tathā naṃ kāyena phusitvā viharatī^eb^ti tena tena kāraṇena  tena tenākārena taṃ samāpattiṃ sahajātanāmakāyena phusitvā viharati,  samāpajjatīti attho. ^b^kāyasakkhi vutto bhagavatā  pariyāyenā^eb^ti yasmā tena nāmākāyena paṭhamajjhānaṃ sacchikataṃ,  tasmā iminā pariyāyena kāyasakkhi vutto. ^b^nippariyāyenā^eb^ti  yattakaṃ kāyena sacchikātabbaṃ, sabbassa katattā ayaṃ nippariyāyena  kāyasakkhi nāma. </p>
            </h4>
          </h3>
          <h3>
            <h3n> 3. paññāvimuttasuttavaṇṇanā </h3n>
            <h4>
              <h4n> </h4n>
              <p>[03] 44^b^.^eb^ tatiye ^b^paññāya ca naṃ pajānātī^eb^ti taṃ  paṭhamajjhānavipassanāpaññāya jānāti. idhāpi pariyāyanippariyāyā  purimanayeneva veditabbā. yathā ca idha, evaṃ ito paresupi. </p>
            </h4>
          </h3>
          <h3>
            <h3n> 4. ubhatobhāgavimuttasuttavaṇṇanā </h3n>
            <h4>
              <h4n> </h4n>
              <p>[03] 45^b^.^eb^ catutthaṃ ^a^P4.0207^ea^ ubhayena veditabbaṃ.  ettha ca ^b^ubhatobhāgavimutto^eb^ti ubhatobhāgehi samathavipassanānaṃ  paccanīkakilesehi vimutto. pariyosāne pana samāpattiyā  rūpakāyato, ariyamaggena nāmakāyato vimuttoyeva ubhatobhāgavimuttoti  veditabbo. </p>
            </h4>
          </h3>
          <h3>
            <h3n> 5-10. sandiṭṭhikadhammasuttādivaṇṇanā </h3n>
            <h4>
              <h4n> </h4n>
              <p>[03] 46-51^b^.^eb^ pañcamādīsu ^b^sandiṭṭhiko^eb^ti sayaṃ  passitabbako. ^b^nibbāna^eb^nti kilesanibbānaṃ.  ^b^parinibbāna^eb^nti tasseva vevacanaṃ. ^b^tadaṅganibbāna^eb^nti  paṭhamajjhānādinā tena tena aṅgena nibbānaṃ.  ^b^diṭṭhadhammanibbāna^eb^nti ismiṃyeva attabhāve nibbānaṃ. sesaṃ  sabbattha uttānatthamevāti. </p>
              <p>[06] sāmaññavaggo pañcamo. </p>
              <p>[06] paṭhamapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 2. dutiyapaṇṇāsakavaṇṇanā </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 52^b^.^eb^ ito ^a^M3.0285^ea^ ^a^V3.0283^ea^ paresu ^b^khema^eb^nti nirupaddavaṃ.  ^b^khemappatto^eb^ti khemabhāvaṃ patto. ^b^sikkhādubbalyānī^eb^ti  sikkhāya dubbalabhāvakaraṇāni. sesaṃ sabbattha uttānatthamevāti. </p>
              <p>[06] manorathapūraṇiyā aṅguttaranikāya-aṭṭhakathāya </p>
              <p>[06] navakanipātassa saṃvaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
  </ha>
</body>
