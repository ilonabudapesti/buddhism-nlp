<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] khuddakanikāye </h>
  <ha>
    <han> apadāna-aṭṭhakathā </han>
    <h0>
      <h0n> </h0n>
      <h1>
        <h1n> ganthārambhakathā </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] vanditvā ^a^M1.0001^ea^ ^a^V1.0001^ea^ ^a^P0.0001^ea^ sirasā seṭṭhaṃ, buddhamappaṭipuggalaṃ. </p>
              <p>[22] ñeyyasāgaramuttiṇṇaṃ, tiṇṇaṃ saṃsārasāgaraṃ.. </p>
              <p>[21] tatheva paramaṃ santaṃ, gambhīraṃ duddasaṃ aṇuṃ. </p>
              <p>[22] bhavābhavakaraṃ suddhaṃ, dhammaṃ sambuddhapūjitaṃ.. </p>
              <p>[21] tatheva anaghaṃ saṅghaṃ, asaṅgaṃ saṅghamuttamaṃ. </p>
              <p>[22] uttamaṃ dakkhiṇeyyānaṃ, santindriyamanāsavaṃ.. </p>
              <p>[21] katena ^a^V1.0002^ea^ tassa etassa, paṇāmena visesato. </p>
              <p>[22] ratanattaye visesena, visesassādarena me.. </p>
              <p>[21] therehi dhīradhīrehi, āgamaññūhi viññubhi. </p>
              <p>[21] ``apadānaṭṭhakathā bhante, kātabbā''ti visesato.. </p>
              <p>[21] punappunādareneva, yācitohaṃ yasassibhi. </p>
              <p>[22] tasmāhaṃ sāpadānassa, apadānassasesato.. </p>
              <p>[21] visesanayadīpassa, dīpissaṃ piṭakattaye. </p>
              <p>[22] yathā pāḷinayeneva, atthasaṃvaṇṇanaṃ subhaṃ.. </p>
              <p>[21] kena ^a^M1.0002^ea^ kattha kadā cetaṃ, bhāsitaṃ dhammamuttamaṃ. </p>
              <p>[22] kimatthaṃ bhāsitañcetaṃ, etaṃ vatvā vidhiṃ tato.. </p>
              <p>[21] nidānesu kosallatthaṃ, sukhuggahaṇadhāraṇaṃ. </p>
              <p>[22] tasmā taṃ taṃ vidhiṃ vatvā, pubbāparavisesitaṃ.. </p>
              <p>[21] purā ^a^P0.0002^ea^ sīhaḷabhāsāya, porāṇaṭṭhakathāya ca. </p>
              <p>[22] ṭhapitaṃ taṃ na sādheti, sādhūnaṃ icchiticchitaṃ.. </p>
              <p>[21] tasmā tamupanissāya, porāṇaṭṭhakathānayaṃ. </p>
              <p>[21] vivajjetvā viruddhatthaṃ, visesatthaṃ pakāsayaṃ. </p>
              <p>[22] visesavaṇṇanaṃ seṭṭhaṃ, karissāmatthavaṇṇananti.. </p>
            </h4>
          </h3>
        </h2>
      </h1>
      <h1>
        <h1n> nidānakathā </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] ^b^``kena^eb^ ^a^V1.0003^ea^ ^b^kattha kadā cetaṃ, bhāsitaṃ dhammamuttama''^eb^nti ca,  ^b^``karissāmatthavaṇṇana''^eb^nti ca paṭiññātattā sā panāyaṃ  apadānassatthavaṇṇanā dūrenidānaṃ, avidūrenidānaṃ, santikenidānanti  imāni tīṇi nidānāni dassetvā vaṇṇiyamānā ye naṃ suṇanti, tehi  samudāgamato paṭṭhāya viññātattā yasmā suṭṭhu viññātā nāma hoti,  tasmā naṃ tāni nidānāni dassetvāva vaṇṇayissāma. </p>
              <p>[01] tattha ādito tāva tesaṃ nidānānaṃ paricchedo veditabbo.  dīpaṅkarapādamūlasmiñhi katābhinīhārassa mahāsattassa yāva  vessantarattabhāvā cavitvā tusitapure nibbatti, tāva pavatto kathāmaggo  ^b^dūrenidānaṃ^eb^ nāma. tusitabhavanato pana cavitvā yāva bodhimaṇḍe  sabbaññutappatti, tāva pavatto kathāmaggo ^b^avidūrenidānaṃ^eb^ nāma.  ^b^santikenidānaṃ^eb^ pana tesu tesu ṭhānesu viharato tasmiṃ tasmiṃyeva  ṭhāne labbhatīti. </p>
            </h4>
          </h3>
        </h2>
        <h2>
          <h2n> 1. dūrenidānakathā</h2n>
          <h3>
            <h3n> </h3n>
            <h4>
              <h4n> </h4n>
              <p>[03] tatridaṃ ^b^dūrenidānaṃ^eb^ nāma -- ito kira  kappasatasahassādhikānaṃ catunnaṃ asaṅkhyeyyānaṃ matthake ^b^amaravatī^eb^  nāma nagaraṃ ahosi. tattha ^b^sumedho^eb^ ^a^M1.0003^ea^ nāma brāhmaṇo paṭivasati,  ubhato sujāto mātito ca pitito ca, saṃsuddhagahaṇiko yāva sattamā  kulaparivaṭṭā, akkhitto anupakuṭṭho jātivādena, abhirūpo dassanīyo  pāsādiko paramāya vaṇṇapokkharatāya samannāgato. so aññaṃ kammaṃ  akatvā brāhmaṇasippameva uggaṇhi. tassa daharakāleyeva mātāpitaro  kālamakaṃsu. athassa rāsivaḍḍhako amacco āyapotthakaṃ āharitvā  suvaṇṇarajatamaṇimuttādibharite gabbhe vivaritvā ``ettakaṃ te, kumāra,  mātu santakaṃ, ettakaṃ pitu santakaṃ, ettakaṃ ayyakapayyakāna''nti yāva  sattamā kulaparivaṭṭā dhanaṃ ācikkhitvā ``etaṃ paṭipajjāhī''ti āha.  ^b^sumedhapaṇḍito^eb^ cintesi -- ``imaṃ dhanaṃ saṃharitvā mayhaṃ  pitupitāmahādayo paralokaṃ gacchantā ekakahāpaṇampi gahetvā na gatā,  mayā pana gahetvā gamanakāraṇaṃ kātuṃ vaṭṭatī''ti, so rañño ārocetvā  ^a^P0.0003^ea^ nagare bheriṃ carāpetvā mahājanassa dānaṃ datvā  tāpasapabbajjaṃ pabbaji. imassa panatthassa āvibhāvatthaṃ imasmiṃ ṭhāne  sumedhakathā kathetabbā ^a^V1.0004^ea^. sā panesā kiñcāpi buddhavaṃse nirantaraṃ  āgatāyeva, gāthābandhena pana āgatattā na suṭṭhu pākaṭā, tasmā taṃ  antarantarā gāthāsambandhadīpakehi vacanehi saddhiṃ kathessāma. </p>
            </h4>
          </h3>
          <h3>
            <h3n> sumedhakathā</h3n>
            <h4>
              <h4n> </h4n>
              <p>[03] kappasatasahassādhikānañhi catunnaṃ asaṅkhyeyyānaṃ matthake  dasahi saddehi avivittaṃ ``amaravatī''ti ca ``amara''nti ca  laddhanāmaṃ nagaraṃ ahosi, yaṃ sandhāya ^b^buddhavaṃse^eb^ vuttaṃ -- </p>
              <p>[21] ``kappe ca satasahasse, caturo ca asaṅkhiye. </p>
              <p>[27] amaraṃ nāma nagaraṃ, dassaneyyaṃ manoramaṃ. </p>
              <p>[22] dasahi saddehi avivittaṃ, annapānasamāyuta''nti..  (bu0 vaṃ0 2.1-2).</p>
              <p>[03] tattha ^b^dasahi saddehi avivitta^eb^nti hatthisaddena assasaddena  rathasaddena bherisaddena mudiṅgasaddena vīṇāsaddena gītasaddena saṅkhasaddena  sammasaddena tāḷasaddena ``asnātha pivatha khādathā''ti dasamena  saddenāti ^a^M1.0004^ea^ imehi dasahi saddehi avivittaṃ ahosi. tesaṃ pana saddānaṃ  ekadesameva gahetvā -- </p>
              <p>[21] ``hatthisaddaṃ assasaddaṃ, bherisaṅkharathāni ca. </p>
              <p>[22] khādatha pivatha ceva, annapānena ghosita''nti.. -- </p>
              <p>[25] buddhavaṃse (bu0 vaṃ0 2.3-5) imaṃ gāthaṃ vatvā -- </p>
              <p>[21] ``nagaraṃ sabbaṅgasampannaṃ, sabbakammamupāgataṃ. </p>
              <p>[21] sattaratanasampannaṃ, nānājanasamākulaṃ. </p>
              <p>[22] samiddhaṃ devanagaraṃva, āvāsaṃ puññakamminaṃ.. </p>
              <p>[21] ``nagare amaravatiyā, sumedho nāma brāhmaṇo. </p>
              <p>[22] anekakoṭisannicayo, pahūtadhanadhaññavā.. </p>
              <p>[21] ``ajjhāyako ^a^V1.0005^ea^ mantadharo, tiṇṇaṃ vedāna pāragū. </p>
              <p>[22] lakkhaṇe itihāse ca, sadhamme pāramiṃ gato''ti.. --  vuttaṃ. </p>
              <p>[01] athekadivasaṃ ^a^P0.0004^ea^ so sumedhapaṇḍito  uparipāsādavaratale rahogato hutvā pallaṅkaṃ ābhujitvā nisinno evaṃ  cintesi -- ``punabbhave, paṇḍita, paṭisandhiggahaṇaṃ nāma dukkhaṃ, tathā  nibbattanibbattaṭṭhāne sarīrassa bhedanaṃ, ahañca jātidhammo, jarādhammo,  byādhidhammo, maraṇadhammo, evaṃbhūtena mayā ajātiṃ ajaraṃ abyādhiṃ  amaraṇaṃ adukkhaṃ sukhaṃ sītalaṃ amatamahānibbānaṃ pariyesituṃ vaṭṭati.  avassaṃ bhavato muccitvā nibbānagāminā ekena maggena bhavitabba''nti.  tena vuttaṃ -- </p>
              <p>[21] ``rahogato nisīditvā, evaṃ cintesahaṃ tadā. </p>
              <p>[22] dukkho punabbhavo nāma, sarīrassa ca bhedanaṃ.. </p>
              <p>[21] ``jātidhammo jarādhammo, byādhidhammo sahaṃ tadā. </p>
              <p>[22] ajaraṃ amaraṃ khemaṃ, pariyesissāmi nibbutiṃ.. </p>
              <p>[21] ``yaṃnūnimaṃ pūtikāyaṃ, nānākuṇapapūritaṃ. </p>
              <p>[22] chaḍḍayitvāna gaccheyyaṃ, anapekkho anatthiko.. </p>
              <p>[21] ``atthi hehiti so maggo, na so sakkā na hetuye. </p>
              <p>[22] pariyesissāmi taṃ maggaṃ, bhavato parimuttiyā''ti..</p>
              <p>[03] tato ^a^M1.0005^ea^ uttaripi evaṃ cintesi -- ``yathā hi loke dukkhassa  paṭipakkhabhūtaṃ sukhaṃ nāma atthi, evaṃ bhave sati tappaṭipakkhena  vibhavenāpi bhavitabbaṃ. yathā ca uṇhe sati tassa vūpasamabhūtaṃ  sītalampi atthi, evaṃ rāgaggiādīnaṃ vūpasamena nibbānenāpi  bhavitabbaṃ. yathā nāma pāpassa lāmakassa dhammassa paṭipakkhabhūto  kalyāṇo anavajjabhūto dhammopi atthiyeva, evameva pāpikāya jātiyā  sati sabbajātikhepanato ajātisaṅkhātena nibbānenāpi  bhavitabbamevā''ti. tena vuttaṃ -- </p>
              <p>[21] ``yathāpi dukkhe vijjante, sukhaṃ nāmapi vijjati. </p>
              <p>[22] evaṃ bhave vijjamāne, vibhavopicchitabbako.. </p>
              <p>[21] ``yathāpi ^a^V1.0006^ea^ uṇhe vijjante, aparaṃ vijjati sītalaṃ. </p>
              <p>[22] evaṃ tividhaggi vijjante, nibbānampicchitabbakaṃ.. </p>
              <p>[21] ``yathāpi pāpe vijjante, kalyāṇamapi vijjati. </p>
              <p>[22] evameva jāti vijjante, ajātipicchitabbaka''nti..</p>
              <p>[03] aparampi ^a^P0.0005^ea^ cintesi -- ``yathā nāma  gūtharāsimhi nimuggena purisena dūratova pañcavaṇṇapadumasañchannaṃ  mahātaḷākaṃ disvā `katarena nu kho maggena ettha gantabba'nti taṃ  taḷākaṃ gavesituṃ yuttaṃ. yaṃ tassa agavesanaṃ, na so taḷākassa  doso, purisasseva doso. evaṃ kilesamaladhovane  amatamahānibbānataḷāke vijjante yaṃ tassa agavesanaṃ, na so  amatamahānibbānataḷākassa doso, purisasseva doso. yathā ca  corehi samparivārito puriso palāyanamagge vijjamānepi sace na  palāyati, na so maggassa doso, purisasseva doso. evameva  kilesehi parivāretvā gahitassa purisassa vijjamāneyeva  nibbānagāmimhi sive magge maggassa agavesanaṃ nāma na maggassa  doso, purisasseva doso. yathā ca byādhipīḷito puriso  vijjamāne byādhitikicchake vejje sace taṃ vejjaṃ gavesitvā byādhiṃ na  tikicchāpeti, na so vejjassa doso, purisasseva doso. evameva  yo kilesabyādhipīḷito kilesavūpasamamaggakovidaṃ vijjamānameva  ācariyaṃ na gavesati, tasseva doso, na kilesavināsakassa  ācariyassa doso''ti. tena vuttaṃ -- </p>
              <p>[21] ``yathā ^a^M1.0006^ea^ gūthagato puriso, taḷākaṃ disvāna pūritaṃ. </p>
              <p>[22] na gavesati taṃ taḷākaṃ, na doso taḷākassa so.. </p>
              <p>[21] ``evaṃ kilesamaladhove, vijjante amatantaḷe. </p>
              <p>[22] na gavesati taṃ taḷākaṃ, na doso amatantaḷe.. </p>
              <p>[21] ``yathā arīhi pariruddho, vijjante gamanampathe. </p>
              <p>[22] na palāyati so puriso, na doso añjasassa so.. </p>
              <p>[21] ``evaṃ kilesapariruddho, vijjamāne sive pathe. </p>
              <p>[22] na gavesati taṃ maggaṃ, na doso sivamañjase.. </p>
              <p>[21] ``yathāpi ^a^V1.0007^ea^ byādhito puriso, vijjamāne tikicchake. </p>
              <p>[22] na tikicchāpeti taṃ byādhiṃ, na doso so tikicchake.. </p>
              <p>[21] ``evaṃ kilesabyādhīhi, dukkhito paripīḷito. </p>
              <p>[22] na gavesati taṃ ācariyaṃ, na doso so vināyake''ti..</p>
              <p>[03] aparampi ^a^P0.0006^ea^ cintesi -- ``yathā maṇḍanakajātiko  puriso kaṇṭhe āsattaṃ kuṇapaṃ chaḍḍetvā sukhaṃ gaccheyya, evaṃ mayāpi imaṃ  pūtikāyaṃ chaḍḍetvā anapekkhena nibbānanagaraṃ pavisitabbaṃ. yathā ca  naranāriyo ukkārabhūmiyaṃ uccārapassāvaṃ katvā na taṃ ucchaṅgena vā  ādāya, dussantena vā veṭhetvā gacchanti, jigucchamānā pana  anapekkhāva, chaḍḍetvā gacchanti, evaṃ mayāpi imaṃ pūtikāyaṃ  anapekkhena chaḍḍetvā amatanibbānanagaraṃ pavisituṃ vaṭṭati. yathā ca  nāvikā nāma jajjaraṃ nāvaṃ anapekkhāva chaḍḍetvā gacchanti, evaṃ  ahampi imaṃ navahi vaṇamukhehi paggharantaṃ kāyaṃ chaḍḍetvā anapekkho  nibbānapuraṃ pavisissāmi. yathā ca puriso nānāratanāni ādāya  corehi saddhiṃ maggaṃ gacchanto attano ratananāsabhayena te chaḍḍetvā khemaṃ  maggaṃ gaṇhāti, evaṃ ayampi karajakāyo ratanavilopakacorasadiso.  sacāhaṃ ettha taṇhaṃ karissāmi, ariyamaggakusaladhammaratanaṃ me  nassissati, tasmā mayā imaṃ corasadisaṃ kāyaṃ chaḍḍetvā  amatamahānibbānanagaraṃ pavisituṃ vaṭṭatī''ti. tena vuttaṃ -- </p>
              <p>[21] ``yathāpi ^a^M1.0007^ea^ kuṇapaṃ puriso, kaṇṭhe baddhaṃ jigucchiya. </p>
              <p>[22] mocayitvāna gaccheyya, sukhī serī sayaṃvasī.. </p>
              <p>[21] ``tathevimaṃ pūtikāyaṃ, nānākuṇapasañcayaṃ. </p>
              <p>[22] chaḍḍayitvāna gaccheyyaṃ, anapekkho anatthiko.. </p>
              <p>[21] ``yathā uccāraṭṭhānamhi, karīsaṃ naranāriyo. </p>
              <p>[22] chaḍḍayitvāna gacchanti, anapekkhā anatthikā.. </p>
              <p>[21] ``evamevāhaṃ imaṃ kāyaṃ, nānākuṇapapūritaṃ. </p>
              <p>[22] chaḍḍayitvāna gacchissaṃ, vaccaṃ katvā yathā kuṭiṃ.. </p>
              <p>[21] ``yathāpi ^a^V1.0008^ea^ jajjaraṃ nāvaṃ, paluggaṃ udagāhiniṃ. </p>
              <p>[22] sāmī chaḍḍetvā gacchanti, anapekkhā anatthikā.. </p>
              <p>[21] ``evamevāhaṃ imaṃ kāyaṃ, navacchiddaṃ dhuvassavaṃ. </p>
              <p>[22] chaḍḍayitvāna gacchissaṃ, jiṇṇanāvaṃva sāmikā.. </p>
              <p>[21] ``yathāpi ^a^P0.0007^ea^ puriso corehi, gacchanto bhaṇḍamādiya. </p>
              <p>[22] bhaṇḍacchedabhayaṃ disvā, chaḍḍayitvāna gacchati.. </p>
              <p>[21] ``evameva ayaṃ kāyo, mahācorasamo viya. </p>
              <p>[22] pahāyimaṃ gamissāmi, kusalacchedanā bhayā''ti..</p>
              <p>[03] evaṃ sumedhapaṇḍito nānāvidhāhi upamāhi imaṃ nekkhammūpasaṃhitaṃ  atthaṃ cintetvā sakanivesane aparimitabhogakkhandhaṃ heṭṭhā vuttanayena  kapaṇaddhikādīnaṃ vissajjetvā mahādānaṃ datvā vatthukāme ca kilesakāme  ca pahāya amaranagarato nikkhamitvā ekakova himavante ^b^dhammikaṃ^eb^  nāma pabbataṃ nissāya assamaṃ katvā tattha paṇṇasālañca caṅkamañca  māpetvā pañcahi nīvaraṇadosehi vajjitaṃ ``evaṃ samāhite  citte''tiādinā nayena vuttehi aṭṭhahi kāraṇaguṇehi samupetaṃ  abhiññāsaṅkhātaṃ balaṃ āharituṃ tasmiṃ assamapade navadosasamannāgataṃ  sāṭakaṃ pajahitvā, dvādasaguṇasamannāgataṃ vākacīraṃ nivāsetvā,  isipabbajjaṃ pabbaji. evaṃ pabbajito aṭṭhadosasamākiṇṇaṃ taṃ  paṇṇasālaṃ pahāya dasaguṇasamannāgataṃ rukkhamūlaṃ upagantvā sabbaṃ  dhaññavikatiṃ pahāya pavattaphalabhojano hutvā nisajjaṭṭhānacaṅkamanavaseneva  ^a^M1.0008^ea^ padhānaṃ padahanto sattāhabbhantareyeva aṭṭhannaṃ samāpattīnaṃ pañcannañca  abhiññānaṃ lābhī ahosi. evaṃ taṃ yathāpatthitaṃ abhiññābalaṃ pāpuṇi.  tena vuttaṃ -- </p>
              <p>[21] ``evāhaṃ cintayitvāna, nekakoṭisataṃ dhanaṃ. </p>
              <p>[22] nāthānāthānaṃ datvāna, himavantamupāgamiṃ.. </p>
              <p>[21] ``himavantassāvidūre, dhammiko nāma pabbato. </p>
              <p>[22] assamo sukato mayhaṃ, paṇṇasālā sumāpitā.. </p>
              <p>[21] ``caṅkamaṃ ^a^V1.0009^ea^ tattha māpesiṃ, pañcadosavivajjitaṃ. </p>
              <p>[22] aṭṭhaguṇasamupetaṃ, abhiññābalamāhariṃ.. </p>
              <p>[21] ``sāṭakaṃ pajahiṃ tattha, navadosamupāgataṃ. </p>
              <p>[22] vākacīraṃ nivāsesiṃ, dvādasaguṇamupāgataṃ.. </p>
              <p>[21] ``aṭṭhadosasamākiṇṇaṃ, pajahiṃ paṇṇasālakaṃ. </p>
              <p>[22] upāgamiṃ rukkhamūlaṃ, guṇe dasahupāgataṃ.. </p>
              <p>[21] ``vāpitaṃ ^a^P0.0008^ea^ ropitaṃ dhaññaṃ, pajahiṃ niravasesato. </p>
              <p>[22] anekaguṇasampannaṃ, pavattaphalamādiyiṃ.. </p>
              <p>[21] ``tatthappadhānaṃ padahiṃ, nisajjaṭṭhānacaṅkame. </p>
              <p>[22] abbhantaramhi sattāhe, abhiññābala pāpuṇi''nti..</p>
              <p>[03] tattha ^b^``assamo sukato mayhaṃ, paṇṇasālā sumāpitā''^eb^ti  imāya pana pāḷiyā sumedhapaṇḍitena assamapaṇṇasālacaṅkamā sahatthā  māpitā viya vuttā. ayaṃ panettha attho -- mahāsattañhi  ``himavantaṃ ajjhogāhetvā ajja dhammikapabbataṃ pavisissatī''ti  disvā sakko vissakammadevaputtaṃ āmantesi -- ``tāta, ayaṃ  sumedhapaṇḍito `pabbajissāmī'ti nikkhanto, etassa vasanaṭṭhānaṃ  māpehī''ti. so tassa vacanaṃ sampaṭicchitvā ramaṇīyaṃ assamaṃ,  suguttaṃ paṇṇasālaṃ, manoramaṃ caṅkamañca māpesi. bhagavā pana tadā  attano puññānubhāvena nipphannaṃ taṃ assamapadaṃ sandhāya ``sāriputta,  tasmiṃ dhammikapabbate -- </p>
              <p>[21] ``assamo ^a^M1.0009^ea^ sukato mayhaṃ, paṇṇasālā sumāpitā. </p>
              <p>[22] caṅkamaṃ tattha māpesiṃ, pañcadosavivajjita'''nti.. -- </p>
              <p>[25] āha. tattha ^b^sukato mayha^eb^nti suṭṭhu kato mayā.  ^b^paṇṇasālā sumāpitā^eb^ti paṇṇacchadanasālāpi me sumāpitā  ahosi. </p>
              <p>[01] ^b^pañcadosavivajjita^eb^nti pañcime caṅkamadosā nāma  thaddhavisamatā, antorukkhatā, gahanacchannatā ^a^V1.0010^ea^, atisambādhatā,  ativisālatāti. thaddhavisamabhūmibhāgasmiñhi caṅkame caṅkamantassa  pādā rujjanti, phoṭā uṭṭhahanti, cittaṃ ekaggataṃ na labhati, kammaṭṭhānaṃ  vipajjati. mudusamatale pana phāsuvihāraṃ āgamma kammaṭṭhānaṃ sampajjati.  tasmā thaddhavisamabhūmibhāgatā eko dosoti veditabbo. caṅkamassa  anto vā majjhe vā koṭiyaṃ vā rukkhe sati pamādamāgamma  caṅkamantassa nalāṭaṃ vā sīsaṃ vā paṭihaññatīti antorukkhatā  dutiyo doso. tiṇalatādigahanacchanne caṅkame caṅkamanto  andhakāravelāyaṃ uragādike pāṇe akkamitvā vā māreti, tehi vā daṭṭho  dukkhaṃ āpajjatīti gahanacchannatā tatiyo doso. atisambādhe caṅkame  vitthārato ratanike vā aḍḍharatanike vā caṅkamantassa paricchede  pakkhalitvā nakhāpi aṅguliyopi bhijjantīti atisambādhatā catuttho  doso. ativisāle caṅkame caṅkamantassa cittaṃ ^a^P0.0009^ea^  vidhāvati, ekaggataṃ na labhatīti ativisālatā pañcamo doso.  puthulato pana diyaḍḍharatanaṃ dvīsu passesu ratanamattaṃ anucaṅkamaṃ dīghato  saṭṭhihatthaṃ mudutalaṃ samavippakiṇṇavālukaṃ caṅkamaṃ vaṭṭati  ^b^cetiyagiri^eb^mhi dīpappasādakamahā^b^mahinda^eb^ttherassa caṅkamaṃ  viya, tādisaṃ taṃ ahosi. tenāha -- ``caṅkamaṃ tattha māpesiṃ,  pañcadosavivajjita''nti.</p>
              <p>[03] ^b^aṭṭhaguṇasamupeta^eb^nti aṭṭhahi samaṇasukhehi upetaṃ. aṭṭhimāni  samaṇasukhāni nāma dhanadhaññapariggahābhāvo,  anavajjapiṇḍapātapariyesanabhāvo, nibbutapiṇḍapātabhuñjanabhāvo, raṭṭhaṃ  pīḷetvā dhanasāraṃ vā sīsakahāpaṇādīni vā gaṇhantesu rājakulesu  raṭṭhapīḷanakilesābhāvo, upakaraṇesu nicchandarāgabhāvo, coravilope  nibbhayabhāvo, rājarājamahāmattehi asaṃsaṭṭhabhāvo, catūsu disāsu  appaṭihatabhāvoti ^a^M1.0010^ea^. idaṃ vuttaṃ hoti -- ``yathā tasmiṃ assame  vasantena sakkā honti imāni aṭṭha sukhāni vindituṃ, evaṃ  aṭṭhaguṇasamupetaṃ taṃ assamaṃ māpesi''nti.</p>
              <p>[03] ^b^abhiññābalamāhari^eb^nti pacchā tasmiṃ assame vasanto  kasiṇaparikammaṃ katvā abhiññānañca samāpattīnañca uppādanatthāya  aniccato ca dukkhato ca vipassanaṃ ārabhitvā thāmappattaṃ  vipassanābalaṃ āhariṃ. yathā tasmiṃ vasanto taṃ balaṃ āharituṃ  sakkomi, evaṃ taṃ assamaṃ abhiññatthāya vipassanābalassa anucchavikaṃ  katvā māpesinti attho.</p>
              <p>[03] ^b^sāṭakaṃ pajahiṃ tattha, navadosamupāgata^eb^nti etthāyaṃ  anupubbikathā. tadā kira kuṭileṇacaṅkamādipaṭimaṇḍitaṃ  pupphūpagaphalūpagarukkhasañchannaṃ ramaṇīyaṃ madhurasalilāsayaṃ  apagatavāḷamigabhiṃsanakasakuṇaṃ pavivekakkhamaṃ assamaṃ māpetvā  alaṅkatacaṅkamassa ubhosu antesu ālambanaphalakaṃ saṃvidhāya  nisīdanatthāya caṅkamavemajjhe samatalaṃ muggavaṇṇasilaṃ māpetvā anto  paṇṇasālāya ^a^V1.0011^ea^ jaṭāmaṇḍalavākacīratidaṇḍakuṇḍikādike tāpasaparikkhāre  maṇḍape pānīyaghaṭapānīyasaṅkhapānīyasarāvāni, aggisālāyaṃ  aṅgārakapalladāruādīnīti evaṃ yaṃ yaṃ pabbajitānaṃ upakārāya  saṃvattati, taṃ sabbaṃ māpetvā paṇṇasālāya bhittiyaṃ -- ``ye keci  pabbajitukāmā ime parikkhāre gahetvā pabbajantū''ti akkharāni  chinditvā devalokameva gate vissakammadevaputte sumedhapaṇḍito  himavantapāde girikandarānusārena attano nivāsānurūpaṃ phāsukaṭṭhānaṃ  olokento nadīnivattane vissakammanimmitaṃ sakkadattiyaṃ ramaṇīyaṃ  assamaṃ disvā caṅkamanakoṭiṃ gantvā padavaḷañjaṃ apassanto ``dhuvaṃ  pabbajitā dhuragāme bhikkhaṃ pariyesitvā kilantarūpā āgantvā  paṇṇasālaṃ ^a^P0.0010^ea^ pavisitvā nisinnā bhavissantī''ti  cintetvā thokaṃ āgametvā ``ativiya cirāyanti, jānissāmī''ti  paṇṇasāladvāraṃ vivaritvā anto pavisitvā ito cito ca olokento  mahābhittiyaṃ akkharāni vācetvā ``mayhaṃ kappiyaparikkhārā ete, ime  gahetvā pabbajissāmī''ti attanā nivatthapārutaṃ sāṭakayugaṃ pajahi.  tenāha ``sāṭakaṃ pajahiṃ tatthā''ti. evaṃ paviṭṭho ahaṃ, sāriputta,  tassaṃ paṇṇasālāyaṃ sāṭakaṃ pajahiṃ.</p>
              <p>[03] ^b^navadosamupāgata^eb^nti ^a^M1.0011^ea^ sāṭakaṃ pajahanto nava dose disvā  pajahinti dīpeti. tāpasapabbajjaṃ pabbajitānañhi sāṭakasmiṃ nava  dosā upaṭṭhahanti. mahagghabhāvo eko doso, parapaṭibaddhatāya  uppajjanabhāvo eko, paribhogena lahuṃ kilissanabhāvo eko, kiliṭṭho  hi dhovitabbo ca rajitabbo ca hoti, paribhogena jīraṇabhāvo eko,  jiṇṇassa hi tunnaṃ vā aggaḷadānaṃ vā kātabbaṃ hoti, puna  pariyesanāya durabhisambhavabhāvo eko, tāpasapabbajjāya asāruppabhāvo  eko, paccatthikānaṃ sādhāraṇabhāvo eko, yathā hi naṃ paccatthikā na  gaṇhanti, evaṃ gopetabbo hoti, paribhuñjantassa vibhūsanaṭṭhānabhāvo  eko, gahetvā vicarantassa khandhabhāramahicchabhāvo ekoti.</p>
              <p>[03] ^b^vākacīraṃ nivāsesi^eb^nti tadāhaṃ, sāriputta, ime nava dose  disvā sāṭakaṃ pahāya vākacīraṃ nivāsesiṃ, muñjatiṇaṃ hīraṃ hīraṃ katvā  ganthetvā kataṃ vākacīraṃ nivāsanapārupanatthāya ādiyinti attho.</p>
              <p>[03] ^b^dvādasa guṇamupāgata^eb^nti dvādasahi ānisaṃsehi samannāgataṃ.  vākacīrasmiñhi dvādasa ānisaṃsā -- appagghaṃ sundaraṃ kappiyanti  ayaṃ tāva eko ānisaṃso, sahatthā kātuṃ sakkāti ayaṃ dutiyo,  paribhogena saṇikaṃ kilissati, dhoviyamānepi papañco natthīti ayaṃ  tatiyo, paribhogena jiṇṇepi sibbitabbābhāvo catuttho, puna  pariyesantassa sukhena karaṇabhāvo ^a^V1.0012^ea^ pañcamo, tāpasapabbajjāya  sāruppabhāvo chaṭṭho, paccatthikānaṃ nirupabhogabhāvo sattamo,  paribhuñjantassa vibhūsanaṭṭhānābhāvo aṭṭhamo, dhāraṇe sallahukabhāvo navamo,  cīvarapaccaye appicchabhāvo dasamo, vākuppattiyā dhammikānavajjabhāvo  ekādasamo, vākacīre naṭṭhepi anapekkhabhāvo dvādasamoti.</p>
              <p>[03] ^b^aṭṭhadosasamākiṇṇaṃ, pajahiṃ paṇṇasālaka^eb^nti kathaṃ pajahiṃ?  so kira varasāṭakayugaṃ omuñcanto cīvaravaṃse laggitaṃ  anojapupphadāmasadisaṃ rattaṃ vākacīraṃ gahetvā nivāsetvā tassūpari  aparaṃ suvaṇṇavaṇṇaṃ vākacīraṃ paridahitvā punnāgapupphasantharasadisaṃ  sakhuraṃ ajinacammaṃ ekaṃsaṃ katvā jaṭāmaṇḍalaṃ ^a^M1.0012^ea^ paṭimuñcitvā cūḷāya  ^a^P0.0011^ea^ saddhiṃ niccalabhāvakaraṇatthaṃ sārasūciṃ pavesetvā  muttājālasadisāya sikkāya pavāḷavaṇṇaṃ kuṇḍikaṃ odahitvā tīsu  ṭhānesu vaṅkaṃ kājaṃ ādāya ekissā kājakoṭiyā kuṇḍikaṃ, ekissā  aṅkusapacchitidaṇḍakādīni olaggetvā khārikājaṃ aṃse katvā  dakkhiṇena hatthena kattaradaṇḍaṃ gahetvā paṇṇasālato nikkhamitvā  saṭṭhihatthe mahācaṅkame aparāparaṃ caṅkamanto attano vesaṃ oloketvā --  ``mayhaṃ manoratho matthakaṃ patto, sobhati vata me pabbajjā,  buddhapaccekabuddhādīhi sabbehi dhīrapurisehi vaṇṇitā thomitā ayaṃ  pabbajjā nāma, pahīnaṃ me gihibandhanaṃ, nikkhantosmi nekkhammaṃ, laddhā  me uttamapabbajjā, karissāmi samaṇadhammaṃ, labhissāmi  maggaphalasukha''nti ussāhajāto khārikājaṃ otāretvā caṅkamavemajjhe  muggavaṇṇasilāpaṭṭe suvaṇṇapaṭimā viya nisinno divasabhāgaṃ  vītināmetvā sāyanhasamayaṃ paṇṇasālaṃ pavisitvā bidalamañcakapasse  kaṭṭhattharikāya nipanno sarīraṃ utuṃ gāhāpetvā balavapaccūse pabujjhitvā  attano āgamanaṃ āvajjesi -- ``ahaṃ gharāvāse ādīnavaṃ disvā  amitabhogaṃ anantayasaṃ pahāya araññaṃ pavisitvā nekkhammagavesako  hutvā pabbajito. ito dāni paṭṭhāya pamādacāraṃ carituṃ na vaṭṭati,  pavivekañhi pahāya vicarantaṃ micchāvitakkamakkhikā khādanti, idāni  mayā vivekamanubrūhetuṃ vaṭṭati, ahañhi gharāvāsaṃ palibodhato disvā  nikkhanto, ayañca manāpā paṇṇasālā, beluvapakkavaṇṇā paribhaṇḍakatā  bhūmi, rajatavaṇṇā setabhittiyo, kapotapādavaṇṇaṃ paṇṇacchadanaṃ,  vicittattharaṇavaṇṇo bidalamañcako, nivāsaphāsukaṃ vasanaṭṭhānaṃ, na  etto atirekatarā viya me gehasampadā paññāyatī''ti paṇṇasālāya  dose vicinanto aṭṭha dose passi.</p>
              <p>[03] paṇṇasālaparibhogasmiñhi aṭṭha ādīnavā -- mahāsamārambhena  dabbasambhāre samodhānetvā karaṇapariyesanabhāvo eko ādīnavo,  tiṇapaṇṇamattikāsu patitāsu tāsaṃ punappunaṃ ṭhapetabbatāya  nibaddhajagganabhāvo dutiyo, senāsanaṃ nāma mahallakassa pāpuṇāti,  avelāya vuṭṭhāpiyamānassa ^a^V1.0013^ea^ cittekaggatā na hotīti uṭṭhāpanīyabhāvo  tatiyo, sītuṇhādipaṭighātena kāyassa sukhumālakaraṇabhāvo catuttho ^a^M1.0013^ea^,  gehaṃ paviṭṭhena yaṃkiñci pāpaṃ sakkā kātunti garahāpaṭicchādanabhāvo  pañcamo, ``mayha''nti pariggahakaraṇabhāvo chaṭṭho, gehassa atthibhāvo  nāmesa sadutiyakavāso viyāti sattamo, ūkāmaṅgulagharagoḷikādīnaṃ  sādhāraṇatāya bahusādhāraṇabhāvo aṭṭhamo. iti ^a^P0.0012^ea^ ime  aṭṭha ādīnave disvā mahāsatto paṇṇasālaṃ pajahi. tenāha --  ``aṭṭhadosasamākiṇṇaṃ, pajahiṃ paṇṇasālaka''nti.</p>
              <p>[03] ^b^upāgamiṃ rukkhamūlaṃ, guṇe dasahupāgata^eb^nti channaṃ  paṭikkhipitvā dasahi guṇehi upetaṃ rukkhamūlaṃ upagatosmīti vadati.  tatrime dasa guṇā -- appasamārambhatā eko guṇo, upagamanamattakameva  hi tattha hotīti. appaṭijagganatā dutiyo, tañhi sammaṭṭhampi  asammaṭṭhampi paribhogaphāsukaṃ hotiyeva. anuṭṭhāpanīyabhāvo tatiyo.  garahaṃ nappaṭicchādeti, tattha hi pāpaṃ karonto lajjatīti garahāya  appaṭicchannabhāvo catuttho. abbhokāsavāso viya kāyaṃ na  santhambhetīti kāyassa asanthambhanabhāvo pañcamo, pariggahakaraṇābhāvo  chaṭṭho, gehālayapaṭikkhepo sattamo. bahusādhāraṇe gehe viya  ``paṭijaggissāmi naṃ, nikkhamathā''ti nīharaṇakābhāvo aṭṭhamo,  vasantassa sappītikabhāvo navamo, rukkhamūlasenāsanassa gatagataṭṭhāne  sulabhatāya anapekkhabhāvo dasamoti ime dasaguṇe disvā rukkhamūlaṃ  upagatosmīti vadati.</p>
              <p>[03] imāni hi ettakāni kāraṇāni sallakkhetvā mahāsatto  punadivase bhikkhāya gāmaṃ pāvisi. athassa sampattagāme manussā  mahantena ussāhena bhikkhaṃ adaṃsu. so bhattakiccaṃ niṭṭhāpetvā assamaṃ  āgamma nisīditvā cintesi -- ``nāhaṃ `āhāraṃ labhāmī'ti  pabbajito, siniddhāhāro nāmesa mānamadapurisamade vaḍḍheti,  āhāramūlakassa ca dukkhassa anto natthi, yaṃnūnāhaṃ  vāpitaropitadhaññanibbattakaṃ āhāraṃ pajahitvā pavattaphalabhojano  bhaveyya''nti. so tato paṭṭhāya tathā katvā ghaṭento vāyamanto  sattāhabbhantareyeva aṭṭha samāpattiyo pañca ca abhiññāyo nibbattesi.  tena vuttaṃ -- </p>
              <p>[21] ``vāpitaṃ ropitaṃ dhaññaṃ, pajahiṃ niravasesato. </p>
              <p>[22] anekaguṇasampannaṃ, pavattaphalamādiyiṃ.. </p>
              <p>[21] ``tatthappadhānaṃ ^a^M1.0014^ea^ padahiṃ, nisajjaṭṭhānacaṅkame. </p>
              <p>[22] abbhantaramhi sattāhe, abhiññābala pāpuṇi''nti.. </p>
            </h4>
          </h3>
          <h3>
            <h3n> dīpaṅkaro buddho</h3n>
            <h4>
              <h4n> </h4n>
              <p>[03] evaṃ ^a^V1.0014^ea^ abhiññābalaṃ patvā sumedhatāpase samāpattisukhena  vītināmente ^b^dīpaṅkaro^eb^ nāma satthā loke udapādi. tassa  paṭisandhijātibodhi dhammacakkappavattanesu sakalāpi  dasasahassilokadhātu ^a^P0.0013^ea^ saṅkampi sampakampi sampavedhi,  mahāviravaṃ ravi, dvattiṃsa pubbanimittāni pāturahesuṃ. sumedhatāpaso  samāpattisukhena vītināmento neva taṃ saddamassosi, na ca tāni  nimittāni addasa. tena vuttaṃ -- </p>
              <p>[21] ``evaṃ me siddhippattassa, vasībhūtassa sāsane. </p>
              <p>[22] dīpaṅkaro nāma jino, uppajji lokanāyako.. </p>
              <p>[21] ``uppajjante ca jāyante, bujjhante dhammadesane. </p>
              <p>[22] caturo nimitte nāddasaṃ, jhānaratisamappito''ti..</p>
              <p>[03] tasmiṃ kāle ^b^dīpaṅkara^eb^dasabalo catūhi  khīṇāsavasatasahassehi parivuto anupubbena cārikaṃ caramāno  ^b^rammaṃ^eb^ nāma nagaraṃ patvā ^b^sudassana^eb^mahāvihāre paṭivasati.  rammanagaravāsino ``dīpaṅkaro kira samaṇissaro paramābhisambodhiṃ  patvā pavattavaradhammacakko anupubbena cārikaṃ caramāno amhākaṃ  rammanagaraṃ patvā sudassanamahāvihāre paṭivasatī''ti sutvā  sappinavanītādīni ceva bhesajjāni vatthacchādanāni ca gāhāpetvā  gandhamālādihatthā yena buddho, yena dhammo, yena saṅgho, tanninnā  tappoṇā tappabbhārā hutvā satthāraṃ upasaṅkamitvā vanditvā  gandhamālādīhi pūjetvā ekamantaṃ nisinnā dhammadesanaṃ sutvā  svātanāya nimantetvā uṭṭhāyāsanā pakkamiṃsu.</p>
              <p>[03] te punadivase mahādānaṃ sajjetvā nagaraṃ alaṅkaritvā dasabalassa  āgamanamaggaṃ alaṅkarontā udakabhinnaṭṭhānesu paṃsuṃ pakkhipitvā samaṃ  bhūmitalaṃ katvā rajatapaṭṭavaṇṇaṃ vālukaṃ ākiranti, lāje ceva pupphāni  ca vikiranti, nānāvirāgehi vatthehi dhajapaṭāke ussāpenti,  kadaliyo ceva puṇṇaghaṭapantiyo ca patiṭṭhāpenti. tasmiṃ kāle  sumedhatāpaso attano assamapadā ākāsaṃ uggantvā, tesaṃ manussānaṃ  uparibhāgena ākāsena gacchanto te haṭṭhatuṭṭhe manusse disvā ``kiṃ nu  kho kāraṇa''nti ^a^M1.0015^ea^ ākāsato oruyha ekamantaṃ ṭhito manusse pucchi  -- ``ambho, kassa tumhe idha visamaṃ maggaṃ alaṅkarothā''ti? tena  vuttaṃ -- </p>
              <p>[21] ``paccantadesavisaye ^a^V1.0015^ea^, nimantetvā tathāgataṃ. </p>
              <p>[22] tassa āgamanaṃ maggaṃ, sodhenti tuṭṭhamānasā.. </p>
              <p>[21] ``ahaṃ tena samayena, nikkhamitvā sakassamā. </p>
              <p>[22] dhunanto vākacīrāni, gacchāmi ambare tadā.. </p>
              <p>[21] ``vedajātaṃ ^a^P0.0014^ea^ janaṃ disvā, tuṭṭhahaṭṭhaṃ pamoditaṃ. </p>
              <p>[22] orohitvāna gaganā, manusse pucchi tāvade.. </p>
              <p>[21] ```tuṭṭhahaṭṭho pamudito, vedajāto mahājano. </p>
              <p>[22] kassa sodhīyati maggo, añjasaṃ vaṭumāyana'''nti..</p>
              <p>[03] manussā āhaṃsu -- ``bhante sumedha, na tvaṃ jānāsi, dīpaṅkaro  dasabalo sammāsambuddho sambodhiṃ patvā pavattavaradhammacakko cārikaṃ  caramāno amhākaṃ nagaraṃ patvā sudassanamahāvihāre paṭivasati. mayaṃ  taṃ bhagavantaṃ nimantayimha, tassetaṃ buddhassa bhagavato āgamanamaggaṃ  alaṅkaromā''ti. atha sumedhatāpaso cintesi -- ``buddhoti kho  ghosamattakampi loke dullabhaṃ, pageva buddhuppādo, mayāpi imehi  manussehi saddhiṃ dasabalassa maggaṃ alaṅkarituṃ vaṭṭatī''ti. so te  manusse āha -- ``sace, bho, tumhe etaṃ maggaṃ buddhassa alaṅkarotha,  mayhampi ekaṃ okāsaṃ detha, ahampi tumhehi saddhiṃ maggaṃ  alaṅkarissāmī''ti. te ``sādhū''ti sampaṭicchitvā  ``sumedhatāpaso iddhimā''ti jānantā udakabhinnokāsaṃ sallakkhetvā --  ``tvaṃ imaṃ ṭhānaṃ alaṅkarohī''ti adaṃsu. sumedho buddhārammaṇaṃ pītiṃ  gahetvā cintesi -- ``ahaṃ imaṃ okāsaṃ iddhiyā alaṅkarituṃ pahomi,  evaṃ alaṅkato na maṃ paritosessati, ajja mayā kāyaveyyāvaccaṃ kātuṃ  vaṭṭatī''ti paṃsuṃ āharitvā tasmiṃ padese pakkhipi.</p>
              <p>[03] tassa tasmiṃ padese aniṭṭhiteyeva dīpaṅkaradasabalo mahānubhāvānaṃ  chaḷabhiññānaṃ khīṇāsavānaṃ catūhi satasahassehi parivuto devatāsu  dibbagandhamālādīhi pūjayantāsu dibbaturiyehi vajjantāsu  dibbasaṅgītesu pavattentesu manussesu mānusakehi gandhamālādīhi ceva  turiyehi ^a^M1.0016^ea^ ca pūjayantesu anopamāya buddhalīlāya manosilātale  vijambhamāno sīho viya taṃ alaṅkatapaṭiyattaṃ maggaṃ paṭipajji.  sumedhatāpaso akkhīni ummīletvā alaṅkatamaggena āgacchantassa  dasabalassa dvattiṃsamahāpurisalakkhaṇapaṭimaṇḍitaṃ asītiyā  anubyañjanehi ^a^V1.0016^ea^ anurañjitaṃ byāmappabhāya samparivāritaṃ  maṇivaṇṇagaganatale nānappakārā vijjulatā viya āveḷāveḷabhūtā ceva  yugaḷayugaḷabhūtā ca chabbaṇṇaghanabuddharasmiyo vissajjentaṃ  rūpasobhaggappattaṃ attabhāvaṃ oloketvā -- ``ajja mayā dasabalassa  jīvitapariccāgaṃ kātuṃ vaṭṭati, mā bhagavā kalalaṃ akkami,  maṇiphalakasetuṃ ^a^P0.0015^ea^ pana akkamanto viya saddhiṃ catūhi  khīṇāsavasatasahassehi mama piṭṭhiṃ maddamāno gacchatu, taṃ me bhavissati  dīgharattaṃ hitāya sukhāyā''ti kese mocetvā  ajinacammajaṭāmaṇḍalavākacīrāni kāḷavaṇṇe kalale pattharitvā  maṇiphalakasetu viya kalalapiṭṭhe nipajji. tena vuttaṃ -- </p>
              <p>[21] ``te me puṭṭhā viyākaṃsu, `buddho loke anuttaro. </p>
              <p>[27] dīpaṅkaro nāma jino, uppajji lokanāyako. </p>
              <p>[22] tassa sodhīyati maggo, añjasaṃ vaṭumāyanaṃ'.. </p>
              <p>[21] ``buddhotivacanaṃ sutvāna, pīti uppajji tāvade. </p>
              <p>[22] buddho buddhoti kathayanto, somanassaṃ pavedayiṃ.. </p>
              <p>[21] ``tattha ṭhatvā vicintesiṃ, tuṭṭho saṃviggamānaso. </p>
              <p>[22] `idha bījāni ropissaṃ, khaṇo ve mā upaccagā'.. </p>
              <p>[21] ``yadi buddhassa sodhetha, ekokāsaṃ dadātha me. </p>
              <p>[22] ahampi sodhayissāmi, añjasaṃ vaṭumāyanaṃ.. </p>
              <p>[21] ``adaṃsu te mamokāsaṃ, sodhetuṃ añjasaṃ tadā. </p>
              <p>[22] buddho buddhoti cintento, maggaṃ sodhemahaṃ tadā.. </p>
              <p>[21] ``aniṭṭhite mamokāse, dīpaṅkaro mahāmuni. </p>
              <p>[27] catūhi satasahassehi, chaḷabhiññehi tādihi. </p>
              <p>[22] khīṇāsavehi vimalehi, paṭipajji añjasaṃ jino.. </p>
              <p>[21] ``paccuggamanā ^a^M1.0017^ea^ vattanti, vajjanti bheriyo bahū. </p>
              <p>[22] āmoditā naramarū, sādhukāraṃ pavattayuṃ.. </p>
              <p>[21] ``devā ^a^V1.0017^ea^ manusse passanti, manussāpi ca devatā. </p>
              <p>[22] ubhopi te pañjalikā, anuyanti tathāgataṃ.. </p>
              <p>[21] ``devā dibbehi turiyehi, manussā mānusehi ca. </p>
              <p>[22] ubhopi te vajjayantā, anuyanti tathāgataṃ.. </p>
              <p>[21] ``dibbaṃ mandāravaṃ pupphaṃ, padumaṃ pārichattakaṃ. </p>
              <p>[22] disodisaṃ okiranti, ākāsanabhagatā marū.. </p>
              <p>[21] ``dibbaṃ candanacuṇṇañca, varagandhañca kevalaṃ. </p>
              <p>[22] disodisaṃ okiranti, ākāsanabhagatā marū.. </p>
              <p>[21] ``campakaṃ salalaṃ nīpaṃ, nāgapunnāgaketakaṃ. </p>
              <p>[22] disodisaṃ ukkhipanti, bhūmitalagatā narā.. </p>
              <p>[21] ``kese muñcitvāhaṃ tattha, vākacīrañca cammakaṃ. </p>
              <p>[22] kalale pattharitvāna, avakujjo nipajjahaṃ.. </p>
              <p>[21] ``akkamitvāna maṃ buddho, saha sissehi gacchatu. </p>
              <p>[22] mā naṃ kalale akkamittha, hitāya me bhavissatī''ti..</p>
              <p>[03]  so ^a^P0.0016^ea^ pana kalalapiṭṭhe nipannakova puna akkhīni  ummīletvā dīpaṅkaradasabalassa buddhasiriṃ sampassamāno evaṃ cintesi  -- ``sace ahaṃ iccheyyaṃ, sabbakilese jhāpetvā saṅghanavako hutvā  rammanagaraṃ paviseyyaṃ, aññātakavesena pana me kilese jhāpetvā  nibbānappattiyā kiccaṃ natthi, yaṃnūnāhaṃ dīpaṅkaradasabalo viya  paramābhisambodhiṃ patvā dhammanāvaṃ āropetvā mahājanaṃ saṃsārasāgarā  uttāretvā pacchā parinibbāyeyyaṃ, idaṃ mayhaṃ patirūpa''nti. tato aṭṭha  dhamme samodhānetvā buddhabhāvāya abhinīhāraṃ katvā nipajji. tena  vuttaṃ -- </p>
              <p>[21] ``pathaviyaṃ nipannassa, evaṃ me āsi cetaso. </p>
              <p>[22] `icchamāno ahaṃ ajja, kilese jhāpaye mama.. </p>
              <p>[21] ```kiṃ ^a^M1.0018^ea^ ^a^V1.0018^ea^ me aññātavesena, dhammaṃ sacchikatenidha. </p>
              <p>[22] sabbaññutaṃ pāpuṇitvā, buddho hessaṃ sadevake.. </p>
              <p>[21] ```kiṃ me ekena tiṇṇena, purisena thāmadassinā. </p>
              <p>[22] sabbaññutaṃ pāpuṇitvā, santāressaṃ sadevakaṃ.. </p>
              <p>[21] ```iminā me adhikārena, katena purisuttame. </p>
              <p>[22] sabbaññutaṃ pāpuṇitvā, tāremi janataṃ bahuṃ.. </p>
              <p>[21] ```saṃsārasotaṃ chinditvā, viddhaṃsetvā tayo bhave. </p>
              <p>[22] dhammanāvaṃ samāruyha, santāressaṃ sadevaka'''nti..</p>
              <p>[03] yasmā pana buddhattaṃ patthentassa -- </p>
              <p>[21] ``manussattaṃ liṅgasampatti, hetu satthāradassanaṃ. </p>
              <p>[27] pabbajjā guṇasampatti, adhikāro ca chandatā. </p>
              <p>[22] aṭṭhadhammasamodhānā, abhinīhāro samijjhatī''ti..</p>
              <p>[03] manussattabhāvasmiṃyeva hi ṭhatvā buddhattaṃ patthentassa patthanā  samijjhati, nāgassa vā supaṇṇassa vā devatāya vā sakkassa vā  patthanā no samijjhati. manussattabhāvepi purisaliṅge ṭhitasseva  patthanā samijjhati, itthiyā vā paṇḍakanapuṃsakaubhatobyañjanakānaṃ vā  no samijjhati. purisassapi tasmiṃ attabhāve arahattappattiyā  hetusampannasseva patthanā samijjhati, no itarassa. hetusampannassāpi  jīvamānabuddhasseva santike patthentasseva patthanā samijjhati,  parinibbute buddhe cetiyasantike vā bodhimūle vā patthentassa na  samijjhati. buddhānaṃ santike patthentassapi pabbajjāliṅge ṭhitasseva  samijjhati, no gihiliṅge ṭhitassa. pabbajitassapi ^a^P0.0017^ea^  pañcābhiññāaṭṭhasamāpattilābhinoyeva samijjhati, na imāya  guṇasampattiyā virahitassa. guṇasampannenapi yena attano jīvitaṃ  buddhānaṃ pariccattaṃ hoti, tasseva iminā adhikārena adhikārasampannassa  samijjhati, na itarassa. adhikārasampannassāpi yassa  buddhakārakadhammānaṃ atthāya mahanto chando ca ussāho ca vāyāmo ca  pariyeṭṭhi ca, tasseva samijjhati, na itarassa.</p>
              <p>[03] tatridaṃ ^a^M1.0019^ea^ ^a^V1.0019^ea^ chandamahantatāya opammaṃ -- sace hi evamassa yo  sakalacakkavāḷagabbhaṃ ekodakībhūtaṃ attano bāhubalena uttaritvā pāraṃ  gantuṃ samattho, so buddhattaṃ pāpuṇāti. yo vā pana  sakalacakkavāḷagabbhaṃ veḷugumbasañchannaṃ viyūhitvā madditvā padasā  gacchanto pāraṃ gantuṃ samattho, so buddhattaṃ pāpuṇāti. yo vā pana  sakalacakkavāḷagabbhaṃ sattiyo ākoṭetvā nirantaraṃ sattiphalasamākiṇṇaṃ  padasā akkamamāno pāraṃ gantuṃ samattho, so buddhattaṃ pāpuṇāti. yo  vā pana sakalacakkavāḷagabbhaṃ vītaccitaṅgārabharitaṃ pādehi maddamāno pāraṃ  gantuṃ samattho, so buddhattaṃ pāpuṇātīti. yo etesu ekampi attano  dukkaraṃ na maññati, ``ahaṃ etampi taritvā vā gantvā vā pāraṃ  gamissāmī''ti evaṃ mahantena chandena ca ussāhena ca vāyāmena ca  pariyeṭṭhiyā ca samannāgato hoti, etasseva patthanā samijjhati, na  itarassa. tasmā sumedhatāpaso ime aṭṭha dhamme samodhānetvāva  buddhabhāvāya abhinīhāraṃ katvā nipajji.</p>
              <p>[03] dīpaṅkaropi bhagavā āgantvā sumedhatāpasassa sīsabhāge ṭhatvā  maṇisīhapañjaraṃ ugghāṭento viya pañcavaṇṇapasādasampannāni akkhīni  ummīletvā kalalapiṭṭhe nipannaṃ sumedhatāpasaṃ disvā ``ayaṃ tāpaso  buddhattāya abhinīhāraṃ katvā nipanno, samijjhissati nu kho etassa  patthanā, udāhu no''ti anāgataṃsañāṇaṃ pesetvā upadhārento -- ``ito  kappasatasahassādhikāni cattāri asaṅkhyeyyāni atikkamitvā ayaṃ  gotamo nāma buddho bhavissatī''ti ñatvā ṭhitakova parisamajjhe  byākāsi -- ``passatha no tumhe imaṃ uggatapaṃ tāpasaṃ kalalapiṭṭhe  nipanna''nti? ``evaṃ, bhante''ti. ayaṃ buddhattāya abhinīhāraṃ katvā  nipanno, samijjhissati imassa patthanā. ayañhi ito  kappasatasahassādhikānaṃ catunnaṃ asaṅkhayeyyānaṃ matthake gotamo nāma  buddho bhavissati. tasmiṃ panassa attabhāve kapilavatthu nāma nagaraṃ  nivāso bhavissati, māyā ^a^P0.0018^ea^ nāma devī mātā,  suddhodano nāma rājā pitā, aggasāvako upatisso nāma thero,  dutiyasāvako kolito nāma, buddhupaṭṭhāko ānando nāma,  aggasāvikā khemā nāma therī, dutiyasāvikā uppalavaṇṇā ^a^M1.0020^ea^ nāma therī  bhavissati. ayaṃ paripakkañāṇo mahābhinikkhamanaṃ katvā mahāpadhānaṃ  padahitvā nigrodharukkhamūle pāyāsaṃ paṭiggahetvā nerañjarāya tīre  paribhuñjitvā bodhimaṇḍaṃ āruyha assattharukkhamūle  abhisambujjhissatīti. tena vuttaṃ -- </p>
              <p>[21] ``dīpaṅkaro lokavidū, āhutīnaṃ paṭiggaho. </p>
              <p>[22] ussīsake maṃ ṭhatvāna, idaṃ vacanamabravi.. </p>
              <p>[21] ```passatha ^a^V1.0020^ea^ imaṃ tāpasaṃ, jaṭilaṃ uggatāpanaṃ. </p>
              <p>[22] aparimeyye ito kappe, buddho loke bhavissati.. </p>
              <p>[21] ```ahu kapilavhayā rammā, nikkhamitvā tathāgato. </p>
              <p>[22] padhānaṃ padahitvāna, katvā dukkarakārikaṃ.. </p>
              <p>[21] ```ajapālarukkhamūle, nisīditvā tathāgato. </p>
              <p>[22] tattha pāyāsaṃ paggayha, nerañjaramupehiti.. </p>
              <p>[21] ```nerañjarāya tīramhi, pāyāsaṃ ada so jino. </p>
              <p>[22] paṭiyattavaramaggena, bodhimūlamupehiti.. </p>
              <p>[21] ```tato padakkhiṇaṃ katvā, bodhimaṇḍaṃ anuttaro. </p>
              <p>[22] assattharukkhamūlamhi, bujjhissati mahāyaso.. </p>
              <p>[21] ```imassa janikā mātā, māyā nāma bhavissati. </p>
              <p>[22] pitā suddhodano nāma, ayaṃ hessati gotamo.. </p>
              <p>[21] ```anāsavā vītarāgā, santacittā samāhitā. </p>
              <p>[27] kolito upatisso ca, aggā hessanti sāvakā. </p>
              <p>[22] ānando nāmupaṭṭhāko, upaṭṭhissati taṃ jinaṃ.. </p>
              <p>[21] ```khemā uppalavaṇṇā ca, aggā hessanti sāvikā. </p>
              <p>[27] anāsavā vītarāgā, santacittā samāhitā. </p>
              <p>[22] bodhi tassa bhagavato, assatthoti pavuccatī'''ti..  (bu0 vaṃ0 2.60-68).</p>
              <p>[03] taṃ sutvā sumedhatāpaso -- ``mayhaṃ kira patthanā  samijjhissatī''ti somanassappatto ahosi. mahājano  dīpaṅkaradasabalassa vacanaṃ sutvā ``sumedhatāpaso kira buddhabījaṃ  buddhaṅkuro''ti haṭṭhatuṭṭho ^a^M1.0021^ea^ ahosi. evañcassa ahosi -- ``yathā nāma  manussā nadiṃ tarantā ujukena ^a^V1.0021^ea^ titthena uttarituṃ asakkontā heṭṭhātitthena  ^a^P0.0019^ea^ uttaranti, evameva mayampi dīpaṅkaradasabalassa sāsane  maggaphalaṃ alabhamānā anāgate yadā tvaṃ buddho bhavissasi, tadā tava  sammukhā maggaphalaṃ sacchikātuṃ samatthā bhaveyyāmā''ti patthanaṃ ṭhapayiṃsu.  dīpaṅkaradasabalopi bodhisattaṃ pasaṃsitvā aṭṭhapupphamuṭṭhīhi pūjetvā  padakkhiṇaṃ katvā pakkāmi. tepi catusatasahassasaṅkhā khīṇāsavā  bodhisattaṃ gandhehi ca mālāhi ca pūjetvā padakkhiṇaṃ katvā pakkamiṃsu.  devamanussā pana tatheva pūjetvā vanditvā pakkantā.</p>
              <p>[03] bodhisatto sabbesaṃ paṭikkantakāle sayanā vuṭṭhāya ``pāramiyo  vicinissāmī''ti puppharāsimatthake pallaṅkaṃ ābhujitvā nisīdi.  evaṃ nisinne bodhisatte sakaladasasahassacakkavāḷe devatā sādhukāraṃ  datvā ``ayya sumedhatāpasa, porāṇakabodhisattānaṃ pallaṅkaṃ ābhujitvā  `pāramiyo vicinissāmā'ti nisinnakāle yāni pubbanimittāni  nāma paññāyanti, tāni sabbānipi ajja pātubhūtāni, nissaṃsayena  tvaṃ buddho bhavissasi. mayametaṃ jānāma `yassetāni nimittāni  paññāyanti, ekantena so buddho hoti', tvaṃ attano vīriyaṃ daḷhaṃ  katvā paggaṇhā''ti bodhisattaṃ nānappakārāhi thutīhi abhitthaviṃsu.  tena vuttaṃ -- </p>
              <p>[21] ``idaṃ sutvāna vacanaṃ, asamassa mahesino. </p>
              <p>[22] āmoditā naramarū, buddhabījaṃ kira ayaṃ.. </p>
              <p>[21] ``ukkuṭṭhisaddā vattanti, apphoṭenti hasanti ca. </p>
              <p>[22] katañjalī namassanti, dasasahassī sadevakā.. </p>
              <p>[21] ``yadimassa lokanāthassa, virajjhissāma sāsanaṃ. </p>
              <p>[22] anāgatamhi addhāne, hessāma sammukhā imaṃ.. </p>
              <p>[21] ``yathā manussā nadiṃ tarantā, paṭititthaṃ virajjhiya. </p>
              <p>[22] heṭṭhā titthe gahetvāna, uttaranti mahānadiṃ.. </p>
              <p>[21] ``evameva mayaṃ sabbe, yadi muñcāmimaṃ jinaṃ. </p>
              <p>[22] anāgatamhi addhāne, hessāma sammukhā imaṃ.. </p>
              <p>[21] ``dīpaṅkaro ^a^M1.0022^ea^ ^a^V1.0022^ea^ lokavidū, āhutīnaṃ paṭiggaho. </p>
              <p>[22] mama kammaṃ pakittetvā, dakkhiṇaṃ pādamuddhari.. </p>
              <p>[21] ``ye tatthāsuṃ jinaputtā, sabbe padakkhiṇamakaṃsu maṃ. </p>
              <p>[22] narā nāgā ca gandhabbā, abhivādetvāna pakkamuṃ.. </p>
              <p>[21] ``dassanaṃ ^a^P0.0020^ea^ me atikkante, sasaṅghe  lokanāyake. </p>
              <p>[22] haṭṭhatuṭṭhena cittena, āsanā vuṭṭhahiṃ tadā.. </p>
              <p>[21] ``sukhena sukhito homi, pāmojjena pamodito. </p>
              <p>[22] pītiyā ca abhissanno, pallaṅkaṃ ābhujiṃ tadā.. </p>
              <p>[21] ``pallaṅkena nisīditvā, evaṃ cintesahaṃ tadā. </p>
              <p>[22] `vasībhūto ahaṃ jhāne, abhiññāpāramiṃ gato.. </p>
              <p>[21] ```dasasahassilokamhi, isayo natthi me samā. </p>
              <p>[22] asamo iddhidhammesu, alabhiṃ īdisaṃ sukhaṃ'.. </p>
              <p>[21] ``pallaṅkābhujane mayhaṃ, dasasahassādhivāsino. </p>
              <p>[22] mahānādaṃ pavattesuṃ, dhuvaṃ buddho bhavissasi.. </p>
              <p>[21] ``yā pubbe bodhisattānaṃ, pallaṅkavaramābhuje. </p>
              <p>[22] nimittāni padissanti, tāni ajja padissare.. </p>
              <p>[21] ``sītaṃ byāpagataṃ hoti, uṇhañca upasammati. </p>
              <p>[22] tāni ajja padissanti, dhuvaṃ buddho bhavissasi.. </p>
              <p>[21] ``dasasahassī lokadhātū, nissaddā honti nirākulā. </p>
              <p>[22] tāni ajja padissanti, dhuvaṃ buddho bhavissasi.. </p>
              <p>[21] ``mahāvātā ^a^V1.0023^ea^ na vāyanti, na sandanti savantiyo. </p>
              <p>[22] tāni ajja padissanti, dhuvaṃ buddho bhavissasi.. </p>
              <p>[21] ``thalajā dakajā pupphā, sabbe pupphanti tāvade. </p>
              <p>[22] tepajja pupphitā sabbe, dhuvaṃ buddho bhavissasi.. </p>
              <p>[21] ``latā vā yadi vā rukkhā, phalabhārā honti tāvade. </p>
              <p>[22] tepajja phalitā sabbe, dhuvaṃ buddho bhavissasi.. </p>
              <p>[21] ``ākāsaṭṭhā ^a^M1.0023^ea^ ca bhūmaṭṭhā, ratanā jotanti tāvade. </p>
              <p>[22] tepajja ratanā jotanti, dhuvaṃ buddho bhavissasi.. </p>
              <p>[21] ``mānusakā ca dibbā ca, turiyā vajjanti tāvade. </p>
              <p>[22] tepajjubho abhiravanti, dhuvaṃ buddho bhavissasi.. </p>
              <p>[21] ``vicittapupphā gaganā, abhivassanti tāvade. </p>
              <p>[22] tepi ajja pavassanti, dhuvaṃ buddho bhavissasi.. </p>
              <p>[21] ``mahāsamuddo ābhujati, dasasahassī pakampati. </p>
              <p>[22] tepajjubho abhiravanti, dhuvaṃ buddho bhavissasi.. </p>
              <p>[21] ``nirayepi dasasahasse, aggī nibbanti tāvade. </p>
              <p>[22] tepajja nibbutā aggī, dhuvaṃ buddho bhavissasi.. </p>
              <p>[21] ``vimalo hoti sūriyo, sabbā dissanti tārakā. </p>
              <p>[22] tepi ajja padissanti, dhuvaṃ buddho bhavissasi.. </p>
              <p>[21] ``anovaṭṭhena udakaṃ, mahiyā ubbhijji tāvade. </p>
              <p>[22] tampajjubbhijjate mahiyā, dhuvaṃ buddho bhavissasi.. </p>
              <p>[21] ``tārāgaṇā ^a^V1.0024^ea^ virocanti, nakkhattā gaganamaṇḍale. </p>
              <p>[22] visākhā ^a^P0.0021^ea^ candimāyuttā, dhuvaṃ buddho  bhavissasi.. </p>
              <p>[21] ``bilāsayā darīsayā, nikkhamanti sakāsayā. </p>
              <p>[22] tepajja āsayā chuddhā, dhuvaṃ buddho bhavissasi.. </p>
              <p>[21] ``na hoti arati sattānaṃ, santuṭṭhā honti tāvade. </p>
              <p>[22] tepajja sabbe santuṭṭhā, dhuvaṃ buddho bhavissasi.. </p>
              <p>[21] ``rogā tadupasammanti, jighacchā ca vinassati. </p>
              <p>[22] tānipajja padissanti, dhuvaṃ buddho bhavissasi.. </p>
              <p>[21] ``rāgo tadā tanu hoti, doso moho vinassati. </p>
              <p>[22] tepajja vigatā sabbe, dhuvaṃ buddho bhavissasi.. </p>
              <p>[21] ``bhayaṃ tadā na bhavati, ajjapetaṃ padissati. </p>
              <p>[22] tena liṅgena jānāma, dhuvaṃ buddho bhavissasi.. </p>
              <p>[21] ``rajo ^a^M1.0024^ea^ nuddhaṃsati uddhaṃ, ajjapetaṃ padissati. </p>
              <p>[22] tena liṅgena jānāma, dhuvaṃ buddho bhavissasi.. </p>
              <p>[21] ``aniṭṭhagandho pakkamati, dibbagandho pavāyati. </p>
              <p>[22] sopajja vāyati gandho, dhuvaṃ buddho bhavissasi.. </p>
              <p>[21] ``sabbe devā padissanti, ṭhapayitvā arūpino. </p>
              <p>[22] tepajja sabbe dissanti, dhuvaṃ buddho bhavissasi.. </p>
              <p>[21] ``yāvatā nirayā nāma, sabbe dissanti tāvade. </p>
              <p>[22] tepajja sabbe dissanti, dhuvaṃ buddho bhavissasi.. </p>
              <p>[21] ``kuṭṭā ^a^V1.0025^ea^ kavāṭā selā ca, na hontāvaraṇā tadā. </p>
              <p>[22] ākāsabhūtā tepajja, dhuvaṃ buddho bhavissasi.. </p>
              <p>[21] ``cutī ca upapatti ca, khaṇe tasmiṃ na vijjati. </p>
              <p>[22] tānipajja padissanti, dhuvaṃ buddho bhavissasi.. </p>
              <p>[21] ``daḷhaṃ paggaṇha vīriyaṃ, mā nivatta abhikkama. </p>
              <p>[22] mayampetaṃ vijānāma, dhuvaṃ buddho bhavissasī''ti..  (bu0 vaṃ0 2.70-107).</p>
              <p>[03] bodhisatto dīpaṅkaradasabalassa ca dasasahassacakkavāḷadevatānañca  vacanaṃ sutvā bhiyyosomattāya sañjātussāho hutvā cintesi --  ``buddhā nāma amoghavacanā, natthi buddhānaṃ kathāya aññathattaṃ. yathā  hi ākāse khittaleḍḍussa patanaṃ dhuvaṃ, jātassa maraṇaṃ, rattikkhaye  sūriyuggamanaṃ, āsayā nikkhantasīhassa sīhanādanadanaṃ, garugabbhāya  itthiyā bhāramoropanaṃ dhuvaṃ avassambhāvī, evameva buddhānaṃ vacanaṃ nāma  dhuvaṃ amoghaṃ, addhā ahaṃ buddho bhavissāmī''ti. tena vuttaṃ -- </p>
              <p>[21] ``buddhassa ^a^P0.0022^ea^ vacanaṃ sutvā, dasasahassīna  cūbhayaṃ. </p>
              <p>[22] tuṭṭhahaṭṭho pamodito, evaṃ cintesahaṃ tadā.. </p>
              <p>[21] ``advejjhavacanā buddhā, amoghavacanā jinā. </p>
              <p>[22] vitathaṃ natthi buddhānaṃ, dhuvaṃ buddho bhavāmahaṃ.. </p>
              <p>[21] ``yathā khittaṃ nabhe leḍḍu, dhuvaṃ patati bhūmiyaṃ. </p>
              <p>[21] tatheva buddhaseṭṭhānaṃ, vacanaṃ dhuvasassataṃ. </p>
              <p>[22] vitathaṃ natthi buddhānaṃ, dhuvaṃ buddho bhavāmahaṃ.. </p>
              <p>[21] ``yathāpi ^a^M1.0025^ea^ sabbasattānaṃ, maraṇaṃ dhuvasassataṃ. </p>
              <p>[22] tatheva buddhaseṭṭhānaṃ, vacanaṃ dhuvasassataṃ.. </p>
              <p>[21] ``yathā ^a^V1.0026^ea^ rattikkhaye patte, sūriyuggamanaṃ dhuvaṃ. </p>
              <p>[22] tatheva buddhaseṭṭhānaṃ, vacanaṃ dhuvasassataṃ.. </p>
              <p>[21] ``yathā nikkhantasayanassa, sīhassa nadanaṃ dhuvaṃ. </p>
              <p>[22] tatheva buddhaseṭṭhānaṃ, vacanaṃ dhuvasassataṃ.. </p>
              <p>[21] ``yathā āpannasattānaṃ, bhāramoropanaṃ dhuvaṃ. </p>
              <p>[22] tatheva buddhaseṭṭhānaṃ, vacanaṃ dhuvasassata''nti.. (bu0 vaṃ0  2.108-114).</p>
              <p>[03] so ``dhuvāhaṃ buddho bhavissāmī''ti evaṃ katasanniṭṭhāno  buddhakārake dhamme upadhāretuṃ -- ``kahaṃ nu kho buddhakārakā dhammā, kiṃ  uddhaṃ, udāhu adho, disāvidisāsū''ti anukkamena sakalaṃ dhammadhātuṃ  vicinanto porāṇakabodhisattehi āsevitanisevitaṃ paṭhamaṃ dānapāramiṃ  disvā evaṃ attānaṃ ovadi -- ``sumedhapaṇḍita, tvaṃ ito paṭṭhāya  paṭhamaṃ dānapāramiṃ pūreyyāsi. yathā hi nikkujjito udakakumbho  nissesaṃ katvā udakaṃ vamatiyeva, na paccāharati, evameva dhanaṃ vā yasaṃ  vā puttadāraṃ vā aṅgapaccaṅgaṃ vā anoloketvā sampattayācakānaṃ sabbaṃ  icchiticchitaṃ nissesaṃ katvā dadamāno bodhimūle nisīditvā buddho  bhavissasī''ti paṭhamaṃ dānapāramiṃ daḷhaṃ katvā adhiṭṭhāsi. tena vuttaṃ  -- </p>
              <p>[21] ``handa buddhakare dhamme, vicināmi ito cito. </p>
              <p>[22] uddhaṃ adho dasa disā, yāvatā dhammadhātuyā.. </p>
              <p>[21] ``vicinanto tadā dakkhiṃ, paṭhamaṃ dānapāramiṃ. </p>
              <p>[22] pubbakehi mahesīhi, anuciṇṇaṃ mahāpathaṃ.. </p>
              <p>[21] ``imaṃ tvaṃ paṭhamaṃ tāva, daḷhaṃ katvā samādiya. </p>
              <p>[22] dānapāramitaṃ gaccha, yadi bodhiṃ pattumicchasi.. </p>
              <p>[21] ``yathāpi kumbho sampuṇṇo, yassa kassaci adhokato. </p>
              <p>[22] vamatevudakaṃ nissesaṃ, na tattha parirakkhati.. </p>
              <p>[21] ``tatheva ^a^M1.0026^ea^ ^a^V1.0027^ea^ yācake disvā, hīnamukkaṭṭhamajjhime. </p>
              <p>[22] dadāhi dānaṃ nissesaṃ, kumbho viya adhokato''ti..  (bu0 vaṃ0 2.115-119).</p>
              <p>[03] athassa ^a^P0.0023^ea^ ``na ettakeheva buddhakārakadhammehi  bhavitabba''nti uttarimpi upadhārayato dutiyaṃ sīlapāramiṃ disvā  etadahosi -- ``sumedhapaṇḍita, tvaṃ ito paṭṭhāya sīlapāramimpi  pūreyyāsi. yathā hi camarī migo nāma jīvitaṃ anoloketvā  attano vālameva rakkhati, evaṃ tvampi ito paṭṭhāya jīvitampi  anoloketvā sīlameva rakkhamāno buddho bhavissasī''ti dutiyaṃ  sīlapāramiṃ daḷhaṃ katvā adhiṭṭhāsi. tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto tadā dakkhiṃ, dutiyaṃ sīlapāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ dutiyaṃ tāva, daḷhaṃ katvā samādiya. </p>
              <p>[22] sīlapāramitaṃ gaccha, yadi bodhiṃ pattumicchasi.. </p>
              <p>[21] ``yathāpi camarī vālaṃ, kismiñci paṭilaggitaṃ. </p>
              <p>[22] upeti maraṇaṃ tattha, na vikopeti vāladhiṃ.. </p>
              <p>[21] ``tatheva catūsu bhūmīsu, sīlāni paripūraya. </p>
              <p>[22] parirakkha sadā sīlaṃ, camarī viya vāladhi''nti..  (bu0 vaṃ0 2.120-124).</p>
              <p>[03] athassa ``na ettakeheva buddhakārakadhammehi bhavitabba''nti  uttarimpi upadhārayato tatiyaṃ nekkhammapāramiṃ disvā etadahosi --  ``sumedhapaṇḍita, tvaṃ ito paṭṭhāya nekkhammapāramimpi pūreyyāsi.  yathā hi ciraṃ bandhanāgāre vasamāno puriso na tattha sinehaṃ karoti,  atha kho ukkaṇṭhatiyeva, avasitukāmo hoti, evameva tvampi sabbabhave  bandhanāgārasadise katvā sabbabhavehi ^a^V1.0028^ea^ ukkaṇṭhito muccitukāmo hutvā  nekkhammābhimukhova hohi. evaṃ buddho bhavissasī''ti tatiyaṃ  nekkhammapāramiṃ daḷhaṃ katvā adhiṭṭhāsi. tena vuttaṃ -- </p>
              <p>[21] ``na ^a^M1.0027^ea^ hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto tadā dakkhiṃ, tatiyaṃ nekkhammapāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ tatiyaṃ tāva, daḷhaṃ katvā samādiya. </p>
              <p>[22] nekkhammapāramitaṃ gaccha, yadi bodhiṃ pattumicchasi.. </p>
              <p>[21] ``yathā andughare puriso, ciravuttho dukhaṭṭito. </p>
              <p>[22] na tattha rāgaṃ janeti, muttimeva gavesati.. </p>
              <p>[21] ``tatheva tvaṃ sabbabhave, passa andugharaṃ viya. </p>
              <p>[22] nekkhammābhimukho hohi, bhavato parimuttiyā''ti..  (bu0 vaṃ0 2.125-129).</p>
              <p>[03] athassa ^a^P0.0024^ea^ ``na ettakeheva buddhakārakadhammehi  bhavitabba''nti uttarimpi upadhārayato catutthaṃ paññāpāramiṃ disvā  etadahosi -- ``sumedhapaṇḍita, tvaṃ ito paṭṭhāya paññāpāramimpi  pūreyyāsi. hīnamajjhimukkaṭṭhesu kañci avajjetvā sabbepi paṇḍite  upasaṅkamitvā pañhaṃ puccheyyāsi. yathā hi piṇḍapātiko bhikkhu  hīnādibhedesu kulesu kiñci avajjetvā paṭipāṭiyā piṇḍāya caranto  khippaṃ yāpanaṃ labhati, evaṃ tvampi sabbapaṇḍite upasaṅkamitvā pañhaṃ  pucchanto buddho bhavissasī''ti catutthaṃ paññāpāramiṃ daḷhaṃ katvā  adhiṭṭhāsi. tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto ^a^V1.0029^ea^ tadā dakkhiṃ, catutthaṃ paññāpāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ catutthaṃ tāva, daḷhaṃ katvā samādiya. </p>
              <p>[22] paññāpāramitaṃ gaccha, yadi bodhiṃ pattumicchasi.. </p>
              <p>[21] ``yathāpi bhikkhu bhikkhanto, hīnamukkaṭṭhamajjhime. </p>
              <p>[22] kulāni na vivajjento, evaṃ labhati yāpanaṃ.. </p>
              <p>[21] ``tatheva ^a^M1.0028^ea^ tvaṃ sabbakālaṃ, paripucchaṃ budhaṃ janaṃ. </p>
              <p>[22] paññāpāramitaṃ gantvā, sambodhiṃ pāpuṇissasī''ti..  (bu0 vaṃ0 2.130-134).</p>
              <p>[03] athassa ``na ettakeheva buddhakārakadhammehi bhavitabba''nti  uttarimpi upadhārayato pañcamaṃ vīriyapāramiṃ disvā etadahosi --  ``sumedhapaṇḍita, tvaṃ ito paṭṭhāya vīriyapāramimpi pūreyyāsi, yathā  hi sīho migarājā sabbiriyāpathesu daḷhavīriyo hoti, evaṃ tvampi  sabbabhavesu sabbiriyāpathesu daḷhavīriyo anolīnavīriyo samāno  buddho bhavissasī''ti pañcamaṃ vīriyapāramiṃ daḷhaṃ katvā adhiṭṭhāsi.  tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto tadā dakkhiṃ, pañcamaṃ vīriyapāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ pañcamaṃ tāva, daḷhaṃ katvā samādiya. </p>
              <p>[22] vīriyapāramitaṃ gaccha, yadi bodhiṃ pattumicchasi.. </p>
              <p>[21] ``yathāpi ^a^P0.0025^ea^ sīho migarājā,  nisajjaṭṭhānacaṅkame. </p>
              <p>[22] alīnavīriyo hoti, paggahitamano sadā.. </p>
              <p>[21] ``tatheva ^a^V1.0030^ea^ tvaṃ sabbabhave, paggaṇha vīriyaṃ daḷhaṃ. </p>
              <p>[22] vīriyapāramitaṃ gantvā, sambodhiṃ pāpuṇissasī''ti..  (bu0 vaṃ0 2.135-139).</p>
              <p>[03] athassa ``na ettakeheva buddhakārakadhammehi bhavitabba''nti  uttarimpi upadhārayato chaṭṭhaṃ khantipāramiṃ disvā etadahosi --  ``sumedhapaṇḍita, tvaṃ ito paṭṭhāya khantipāramimpi pūreyyāsi,  sammānanepi avamānanepi khamova bhaveyyāsi. yathā hi pathaviyaṃ  nāma sucimpi nikkhipanti asucimpi, na tena pathavī sinehaṃ paṭighaṃ  karoti, khamati sahati adhivāsetiyeva, evameva tvampi sammānanepi  avamānanepi khamova samāno buddho bhavissasī''ti chaṭṭhaṃ khantipāramiṃ  daḷhaṃ katvā adhiṭṭhāsi. tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto ^a^M1.0029^ea^ tadā dakkhiṃ, chaṭṭhamaṃ khantipāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ chaṭṭhamaṃ tāva, daḷhaṃ katvā samādiya. </p>
              <p>[22] tattha advejjhamānaso, sambodhiṃ pāpuṇissasi.. </p>
              <p>[21] ``yathāpi pathavī nāma, sucimpi asucimpi ca. </p>
              <p>[22] sabbaṃ sahati nikkhepaṃ, na karoti paṭighaṃ tayā.. </p>
              <p>[21] ``tatheva tvampi sabbesaṃ, sammānāvamānakkhamo. </p>
              <p>[22] khantipāramitaṃ gantvā, sambodhiṃ pāpuṇissasī''ti..  (bu0 vaṃ0 2.140-144).</p>
              <p>[03] athassa ``na ettakeheva buddhakārakadhammehi bhavitabba''nti  uttarimpi upadhārayato sattamaṃ saccapāramiṃ disvā etadahosi --  ``sumedhapaṇḍita, tvaṃ ito paṭṭhāya saccapāramimpi pūreyyāsi, asaniyā  matthake patamānāyapi dhanādīnaṃ atthāya chandādīnaṃ vasena  sampajānamusāvādaṃ nāma mā bhāsi. yathā hi osadhī tārakā nāma  sabbautūsu attano gamanavīthiṃ jahitvā aññāya vīthiyā ^a^V1.0031^ea^ na gacchati,  sakavīthiyāva gacchati, evameva tvampi saccaṃ pahāya musāvādaṃ nāma  avadantoyeva buddho bhavissasī''ti sattamaṃ saccapāramiṃ daḷhaṃ katvā  adhiṭṭhāsi. tena vuttaṃ -- </p>
              <p>[21] ``na ^a^P0.0026^ea^ hete ettakāyeva, buddhadhammā  bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto tadā dakkhiṃ, sattamaṃ saccapāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ sattamaṃ tāva, daḷhaṃ katvā samādiya. </p>
              <p>[22] tattha advejjhavacano, sambodhiṃ pāpuṇissasi.. </p>
              <p>[21] ``yathāpi osadhī nāma, tulābhūtā sadevake. </p>
              <p>[22] samaye utuvasse vā, na vokkamati vīthito.. </p>
              <p>[21] ``tatheva tvampi saccesu, mā vokkamasi vīthito. </p>
              <p>[22] saccapāramitaṃ gantvā, sambodhiṃ pāpuṇissasī''ti.. (bu0 vaṃ0  2.145-149).</p>
              <p>[03] athassa ^a^M1.0030^ea^ ``na ettakeheva buddhakārakadhammehi bhavitabba''nti  uttarimpi upadhārayato aṭṭhamaṃ adhiṭṭhānapāramiṃ disvā etadahosi --  ``sumedhapaṇḍita, tvaṃ ito paṭṭhāya adhiṭṭhānapāramimpi pūreyyāsi, yaṃ  adhiṭṭhāsi, tasmiṃ adhiṭṭhāne niccalova bhaveyyāsi. yathā hi pabbato  nāma sabbāsu disāsu vātehi pahaṭo na kampati na calati, attano  ṭhāneyeva tiṭṭhati, evameva tvampi attano adhiṭṭhāne niccalo hontova  buddho bhavissasī''ti aṭṭhamaṃ adhiṭṭhānapāramiṃ daḷhaṃ katvā adhiṭṭhāsi.  tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto ^a^V1.0032^ea^ tadā dakkhiṃ, aṭṭhamaṃ adhiṭṭhānapāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ aṭṭhamaṃ tāva, daḷhaṃ katvā samādiya. </p>
              <p>[22] tattha tvaṃ acalo hutvā, sambodhiṃ pāpuṇissasi.. </p>
              <p>[21] ``yathāpi pabbato selo, acalo suppatiṭṭhito. </p>
              <p>[22] na kampati bhusavātehi, sakaṭṭhāneva tiṭṭhati.. </p>
              <p>[21] ``tatheva tvampi adhiṭṭhāne, sabbadā acalo bhava. </p>
              <p>[22] adhiṭṭhānapāramitaṃ gantvā, sambodhiṃ pāpuṇissasī''ti..  (bu0 vaṃ0 2.150-154).</p>
              <p>[03] athassa ``na ettakeheva buddhakārakadhammehi bhavitabba''nti  uttarimpi upadhārayato navamaṃ mettāpāramiṃ disvā etadahosi --  ``sumedhapaṇḍita, tvaṃ ito paṭṭhāya mettāpāramimpi pūreyyāsi, hitesupi  ahitesupi ekacitto bhaveyyāsi. yathā hi udakaṃ nāma  pāpajanassapi kalyāṇajanassapi sītabhāvaṃ ekasadisaṃ katvā ^a^P0.0027^ea^  pharati, evameva tvampi sabbesu sattesu mettacittena ekacittova  honto buddho bhavissasī''ti navamaṃ mettāpāramiṃ daḷhaṃ katvā  adhiṭṭhāsi. tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto tadā dakkhiṃ, navamaṃ mettāpāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ ^a^M1.0031^ea^ tvaṃ navamaṃ tāva, daḷhaṃ katvā samādiya. </p>
              <p>[22] mettāya asamo hohi, yadi bodhiṃ pattumicchasi.. </p>
              <p>[21] ``yathāpi ^a^V1.0033^ea^ udakaṃ nāma, kalyāṇe pāpake jane. </p>
              <p>[22] samaṃ pharati sītena, pavāheti rajomalaṃ.. </p>
              <p>[21] ``tatheva tvampi hitāhite, samaṃ mettāya bhāvaya. </p>
              <p>[22] mettāpāramitaṃ gantvā, sambodhiṃ pāpuṇissasī''ti..  (bu0 vaṃ0 2.155-159).</p>
              <p>[03] athassa ``na ettakeheva buddhakārakadhammehi bhavitabba''nti  uttarimpi upadhārayato dasamaṃ upekkhāpāramiṃ disvā etadahosi --  ``sumedhapaṇḍita, tvaṃ ito paṭṭhāya upekkhāpāramimpi pūreyyāsi,  sukhepi dukkhepi majjhattova bhaveyyāsi. yathā hi pathavī nāma  sucimpi asucimpi pakkhipamāne majjhattāva hoti, evameva tvampi  sukhadukkhesu majjhattova honto buddho bhavissasī''ti dasamaṃ  upekkhāpāramiṃ daḷhaṃ katvā adhiṭṭhāsi. tena vuttaṃ -- </p>
              <p>[21] ``na hete ettakāyeva, buddhadhammā bhavissare. </p>
              <p>[22] aññepi vicinissāmi, ye dhammā bodhipācanā.. </p>
              <p>[21] ``vicinanto tadā dakkhiṃ, dasamaṃ upekkhāpāramiṃ. </p>
              <p>[22] pubbakehi mahesīhi, āsevitanisevitaṃ.. </p>
              <p>[21] ``imaṃ tvaṃ dasamaṃ tāva, daḷhaṃ katvā samādiya. </p>
              <p>[22] tulābhūto daḷho hutvā, sambodhiṃ pāpuṇissasi.. </p>
              <p>[21] ``yathāpi pathavī nāma, nikkhittaṃ asuciṃ suciṃ. </p>
              <p>[22] upekkhati ubhopete, kopānunayavajjitā.. </p>
              <p>[21] ``tatheva tvampi sukhadukkhe, tulābhūto sadā bhava. </p>
              <p>[22] upekkhāpāramitaṃ gantvā, sambodhiṃ pāpuṇissasī''ti..  (bu0 vaṃ0 2.160-164). </p>
              <p>[01] tato ^a^P0.0028^ea^ cintesi -- ``imasmiṃ loke  bodhisattehi pūretabbā bodhiparipācanā buddhakārakadhammā ettakāyeva ^a^V1.0034^ea^,  dasa pāramiyo ṭhapetvā aññe natthi. imāpi dasa pāramiyo uddhaṃ  ākāsepi natthi, heṭṭhā pathaviyampi, puratthimādīsu disāsupi natthi,  mayhaṃyeva pana hadayabbhantare patiṭṭhitā''ti. evaṃ tāsaṃ hadaye  patiṭṭhitabhāvaṃ disvā sabbāpi tā daḷhaṃ katvā adhiṭṭhāya ^a^M1.0032^ea^ punappunaṃ  sammasanto anulomapaṭilomaṃ sammasati, pariyante gahetvā ādiṃ  pāpeti, ādimhi gahetvā pariyantaṃ pāpeti, majjhe gahetvā ubhato  koṭiṃ pāpetvā osāpeti, ubhato koṭīsu gahetvā majjhaṃ pāpetvā  osāpeti. bāhirakabhaṇḍapariccāgo ^b^dānapāramī^eb^ nāma,  aṅgapariccāgo ^b^dānaupapāramī^eb^ nāma, jīvitapariccāgo  ^b^dānaparamatthapāramī^eb^ nāmāti dasa pāramiyo dasa upapāramiyo  dasa paramatthapāramiyoti samattiṃsa pāramiyo telayantaṃ vinivaṭṭento  viya mahāmeruṃ matthaṃ katvā cakkavāḷamahāsamuddaṃ āluḷento viya ca  sammasati. tassevaṃ dasa pāramiyo sammasantassa dhammatejena  catunahutādhikadviyojanasatasahassabahalā ayaṃ mahāpathavī hatthinā  akkantanaḷakalāpo viya, pīḷiyamānaṃ ucchuyantaṃ viya ca mahāviravaṃ  viravamānā saṅkampi sampakampi sampavedhi. kulālacakkaṃ viya  telayantacakkaṃ viya ca paribbhami. tena vuttaṃ -- </p>
              <p>[21] ``ettakāyeva te loke, ye dhammā bodhipācanā. </p>
              <p>[22] taduddhaṃ natthi aññatra, daḷhaṃ tattha patiṭṭhaha.. </p>
              <p>[21] ``ime dhamme sammasato, sabhāvarasalakkhaṇe. </p>
              <p>[22] dhammatejena vasudhā, dasasahassī pakampatha.. </p>
              <p>[21] ``calati ravati pathavī, ucchuyantaṃva pīḷitaṃ. </p>
              <p>[22] telayante yathā cakkaṃ, evaṃ kampati medanī''ti.. (bu0  vaṃ0 2.165-167).</p>
              <p>[03] mahāpathaviyā kampamānāya rammanagaravāsino saṇṭhātuṃ asakkontā  yugantavātabbhāhatā mahāsālā viya mucchitā papatiṃsu. ghaṭādīni  kulālabhājanāni pavaṭṭantāni aññamaññaṃ paharantāni cuṇṇavicuṇṇāni  ahesuṃ. mahājano bhītatasito satthāraṃ ^a^P0.0029^ea^ upasaṅkamitvā  ``kiṃ nu kho bhagavā nāgāvaṭṭo ayaṃ, bhūtayakkhadevatāsu aññatarāvaṭṭo  vāti na hi mayaṃ etaṃ jānāma, apica kho sabbopi ayaṃ mahājano  upadduto, kiṃ nu kho imassa lokassa pāpakaṃ bhavissati, udāhu  kalyāṇaṃ, kathetha no etaṃ kāraṇa''nti āha. atha satthā tesaṃ kathaṃ  sutvā ``tumhe ^a^M1.0033^ea^ mā bhāyatha, mā cintayittha, natthi vo itonidānaṃ  bhayaṃ. yo so mayā ajja `sumedhapaṇḍito ^a^V1.0035^ea^ anāgate gotamo nāma  buddho bhavissatī'ti byākato, so idāni dasa pāramiyo sammasati,  tassa sammasantassa viloḷentassa dhammatejena sakaladasasahassī  lokadhātu ekappahārena kampati ceva ravati cā''ti āha. tena vuttaṃ  -- </p>
              <p>[21] ``yāvatā parisā āsi, buddhassa parivesane. </p>
              <p>[22] pavedhamānā sā tattha, mucchitā sesi bhūmiyā.. </p>
              <p>[21] ``ghaṭānekasahassāni, kumbhīnañca satā bahū. </p>
              <p>[22] sañcuṇṇamathitā tattha, aññamaññaṃ paghaṭṭitā.. </p>
              <p>[21] ``ubbiggā tasitā bhītā, bhantā byathitamānasā. </p>
              <p>[22] mahājanā samāgamma, dīpaṅkaramupāgamuṃ.. </p>
              <p>[21] ``kiṃ bhavissati lokassa, kalyāṇamatha pāpakaṃ. </p>
              <p>[22] sabbo upadduto loko, taṃ vinodehi cakkhuma.. </p>
              <p>[21] ``tesaṃ tadā saññāpesi, dīpaṅkaro mahāmuni. </p>
              <p>[22] vissatthā hotha mā bhātha, imasmiṃ pathavikampane.. </p>
              <p>[21] ``yamahaṃ ajja byākāsiṃ, `buddho loke bhavissati'. </p>
              <p>[22] eso sammasati dhammaṃ, pubbakaṃ jinasevitaṃ.. </p>
              <p>[21] ``tassa sammasato dhammaṃ, buddhabhūmiṃ asesato. </p>
              <p>[22] tenāyaṃ kampitā pathavī, dasasahassī sadevake''ti..  (bu0 vaṃ0 2.168-174).</p>
              <p>[03] mahājano tathāgatassa vacanaṃ sutvā haṭṭhatuṭṭho mālāgandhavilepanaṃ  ādāya rammanagarā nikkhamitvā bodhisattaṃ upasaṅkamitvā  mālāgandhādīhi pūjetvā vanditvā padakkhiṇaṃ katvā rammanagarameva  pāvisi. bodhisattopi dasa pāramiyo sammasitvā vīriyaṃ daḷhaṃ  katvā adhiṭṭhāya nisinnāsanā vuṭṭhāsi. tena vuttaṃ -- </p>
              <p>[21] ``buddhassa ^a^V1.0036^ea^ vacanaṃ sutvā, mano nibbāyi tāvade. </p>
              <p>[22] sabbe maṃ upasaṅkamma, punāpi abhivandisuṃ.. </p>
              <p>[21] ``samādiyitvā ^a^M1.0034^ea^ buddhaguṇaṃ, daḷhaṃ katvāna mānasaṃ. </p>
              <p>[22] dīpaṅkaraṃ namassitvā, āsanā vuṭṭhahiṃ tadā''ti..  (bu0 vaṃ0 2.175-176).</p>
              <p>[03] atha ^a^P0.0030^ea^ bodhisattaṃ āsanā vuṭṭhahantaṃ  sakaladasasahassacakkavāḷadevatā sannipatitvā dibbehi mālāgandhehi  pūjetvā vanditvā ``ayya sumedhatāpasa, tayā ajja dīpaṅkaradasabalassa  pādamūle mahatī patthanā patthitā, sā te anantarāyena samijjhatu, mā  te bhayaṃ vā chambhitattaṃ vā ahosi, sarīre appamattakopi rogo mā  uppajjatu, khippaṃ pāramiyo pūretvā sammāsambodhiṃ paṭivijjha. yathā  pupphūpagaphalūpagarukkhā samaye pupphanti ceva phalanti ca, tatheva tvampi  taṃ samayaṃ anatikkamitvā khippaṃ sambodhimuttamaṃ phusassū''tiādīni  thutimaṅgalāni payirudāhaṃsu. evañca payirudāhitvā attano attano  devaṭṭhānameva agamaṃsu. bodhisattopi devatāhi abhitthavito -- ``ahaṃ  dasa pāramiyo pūretvā kappasatasahassādhikānaṃ catunnaṃ asaṅkhyeyyānaṃ  matthake buddho bhavissāmī''ti vīriyaṃ daḷhaṃ katvā adhiṭṭhāya nabhaṃ  abbhuggantvā himavantameva agamāsi. tena vuttaṃ -- </p>
              <p>[21] ``dibbaṃ mānusakaṃ pupphaṃ, devā mānusakā ubho. </p>
              <p>[22] samokiranti pupphehi, vuṭṭhahantassa āsanā.. </p>
              <p>[21] ``vedayanti ca te sotthiṃ, devā mānusakā ubho. </p>
              <p>[22] mahantaṃ patthitaṃ tuyhaṃ, taṃ labhassu yathicchitaṃ.. </p>
              <p>[21] ``sabbītiyo vivajjantu, soko rogo vinassatu. </p>
              <p>[22] mā te bhavantvantarāyā, phusa khippaṃ bodhimuttamaṃ.. </p>
              <p>[21] ``yathāpi samaye patte, pupphanti pupphino dumā. </p>
              <p>[22] tatheva tvaṃ mahāvīra, buddhañāṇena pupphasu.. </p>
              <p>[21] ``yathā ^a^V1.0037^ea^ ye keci sambuddhā, pūrayuṃ dasa pāramī. </p>
              <p>[22] tatheva tvaṃ mahāvīra, pūraya dasa pāramī.. </p>
              <p>[21] ``yathā ye keci sambuddhā, bodhimaṇḍamhi bujjhare. </p>
              <p>[22] tatheva tvaṃ mahāvīra, bujjhassu jinabodhiyaṃ.. </p>
              <p>[21] ``yathā ^a^M1.0035^ea^ ye keci sambuddhā, dhammacakkaṃ pavattayuṃ. </p>
              <p>[22] tatheva tvaṃ mahāvīra, dhammacakkaṃ pavattaya.. </p>
              <p>[21] ``puṇṇamāye yathā cando, parisuddho virocati. </p>
              <p>[22] tatheva tvaṃ puṇṇamano, viroca dasasahassiyaṃ.. </p>
              <p>[21] ``rāhumutto yathā sūriyo, tāpena atirocati. </p>
              <p>[22] tatheva lokā muccitvā, viroca siriyā tuvaṃ.. </p>
              <p>[21] ``yathā ^a^P0.0031^ea^ yā kāci nadiyo, osaranti  mahodadhiṃ. </p>
              <p>[22] evaṃ sadevakā lokā, osarantu tavantike.. </p>
              <p>[21] ``tehi thutappasattho so, dasa dhamme samādiya. </p>
              <p>[22] te dhamme paripūrento, pavanaṃ pāvisī tadā''ti.. (bu0  vaṃ0 2.177-187). </p>
              <p>[06] sumedhakathā niṭṭhitā.</p>
              <p>[03] rammanagaravāsinopi kho nagaraṃ pavisitvā buddhappamukhassa  bhikkhusaṅghassa mahādānaṃ adaṃsu. satthā tesaṃ dhammaṃ desetvā mahājanaṃ  saraṇādīsu patiṭṭhapetvā rammanagarā nikkhami. tato uddhampi  yāvatāyukaṃ tiṭṭhanto sabbaṃ buddhakiccaṃ katvā anukkamena anupādisesāya  nibbānadhātuyā parinibbāyi. tattha yaṃ vattabbaṃ, taṃ sabbaṃ buddhavaṃse  vuttanayeneva vitthāretabbaṃ. vuttañhi tattha -- </p>
              <p>[21] ``tadā ^a^V1.0038^ea^ te bhojayitvāna, sasaṅghaṃ lokanāyakaṃ. </p>
              <p>[22] upagacchuṃ saraṇaṃ tassa, ^b^dīpaṅkarassa^eb^ satthuno.. </p>
              <p>[21] ``saraṇagamane kañci, nivesesi tathāgato. </p>
              <p>[22] kañci pañcasu sīlesu, sīle dasavidhe paraṃ.. </p>
              <p>[21] ``kassaci deti sāmaññaṃ, caturo phalamuttame. </p>
              <p>[22] kassaci asame dhamme, deti so paṭisambhidā.. </p>
              <p>[21] ``kassaci ^a^M1.0036^ea^ varasamāpattiyo, aṭṭha deti narāsabho. </p>
              <p>[22] tisso kassaci vijjāyo, chaḷabhiññā pavecchati.. </p>
              <p>[21] ``tena yogena janakāyaṃ, ovadati mahāmuni. </p>
              <p>[22] tena vitthārikaṃ āsi, lokanāthassa sāsanaṃ.. </p>
              <p>[21] ``mahāhanūsabhakkhandho, dīpaṅkarasanāmako. </p>
              <p>[22] bahū jane tārayati, parimoceti duggatiṃ.. </p>
              <p>[21] ``bodhaneyyaṃ janaṃ disvā, satasahassepi yojane. </p>
              <p>[22] khaṇena upagantvāna, bodheti taṃ mahāmuni.. </p>
              <p>[21] ``paṭhamābhisamaye buddho, koṭisatamabodhayi. </p>
              <p>[22] dutiyābhisamaye nātho, navutikoṭimabodhayi.. </p>
              <p>[21] ``yadā ca devabhavanamhi, buddho dhammamadesayi. </p>
              <p>[22] navutikoṭisahassānaṃ, tatiyābhisamayo ahu.. </p>
              <p>[21] ``sannipātā tayo āsuṃ, dīpaṅkarassa satthuno. </p>
              <p>[22] koṭisatasahassānaṃ, paṭhamo āsi samāgamo.. </p>
              <p>[21] ``puna ^a^V1.0039^ea^ ^a^P0.0032^ea^ nāradakūṭamhi, pavivekagate jine. </p>
              <p>[22] khīṇāsavā vītamalā, samiṃsu satakoṭiyo.. </p>
              <p>[21] ``yamhi kāle mahāvīro, sudassanasiluccaye. </p>
              <p>[22] navutikoṭisahassehi, pavāresi mahāmuni.. </p>
              <p>[21] ``ahaṃ tena samayena, jaṭilo uggatāpano. </p>
              <p>[22] antalikkhamhi caraṇo, pañcābhiññāsu pāragū.. </p>
              <p>[21] ``dasavīsasahassānaṃ, dhammābhisamayo ahu. </p>
              <p>[22] ekadvinnaṃ abhisamayā, gaṇanato asaṅkhiyā.. </p>
              <p>[21] ``vitthārikaṃ bāhujaññaṃ, iddhaṃ phītaṃ ahū tadā. </p>
              <p>[22] dīpaṅkarassa bhagavato, sāsaraṃ suvisodhitaṃ.. </p>
              <p>[21] ``cattāri ^a^M1.0037^ea^ satasahassāni, chaḷabhiññā mahiddhikā. </p>
              <p>[22] dīpaṅkaraṃ lokaviduṃ parivārenti sabbadā.. </p>
              <p>[21] ``ye keci tena samayena, jahanti mānusaṃ bhavaṃ. </p>
              <p>[22] appattamānasā sekhā, garahitā bhavanti te.. </p>
              <p>[21] ``supupphitaṃ pāvacanaṃ, arahantehi tādibhi. </p>
              <p>[22] khīṇāsavehi vimalehi, upasobhati sabbadā.. </p>
              <p>[21] ``nagaraṃ rammavatī nāma, sudevo nāma khattiyo. </p>
              <p>[22] sumedhā nāma janikā, dīpaṅkarassa satthuno.. </p>
              <p>[21] ``dasavassasahassāni, agāraṃ ajjha so vasi. </p>
              <p>[22] haṃsā koñcā mayūrā ca, tayo pāsādamuttamā.. </p>
              <p>[21] ``tīṇi ^a^V1.0040^ea^ satasahassāni, nāriyo samalaṅkatā. </p>
              <p>[22] padumā nāma sā nārī, usabhakkhandho atrajo.. </p>
              <p>[21] ``nimitte caturo disvā, hatthiyānena nikkhami. </p>
              <p>[22] anūnadasamāsāni, padhāne padahī jino.. </p>
              <p>[21] ``padhānacāraṃ caritvāna, abujjhi mānasaṃ muni. </p>
              <p>[22] brahmunā yācito santo, dīpaṅkaro mahāmuni.. </p>
              <p>[21] ``vatti cakkaṃ mahāvīro, nandārāme sirīghare. </p>
              <p>[22] nisinno sirīsamūlamhi, akāsi titthiyamaddanaṃ.. </p>
              <p>[21] ``sumaṅgalo ca tisso ca, ahesuṃ aggasāvakā. </p>
              <p>[22] sāgato nāmupaṭṭhāko, dīpaṅkarassa satthuno.. </p>
              <p>[21] sunandā ca``nandā ceva sunandā ca, ahesuṃ  aggasāvikā. </p>
              <p>[22] bodhi tassa bhagavato, pipphalīti pavuccati.. </p>
              <p>[21] ``tapussabhallikā nāma, ahesuṃ aggupaṭṭhakā. </p>
              <p>[22] sirimā koṇā upaṭṭhikā, dīpaṅkarassa satthuno.. </p>
              <p>[21] ``asītihatthamubbedho, dīpaṅkaro mahāmuni. </p>
              <p>[22] sobhati dīparukkhova, sālarājāva phullito.. </p>
              <p>[21] ``pabhā ^a^M1.0038^ea^ vidhāvati tassa, samantā dvādasa yojane. </p>
              <p>[21] satasahassavassāni, āyu tassa mahesino. </p>
              <p>[22] tāvatā tiṭṭhamāno so, tāresi janataṃ bahuṃ.. </p>
              <p>[21] ``jotayitvāna saddhammaṃ, santāretvā mahājanaṃ. </p>
              <p>[22] jalitvā aggikhandhova, nibbuto so sasāvako.. </p>
              <p>[21] ``sā ^a^V1.0041^ea^ ca iddhi so ca yaso, tāni ca pādesu  cakkaratanāni. </p>
              <p>[22] sabbaṃ tamantarahitaṃ, nanu rittā sabbasaṅkhārāti.. </p>
              <p>[21] ``dīpaṅkaro jino satthā, nandārāmamhi nibbuto. </p>
              <p>[22] tatthetassa jinathūpo, chattiṃsubbedhayojano''ti.. (bu0  vaṃ0 3.1-31). </p>
            </h4>
          </h3>
          <h3>
            <h3n> koṇḍañño buddho </h3n>
            <h4>
              <h4n> </h4n>
              <p>[01] dīpaṅkarassa pana bhagavato aparabhāge ekaṃ asaṅkhyeyyaṃ  atikkamitvā ^b^koṇḍañño^eb^ nāma satthā udapādi. tassāpi tayo  sāvakasannipātā ahesuṃ. paṭhamasannipāte koṭisatasahassaṃ, dutiye  koṭisahassaṃ ^a^P0.0033^ea^, tatiye navutikoṭiyo. tadā  bodhisatto vijitāvī nāma cakkavattī hutvā koṭisatasahassassa  buddhappamukhassa bhikkhusaṅghassa mahādānaṃ adāsi. satthā bodhisattaṃ  ``buddho bhavissatī''ti byākaritvā dhammaṃ desesi. so satthu  dhammakathaṃ sutvā rajjaṃ niyyātetvā pabbaji. so tīṇi piṭakāni  uggahetvā aṭṭha samāpattiyo ca pañca abhiññāyo ca uppādetvā  aparihīnajjhāno brahmaloke nibbatti. koṇḍaññabuddhassa pana  rammavatī nāma nagaraṃ, sunando nāma khattiyo pitā, sujātā nāma  devī mātā, bhaddo ca subhaddo ca dve aggasāvakā, anuruddho  nāmupaṭṭhāko, tissā ca upatissā ca dve aggasāvikā,  sālakalyāṇirukkho bodhi, aṭṭhāsītihatthubbedhaṃ sarīraṃ,  vassasatasahassaṃ āyuppamāṇaṃ ahosi. </p>
              <p>[21] ``dīpaṅkarassa aparena, koṇḍañño nāma nāyako. </p>
              <p>[22] anantatejo amitayaso, appameyyo durāsado''..</p>
              <p>[03] tassa aparabhāge ekaṃ asaṅkhyeyyaṃ atikkamitvā ekasmiṃ  kappeyeva cattāro buddhā nibbattiṃsu -- ^b^maṅgalo, sumano, revato,   sobhito^eb^ti. ^b^maṅgalassa^eb^ bhagavato tīsu  sāvakasannipātesu paṭhamasannipāte koṭisatasahassaṃ ^a^M1.0039^ea^ bhikkhū ahesuṃ,  dutiye koṭisatasahassaṃ, tatiye navuṭikoṭiyo. vemātikabhātā  kirassa ānandakumāro nāma navutikoṭisaṅkhāya parisāya saddhiṃ  dhammassavanatthāya satthu santikaṃ agamāsi. satthā tassa  anupubbikathaṃ kathesi. so saddhiṃ parisāya saha paṭisambhidāhi  arahattaṃ pāpuṇi. satthā tesaṃ kulaputtānaṃ pubbacaritaṃ olokento  iddhimayapattacīvarassa ^a^V1.0042^ea^ upanissayaṃ disvā dakkhiṇahatthaṃ pasāretvā  ``etha bhikkhavo''ti āha. sabbe taṅkhaṇaññeva  iddhimayapattacīvaradharā saṭṭhivassikatherā viya ākappasampannā hutvā  satthāraṃ vanditvā parivārayiṃsu. ayamassa tatiyo sāvakasannipāto  ahosi.</p>
              <p>[03] yathā pana aññesaṃ buddhānaṃ samantā asītihatthappamāṇāyeva  sarīrappabhā ahosi, na evaṃ tassa. tassa pana bhagavato sarīrappabhā  niccakālaṃ dasasahassilokadhātuṃ pharitvā aṭṭhāsi.  rukkhapathavīpabbatasamuddādayo antamaso ukkhaliyādīni upādāya  suvaṇṇapaṭṭapariyonaddhā viya ahesuṃ. āyuppamāṇaṃ panassa  navutivassasahassāni ahosi. ettakaṃ kālaṃ candimasūriyādayo  attano pabhāya virocituṃ nāsakkhiṃsu, rattindivaparicchedo na  paññāyittha. divā sūriyālokena viya sattā niccaṃ buddhālokeneva  vicariṃsu. sāyaṃ pupphitakusumānaṃ pāto ca ravanakasakuṇādīnañca  vasena loko rattindivaparicchedaṃ sallakkhesi.</p>
              <p>[03] kiṃ pana aññesaṃ buddhānaṃ ayamānubhāvo natthīti? no natthi.  tepi hi ākaṅkhamānā dasasahassilokadhātuṃ ^a^P0.0034^ea^ vā  tato vā bhiyyo ābhāya phareyyuṃ. maṅgalassa pana bhagavato  pubbapatthanāvasena aññesaṃ byāmappabhā viya sarīrappabhā niccameva  dasasahassilokadhātuṃ pharitvā aṭṭhāsi. so kira  bodhisattacariyacaraṇakāle vessantarasadise attabhāveṭhito saputtadāro  vaṅkapabbatasadise pabbate vasi. atheko kharadāṭhiko nāma yakkho  mahāpurisassa dānajjhāsayataṃ sutvā brāhmaṇavaṇṇena upasaṅkamitvā  mahāsattaṃ dve dārake yāci. mahāsatto ``dadāmi, brāhmaṇa, puttake''ti  vatvā haṭṭhapahaṭṭho udakapariyantaṃ mahāpathaviṃ kampento dvepi dārake  adāsi. yakkho caṅkamanakoṭiyaṃ ālambanaphalakaṃ nissāya ṭhatvā  passantasseva mahāsattassa mulālakalāpaṃ viya dārake ^a^M1.0040^ea^ khādi.  mahāpurisassa yakkhaṃ oloketvā mukhe vivaṭamatte aggijālaṃ viya  lohitadhāraṃ uggiramānaṃ tassa mukhaṃ disvāpi kesaggamattampi  domanassaṃ na uppajji. ``sudinnaṃ vata me dāna''nti cintayato  panassa sarīre mahantaṃ pītisomanassaṃ udapādi. so ``imassa me  dānassa nissandena anāgate imināva nīhārena sarīrato rasmiyo  nikkhamantū''ti patthanaṃ akāsi. tassa taṃ patthanaṃ nissāya  buddhabhūtassa sarīrato rasmiyo nikkhamitvā ettakaṃ ṭhānaṃ phariṃsu.</p>
              <p>[03] aparampissa pubbacariyaṃ atthi. so kira bodhisattakāle  ekassa buddhassa cetiyaṃ disvā ``imassa buddhassa mayā jīvitaṃ  pariccajituṃ vaṭṭatī''ti daṇḍakadīpikāveṭhananiyāmena sakalasarīraṃ  veṭhāpetvā ratanamattamakuḷaṃ satasahassagghanikaṃ suvaṇṇapātiṃ sappissa  pūrāpetvā tattha sahassavaṭṭiyo jāletvā taṃ sīsenādāya sakalasarīraṃ  jālāpetvā cetiyaṃ padakkhiṇaṃ karonto sakalarattiṃ ^a^V1.0043^ea^ vītināmeti.  evaṃ yāva aruṇuggamanā vāyamantassāpissa lomakūpamattampi usumaṃ na  gaṇhi. padumagabbhaṃ paviṭṭhakālo viya ahosi. dhammo hi nāmesa  attānaṃ rakkhantaṃ rakkhati. tenāha bhagavā -- </p>
              <p>[21] ``dhammo have rakkhati dhammacāriṃ, dhammo suciṇṇo  sukhamāvahāti. </p>
              <p>[22] esānisaṃso dhamme suciṇṇe, na duggatiṃ gacchati  dhammacārī''ti.. (theragā0 303; jā0 1.10.102) -- </p>
              <p>[25] imassapi ^a^P0.0035^ea^ kammassa nissandena tassa  bhagavato sarīrobhāso dasasahassilokadhātuṃ pharitvā aṭṭhāsi.</p>
              <p>[03] tadā amhākaṃ bodhisatto suruci nāma brāhmaṇo hutvā  ``satthāraṃ nimantessāmī''ti upasaṅkamitvā madhuradhammakathaṃ sutvā  ``sve mayhaṃ bhikkhaṃ gaṇhatha, bhante''ti āha. ``brāhmaṇa, kittakehi  te bhikkhūhi attho''ti? ``kittakā pana vo, bhante,  parivārabhikkhū''ti āha. tadā satthu paṭhamasannipātoyeva hoti,  tasmā ``koṭisatasahassa''nti āha. ``bhante, sabbehipi saddhiṃ  mayhaṃ bhikkhaṃ gaṇhathā''ti. satthā adhivāsesi. brāhmaṇo svātanāya  nimantetvā gehaṃ gacchanto cintesi -- ``ahaṃ ettakānaṃ ^a^M1.0041^ea^ bhikkhūnaṃ  yāgubhattavatthādīni dātuṃ sakkomi, nisīdanaṭṭhānaṃ pana kathaṃ  bhavissatī''ti?</p>
              <p>[03] tassa sā cintā caturāsītiyojanasahassamatthake ṭhitassa  devarañño paṇḍukambalasilāsanassa uṇhabhāvaṃ janesi. sakko ``ko  nu kho maṃ imamhā ṭhānā cāvetukāmo''ti dibbacakkhunā olokento  mahāpurisaṃ disvā ``suruci nāma brāhmaṇo buddhappamukhaṃ bhikkhusaṅghaṃ  nimantetvā nisīdanaṭṭhānatthāya cintesi, mayāpi tattha gantvā  puññakoṭṭhāsaṃ gahetuṃ vaṭṭatī''ti vaḍḍhakivaṇṇaṃ nimminitvā  vāsipharasuhattho mahāpurisassa purato pāturahosi. ``atthi nu kho  kassaci bhatiyā kattabbakicca''nti āha. mahāpuriso taṃ disvā  ``kiṃ kammaṃ karissasī''ti āha. ``mama ajānanasippaṃ nāma  natthi, gehaṃ vā maṇḍapaṃ vā yo yaṃ kāreti, tassa taṃ kātuṃ  jānāmī''ti. ``tena hi mayhaṃ kammaṃ atthī''ti. ``kiṃ,  ayyā''ti? ``svātanāya me koṭisatasahassabhikkhū nimantitā.  tesaṃ nisīdanamaṇḍapaṃ karissasī''ti? ``ahaṃ nāma kareyyaṃ sace me  bhatiṃ dātuṃ sakkhissathā''ti. ``sakkhissāmi, tātā''ti.  ``sādhu karissāmī''ti gantvā ekaṃ padesaṃ olokesi.  dvādasaterasayojanappamāṇo padeso ^a^V1.0044^ea^ kasiṇamaṇḍalaṃ viya samatalo  ahosi. so ``ettake ṭhāne sattaratanamayo maṇḍapo uṭṭhahatū''ti  cintetvā olokesi. tāvadeva pathaviṃ bhinditvā maṇḍapo uṭṭhahi.  tassa sovaṇṇamayesu thambhesu rajatamayā ghaṭakā ahesuṃ, rajatamayesu  sovaṇṇamayā, maṇimayesu thambhesu pavāḷamayā, pavāḷamayesu maṇimayā,  sattaratanamayesu thambhesu sattaratanamayā ghaṭakā ahesuṃ. tato  ``maṇḍapassa antarantare kiṅkaṇikajālaṃ olambatū''ti olokesi.  saha olokaneneva ^a^P0.0036^ea^ jālaṃ olambi. yassa  mandavāteritassa pañcaṅgikasseva tūriyassa madhurasaddo niccharati.  dibbasaṅgītivattanakālo viya ahosi. ``antarantarā  gandhadāmamālādāmāni olambantū''ti cintentassa mālādāmāni  olambiṃsu. ``koṭisatasahassasaṅkhānaṃ bhikkhūnaṃ āsanāni ca  ādhārakāni ca pathaviṃ bhinditvā uṭṭhahantū''ti cintesi, tāvadeva  uṭṭhahiṃsu. ``koṇe koṇe ekekā udakacāṭiyo uṭṭhahantū''ti  cintesi, udakacāṭiyo uṭṭhahiṃsu.</p>
              <p>[03] so ^a^M1.0042^ea^ ettakaṃ māpetvā brāhmaṇassa santikaṃ gantvā ``ehi, ayya,  tava maṇḍapaṃ oloketvā mayhaṃ bhatiṃ dehī''ti āha. mahāpuriso  gantvā maṇḍapaṃ olokesi. olokentasseva ca sakalasarīraṃ  pañcavaṇṇāya pītiyā nirantaraṃ phuṭaṃ ahosi. athassa maṇḍapaṃ  oloketvā etadahosi -- ``nāyaṃ maṇḍapo manussabhūtena kato, mayhaṃ  pana ajjhāsayaṃ mayhaṃ guṇaṃ āgamma addhā sakkabhavanaṃ uṇhaṃ bhavissati.  tato sakkena devaraññā ayaṃ maṇḍapo kārito bhavissatī''ti.  ``na kho pana me yuttaṃ evarūpe maṇḍape ekadivasaṃyeva dānaṃ dātuṃ,  sattāhaṃ dassāmī''ti cintesi. bāhirakadānañhi tattakampi samānaṃ  bodhisattānaṃ tuṭṭhiṃ kātuṃ na sakkoti, alaṅkatasīsaṃ pana chinditvā  añjitākkhīni uppāṭetvā hadayamaṃsaṃ vā ubbaṭṭetvā dinnakāle  bodhisattānaṃ cāgaṃ nissāya tuṭṭhi nāma hoti. amhākampi hi  bodhisattassa sivirājajātake devasikaṃ pañcakahāpaṇasatasahassāni  vissajjetvā catūsu dvāresu nagaramajjhe ca dānaṃ dentassa taṃ dānaṃ  cāgatuṭṭhiṃ uppādetuṃ nāsakkhi. yadā panassa brāhmaṇavaṇṇena āgantvā  sakko devarājā akkhīni yāci, tadā tāni uppāṭetvā dadamānasseva  hāso uppajji, kesaggamattampi cittaṃ aññathattaṃ nāhosi. evaṃ  dinnadānaṃ nissāya bodhisattānaṃ titti nāma natthi. tasmā sopi  mahāpuriso ``sattāhaṃ mayā koṭisatasahassasaṅkhānaṃ bhikkhūnaṃ dānaṃ  dātuṃ vaṭṭatī''ti cintetvā tasmiṃ maṇḍape nisīdāpetvā sattāhaṃ gavapānaṃ  nāma adāsi. ^b^gavapāna^eb^nti mahante mahante kolambe khīrassa  pūretvā uddhanesu āropetvā ghanapākapakke khīre thoke taṇḍule  pakkhipitvā pakkamadhusakkaracuṇṇasappīhi abhisaṅkhatabhojanaṃ vuccati.  manussāyeva pana parivisituṃ nāsakkhiṃsu. devāpi ekantarikā hutvā  parivisiṃsu. dvādasaterasayojanappamāṇaṃ ṭhānampi bhikkhū gaṇhituṃ  nappahosiyeva ^a^P0.0037^ea^, te pana ^a^V1.0045^ea^ bhikkhū attano ānubhāvena  nisīdiṃsu. pariyosānadivase pana sabbabhikkhūnaṃ pattāni dhovāpetvā  bhesajjatthāya sappinavanītatelamadhuphāṇitānaṃ pūretvā ticīvarehi saddhiṃ  adāsi, saṅghanavakabhikkhunā laddhacīvarasāṭakā satasahassagghanikā  ahesuṃ.</p>
              <p>[03] satthā anumodanaṃ karonto -- ``ayaṃ puriso evarūpaṃ  mahādānaṃ adāsi, ko nu kho bhavissatī''ti upadhārento --  ``anāgate kappasatasahassādhikānaṃ ^a^M1.0043^ea^ dvinnaṃ asaṅkhyeyyānaṃ matthake  gotamo nāma buddho bhavissatī''ti disvā mahāpurisaṃ āmantetvā  ``tvaṃ ettakaṃ nāma kālaṃ atikkamitvā gotamo nāma buddho  bhavissasī''ti byākāsi. mahāpuriso byākaraṇaṃ sutvā ``ahaṃ  kira buddho bhavissāmi, ko me gharāvāsena attho, pabbajissāmī''ti  cintetvā tathārūpaṃ sampattiṃ kheḷapiṇḍaṃ viya pahāya satthu santike  pabbajitvā buddhavacanaṃ uggaṇhitvā abhiññāyo ca samāpattiyo ca  nibbattetvā āyupariyosāne brahmaloke nibbatti. </p>
            </h4>
          </h3>
          <h3>
            <h3n> maṅgalo buddho</h3n>
            <h4>
              <h4n> </h4n>
              <p>[03] ^b^maṅgalassa^eb^ pana bhagavato nagaraṃ uttaraṃ nāma ahosi,  pitāpi uttaro nāma khattiyo, mātāpi uttarā nāma devī, sudevo ca  dhammaseno ca dve aggasāvakā, pālito nāmupaṭṭhāko, sīvalī ca  asokā ca dve aggasāvikā, nāgarukkho bodhi, aṭṭhāsītihatthubbedhaṃ  sarīraṃ ahosi. navuti vassasahassāni ṭhatvā parinibbute pana  tasmiṃ ekappahāreneva dasa cakkavāḷasahassāni ekandhakārāni ahesuṃ.  sabbacakkavāḷesu manussānaṃ mahantaṃ ārodanaparidevanaṃ ahosi. </p>
              <p>[21] ``koṇḍaññassa aparena, maṅgalo nāma nāyako. </p>
              <p>[22] tamaṃ loke nihantvāna, dhammokkamabhidhārayī''ti..  (bu0 vaṃ0 5.1). </p>
            </h4>
          </h3>
          <h3>
            <h3n> sumano buddho</h3n>
            <h4>
              <h4n> </h4n>
              <p>[03] evaṃ dasasahassilokadhātuṃ andhakāraṃ katvā parinibbutassa tassa  bhagavato aparabhāge ^b^sumano^eb^ nāma satthā loke udapādi.  tassāpi tayo sāvakasannipātā. paṭhamasannipāte  koṭisatasahassabhikkhū ahesuṃ. dutiye kañcanapabbatamhi  navutikoṭisahassāni, tatiye asītikoṭisahassāni. tadā  mahāsatto atulo nāma nāgarājā ahosi mahiddhiko mahānubhāvo.  so ``buddho uppanno''ti sutvā ñātisaṅghaparivuto nāgabhavanā  nikkhamitvā koṭisatasahassabhikkhuparivārassa ^a^V1.0046^ea^ tassa bhagavato  dibbatūriyehi upahāraṃ kāretvā ^a^P0.0038^ea^ mahādānaṃ pavattetvā  paccekaṃ dussayugāni datvā saraṇesu patiṭṭhāsi. sopi naṃ satthā  ``anāgate buddho bhavissatī''ti byākāsi. tassa bhagavato nagaraṃ  mekhalaṃ nāma ahosi, sudatto nāma ^a^M1.0044^ea^ rājā pitā, sirimā nāma mātā  devī, saraṇo ca bhāvitatto ca dve aggasāvakā, udeno nāmupaṭṭhāko,  soṇā ca upasoṇā ca dve aggasāvikā, nāgarukkho bodhi,  navutihatthubbedhaṃ sarīraṃ ahosi, navutiyeva vassasahassāni āyuppamāṇaṃ  ahosi. </p>
              <p>[21] ``maṅgalassa aparena, sumano nāma nāyako. </p>
              <p>[22] sabbadhammehi asamo, sabbasattānamuttamo''ti.. (bu0  vaṃ0 6.1). </p>
            </h4>
          </h3>
          <h3>
            <h3n> revato buddho</h3n>
            <h4>
              <h4n> </h4n>
              <p>[03] tassa aparabhāge ^b^revato^eb^ nāma satthā udapādi. tassāpi  tayo sāvakasannipātā. paṭhamasannipāte gaṇanā natthi, dutiye  koṭisatasahassabhikkhū ahesuṃ, tathā tatiye. tadā bodhisatto  atidevo nāma brāhmaṇo hutvā satthu dhammadesanaṃ sutvā saraṇesu  patiṭṭhāya sirasi añjaliṃ ṭhapetvā tassa satthuno kilesappahāne vaṇṇaṃ  sutvā uttarāsaṅgena pūjaṃ akāsi. sopi naṃ ``buddho bhavissatī''ti  byākāsi. tassa pana bhagavato nagaraṃ sudhaññavatī nāma ahosi,  pitā vipulo nāma khattiyo, mātā vipulā nāma, varuṇo ca brahmadevo  ca dve aggasāvakā, sambhavo nāmupaṭṭhāko, bhaddā ca subhaddā ca dve  aggasāvikā, nāgarukkho bodhi, sarīraṃ asītihatthubbedhaṃ ahosi,  āyu saṭṭhi vassasahassānīti. </p>
              <p>[21] ``sumanassa aparena, revato nāma nāyako. </p>
              <p>[22] anūpamo asadiso, atulo uttamo jino''ti..  (bu0 vaṃ0 7.1). </p>
            </h4>
          </h3>
          <h3>
            <h3n> sobhito buddho</h3n>
            <h4>
              <h4n> </h4n>
              <p>[03] tassa aparabhāge ^b^sobhito^eb^ nāma satthā udapādi.  tassāpi tayo sāvakasannipātā. paṭhamasannipāte koṭisataṃ bhikkhū  ahesuṃ, dutiye navutikoṭiyo, tatiye asītikoṭiyo. tadā  bodhisatto ajito nāma brāhmaṇo hutvā satthu dhammadesanaṃ sutvā  saraṇesu patiṭṭhāya buddhappamukhassa ^a^V1.0047^ea^ bhikkhusaṅghassa mahādānaṃ adāsi.  sopi naṃ ``buddho bhavissatī''ti byākāsi. tassa pana bhagavato  nagaraṃ sudhammaṃ nāma ahosi, pitā sudhammo nāma rājā, mātāpi  sudhammā nāma devī, asamo ca sunetto ca dve aggasāvakā, anomo  nāmupaṭṭhāko, nakulā ca sujātā ca dve aggasāvikā, nāgarukkho  bodhi ^a^M1.0045^ea^, aṭṭhapaṇṇāsahatthubbedhaṃ sarīraṃ ahosi, navuti vassasahassāni  āyuppamāṇanti. </p>
              <p>[21] ``revatassa ^a^P0.0039^ea^ aparena, sobhito nāma  nāyako. </p>
              <p>[22] samāhito santacitto, asamo appaṭipuggalo''ti..  (bu0 vaṃ0 8.1). </p>
            </h4>
          </h3>
          <h3>
            <h3n> anomadassī buddho</h3n>
            <h4>
              <h4n> </h4n>
              <p>[03] tassa aparabhāge ekaṃ asaṅkhayeyyaṃ atikkamitvā ekasmiṃ kappe  tayo buddhā nibbattiṃsu ^b^anomadassī, padumo,  nārado^eb^ti.  ^b^anomadassissa^eb^ bhagavato tayo sāvakasannipātā. paṭhame aṭṭha  bhikkhusatasahassāni ahesuṃ, dutiye satta, tatiye cha. tadā  bodhisatto eko yakkhasenāpati ahosi mahiddhiko mahānubhāvo,  anekakoṭisatasahassānaṃ yakkhānaṃ adhipati. so ``buddho  uppanno''ti sutvā āgantvā buddhappamukhassa bhikkhusaṅghassa mahādānaṃ  adāsi. sopi naṃ satthā ``anāgate buddho bhavissatī''ti  byākāsi. anomadassissa pana bhagavato candavatī nāma nagaraṃ  ahosi, yasavā nāma rājā pitā, yasodharā nāma mātā devī,  nisabho ca anomo ca dve aggasāvakā, varuṇo nāmupaṭṭhāko, sundarī  ca sumanā ca dve aggasāvikā, ajjunarukkho bodhi,  aṭṭhapaññāsahatthubbedhaṃ sarīraṃ ahosi, vassasatasahassaṃ āyuppamāṇanti. </p>
              <p>[21] ``sobhitassa aparena, sambuddho dvipaduttamo. </p>
              <p>[22] anomadassī amitayaso, tejassī duratikkamo''ti..  (bu0 vaṃ0 9.1). </p>
            </h4>
          </h3>
          <h3>
            <h3n> padumo buddho</h3n>
            <h4>
              <h4n> </h4n>
              <p>[03] tassa aparabhāge ^b^padumo^eb^ nāma satthā udapādi. tassāpi  tayo sāvakasannipātā. paṭhamasannipāte koṭisatasahassaṃ bhikkhū  ahesuṃ, dutiye tīṇi satasahassāni, tatiye agāmake ^a^V1.0048^ea^ araññe  mahāvanasaṇḍavāsīnaṃ bhikkhūnaṃ dve satasahassāni. tadā bodhisatto  sīho hutvā satthāraṃ nirodhasamāpattiṃ samāpannaṃ disvā pasannacitto  vanditvā padakkhiṇaṃ katvā pītisomanassajāto tikkhattuṃ sīhanādaṃ  naditvā sattāhaṃ buddhārammaṇaṃ pītiṃ avijahitvā pītisukheneva gocarāya  apakkamitvā jīvitapariccāgaṃ katvā bhagavantaṃ payirupāsamāno aṭṭhāsi.  satthā sattāhaccayena nirodhā vuṭṭhito sīhaṃ ^a^M1.0046^ea^ oloketvā  ``bhikkhusaṅghepi cittaṃ pasādetvā saṅghaṃ vandissatī''ti  ``bhikkhusaṅgho āgacchatū''ti cintesi. bhikkhū tāvadeva āgamiṃsu.  sīhopi bhikkhusaṅghe cittaṃ pasādeti. satthā tassa manaṃ  oloketvā ``anāgate buddho bhavissatī''ti byākāsi. padumassa  pana bhagavato campakaṃ ^a^P0.0040^ea^ nāma nagaraṃ ahosi, asamo  nāma rājā pitā, mātā asamā nāma devī, sālo ca upasālo ca  dve aggasāvakā, varuṇo nāmupaṭṭhāko, rāmā ca surāmā ca dve  aggasāvikā, soṇarukkho nāma bodhi, aṭṭhapaṇṇāsahatthubbedhaṃ sarīraṃ  ahosi, āyu vassasatasahassanti. </p>
              <p>[21] ``anomadassissa aparena, sambuddho dvipaduttamo. </p>
              <p>[22] padumo nāma nāmena, asamo appaṭipuggalo''ti..  (bu0 va0 10.1). </p>
            </h4>
          </h3>
          <h3>
            <h3n> nārado buddho</h3n>
            <h4>
              <h4n> </h4n>
              <p>[03] tassa aparabhāge ^b^nārado^eb^ nāma satthā udapādi. tassāpi  tayo sāvakasannipātā. paṭhamasannipāte koṭisatasahassaṃ bhikkhū  ahesuṃ, dutiye navutikoṭisahassāni, tatiye asītikoṭisahassāni.  tadā bodhisatto isipabbajjaṃ pabbajitvā pañcasu abhiññāsu aṭṭhasu  ca samāpattīsu ciṇṇavasī hutvā buddhappamukhassa bhikkhusaṅghassa  mahādānaṃ datvā lohitacandanena pūjaṃ akāsi. sopi naṃ satthā  ``anāgate buddho bhavissatī''ti byākāsi. tassa pana bhagavato  dhaññavatī nāma nagaraṃ ahosi, sudevo nāma khattiyo pitā, anomā  nāma mātā devī, bhaddasālo ca jitamitto ca dve aggasāvakā,  vāseṭṭho nāmupaṭṭhāko, uttarā ca phaggunī ca dve aggasāvikā,  mahāsoṇarukkho nāma bodhi, sarīraṃ aṭṭhāsītihatthubbedhaṃ ahosi,  navuti vassasahassāni āyūti. </p>
              <p>[21] ``padumassa aparena, sambuddho dvipaduttamo. </p>
              <p>[22] nārado nāma nāmena, asamo appaṭipuggalo''ti..  (bu0 vaṃ0 11.1). </p>
            </h4>
          </h3>
          <h3>
            <h3n> padumuttaro buddho</h3n>
            <h4>
              <h4n> </h4n>
              <p>[03] nāradabuddhassa ^a^V1.0049^ea^ pana aparabhāge ito satasahassakappamatthake  ekasmiṃ kappe ekova ^b^padumuttaro^eb^ nāma buddho udapādi.  tassāpi tayo sāvakasannipātā. paṭhame sannipāte koṭisatasahassaṃ  bhikkhū ahesuṃ, dutiye ^a^M1.0047^ea^ vebhārapabbate navutikoṭisahassāni, tatiye  asītikoṭisahassāni. tadā bodhisatto jaṭilo nāma mahāraṭṭhiyo  hutvā buddhappamukhassa bhikkhusaṅghasa sacīvaraṃ dānaṃ adāsi. sopi  naṃ satthā ``anāgate buddho bhavissatī''ti byākāsi. padumuttarassa  pana bhagavato kāle titthiyā nāma nāhesuṃ. sabbadevamanussā  ^a^P0.0041^ea^ buddhameva saraṇaṃ agamaṃsu. tassa nagaraṃ haṃsavatī nāma  ahosi, pitā ānando nāma khattiyo, mātā sujātā nāma devī,  devalo ca sujāto ca dve aggasāvakā, sumano nāmupaṭṭhāko, amitā  ca asamā ca dve aggasāvikā, sālarukkho bodhi, sarīraṃ  aṭṭhapaṇṇāsahatthubbedhaṃ ahosi, sarīrappabhā samantato dvādasayojanāni  gaṇhi, vassasatasahassaṃ āyūti. </p>
              <p>[21] ``nāradassa aparena, sambuddho dvipaduttamo. </p>
              <p>[22] padumuttaro nāma jino, akkhobho sāgarūpamo''ti..  (bu0 vaṃ0 12.1). </p>
            </h4>
          </h3>
          <h3>
            <h3n> sumedho buddho</h3n>
            <h4>
              <h4n> </h4n>
              <p>[03] tassa aparabhāge tiṃsa kappasahassāni atikkamitvā  ^b^sumedho^eb^ ca ^b^sujāto^eb^ cāti ekasmiṃ kappe dve buddhā  nibbattiṃsu. ^b^sumedhassā^eb^pi tayo sāvakasannipātā.  paṭhamasannipāte sudassananagare koṭisataṃ khīṇāsavā ahesuṃ, dutiye  navutikoṭiyo, tatiye asītikoṭiyo. tadā bodhisatto uttaro  nāma māṇavo hutvā nidahitvā ṭhapitaṃyeva asītikoṭidhanaṃ  vissajjetvā buddhappamukhassa bhikkhusaṅghassa mahādānaṃ datvā dhammaṃ  sutvā saraṇesu patiṭṭhāya nikkhamitvā pabbaji. sopi naṃ  ``anāgate buddho bhavissatī''ti byākāsi. sumedhassa bhagavato  sudassanaṃ nāma nagaraṃ ahosi, sudatto nāma rājā pitā, mātāpi  sudattā nāma devī, saraṇo ca sabbakāmo ca dve aggasāvakā, sāgaro  nāmupaṭṭhāko, rāmā ca surāmā ca dve aggasāvikā, mahānīparukkho  bodhi, sarīraṃ aṭṭhāsītihatthubbedhaṃ ahosi, āyu navuti  vassasahassanti. </p>
              <p>[21] ``padumuttarassa ^a^V1.0050^ea^ aparena, sumedho nāma nāyako. </p>
              <p>[22] durāsado uggatejo, sabbalokuttamo munī''ti.. (bu0  vaṃ0 13.1). </p>
            </h4>
          </h3>
          <h3>
            <h3n> sujāto buddho</h3n>
            <h4>
              <h4n> </h4n>
              <p>[03] tassa ^a^M1.0048^ea^ aparabhāge ^b^sujāto^eb^ nāma satthā udapādi.  tassāpi tayo sāvakasannipātā. paṭhamasannipāte saṭṭhi  bhikkhusatasahassāni ahesuṃ, dutiye paññāsaṃ, tatiye cattālīsaṃ.  tadā bodhisatto cakkavattirājā hutvā ``buddho uppanno''ti sutvā  upasaṅkamitvā dhammaṃ sutvā buddhappamukhassa bhikkhusaṅghassa saddhiṃ  sattahi ratanehi catumahādīparajjaṃ datvā satthu santike pabbaji.  sakalaraṭṭhavāsino raṭṭhuppādaṃ gahetvā ārāmikakiccaṃ sādhentā  buddhappamukhassa ^a^P0.0042^ea^ bhikkhusaṅghassa niccaṃ mahādānaṃ adaṃsu.  sopi naṃ satthā ``anāgate buddho bhavissatī''ti byākāsi.  tassa bhagavato nagaraṃ sumaṅgalaṃ nāma ahosi, uggato nāma rājā  pitā, pabhāvatī nāma mātā, sudassano ca sudevo ca dve aggasāvakā,  nārado nāmupaṭṭhāko, nāgā ca nāgasamālā ca dve aggasāvikā,  mahāveḷurukkho bodhi. so kira mandacchiddo ghanakkhandho upari  niggatāhi mahāsākhāhi morapiñchakalāpo viya virocittha. tassa  bhagavato sarīraṃ paṇṇāsahatthubbedhaṃ ahosi, āyu navuti  vassasahassanti. </p>
              <p>[21] ``tattheva maṇḍakappamhi, sujāto nāma nāyako. </p>
              <p>[22] sīhahanūsabhakkhandho, appameyyo durāsado''ti.. (bu0  vaṃ0 14.1). </p>
            </h4>
          </h3>
          <h3>
            <h3n> piyadassī buddho</h3n>
            <h4>
              <h4n> </h4n>
              <p>[03] tassa aparabhāge ito aṭṭhārasakappasatamatthake ekasmiṃ kappe  ^b^piyadassī, atthadassī,  dhammadassī^eb^ti tayo buddhā  nibbattiṃsu. ^b^piyadassissa^eb^pi bhagavato tayo sāvakasannipātā.  paṭhame koṭisatasahassaṃ bhikkhū ahesuṃ, dutiye navutikoṭiyo, tatiye  asītikoṭiyo. tadā bodhisatto kassapo nāma māṇavo tiṇṇaṃ  vedānaṃ pāraṅgato hutvā satthu dhammadesanaṃ sutvā  koṭisatasahassadhanapariccāgena saṅghārāmaṃ kāretvā saraṇesu ca sīlesu  ca patiṭṭhāsi. atha naṃ satthā ``aṭṭhārasakappasataccayena buddho  bhavissatī''ti byākāsi. tassa bhagavato anomaṃ nāma nagaraṃ  ahosi, pitā sudinno nāma rājā, mātā candā nāma, pālito ca  sabbadassī ca dve ^a^V1.0051^ea^ aggasāvakā, sobhito nāmupaṭṭhāko, sujātā ca  dhammadinnā ca dve aggasāvikā, kakudharukkho bodhi, sarīraṃ  asītihatthubbedhaṃ ahosi, navuti vassasahassaṃ āyūti. </p>
              <p>[21] ``sujātassa ^a^M1.0049^ea^ aparena, sayambhū lokanāyako. </p>
              <p>[22] durāsado asamasamo, piyadassī mahāyaso''ti..  (bu0 vaṃ0 15.1). </p>
            </h4>
          </h3>
          <h3>
            <h3n> atthadassī buddho</h3n>
            <h4>
              <h4n> </h4n>
              <p>[03] tassa aparabhāge ^b^atthadassī^eb^ nāma bhagavā udapādi.  tassāpi tayo sāvakasannipātā. paṭhame aṭṭhanavuti  bhikkhusatasahassāni ahesuṃ, dutiye aṭṭhāsītisatasahassāni, tathā  tatiye. tadā bodhisatto susīmo nāma mahiddhiko tāpaso hutvā  devalokato mandāravapupphacchattaṃ āharitvā satthāraṃ pūjesi, sopi naṃ  ``anāgate buddho ^a^P0.0043^ea^ bhavissatī''ti byākāsi. tassa  bhagavato sobhanaṃ nāma nagaraṃ ahosi, sāgaro nāma rājā pitā,  sudassanā nāma mātā, santo ca upasanto ca dve aggasāvakā, abhayo  nāmupaṭṭhāko, dhammā ca sudhammā ca dve aggasāvikā, campakarukkho  bodhi, sarīraṃ asītihatthubbedhaṃ ahosi, sarīrappabhā samantato  sabbakālaṃ yojanamattaṃ pharitvā aṭṭhāsi, āyu vassasatasahassanti. </p>
              <p>[21] ``tattheva maṇḍakappamhi, atthadassī narāsabho. </p>
              <p>[22] mahātamaṃ nihantvāna, patto sambodhimuttama''nti..  (bu0 vaṃ0 16.1). </p>
            </h4>
          </h3>
          <h3>
            <h3n> dhammadassī buddho</h3n>
            <h4>
              <h4n> </h4n>
              <p>[03] tassa aparabhāge ^b^dhammadassī^eb^ nāma satthā udapādi.  tassāpi tayo sāvakasannipātā. paṭhame koṭisataṃ bhikkhū ahesuṃ,  dutiye navutikoṭiyo, tatiye asītikoṭiyo. tadā bodhisatto  sakko devarājā hutvā dibbagandhapupphehi ca dibbatūriyehi ca pūjaṃ  akāsi, sopi naṃ satthā ``anāgate buddho bhavissatī''ti byākāsi.  tassa bhagavato saraṇaṃ nāma nagaraṃ ahosi, pitā saraṇo nāma  rājā, mātā sunandā nāma devī, padumo ca phussadevo ca dve  aggasāvakā, sunetto nāmupaṭṭhāko, khemā ca sabbanāmā ca dve  aggasāvikā, rattaṅkurarukkho ^a^V1.0052^ea^ bodhi, ``bimbijālo''tipi vuccati,  sarīraṃ panassa asītihatthubbedhaṃ ahosi, vassasatasahassaṃ āyūti. </p>
              <p>[21] ``tattheva maṇḍakappamhi, dhammadassī mahāyaso. </p>
              <p>[22] tamandhakāraṃ vidhamitvā, atirocati sadevake''ti..  (bu0 vaṃ0 17.1). </p>
            </h4>
          </h3>
          <h3>
            <h3n> siddhattho buddho</h3n>
            <h4>
              <h4n> </h4n>
              <p>[03] tassa ^a^M1.0050^ea^ aparabhāge ito catunavutikappamatthake ekasmiṃ kappe  ekova ^b^siddhattho^eb^ nāma sammāsambuddho udapādi. tassāpi tayo  sāvakasannipātā. paṭhamasannipāte koṭisataṃ bhikkhū ahesuṃ, dutiye  navutikoṭiyo, tatiye asītikoṭiyo. tadā bodhisatto uggatejo  abhiññābalasampanno maṅgalo nāma tāpaso hutvā mahājambuphalaṃ  āharitvā tathāgatassa adāsi. satthā taṃ phalaṃ paribhuñjitvā  ``catunavutikappamatthake buddho bhavissatī''ti byākāsi. tassa  bhagavato nagaraṃ vebhāraṃ nāma ahosi, pitā jayaseno nāma rājā,  mātā suphassā nāma devī, sambalo ca sumitto ca dve aggasāvakā,  revato nāmupaṭṭhāko, sīvalā ca surāmā ca dve aggasāvikā ^a^P0.0044^ea^,  kaṇikārarukkho bodhi, sarīraṃ saṭṭhihatthubbedhaṃ ahosi,  vassasatasahassaṃ āyūti. </p>
              <p>[21] ``dhammadassissa aparena, siddhattho lokanāyako. </p>
              <p>[22] nihanitvā tamaṃ sabbaṃ, sūriyo abbhuggato yathā''ti..  (bu0 vaṃ0 18.1). </p>
            </h4>
          </h3>
          <h3>
            <h3n> tisso buddho</h3n>
            <h4>
              <h4n> </h4n>
              <p>[03] tassa aparabhāge ito dvānavutikappamatthake ^b^tisso   phusso^eb^ti ekasmiṃ kappe dve buddhā nibbattiṃsu.  ^b^tissassa^eb^ bhagavato tayo sāvakasannipātā. paṭhamasannipāte  bhikkhūnaṃ koṭisataṃ ahosi, dutiye navutikoṭiyo, tatiye  asītikoṭiyo. tadā bodhisatto mahābhogo mahāyaso sujāto nāma  khattiyo hutvā isipabbajjaṃ pabbajitvā mahiddhikabhāvaṃ patvā ``buddho  uppanno''ti sutvā dibbamandāravapadumapāricchattakapupphāni ādāya  catuparisamajjhe gacchantaṃ tathāgataṃ ^a^V1.0053^ea^ pūjesi, ākāse pupphavitānaṃ akāsi.  sopi naṃ satthā ``ito dvenavutikappamatthake buddho bhavissatī''ti  byākāsi. tassa bhagavato khemaṃ nāma nagaraṃ ahosi, pitā  janasandho nāma khattiyo, mātā padumā nāma devī, brahmadevo ca  udayo ca dve aggasāvakā, sumano nāmupaṭṭhāko, phussā ca sudattā ca  dve aggasāvikā, asanarukkho bodhi, sarīraṃ saṭṭhihatthubbedhaṃ ahosi,  vassasatasahassaṃ āyūti. </p>
              <p>[21] ``siddhatthassa aparena, asamo appaṭipuggalo. </p>
              <p>[22] anantatejo amitayaso, tisso lokagganāyako''ti..  (bu0 vaṃ0 19.1). </p>
            </h4>
          </h3>
          <h3>
            <h3n> phusso buddho</h3n>
            <h4>
              <h4n> </h4n>
              <p>[03] tassa ^a^M1.0051^ea^ aparabhāge ^b^phusso^eb^ nāma satthā udapādi. tassāpi  tayo sāvakasannipātā. paṭhamasannipāte saṭṭhi bhikkhusatasahassāni  ahesuṃ, dutiye paṇṇāsa, tatiye dvattiṃsa. tadā bodhisatto vijitāvī  nāma khattiyo hutvā mahārajjaṃ pahāya satthu santike pabbajitvā tīṇi  piṭakāni uggahetvā mahājanassa dhammakathaṃ kathesi, sīlapāramiñca  pūresi. sopi naṃ ``buddho bhavissatī''ti byākāsi. tassa  bhagavato kāsi nāma nagaraṃ ahosi, jayaseno nāma rājā pitā,  sirimā nāma mātā, surakkhito ca dhammaseno ca dve aggasāvakā,  sabhiyo nāmupaṭṭhāko, cālā ca upacālā ca dve aggasāvikā,  āmalakarukkho bodhi, sarīraṃ aṭṭhapaṇṇāsahatthubbedhaṃ ahosi, navuti  vassasahassāni āyūti. </p>
              <p>[21] ``tattheva ^a^P0.0045^ea^ maṇḍakappamhi, ahu satthā  anuttaro. </p>
              <p>[22] anūpamo asamasamo, phusso lokagganāyako''ti..  (bu0 vaṃ0 20.1). </p>
            </h4>
          </h3>
          <h3>
            <h3n> vipassī buddho</h3n>
            <h4>
              <h4n> </h4n>
              <p>[03] tassa aparabhāge ito ekanavutikappe ^b^vipassī^eb^ nāma  bhagavā udapādi. tassāpi tayo sāvakasannipātā. paṭhamasannipāte  aṭṭhasaṭṭhi bhikkhusatasahassaṃ ahosi, dutiye ekasatasahassaṃ, tatiye  asītisahassāni. tadā bodhisatto mahiddhiko mahānubhāvo atulo  nāma nāgarājā hutvā ^a^V1.0054^ea^ sattaratanakhacitaṃ sovaṇṇamayaṃ mahāpīṭhaṃ bhagavato  adāsi. sopi naṃ ``ito ekanavutikappe buddho bhavissatī''ti  byākāsi. tassa bhagavato bandhumatī nāma nagaraṃ ahosi, bandhumā  nāma rājā pitā, bandhumatī nāma mātā, khaṇḍo ca tisso ca dve  aggasāvakā, asoko nāmupaṭṭhāko, candā ca candamittā ca dve  aggasāvikā, pāṭalirukkho bodhi, sarīraṃ asītihatthubbedhaṃ ahosi,  sarīrappabhā sadā satta yojanāni pharitvā aṭṭhāsi, asīti  vassasahassāni āyūti. </p>
              <p>[21] ``phussassa ca aparena, sambuddho dvipaduttamo. </p>
              <p>[22] vipassī nāma nāmena, loke uppajji cakkhumā''ti..  (bu0 vaṃ0 21.1). </p>
            </h4>
          </h3>
          <h3>
            <h3n> sikhī buddho</h3n>
            <h4>
              <h4n> </h4n>
              <p>[03] tassa ^a^M1.0052^ea^ aparabhāge ito ekattiṃsakappe ^b^sikhī ca  vessabhū^eb^cāti dve buddhā ahesuṃ. ^b^sikhissā^eb^pi bhagavato tayo  sāvakasannipātā. paṭhamasannipāte bhikkhusatasahassaṃ ahosi, dutiye  asītisahassāni, tatiye sattatisahassāni. tadā bodhisatto  arindamo nāma rājā hutvā buddhappamukhassa bhikkhusaṅghassa sacīvaraṃ  mahādānaṃ pavattetvā sattaratanapaṭimaṇḍitaṃ hatthiratanaṃ datvā hatthippamāṇaṃ  katvā kappiyabhaṇḍaṃ adāsi. sopi naṃ satthā ``ito ekattiṃsakappe  buddho bhavissatī''ti byākāsi. tassa pana bhagavato aruṇavatī  nāma nagaraṃ ahosi, aruṇo nāma khattiyo pitā, pabhāvatī nāma  mātā, abhibhū ca sambhavo ca dve aggasāvakā, khemaṅkaro nāmupaṭṭhāko,  sakhilā ca padumā ca dve aggasāvikā, puṇḍarīkarukkho bodhi, sarīraṃ  sattatihatthubbedhaṃ ahosi, sarīrappabhā yojanattayaṃ pharitvā aṭṭhāsi,  sattati vassasahassāni āyūti. </p>
              <p>[21] ``vipassissa ^a^P0.0046^ea^ aparena, sambuddho  dvipaduttamo. </p>
              <p>[22] sikhivhayo āsi jino, asamo appaṭipuggalo''ti..  (bu0 vaṃ0 22.1). </p>
            </h4>
          </h3>
          <h3>
            <h3n> vessabhū buddho</h3n>
            <h4>
              <h4n> </h4n>
              <p>[03] tassa ^a^V1.0055^ea^ aparabhāge ^b^vessabhū^eb^ nāma satthā udapādi. tassāpi  tayo sāvakasannipātā. paṭhamasannipāte asīti bhikkhusahassāni  ahesuṃ, dutiye sattati, tatiye saṭṭhi. tadā bodhisatto sudassano  nāma rājā hutvā buddhappamukhassa bhikkhusaṅghassa sacīvaraṃ mahādānaṃ  datvā tassa santike pabbajitvā ācāraguṇasampanno buddharatane  cittīkārapītibahulo ahosi. sopi naṃ bhagavā ``ito  ekattiṃsakappe buddho bhavissatī''ti byākāsi. tassa pana bhagavato  anomaṃ nāma nagaraṃ ahosi, suppatīto nāma rājā pitā, yasavatī  nāma mātā, soṇo ca uttaro ca dve aggasāvakā, upasanto  nāmupaṭṭhāyo, rāmā ca surāmā ca dve aggasāvikā, sālarukkho bodhi,  sarīraṃ saṭṭhihatthubbedhaṃ ahosi, saṭṭhi vassasahassāni āyūti. </p>
              <p>[21] ``tattheva maṇḍakappamhi, asamo appaṭipuggalo. </p>
              <p>[22] vessabhū nāma nāmena, loke uppajji so jino''ti..  (bu0 vaṃ0 23.1). </p>
            </h4>
          </h3>
          <h3>
            <h3n> kakusandho buddho</h3n>
            <h4>
              <h4n> </h4n>
              <p>[03] tassa ^a^M1.0053^ea^ aparabhāge imasmiṃ kappe cattāro buddhā nibbattā  ^b^kakusandho, koṇāgamano, kassapo, amhākaṃ bhagavā^eb^ti.  ^b^kakusandhassa^eb^ bhagavato ekova sāvakasannipāto, tattha cattālīsa  bhikkhusahassāni ahesuṃ. tadā bodhisatto khemo nāma rājā hutvā  buddhappamukhassa bhikkhusaṅghassa sapattacīvaraṃ mahādānañceva  añjanādibhesajjāni ca datvā satthu dhammadesanaṃ sutvā pabbaji.  sopi naṃ satthā ``buddho bhavissatī''ti byākāsi. kakusandhassa  pana bhagavato khemaṃ nāma nagaraṃ ahosi, aggidatto nāma brāhmaṇo  pitā, visākhā nāma brāhmaṇī mātā, vidhuro ca sañjīvo ca dve  aggasāvakā, buddhijo nāmupaṭṭhāko, sāmā ca campā ca dve  aggasāvikā, mahāsirīsarukkho bodhi, sarīraṃ cattālīsahatthubbedhaṃ  ahosi, cattālīsa vassasahassāni āyūti. </p>
              <p>[21] ``vessabhussa aparena, sambuddho dvipaduttamo. </p>
              <p>[22] kakusandho nāma nāmena, appameyyo durāsado''ti..  (bu0 vaṃ0 24.1). </p>
            </h4>
          </h3>
          <h3>
            <h3n> koṇāgamano buddho</h3n>
            <h4>
              <h4n> </h4n>
              <p>[03] tassa ^a^V1.0056^ea^ ^a^P0.0047^ea^ aparabhāge ^b^koṇāgamano^eb^ nāma satthā  udapādi. tassāpi ekova sāvakasannipāto, tattha tiṃsa  bhikkhusahassāni ahesuṃ. tadā bodhisatto pabbato nāma rājā hutvā  amaccagaṇaparivuto satthu santikaṃ gantvā dhammadesanaṃ sutvā buddhappamukhaṃ  bhikkhusaṅghaṃ nimantetvā mahādānaṃ pavattetvā  pattuṇṇacīnapaṭakoseyyakambaladukūlāni ceva suvaṇṇapaṭikañca datvā  satthu santike pabbaji. sopi naṃ satthā ``buddho bhavissatī''ti  byākāsi. tassa bhagavato sobhavatī nāma nagaraṃ ahosi, yaññadatto  nāma brāhmaṇo pitā, uttarā nāma brāhmaṇī mātā, bhiyyaso ca uttaro  ca dve aggasāvakā, sotthijo nāmupaṭṭhāko, samuddā ca uttarā ca dve  aggasāvikā, udumbararukkho bodhi, sarīraṃ tiṃsahatthubbedhaṃ ahosi,  tiṃsa vassasahassāni āyūti. </p>
              <p>[21] ``kakusandhassa aparena, sambuddho dvipaduttamo. </p>
              <p>[22] koṇāgamano nāma jino, lokajeṭṭho narāsabho''ti..  (bu0 vaṃ0 25.1). </p>
            </h4>
          </h3>
          <h3>
            <h3n> kassapo buddho</h3n>
            <h4>
              <h4n> </h4n>
              <p>[03] tassa ^a^M1.0054^ea^ aparabhāge ^b^kassapo^eb^ nāma satthā udapādi.  tassāpi ekova sāvakasannipāto, tattha vīsati bhikkhusahassāni  ahesuṃ. tadā bodhisatto jotipālo nāma māṇavo hutvā tiṇṇaṃ  vedānaṃ pāragū bhūmiyañceva antalikkhe ca pākaṭo ghaṭikārassa  kumbhakārassa mitto ahosi. so tena saddhiṃ satthāraṃ upasaṅkamitvā  dhammakathaṃ sutvā pabbajitvā āraddhavīriyo tīṇi piṭakāni uggahetvā  vattāvattasampattiyā buddhasāsanaṃ sobhesi. sopi naṃ satthā ``buddho  bhavissatī''ti byākāsi. tassa bhagavato jātanagaraṃ bārāṇasī nāma  ahosi, brahmadatto nāma brāhmaṇo pitā, dhanavatī nāma brāhmaṇī mātā,  tisso ca bhāradvājo ca dve aggasāvakā, sabbamitto nāmupaṭṭhāko,  anuḷā ca uruveḷā ca dve aggasāvikā, nigrodharukkho bodhi, sarīraṃ  vīsatihatthubbedhaṃ ahosi, vīsati vassasahassāni āyūti. </p>
              <p>[21] ``koṇāgamanassa aparena, sambuddho dvipaduttamo. </p>
              <p>[22] kassapo nāma gottena, dhammarājā pabhaṅkaro''ti..  (bu0 vaṃ0 26.1).</p>
              <p>[03] yasmiṃ ^a^V1.0057^ea^ ^a^P0.0048^ea^ pana kappe dīpaṅkaradasabalo udapādi,  tasmiṃ aññepi tayo buddhā ahesuṃ. tesaṃ santike bodhisattassa  byākaraṇaṃ natthi, tasmā te idha na dassitā. aṭṭhakathāyaṃ pana  taṇhaṅkarato paṭṭhāya sabbepi buddhe dassetuṃ idaṃ vuttaṃ -- </p>
              <p>[21] ``taṇhaṅkaro medhaṅkaro, athopi saraṇaṅkaro. </p>
              <p>[22] dīpaṅkaro ca sambuddho, koṇḍañño dvipaduttamo.. </p>
              <p>[21] ``maṅgalo ca sumano ca, revato sobhito muni. </p>
              <p>[22] anomadassī padumo, nārado padumuttaro.. </p>
              <p>[21] ``sumedho ca sujāto ca, piyadassī mahāyaso. </p>
              <p>[22] atthadassī dhammadassī, siddhattho lokanāyako.. </p>
              <p>[21] ``tisso phusso ca sambuddho, vipassī sikhī vessabhū. </p>
              <p>[22] kakusandho koṇāgamano, kassapo cāpi nāyako.. </p>
              <p>[21] ``ete ahesuṃ sambuddhā, vītarāgā samāhitā. </p>
              <p>[27] sataraṃsīva uppannā, mahātamavinodanā. </p>
              <p>[22] jalitvā aggikhandhāva, nibbutā te sasāvakā''ti.. </p>
            </h4>
          </h3>
          <h3>
            <h3n> gotamo buddho</h3n>
            <h4>
              <h4n> </h4n>
              <p>[03] tattha ^a^M1.0055^ea^ amhākaṃ bodhisatto dīpaṅkarādīnaṃ catuvīsatiyā buddhānaṃ  santike adhikāraṃ karonto kappasatasahassādhikāni cattāri  asaṅkhyeyyāni āgato. kassapassa pana bhagavato orabhāge ṭhapetvā  imaṃ sammāsambuddhaṃ añño buddho nāma natthi. iti ^b^dīpaṅkarādīnaṃ  catuvīsatiyā buddhānaṃ^eb^ santike laddhabyākaraṇo pana bodhisatto yenena  -- </p>
              <p>[21] ``manussattaṃ ^a^V1.0058^ea^ liṅgasampatti, hetu satthāradassanaṃ. </p>
              <p>[27] pabbajjā guṇasampatti, adhikāro ca chandatā. </p>
              <p>[22] aṭṭhadhammasamodhānā, abhinīhāro samijjhatī''ti..  (bu0 vaṃ0 2.59) -- </p>
              <p>[25] ime aṭṭha dhamme samodhānetvā dīpaṅkarapādamūle  katābhinīhārena ``handa buddhakare dhamme, vicināmi ito cito''ti  ussāhaṃ katvā ``vicinanto tadā dakkhiṃ, paṭhamaṃ dānapārami''nti  ^a^P0.0049^ea^ dānapāramitādayo buddhakārakadhammā diṭṭhā, pūrentoyeva  yāva vessantarattabhāvo āgami. āgacchanto ca ye te  katābhinīhārānaṃ bodhisattānaṃ ānisaṃsā saṃvaṇṇitā -- </p>
              <p>[21] ``evaṃ sabbaṅgasampannā, bodhiyā niyatā narā. </p>
              <p>[22] saṃsaraṃ dīghamaddhānaṃ, kappakoṭisatehipi.. </p>
              <p>[21] ``avīcimhi nuppajjanti, tathā lokantaresu ca. </p>
              <p>[22] nijjhāmataṇhā khuppipāsā, na honti kālakañjikā.. </p>
              <p>[21] ``na honti khuddakā pāṇā, uppajjantāpi duggatiṃ. </p>
              <p>[22] jāyamānā manussesu, jaccandhā na bhavanti te.. </p>
              <p>[21] ``sotavekallatā natthi, na bhavanti mūgapakkhikā. </p>
              <p>[22] itthibhāvaṃ na gacchanti, ubhatobyañjanapaṇḍakā.. </p>
              <p>[21] ``na bhavanti pariyāpannā, bodhiyā niyatā narā. </p>
              <p>[22] muttā ānantarikehi, sabbattha suddhagocarā.. </p>
              <p>[21] ``micchādiṭṭhiṃ na sevanti, kammakiriyadassanā. </p>
              <p>[22] vasamānāpi saggesu, asaññaṃ nupapajjare.. </p>
              <p>[21] ``suddhāvāsesu devesu, hetu nāma na vijjati. </p>
              <p>[27] nekkhammaninnā sappurisā, visaṃyuttā bhavābhave. </p>
              <p>[22] caranti lokatthacariyāyo, pūrenti sabbapāramī''ti..</p>
              <p>[03] te ^a^M1.0056^ea^ ^a^V1.0059^ea^ ānisaṃse adhigantvāva āgato. pāramiyo pūrentassa  cassa akittibrāhmaṇakāle, saṅkhabrāhmaṇakāle, dhanañcayarājakāle,  mahāsudassanarājakāle, mahāgovindakāle, nimimahārājakāle,  candakumārakāle, visayhaseṭṭhikāle, sivirājakāle,  vessantararājakāleti dānapāramitāya pūritattabhāvānaṃ parimāṇaṃ nāma  natthi. ekantena panassa sasapaṇḍitajātake -- </p>
              <p>[21] ``bhikkhāya upagataṃ disvā, sakattānaṃ pariccajiṃ. </p>
              <p>[22] dānena me samo natthi, esā me dānapāramī''ti..  (cariyā0 1ṭassuddāna) -- </p>
              <p>[25] evaṃ attapariccāgaṃ karontassa ^b^dānapāramitā^eb^  paramatthapāramī nāma jātā. tathā sīlavanāgarājakāle,  campeyyanāgarājakāle, bhūridattanāgarājakāle, chaddantanāgarājakāle,  jayaddisarājaputtakāle, alīnasattukumārakāleti sīlapāramitāya  pūritattabhāvānaṃ ^a^P0.0050^ea^ parimāṇaṃ nāma natthi. ekantena  panassa saṅkhapālajātake -- </p>
              <p>[21] ``sūlehi vijjhayantopi, koṭṭiyantopi sattibhi. </p>
              <p>[22] bhojaputte na kuppāmi, esā me sīlapāramī''ti..  (cariyā0 2.91) -- </p>
              <p>[25] evaṃ attapariccāgaṃ karontassa ^b^sīlapāramitā^eb^  paramatthapāramī nāma jātā. tathā somanassakumārakāle,  hatthipālakumārakāle, ayogharapaṇḍitakāleti mahārajjaṃ pahāya  nekkhammapāramitāya pūritattabhāvānaṃ parimāṇaṃ nāma natthi. ekantena  panassa cūḷasutasomajātake -- </p>
              <p>[21] ``mahārajjaṃ hatthagataṃ, kheḷapiṇḍaṃva chaḍḍayiṃ. </p>
              <p>[22] cajato na hoti lagganaṃ, esā me nekkhammapāramī''ti..  -- </p>
              <p>[25] evaṃ nissaṅgatāya rajjaṃ chaḍḍetvā nikkhamantassa  ^b^nekkhammapāramitā^eb^ paramatthapāramī nāma jātā. tathā  vidhurapaṇḍitakāle, mahāgovindapaṇḍitakāle, kuddālapaṇḍitakāle,  arakapaṇḍitakāle, bodhiparibbājakakāle, mahosadhapaṇḍitakāleti  paññāpāramitāya pūritattabhāvānaṃ parimāṇaṃ nāma natthi. ekantena  panassa sattubhastajātake senakapaṇḍitakāle -- </p>
              <p>[21] ``paññāya ^a^M1.0057^ea^ ^a^V1.0060^ea^ vicinantohaṃ, brāhmaṇaṃ mocayiṃ dukhā. </p>
              <p>[22] paññāya me samo natthi, esā me paññāpāramī''ti..  -- </p>
              <p>[25] antobhastagataṃ sappaṃ dassentassa ^b^paññāpāramitā^eb^  paramatthapāramī nāma jātā. tathā vīriyapāramitādīnampi  pūritattabhāvānaṃ parimāṇaṃ nāma natthi. ekantena panassa  mahājanakajātake -- </p>
              <p>[21] ``atīradassī jalamajjhe, hatā sabbeva mānusā. </p>
              <p>[22] cittassa aññathā natthi, esā me vīriyapāramī''ti..  -- </p>
              <p>[25] evaṃ mahāsamuddaṃ tarantassa ^b^vīriyapāramitā^eb^  paramatthapāramī nāma jātā. khantivādijātake -- </p>
              <p>[21] ``acetanaṃva koṭṭente, tiṇhena pharasunā mamaṃ. </p>
              <p>[22] kāsirāje na kuppāmi, esā me khantipāramī''ti..  -- </p>
              <p>[25] evaṃ ^a^P0.0051^ea^ acetanabhāvena viya mahādukkhaṃ  adhivāsentassa ^b^khantipāramitā^eb^ paramatthapāramī nāma jātā.  mahāsutasomajātake -- </p>
              <p>[21] ``saccavācaṃ anurakkhanto, cajitvā mama jīvitaṃ. </p>
              <p>[22] mocesiṃ ekasataṃ khattiye, esā me saccapāramī''ti..  -- </p>
              <p>[25] evaṃ jīvitaṃ cajitvā saccamanurakkhantassa  ^b^saccapāramitā^eb^ paramatthapāramī nāma jātā. mūgapakkhajātake -- </p>
              <p>[21] ``mātāpitā na me dessā, napi dessaṃ mahāyasaṃ. </p>
              <p>[22] sabbaññutaṃ piyaṃ mayhaṃ, tasmā vatamadhiṭṭhahi''nti..  (cariyā0 3.65) -- </p>
              <p>[25] evaṃ jīvitampi cajitvā vataṃ adhiṭṭhahantassa  ^b^adhiṭṭhānapāramitā^eb^ paramatthapāramī nāma jātā.  suvaṇṇasāmajātake -- </p>
              <p>[21] ``na ^a^V1.0061^ea^ maṃ koci uttasati, napihaṃ bhāyāmi kassaci. </p>
              <p>[22] mettābalenupatthaddho, ramāmi pavane tadā''ti..  (cariyā0 3.113) -- </p>
              <p>[25] evaṃ jīvitampi anoloketvā mettāyantassa  ^b^mettāpāramitā^eb^ paramatthapāramī nāma jātā. lomahaṃsajātake -- </p>
              <p>[21] ``susāne ^a^M1.0058^ea^ seyyaṃ kappemi, chavaṭṭhikaṃ upanidhāyahaṃ. </p>
              <p>[22] gāmaṇḍalā upāgantvā, rūpaṃ dassentinappaka''nti..  (cariyā0 3.119) -- </p>
              <p>[25] evaṃ gāmadārakesu niṭṭhubhanādīhi ceva  mālāgandhūpahārādīhi ca sukhadukkhaṃ uppādentesupi upekkhaṃ  anativattentassa ^b^upekkhāpāramitā^eb^ paramatthapāramī nāma jātā.  ayamettha saṅkhepo. vitthārato panesa attho cariyāpiṭakato  gahetabboti. evaṃ pāramiyo pūretvā vessantarattabhāve ṭhito -- </p>
              <p>[21] ``acetanāyaṃ pathavī, aviññāya sukhaṃ dukhaṃ. </p>
              <p>[22] sāpi dānabalā mayhaṃ, sattakkhattuṃ pakampathā''ti..  (cariyā0 1.124) -- </p>
              <p>[25] evaṃ ^a^P0.0052^ea^ mahāpathavikampanādīni mahāpuññāni  karitvā āyupariyosāne tato cuto tusitabhavane nibbatti. iti  dīpaṅkarapādamūlato paṭṭhāya yāva ayaṃ tusitapure nibbatti, ettakaṃ ṭhānaṃ  ^b^dūrenidānaṃ^eb^ nāmāti veditabbaṃ. </p>
              <p>[06] dūrenidānakathā niṭṭhitā. </p>
            </h4>
          </h3>
        </h2>
        <h2>
          <h2n> 2. avidūrenidānakathā </h2n>
          <h3>
            <h3n> </h3n>
            <h4>
              <h4n> </h4n>
              <p>[01] tusitapure ^a^V1.0062^ea^ vasanteyeva pana bodhisatte buddhakolāhalaṃ nāma  udapādi. lokasmiñhi ^b^tīṇi kolāhalāni^eb^ mahantāni  uppajjanti kappakolāhalaṃ, buddhakolāhalaṃ, cakkavattikolāhalanti.  tattha ``vassasatasahassaccayena kappuṭṭhānaṃ bhavissatī''ti lokabyūhā  nāma kāmāvacaradevā muttasirā vikiṇṇakesā rudamukhā assūni  hatthehi puñchamānā rattavatthanivatthā ativiya virūpavesadhārino hutvā  manussapathe vicarantā evaṃ ārocenti -- ``mārisā, ito  vassasatasahassaccayena kappuṭṭhānaṃ bhavissati, ayaṃ loko  vinassissati, mahāsamuddopi sussissati, ayañca mahāpathavī sineru  ca pabbatarājā uḍḍayhissanti vinassissanti, yāva brahmalokā  lokavināso bhavissati, mettaṃ mārisā, bhāvetha, karuṇaṃ, muditaṃ,  upekkhaṃ mārisā, bhāvetha, mātaraṃ ^a^M1.0059^ea^ upaṭṭhahatha, pitaraṃ upaṭṭhahatha, kule  jeṭṭhāpacāyino hothā''ti. idaṃ ^b^kappakolāhalaṃ^eb^ nāma.  ``vassasahassaccayena pana sabbuññubuddho loke uppajjissatī''ti  lokapāladevatā ``ito, mārisā, vassasahassaccayena sabbaññubuddho  loke uppajjissatī''ti ugghosentiyo āhiṇḍanti. idaṃ  ^b^buddhakolāhalaṃ^eb^ nāma. ``vassasatassaccayena cakkavattirājā  uppajjissatī''ti devatāyo ``ito mārisā vassasataccayena  cakkavattirājā loke uppajjissatī''ti ugghosentiyo āhiṇḍanti.  idaṃ ^b^cakkavattikolāhalaṃ^eb^ nāma. imāni tīṇi kolāhalāni  mahantāni honti.</p>
              <p>[03] tesu buddhakolāhalasaddaṃ sutvā sakaladasasahassacakkavāḷadevatā  ekato sannipatitvā ``asuko nāma satto buddho bhavissatī''ti  ñatvā taṃ upasaṅkamitvā āyācanti. āyācamānā ca pubbanimittesu  uppannesu āyācanti. tadā pana sabbāpi tā ekekacakkavāḷe  cātumahārājasakkasuyāmasantusitasunimmitavasavattimahābrahmehi ^a^P0.0053^ea^  saddhiṃ ekacakkavāḷe sannipatitvā tusitabhavane bodhisattassa  santikaṃ gantvā ``mārisa, tumhehi dasa pāramiyo pūrentehi na  sakkasampattiṃ, na mārabrahmacakkavattisampattiṃ patthentehi pūritā,  lokanittharaṇatthāya pana sabbaññutaṃ patthentehi pūritā, so vo dāni  kālo, mārisa, buddhattāya, samayo, mārisa, buddhattāyā''ti yāciṃsu.</p>
              <p>[03] atha mahāsatto devatānaṃ paṭiññaṃ adatvāva  kāladīpadesakulajanettiāyuparicchedavasena ^b^pañcamahāvilokanaṃ^eb^  nāma vilokesi. tattha ``kālo nu kho, akālo nu kho''ti  paṭhamaṃ kālaṃ vilokesi. tattha vassasatasahassato uddhaṃ  vaḍḍhitāayukālo kālo nāma na hoti. kasmā? tadā ^a^V1.0063^ea^ hi sattānaṃ  jātijarāmaraṇāni na paññāyanti. buddhānañca dhammadesanā  tilakkhaṇamuttā nāma natthi. tesaṃ ``aniccaṃ dukkhaṃ anattā''ti  kathentānaṃ ``kiṃ nāmetaṃ kathentī''ti neva sotabbaṃ na saddhātabbaṃ  maññanti, tato abhisamayo na hoti, tasmiṃ asati aniyyānikaṃ  sāsanaṃ hoti. tasmā so akālo. vassasatato ūnāayukālopi  kālo nāma na hoti. kasmā? tadā hi sattā ussannakilesā  honti, ussannakilesānañca dinno ovādo ^a^M1.0060^ea^ ovādaṭṭhāne na tiṭṭhati,  udake daṇḍarāji viya khippaṃ vigacchati. tasmā sopi akālo.  vassasatasahassato pana paṭṭhāya heṭṭhā, vassasatato paṭṭhāya uddhaṃ āyukālo  kālo nāma. tadā ca vassasatāyukālo, atha mahāsatto  ``nibbattitabbakālo''ti kālaṃ passi.</p>
              <p>[03] tato dīpaṃ vilokento saparivāre cattāro dīpe oloketvā  ``tīsu dīpesu buddhā na nibbattanti, jambudīpeyeva nibbattantī''ti  dīpaṃ passi.</p>
              <p>[03] tato ``jambudīpo nāma mahā, dasayojanasahassaparimāṇo,  katarasmiṃ nu kho padese buddhā nibbattantī''ti okāsaṃ vilokento  majjhimadesaṃ passi. majjhimadeso nāma ``puratthimāya disāya  gajaṅgalaṃ nāma nigamo, tassa parena mahāsālā, tato parā paccantimā  janapadā, orato majjhe. puratthimadakkhiṇāya disāya sallavatī nāma  nadī, tato parā paccantimā janapadā, orato majjhe. dakkhiṇāya  disāya setakaṇṇikaṃ nāma nigamo, tato parā paccantimā janapadā,  orato majjhe. pacchimāya disāya thūṇaṃ nāma brāhmaṇagāmo, tato  parā paccantimā janapadā, orato majjhe. uttarāya disāya  usīraddhajo nāma pabbato, tato parā paccantimā janapadā, orato  majjhe''ti evaṃ vinaye (mahāva0 259) vutto padeso ^a^P0.0054^ea^.  so āyāmato tīṇi yojanasatāni, vitthārato aḍḍhateyyāni,  parikkhepato nava yojanasatānīti etasmiṃ padese buddhā, paccekabuddhā,  aggasāvakā, asīti mahāsāvakā, cakkavattirājāno, aññe ca  mahesakkhā khattiyabrāhmaṇagahapatimahāsālā uppajjanti. idañcettha  kapilavatthu nāma nagaraṃ, tattha mayā nibbattitabbanti niṭṭhaṃ agamāsi.</p>
              <p>[03] tato kulaṃ vilokento ``buddhā nāma vessakule vā suddakule  vā na nibbattanti. lokasammate pana khattiyakule vā brāhmaṇakule  vāti dvīsuyeva kulesu nibbattanti. idāni ca khattiyakulaṃ  lokasammataṃ, tattha nibbattissāmi. suddhodano nāma rājā me pitā  bhavissatī''ti kulaṃ passi.</p>
              <p>[03] tato ^a^M1.0061^ea^ ^a^V1.0064^ea^ mātaraṃ vilokento ``buddhamātā nāma lolā surādhuttā na  hoti, kappasatasahassaṃ pana pūritapāramī jātito paṭṭhāya  akhaṇḍapañcasīlāyeva hoti. ayañca mahāmāyā nāma devī edisī,  ayaṃ me mātā bhavissati. kittakaṃ panassā āyūti dasannaṃ māsānaṃ  upari satta divasānī''ti passi.</p>
              <p>[03] iti imaṃ pañcamahāvilokanaṃ viloketvā ``kālo me,  mārisā, buddhabhāvāyā''ti devatānaṃ saṅgahaṃ karonto paṭiññaṃ datvā  ``gacchatha, tumhe''ti tā devatā uyyojetvā tusitadevatāhi parivuto  tusitapure nandanavanaṃ pāvisi. sabbadevalokesu hi nandanavanaṃ  atthiyeva. tattha naṃ devatā ``ito cuto sugatiṃ gaccha, ito cuto  sugatiṃ gacchā''ti pubbe katakusalakammokāsaṃ sārayamānā vicaranti.  so evaṃ devatāhi kusalaṃ sārayamānāhi parivuto tattha vicarantoyeva  cavitvā mahāmāyāya deviyā kucchismiṃ paṭisandhiṃ gaṇhi.</p>
              <p>[03] tassa āvibhāvatthaṃ ayaṃ anupubbikathā -- tadā kira  kapilavatthunagare āsāḷhinakkhattaṃ saṅghuṭṭhaṃ ahosi, mahājano  nakkhattaṃ kīḷati. mahāmāyāpi devī pure puṇṇamāya sattamadivasato  paṭṭhāya vigatasurāpānaṃ mālāgandhavibhūtisampannaṃ nakkhattakīḷaṃ  anubhavamānā sattame divase pātova uṭṭhāya gandhodakena nhāyitvā  cattāri satasahassāni vissajjetvā mahādānaṃ datvā  sabbālaṅkāravibhūsitā varabhojanaṃ bhuñjitvā uposathaṅgāni adhiṭṭhāya  alaṅkatapaṭiyattaṃ sirigabbhaṃ pavisitvā sirisayane nipannā niddaṃ  okkamamānā imaṃ supinaṃ addasa -- cattāro kira naṃ mahārājāno  sayaneneva saddhiṃ ukkhipitvā himavantaṃ netvā saṭṭhiyojanike  manosilātale ^a^P0.0055^ea^ sattayojanikassa mahāsālarukkhassa  heṭṭhā ṭhapetvā ekamantaṃ aṭṭhaṃsu. atha nesaṃ deviyo āgantvā deviṃ  anotattadahaṃ netvā manussamalaharaṇatthaṃ nhāpetvā dibbavatthaṃ  nivāsāpetvā gandhehi vilimpāpetvā dibbapupphāni piḷandhāpetvā tato  avidūre eko rajatapabbato atthi, tassa anto kanakavimānaṃ atthi,  tattha pācīnasīsakaṃ dibbasayanaṃ paññāpetvā nipajjāpesuṃ. atha  bodhisatto setavaravāraṇo hutvā tato avidūre eko suvaṇṇapabbato  atthi, tattha vicaritvā tato oruyha rajatapabbataṃ abhiruhitvā  uttaradisato āgamma rajatadāmavaṇṇāya soṇḍāya setapadumaṃ gahetvā  koñcanādaṃ naditvā kanakavimānaṃ ^a^M1.0062^ea^ pavisitvā mātusayanaṃ tikkhattuṃ  padakkhiṇaṃ katvā dakkhiṇapassaṃ phāletvā kucchiṃ paviṭṭhasadiso  ahosīti. evaṃ uttarāsāḷhanakkhattena paṭisandhiṃ gaṇhi. </p>
              <p>[01] punadivase pabuddhā devī taṃ supinaṃ rañño ārocesi.  rājā catusaṭṭhimatte brāhmaṇapāmokkhe ^a^V1.0065^ea^ pakkosāpetvā gomayaharitūpalittāya  lājādīhi katamaṅgalasakkārāya bhūmiyā mahārahāni āsanāni  paññāpetvā tattha nisinnānaṃ brāhmaṇānaṃ sappimadhusakkharābhisaṅkhatassa  varapāyāsassa suvaṇṇarajatapātiyo pūretvā suvaṇṇarajatapātīhiyeva  paṭikujjitvā adāsi, aññehi ca ahatavatthakapilagāvidānādīhi te  santappesi. atha nesaṃ sabbakāmehi santappitānaṃ brāhmaṇānaṃ supinaṃ  ārocāpetvā ``kiṃ bhavissatī''ti pucchi. brāhmaṇā āhaṃsu --  ``mā cintayi, mahārāja, deviyā te kucchimhi gabbho patiṭṭhito,  so ca kho purisagabbho, na itthigabbho, putto te bhavissati, so  sace agāraṃ ajjhāvasissati, rājā bhavissati cakkavattī. sace  agārā nikkhamma pabbajissati, buddho bhavissati loke  vivaṭacchado''ti.</p>
              <p>[03] bodhisattassa pana mātukucchimhi paṭisandhiggahaṇakkhaṇeyeva  ekappahāreneva sakaladasasahassī lokadhātu saṅkampi sampakampi  sampavedhi. ^b^dvattiṃsa pubbanimittāni^eb^ pāturahesuṃ -- dasasu  cakkavāḷasahassesu appamāṇo obhāso phari. tassa taṃ siriṃ  daṭṭhukāmā viya andhā cakkhūni paṭilabhiṃsu, badhirā saddaṃ suṇiṃsu,  mūgā samālapiṃsu, khujjā ujugattā ahesuṃ, paṅgulā padasā gamanaṃ  paṭilabhiṃsu, bandhanagatā sabbasattā andubandhanādīhi mucciṃsu,  sabbanirayesu aggī nibbāyiṃsu, pettivisayesu khuppipāsā vūpasamiṃsu,  tiracchānānaṃ bhayaṃ nāhosi, sabbasattānaṃ rogo vūpasami, sabbasattā  piyaṃvadā ahesuṃ, madhurenākārena assā hasiṃsu, vāraṇā gajjiṃsu,  sabbatūriyāni sakaṃ sakaṃ ninnādaṃ muñciṃsu, aghaṭṭitāniyeva manussānaṃ  hatthūpagādīni ābharaṇāni viraviṃsu, sabbā disā vippasannā ^a^P0.0056^ea^  ahesuṃ, sattānaṃ sukhaṃ uppādayamāno mudusītalo vāto vāyi,  akālamegho vassi, pathavitopi udakaṃ ubbhijjitvā vissandi,  pakkhino ākāsagamanaṃ vijahiṃsu, nadiyo asandamānā aṭṭhaṃsu,  mahāsamuddo madhurodako ahosi, sabbatthakameva pañcavaṇṇehi padumehi ^a^M1.0063^ea^  sañchannatalo ahosi, thalajajalajādīni sabbapupphāni pupphiṃsu,  rukkhānaṃ khandhesu khandhapadumāni, sākhāsu sākhāpadumāni, latāsu  latāpadumāni pupphiṃsu, ghanasilātalāni bhinditvā uparūpari  satapattāni hutvā daṇḍapadumāni nāma nikkhamiṃsu, ākāse  olambakapadumāni nāma nibbattiṃsu, samantato pupphavassāni vassiṃsu.  ākāse dibbatūriyāni vajjiṃsu, sakaladasasahassī lokadhātu  vaṭṭetvā vissaṭṭhamālāguḷo viya, uppīḷetvā baddhamālākalāpo viya,  alaṅkatapaṭiyattamālāsanaṃ viya ca ekamālāmālinī  vipphurantavāḷabījanī pupphadhūpagandhaparivāsitā paramasobhaggappattā  ahosi.</p>
              <p>[03] evaṃ gahitapaṭisandhikassa bodhisattassa paṭisandhiggahaṇakālato  paṭṭhāya bodhisattassa ceva bodhisattamātuyā ^a^V1.0066^ea^ ca upaddavanivāraṇatthaṃ  khaggahatthā cattāro devaputtā ārakkhaṃ gaṇhiṃsu. bodhisattassa mātuyā  purisesu rāgacittaṃ nuppajji, lābhaggayasaggappattā ca ahosi sukhinī  akilantakāyā. bodhisattañca antokucchigataṃ vippasanne maṇiratane  āvutapaṇḍusuttaṃ viya passati. yasmā ca bodhisattena vasitakucchi  nāma cetiyagabbhasadisā hoti, na sakkā aññena sattena āvasituṃ vā  paribhuñjituṃ vā, tasmā bodhisattamātā sattāhajāte bodhisatte kālaṃ  katvā tusitapure nibbatti. yathā ca aññā itthiyo dasamāse  appatvāpi atikkamitvāpi nisinnāpi nipannāpi vijāyanti, na evaṃ  bodhisattamātā. sā pana bodhisattaṃ dasamāse kucchinā pariharitvā  ṭhitāva vijāyati. ayaṃ ^b^bodhisattamātudhammatā^eb^.</p>
              <p>[03] mahāmāyāpi devī pattena telaṃ viya dasamāse kucchinā  bodhisattaṃ pariharitvā paripuṇṇagabbhā ñātigharaṃ gantukāmā  suddhodanamahārājassa ārocesi -- ``icchāmahaṃ, deva, kulasantakaṃ  devadahanagaraṃ gantu''nti. rājā ``sādhū''ti sampaṭicchitvā  kapilavatthuto yāva devadahanagarā maggaṃ samaṃ kāretvā  kadalipuṇṇaghaṭadhajapaṭākādīhi alaṅkārehi ^a^P0.0057^ea^  alaṅkārāpetvā deviṃ sovaṇṇasivikāya nisīdāpetvā amaccasahassena  ukkhipāpetvā mahantena parivārena pesesi. dvinnaṃ pana nagarānaṃ antare  ubhayanagaravāsīnampi lumbinīvanaṃ nāma maṅgalasālavanaṃ atthi.  tasmiṃ samaye mūlato paṭṭhāya yāva aggasākhā sabbaṃ ekapāliphullaṃ  ahosi, sākhantarehi ^a^M1.0064^ea^ ceva pupphantarehi ca pañcavaṇṇā bhamaragaṇā  nānappakārā ca sakuṇasaṅghā madhurassarena vikūjantā vicaranti.  sakalaṃ lumbinīvanaṃ cittalatāvanasadisaṃ, mahānubhāvassa rañño  susajjitāapānamaṇḍalaṃ viya ahosi. deviyā taṃ disvā sālavane  kīḷitukāmatā udapādi. amaccā deviṃ gahetvā sālavanaṃ pavisiṃsu.  sā maṅgalasālamūlaṃ upagantvā sālasākhaṃ gaṇhitukāmā ahosi,  sālasākhā suseditavettaggaṃ viya oṇamitvā deviyā hatthasamīpaṃ  upagañchi. sā hatthaṃ pasāretvā sākhaṃ aggahesi. tāvadeva ca  deviyā kammajavātā caliṃsu, athassā sāṇiṃ parikkhipāpetvā  mahājano paṭikkami, sālasākhaṃ gahetvā tiṭṭhamānāya eva cassā  gabbhavuṭṭhānaṃ ahosi. taṅkhaṇaññeva cattāro visuddhacittā mahābrahmāno  suvaṇṇajālaṃ ādāya sampattā. te tena suvaṇṇajālena bodhisattaṃ  sampaṭicchitvā mātu purato ṭhatvā ``attamanā, devi, hohi,  mahesakkho te putto uppanno''ti āhaṃsu.</p>
              <p>[03] yathā pana aññe sattā mātukucchito nikkhamantā paṭikūlena  asucinā makkhitā nikkhamanti, na evaṃ bodhisatto. so pana  dhammāsanato otaranto dhammakathiko viya, nisseṇito otaranto  puriso viya ca dve hatthe dve ca pāde pasāretvā ṭhitakova  mātukucchisambhavena ^a^V1.0067^ea^ kenaci asucinā amakkhito suddho visado  kāsikavatthe nikkhittamaṇiratanaṃ viya jotento mātukucchito  nikkhami. evaṃ santepi bodhisattassa ca bodhisattamātuyā ca  sakkāratthaṃ ākāsato dve udakadhārā nikkhamitvā bodhisattassa ca  bodhisattamātuyā ca sarīre utuṃ gāhāpesuṃ.</p>
              <p>[03] atha naṃ suvaṇṇajālena paṭiggahetvā ṭhitānaṃ brahmānaṃ hatthato  cattāro mahārājāno maṅgalasammatāya sukhasamphassāya ajinappaveṇiyā  gaṇhiṃsu, tesaṃ hatthato manussā dukūlacumbaṭakena gaṇhiṃsu, manussānaṃ  hatthato muccitvā pathaviyaṃ patiṭṭhāya puratthimadisaṃ olokesi,  anekāni cakkavāḷasahassāni ekaṅgaṇāni ahesuṃ. tattha devamanussā  gandhamālādīhi pūjayamānā ``mahāpurisa, idha tumhehi sadiso añño  natthi, kutettha uttaritaro''ti ^a^P0.0058^ea^ āhaṃsu. evaṃ catasso  disā ^a^M1.0065^ea^, catasso anudisā ca heṭṭhā, uparīti dasapi disā  anuviloketvā attanā sadisaṃ kañci adisvā ``ayaṃ  uttarādisā''ti sattapadavītihārena agamāsi mahābrahmunā setacchattaṃ  dhārayamānena, suyāmena vāḷabījaniṃ, aññāhi ca devatāhi  sesarājakakudhabhaṇḍahatthāhi anugammamāno. tato sattamapade ṭhito  ``aggohamasmi lokassā''tiādikaṃ āsabhiṃ vācaṃ nicchārento  sīhanādaṃ nadi.</p>
              <p>[03] bodhisatto hi tīsu attabhāvesu mātukucchito nikkhantamattova  vācaṃ nicchāresi mahosadhattabhāve, vessantarattabhāve, imasmiṃ attabhāve  cāti. mahosadhattabhāve kirassa mātukucchito nikkhamantasseva sakko  devarājā āgantvā candanasāraṃ hatthe ṭhapetvā gato. so taṃ muṭṭhiyaṃ  katvāva nikkhanto. atha naṃ mātā ``tāta, kiṃ gahetvā  āgatosī''ti pucchi. ``osadhaṃ, ammā''ti. iti osadhaṃ  gahetvā āgatattā ``osadhadārako''tvevassa nāmaṃ akaṃsu. taṃ osadhaṃ  gahetvā cāṭiyaṃ pakkhipiṃsu, āgatāgatānaṃ andhabadhirādīnaṃ tadeva  sabbarogavūpasamāya bhesajjaṃ ahosi. tato ``mahantaṃ idaṃ osadhaṃ,  mahantaṃ idaṃ osadha''nti uppannavacanaṃ upādāya ``mahosadho''tvevassa  nāmaṃ jātaṃ. vessantarattabhāve pana mātukucchito nikkhamanto  dakkhiṇahatthaṃ pasāretvāva ``atthi nu kho, amma, kiñci gehasmiṃ,  dānaṃ dassāmī''ti vadanto nikkhami. athassa mātā ``sadhane kule  nibbattosi, tātā''ti puttassa hatthaṃ attano hatthatale katvā  sahassatthavikaṃ ṭhapāpesi. imasmiṃ pana attabhāve imaṃ sīhanādaṃ  nadīti evaṃ bodhisatto tīsu attabhāvesu mātukucchito  nikkhantamattova vācaṃ nicchāresi. yathā ca paṭisandhiggahaṇakkhaṇe  tathā jātikkhaṇepissa dvattiṃsa pubbanimittāni pāturahesuṃ. yasmiṃ  pana samaye amhākaṃ bodhisatto lumbinīvane jāto, tasmiṃyeva samaye  ^b^rāhulamātā^eb^devī, ^b^ānandatthero^eb^ ^a^V1.0068^ea^,b^channob^ amacco,  ^b^kāḷudāyī^eb^ amacco, ^b^kaṇḍako^eb^ assarājā,  ^b^mahābodhirukkho,^eb^ catasso ^b^nidhikumbhiyo^eb^ ca jātā.  tattha ekā nidhikumbhī gāvutappamāṇā, ekā aḍḍhayojanappamāṇā, ekā  tigāvutappamāṇā, ekā yojanappamāṇā. gambhīrato pathavīpariyantā  eva ahosīti. ime ^b^satta sahajātā^eb^ nāma.</p>
              <p>[03] ubhayanagaravāsino ^a^M1.0066^ea^ bodhisattaṃ gahetvā kapilavatthunagarameva  agamaṃsu. taṃ divasaṃyeva ca ``kapilavatthunagare suddhodanamahārājassa  ^a^P0.0059^ea^ putto jāto, ayaṃ kumāro bodhimūle nisīditvā buddho  bhavissatī''ti tāvatiṃsabhavane haṭṭhatuṭṭhā devasaṅghā celukkhepādīni  pavattentā kīḷiṃsu. tasmiṃ samaye suddhodanamahārājassa kulūpako  aṭṭhasamāpattilābhī ^b^kāladevalo^eb^ nāma tāpaso bhattakiccaṃ katvā  divāvihāratthāya tāvatiṃsabhavanaṃ gantvā tattha divāvihāraṃ nisinno tā  devatā tathā kīḷamānā disvā ``kiṃ kāraṇā tumhe evaṃ tuṭṭhamānasā  kīḷatha, mayhampetaṃ kāraṇaṃ kathethā''ti pucchi. devatā āhaṃsu --  ``mārisa, suddhodanamahārājassa putto jāto, so bodhimaṇḍe  nisīditvā buddho hutvā dhammacakkaṃ pavattessati, `tassa anantaṃ  buddhalīḷaṃ daṭṭhuṃ, dhammañca sotuṃ lacchāmā'ti iminā kāraṇena  tuṭṭhāmhā''ti. tāpaso tāsaṃ vacanaṃ sutvā khippaṃ devalokato oruyha  rājanivesanaṃ pavisitvā paññattāsane nisinno ``putto kira te,  mahārāja, jāto, passissāmi na''nti āha. rājā alaṅkatapaṭiyattaṃ  kumāraṃ āharāpetvā tāpasaṃ vandāpetuṃ abhihari. bodhisattassa pādā  parivattitvā tāpasassa jaṭāsu patiṭṭhahiṃsu. bodhisattassa hi  tenattabhāvena vanditabbayuttako nāma añño natthi. sace hi  ajānantā bodhisattassa sīsaṃ tāpasassa pādamūle ṭhapeyyuṃ, sattadhā  tassa muddhā phaleyya. tāpaso ``na me attānaṃ nāsetuṃ yutta''nti  uṭṭhāyāsanā bodhisattassa añjaliṃ paggahesi. rājā taṃ acchariyaṃ  disvā attano puttaṃ vandi.</p>
              <p>[03] tāpaso atīte cattālīsa kappe, anāgate cattālīsāti asīti  kappe anussarati. bodhisattassa lakkhaṇasampattiṃ disvā  ``bhavissati nu kho buddho, udāhu no''ti āvajjetvā upadhārento  ``nissaṃsayena buddho bhavissatī''ti ñatvā ``acchariyapuriso  aya''nti sitaṃ akāsi. tato ``ahaṃ imaṃ acchariyapurisaṃ buddhabhūtaṃ  daṭṭhuṃ labhissāmi nu kho, no''ti upadhārento ``na labhissāmi,  antarāyeva kālaṃ katvā buddhasatenapi buddhasahassenapi gantvā bodhetuṃ  asakkuṇeyye arūpabhave nibbattissāmī''ti disvā ``evarūpaṃ nāma  acchariyapurisaṃ buddhabhūtaṃ daṭṭhuṃ na labhissāmi, mahatī vata me jāni  bhavissatī''ti parodi.</p>
              <p>[03] manussā ^a^M1.0067^ea^ ^a^V1.0069^ea^ disvā ``amhākaṃ ayyo idāneva hasitvā puna  paroditvā patiṭṭhito, kiṃ nu kho, bhante, amhākaṃ ayyaputtassa koci  antarāyo bhavissatī''ti taṃ pucchiṃsu. ``natthetassa antarāyo,  nissaṃsayena buddho bhavissatī''ti. ``atha kasmā, bhante,  paroditthā''ti? ``evarūpaṃ purisaṃ buddhabhūtaṃ daṭṭhuṃ na labhissāmi,  `mahatī vata me jāni bhavissatī'ti attānaṃ anusocanto  rodāmī''ti āha. tato so ``kiṃ nu kho me ñātakesu koci  ekaṃ buddhabhūtaṃ daṭṭhuṃ labhissatī''ti upadhārento attano bhāgineyyaṃ  nālakadārakaṃ ^a^P0.0060^ea^ addasa. so bhaginiyā gehaṃ gantvā  ``kahaṃ te putto nālako''ti? ``atthi gehe, ayyā''ti.  ``pakkosāhi na''nti pakkosāpetvā attano santikaṃ āgataṃ kumāraṃ  āha -- ``tāta, suddhodanamahārājassa kule putto jāto, buddhaṅkuro  eso, pañcatiṃsa vassāni atikkamitvā buddho bhavissati, tvaṃ etaṃ  daṭṭhuṃ labhissasi, ajjeva pabbajāhī''ti. sattāsītikoṭidhane kule  nibbattadārakopi ``na maṃ mātulo anatthe niyojessatī''ti  cintetvā tāvadeva antarāpaṇato kāsāyāni ceva mattikāpattañca  āharāpetvā kesamassuṃ ohāretvā kāsāyāni vatthāni acchādetvā  ``yo loke uttamapuggalo, taṃ uddissa mayhaṃ pabbajjā''ti  bodhisattābhimukhaṃ añjaliṃ paggayha pañcapatiṭṭhitena vanditvā pattaṃ  thavikāya pakkhipitvā aṃsakūṭe olaggetvā himavantaṃ pavisitvā  samaṇadhammaṃ akāsi. so paramābhisambodhippattaṃ tathāgataṃ  upasaṅkamitvā nālakapaṭipadaṃ kathāpetvā puna himavantaṃ pavisitvā  arahattaṃ patvā ukkaṭṭhapaṭipadaṃ paṭipanno satteva māse āyuṃ pāletvā ekaṃ  suvaṇṇapabbataṃ nissāya ṭhitakova anupādisesāya nibbānadhātuyā  parinibbāyi.</p>
              <p>[03] bodhisattampi kho pañcamadivase sīsaṃ nhāpetvā ``nāmaggahaṇaṃ  gaṇhissāmā''ti rājabhavanaṃ catujjātiyagandhehi vilimpetvā  lājapañcamakāni pupphāni vikiritvā asambhinnapāyāsaṃ sampādetvā  tiṇṇaṃ vedānaṃ pāraṅgate aṭṭhasataṃ brāhmaṇe nimantetvā rājabhavane  nisīdāpetvā subhojanaṃ bhojāpetvā mahāsakkāraṃ katvā ``kiṃ nu kho  bhavissatī''ti lakkhaṇāni pariggahāpesuṃ. tesu -- </p>
              <p>[21] ``rāmo ^a^M1.0068^ea^ dhajo lakkhaṇo cāpi mantī, yañño subhojo  suyāmo sudatto. </p>
              <p>[22] ete tadā aṭṭha ahesuṃ brāhmaṇā, chaḷaṅgavā mantaṃ  viyākariṃsū''ti.. (ma0 ni0 aṭṭha0 1.284) -- </p>
              <p>[25] ime aṭṭheva brāhmaṇā ^b^lakkhaṇapariggāhakā^eb^ ahesuṃ.  paṭisandhiggahaṇadivase supinopi eteheva pariggahito ^a^V1.0070^ea^. tesu satta  janā dve aṅguliyo ukkhipitvā dvidhā naṃ byākariṃsu -- ``imehi  lakkhaṇehi samannāgato sace agāraṃ ajjhāvasissati, rājā  bhavissati cakkavattī, sace pabbajissati, buddho bhavissatī''ti sabbaṃ  cakkavattirañño sirivibhavaṃ ācikkhiṃsu. tesaṃ pana sabbadaharo  gottato koṇḍañño ^a^P0.0061^ea^ nāma māṇavo bodhisattassa  varalakkhaṇasampattiṃ oloketvā ``imassa agāramajjhe ṭhānakāraṇaṃ  natthi, ekantenesa vivaṭacchado buddho bhavissatī''ti ekameva aṅguliṃ  ukkhipitvā ekaṃsabyākaraṇaṃ byākāsi. ayañhi katādhikāro  pacchimabhavikasatto paññāya itare satta jane abhibhavitvā imehi  lakkhaṇehi samannāgatassa bodhisattassa ekantabuddhabhāvasaṅkhātaṃ ekameva  gahiṃ addasa, tasmā ekaṃ aṅguliṃ ukkhipitvā evaṃ byākāsi.  athassa nāmaṃ gaṇhantā sabbalokassa atthasiddhikarattā  ^b^``siddhattho''^eb^ti nāmaṃ akaṃsu.</p>
              <p>[03] atha kho te brāhmaṇā attano attano gharāni gantvā putte  āmantayiṃsu -- ``tātā, amhe mahallakā, suddhodanamahārājassa puttaṃ  sabbaññutaṃ pattaṃ mayaṃ sambhāveyyāma vā no vā, tumhe tasmiṃ kumāre  sabbaññutaṃ patte tassa sāsane pabbajeyyāthā''ti. te sattapi janā  yāvatāyukaṃ ṭhatvā yathākammaṃ gatā, koṇḍaññamāṇavoyeva pana arogo  ahosi. so mahāsatte vuddhimanvāya mahābhinikkhamanaṃ nikkhamitvā  pabbajitvā anakkamena uruvelaṃ gantvā ``ramaṇīyo vata ayaṃ  bhūmibhāgo, alaṃ vatidaṃ padhānatthikassa kulaputtassa padhānāyā''ti  cittaṃ uppādetvā tattha vāsaṃ upagate ``mahāpuriso pabbajito''ti  sutvā tesaṃ brāhmaṇānaṃ putte upasaṅkamitvā evamāha --  ``siddhatthakumāro kira ^a^M1.0069^ea^ pabbajito, so nissaṃsayena buddho bhavissati.  sace tumhākaṃ pitaro arogā assu, ajja nikkhamitvā pabbajeyyuṃ.  sace tumhepi iccheyyātha, etha, mayaṃ taṃ mahāpurisaṃ  anupabbajissāmā''ti. te sabbe ekacchandā bhavituṃ nāsakkhiṃsu,  tesu tayo janā na pabbajiṃsu, koṇḍaññabrāhmaṇaṃ jeṭṭhakaṃ katvā itare  cattāro pabbajiṃsu. te pañcapi janā ^b^pañcavaggiya^eb^ttherā nāma  jātā.</p>
              <p>[03] tadā pana suddhodanarājā -- ``kiṃ disvā mayhaṃ putto  pabbajissatī''ti pucchi. ``cattāri pubbanimittānī''ti.  ``katarañca katarañcā''ti? ``jarājiṇṇaṃ, byādhitaṃ, mataṃ,  pabbajita''nti. rājā ``ito paṭṭhāya evarūpānaṃ mama puttassa  santikaṃ upasaṅkamituṃ mā adattha, mayhaṃ puttassa buddhabhāvena kammaṃ  natthi, ahaṃ mama puttaṃ dvisahassadīpaparivārānaṃ, catunnaṃ mahādīpānaṃ,  issariyādhipaccaṃ cakkavattirajjaṃ karontaṃ chattiṃsayojanaparimaṇḍalāya  parisāya parivutaṃ gaganatale vicaramānaṃ passitukāmo''ti. evañca  pana vatvā imesaṃ catuppakārānaṃ nimittānaṃ ^a^V1.0071^ea^ kumārassa ^a^P0.0062^ea^  cakkhupathe āgamananivāraṇatthaṃ catūsu disāsu gāvute gāvute ārakkhaṃ  ṭhapesi. taṃ divasañca maṅgalaṭṭhāne sannipatitesu asītiyā  ñātikulasahassesu ekameko ekamekaṃ puttaṃ paṭijāni -- ``ayaṃ buddho  vā hotu rājā vā, mayaṃ ekametaṃ puttaṃ dassāma. sacepi buddho  bhavissati, khattiyasamaṇagaṇeheva parivārito vicarissati. sacepi  rājā bhavissati, khattiyakumāreheva purakkhataparivārito  vicarissatī''ti. rājāpi bodhisattassa uttamarūpasampannā  vigatasabbadosā dhātiyo paccupaṭṭhāpesi. bodhisatto mahantena  parivārena mahantena sirisobhaggena vaḍḍhati.</p>
              <p>[03] athekadivasaṃ rañño ^b^vappamaṅgalaṃ^eb^ nāma ahosi. taṃ  divasaṃ sakalanagaraṃ devanagaraṃ viya alaṅkaronti, sabbe  dāsakammakarādayo ahatavatthanivatthā gandhamālādipaṭimaṇḍitā rājakule  sannipatanti, rañño kammante naṅgalasahassaṃ yojayanti, tasmiṃ pana  divase ekenūnāṭṭhasatanaṅgalāni saddhiṃ balibaddarasmiyottehi  rajataparikkhatāni honti. rañño ālambananaṅgalaṃ pana  rattasuvaṇṇaparikkhataṃ hoti. balibaddānaṃ siṅgarasmipatodāpi  suvaṇṇaparikkhatāva honti. rājā mahāparivārena nikkhamanto ^a^M1.0070^ea^ puttaṃ  gahetvāva agamāsi. kammantaṭṭhāne eko jamburukkho bahalapalāso  sandacchāyo ahosi. tassa heṭṭhā kumārassa sayanaṃ paññāpetvā upari  suvaṇṇatārakakhacitavitānaṃ bandhāpetvā sāṇipākārena parikkhipāpetvā  ārakkhaṃ ṭhapetvā rājā sabbālaṅkāraṃ alaṅkaritvā amaccagaṇaparivuto  naṅgalakaraṇaṭṭhānaṃ agamāsi. tattha rājā suvaṇṇanaṅgalaṃ gaṇhāti,  amaccā ekenūnāṭṭhasatarajatanaṅgalāni, kassakā sesanaṅgalāni. te  tāni gahetvā ito cito ca kasanti. rājā pana orato vā pāraṃ  gacchati, pārato vā oraṃ āgacchati.</p>
              <p>[03] etasmiṃ ṭhāne mahāsampatti ahosi. bodhisattaṃ parivāretvā  nisinnā dhātiyo ``rañño sampattiṃ passāmā''ti antosāṇito bahi  nikkhantā. bodhisatto ito cito ca olokento kañci  adisvāva vegena uṭṭhāya pallaṅkaṃ ābhujitvā ānāpāne pariggahetvā  paṭhamajjhānaṃ nibbattesi. dhātiyo khajjabhojjantare vicaramānā thokaṃ  cirāyiṃsu. sesarukkhānaṃ chāyā vītivattā, tassa pana jamburukkhassa  chāyā parimaṇḍalā hutvā aṭṭhāsi. dhātiyo ``ayyaputto ekako''ti  vegena sāṇiṃ ukkhipitvā anto pavisamānā bodhisattaṃ sayane  pallaṅkena nisinnaṃ tañca pāṭihāriyaṃ ^a^P0.0063^ea^ disvā gantvā  rañño ārocesuṃ -- ``deva, kumāro evaṃ nisinno, aññesaṃ rukkhānaṃ  chāyā vītivattā, jamburukkhassa pana chāyā parimaṇḍalā ṭhitā''ti.  rājā vegenāgantvā pāṭihāriyaṃ disvā ``ayaṃ te, tāta,  dutiyavandanā''ti puttaṃ vandi.</p>
              <p>[03] atha ^a^V1.0072^ea^ anukkamena bodhisatto soḷasavassuddesiko jāto. rājā  bodhisattassa tiṇṇaṃ utūnaṃ anucchavike tayo pāsāde kāresi -- ekaṃ  navabhūmikaṃ, ekaṃ sattabhūmikaṃ, ekaṃ pañcabhūmikaṃ, cattālīsasahassā ca  nāṭakitthiyo upaṭṭhāpesi. bodhisatto devo viya  accharāsaṅghaparivuto alaṅkatanāṭakitthīhi parivuto nippurisehi  tūriyehi paricāriyamāno mahāsampattiṃ anubhavanto utuvārena tīsu  pāsādesu vihāsi. rāhulamātā panassa devī aggamahesī ahosi.</p>
              <p>[03] tassevaṃ mahāsampattiṃ anubhavantassa ekadivasaṃ ñātisaṅghassa  abbhantare ayaṃ kathā udapādi -- ``siddhattho kīḷāpasutova  vicarati, na kiñci sippaṃ sikkhati, saṅgāme paccupaṭṭhite kiṃ  karissatī''ti? rājā bodhisattaṃ pakkosāpetvā ^a^M1.0071^ea^ ``tāta, tava ñātakā  `siddhattho kiñci sippaṃ asikkhitvā kīḷāpasutova vicaratī'ti  vadanti, ettha kiṃ sattu pattakāle maññasī''ti? ``deva, mama sippaṃ  sikkhanakiccaṃ natthi, nagare mama sippadassanatthaṃ bheriṃ carāpetha `ito  sattame divase ñātakānaṃ sippaṃ dassessāmī'''ti. rājā tathā  akāsi. bodhisatto akkhaṇavedhivālavedhidhanuggahe sannipātāpetvā  mahājanassa majjhe aññehi dhanuggahehi asādhāraṇaṃ ñātakānaṃ  dvādasavidhaṃ sippaṃ dassesi. taṃ ^b^sarabhaṅgajātake^eb^ āgatanayeneva  veditabbaṃ. tadā tassa ñātisaṅgho nikkaṅkho ahosi.</p>
              <p>[03] athekadivasaṃ bodhisatto uyyānabhūmiṃ gantukāmo sārathiṃ  āmantetvā ``rathaṃ yojehī''ti āha. so ``sādhū''ti  paṭissuṇitvā mahārahaṃ uttamarathaṃ sabbālaṅkārena alaṅkaritvā  kumudapattavaṇṇe cattāro maṅgalasindhave yojetvā bodhisattassa  paṭivedesi. bodhisatto devavimānasadisaṃ rathaṃ abhiruhitvā  uyyānābhimukho agamāsi. devatā ``siddhatthakumārassa  abhisambujjhanakālo āsanno, pubbanimittaṃ dassessāmā''ti ekaṃ  devaputtaṃ jarājiṇṇaṃ khaṇḍadantaṃ palitakesaṃ vaṅkaṃ obhaggasarīraṃ daṇḍahatthaṃ  pavedhamānaṃ katvā dassesuṃ. taṃ bodhisatto ceva sārathi ca passanti.  tato bodhisatto, ``samma, ko nāmesa puriso, kesāpissa na  yathā aññesa''nti mahāpadāne (dī0 ni0 2.45) āgatanayena  sārathiṃ pucchitvā tassa vacanaṃ sutvā ``dhiratthu vata, bho, jāti  ^a^P0.0064^ea^, yatra hi nāma jātassa jarā paññāyissatī''ti  saṃviggahadayo tatova paṭinivattitvā pāsādameva abhiruhi. rājā  ``kiṃ kāraṇā mama putto khippaṃ paṭinivattī''ti pucchi.  ``jiṇṇapurisaṃ disvā, devā''ti. ``jiṇṇakaṃ disvā  pabbajissatīti āhaṃsu, kasmā maṃ nāsetha, sīghaṃ puttassa nāṭakāni  sajjetha, sampattiṃ anubhavanto ^a^V1.0073^ea^ pabbajjāya satiṃ na karissatī''ti vatvā  ārakkhaṃ vaḍḍhetvā sabbadisāsu addhayojane addhayojane ārakkhaṃ  ṭhapesi.</p>
              <p>[03] punekadivasaṃ bodhisatto tatheva uyyānaṃ gacchanto  devatābhinimmitaṃ byādhitaṃ purisaṃ disvā purimanayeneva pucchitvā  saṃviggahadayo nivattitvā pāsādaṃ ^a^M1.0072^ea^ abhiruhi. rājāpi pucchitvā heṭṭhā  vuttanayeneva saṃvidahitvā puna vaḍḍhetvā samantā tigāvutappamāṇe padese  ārakkhaṃ ṭhapesi. aparampi ekadivasaṃ bodhisatto tatheva uyyānaṃ  gacchanto devatābhinimmitaṃ kālaṅkataṃ disvā purimanayeneva pucchitvā  saṃviggahadayo puna nivattitvā pāsādaṃ abhiruhi. rājāpi pucchitvā  heṭṭhā vuttanayeneva saṃvidahitvā puna vaḍḍhetvā samantato yojanappamāṇe  padese ārakkhaṃ ṭhapesi. aparaṃ panekadivasaṃ uyyānaṃ gacchanto tatheva  devatābhinimmitaṃ sunivatthaṃ supārutaṃ pabbajitaṃ disvā ``ko nāmeso  sammā''hi sārathiṃ pucchi. sārathi kiñcāpi buddhuppādassa abhāvā  pabbajitaṃ vā pabbajitaguṇe vā na jānāti, devatānubhāvena pana  ``pabbajito nāmāyaṃ, devā''ti vatvā pabbajjāya guṇe vaṇṇesi.  bodhisatto pabbajjāya ruciṃ uppādetvā taṃ divasaṃ uyyānaṃ agamāsi.  dīghabhāṇakā panāhu -- ``cattāripi nimittāni ekadivaseneva disvā  agamāsī''ti.</p>
              <p>[03] so tattha divasabhāgaṃ kīḷitvā maṅgalapokkharaṇiyaṃ nhāyitvā  atthaṅgate sūriye maṅgalasilāpaṭṭe nisīdi attānaṃ alaṅkārāpetukāmo,  athassa paricārakapurisā nānāvaṇṇāni dussāni nānappakārā  ābharaṇavikatiyo mālāgandhavilepanāni ca ādāya samantā  parivāretvā aṭṭhaṃsu. tasmiṃ khaṇe sakkassa nisinnāsanaṃ uṇhaṃ ahosi.  so ``ko nu kho maṃ imamhā ṭhānā cāvetukāmosī''ti  upadhārento bodhisattassa alaṅkāretukāmataṃ ñatvā vissakammaṃ  āmantesi -- ``samma vissakamma, siddhatthakumāro ajja  aḍḍharattasamaye mahābhinikkhamanaṃ nikkhamissati, ayamassa pacchimo  alaṅkāro, tvaṃ uyyānaṃ gantvā mahāpurisaṃ dibbālaṅkārehi  alaṅkarohī''ti. so ``sādhū''ti paṭissuṇitvā devānubhāvena  taṅkhaṇaññeva ^a^P0.0065^ea^ bodhisattaṃ upasaṅkamitvā tasseva  kappakasadiso hutvā dibbadussena bodhisattassa sīsaṃ veṭhesi.  bodhisatto hatthasamphasseneva ``nāmaṃ manusso, devaputto aya''nti  aññāsi. veṭhanena veṭhitamatte sīse moḷiyaṃ maṇiratanākārena  dussasahassaṃ abbhuggañchi, puna veṭhentassa dussasahassanti dasakkhattuṃ  veṭhentassa dasa dussasahassāni abbhuggacchiṃsu. ``sīsaṃ khuddakaṃ,  dussāni bahūni ^a^M1.0073^ea^, kathaṃ abbhuggatānī''ti na cintetabbaṃ. tesu hi  sabbamahantaṃ āmalakapupphappamāṇaṃ, avasesāni kadambakapupphappamāṇāni  ^a^V1.0074^ea^ ahesuṃ. bodhisattassa sīsaṃ kiñjakkhagavacchitaṃ viya  kuyyakapupphaṃ ahosi.</p>
              <p>[03] athassa sabbālaṅkārapaṭimaṇḍitassa sabbatālāvacaresu sakāni  sakāni paṭibhānāni dassayantesu, brāhmaṇesu  ``jayanandā''tiādivacanehi, sutamaṅgalikādīsu ca nānappakārehi  maṅgalavacanatthutighosehi sambhāventesu sabbālaṅkārapaṭimaṇḍitaṃ taṃ  rathavaraṃ abhiruhi. tasmiṃ samaye ``rāhulamātā puttaṃ vijātā''ti  sutvā suddhodanamahārājā ``puttassa me tuṭṭhiṃ nivedethā''ti sāsanaṃ  pahiṇi. bodhisatto taṃ sutvā ``rāhu jāto, bandhanaṃ jāta''nti  āha. rājā ``kiṃ me putto avacā''ti pucchitvā taṃ vacanaṃ sutvā  ``ito paṭṭhāya me nattā ^b^`rāhulakumāro'^eb^tveva nāma hotū''ti āha.</p>
              <p>[03] bodhisattopi kho rathavaraṃ āruyha atimahantena yasena  atimanoramena sirisobhaggena nagaraṃ pāvisi. tasmiṃ samaye  ^b^kisāgotamī^eb^ nāma khattiyakaññā uparipāsādavaratalagatā nagaraṃ  padakkhiṇaṃ kurumānassa bodhisattassa rūpasiriṃ disvā  pītisomanassajātā imaṃ udānaṃ udānesi -- </p>
              <p>[21] ``nibbutā nūna sā mātā, nibbuto nūna so pitā. </p>
              <p>[22] nibbutā nūna sā nārī, yassāyaṃ īdiso patī''ti..  (dha0 sa0 aṭṭha0 nidānakathā). --</p>
              <p>[03] bodhisatto taṃ sutvā cintesi -- ``ayaṃ evamāha --  `evarūpaṃ attabhāvaṃ passantiyā mātu hadayaṃ nibbāyati, pitu hadayaṃ  nibbāyati, pajāpatiyā hadayaṃ nibbāyatī'ti. kismiṃ nu kho  nibbute hadayaṃ nibbutaṃ nāma hotī''ti. athassa kilesesu  virattamanassa etadahosi ^a^P0.0066^ea^ -- ``rāgaggimhi nibbute  nibbutaṃ nāma hoti, dosaggimhi nibbute nibbutaṃ nāma hoti,  mohaggimhi nibbute nibbutaṃ nāma hoti, mānadiṭṭhiādīsu  sabbakilesadarathesu nibbutesu nibbutaṃ nāma hotī''ti. ``ayaṃ me  sussavanaṃ sāveti, ahañhi nibbānaṃ gavesanto vicarāmi, ajjeva mayā  gharāvāsaṃ chaḍḍetvā nikkhamma pabbajitvā nibbānaṃ gavesituṃ vaṭṭati,  ayaṃ imissā ācariyabhāgo hotū''ti ^a^M1.0074^ea^ kaṇṭhato omuñcitvā  kisāgotamiyā satasahassagghanakaṃ muttāhāraṃ pesesi. sā  ``siddhatthakumāro mayi paṭibaddhacitto hutvā paṇṇākāraṃ pesetī''ti  somanassajātā ahosi.</p>
              <p>[03] bodhisattopi ^a^V1.0075^ea^ mahantena sirisobhaggena attano pāsādaṃ  abhiruhitvā sirisayane nipajji. tāvadeva ca naṃ  sabbālaṅkārapaṭimaṇḍitā naccagītādīsu susikkhitā devakaññā viya  rūpasobhaggappattā nāṭakitthiyo nānātūriyāni gahetvā samparivāretvā  abhiramāpentiyo naccagītavāditāni payojayiṃsu. bodhisatto  kilesesu virattacittatāya naccādīsu anabhirato muhuttaṃ niddaṃ okkami.  tāpi itthiyo ``yassatthāya mayaṃ naccādīni payojema, so niddaṃ  upagato, idāni kimatthaṃ kilamissāmā''ti gahitagahitāni tūriyāni  ajjhottharitvā nipajjiṃsu, gandhatelappadīpā jhāyanti. bodhisatto  pabujjhitvā sayanapiṭṭhe pallaṅkena nisinno addasa tā itthiyo  tūriyabhaṇḍāni avattharitvā niddāyantiyo -- ekaccā paggharitakheḷā,  kilinnagattā, ekaccā dante khādantiyo, ekaccā kākacchantiyo,  ekaccā vippalapantiyo, ekaccā vivaṭamukhī, ekaccā apagatavatthā  pākaṭabībhacchasambādhaṭṭhānā. so tāsaṃ taṃ vippakāraṃ disvā  bhiyyosomattāya kāmesu virattacitto ahosi. tassa alaṅkatapaṭiyattaṃ  sakkabhavanasadisampi taṃ mahātalaṃ vividhanānākuṇapabharitaṃ āmakasusānaṃ  viya upaṭṭhāsi, tayo bhavā ādittagehasadisā khādiṃsu -- ``upaddutaṃ  vata, bho, upassaṭṭhaṃ vata, bho''ti udānaṃ pavattesi, ativiyassa  pabbajjāya cittaṃ nami.</p>
              <p>[03] so ``ajjeva mayā mahābhinikkhamanaṃ nikkhamituṃ vaṭṭatī''ti  sayanā vuṭṭhāya dvārasamīpaṃ gantvā ``ko etthā''ti āha. ummāre  sīsaṃ katvā nipanno channo -- ``ahaṃ, ayyaputta, channo''ti āha.  ``ajjāhaṃ mahābhinikkhamanaṃ nikkhamitukāmo, ekaṃ me assaṃ  kappehī''ti āha. so ``sādhu, devā''ti assabhaṇḍakaṃ gahetvā  assasālaṃ gantvā gandhatelappadīpesu jalantesu sumanapaṭṭavitānassa heṭṭhā  ramaṇīye bhūmibhāge ṭhitaṃ kaṇḍakaṃ assarājānaṃ disvā ``ajja mayā  imameva kappetuṃ vaṭṭatī''ti kaṇḍakaṃ kappesi. so kappiyamānova  aññāsi ``ayaṃ kappanā ativiya gāḷhā, aññesu divasesu  uyyānakīḷādigamanakāle ^a^P0.0067^ea^ kappanā viya na hoti ^a^M1.0075^ea^,  mayhaṃ ayyaputto ajja mahābhinikkhamanaṃ nikkhamitukāmo  bhavissatī''ti. tato tuṭṭhamānaso mahāhasitaṃ hasi, so saddo  sakalanagaraṃ pattharitvā gaccheyya. devatā pana naṃ sannirumbhitvā na  kassaci sotuṃ adaṃsu.</p>
              <p>[03] bodhisattopi kho channaṃ pesetvāva ``puttaṃ tāva  passissāmī''ti cintetvā nisinnapallaṅkato uṭṭhāya rāhulamātuyā  vasanaṭṭhānaṃ gantvā gabbhadvāraṃ vivari. tasmiṃ khaṇe antogabbhe  gandhatelappadīpo jhāyati, rāhulamātā sumanamallikādīnaṃ pupphānaṃ  ambaṇamattena abhippakiṇṇe sayane puttassa matthake hatthaṃ ṭhapetvā  niddāyati. bodhisatto ummāre pādaṃ ṭhapetvā ṭhitakova ^a^V1.0076^ea^ oloketvā  ``sacāhaṃ deviyā hatthaṃ apanetvā mama puttaṃ gaṇhissāmi, devī  pabujjhissati, evaṃ me gamanantarāyo bhavissati, buddho hutvāva  āgantvā puttaṃ passissāmī''ti pāsādatalato otari. yaṃ pana  jātakaṭṭhakathāyaṃ ``tadā sattāhajāto rāhulakumāro hotī''ti vuttaṃ, taṃ  sesaṭṭhakathāsu natthi, tasmā idameva gahetabbaṃ.</p>
              <p>[03] evaṃ bodhisatto pāsādatalā otaritvā assasamīpaṃ gantvā  evamāha -- ``tāta kaṇḍaka, tvaṃ ajja ekarattiṃ maṃ tāraya, ahaṃ taṃ  nissāya buddho hutvā sadevakaṃ lokaṃ tārayissāmī''ti. tato  ullaṅghitvā kaṇḍakassa piṭṭhiṃ abhiruhi. kaṇḍako gīvato paṭṭhāya  āyāmena aṭṭhārasahattho hoti, tadanucchavikena ubbedhena samannāgato  thāmajavasampanno sabbaseto dhotasaṅkhasadiso. so sace haseyya vā  padasaddaṃ vā kareyya, saddo sakalanagaraṃ avatthareyya, tasmā devatā  attano ānubhāvena tassa yathā na koci suṇāti, evaṃ hasitasaddaṃ  sannirumbhitvā akkamanākkamanapadavāre hatthatalāni upanāmesuṃ.  bodhisatto assavarassa piṭṭhivemajjhagato channaṃ assassa vāladhiṃ  gāhāpetvā aḍḍharattasamaye mahādvārasamīpaṃ patto. tadā pana rājā  ``evaṃ mama putto yāya kāyaci velāya nagaradvāraṃ vivaritvā  nikkhamituṃ na sakkhissatī''ti dvīsu dvārakavāṭesu ekekaṃ  purisasahassena vivaritabbaṃ kāresi. bodhisatto pana thāmabalasampanno  hatthigaṇanāya koṭisahassahatthīnaṃ balaṃ dhāresi, purisagaṇanāya  dasakoṭisahassapurisānaṃ ^a^M1.0076^ea^ balaṃ dhāresi. so cintesi -- ``sace  dvāraṃ na vivariyyati, ajja kaṇḍakassa piṭṭhe nisinnova vāladhiṃ  gahetvā ṭhitena channena saddhiṃyeva kaṇḍakaṃ ūruhi nippīḷetvā  aṭṭhārasahatthubbedhaṃ ^a^P0.0068^ea^ pākāraṃ uppatitvā  atikkamissāmī''ti. channopi cintesi -- ``sace dvāraṃ na  vivariyyati, ahaṃ attano sāmikaṃ ayyaputtaṃ khandhe nisīdāpetvā  kaṇḍakaṃ dakkhiṇena hatthena kucchiyaṃ parikkhipanto upakacchantare katvā  pākāraṃ uppatitvā atikkamissāmī''ti. kaṇḍakopi cintesi --  ``sace dvāraṃ na vivariyyati, ahaṃ attano sāmikaṃ piṭṭhe  yathānisinnameva channena vāladhiṃ gahetvā ṭhitena saddhiṃyeva ukkhipitvā  pākāraṃ uppatitvā atikkamissāmī''ti. sace dvāraṃ na vivareyya,  yathācintitameva tesu tīsu janesu aññataro sampādeyya. dvāre pana  adhivatthā devatā dvāraṃ vivari.</p>
              <p>[03] tasmiṃyeva khaṇe ^b^māro^eb^ pāpimā ``bodhisattaṃ  nivattessāmī''ti āgantvā ākāse ṭhito āha -- ``mārisa, mā  nikkhami, ito te sattame divase cakkaratanaṃ pātubhavissati,  dvisahassaparittadīpaparivārānaṃ catunnaṃ mahādīpānaṃ rajjaṃ kāressasi,  nivatta, mārisā''ti. ``kosi tva''nti? ``ahaṃ vasavattī''ti.  ``māra, jānāmahaṃ mayhaṃ cakkaratanassa pātubhāvaṃ, anatthikohaṃ  ^a^V1.0077^ea^ rajjena, dasasahassilokadhātuṃ unnādetvā buddho bhavissāmī''ti āha.  māro ``ito dāni te paṭṭhāya kāmavitakkaṃ vā byāpādavitakkaṃ vā  vihiṃsāvitakkaṃ vā cintitakāle jānissāmī''ti otārāpekkho chāyā  viya anugacchanto anubandhi.</p>
              <p>[03] bodhisattopi hatthagataṃ cakkavattirajjaṃ kheḷapiṇḍaṃ viya anapekkho  chaḍḍetvā mahantena sakkārena nagarā nikkhami. āsāḷhipuṇṇamāya  uttarāsāḷhanakkhatte vattamāne, nikkhamitvā ca puna nagaraṃ  apaloketukāmo jāto. evañca panassa citte uppannamatteyeva --  ``mahāpurisa, na tayā nivattetvā olokanakammaṃ kata''nti vadamānā  viya mahāpathavī kulālacakkaṃ viya chijjitvā parivatti. bodhisatto  nagarābhimukho ṭhatvā nagaraṃ oloketvā tasmiṃ pathavippadese  kaṇḍakanivattanacetiyaṭṭhānaṃ dassetvā gantabbamaggābhimukhaṃ kaṇḍakaṃ katvā  pāyāsi mahantena sakkārena uḷārena sirisobhaggena. tadā kirassa  devatā purato saṭṭhi ukkāsahassāni dhārayiṃsu, pacchato saṭṭhi ^a^M1.0077^ea^,  dakkhiṇapassato saṭṭhi, vāmapassato saṭṭhīti. aparā devatā  cakkavāḷamukhavaṭṭiyaṃ aparimāṇā ukkā dhārayiṃsu. aparā devatā ca  nāgasupaṇṇādayo ca dibbehi gandhehi mālāhi cuṇṇehi dhūpehi  pūjayamānā gacchanti, pāricchattakapupphehi ceva mandāravapupphehi ca  ghanameghavuṭṭhikāle dhārāhi viya nabhaṃ nirantaraṃ ahosi, dibbāni  saṃgītāni pavattiṃsu ^a^P0.0069^ea^, samantato aṭṭha tūriyāni, saṭṭhi  tūriyānīti aṭṭhasaṭṭhi tūriyasatasahassāni pavattayiṃsu. tesaṃ saddo  samuddakucchiyaṃ meghadhanitakālo viya, yugandharakucchiyaṃ  sāgaranigghosakālo viya ca vattati.</p>
              <p>[03] iminā sirisobhaggena gacchanto bodhisatto ekaratteneva tīṇi  rajjāni atikkamma tiṃsayojanamatthake anomānadītīraṃ pāpuṇi. kiṃ  pana asso tato paraṃ gantuṃ na sakkotīti? no na sakkoti. so  hi ekaṃ cakkavāḷagabbhaṃ nābhiyā ṭhitacakkassa nemivaṭṭiṃ maddanto viya  antantena caritvā purepātarāsameva āgantvā attano sampāditaṃ bhattaṃ  bhuñjituṃ samattho. tadā pana devanāgasupaṇṇādīhi ākāse ṭhatvā  ossaṭṭhehi gandhamālādīhi yāva ūruppadesā sañchannasarīraṃ ākaḍḍhitvā  gandhamālājaṭaṃ chindantassa atipapañco ahosi, tasmā  tiṃsayojanamattameva agamāsi. atha bodhisatto nadītīre ṭhatvā channaṃ  pucchi -- ``kā nāma ayaṃ nadī''ti? ``anomā nāma, devā''ti.  ``amhākampi pabbajjā anomā bhavissatī''ti paṇhiyā ghaṭṭento  assassa saññaṃ adāsi. asso ca uppatitvā aṭṭhusabhavitthārāya  nadiyā pārimatīre aṭṭhāsi.</p>
              <p>[03] bodhisatto ^a^V1.0078^ea^ assapiṭṭhito oruyha rajatapaṭṭasadise vāḷukāpuline  ṭhatvā channaṃ āmantesi -- ``samma channa, tvaṃ mayhaṃ ābharaṇāni ceva  kaṇḍakañca ādāya gaccha, ahaṃ pabbajissāmī''ti. ``ahampi, deva,  pabbajissāmī''ti. bodhisatto ``na labbhā tayā pabbajituṃ, gaccheva  tva''nti tikkhattuṃ paṭibāhitvā ābharaṇāni ceva kaṇḍakañca  paṭicchāpetvā cintesi -- ``ime mayhaṃ kesā samaṇasāruppā na  honti, añño bodhisattassa kese chindituṃ yuttarūpo natthī''ti.  tato ``sayameva khaggena chindissāmī''ti dakkhiṇena hatthena asiṃ  gahetvā vāmahatthena moḷiyā saddhiṃ cūḷaṃ gahetvā chindi. kesā  dvaṅgulamattā hutvā dakkhiṇato āvaṭṭamānā sīsaṃ ^a^M1.0078^ea^ allīyiṃsu. tesaṃ  yāvajīvaṃ tadeva pamāṇaṃ ahosi, massu ca tadanurūpaṃ, puna  kesamassuohāraṇakiccaṃ nāma nāhosi. bodhisatto saha moḷiyā  cūḷaṃ gahetvā ``sacāhaṃ sambuddho bhavissāmi, ākāse tiṭṭhatu. no  ce, bhūmiyaṃ patatū''ti antalikkhe khipi. sā cūḷā yojanappamāṇaṃ  ṭhānaṃ abbhuggantvā ākāse aṭṭhāsi. sakko devarājā dibbacakkhunā  oloketvā yojaniyaratanacaṅkoṭakena sampaṭicchitvā tāvatiṃsabhavane  ^b^cūḷāmaṇicetiyaṃ^eb^ nāma patiṭṭhāpesi. </p>
              <p>[21] ``chetvāna ^a^P0.0070^ea^ moḷiṃ varagandhavāsitaṃ,  vehāyasaṃ ukkhipi sakyapuṅgavo. </p>
              <p>[22] sahassanetto sirasā paṭiggahi, ratanacaṅkoṭavarena  vāsavo''ti.. (ma0 ni0 aṭṭha0 1.222).</p>
              <p>[03] puna bodhisatto cintesi -- ``imāni kāsikavatthāni mayhaṃ  na samaṇasāruppānī''ti. athassa kassapabuddhakāle purāṇasahāyako  ghaṭikāramahābrahmā ekaṃ buddhantaraṃ jaraṃ appattena mittabhāvena cintesi --  ``ajja me sahāyako mahābhinikkhamanaṃ nikkhanto,  samaṇaparikkhāramassa gahetvā gacchissāmī''ti. </p>
              <p>[21] ``ticīvarañca patto ca, vāsī sūci ca bandhanaṃ. </p>
              <p>[22] parissāvanena aṭṭhete, yuttayogassa bhikkhūno''ti.. -- </p>
              <p>[25] ime aṭṭha parikkhāre āharitvā adāsi. bodhisato  arahaddhajaṃ nivāsetvā uttamapabbajitavesaṃ gaṇhitvā ``channa, tvaṃ mama  vacanena mātāpitūnaṃ ārogyaṃ vadehī''ti vatvā uyyojesi. channo  bodhisattaṃ vanditvā padakkhiṇaṃ katvā pakkāmi. kaṇḍako pana channena  saddhiṃ mantayamānassa bodhisattassa vacanaṃ suṇantova ``natthi dāni  mayhaṃ puna sāmino dassana''nti cintetvā cakkhupathaṃ ^a^V1.0079^ea^ vijahanto sokaṃ  adhivāsetuṃ asakkonto hadayena phalitena kālaṃ katvā tāvatiṃsabhavane  kaṇḍako nāma devaputto hutvā nibbatti. channassa paṭhamaṃ ekova  soko ahosi, kaṇḍakassa pana kālakiriyāya dutiyena sokena  pīḷito rodanto paridevanto nagaraṃ agamāsi.</p>
              <p>[03] bodhisatto ^a^M1.0079^ea^ pabbajitvā tasmiṃyeva padese ^b^anupiyaṃ^eb^ nāma  ambavanaṃ atthi, tattha sattāhaṃ pabbajjāsukhena vītināmetvā  ekadivaseneva tiṃsayojanamaggaṃ padasā gantvā rājagahaṃ pāvisi.  pavisitvā ca sapadānaṃ piṇḍāya cari. sakalanagaraṃ bodhisattassa  rūpadassaneneva dhanapālake paviṭṭhe rājagahaṃ viya ca, asurinde paviṭṭhe  devanagaraṃ viya ca saṅkhobhaṃ agamāsi. rājapurisā gantvā ``deva,  evarūpo nāma satto nagare piṇḍāya carati, `devo vā manusso vā  nāgo vā supaṇṇo vā asuko nāma eso'ti na jānāmā''ti  ārocesuṃ. rājā pāsādatale ṭhatvā mahāpurisaṃ disvā  acchariyabbhutacitto purise āṇāpesi -- ``gacchatha, bhaṇe ^a^P0.0071^ea^,  vīmaṃsatha, sace amanusso bhavissati, nagarā nikkhamitvā  antaradhāyissati, sace devatā bhavissati, ākāsena gacchissati,  sace nāgo bhavissati, pathaviyaṃ nimujjitvā gamissati, sace  manusso bhavissati, yathāladdhaṃ bhikkhaṃ paribhuñjissatī''ti.</p>
              <p>[03] mahāpurisopi kho missakabhattaṃ saṃharitvā ``alaṃ me ettakaṃ  yāpanāyā''ti ñatvā paviṭṭhadvāreneva nagarā nikkhamitvā  ^b^paṇḍava^eb^pabbatacchāyāyaṃ puratthimābhimukho nisīditvā āhāraṃ  paribhuñjituṃ āraddho. athassa antāni parivattitvā mukhena  nikkhamanākārappattāni ahesuṃ. tato so tena attabhāvena evarūpassa  āhārassa cakkhunāpi adiṭṭhapubbatāya tena paṭikūlāhārena  aṭṭīyamānopi evaṃ attanā eva attānaṃ ovadi -- ``siddhattha, tvaṃ  sulabhānnapāne kule tivassikagandhasālibhojanaṃ nānaggarasehi  bhuñjanaṭṭhāne nibbattitvāpi ekaṃ paṃsukūlikaṃ disvā `kadā nu kho  ahampi evarūpo hutvā piṇḍāya caritvā bhuñjissāmi, bhavissati nu  kho me so kālo'ti cintetvā nikkhanto, idāni kinnāmetaṃ  karosī''ti evaṃ attānaṃ ovaditvā nibbikāro hutvā āhāraṃ  paribhuñji.</p>
              <p>[03] rājapurisā taṃ pavattiṃ disvā gantvā rañño ārocesuṃ. rājā  dūtavacanaṃ sutvā vegena nagarā nikkhamitvā bodhisattassa santikaṃ  gantvā iriyāpathasmiṃyeva pasīditvā bodhisattassa sabbaṃ issariyaṃ  niyyātesi. bodhisatto ``mayhaṃ, mahārāja, vatthukāmehi vā  kilesakāmehi vā attho natthi, ahaṃ paramābhisambodhiṃ patthayanto  nikkhanto''ti āha. rājā anekappakāraṃ yācantopi ^a^V1.0080^ea^ tassa cittaṃ  alabhitvā ``addhā tvaṃ buddho bhavissasi ^a^M1.0080^ea^, buddhabhūtena pana tayā paṭhamaṃ  mama vijitaṃ āgantabba''nti paṭiññaṃ gaṇhi. ayamettha saṅkhepo,  vitthāro pana ``pabbajjaṃ kittayissāmi, yathā pabbaji cakkhumā''ti  imaṃ ^b^pabbajjāsuttaṃ^eb^ (su0 ni0 407) saddhiṃ aṭṭhakathāya  oloketvā veditabbo.</p>
              <p>[03] bodhisattopi kho rañño paṭiññaṃ datvā anupubbena cārikaṃ  caramāno āḷārañca kālāmaṃ udakañca rāmaputtaṃ upasaṅkamitvā  samāpattiyo nibbattetvā ``nāyaṃ maggo bodhāyā''ti tampi  samāpattibhāvanaṃ analaṅkaritvā sadevakassa lokassa attano  thāmavīriyasandassanatthaṃ ^a^P0.0072^ea^ mahāpadhānaṃ padahitukāmo  uruvelaṃ gantvā ``ramaṇīyo vatāyaṃ bhūmibhāgo''ti tattheva vāsaṃ  upagantvā mahāpadhānaṃ padahi. tepi kho koṇḍaññappamukhā  pañcavaggiyā gāmanigamarājadhānīsu bhikkhāya carantā tattha bodhisattaṃ  sampāpuṇiṃsu. atha naṃ chabbassāni mahāpadhānaṃ padahantaṃ ``idāni  buddho bhavissati, idāni buddho bhavissatī''ti  pariveṇasammajjanādikāya vattapaṭipattiyā upaṭṭhahamānā santikāvacarā  ahesuṃ. bodhisattopi kho ``koṭippattaṃ dukkarakārikaṃ  karissāmī''ti ekatilataṇḍulādīhipi vītināmesi, sabbasopi  āhārupacchedanaṃ akāsi. devatāpi lomakūpehi ojaṃ upasaṃharamānā  pakkhipiṃsu.</p>
              <p>[03] athassa tāya nirāhāratāya paramakasirappattatāya suvaṇṇavaṇṇopi  kāyo kāḷavaṇṇo ahosi, dvattiṃsamahāpurisalakkhaṇāni paṭicchannāni  ahesuṃ. appekadā ānāpānakajjhānaṃ jhāyanto mahāvedanābhitunno  visaññībhūto caṅkamanakoṭiyaṃ patati. atha naṃ ekaccā devatā  ``kālaṅkato samaṇo gotamo''ti vadanti. ekaccā  ``vihārotveveso arahata''nti ca āhaṃsu. tattha yāsaṃ  ``kālaṅkato''ti saññā ahosi, tā gantvā suddhodanamahārājassa  ārocesuṃ -- ``tumhākaṃ putto kālaṅkato''ti. ``mama putto buddho  hutvā kālaṅkato, ahutvā''ti? ``buddho bhavituṃ nāsakkhi,  padhānabhūmiyaṃyeva patitvā kālaṅkato''ti. idaṃ sutvā rājā --  ``nāhaṃ saddahāmi, mama ^a^M1.0081^ea^ puttassa bodhiṃ appatvā kālakiriyā nāma  natthī''ti paṭikkhipi. ``kasmā pana rājā na saddahatī''ti?  kāladevalatāpasavandāpanadivase jamburukkhamūle ca pāṭihāriyānaṃ  diṭṭhattā.</p>
              <p>[03] puna bodhisatte saññaṃ paṭilabhitvā uṭṭhite tā devatā gantvā  ``arogo te, mahārāja, putto''ti ārocesuṃ. rājā ``jānāmahaṃ  mama puttassa amaraṇabhāva''nti vadati. mahāsattassa chabbassāni  dukkarakārikaṃ karontasseva ākāse gaṇṭhikaraṇakālo viya ahosi.  so ``ayaṃ ^a^V1.0081^ea^ dukkarakārikā nāma bodhāya maggo na hotī''ti  oḷārikaṃ āhāraṃ āhāretuṃ gāmanigamesu piṇḍāya caritvā āhāraṃ  āhari. athassa dvattiṃsamahāpurisalakkhaṇāni pākatikāni ahesuṃ,  kāyopi suvaṇṇavaṇṇo ahosi. pañcavaggiyā bhikkhū ``ayaṃ  chabbassāni dukkarakārikaṃ ^a^P0.0073^ea^ karontopi sabbaññutaṃ  paṭivijjhituṃ nāsakkhi, idāni gāmanigamādīsu piṇḍāya caritvā  oḷārikaṃ āhāraṃ āharamāno kiṃ sakkhissati, bāhuliko esa  padhānavibbhanto, sīsaṃ nhāyitukāmassa ussāvabindutakkanaṃ viya  amhākaṃ etassa santikā visesatakkanaṃ, kiṃ no iminā''ti  mahāpurisaṃ pahāya attano attano pattacīvaraṃ gahetvā aṭṭhārasayojanamaggaṃ  gantvā ^b^isipatanaṃ^eb^ pavisiṃsu.</p>
              <p>[03] tena kho pana samayena uruvelāyaṃ senānigame  senānikuṭumbikassa gehe nibbattā ^b^sujātā^eb^ nāma dārikā  vayappattā ekasmiṃ nigrodharukkhe patthanaṃ akāsi -- ``sacāhaṃ  samajātikaṃ kulagharaṃ gantvā paṭhamagabbhe puttaṃ labhissāmi, anusaṃvaccharaṃ  te satasahassapariccāgena balikammaṃ karissāmī''ti. tassā sā  patthanā samijjhi. sā mahāsattassa dukkarakārikaṃ karontassa chaṭṭhe  vasse paripuṇṇe visākhāpuṇṇamāyaṃ balikammaṃ kātukāmā hutvā  puretaraṃyeva dhenusahassaṃ laṭṭhimadhukavane carāpetvā, tāsaṃ khīraṃ pañca  dhenusatāni pāyetvā, tāsaṃ khīraṃ aḍḍhatiyāni ca satānīti evaṃ  yāva soḷasannaṃ dhenūnaṃ khīraṃ aṭṭha dhenuyo pivanti, tāva khīrassa  bahalatañca madhuratañca ojavantatañca patthayamānā khīraparivattanaṃ nāma  akāsi. sā visākhāpuṇṇamadivase ``pātova balikammaṃ  karissāmī''ti rattiyā paccūsasamayaṃ paccuṭṭhāya tā aṭṭha dhenuyo  duhāpesi. vacchakā dhenūnaṃ ^a^M1.0082^ea^ thanamūlaṃ na āgamaṃsu, thanamūle pana  navabhājanesu upanītamattesu attano dhammatāya khīradhārā pagghariṃsu.  taṃ acchariyaṃ disvā sujātā sahattheneva khīraṃ gahetvā navabhājane  pakkhipitvā sahattheneva aggiṃ katvā pacituṃ ārabhi.</p>
              <p>[03] tasmiṃ pāyāse paccamāne mahantā mahantā pubbuḷā uṭṭhahitvā  dakkhiṇāvaṭṭā hutvā sañcaranti. ekaphusitampi bahi na uppatati,  uddhanato appamattakopi dhūmo na uṭṭhahati. tasmiṃ samaye cattāro  lokapālā āgantvā uddhane ārakkhaṃ gaṇhiṃsu, mahābrahmā chattaṃ dhāresi,  sakko alātāni samānento aggiṃ jālesi. devatā  dvisahassadīpaparivāresu catūsu mahādīpesu devamanussānaṃ upakappanaojaṃ  attano devānubhāvena daṇḍakabaddhaṃ madhupaṭalaṃ pīḷetvā madhuṃ gaṇhamānā  viya saṃharitvā tattha pakkhipiṃsu ^a^P0.0074^ea^. aññesu hi  kālesu devatā kabaḷe kabaḷe ojaṃ pakkhipiṃsu, sambodhippattadivase ca  parinibbānadivase ca ukkhaliyaṃyeva pakkhipiṃsu ^a^V1.0082^ea^. sujātā  ekadivaseyeva tattha attano pākaṭāni anekāni acchariyāni disvā  ^b^puṇṇaṃ^eb^ nāma dāsiṃ āmantesi -- ``amma puṇṇe, ajja amhākaṃ  devatā ativiya pasannā, mayā hi ettake kāle evarūpaṃ acchariyaṃ  nāma na diṭṭhapubbaṃ, vegena gantvā devaṭṭhānaṃ paṭijaggāhī''ti. sā  ``sādhu, ayye''ti tassā vacanaṃ sampaṭicchitvā turitaturitā  rukkhamūlaṃ agamāsi.</p>
              <p>[03] bodhisattopi kho tasmiṃ rattibhāge pañca mahāsupine (a0  ni0  5.196) disvā pariggaṇhanto ``nissaṃsayaṃ ajjāhaṃ buddho  bhavissāmī''ti katasanniṭṭhāno tassā rattiyā accayena  katasarīrapaṭijaggano bhikkhācārakālaṃ āgamayamāno pātova āgantvā  tasmiṃ rukkhamūle nisīdi, attano pabhāya sakalaṃ rukkhamūlaṃ  obhāsayamāno. atha kho sā puṇṇā āgantvā addasa bodhisattaṃ  rukkhamūle pācīnalokadhātuṃ olokayamānaṃ nisinnaṃ, sarīrato cassa  nikkhantāhi pabhāhi sakalarukkhaṃ suvaṇṇavaṇṇaṃ. disvānassā  etadahosi -- ``ajja amhākaṃ devatā rukkhato oruyha sahattheneva  balikammaṃ sampaṭicchituṃ nisinnā maññe''ti ubbegappattā hutvā vegena  āgantvā sujātāya etamatthaṃ ārocesi.</p>
              <p>[03] sujātā ^a^M1.0083^ea^ tassā vacanaṃ sutvā tuṭṭhamānasā hutvā ``ajja dāni  paṭṭhāya mama jeṭṭhadhītuṭṭhāne tiṭṭhāhī''ti dhītu anucchavikaṃ sabbālaṅkāraṃ  adāsi. yasmā pana buddhabhāvaṃ pāpuṇanadivase satasahassagghanikā  ekā suvaṇṇapāti laddhuṃ vaṭṭati, tasmā sā ``suvaṇṇapātiyaṃ pāyāsaṃ  pakkhipissāmī''ti cittaṃ uppādetvā satasahassagghanikaṃ suvaṇṇapātiṃ  nīharāpetvā tattha pāyāsaṃ pakkhipitukāmā pakkabhājanaṃ āvajjesi.  sabbo pāyāso padumapattato udakaṃ viya vattitvā pātiyaṃ patiṭṭhāsi,  ekapātipūramattova ahosi. sā taṃ pātiṃ aññāya pātiyā  paṭikujjitvā odātavatthena veṭhetvā sayaṃ sabbālaṅkārehi attabhāvaṃ  alaṅkaritvā taṃ pātiṃ attano sīse ṭhapetvā mahantena ānubhāvena  nigrodharukkhamūlaṃ gantvā bodhisattaṃ disvā balavasomanassajātā  ``rukkhadevatā''ti saññāya diṭṭhaṭṭhānato paṭṭhāya onatonatā gantvā  sīsato pātiṃ otāretvā vivaritvā suvaṇṇabhiṅgārena gandhapupphavāsitaṃ  udakaṃ gahetvā bodhisattaṃ upagantvā aṭṭhāsi. ghaṭikāramahābrahmunā  dinno mattikāpatto ettakaṃ kālaṃ bodhisattaṃ avijahitvā tasmiṃ khaṇe  adassanaṃ gato, bodhisatto pattaṃ apassanto dakkhiṇahatthaṃ pasāretvā  udakaṃ sampaṭicchi ^a^P0.0075^ea^. sujātā saheva pātiyā pāyāsaṃ  mahāpurisassa hatthe ṭhapesi, mahāpuriso sujātaṃ olokesi. sā  ākāraṃ sallakkhetvā ``ayya, mayā tumhākaṃ pariccattā, taṃ gaṇhitvā  yathāruci karothā''ti vanditvā ``yathā mayhaṃ manoratho nipphanno,  evaṃ tumhākampi nipphajjatū''ti ^a^V1.0083^ea^ vatvā satasahassagghanikampi  suvaṇṇapātiṃ purāṇakapaṇṇaṃ viya pariccajitvā anapekkhāva pakkāmi.</p>
              <p>[03] bodhisattopi kho nisinnaṭṭhānā vuṭṭhāya rukkhaṃ padakkhiṇaṃ katvā  pātiṃ ādāya nerañjarāya tīraṃ gantvā anekesaṃ bodhisattasatasahassānaṃ  abhisambujjhanadivase otaritvā nhānaṭṭhānaṃ ^b^supatiṭṭhitaṃ^eb^ nāma  atthi, tassā tīre pātiṃ ṭhapetvā supatiṭṭhitatitthe otaritvā nhatvā  anekabuddhasatasahassānaṃ nivāsanaṃ arahaddhajaṃ nivāsetvā puratthābhimukho  nisīditvā ekaṭṭhitālapakkappamāṇe ekūnapaṇṇāsapiṇḍe katvā sabbaṃ  appodakamadhupāyāsaṃ paribhuñji. soyevassa buddhabhūtasa sattasattāhaṃ  bodhimaṇḍe vasantassa ^a^M1.0084^ea^ ekūnapaṇṇāsadivasāni āhāro ahosi.  ettakaṃ kālaṃ añño āhāro natthi, na nhānaṃ, na mukhadhovanaṃ, na  sarīravaḷañjo, jhānasukhena phalasamāpattisukhena ca vītināmesi. taṃ  pana pāyāsaṃ bhuñjitvā suvaṇṇapātiṃ gahetvā ``sacāhaṃ ajja buddho  bhavissāmi, ayaṃ pāti paṭisotaṃ gacchatu, no ce bhavissāmi,  anusotaṃ gacchatū''ti vatvā nadīsote pakkhipi. sā sotaṃ  chindamānā nadīmajjhaṃ gantvā majjhaṭṭhāneneva javasampanno asso viya  asītihatthamattaṭṭhānaṃ paṭisotaṃ gantvā ekasmiṃ āvaṭṭe nimujjitvā  ^b^kāḷanāgarāja^eb^bhavanaṃ gantvā tiṇṇaṃ buddhānaṃ paribhogapātiyo  ``kili kilī''ti ravaṃ kārayamānā paharitvā tāsaṃ sabbaheṭṭhimā  hutvā aṭṭhāsi. kāḷo nāgarājā ta saddaṃ sutvā ``hiyyo eko  buddho nibbatti, puna ajja eko nibbatto''ti vatvā anekehi  padasatehi thutiyo vadamāno uṭṭhāsi. tassa kira mahāpathaviyā  ekayojanatigāvutappamāṇaṃ nabhaṃ pūretvā ārohanakālo ajja vā hiyyo  vā sadiso ahosi.</p>
              <p>[03] bodhisattopi nadītīramhi supupphitasālavane divāvihāraṃ katvā  sāyanhasamayaṃ pupphānaṃ vaṇṭato muccanakāle devatāhi alaṅkatena  aṭṭhūsabhavitthārena maggena sīho viya vijambhamāno  bodhirukkhābhimukho pāyāsi. nāgayakkhasupaṇṇādayo dibbehi  gandhapupphādīhi pūjayiṃsu, dibbasaṃgītādīni pavattayiṃsu, dasasahassī  lokadhātu ekagandhā ekamālā ekasādhukārā ahosi. tasmiṃ samaye  ^b^sotthiyo^eb^ nāma tiṇahārako tiṇaṃ ādāya paṭipathe āgacchanto  mahāpurisassa ^a^P0.0076^ea^ ākāraṃ ñatvā aṭṭha tiṇamuṭṭhiyo adāsi.  bodhisatto tiṇaṃ gahetvā bodhimaṇḍaṃ āruyha dakkhiṇadisābhāge  uttarābhimukho aṭṭhāsi. tasmiṃ khaṇe dakkhiṇacakkavāḷaṃ osīditvā  heṭṭhā avīcisampattaṃ viya ahosi. uttaracakkavāḷaṃ ullaṅghitvā upari  bhavaggappattaṃ viya ahosi. bodhisatto ``idaṃ sambodhipāpuṇanaṭṭhānaṃ  na bhavissati maññe''ti padakkhiṇaṃ ^a^V1.0084^ea^ karonto pacchimadisābhāgaṃ gantvā  puratthimābhimukho aṭṭhāsi, tato pacchimacakkavāḷaṃ osīditvā heṭṭhā  avīcisampattaṃ viya ahosi, puratthimacakkavāḷaṃ ullaṅghitvā upari  bhavaggappattaṃ viya ahosi. ṭhitaṭṭhitaṭṭhāne kirassa nemivaṭṭipariyante  akkantaṃ nābhiyā patiṭṭhitamahāsakaṭacakkaṃ viya mahāpathavī onatunnatā ^a^M1.0085^ea^  ahosi. bodhisatto ``idampi sambodhipāpuṇanaṭṭhānaṃ na bhavissati  maññe''ti padakkhiṇaṃ karonto uttaradisābhāgaṃ gantvā  dakkhiṇābhimukho aṭṭhāsi. tato uttaracakkavāḷaṃ osīditvā heṭṭhā  avīcisampattaṃ viya ahosi, dakkhiṇacakkavāḷaṃ ullaṅghitvā upari  bhavaggappattaṃ viya ahosi. bodhisatto ``idampi  sambodhipāpuṇanaṭṭhānaṃ na bhavissati maññe''ti padakkhiṇaṃ karonto  puratthimadisābhāgaṃ gantvā pacchimābhimukho aṭṭhāsi.  puratthimadisābhāge pana sabbabuddhānaṃ pallaṅkaṭṭhānaṃ ahosi, taṃ neva  chambhati, na kampati. bodhisatto ``idaṃ sabbabuddhānaṃ avijahitaṃ  acalaṭṭhānaṃ kilesapañjaraviddhaṃsanaṭṭhāna''nti ñatvā tāni tiṇāni agge  gahetvā cālesi, tāvadeva cuddasahattho pallaṅko ahosi. tānipi kho  tiṇāni tathārūpena saṇṭhānena saṇṭhahiṃsu, yathārūpaṃ sukusalo  cittakāro vā potthakāro vā ālikhitumpi samattho natthi.  bodhisatto bodhikkhandhaṃ piṭṭhito katvā puratthābhimukho daḷhamānaso  hutvā -- </p>
              <p>[21] ``kāmaṃ taco ca nhāru ca, aṭṭhi ca avasissatu. </p>
              <p>[22] upasussatu nissesaṃ, sarīre maṃsalohitaṃ.. (a0 ni0   2.5; ma0 ni0 2.184) -- </p>
              <p>[25] `na tvevāhaṃ sammāsambodhiṃ appatvā imaṃ pallaṅkaṃ  bhindissāmī'''ti asanisatasannipātenapi abhejjarūpaṃ aparājitapallaṅkaṃ  ābhujitvā nisīdi.</p>
              <p>[03] tasmiṃ samaye māro pāpimā -- ``siddhatthakumāro mayhaṃ vasaṃ  atikkamitukāmo, na dānissa atikkamituṃ dassāmī''ti mārabalassa  santikaṃ gantvā etamatthaṃ ārocetvā māraghosanaṃ nāma ghosāpetvā  mārabalaṃ ādāya nikkhami. sā mārasenā mārassa purato  dvādasayojanā hoti, dakkhiṇato ca vāmato ca dvādasayojanā,  pacchato cakkavāḷapariyantaṃ katvā ṭhitā, uddhaṃ navayojanubbedhā ^a^P0.0077^ea^  hoti, yassā unnadantiyā unnādasaddo yojanasahassato paṭṭhāya  pathaviundriyanasaddoviya sūyati. atha māro devaputto  diyaḍḍhayojanasatikaṃ ^b^girimekhalaṃ^eb^ nāma hatthiṃ abhiruhitvā  bāhusahassaṃ māpetvā nānāvudhāni aggahesi. avasesāyapi  māraparisāya ^a^V1.0085^ea^ dve janā ekasadisā ekasadisaṃ āvudhaṃ gaṇhantā nāhesuṃ.  nānāvaṇṇā nānappakāramukhā hutvā nānāvudhāni gaṇhantā bodhisattaṃ  ajjhottharamānā āgamaṃsu.</p>
              <p>[03] dasasahassacakkavāḷadevatā ^a^M1.0086^ea^ pana mahāsattassa thutiyo vadamānā  aṭṭhaṃsu. sakko devarājā vijayuttarasaṅkhaṃ dhamamāno aṭṭhāsi. so  kira saṅkho vīsahatthasatiko hoti, sakiṃ vātaṃ gāhāpetvā  dhamiyamāno cattāro māse saddaṃ karitvā nissaddo hoti.  mahākāḷanāgarājā atirekapadasatena vaṇṇaṃ vaṇṇentova aṭṭhāsi,  mahābrahmā setacchattaṃ dhārayamāno aṭṭhāsi. mārabale pana bodhimaṇḍaṃ  upasaṅkamante tesaṃ ekopi ṭhātuṃ nāsakkhi, sammukhasammukhaṭṭhāneneva  palāyiṃsu. kāḷo nāma nāgarājāpi pathaviyaṃ nimujjitvā  pañcayojanasatikaṃ mañjerikanāgabhavanaṃ gantvā ubhohi hatthehi mukhaṃ  pidahitvā nipanno. sakko devarājāpi vijayuttarasaṅkhaṃ piṭṭhiyaṃ  katvā cakkavāḷamukhavaṭṭiyaṃ aṭṭhāsi, mahābrahmā setacchattaṃ koṭiyaṃ gahetvā  brahmalokameva agamāsi. ekadevatāpi ṭhātuṃ samatthā nāma nāhosi.  mahāpuriso pana ekakova nisīdi.</p>
              <p>[03] māropi attano parisaṃ āha -- ``tātā, suddhodanaputtena  siddhatthena sadiso añño puriso nāma natthi, mayaṃ sammukhā yuddhaṃ  dātuṃ na sakkhissāma, pacchābhāgena dassāmā''ti. mahāpurisopi  tīṇi passāni oloketvā sabbadevatānaṃ palātattā suññāni addasa.  puna uttarapassena mārabalaṃ ajjhottharamānaṃ disvā ``ayaṃ ettako  jano maṃ ekakaṃ sandhāya mahantaṃ vāyāmaṃ karoti, imasmiṃ ṭhāne mayhaṃ  mātā vā pitā vā bhātā vā añño vā koci ñātako natthi, imā  pana dasa pāramiyova mayhaṃ dīgharattaṃ puṭṭhaparijanasadisā. tasmā mayā  pāramiyova balaggaṃ katvā pāramisattheneva paharitvā imaṃ balakāyaṃ  viddhaṃsetuṃ vaṭṭatī''ti dasa pāramiyo āvajjamāno nisīdi.</p>
              <p>[03] atha kho māro devaputto -- ``vāteneva siddhatthaṃ  palāpessāmī''ti ^b^vātamaṇḍalaṃ^eb^ samuṭṭhāpesi. taṅkhaṇaññeva  puratthimādibhedāvātā samuṭṭhahitvā  addhayojanayojanadviyojanatiyojanappamāṇāni pabbatakūṭāni padāletvā  vanagaccharukkhādīni uddhaṃmūlāni ^a^P0.0078^ea^ katvā samantā  gāmanigame cuṇṇavicuṇṇe kātuṃ samatthāpi mahāpurisassa puññatejena  vihatānubhāvā bodhisattaṃ patvā bodhisattassa cīvarakaṇṇamattampi cāletuṃ  nāsakkhiṃsu. tato -- ``udakena ^a^M1.0087^ea^ naṃ ajjhottharitvā māressāmī''ti  ^b^mahāvassaṃ^eb^ samuṭṭhāpesi. tassānubhāvena uparūpari  satapaṭalasahassapaṭalādibhedā valāhakā uṭṭhahitvā vassiṃsu.  vuṭṭhidhārāvegena pathavī chiddāvachiddā ahosi ^a^V1.0086^ea^. vanarukkhādīnaṃ  uparibhāgena mahāmegho āgantvā mahāsattassa cīvare  ussāvabindugahaṇamattampi temetuṃ nāsakkhi. tato ^b^pāsāṇavassaṃ^eb^  samuṭṭhāpesi. mahantāni mahantāni pabbatakūṭāni dhūmāyantāni  pajjalantāni ākāsenāgantvā bodhisattaṃ patvā dibbamālāguḷabhāvaṃ  āpajjiṃsu. tato ^b^paharaṇavassaṃ^eb^ samuṭṭhāpesi. ekatodhārā  ubhatodhārā asisattikhurappādayo dhūmāyantā pajjalantā  ākāsenāgantvā bodhisattaṃ patvā dibbapupphāni ahesuṃ. tato  ^b^aṅgāravassaṃ^eb^ samuṭṭhāpesi. kiṃsukavaṇṇā aṅgārā ākāsenāgantvā  bodhisattassa pādamūle dibbapupphāni hutvā vikiriṃsu. tato  ^b^kukkuḷavassaṃ^eb^ samuṭṭhāpesi. accuṇho aggivaṇṇo kukkuḷo  ākāsenāgantvā bodhisattassa pādamūle candanacuṇṇaṃ hutvā nipatati.  tato ^b^vālukāvassaṃ^eb^ samuṭṭhāpesi. atisukhumā vālukā dhūmāyantā  pajjalantā ākāsenāgantvā mahāsattassa pādamūle dibbapupphāni hutvā  nipatiṃsu. tato ^b^kalalavassaṃ^eb^ samuṭṭhāpesi, taṃ kalalaṃ dhūmāyantaṃ  pajjalantaṃ ākāsenāgantvā bodhisattassa pādamūle dibbavilepanaṃ hutvā  nipatati. tato ``iminā bhiṃsetvā siddhatthaṃ palāpessāmī''ti  ^b^andhakāraṃ^eb^ samuṭṭhāpesi. taṃ caturaṅgasamannāgataṃ andhakāraṃ viya  mahātamaṃ hutvā bodhisattaṃ patvā sūriyappabhāvihataṃ viya andhakāraṃ  antaradhāyi.</p>
              <p>[03] evaṃ so māro imāhi navahi  vātavassapāsāṇapaharaṇāṅgārakukkuḷavālukākalalandhakāravuṭṭhīhi bodhisattaṃ  palāpetuṃ asakkonto -- ``kiṃ, bhaṇe, tiṭṭhatha, imaṃ siddhatthakumāraṃ  gaṇhatha hanatha palāpethā''ti attano parisaṃ āṇāpetvā sayampi  girimekhalassa hatthino khandhe nisinno cakkāvudhaṃ ādāya bodhisattaṃ  upasaṅkamitvā ``siddhattha, uṭṭhehi etasmā pallaṅkā, nāyaṃ tuyhaṃ  pāpuṇāti, mayhaṃ esa pāpuṇātī''ti āha. mahāsatto tassa vacanaṃ  sutvā avoca -- ``māra, neva tayā dasa pāramiyo pūritā, na  upapāramiyo, na paramatthapāramiyo, nāpi pañca mahāpariccāgā  pariccattā, na ñātatthacariyā, na lokatthacariyā, na buddhatthacariyā  pūritā, sabbā tā ^a^P0.0079^ea^ mayāyeva pūritā, tasmā nāyaṃ  pallaṅko tuyhaṃ pāpuṇāti, mayheveso pāpuṇātī''ti.</p>
              <p>[03] māro ^a^M1.0088^ea^ kuddho kodhavegaṃ asahanto mahāpurisassa cakkāvudhaṃ  vissajjesi. taṃ tassa dasa pāramiyo āvajjentasseva uparibhāge  mālāvitānaṃ hutvā aṭṭhāsi. taṃ kira khuradhāraṃ cakkāvudhaṃ aññadā  kuddhena vissaṭṭhaṃ ekagghanapāsāṇatthambhe vaṃsakaḷīre viya chindantaṃ  gacchati. idāni pana tasmiṃ mālāvitānaṃ hutvā ṭhite avasesā  māraparisā ``idāni siddhattho pallaṅkato vuṭṭhāya palāyissatī''ti  mahantamahantāni selakūṭāni vissajjesuṃ, tānipi mahāpurisassa dasa  pāramiyo āvajjentassa mālāguḷabhāvaṃ āpajjitvā bhūmiyaṃ patiṃsu.  devatā ^a^V1.0087^ea^ cakkavāḷamukhavaṭṭiyaṃ ṭhitā gīvaṃ pasāretvā sīsaṃ ukkhipitvā  ``naṭṭho vata, bho, siddhatthakumārassa rūpaggappatto attabhāvo, kiṃ nu  kho so karissatī''ti olokenti.</p>
              <p>[03] tato bodhisatto ``pūritapāramīnaṃ bodhisattānaṃ  sambujjhanadivase pattapallaṅko mayhaṃ pāpuṇātī''ti vatvā ṭhitaṃ māraṃ āha  -- ``māra, tuyhaṃ dānassa dinnabhāve ko sakkhī''ti. māro ``ime  ettakāva janā sakkhino''ti mārabalābhimukhaṃ hatthaṃ pasāresi.  tasmiṃ khaṇe māraparisāya ``ahaṃ sakkhi, ahaṃ sakkhī''ti pavattasaddo  pathaviundriyanasaddasadiso ahosi. atha māro mahāpurisaṃ āha --  ``siddhattha, tuyhaṃ dānassa dinnabhāve ko sakkhī''ti. mahāpuriso  ``tuyhaṃ tāva dānassa dinnabhāve sacetanā sakkhino, mayhaṃ pana  imasmiṃ ṭhāne sacetano koci sakkhi nāma natthi, tiṭṭhatu tāva me  avasesāttabhāvesu dinnadānaṃ, vessantarattabhāve pana ṭhatvā mayhaṃ  sattasatakamahādānassa tāva dinnabhāve acetanāpi ayaṃ ghanamahāpathavī  sakkhī''ti cīvaragabbhantarato dakkhiṇahatthaṃ abhinīharitvā  ``vessantarattabhāve ṭhatvā mayhaṃ sattasatakamahādānassa dinnabhāve tvaṃ  sakkhi, na sakkhī''ti mahāpathaviyābhimukhaṃ hatthaṃ pasāresi.  mahāpathavī ``ahaṃ te tadā sakkhī''ti viravasatena viravasahassena  viravasatasahassena mārabalaṃ avattharamānā viya unnadi.</p>
              <p>[03] tato mahāpurise ``dinnaṃ te, siddhattha, mahādānaṃ  uttamadāna''nti vessantaradānaṃ sammasante diyaḍḍhayojanasatiko  girimekhalahatthī jaṇṇukehi pathaviyaṃ patiṭṭhāsi, māraparisā  disāvidisā palāyiṃsu, dve ekamaggena gatā nāma natthi,  sīsābharaṇāni ceva nivatthavasanāni ca ^a^M1.0089^ea^ chaḍḍetvā  sammukhasammukhadisāhiyeva palāyiṃsu. tato devasaṅghā palāyamānaṃ  mārabalaṃ disvā ``mārassa parājayo jāto, siddhatthakumārassa jayo  jāto, jayapūjaṃ karissāmā''ti ^a^P0.0080^ea^ devatā devatānaṃ, nāgā  nāgānaṃ, supaṇṇā supaṇṇānaṃ, brahmāno brahmānaṃ ghosetvā  gandhamālādihatthā mahāpurisassa santikaṃ bodhipallaṅkaṃ āgamaṃsu.</p>
              <p>[03] evaṃ gatesu pana tesu -- </p>
              <p>[21] ``jayo hi buddhassa sirīmato ayaṃ, mārassa ca  pāpimato parājayo. </p>
              <p>[22] ugghosayuṃ bodhimaṇḍe pamoditā, jayaṃ tadā devagaṇā  mahesino.. </p>
              <p>[21] ``jayo ^a^V1.0088^ea^ hi buddhassa sirīmato ayaṃ, mārassa ca  pāpimato parājayo. </p>
              <p>[22] ugghosayuṃ bodhimaṇḍe pamoditā, jayaṃ tadā nāgagaṇā  mahesino.. </p>
              <p>[21] ``jayo hi buddhassa sirīmato ayaṃ, mārassa ca  pāpimato parājayo. </p>
              <p>[22] ugghosayuṃ bodhimaṇḍe pamoditā, jayaṃ tadā  supaṇṇasaṅghāpi mahesino.. </p>
              <p>[21] ``jayo hi buddhassa sirīmato ayaṃ, mārassa ca  pāpimato parājayo. </p>
              <p>[22] ugghosayuṃ bodhimaṇḍe pamoditā, jayaṃ tadā brahmagaṇā  mahesino''ti.. -- </p>
              <p>[25] avasesā dasasu cakkavāḷasahassesu devatā  mālāgandhavilepanehi pūjayamānā nānappakārā ca thutiyo vadamānā  aṭṭhaṃsu. evaṃ dharamāneyeva sūriye mahāpuriso mārabalaṃ vidhamitvā  cīvarūpari patamānehi bodhirukkhaṅkurehi rattapavāḷadalehi viya  pūjiyamāno paṭhamayāme pubbenivāsaṃ anussaritvā majjhimayāme  dibbacakkhuṃ visodhetvā pacchimayāme paṭiccasamuppāde ñāṇaṃ otāresi.  athassa dvādasapadikaṃ paccayākāraṃ vaṭṭavivaṭṭavasena anulomapaṭilomato  sammasantassa dasasahassī lokadhātu udakapariyantaṃ katvā dvādasakkhattuṃ  saṅkampi.</p>
              <p>[03] mahāpurise ^a^M1.0090^ea^ pana dasasahassilokadhātuṃ unnādetvā  aruṇuggamanavelāya sabbaññutaññāṇaṃ ^a^P0.0081^ea^ paṭivijjhante  sakalā dasasahassī lokadhātu alaṅkatapaṭiyattā ahosi.  pācīnacakkavāḷamukhavaṭṭiyaṃ ussāpitānaṃ dhajānaṃ paṭākā  pacchimacakkavāḷamukhavaṭṭiṃ paharanti, tathā pacchimacakkavāḷamukhavaṭṭiyaṃ  ussāpitānaṃ dhajānaṃ paṭākā pācīnacakkavāḷamukhavaṭṭiṃ paharanti,  dakkhiṇacakkavāḷamukhavaṭṭiyaṃ ussāpitānaṃ dhajānaṃ paṭākā  uttaracakkavāḷamukhavaṭṭiṃ paharanti, uttaracakkavāḷamukhavaṭṭiyaṃ ussāpitānaṃ  dhajānaṃ paṭākā dakkhiṇacakkavāḷamukhavaṭṭiṃ paharanti, pathavitale  ussāpitānaṃ dhajānaṃ paṭākā brahmalokaṃ āhacca aṭṭhaṃsu, brahmaloke baddhānaṃ  dhajānaṃ paṭākā pathavitale patiṭṭhahiṃsu, dasasahassesu cakkavāḷesu  pupphūpagā rukkhā pupphaṃ gaṇhiṃsu, phalūpagā rukkhā phalapiṇḍibhārasahitā  ahesuṃ. khandhesu khandhapadumāni pupphiṃsu, sākhāsu sākhāpadumāni,  latāsu latāpadumāni, ākāse olambakapadumāni, ghanasilātalāni  bhinditvā uparūpari satapattāni hutvā daṇḍakapadumāni uṭṭhahiṃsu.  dasasahassī lokadhātu vaṭṭetvā vissaṭṭhamālāguḷā viya  susanthatapupphasanthāro viya ca pupphābhikiṇṇā ahosi.  cakkavāḷantaresu aṭṭhayojanasahassā lokantarikanirayā  sattasūriyappabhāhipianobhāsitapubbā tadā ekobhāsā ahesuṃ.  caturāsītiyojanasahassagambhīro mahāsamuddo ^a^V1.0089^ea^ madhurodako ahosi,  nadiyo na pavattiṃsu, jaccandhā rūpāni passiṃsu, jātibadhirā saddaṃ  suṇiṃsu, jātipīṭhasappino padasā gacchiṃsu, andubandhanādīni  chijjitvā patiṃsu.</p>
              <p>[03] evaṃ aparimāṇena sirivibhavena pūjiyamāno mahāpuriso  anekappakāresu acchariyadhammesu pātubhūtesu sabbaññutaṃ paṭivijjhitvā  sabbabuddhehi avijahitaṃ udānaṃ udānesi -- </p>
              <p>[21] ``anekajātisaṃsāraṃ, sandhāvissaṃ anibbisaṃ. </p>
              <p>[22] gahakāraṃ gavesanto, dukkhā jāti punappunaṃ.. </p>
              <p>[21] ``gahakāraka diṭṭhosi, puna gehaṃ na kāhasi. </p>
              <p>[27] sabbā te phāsukā bhaggā, gahakūṭaṃ visaṅkhataṃ. </p>
              <p>[22] visaṅkhāragataṃ cittaṃ, taṇhānaṃ khayamajjhagā''ti..  (dha0 pa0 153-154).</p>
              <p>[03] iti ^a^M1.0091^ea^ tusitabhavanato paṭṭhāya yāva ayaṃ bodhimaṇḍe  sabbaññutappatti, ettakaṃ ṭhānaṃ ^b^avidūrenidānaṃ^eb^ nāmāti veditabbaṃ. </p>
              <p>[06] avidūrenidānakathā niṭṭhitā. </p>
            </h4>
          </h3>
        </h2>
        <h2>
          <h2n> 3. santikenidānakathā </h2n>
          <h3>
            <h3n> </h3n>
            <h4>
              <h4n> </h4n>
              <p>[01] ^b^``santikenidānaṃ^eb^ ^a^V1.0090^ea^ ^a^P0.0082^ea^ pana `ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme'.  `vesāliyaṃ viharati mahāvane kūṭāgārasālāya'nti ca evaṃ tasmiṃ  tasmiṃ ṭhāneyeva labbhatī''ti vuttaṃ. kiñcāpi evaṃ vuttaṃ, atha kho  pana tampi ādito paṭṭhāya evaṃ veditabbaṃ -- udānañhi udānetvā  jayapallaṅke nisinnassa bhagavato etadahosi -- ``ahaṃ  kappasatasahassādhikāni cattāri asaṅkhyeyyāni imassa pallaṅkassa  kāraṇā sandhāviṃ, ettakaṃ me kālaṃ imasseva pallaṅkassa kāraṇā  alaṅkatasīsaṃ gīvāya chinditvā dinnaṃ, suañjitāni akkhīni  hadayamaṃsañca uppāṭevā dinnaṃ, jālīkumārasadisā puttā,  kaṇhājinakumārisadisā dhītaro, maddīdevisadisā bhariyāyo ca paresaṃ  dāsatthāya dinnā. ayaṃ me pallaṅko jayapallaṅko thirapallaṅko, ettha me  nisinnassa saṅkappā paripuṇṇā, na tāva ito vuṭṭhahissāmī''ti  anekakoṭisatasahassasamāpattiyo samāpajjanto sattāhaṃ tattheva nisīdi.  yaṃ sandhāya vuttaṃ -- ``atha kho bhagavā sattāhaṃ ekapallaṅkena  nisīdi vimuttisukhapaṭisaṃvedī''ti (mahāva0 1; udā0 1).</p>
              <p>[03] atha ekaccānaṃ devatānaṃ ``ajjāpi nūna siddhatthassa  kattabbakiccaṃ atthi, pallaṅkasmiñhi ālayaṃ na vijahatī''ti  parivitakko udapādi. satthā devatānaṃ parivitakkaṃ ñatvā tāsaṃ  vitakkavūpasamatthaṃ vehāsaṃ abbhuggantvā yamakapāṭihāriyaṃ dassesi.  mahābodhimaṇḍe hi katapāṭihāriyañca ñātisamāgame katapāṭihāriyañca  pāthikaputtasamāgame katapāṭihāriyañca sabbaṃ kaṇḍambarukkhamūle  katayamakapāṭihāriyasadisaṃ ahosi.</p>
              <p>[03] evaṃ satthā iminā pāṭihāriyena devatānaṃ vitakkaṃ vūpasametvā  pallaṅkato īsakaṃ pācīnanissite uttaradisābhāge ṭhatvā ``imasmiṃ vata ^a^M1.0092^ea^  me pallaṅke sabbaññutaṃ paṭividdha''nti cattāri asaṅkhyeyyāni  kappasatasahassañca pūritānaṃ pāramīnaṃ balādhigamaṭṭhānaṃ pallaṅkaṃ  bodhirukkhañca animisehi akkhīhi olokayamāno sattāhaṃ  vītināmesi, taṃ ṭhānaṃ ^b^animisacetiyaṃ^eb^ nāma jātaṃ. atha  satthā pallaṅkassa ca ṭhitaṭṭhānassa ca antarā caṅkamaṃ māpetvā  puratthimapacchimato āyate ratanacaṅkame caṅkamanto sattāhaṃ vītināmesi.  taṃ ṭhānaṃ ^b^ratanacaṅkamacetiyaṃ^eb^ nāma jātaṃ.</p>
              <p>[03] catutthe pana sattāhe bodhito pacchimuttaradisābhāge devatā  ratanagharaṃ māpayiṃsu. tattha bhagavā ^a^V1.0091^ea^ pallaṅkena nisīditvā  abhidhammapiṭakaṃ visesato cettha anantanayasamantapaṭṭhānaṃ vicinanto  ^a^P0.0083^ea^ sattāhaṃ vītināmesi. ābhidhammikā panāhu --  ``ratanagharaṃ nāma na sattaratanamayaṃ gehaṃ, sattannaṃ pana pakaraṇānaṃ  sammasitaṭṭhānaṃ `ratanaghara'nti vuccatī''ti. yasmā panettha ubhopete  pariyāyena yujjanti, tasmā ubhayampetaṃ gahetabbameva. tato paṭṭhāya pana  taṃ ṭhānaṃ ^b^ratanagharacetiyaṃ^eb^ nāma jātaṃ. evaṃ satthā  bodhisamīpeyeva cattāri sattāhāni vītināmetvā pañcame sattāhe  bodhirukkhamūlā yena ajapālanigrodho tenupasaṅkami. tatrāpi dhammaṃ  vicinanto vimuttisukhañca paṭisaṃvedento nisīdi.</p>
              <p>[03] tasmiṃ samaye māro pāpimā ``ettakaṃ kālaṃ anubandhanto  otārāpekkhopi imassa na kiñci khalitaṃ addasaṃ, atikkantodāni  esa mama vasa''nti domanassappatto mahāmagge nisīditvā soḷasa  kāraṇāni cintento bhūmiyaṃ soḷasa lekhā ākaḍḍhi -- ``ahaṃ eso  viya dānapāramiṃ na pūresiṃ, tenamhi iminā sadiso na jāto''ti  ekaṃ lekhaṃ ākaḍḍhi. tathā ``ahaṃ eso viya sīlapāramiṃ...pe0...  nekkhammapāramiṃ, paññāpāramiṃ, vīriyapāramiṃ, khantipāramiṃ,  saccapāramiṃ, adhiṭṭhānapāramiṃ, mettāpāramiṃ, upekkhāpāramiṃ na pūresiṃ,  tenamhi iminā sadiso na jāto''ti dasamaṃ lekhaṃ ākaḍḍhi. tathā  ``ahaṃ eso viya asādhāraṇassa indriyaparopariyattañāṇassa  paṭivedhāya upanissayabhūtā dasa pāramiyo na pūresiṃ, tenamhi iminā  sadiso na jāto''ti ekādasamaṃ lekhaṃ ākaḍḍhi. tathā ``ahaṃ  eso viya asādhāraṇassa āsayānusayañāṇassa...pe0...  mahākaruṇāsamāpattiñāṇassa, yamakapāṭihāriyañāṇassa,  anāvaraṇañāṇassa, sabbaññutaññāṇassa paṭivedhāya upanissayabhūtā dasa  ^a^M1.0093^ea^ pāramiyo na pūresiṃ, tenamhi iminā sadiso na jāto''ti soḷasamaṃ  lekhaṃ ākaḍḍhi. evaṃ māro imehi kāraṇehi mahāmagge soḷasa lekhā  ākaḍḍhitvā nisīdi.</p>
              <p>[03] tasmiñca samaye taṇhā, arati, ragā cāti tisso māradhītaro  (saṃ0 ni0  1.161) ``pitā no na paññāyati, kahaṃ nu kho  etarahī''ti olokayamānā taṃ domanassappattaṃ bhūmiṃ lekhamānaṃ nisinnaṃ  disvā pitu santikaṃ gantvā ``kasmā, tāta, tvaṃ dukkhī dummano''ti  pucchiṃsu. ``ammā, ayaṃ mahāsamaṇo mayhaṃ vasaṃ atikkanto, ettakaṃ  kālaṃ olokento otāramassa daṭṭhuṃ nāsakkhiṃ, tenamhi dukkhī  dummano''ti. ``yadi evaṃ mā cintayittha, mayametaṃ attano vase  katvā ādāya āgamissāmā''ti āhaṃsu. ``na sakkā, ammā, esa  kenaci vase kātuṃ, acalāya saddhāya patiṭṭhito esa puriso''ti.  ``tāta, mayaṃ itthiyo nāma, idāneva naṃ rāgapāsādīhi bandhitvā  ānessāma, tumhe mā cintayitthā''ti ^a^V1.0092^ea^ vatvā bhagavantaṃ upasaṅkamitvā  ``pāde te, samaṇa ^a^P0.0084^ea^, paricāremā''ti āhaṃsu. bhagavā  neva tāsaṃ vacanaṃ manasi akāsi, na akkhīni ummīletvā  olokesi, anuttare upadhisaṅkhaye vimuttiyā vivekasukhaññeva  anubhavanto nisīdi.</p>
              <p>[03] puna māradhītaro ``uccāvacā kho purisānaṃ adhippāyā,  kesañci kumārikāsu pemaṃ hoti, kesañci paṭhamavaye ṭhitāsu, kesañci  majjhimavaye ṭhitāsu, kesañci pacchimavaye ṭhitāsu, yaṃnūna mayaṃ  nānappakārehi rūpehi palobhetvā gaṇheyyāmā''ti ekamekā  kumārikavaṇṇādivasena sakaṃ sakaṃ attabhāvaṃ abhinimminitvā  kumārikā, avijātā, sakiṃvijātā, duvijātā, majjhimitthiyo,  mahitthiyo ca hutvā chakkhattuṃ bhagavantaṃ upasaṅkamitvā ``pāde te,  samaṇa, paricāremā''ti āhaṃsu. tampi bhagavā na manasākāsi, yathā  taṃ anuttare upadhisaṅkhaye vimutto. keci panācariyā vadanti --  ``tā mahitthibhāvena upagatā disvā bhagavā -- `etā khaṇḍadantā  palitakesā hontū'ti adhiṭṭhāsī''ti. taṃ na gahetabbaṃ. na hi  bhagavā evarūpaṃ adhiṭṭhānaṃ akāsi. bhagavā pana ``apetha tumhe, kiṃ  disvā evaṃ vāyamatha, evarūpaṃ nāma avītarāgādīnaṃ purato kātuṃ  vaṭṭati. tathāgatassa pana rāgo pahīno, doso pahīno, moho  pahīno''ti attano kilesappahānaṃ ārabbha -- </p>
              <p>[21] ``yassa ^a^M1.0094^ea^ jitaṃ nāvajīyati, jitamassa noyāti koci  loke. </p>
              <p>[22] taṃ buddhamanantagocaraṃ, apadaṃ kena padena nessatha.. </p>
              <p>[21] ``yassa jālinī visattikā, taṇhā natthi kuhiñci  netave. </p>
              <p>[22] taṃ buddhamanantagocaraṃ, apadaṃ kena padena nessathā''ti..  (dha0 pa0 179-180) -- </p>
              <p>[25] imā dhammapade buddhavagge dve gāthā vadanto dhammaṃ desesi.  tā ``saccaṃ kira no pitā avoca, `arahaṃ sugato loke, na  rāgena suvānayo'''tiādīni (saṃ0 ni0  1.161) vatvā pitu  santikaṃ āgamiṃsu.</p>
              <p>[03] bhagavāpi tattheva sattāhaṃ vītināmetvā tato ^b^mucalindamūlaṃ^eb^  agamāsi. tattha sattāhavaddalikāya uppannāya sītādipaṭibāhanatthaṃ  mucalindena nāma nāgarājena sattakkhattuṃ bhogehi parikkhitto  asambādhāya gandhakuṭiyaṃ viharanto viya vimuttisukhaṃ  paṭisaṃvediyamāno sattāhaṃ ^a^V1.0093^ea^ vītināmetvā rājāyatanaṃ upasaṅkamitvā  tatthapi vimuttisukhaṃ paṭisaṃvediyamānoyeva sattāhaṃ vītināmesi.  ettāvatā satta sattāhāni paripuṇṇāni. etthantare neva mukhadhovanaṃ,  na sarīrapaṭijagganaṃ ^a^P0.0085^ea^, na āhārakiccaṃ ahosi,  jhānasukhaphalasukheneva ca vītināmesi.</p>
              <p>[03] athassa tasmiṃ sattasattāhamatthake ekūnapaññāsatime divase tattha  nisinnassa ``mukhaṃ dhovissāmī''ti cittaṃ udapādi. sakko  devānamindo agadaharītakaṃ āharitvā adāsi, satthā taṃ paribhuñji,  tenassa sarīravaḷañjo ahosi. athassa sakkoyeva  nāgalatādantakaṭṭhañceva mukhadhovanodakañca adāsi. satthā taṃ dantakaṭṭhaṃ  khāditvāva anotattadahodakena mukhaṃ dhovitvā tattheva rājāyatanamūle  nisīdi. </p>
              <p>[01] tasmiṃ samaye ^b^tapussa bhallikā^eb^ nāma dve vāṇijā  pañcahi sakaṭasatehi ^b^ukkalā^eb^ janapadā majjhimadesaṃ gacchantā pubbe  attano ñātisālohitāya devatāya sakaṭāni sannirumbhitvā satthu  āhārasampādane ussāhitā manthañca ^a^M1.0095^ea^ madhupiṇḍikañca ādāya --  ``paṭiggaṇhātu no, bhante, bhagavā imaṃ āhāraṃ anukampaṃ upādāyā''ti  satthāraṃ upanāmetvā aṭṭhaṃsu. bhagavā pāyāsapaṭiggahaṇadivaseyeva  pattassa antarahitattā ``na kho tathāgatā hatthesu paṭiggaṇhanti,  kimhi nu kho ahaṃ paṭiggaṇheyya''nti cintesi. athassa cittaṃ  ñatvā catūhi disāhi cattāro mahārājāno indanīlamaṇimaye patte  upanāmesuṃ, bhagavā te paṭikkhipi. puna muggavaṇṇaselamaye cattāro  patte upanāmesuṃ. bhagavā catunnampi mahārājānaṃ saddhānurakkhaṇatthāya  cattāropi patte paṭiggahetvā uparūpari ṭhapetvā ``eko hotū''ti  adhiṭṭhāsi. cattāropi mukhavaṭṭiyaṃ paññāyamānalekhā hutvā  majjhimappamāṇena ekattaṃ upagamiṃsu. bhagavā tasmiṃ paccagghe selamaye  patte āhāraṃ paṭiggahetvā paribhuñjitvā anumodanaṃ akāsi. te dve  bhātaro vāṇijā buddhañca dhammañca saraṇaṃ gantvā dvevācikā upāsakā  ahesuṃ. atha nesaṃ ``ekaṃ no, bhante, paricaritabbaṭṭhānaṃ dethā''ti  vadantānaṃ dakkhiṇahatthena attano sīsaṃ parāmasitvā kesadhātuyo  adāsi. te attano nagare tā dhātuyo suvaṇṇasamuggassa anto  pakkhipitvā cetiyaṃ patiṭṭhāpesuṃ.</p>
              <p>[03] sammāsambuddho pana tato vuṭṭhāya puna ajapālanigrodhameva gantvā  nigrodhamūle nisīdi. athassa tattha nisinnamattasseva attanā  adhigatadhammassa gambhīrataṃ paccavekkhantassa sabbabuddhānaṃ āciṇṇo --  ``kicchena adhigato kho myāyaṃ dhammo''ti paresaṃ  adesetukāmatākārappatto vitakko udapādi. atha kho ^b^brahmā  sahampati^eb^ ``nassati vata bho loko, vinassati vata ^a^P0.0086^ea^  bho loko''ti dasahi cakkavāḷasahassehi  sakkasuyāmasantusitanimmānarativasavattimahābrahmāno ādāya ^a^V1.0094^ea^ satthu  santikaṃ āgantvā ``desetu, bhante, bhagavā dhamma''ntiādinā nayena  dhammadesanaṃ āyāci.</p>
              <p>[03] satthā tassa paṭiññaṃ datvā ``kassa nu kho ahaṃ paṭhamaṃ dhammaṃ  deseyya''nti cintento ``āḷāro paṇḍito, so imaṃ dhammaṃ khippaṃ  ājānissatī''ti cittaṃ uppādetvā puna olokento tassa  sattāhakālaṅkatabhāvaṃ ñatvā udakaṃ āvajjesi. tassāpi  abhidosakālaṅkatabhāvaṃ ñatvā ``bahūpakārā kho me pañcavaggiyā  bhikkhū''ti pañcavaggiye ārabbha manasi katvā ``kahaṃ nu kho te  etarahi viharantī''ti āvajjento ``bārāṇasiyaṃ ^a^M1.0096^ea^ isipatane  migadāye''ti ñatvā katipāhaṃ bodhimaṇḍasāmantāyeva piṇḍāya caranto  viharitvā ``āsāḷhipuṇṇamāyaṃ bārāṇasiṃ gantvā dhammacakkaṃ  pavattessāmī''ti pakkhassa cātuddasiyaṃ paccūsasamaye paccuṭṭhāya pabhātāya  rattiyā kālasseva pattacīvaramādāya aṭṭhārasayojanamaggaṃ paṭipanno  antarāmagge ^b^upakaṃ^eb^ nāma ājīvakaṃ disvā tassa attano buddhabhāvaṃ  ācikkhitvā taṃ divasameva sāyanhasamaye isipatanaṃ sampāpuṇi. </p>
              <p>[01] pañcavaggiyā tathāgataṃ dūratova āgacchantaṃ disvā  ``ayaṃ āvuso, samaṇo gotamo paccayabāhullāya āvattitvā  paripuṇṇakāyo pīṇindriyo suvaṇṇavaṇṇo hutvā āgacchati. imassa  vandanādīni na karissāma, mahākulappasuto kho panesa āsanābhihāraṃ  arahati, tenassa āsanamattaṃ paññāpessāmā''ti katikaṃ akaṃsu.  bhagavā sadevakassa lokassa cittācārajānanasamatthena ñāṇena ``kiṃ  nu kho ime cintayiṃsū''ti āvajjetvā cittaṃ aññāsi. atha tesu  sabbadevamanussesu anodissakavasena pharaṇasamatthaṃ mettacittaṃ  saṅkhipitvā odissakavasena mettacittena phari. te bhagavatā  mettacittena saṃphuṭṭhā tathāgate upasaṅkamante sakāya katikāya saṇṭhātuṃ  asakkontā paccuggantvā abhivādanādīni sabbakiccāni akaṃsu.  sammāsambuddhabhāvaṃ panassa ajānantā kevalaṃ nāmena ca āvusovādena  ca samudācariṃsu.</p>
              <p>[03] atha ne bhagavā -- ``mā, bhikkhave, tathāgataṃ nāmena ca  āvusovādena ca samudācaratha. arahaṃ, bhikkhave, tathāgato  sammāsambuddho''ti attano buddhabhāvaṃ ñāpetvā paññattavarabuddhāsane  nisinno uttarāsāḷhanakkhattayoge vattamāne aṭṭhārasahi brahmakoṭīhi  parivuto pañcavaggiyatthere āmantetvā tiparivaṭṭaṃ dvādasākāraṃ  chañāṇavijambhanaṃ anuttaraṃ ^a^P0.0087^ea^ ^b^dhammacakkappavattanasuttantaṃ^eb^  (mahāva0 13 ādayo; saṃ0 ni0  5.1081) desesi. tesu  koṇḍaññatthero desanānusārena ñāṇaṃ pesento suttapariyosāne aṭṭhārasahi  brahmakoṭīhi saddhiṃ sotāpattiphale patiṭṭhāsi. satthā tattheva vassaṃ  upagantvā punadivase vappattheraṃ ovadanto vihāreyeva nisīdi, sesā  ^a^V1.0095^ea^ cattāropi piṇḍāya cariṃsu. vappatthero pubbaṇheyeva sotāpattiphalaṃ  pāpuṇi ^a^M1.0097^ea^. etenevupāyena punadivase bhaddiyattheraṃ, punadivase  mahānāmattheraṃ, punadivase assajittheranti sabbe sotāpattiphale  patiṭṭhāpetvā pañcamiyaṃ pakkhassa pañcapi there sannipātetvā  ^b^anattalakkhaṇasuttantaṃ^eb^ (mahāva0 20 ādayo; saṃ0 ni0   3.59) desesi. desanāpariyosāne pañcapi therā arahatte  patiṭṭhahiṃsu. atha satthā ^b^yasassa^eb^ kulaputtassa upanissayaṃ disvā  taṃ rattibhāge nibbijjitvā gehaṃ pahāya nikkhantaṃ ``ehi yasā''ti  pakkositvā tasmiṃyeva rattibhāge sotāpattiphale, punadivase arahatte  patiṭṭhāpetvā, aparepi tassa sahāyake ^b^catupaññāsajane^eb^  ehibhikkhupabbajjāya pabbājetvā arahattaṃ pāpesi.</p>
              <p>[03] evaṃ loke ekasaṭṭhiyā arahantesu jātesu satthā vuṭṭhavasso  pavāretvā ``caratha bhikkhave cārika''nti saṭṭhibhikkhū disāsu pesetvā  sayaṃ uruvelaṃ gacchanto antarāmagge kappāsikavanasaṇḍe  tiṃsa^b^bhaddavaggiyakumāre^eb^ vinesi. tesu sabbapacchimako  sotāpanno, sabbuttamo anāgāmī ahosi. tepi sabbe  ehibhikkhubhāveneva pabbājetvā disāsu pesetvā uruvelaṃ gantvā  aḍḍhuḍḍhapāṭihāriyasahassāni dassetvā uruvelakassapādayo  sahassajaṭilaparivāre ^b^tebhātikajaṭile^eb^ vinetvā ehibhikkhubhāvena  pabbājetvā gayāsīse nisīdāpetvā ^b^ādittapariyāyadesanāya^eb^  (mahāva0 54) arahatte patiṭṭhāpetvā tena arahantasahassena parivuto  ``bimbisārarañño dinnapaṭiññaṃ mocessāmī''ti rājagahanagarūpacāre  laṭṭhivanuyyānaṃ agamāsi. rājā uyyānapālassa santikā ``satthā  āgato''ti sutvā dvādasanahutehi brāhmaṇagahapatikehi parivuto satthāraṃ  upasaṅkamitvā cakkavicittatalesu suvaṇṇapaṭṭavitānaṃ viya pabhāsamudayaṃ  vissajjentesu tathāgatassa pādesu sirasā nipatitvā ekamantaṃ  nisīdi saddhiṃ parisāya.</p>
              <p>[03] atha kho tesaṃ brāhmaṇagahapatikānaṃ etadahosi -- ``kiṃ nu  kho mahāsamaṇo uruvelakassape brahmacariyaṃ carati, udāhu  uruvelakassapo mahāsamaṇe''ti. bhagavā tesaṃ cetassā  cetoparivitakkamaññāya uruvelakassapaṃ gāthāya ajjhabhāsi -- </p>
              <p>[21] ``kimeva ^a^M1.0098^ea^ ^a^P0.0088^ea^ disvā uruvelavāsi, pahāsi  aggiṃ kisakovadāno. </p>
              <p>[22] pucchāmi taṃ kassapa etamatthaṃ, kathaṃ pahīnaṃ tava  aggihutta''nti.. -- </p>
              <p>[25] theropi bhagavato adhippāyaṃ viditvā -- </p>
              <p>[21] ``rūpe ^a^V1.0096^ea^ ca sadde ca atho rase ca, kāmitthiyo  cābhivadanti yaññā. </p>
              <p>[22] etaṃ malantī upadhīsu ñatvā, tasmā na yiṭṭhe na hute  arañji''nti.. (mahāva0 55) -- </p>
              <p>[25] imaṃ gāthaṃ vatvā attano sāvakabhāvappakāsanatthaṃ  tathāgatassa pādapiṭṭhe sīsaṃ ṭhapetvā ``satthā me, bhante bhagavā,  sāvakohamasmī''ti vatvā ekatālaṃ dvitālaṃ titālanti yāva  sattatālappamāṇaṃ sattakkhattuṃ vehāsaṃ abbhuggantvā oruyha tathāgataṃ  vanditvā ekamantaṃ nisīdi. taṃ pāṭihāriyaṃ disvā mahājano  ``aho mahānubhāvā buddhā, evañhi thāmagatadiṭṭhiko nāma `arahā'ti  maññamāno uruvelakassapopi diṭṭhijālaṃ bhinditvā tathāgatena  damito''ti satthu guṇakathaṃyeva kathesi. bhagavā ``nāhaṃ idāniyeva  uruvelakassapaṃ damemi, atītepi esa mayā damito''ti vatvā imissā  aṭṭhuppattiyā ^b^mahānāradakassapajātakaṃ^eb^ (jā0 2.22.1153  ādayo) kathetvā cattāri saccāni pakāsesi. rājā ekādasahi  nahutehi saddhiṃ sotāpattiphale patiṭṭhāsi, ekanahutaṃ upāsakattaṃ  paṭivedesi. rājā satthu santike nisinnoyeva pañca assāsake  pavedetvā saraṇaṃ gantvā svātanāya nimantetvā uṭṭhāyāsanā bhagavantaṃ  padakkhiṇaṃ katvā pakkami. </p>
              <p>[01] punadivase yehi ca bhagavā hiyyo diṭṭho, yehi ca  adiṭṭho, te sabbepi rājagahavāsino aṭṭhārasakoṭisaṅkhā manussā  tathāgataṃ daṭṭhukāmā pātova rājagahato laṭṭhivanuyyānaṃ agamaṃsu.  tigāvuto maggo nappahosi, sakalalaṭṭhivanuyyānaṃ nirantaraṃ phuṭaṃ  ahosi. mahājano dasabalassa rūpasobhaggappattaṃ attabhāvaṃ passantopi  tittiṃ kātuṃ nāsakkhi. vaṇṇabhūmi nāmesā. evarūpesu hi ṭhānesu  bhagavato lakkhaṇānubyañjanādippabhedā ^a^M1.0099^ea^ sabbāpi rūpakāyasirī  vaṇṇetabbā. evaṃ rūpasobhaggappattaṃ dasabalassa sarīraṃ passamānena  mahājanena nirantaraṃ phuṭe uyyāne ca gamanamagge ca ekabhikkhussapi  nikkhamanokāso nāhosi. taṃ divasaṃ kira bhagavato bhattaṃ chinnaṃ  ^a^P0.0089^ea^ bhaveyya, tasmā ``taṃ mā ahosī''ti sakkassa  nisinnāsanaṃ uṇhākāraṃ dassesi. so āvajjamāno taṃ kāraṇaṃ ñatvā  māṇavakavaṇṇaṃ abhinimminitvā buddhadhammasaṅghapaṭisaṃyuttā thutiyo  vadamāno dasabalassa purato otaritvā devānubhāvena okāsaṃ katvā -- </p>
              <p>[21] ``danto dantehi saha purāṇajaṭilehi, vippamutto  vippamuttehi. </p>
              <p>[22] siṅgīnikkhasavaṇṇo, rājagahaṃ pāvisi bhagavā.. </p>
              <p>[22] ``mutto ^a^V1.0097^ea^ muttehi...pe0..... </p>
              <p>[22] ``tiṇṇo tiṇṇehi...pe0..... </p>
              <p>[22] ``santo santehi...pe0... rājagahaṃ pāvisi bhagavā.. </p>
              <p>[21] ``dasavāso dasabalo, dasadhammavidū dasabhi cupeto. </p>
              <p>[22] so dasasataparivāro, rājagahaṃ pāvisi bhagavā''ti..  (mahāva0 58) -- </p>
              <p>[25] imāhi gāthāhi satthu vaṇṇaṃ vadamāno purato pāyāsi.  tadā mahājano māṇavakassa rūpasiriṃ disvā ``ativiya  abhirūpo vatāyaṃ māṇavako, na kho pana amhehi diṭṭhapubbo''ti  cintetvā ``kuto ayaṃ māṇavako, kassa vā aya''nti āha. taṃ  sutvā māṇavo -- </p>
              <p>[21] ``yo dhīro sabbadhi danto, suddho appaṭipuggalo. </p>
              <p>[22] arahaṃ sugato loke, tassāhaṃ paricārako''ti.. --  gāthamāha.</p>
              <p>[03] satthā ^a^M1.0100^ea^ sakkena katokāsaṃ maggaṃ paṭipajjitvā  bhikkhusahassaparivuto rājagahaṃ pāvisi. rājā buddhappamukhassa  saṅghassa mahādānaṃ datvā ``ahaṃ, bhante, tīṇi ratanāni vinā  vasituṃ na sakkhissāmi, velāya vā avelāya vā bhagavato santikaṃ  āgamissāmi, laṭṭhivanuyyānañca nāma atidūre, idaṃ pana amhākaṃ  veḷuvanuyyānaṃ nātidūraṃ naccāsannaṃ gamanāgamanasampannaṃ buddhārahaṃ senāsanaṃ.  idaṃ me, bhante, bhagavā paṭiggaṇhātū''ti suvaṇṇabhiṅgārena  pupphagandhavāsitaṃ maṇivaṇṇaṃ udakamādāya veḷuvanuyyānaṃ pariccajanto  dasabalassa hatthe udakaṃ pātesi. tasmiṃ ārāme paṭiggahiteyeva  ``buddhasāsanassa mūlāni otiṇṇānī''ti mahāpathavī kampi.  jambudīpatalasmiñhi ṭhapetvā veḷuvanaṃ aññaṃ mahāpathaviṃ kampetvā  gahitasenāsanaṃ nāma natthi. tambapaṇṇidīpepi ṭhapetvā mahāvihāraṃ  aññaṃ pathaviṃ kampetvā gahitasenāsanaṃ nāma natthi. satthā  veḷuvanārāmaṃ paṭiggahetvā rañño anumodanaṃ katvā uṭṭhāyāsanā  bhikkhusaṅghaparivuto veḷuvanaṃ agamāsi ^a^P0.0090^ea^.</p>
              <p>[03] tasmiṃ kho pana samaye sāriputto ca moggallāno cāti dve  paribbājakā rājagahaṃ upanissāya viharanti amataṃ pariyesamānā.  tesu sāriputto assajittheraṃ piṇḍāya paviṭṭhaṃ disvā ^a^V1.0098^ea^ pasannacitto  payirupāsitvā ``ye dhammā hetuppabhavā''tiādigāthaṃ (mahāva0 60;  apa0 thera 1.1.286) sutvā sotāpattiphale patiṭṭhāya attano  sahāyakassa moggallānassapi tameva gāthaṃ abhāsi. sopi  sotāpattiphale patiṭṭhahi. te ubhopi ^b^sañcayaṃ^eb^ oloketvā  attano parisāya saddhiṃ bhagavato santike pabbajiṃsu. tesu  moggallāno sattāhena arahattaṃ pāpuṇi, sāriputto aḍḍhamāsena.  ubhopi te satthā aggasāvakaṭṭhāne ṭhapesi. sāriputtattherena ca arahattaṃ  pattadivaseyeva sannipātaṃ akāsi.</p>
              <p>[03] tathāgate pana tasmiññeva veḷuvanuyyāne viharante  suddhodanamahārājā ``putto kira me chabbassāni dukkarakārikaṃ caritvā  paramābhisambodhiṃ patvā pavattavaradhammacakko rājagahaṃ upanissāya  veḷuvane viharatī''ti sutvā aññataraṃ amaccaṃ āmantesi -- ``ehi  bhaṇe, tvaṃ purisasahassaparivāro rājagahaṃ gantvā mama vacanena `pitā  te suddhodanamahārājā daṭṭhukāmo'ti vatvā mama puttaṃ gaṇhitvā ehī''ti  āha. so ^a^M1.0101^ea^ ``evaṃ, devā''ti rañño vacanaṃ sirasā sampaṭicchitvā  purisasahassaparivāro khippameva saṭṭhiyojanamaggaṃ gantvā dasabalassa  catuparisamajjhe nisīditvā dhammadesanāvelāyaṃ vihāraṃ pāvisi. so  ``tiṭṭhatu tāva raññā pahitasāsana''nti parisapariyante ṭhito satthu  dhammadesanaṃ sutvā yathāṭhitova saddhiṃ purisasahassena arahattaṃ patvā  pabbajjaṃ yāci. bhagavā ``etha bhikkhavo''ti hatthaṃ pasāresi.  sabbe taṅkhaṇaññeva iddhimayapattacīvaradharā saṭṭhivassikattherā viya  ahesuṃ. arahattaṃ pattakālato paṭṭhāya pana ariyā nāma majjhattāva  hontīti, so raññā pahitasāsanaṃ dasabalassa na kathesi. rājā --  ``neva gato āgacchati, na sāsanaṃ suyyatī''ti ``ehi bhaṇe, tvaṃ  gacchā''ti eteneva niyāmena aññaṃ amaccaṃ pesesi. sopi gantvā  purimanayeneva saddhiṃ parisāya arahattaṃ patvā tuṇhī ahosi. puna  rājā ``ehi bhaṇe, tvaṃ gaccha, tvaṃ gacchā''ti eteneva niyāmena  aparepi satta amacce pesesi. te sabbe nava purisasahassaparivārā  nava amaccā attano kiccaṃ niṭṭhāpetvā tuṇhībhūtā tattheva vihariṃsu. </p>
              <p>[01] rājā sāsanamattampi āharitvā ācikkhantaṃ alabhitvā  cintesi -- ``ettakāpi janā mayi sinehābhāvena sāsanamattampi na  paccāhariṃsu, ko nu ^a^P0.0091^ea^ kho me sāsanaṃ karissatī''ti  sabbaṃ rājabalaṃ olokento ^b^kāḷudāyiṃ^eb^ addasa. so kira rañño  sabbatthasādhako abbhantariko ativiya vissāsiko amacco  bodhisattena saddhiṃ ekadivase jāto sahapaṃsukīḷako sahāyo. atha  naṃ rājā āmantesi -- ``tāta kāḷudāyi, ahaṃ mama puttaṃ daṭṭhukāmo  navapurisasahassaparivārena nava amacce pesesiṃ, tesu ekopi āgantvā  sāsanamattaṃ ārocento nāma ^a^V1.0099^ea^ natthi. dujjāno kho pana me  jīvitantarāyo, jīvamānoyevāhaṃ puttaṃ daṭṭhukāmo. sakkhissasi nu  kho me puttaṃ dassetu''nti? ``sakkhissāmi, deva, sace pabbajituṃ  labhissāmī''ti. ``tāta, tvaṃ pabbajito vā apabbajito vā mayhaṃ  puttaṃ dassehī''ti. so ``sādhu, devā''ti rañño sāsanaṃ ādāya  rājagahaṃ gantvā satthu dhammadesanāvelāya parisapariyante ṭhito dhammaṃ  sutvā saparivāro arahattaṃ patvā ehibhikkhubhāvena pabbajitvā vihāsi.</p>
              <p>[03] satthā ^a^M1.0102^ea^ buddho hutvā paṭhamaṃ antovassaṃ isipatane vasitvā  vuṭṭhavasso pavāretvā uruvelaṃ gantvā tattha tayo māse vasanto  tebhātikajaṭile vinetvā bhikkhusahassaparivāro phussamāsapuṇṇamāyaṃ  rājagahaṃ gantvā dve māse vasi. ettāvatā bārāṇasito nikkhantassa  pañca māsā jātā, sakalo hemanto atikkanto. kāḷudāyittherassa  āgatadivasato sattaṭṭhadivasā vītivattā. thero phagguṇamāsapuṇṇamāyaṃ  cintesi -- ``atikkanto dāni hemanto, vasantasamayo anuppatto,  manussehi sassādīni uddharitvā sammukhasammukhaṭṭhānehi maggā dinnā,  haritatiṇasañchannā pathavī, supupphitā vanasaṇḍā, paṭipajjanakkhamā  maggā, kālo dasabalassa ñātisaṅgahaṃ kātu''nti. atha bhagavantaṃ  upasaṅkamitvā -- </p>
              <p>[21] ``aṅgārino dāni dumā bhadante, phalesino chadanaṃ  vippahāya. </p>
              <p>[22] te accimantova pabhāsayanti, samayo mahāvīra bhāgī  rasānaṃ...pe0..... (theragā0 527). </p>
              <p>[21] ``nātisītaṃ nātiuṇhaṃ, nātidubbhikkhachātakaṃ. </p>
              <p>[22] saddalā haritā bhūmi, esa kālo mahāmunī''ti.. -- </p>
              <p>[25] saṭṭhimattāhi gāthāhi dasabalassa kulanagaragamanavaṇṇaṃ  vaṇṇesi. atha naṃ satthā -- ``kiṃ nu kho, udāyi, madhurassarena  gamanavaṇṇaṃ vaṇṇesī''ti āha. ``tumhākaṃ, bhante, pitā  suddhodanamahārājā tumhe passitukāmo, karotha ñātakānaṃ saṅgaha''nti.  ``sādhu, udāyi, karissāmi ñātakānaṃ saṅgahaṃ, bhikkhusaṅghassa  ārocehi, gamiyavattaṃ ^a^P0.0092^ea^ paripūressantī''ti. ``sādhu,  bhante''ti thero tesaṃ ārocesi.</p>
              <p>[03] bhagavā aṅgamagadhavāsīnaṃ kulaputtānaṃ dasahi sahassehi,  kapilavatthuvāsīnaṃ dasahi sahassehīti sabbeheva vīsatisahassehi  khīṇāsavabhikkhūhi parivuto rājagahā nikkhamitvā divase  ^a^V1.0100^ea^ divase  yojanaṃ gacchati. ``rājagahato saṭṭhiyojanaṃ kapilavatthuṃ dvīhi  māsehi pāpuṇissāmī''ti aturitacārikaṃ pakkāmi. theropi  ``bhagavato nikkhantabhāvaṃ rañño ārocessāmī''ti vehāsaṃ  abbhuggantvā rañño nivesane pāturahosi. rājā theraṃ disvā  tuṭṭhacitto mahārahe pallaṅke nisīdāpetvā ^a^M1.0103^ea^ attano paṭiyāditassa  nānaggarasabhojanassa pattaṃ pūretvā adāsi. thero uṭṭhāya gamanākāraṃ  dassesi. ``nisīditvā bhuñja, tātā''ti. ``satthu santikaṃ  gantvā bhuñjissāmi, mahārājā''ti. ``kahaṃ pana, tāta, satthā''ti?  ``vīsatisahassabhikkhuparivāro tumhākaṃ dassanatthāya cārikaṃ  nikkhanto, mahārājā''ti. rājā tuṭṭhamānaso āha -- ``tumhe imaṃ  paribhuñjitvā yāva mama putto imaṃ nagaraṃ pāpuṇāti, tāvassa itova  piṇḍapātaṃ pariharathā''ti. thero adhivāsesi. rājā theraṃ  parivisitvā pattaṃ gandhacuṇṇena ubbaṭṭetvā uttamassa bhojanassa pūretvā  ``tathāgatassa dethā''ti therassa hatthe patiṭṭhāpesi. thero sabbesaṃ  passantānaṃyeva pattaṃ ākāse khipitvā sayampi vehāsaṃ abbhuggantvā  piṇḍapātaṃ āharitvā satthu hatthe ṭhapesi. satthā taṃ paribhuñji.  eteneva upāyena thero divase divase piṇḍapātaṃ āhari. satthāpi  antarāmagge raññoyeva piṇḍapātaṃ paribhuñji. theropi bhattakiccāvasāne  divase divase ``ajja bhagavā ettakaṃ āgato, ajja ettaka''nti  buddhaguṇapaṭisaṃyuttāya ca kathāya sakalaṃ rājakulaṃ satthudassanaṃ vināyeva  satthari sañjātappasādaṃ akāsi. teneva naṃ bhagavā ``etadaggaṃ,  bhikkhave, mama sāvakānaṃ bhikkhūnaṃ kulappasādakānaṃ yadidaṃ  kāḷudāyī''ti (a0 ni0  1.219, 225) etadagge ṭhapesi.</p>
              <p>[03] sākiyāpi kho anuppatte bhagavati ``amhākaṃ ñātiseṭṭhaṃ  passissāmā''ti sannipatitvā bhagavato vasanaṭṭhānaṃ vīmaṃsamānā  ``nigrodhasakkassa ārāmo ramaṇīyo''ti sallakkhetvā tattha sabbaṃ  paṭijagganavidhiṃ kāretvā gandhapupphahatthā paccuggamanaṃ karontā  sabbālaṅkārapaṭimaṇḍite daharadahare nāgaradārake ca nāgaradārikāyo ca  paṭhamaṃ pahiṇiṃsu, tato rājakumāre ca rājakumārikāyo ca, tesaṃ  anantarā sāmaṃ gandhapupphādīhi pūjayamānā bhagavantaṃ gahetvā  nigrodhārāmameva agamaṃsu. tattha bhagavā  vīsatisahassakhīṇāsavaparivuto paññattavarabuddhāsane nisīdi ^a^P0.0093^ea^.  sākiyā nāma mānajātikā mānatthaddhā, te  ``siddhatthakumāro amhehi daharataro, amhākaṃ kaniṭṭho, bhāgineyyo,  putto, nattā''ti cintetvā daharadahare rājakumāre āhaṃsu -- ``tumhe  vandatha, mayaṃ tumhākaṃ piṭṭhito nisīdissāmā''ti.</p>
              <p>[03] tesu ^a^M1.0104^ea^ evaṃ avanditvā nisinnesu bhagavā tesaṃ ajjhāsayaṃ  oloketvā ``na maṃ ñātayo vandanti, handa dāni te  vandāpessāmī''ti abhiññāpādakaṃ catutthaṃ jhānaṃ samāpajjitvā tato  vuṭṭhāya ^a^V1.0101^ea^ ākāsaṃ abbhuggantvā tesaṃ sīse pādapaṃsuṃ okiramāno viya  kaṇḍambarukkhamūle yamakapāṭihāriyasadisaṃ pāṭihāriyaṃ akāsi.  rājā taṃ acchariyaṃ disvā āha -- ``bhante, tumhākaṃ jātadivase  kāladevalassa vandanatthaṃ upanītānaṃ vopāde parivattetvā brāhmaṇassa  matthake patiṭṭhite disvāpi ahaṃ tumhākaṃ pāde vandiṃ, ayaṃ me  paṭhamavandanā. vappamaṅgaladivase ca jambucchāyāya sirisayane  nipannānaṃ vojambucchāyāya aparivattanaṃ disvāpi pāde vandiṃ, ayaṃ me  dutiyavandanā. idāni pana imaṃ adiṭṭhapubbaṃ pāṭihāriyaṃ disvāpi  ahaṃ tumhākaṃ pāde vandāmi, ayaṃ me tatiyavandanā''ti. raññā pana  vandite bhagavantaṃ avanditvā ṭhātuṃ samattho nāma ekasākiyopi  nāhosi, sabbe vandiṃsuyeva. </p>
              <p>[01] iti bhagavā ñātayo vandāpetvā ākāsato otaritvā  paññattāsane nisīdi. nisinne bhagavati sikhāpatto ñātisamāgamo  ahosi, sabbe ekaggacittā hutvā nisīdiṃsu. tato mahāmegho  pokkharavassaṃ vassi. tambavaṇṇaṃ udakaṃ heṭṭhā viravantaṃ gacchati,  temitukāmova temeti, atemitukāmassa sarīre ekabindumattampi na  patati. taṃ disvā sabbe acchariyabbhutacittā jātā ``aho  acchariyaṃ, aho abbhuta''nti kathaṃ samuṭṭhāpesuṃ. satthā ``na idāneva  mayhaṃ ñātisamāgame pokkharavassaṃ vassati, atītepi vassī''ti  imissā aṭṭhuppattiyā ^b^vessantarajātakaṃ^eb^ (jā0 2.22.1655  ādayo) kathesi. dhammakathaṃ sutvā sabbe uṭṭhāya vanditvā pakkamiṃsu.  ekopi rājā vā rājamahāmatto vā ``sve amhākaṃ bhikkhaṃ  gaṇhathā''ti vatvā gato nāma natthi.</p>
              <p>[03] satthā punadivase vīsatibhikkhusahassaparivuto kapilavatthuṃ  piṇḍāya pāvisi. taṃ na koci gantvā nimantesi, na pattaṃ vā  aggahesi. bhagavā indakhīle ṭhitova āvajjesi -- ``kathaṃ nu kho  pubbabuddhā kulanagare piṇḍāya cariṃsu, kiṃ uppaṭipāṭiyā issarajanānaṃ  gharāni agamaṃsu, udāhu sapadānacārikaṃ cariṃsū''ti? tato  ekabuddhassapi uppaṭipāṭiyā ^a^P0.0094^ea^ gamanaṃ adisvā ``mayāpi  dāni ayameva tesaṃ vaṃso paggahetabbo, āyatiñca mama sāvakā ^a^M1.0105^ea^   mamaññeva anusikkhantā piṇḍacārikavattaṃ paripūressantī''ti koṭiyaṃ  niviṭṭhagehato paṭṭhāya sapadānaṃ piṇḍāya cari. ``ayyo kira  siddhatthakumāro piṇḍāya caratī''ti dvibhūmikatibhūmikādīsu pāsādesu  sīhapañjaraṃ vivaritvā mahājano dassanabyāvaṭo ahosi.</p>
              <p>[03] rāhulamātāpi devī -- ``ayyaputto kira imasmiṃyeva nagare  mahantena rājānubhāvena suvaṇṇasivikādīhi vicaritvā idāni  kesamassuṃ ohāretvā kāsāyavatthanivāsano kapālahattho piṇḍāya  carati, sobhati nu kho''ti sīhapañjaraṃ vivaritvā olokayamānā  bhagavantaṃ nānāvirāgasamujjalāya ^a^V1.0102^ea^ sarīrappabhāya nagaravīthiyo obhāsetvā  byāmappabhāparikkhepasamupabyūḷhāya asītānubyañjanappabhāsitāya  dvattiṃsamahāpurisalakkhaṇapaṭimaṇḍitāya anopamāya buddhasiriyā  virocamānaṃ disvā uṇhīsato paṭṭhāya yāva pādatalā -- </p>
              <p>[21] ``siniddhanīlamudukuñcitakeso,  sūriyanimmalatalābhinalāṭo. </p>
              <p>[22] yuttatuṅgamudukāyatanāso, raṃsijālavikasito  narasīho''ti.. -- </p>
              <p>[25] evamādikāhi dasahi ^b^narasīhagāthāhi^eb^  abhitthavitvā ``tumhākaṃ putto piṇḍāya caratī''ti rañño ārocesi.  rājā saṃviggahadayo hatthena sāṭakaṃ saṇḍapento turitaturito  nikkhamitvā vegena gantvā bhagavato purato ṭhatvā āha -- ``kinnu  kho, bhante, amhe lajjāpetha, kimatthaṃ piṇḍāya caratha, kiṃ `ettakānaṃ  bhikkhūnaṃ na sakkā bhattaṃ laddhu'nti saññaṃ karitthā''ti?  ``vaṃsacārittametaṃ, mahārāja, amhāka''nti. ``nanu, bhante, amhākaṃ  vaṃso nāma mahāsammatakhattiyavaṃso, ettha ca ekakhattiyopi  bhikkhācarako nāma natthī''ti. ``ayaṃ, mahārāja, khattiyavaṃso  nāma tava vaṃso. amhākaṃ pana `dīpaṅkaro koṇḍañño...pe0...  kassapo'ti ayaṃ buddhavaṃso nāma. ete ca aññe ca  anekasahassasaṅkhā buddhā bhikkhācāreneva jīvikaṃ kappesu''nti  antaravīthiyaṃ ṭhitova -- </p>
              <p>[21] ``uttiṭṭhe ^a^M1.0106^ea^ nappamajjeyya, dhammaṃ sucaritaṃ care. </p>
              <p>[22] dhammacārī sukhaṃ seti, asmiṃ loke paramhi cā''ti..  (dha0 pa0 168) -- </p>
              <p>[25] imaṃ ^a^P0.0095^ea^ gāthamāha. gāthāpariyosāne rājā  sotāpattiphale patiṭṭhāsi. </p>
              <p>[21] ``dhammañcare sucaritaṃ, na naṃ duccaritaṃ care. </p>
              <p>[22] dhammacārī sukhaṃ seti, asmiṃ loke paramhi cā''ti..  (dha0 pa0 169) -- </p>
              <p>[25] imaṃ gāthaṃ sutvā sakadāgāmiphale patiṭṭhāsi,  ^b^mahādhammapālajātakaṃ^eb^ (jā0 1.10.92 ādayo) sutvā  anāgāmiphale patiṭṭhāsi, maraṇasamaye setacchattassa heṭṭhā sirisayane  nipannoyeva arahattaṃ pāpuṇi. araññavāsena padhānānuyogakiccaṃ rañño  nāhosi. so sotāpattiphalaṃ sacchikatvāyeva pana bhagavato pattaṃ  gahetvā saparisaṃ bhagavantaṃ mahāpāsādaṃ āropetvā paṇītena khādanīyena  bhojanīyena parivisi. bhattakiccapariyosāne sabbaṃ itthāgāraṃ  āgantvā bhagavantaṃ vandi ^a^V1.0103^ea^ ṭhapetvā rāhulamātaraṃ. sā pana ``gaccha,  ayyaputtaṃ vandāhī''ti parijanena vuccamānāpi ``sace mayhaṃ guṇo  atthi, sayameva mama santikaṃ ayyaputto āgamissati, āgatameva naṃ  vandissāmī''ti vatvā na agamāsi.</p>
              <p>[03] bhagavā rājānaṃ pattaṃ gāhāpetvā dvīhi aggasāvakehi saddhiṃ  rājadhītāya sirigabbhaṃ gantvā ``rājadhītā yathāruci vandamānā na  kiñci vattabbā''ti vatvā paññattāsane nisīdi. sā vegenāgantvā  gopphakesu gahetvā pādapiṭṭhiyaṃ sīsaṃ parivattetvā yathājjhāsayaṃ vandi.  rājā rājadhītāya bhagavati sinehabahumānādiguṇasampattiṃ kathesi --  ``bhante, mama dhītā `tumhehi kāsāyāni vatthāni nivāsitānī'ti  sutvā tato paṭṭhāya kāsāyavatthanivatthā jātā, tumhākaṃ ekabhattikabhāvaṃ  sutvā ekabhattikāva jātā, tumhehi mahāsayanassa chaḍḍitabhāvaṃ sutvā  paṭṭikāmañcakeyeva nipannā, tumhākaṃ mālāgandhādīhi viratabhāvaṃ ñatvā  viratamālāgandhāva jātā, attano ñātakehi `mayaṃ paṭijaggissāmā'ti  sāsane pesitepi tesu ekañātakampi na olokesi, evaṃ guṇasampannā  me, bhante, dhītā''ti. ``anacchariyaṃ, mahārāja, ayaṃ idāni tayā  rakkhiyamānā rājadhītā paripakke ñāṇe attānaṃ rakkheyya, esā pubbe  anārakkhā pabbatapāde vicaramānā aparipakkepi ñāṇe attānaṃ  rakkhī''ti vatvā ^b^candakinnarījātakaṃ^eb^ (jā0 1.14.18  ādayo) kathetvā uṭṭhāyāsanā pakkāmi.</p>
              <p>[03] punadivase ^a^M1.0107^ea^ pana ^b^nandassa^eb^ rājakumārassa  abhisekagehappavesanavivāhamaṅgalesu vattamānesu tassa gehaṃ gantvā kumāraṃ  pattaṃ gāhāpetvā pabbājetukāmo maṅgalaṃ vatvā uṭṭhāyāsanā pakkāmi.  ^b^janapadakalyāṇī^eb^ kumāraṃ gacchantaṃ disvā ``tuvaṭaṃ kho,  ayyaputta, āgaccheyyāsī''ti vatvā gīvaṃ pasāretvā olokesi. so  bhagavantaṃ ``pattaṃ ^a^P0.0096^ea^ gaṇhathā''ti vattuṃ avisahamāno  vihāraṃyeva agamāsi. taṃ anicchamānaṃyeva bhagavā pabbājesi. iti  bhagavā kapilavatthuṃ gantvā tatiyadivase nandaṃ pabbājesi.</p>
              <p>[03] sattame divase rāhulamātāpi kumāraṃ alaṅkaritvā bhagavato  santikaṃ pesesi -- ``passa, tāta, etaṃ vīsatisahassasamaṇaparivutaṃ  suvaṇṇavaṇṇaṃ brahmarūpavaṇṇaṃ samaṇaṃ, ayaṃ te pitā, etassa mahantā  nidhayo ahesuṃ tyassa nikkhamanakālato paṭṭhāya na passāma, gaccha, naṃ  dāyajjaṃ yācāhi -- `ahaṃ, tāta, kumāro abhisekaṃ patvā cakkavattī  bhavissāmi, dhanena me attho, dhanaṃ me dehi. sāmiko hi putto  pitusantakassā'''ti. kumāro ca bhagavato santikaṃ gantvāva  pitusinehaṃ labhitvā haṭṭhacitto ``sukhā te, samaṇa, chāyā''ti vatvā  aññañca ^a^V1.0104^ea^ bahuṃ attano anurūpaṃ vadanto aṭṭhāsi. bhagavā  katabhattakicco anumodanaṃ vatvā uṭṭhāyāsanā pakkāmi. kumāropi  ``dāyajjaṃ me, samaṇa, dehi, dāyajjaṃ me, samaṇa, dehī''ti bhagavantaṃ  anubandhi. na bhagavā kumāraṃ nivattāpesi, parijanopi bhagavatā  saddhiṃ gacchantaṃ nivattetuṃ nāsakkhi. iti so bhagavatā saddhiṃ  ārāmameva agamāsi.</p>
              <p>[03] tato bhagavā cintesi -- ``yaṃ ayaṃ pitusantakaṃ dhanaṃ icchati,  taṃ vaṭṭānugataṃ savighātaṃ, handassa me bodhimaṇḍe paṭiladdhaṃ sattavidhaṃ  ariyadhanaṃ demi, lokuttaradāyajjassa naṃ sāmikaṃ karomī''ti  āyasmantaṃ sāriputtaṃ āmantesi -- ``tena hi, sāriputta, rāhulaṃ  pabbājehī''ti. thero taṃ pabbājesi. pabbajite ca pana kumāre  rañño adhimattaṃ dukkhaṃ uppajji, taṃ adhivāsetuṃ asakkonto bhagavantaṃ  upasaṅkamitvā ``sādhu, bhante, ayyā mātāpitūhi ananuññātaṃ puttaṃ na  pabbājeyyu''nti varaṃ yāci. bhagavā ca tassa varaṃ datvā punekadivase  rājanivesane katabhattakicco ekamantaṃ nisinnena raññā ``bhante,  tumhākaṃ dukkarakārikakāle ekā devatā maṃ upasaṅkamitvā `putto te  kālaṅkato'ti āha, tassā vacanaṃ asaddahanto `na mayhaṃ putto  sambodhiṃ appatvā kālaṃ karotī'ti taṃ ^a^M1.0108^ea^ paṭikkhipi''nti vutte ``tumhe  idāni kiṃ saddahissatha, ye tumhe pubbepi aṭṭhikāni dassetvā `putto  te mato'ti vutte na saddahitthā''ti imissā aṭṭhuppattiyā  ^b^mahādhammapālajātakaṃ^eb^ kathesi. kathāpariyosāne rājā  anāgāmiphale patiṭṭhahi.</p>
              <p>[03] iti bhagavā pitaraṃ tīsu phalesu patiṭṭhāpetvā  bhikkhusaṅghaparivuto punadeva rājagahaṃ gantvā sītavane vihāsi.  tasmiṃ ^a^P0.0097^ea^ samaye anāthapiṇḍiko gahapati pañcahi  sakaṭasatehi bhaṇḍaṃ ādāya rājagahaṃ gantvā attano piyasahāyakassa  seṭṭhino gehaṃ gantvā tattha buddhassa bhagavato uppannabhāvaṃ sutvā  balavapaccūse devatānubhāvena vivaṭena dvārena satthāraṃ upasaṅkamitvā dhammaṃ  sutvā sotāpattiphale patiṭṭhāya, dutiye divase buddhappamukhassa saṅghassa  mahādānaṃ datvā sāvatthiṃ āgamanatthāya satthu paṭiññaṃ gahetvā  antarāmagge pañcacattālīsayojanaṭṭhāne satasahassaṃ datvā yojanike  yojanike vihāraṃ kāretvā jetavanaṃ koṭisanthārena aṭṭhārasahi  hiraññakoṭīhi kiṇitvā navakammaṃ paṭṭhapesi. so majjhe dasabalassa  gandhakuṭiṃ kāresi, taṃ parivāretvā asītiyā mahātherānaṃ pāṭiyekkaṃ  ekasannivesane āvāse  ekakuṭikadvikuṭikahaṃsavaṭṭakadīgharassasālāmaṇḍapādivasena  sesasenāsanāni pokkharaṇicaṅkamanarattiṭṭhānadivāṭṭhānāni cāti  aṭṭhārasakoṭipariccāgena ramaṇīye bhūmibhāge manoramaṃ vihāraṃ kāretvā  dasabalassa āgamanatthāya dūtaṃ pāhesi. satthā tassa vacanaṃ sutvā  mahābhikkhusaṅghaparivāro rājagahā nikkhamitvā anupubbena  sāvatthinagaraṃ pāpuṇi.</p>
              <p>[03] mahāseṭṭhipi ^a^V1.0105^ea^ kho vihāramahaṃ sajjetvā tathāgatassa jetavanaṃ  pavisanadivase puttaṃ sabbālaṅkārapaṭimaṇḍitaṃ katvā alaṅkatapaṭiyatteheva  pañcahi kumārasatehi saddhiṃ pesesi. so saparivāro  pañcavaṇṇavatthasamujjalāni pañca dhajasatāni gahetvā dasabalassa purato  ahosi, tesaṃ pacchato mahāsubhaddā cūḷasubhaddāti dve seṭṭhidhītaro pañcahi  kumārikāsatehi saddhiṃ puṇṇaghaṭe gahetvā nikkhamiṃsu, tāsaṃ pacchato  seṭṭhibhariyā sabbālaṅkārapaṭimaṇḍitā pañcahi mātugāmasatehi saddhiṃ  puṇṇapātiyo gahetvā nikkhami, sabbesaṃ pacchato mahāseṭṭhi ^a^M1.0109^ea^  ahatavatthanivattho ahatavatthanivattheheva pañcahi seṭṭhisatehi saddhiṃ  bhagavantaṃ abbhuggañchi. bhagavā imaṃ upāsakaparisaṃ purato katvā  mahābhikkhusaṅghaparivuto attano sarīrappabhāya  suvaṇṇarasasekasiñcanāni viya vanantarāni kurumāno anantāya  buddhalīlāya aparimāṇāya buddhasiriyā jetavanavihāraṃ pāvisi.</p>
              <p>[03] atha naṃ anāthapiṇḍiko āpucchi -- ``kathāhaṃ, bhante, imasmiṃ  vihāre paṭipajjāmī''ti? ``tena hi, gahapati, imaṃ vihāraṃ  āgatānāgatassa cātuddisassa bhikkhusaṅghassa patiṭṭhāpehī''ti.  ``sādhu, bhante''ti mahāseṭṭhi suvaṇṇabhiṅgāraṃ ādāya dasabalassa hatthe  udakaṃ pātetvā ``imaṃ jetavanavihāraṃ ^a^P0.0098^ea^ āgatānāgatassa  cātuddisassa buddhappamukhassa bhikkhusaṅghassa dammī''ti adāsi.  satthā vihāraṃ paṭiggahetvā anumodanaṃ karonto -- </p>
              <p>[21] ``sītaṃ uṇhaṃ paṭihanti, tato vāḷamigāni ca. </p>
              <p>[22] sarīsape ca makase, sisire cāpi vuṭṭhiyo.. </p>
              <p>[21] ``tato vātātapo ghoro, sañjāto paṭihaññati. </p>
              <p>[22] leṇatthañca sukhatthañca, jhāyituñca vipassituṃ.. </p>
              <p>[21] ``vihāradānaṃ saṅghassa, aggaṃ buddhena vaṇṇitaṃ. </p>
              <p>[22] tasmā hi paṇḍito poso, sampassaṃ atthamattano.. </p>
              <p>[21] ``vihāre kāraye ramme, vāsayettha bahussute. </p>
              <p>[22] tesaṃ annañca pānañca, vatthasenāsanāni ca.. </p>
              <p>[21] ``dadeyya ^a^V1.0106^ea^ ujubhūtesu, vippasannena cetasā. </p>
              <p>[27] te tassa dhammaṃ desenti, sabbadukkhāpanūdanaṃ. </p>
              <p>[22] yaṃ so dhammaṃ idhaññāya, parinibbāti anāsavo''ti..  (cūḷava0 295) -- </p>
              <p>[25] vihārānisaṃsaṃ kathesi. anāthapiṇḍiko  dutiyadivasato paṭṭhāya vihāramahaṃ ārabhi. visākhāya vihāramaho  catūhi māsehi niṭṭhito, anāthapiṇḍikassa ^a^M1.0110^ea^ pana vihāramaho navahi  māsehi niṭṭhāsi. vihāramahepi aṭṭhāraseva koṭiyo pariccāgaṃ agamaṃsu.  iti ekasmiṃyeva vihāre catupaṇṇāsakoṭisaṅkhaṃ dhanaṃ pariccaji.</p>
              <p>[03] atīte pana vipassissa bhagavato kāle punabbasumitto nāma  seṭṭhi suvaṇṇiṭṭhakāsanthārena kiṇitvā tasmiṃyeva ṭhāne yojanappamāṇaṃ  saṅghārāmaṃ kāresi. sikhissa pana bhagavato kāle sirivaḍḍho nāma  seṭṭhi suvaṇṇaphālasanthārena kiṇitvā tasmiṃyeva ṭhāne tigāvutappamāṇaṃ  saṅghārāmaṃ kāresi. vessabhussa bhagavato kāle sotthiyo nāma seṭṭhi  suvaṇṇahatthipadasanthārena kiṇitvā tasmiṃyeva ṭhāne aḍḍhayojanappamāṇaṃ  saṅghārāmaṃ kāresi. kakusandhassa bhagavato kāle accuto nāma seṭṭhi  suvaṇṇiṭṭhakāsanthārena kiṇitvā tasmiṃyeva ṭhāne gāvutappamāṇaṃ  saṅghārāmaṃ kāresi. koṇāgamanassa bhagavato kāle uggo nāma seṭṭhi  suvaṇṇakacchapasanthārena kiṇitvā tasmiṃyeva ṭhāne aḍḍhagāvutappamāṇaṃ  saṅghārāmaṃ kāresi. kassapassa bhagavato kāle sumaṅgalo nāma seṭṭhi  ^a^P0.0099^ea^ suvaṇṇayaṭṭhisanthārena kiṇitvā tasmiṃyeva ṭhāne  soḷasakarīsappamāṇaṃ saṅghārāmaṃ kāresi. amhākaṃ pana bhagavato  kāle anāthapiṇḍiko nāma seṭṭhi kahāpaṇakoṭisanthārena kiṇitvā  tasmiṃyeva ṭhāne aṭṭhakarīsappamāṇaṃ saṅghārāmaṃ kāresi. idaṃ kira  ṭhānaṃ sabbabuddhānaṃ avijahitaṭṭhānameva.</p>
              <p>[03] iti mahābodhimaṇḍe sabbaññutappattito yāva  mahāparinibbānamañcā yasmiṃ yasmiṃ ṭhāne bhagavā vihāsi, idaṃ  ^b^santikenidānaṃ^eb^ nāmāti veditabbaṃ. </p>
              <p>[06] santikenidānakathā niṭṭhitā. </p>
              <p>[06] nidānakathā niṭṭhitā. </p>
            </h4>
          </h3>
        </h2>
      </h1>
      <h1>
        <h1n> therāpadānaṃ </h1n>
        <h2>
          <h2n> 1. buddhavaggo </h2n>
          <h3>
            <h3n> abbhantaranidānavaṇṇanā </h3n>
            <h4>
              <h4n> </h4n>
              <p>[03] 5^b^.^eb^ </p>
              <p>[21] ``atha ^a^M1.0111^ea^ ^a^V1.0107^ea^ buddhāpadānāni, suṇātha suddhamānasā. </p>
              <p>[22] tiṃsapāramisampuṇṇā, dhammarājā asaṅkhiyā''ti.. -- </p>
              <p>[25] ettha ^b^athā^eb^ti adhikārantarūpadassanatthe nipātapadaṃ,  vibhattiyuttāyuttanipātadvayesu vibhattiyuttanipātapadaṃ. atha vā -- </p>
              <p>[21] ``adhikāre maṅgale ceva, nipphannatthevadhāraṇe. </p>
              <p>[22] anantarepagamane, atha-saddo pavattati''..</p>
              <p>[03] tathā hi -- </p>
              <p>[21] ``adhikiccaṃ adhiṭṭhānaṃ, adhiatthaṃ vibhāsati. </p>
              <p>[22] seṭṭhajeṭṭhakabhāvena, adhikāro vidhīyate''ti.. -- </p>
              <p>[25] vuttattā buddhānaṃ samattiṃsapāramidhammānaṃ adhikiccato,  seṭṭhajeṭṭhato adhikāraṭṭhena atha-saddena yuttamapadānānīti.  tividhabodhisattānaṃ pūjāmaṅgalasabhāvato ``pūjā ca pūjaneyyānaṃ, etaṃ  maṅgalamuttama''nti vacanato (khu0 pā0 5.3; su0 ni0 262)  maṅgalaṭṭhena atha-saddena yuttamapadānānīti ^a^V1.0108^ea^. buddhādīnaṃ bhagavantānaṃ  sampattikiccassa arahattamaggena nipphannato nipphannaṭṭhena atha-saddena  yuttamapadānānīti ^a^P0.0100^ea^. buddhādīnaṃ  arahattamaggādikusalato aññakusalānaṃ abhāvato avadhāraṇaṭṭhena  nivāraṇaṭṭhena atha-saddena yuttamapadānānīti. khuddakapāṭhasaṅgahānantaraṃ  saṅgahitanti anantaraṭṭhena atha-saddena yuttamapadānānīti. ito  khuddakapāṭhato paṭṭhāyāti apagamanaṭṭhena atha-saddena yuttamapadānānīti.</p>
              <p>[03] ^b^buddho^eb^ti ettha bujjhitā saccānīti buddho, bodhetā  pajāyāti buddho, sabbaññutāya buddho, sabbadassāvitāya buddho,  anaññaneyyatāya buddho, visavitāya ^a^M1.0112^ea^ buddho, khīṇāsavasaṅkhātena buddho,  nirupakkilesasaṅkhātena buddho, pabbajjāsaṅkhātena buddho, adutiyaṭṭhena  buddho, taṇhāpahānaṭṭhena buddho, ekāyanamaggaṃ gatoti buddho, eko  anuttaraṃ sammāsambodhiṃ abhisambuddhoti buddho, abuddhivihatattā  buddhipaṭilābhā buddho, buddhi buddhaṃ bodhoti anatthantarametaṃ. yathā  nīlādivaṇṇayogato paṭo ``nīlo paṭo, ratto paṭo''ti vuccati, evaṃ  buddhaguṇayogato buddho. atha vā ``bodhi''vuccati catūsu maggesu  ñāṇaṃ, tena ñāṇena sakaladiyaḍḍhasahassakilesārigaṇe khepetvā  nibbānādhigamanato ñāṇaṃ ``bodhī''ti vuccati. tena sampayutto  samaṅgīpuggalo buddho. teneva ñāṇena paccekabuddhopi sabbakilese  khepetvā nibbānamadhigacchati. buddhānaṃ pana catūsu asaṅkhyeyyesu  kappasatasahassesu ca pāramiyo pūretvā bodhiñāṇassādhigatattā ca  indriyaparopariyattañāṇamahākaruṇāsamāpattiñāṇayamakapāṭihīrañāṇasabbaññutaññāṇa-  anāvaraṇāasayānusayādiasādhāraṇañāṇānaṃ samadhigatattā ca ekāyapi  dhammadesanāya asaṅkhyeyyāsattanikāye dhammāmataṃ pāyetvā nibbānassa  pāpanato ca tadeva ñāṇaṃ buddhānamevādhikabhāvato tesameva sambuddhānaṃ  apadānaṃ kāraṇaṃ ^b^buddhāpadānaṃ^eb^. tañhi duvidhaṃ kusalākusalavasena.  paccekabuddhā pana na tathā kātuṃ samatthā, annādipaccayadāyakānaṃ  saṅgahaṃ karontāpi -- </p>
              <p>[21] ``icchitaṃ patthitaṃ tuyhaṃ, khippameva samijjhatu. </p>
              <p>[22] pūrentu cittasaṅkappā, cando pannaraso yathā.. </p>
              <p>[21] ``icchitaṃ patthitaṃ tuyhaṃ, khippameva samijjhatu. </p>
              <p>[22] pūrentu cittasaṅkappā, maṇi jotiraso yathā''ti..  (dī0 ni0 aṭṭha0 2.95 pubbūpanissayasampattikathā; a0 ni0 aṭṭha0  1.1.192; dha0 pa0 aṭṭha0 1.sāmāvatīvatthu) -- </p>
              <p>[25] imāhi ^a^V1.0109^ea^ dvīhiyeva gāthāhi dhammaṃ desenti. desentāpi  asaṅkhyeyyasattanikāye bodhetuṃ na sakkuṇanti, tasmā na  sabbaññubuddhasadisā hutvā pāṭiekkaṃ visuṃ buddhāti paccekabuddhā. tesaṃ  apadānaṃ kāraṇaṃ ^b^paccekabuddhāpadānaṃ^eb^.</p>
              <p>[03] ciraṃ ^a^M1.0113^ea^ ṭhitāti ^a^P0.0101^ea^ therā. atha vā  thiratarasīlācāramaddavādiguṇehi yuttāti therā. atha vā  thiravarasīlasamādhipaññāvimuttivimuttiñāṇadassanaguṇehi yuttāti therā.  atha vā thiratarasaṅkhātapaṇītānuttarasantinibbānamadhigatāti therā,  therānaṃ apadānāni ^b^therāpadānāni^eb^. tathā tādiguṇehi yuttāti  therī, therīnaṃ apadānāni ^b^therīpadānāni^eb^. tesu buddhāpadāne  pañceva apadānāni, pañceva suttantā. tenāhu porāṇā -- </p>
              <p>[21] ``pañceva apadānāni, pañca suttāni yassa ca. </p>
              <p>[22] idaṃ buddhāpadānanti, paṭhamaṃ anulomato''ti..</p>
              <p>[03] paccekabuddhāpadānepi pañceva apadānāni, pañceva suttantā.  tenāhu porāṇā -- </p>
              <p>[21] ``pañceva apadānāni, pañca suttāni yassa ca. </p>
              <p>[22] idaṃ paccekabuddhāpadānanti, dutiyaṃ anulomato''ti..</p>
              <p>[03] therāpadānesu dasādhikapañcasatāpadānāni, vaggato ekapaññāsa  vaggā. tenāhu porāṇā -- </p>
              <p>[21] ``pañcasatadasapadānāni, ekapaññāsa vaggato. </p>
              <p>[22] idaṃ therāpadānanti, tatiyaṃ anulomato''ti..</p>
              <p>[03] therīapadānesu cattālīsaṃ apadānāni, vaggato caturo vaggā.  tenāhu porāṇā -- </p>
              <p>[21] ``cattālīsaṃpadānāni, catuvaggāni yassa ca. </p>
              <p>[22] idaṃ therīpadānanti, catutthaṃ anulomato''ti..</p>
              <p>[03] ^b^apadāna^eb^nti ettha apadāna-saddo  kāraṇagahaṇāpagamanapaṭipāṭiakkosanādīsu dissati. tathā hi esa  ``khattiyānaṃ apadānaṃ, brāhmaṇānaṃ apadāna''ntiādīsu kāraṇe  dissati, khattiyānaṃ ^a^V1.0110^ea^ kāraṇaṃ brāhmaṇānaṃ kāraṇanti attho.  ``upāsakānaṃ apadāna''ntiādīsu gahaṇe dissati, saṃsuṭṭhu gahaṇanti  attho. ``vāṇijānaṃ apadānaṃ, suddānaṃ apadāna''ntiādīsu  apagamane dissati, tato tato tesaṃ apagamananti attho.  ``piṇḍapātiko ^a^M1.0114^ea^ bhikkhu sapadānacāravasena piṇḍāya caratī''tiādīsu  paṭipāṭiyā dissati, gharapaṭipāṭiyā caratīti attho. ``apagatā  ime sāmaññā, apagatā ime brahmaññāti apadānetī''tiādīsu  akkosane dissati, akkosati paribhāsatīti ^a^P0.0102^ea^ attho.  idha pana kāraṇe dissati. tasmā buddhānaṃ apadānāni  buddhāpadāni, buddhakāraṇānīti attho. gaṅgāvālukūpamānaṃ anekesaṃ  buddhānaṃ dānapāramitādisamattiṃsapāramitā kāraṇanti daṭṭhabbaṃ. atha  adhikārādīsu yuttāpadānāni suddhamānasā suṇāthāti sambandho.</p>
              <p>[03] tattha ^b^suddhamānasā^eb^ti arahattamaggañāṇena  diyaḍḍhakilesasahassaṃ khepetvā ṭhitattā suddhamānasā parisuddhacittā  suddhahadayā pañcasatā khīṇāsavā imasmiṃ dhammasabhāye sannisinnā  suṇātha, ohitasotā manasi karothāti attho.</p>
              <p>[03] ettha pana ``apadānānī''ti avatvā  paccekabuddhāpadānatherāpadānatherīapadānesu vijjamānesupi ``atha  buddhāpadānānī''ti vacanaṃ  khandhayamakāayatanadhātusaccasaṅkhārānusayayamakesu vijjamānesupi  padhānavasena ādivasena ca ``mūlayamaka''nti vacanaṃ viya,  terasasaṅghādisesadveaniyatatiṃsanissaggiyesu vijjamānesupi  padhānavasena ādivasena ca ``pārājikakaṇḍo''ti vacanaṃ viya ca  idhāpi padhānavasena ādivasena ca vuttanti daṭṭhabbaṃ.</p>
              <p>[03] ``sammāsambuddhāpadānānī''ti vattabbe ``vaṇṇāgamo...pe0...  pañcavidhaṃ nirutta''nti niruttinayena vā ``tesu  vuddhilopāgamavikāraviparītādesā cā''ti suttena vā  tatiyatthavācakassa ^b^sammā^eb^tinipātapadassa, sayaṃsaddatthavācakassa  ^b^sa^eb^-ntiupasaggapadassa ca lopaṃ katvā kitantavācībuddhasaddameva  gahetvā gāthābandhasukhatthaṃ ``buddhāpadānānī''ti vuttaṃ. tasmā  sammāsambuddhāpadānānīti attho. </p>
              <p>[06] iti visuddhajanavilāsiniyā apadāna-aṭṭhakathāya </p>
              <p>[06] abbhantaranidānavaṇṇanā niṭṭhitā. </p>
            </h4>
          </h3>
          <h3>
            <h3n> 1. buddhāpadānavaṇṇanā</h3n>
            <h4>
              <h4n> </h4n>
              <p>[03] idāni ^a^M1.0115^ea^ ^a^V1.0111^ea^ abbhantaranidānānantaraṃ apadānaṭṭhakathaṃ kathetukāmo -- </p>
              <p>[21] ``sapadānaṃ apadānaṃ, vicitranayadesanaṃ. </p>
              <p>[27] yaṃ khuddakanikāyasmiṃ, saṅgāyiṃsu mahesayo. </p>
              <p>[22] tassa dāni anuppatto, atthasaṃvaṇṇanākkamo''ti..</p>
              <p>[03] tattha ^a^P0.0103^ea^ yaṃ apadānaṃ tāva ``sakalaṃ buddhavacanaṃ  ekavimuttirasa''nti vuttattā ekarase saṅgahaṃ gacchati, dhammavinayavasena  dvidhāsaṅgahe dhamme saṅgahaṃ gacchati, paṭhamamajjhimapacchimabuddhavacanesu  majjhimabuddhavacane saṅgahaṃ gacchati, vinayābhidhammasuttantapiṭakesu  suttantapiṭake saṅgahaṃ gacchati,  dīghanikāyamajjhimasaṃyuttāṅguttarakhuddakanikāyesu pañcasu khuddakanikāye  saṅgahaṃ gacchati, suttaṃ geyyaṃ veyyākaraṇaṃ gāthā udānaṃ itivuttakaṃ  jātakaṃ abbhutadhammaṃ vedallanti navasu sāsanaṅgesu gāthāya saṅgahitaṃ. </p>
              <p>[21] ``dvāsīti buddhato gaṇhiṃ, dvesahassāni bhikkhuto. </p>
              <p>[22] caturāsītisahassāni, yeme dhammā pavattino''ti.. -- </p>
              <p>[25] evaṃ vuttacaturāsītisahassadhammakkhandhesu  katipayadhammakkhandhasaṅgahitaṃ hotīti.</p>
              <p>[03] idāni taṃ apadānaṃ dassento ^b^``tiṃsapāramisampuṇṇā,  dhammarājā asaṅkhiyā''^eb^ti āha. tattha dasapāramitāva  pacchimamajjhimukkaṭṭhavasena dasapāramīdasaupapāramīdasaparamatthapāramīnaṃ  vasena samattiṃsapāramī. tāhi saṃsuṭṭhu puṇṇā sampuṇṇā samannāgatā  samaṅgībhūtā ajjhāpannā saṃyuttāti ^b^tiṃsapāramisampuṇṇā^eb^.  sakalalokattayavāsine sattanikāye  mettākaruṇāmuditāupekkhāsaṅkhātāhi catūhi brahmavihārasamāpattīhi vā  phalasamāpattivihārena vā ekacittabhāvena attano ca kāye rañjenti  allīyāpentīti rājāno, dhammena rājāno ^b^dhammarājā,^eb^ itthambhūtā  buddhā. dasasataṃ sahassaṃ dasasahassaṃ satasahassaṃ dasasatasahassaṃ koṭi  pakoṭi koṭippakoṭi nahutaṃ ninnahutaṃ akkhobhiṇi bindu abbudaṃ  nirabbudaṃ ahahaṃ ababaṃ aṭaṭaṃ sogandhikaṃ uppalaṃ kumudaṃ puṇḍarikaṃ padumaṃ  ^a^V1.0112^ea^ kathānaṃ mahākathānaṃ asaṅkhyeyyānaṃ vasena ^b^asaṅkhiyā^eb^  saṅkhārahitā dhammarājāno atītā vigatā niruddhā abbhatthaṃ gatāti  adhippāyo. </p>
              <p>[03] 6^b^.^eb^ tesu ^a^M1.0116^ea^ atītabuddhesu katādhikārañca attanā  bodhisattabhūtena cakkavattiraññā hutvā katasambhārañca ānandattherena puṭṭho  bhagavā ^b^``sambodhiṃ buddhaseṭṭhāna''^eb^ntiādimāha. bho ānanda,  mama apadānaṃ suṇohīti adhippāyo. ānanda, ahaṃ pubbe  bodhisambhārapūraṇakāle cakkavattirājā hutvā seṭṭhānaṃ pasaṭṭhānaṃ  paṭividdhacatusaccānaṃ buddhānaṃ sambodhiṃ catusaccamaggañāṇaṃ sabbaññutaññāṇaṃ  vā sirasā abhivādayeti sambandho ^a^P0.0104^ea^. ^b^sasaṅghe^eb^  sāvakasaṅghasahite ^b^lokanāyake^eb^ lokajeṭṭhe buddhe dasahi aṅgulīhi  ubhohi hatthapuṭehi ^b^namassitvā^eb^ vanditvā ^b^sirasā^eb^ sīsena  ^b^abhivādaye^eb^ ādarena thomanaṃ katvā paṇāmaṃ karomīti attho. </p>
              <p>[03] 7^b^.^eb^ ^b^yāvatā buddhakhettesū^eb^ti  dasasahassacakkavāḷesu buddhakhettesu, ^b^ākāsaṭṭhā^eb^ ākāsagatā,  ^b^bhūmaṭṭhā^eb^ bhūmitalagatā, veḷuriyādayo satta ^b^ratanā  asaṅkhiyā^eb^ saṅkhārahitā, ^b^yāvatā^eb^ yattakā, ^b^vijjanti^eb^.  tāni sabbāni ^b^manasā^eb^ cittena ^b^samāhare,^eb^ saṃ suṭṭhu cittena  adhiṭṭhahitvā āharissāmīti attho, mama pāsādassa sāmantā rāsiṃ  karomīti attho. </p>
              <p>[03] 8^b^.^eb^ ^b^tattha rūpiyabhūmiya^eb^nti tasmiṃ  anekabhūmimhi pāsāde rūpiyamayaṃ rajatamayaṃ bhūmiṃ nimmitanti attho.  ^b^ahaṃ ratanamayaṃ^eb^ sattahi ratanehi nimmitaṃ anekasatabhūmikaṃ  ^b^pāsādaṃ ubbiddhaṃ^eb^ uggataṃ ^b^nabhamuggataṃ^eb^ ākāse jotamānaṃ  ^b^māpayi^eb^nti attho. </p>
              <p>[03] 9^b^.^eb^ tameva pāsādaṃ vaṇṇento  ^b^``vicittathambha''^eb^ntyādimāha. vicittehi anekehi  masāragallādivaṇṇehi thambhehi ussāpitaṃ ^b^sukataṃ^eb^ suṭṭhu kataṃ  lakkhaṇayuttaṃ ārohapariṇāhavasena suṭṭhu ^b^vibhattaṃ^eb^  anekakoṭisatagghanatoraṇanimmitattā ^b^mahārahaṃ^eb^. punapi kiṃ  visiṭṭhaṃ? ^b^kanakamayasaṅghāṭaṃ^eb^ suvaṇṇehi katatulāsaṅghāṭavalayehi  yuttaṃ, tattha ussāpitakontehi ca chattehi ca ^b^maṇḍitaṃ^eb^ sobhitaṃ  pāsādanti sambandho. </p>
              <p>[03] 10^b^.^eb^ punapi pāsādasseva sobhaṃ vaṇṇento  ^b^``paṭhamā veḷuriyā bhūmī''^eb^tyādimāha. tassa  anekasatabhūmipāsādassa ^b^subhā^eb^ iṭṭhā kantā manāpā ^a^M1.0117^ea^   ^b^abbhasamā^eb^ valāhakapaṭalasadisā ^b^vimalā^eb^ nimmalā  veḷuriyamaṇimayā nīlavaṇṇā ^b^paṭhamā bhūmi^eb^ ahosīti attho.  jalajanaḷinapadumehi ^b^ākiṇṇā^eb^ samaṅgībhūtā varāya uttamāya  ^b^kañcanabhūmiyā^eb^ suvaṇṇabhūmiyāva sobhatīti attho. </p>
              <p>[03] 11^b^.^eb^ tasseva ^a^V1.0113^ea^ pāsādassa ^b^kāci bhūmi pavāḷaṃsā^eb^  pavāḷakoṭṭhāsā ^b^pavāḷavaṇṇā,^eb^ kāci bhūmi ^b^lohitakā^eb^  lohitavaṇṇā, kāci bhūmi ^b^subhā^eb^ manoharā  ^b^indagopakavaṇṇābhā^eb^ rasmiyo niccharamānā, kāci bhūmi dasa  ^b^disā obhāsatī^eb^ti attho. </p>
              <p>[03] 12^b^.^eb^ tasmiṃyeva pāsāde ^b^niyyūhā^eb^  niggatapamukhasālā ca ^b^suvibhattā^eb^ suṭṭhu vibhattā koṭṭhāsato visuṃ  visuṃ katā ^b^sīhapañjarā^eb^ sīhadvārā ^a^P0.0105^ea^ ca.  ^b^caturo vedikā^eb^ti catūhi vedikāvalayehi jālakavāṭehi ca  ^b^manoramā^eb^ manāllīyanakā ^b^gandhāveḷā^eb^ gandhadāmā ca  olambantīti attho. </p>
              <p>[03] 13^b^.^eb^ tasmiṃyeva pāsāde ^b^sattaratanabhūsitā^eb^  sattaratanehi sobhitā kūṭāgārā. kiṃ bhūtā? ^b^nīlā^eb^  nīlavaṇṇā, ^b^pītā^eb^ pītavaṇṇā suvaṇṇavaṇṇā, ^b^lohitakā^eb^  lohitakavaṇṇā rattavaṇṇā, ^b^odātā^eb^ odātavaṇṇā setavaṇṇā,  ^b^suddhakāḷakā^eb^ amissakāḷavaṇṇā, ^b^kūṭāgāravarūpetā^eb^  kūṭāgāravarehi kaṇṇikakūṭāgāravarehi upeto samannāgato so pāsādoti  attho. </p>
              <p>[03] 14^b^.^eb^ tasmiṃyeva pāsāde ^b^olokamayā^eb^ uddhammukhā  ^b^padumā^eb^ supupphitā padumā sobhanti, sīhabyagghādīhi  vāḷamigagaṇehi ca haṃsakoñcamayūrādipakkhisamūhehi ca ^b^sobhito^eb^  so pāsādoti attho. atiucco hutvā nabhamuggatattā  nakkhattatārakāhi ākiṇṇo ^b^candasūrehi^eb^ candasūriyarūpehi ca  ^b^maṇḍito^eb^ so pāsādoti attho. </p>
              <p>[03] 15^b^.^eb^ so eva cakkavattissa pāsādo ^b^hemajālena^eb^  suvaṇṇajālena ^b^sañchannā, soṇṇakiṅkaṇikāyuto^eb^  suvaṇṇakiṅkaṇikajālehi yuto samannāgatoti attho. ^b^manoramā^eb^  manallīyanakā ^b^soṇṇamālā^eb^ suvaṇṇapupphapantiyo ^b^vātavegena^eb^  vātappahārena ^b^kūjanti^eb^ saddaṃ karontīti attho. </p>
              <p>[03] 16^b^.^eb^ ^b^mañjeṭṭhakaṃ^eb^ ^a^M1.0118^ea^ mañjiṭṭhavaṇṇaṃ, ^b^lohitakaṃ^eb^  lohitavaṇṇaṃ, ^b^pītakaṃ^eb^ pītavaṇṇaṃ, ^b^haripiñjaraṃ^eb^  jambonadasuvaṇṇavaṇṇaṃ pañjaravaṇṇañca dhajaṃ ^b^nānāraṅgehi^eb^ anekehi  vaṇṇehi, ^b^sampītaṃ^eb^ rañjitaṃ dhajaṃ, ^b^ussitaṃ^eb^ tasmiṃ pāsāde  ussāpitaṃ. ^b^dhajamālinī^eb^ti liṅgavipallāsavasena vuttaṃ,  dhajamālāyutto so pāsādoti attho. </p>
              <p>[03] 17^b^.^eb^ tasmiṃ pāsāde attharaṇādayo vaṇṇento  ^b^``na naṃ bahū''^eb^tyādimāha. tattha naṃ pāsādaṃ ^a^V1.0114^ea^ bahūhi avijjamānaṃ  nāma natthīti attho, ^b^nānāsayanavicittā^eb^ ^a^P0.0106^ea^  anekehi attharaṇehi vicittā sobhitā mañcapīṭhādisayanā  ^b^anekasatā^eb^ anekasatasaṅkhyā, kiṃ bhūtā? ^b^phalikā^eb^  phalikamaṇimayā phalikāhi katā, ^b^rajatāmayā^eb^ rajatehi katā,  ^b^maṇimayā^eb^ nīlamaṇīhi katā, ^b^lohitaṅgā^eb^ rattajātimaṇīhi  katā, ^b^masāragallamayā^eb^ kabaravaṇṇamaṇīhi katā,  ^b^saṇhakāsikasanthatā^eb^ saṇhehi sukhumehi kāsikavatthehi atthatā. </p>
              <p>[03] 18^b^.^eb^ ^b^pāvurā^eb^ti pāvuraṇā. kīdisā?  ^b^kambalā^eb^ lomasuttehi katā, ^b^dukūlā^eb^ dukūlapaṭehi katā,  ^b^cīnā^eb^ cīnapaṭehi katā, ^b^pattuṇṇā^eb^ pattuṇṇadese jātapaṭehi  katā, ^b^paṇḍu^eb^ paṇḍuvaṇṇā, ^b^vicittattharaṇaṃ^eb^ anekehi attharaṇehi  pāvuraṇehi ca vicittaṃ, ^b^sabbaṃ^eb^ sayanaṃ, ^b^manasā^eb^ cittena,  ^b^ahaṃ paññapesi^eb^nti attho. </p>
              <p>[03] 19^b^.^eb^ tadeva pāsādaṃ vaṇṇento ^b^``tāsu tāsveva  bhūmīsū''^eb^tiādimāha. tattha ^b^ratanakūṭalaṅkata^eb^nti ratanamayakūṭehi  ratanakaṇṇikāhi alaṅkataṃ sobhitanti attho. ^b^maṇiverocanā  ukkā^eb^ti verocanamaṇīhi rattamaṇīhi katā, ^b^ukkā^eb^ daṇḍapadīpā.  ^b^dhārayantā sutiṭṭhare^eb^ti ākāse suṭṭhu dhārayantā gaṇhantā  anekasatajanā suṭṭhu tiṭṭhantīti attho. </p>
              <p>[03] 20^b^.^eb^ puna tadeva pāsādaṃ vaṇṇento ^b^``sobhanti  esikāthambhā''^eb^tiādimāha. tattha ^b^esikāthambhā^eb^ nāma  nagaradvāre sobhanatthāya nikhātā ^a^M1.0119^ea^ thambhā, ^b^subhā^eb^ iṭṭhā,  ^b^kañcanatoraṇā^eb^ suvaṇṇamayā, ^b^jambonadā^eb^  jambonadasuvaṇṇamayā ca, ^b^sāramayā^eb^ khadirarukkhasāramayā ca  ^b^rajatamayā^eb^ ca toraṇā sobhanti, esikā ca toraṇā ca taṃ  pāsādaṃ sobhayantīti attho. </p>
              <p>[03] 21^b^.^eb^ tasmiṃ pāsāde ^b^suvibhattā anekā sandhī^eb^  kavāṭehi ca aggaḷehi ca ^b^cittitā^eb^ sobhitā sandhiparikkhepā  sobhayantīti attho, ^b^ubhato^eb^ti tassa pāsādassa ubhosu passesu,  ^b^puṇṇaghaṭā^eb^ anekehi padumehi anekehi ca uppalehi, ^b^saṃyutā^eb^  puṇṇā taṃ pāsādaṃ sobhayantīti attho. </p>
              <p>[03] 22-23^b^.^eb^ evaṃ pāsādassa sobhaṃ vaṇṇetvā ratanamayaṃ  pāsādañca sakkārasammānañca pakāsento ^b^``atīte sabbabuddhe  cā''^eb^tiādimāha. tattha ^b^atīte^eb^ti atikkante vigate kāle  jāte bhūte, ^b^sasaṅghe^eb^ sāvakasamūhasahite, ^b^sabbe lokanāyake^eb^  buddhe sabhāvena pakativaṇṇena ^b^rūpena^eb^ saṇṭhānena ca, ^b^sasāvake^eb^  sāvakasahite, ^b^buddhe nimminitvā^eb^ yena dvārena pāsādo  pavisitabbo hoti ^a^V1.0115^ea^, ^b^tena dvārena pavisitvā sasāvakā sabbe buddhā  sabbasoṇṇamaye^eb^ sakalasuvaṇṇamaye, ^b^pīṭhe nisinnā ariyamaṇḍalā^eb^  ariyasamūhā ahesunti attho. </p>
              <p>[03] 24-25^b^.^eb^ ^b^etarahi^eb^ vattamāne kāle ^b^anuttarā^eb^  uttaravirahitā ^b^ye^eb^ ca ^b^buddhā^eb^ ^a^P0.0107^ea^ ^b^atthi^eb^  saṃvijjanti, te ca ^b^paccekabuddhe anekasate sayambhū^eb^ sayameva bhūte  aññācariyarahite, ^b^aparājite^eb^  khandhakilesābhisaṅkhāramaccudevaputtamārehi aparājite, jayamāpanne  santappesinti attho. ^b^bhavanaṃ^eb^ mayhaṃ pāsādaṃ atītakāle ca  vattamānakāle ca, ^b^sabbe buddhā samāruhuṃ^eb^ saṃ suṭṭhu āruhiṃsūti  attho. </p>
              <p>[03] 26^b^.^eb^ ^b^ye dibbā^eb^ divi bhavā dibbā devaloke  jātā, ^b^ye^eb^ ca ^b^bahū kapparukkhā atthi. ye ca mānusā^eb^  manusse jātā ye ca bahū kapparukkhā atthi, tato ^b^sabbaṃ dussaṃ  samāhantvā^eb^ saṃ suṭṭhu āharitvā tecīvarāni kāretvā te paccekabuddhe  ticīvarehi ^b^acchādemī^eb^ti sambandho. </p>
              <p>[03] 27^b^.^eb^ evaṃ ^a^M1.0120^ea^ ticīvarehi acchādetvā pārupāpetvā tesaṃ  nisinnānaṃ paccekabuddhānaṃ ^b^sampannaṃ^eb^ madhuraṃ ^b^khajjaṃ^eb^ khāditabbaṃ  pūvādi kiñci, madhuraṃ ^b^bhojjaṃ^eb^ bhuñjitabbaṃ āhārañca, madhuraṃ  ^b^sāyanīyaṃ^eb^ lehanīyañca, ^b^sampannaṃ^eb^ madhuraṃ pivitabbaṃ  aṭṭhapānañca, ^b^bhojanaṃ^eb^ bhuñjitabbaṃ āhārañca, ^b^subhe^eb^ sundare  ^b^maṇimaye^eb^ selamaye ^b^patte saṃ^eb^ suṭṭhu ^b^pūretvā adāsiṃ^eb^  paṭiggahāpesinti attho. </p>
              <p>[03] 28^b^.^eb^ ^b^sabbe te ariyamaṇḍalā^eb^ sabbe te  ariyasamūhā, ^b^dibbacakkhu samā hutvā maṭṭhā^eb^ti  dibbacakkhusamaṅgino hutvā maṭṭhā kilesehi rahitattā siliṭṭhā  sobhamānā ^b^cīvarasaṃyutā^eb^ ticīvarehi samaṅgībhūtā madhurasakkharāhi  ca telena ca madhuphāṇitehi ca ^b^paramannena^eb^ uttamena annena ca mayā  ^b^tappitā^eb^ appitā paripūritā ahesunti attho. </p>
              <p>[03] 29^b^.^eb^ te evaṃ santappitā ariyamaṇḍalā  ^b^ratanagabbhaṃ^eb^ sattahi ratanehi nimmitagabbhaṃ gehaṃ, ^b^pavisitvā  guhāsayā^eb^ guhāyaṃ sayamānā, ^b^kesarīva^eb^ kesarasīhā iva,  ^b^mahārahamhi sayane^eb^ anagghe mañce, ^b^sīhaseyyamakappayuṃ^eb^ yathā  sīho migarājā dakkhiṇapassena sayanto pāde pādaṃ accādhāya  dakkhiṇahatthaṃ sīsūpadhānaṃ katvā vāmahatthaṃ ujukaṃ ṭhapetvā vāladhiṃ  antarasatthiyaṃ katvā niccalo sayati, evaṃ seyyaṃ kappayuṃ kariṃsūti  attho. </p>
              <p>[03] 30^b^.^eb^ te evaṃ sīhaseyyaṃ kappetvā ^b^sampajānā^eb^  satisampajaññasampannā. ^b^samuṭṭhāya^eb^ saṃ suṭṭhu uṭṭhahitvā ^b^sayane  pallaṅkamābhujuṃ^eb^ ūrubaddhāsanaṃ kariṃsūti attho. </p>
              <p>[03] 31^b^.^eb^ ^b^gocaraṃ^eb^ ^a^V1.0116^ea^ ^b^sabbabuddhāna^eb^nti sabbesaṃ  atītānāgatānaṃ buddhānaṃ gocaraṃ ārammaṇabhūtaṃ ^b^jhānaratisamappitā^eb^  jhānaratiyā saṃ suṭṭhu appitā samaṅgībhūtā ahesunti attho, ^b^aññe  dhammāni desentī^eb^ti tesu paccekabuddhesu aññe ekacce dhamme desenti,  ^b^aññe^eb^ ekacce ^b^iddhiyā^eb^ paṭhamādijjhānakīḷāya  ^b^kīḷanti^eb^ ^a^P0.0108^ea^ ramanti. </p>
              <p>[03] 32^b^.^eb^ ^b^aññe^eb^ ekacce ^b^abhiññā^eb^ pañca  abhiññāyo ^b^vasibhāvitā^eb^ vasīkariṃsu, pañcasu abhiññāsu  āvajjanasamāpajjanavuṭṭhānādhiṭṭhānapaccavekkhaṇasaṅkhātāhi pañcavasitāhi  vasībhāvaṃ itā gatā pattā abhiññāyo ^a^M1.0121^ea^, ^b^appenti^eb^ samāpajjanti.  ^b^aññe^eb^ ekacce ^b^anekasahassiyo vikubbanāni^eb^ ekopi hutvā  bahudhā hoti, bahudhāpi hutvā eko hotīti evamādīni  iddhivikubbanāni ^b^vikubbanti^eb^ karontīti attho. </p>
              <p>[03] 33^b^.^eb^ ^b^buddhāpi buddhe^eb^ti evaṃ sannipatitesu  paccekabuddhesu sabbaññutaññāṇassa ^b^visayaṃ^eb^ ārammaṇabhūtaṃ pañhaṃ buddhā  buddhe ^b^pucchantī^eb^ti attho. te buddhā atthagambhīratāya ^b^gambhīraṃ  nipuṇaṃ^eb^ sukhumaṃ, ^b^ṭhānaṃ^eb^ kāraṇaṃ, ^b^paññāya vinibujjhare^eb^  visesena niravasesato bujjhanti. </p>
              <p>[03] 34^b^.^eb^ tadā mama pāsāde sannipatitā ^b^sāvakā^eb^pi  ^b^buddhe^eb^ pañhaṃ ^b^pucchanti, buddhā sāvake^eb^ sisse pañhaṃ  ^b^pucchanti, te^eb^ buddhā ca sāvakā ca ^b^aññamaññaṃ^eb^ pañhaṃ  ^b^pucchitvā^eb^ aññamaññaṃ ^b^byākaronti^eb^ vissajjenti. </p>
              <p>[03] 35^b^.^eb^ puna te sabbe ekato dassento ^b^``buddhā  paccekabuddhā cā''^eb^tiādimāha. tattha ^b^buddhā^eb^ sammāsambuddhā,  ^b^paccekabuddhā^eb^ ca ^b^sāvakā^eb^ ca sissā ^b^paricārakā^eb^  nissitakā ete sabbe, ^b^sakāya^eb^ sakāya ^b^ratiyā^eb^ ramamānā  sallīnā mama ^b^pāsāde abhiramantī^eb^ti attho. </p>
              <p>[03] 36^b^.^eb^ evaṃ tasmiṃ vejayantapāsāde paccekabuddhānaṃ  ācārasampattiṃ dassetvā idāni attano ānubhāvaṃ dassento so  tilokavijayo cakkavattirājā ^b^``chattā tiṭṭhantu  ratanā''^eb^tiādimāha. tattha ^b^ratanā^eb^ sattaratanamayā, ^b^chattā  kañcanāveḷapantikā^eb^ suvaṇṇajālehi olambitā ^b^tiṭṭhantu.  muttājālaparikkhittā^eb^ muttājālehi parivāritā, ^b^sabbe^eb^ chattā  mama ^b^matthake^eb^ muddhani, ^b^dhārentū^eb^ti cintitamatteyeva chattā  pātubhūtā hontīti attho. </p>
              <p>[03] 37^b^.^eb^ ^b^soṇṇatārakacittitā^eb^ suvaṇṇatārakāhi  daddallamānā ^b^celavitānā bhavantu^eb^ nibbattantu ^a^V1.0117^ea^. ^b^vicittā^eb^  anekavaṇṇā, ^b^malyavitatā^eb^ pupphapatthaṭā, ^b^sabbe^eb^ anekavitānā,  ^b^matthake^eb^ nisīdanaṭṭhānassa uparibhāge ^b^dhārentū^eb^ti attho. </p>
              <p>[03] 38-40^b^.^eb^ ^b^malyadāmehi^eb^ anekasugandhapupphadāmehi  ^b^vitatā^eb^ parikiṇṇā, ^b^gandhadāmehi^eb^  candanakuṅkumatagarādisugandhadāmehi, ^b^sobhitā^eb^ pokkharaṇīti  sambandho ^a^M1.0122^ea^. ^b^dussadāmehi^eb^ pattuṇṇacīnādianagghadussadāmehi,  ^b^parikiṇṇā^eb^ sattaratanadāmehi bhūsitā alaṅkatā pokkharaṇī,  ^b^pupphābhikiṇṇā^eb^ ^a^P0.0109^ea^  campakasaḷalasogandhikādisugandhapupphehi ^b^abhikiṇṇā^eb^ suṭṭhu  vicittā sobhitā. punarapi kiṃ bhūtā pokkharaṇī?  surabhigandhasugandhehi bhūsitā vāsitā. samantato  ^b^gandhapañcaṅgulalaṅkatā^eb^ pañcahi aṅgulehi limpitagandhehi alaṅkatā,  ^b^hemacchadanachāditā^eb^ suvaṇṇachadanehi suvaṇṇavitānehi chāditā,  pāsādassa ^b^cātuddisā^eb^ pokkharaṇiyo padumehi ca uppalehi ca suṭṭhu  santhatā patthaṭā suvaṇṇarūpe suvaṇṇavaṇṇā, ^b^khāyantu,  padmareṇurajuggatā^eb^ padumareṇūhi dhūlīhi ca ākiṇṇā pokkharaṇiyo  sobhantūti attho. </p>
              <p>[03] 41^b^.^eb^ mama vejayanta^b^pāsādassa samantato pādapā^eb^  campakādayo rukkhā ^b^sabbe pupphantu^eb^ ete puppharukkhā.  ^b^saya^eb^meva ^b^pupphā muñcitvā^eb^ vigaḷitvā ^b^gantvā bhavanaṃ  okiruṃ,^eb^ okiṇṇā pāsādassa upari karontūti attho. </p>
              <p>[03] 42^b^.^eb^ ^b^tattha^eb^ tasmiṃ mama vejayantapāsāde  ^b^sikhino^eb^ mayūrā ^b^naccantū, dibbahaṃsā^eb^ devatāhaṃsā,  ^b^pakūjare^eb^ saddaṃ karontu, ^b^karavīkā ca^eb^ madhurasaddā kokilā  ^b^gāyantu^eb^ gītavākyaṃ karontu, apare anuttā ca ^b^dijasaṅghā^eb^  pakkhino samūhā pāsādassa ^b^samantato^eb^ madhuraravaṃ ravantūti attho. </p>
              <p>[03] 43^b^.^eb^ ^b^pāsādassa samantako sabbā^eb^  ātatavitatādayo ^b^bheriyo vajjantu^eb^ haññantu, ^b^sabbā tā^eb^  anekatantiyo ^b^vīṇā rasantu^eb^ saddaṃ karontu, ^b^sabbā^eb^  anekappakārā ^b^saṅgītiyo^eb^ pāsādassa samantato ^b^vattantu^eb^  pavattantu gāyantūti attho. </p>
              <p>[03] 44-5^b^.^eb^ ^b^yāvatā^eb^ yattake ṭhāne ^b^buddhakhettamhi^eb^  dasasahassicakkavāḷe ^b^tato pare cakkavāḷe, jotisampannā^eb^  pabhāsampannā ^b^acchinnā mahantā^eb^ samantato ^b^ratanāmayā^eb^ sattahi  ratanehi katā khacitā ^b^soṇṇapallaṅkā^eb^ suvaṇṇapallaṅkā  ^b^tiṭṭhantu,^eb^ pāsādassa samantato ^b^dīparukkhā^eb^ padīpadhāraṇā  telarukkhā ^b^jalantu^eb^ ^a^V1.0118^ea^, padīpehi pajjalantu, ^b^dasasahassiparamparā^eb^  dasasahassīnaṃ paramparā dasasahassiyo ^b^ekapajjotā^eb^ ekapadīpā  viya ^b^bhavantu^eb^ ujjotantūti attho. </p>
              <p>[03] 46^b^.^eb^ naccagītesu ^a^M1.0123^ea^ ^a^P0.0110^ea^ chekā  ^b^gaṇikā^eb^ naccitthiyo ca ^b^lāsikā^eb^ mukhena saddakārikā ca  ^b^pāsādassa samantato naccantu, accharāgaṇā^eb^ devitthisamūhā  naccantu, ^b^nānāraṅgā^eb^ anekavaṇṇā nānāraṅgamaṇḍalā pāsādassa  samantato naccantu, ^b^padissantu^eb^ pākaṭā hontūti attho. </p>
              <p>[03] 47^b^.^eb^ tadā ahaṃ tilokavijayo nāma cakkavattirājā  hutvā sakalacakkavāḷe ^b^dumagge^eb^ rukkhagge ^b^pabbatagge^eb^  himavantacakkavāḷapabbatādīnaṃ agge sinerūpabbatamuddhani ca sabbaṭṭhānesu  ^b^vicittaṃ^eb^ anekavaṇṇavicittaṃ ^b^pañcavaṇṇikaṃ^eb^  nīlapītādipañcavaṇṇaṃ ^b^sabbaṃ dhajaṃ ussāpemī^eb^ti attho. </p>
              <p>[03] 48^b^.^eb^ ^b^narā^eb^ lokantarā narā ca nāgalokato  ^b^nāgā ca^eb^ devalokato ^b^gandhabbā^eb^ ca ^b^devā^eb^ ca ^b^sabbe  upentu^eb^ upagacchantu, ^b^te^eb^ narādayo ^b^namassantā^eb^ mama namakkāraṃ  karontā ^b^pañjalikā^eb^ katahatthapuṭā mama vejayantaṃ ^b^pāsādaṃ  parivārayu^eb^nti attho. </p>
              <p>[03] 49^b^.^eb^ evaṃ so tilokavijayo cakkavattirājā  pāsādassa ca attano ca ānubhāvaṃ vaṇṇetvā idāni attanā  sampattikatapuññaphalaṃ samādapento ^b^``yaṃ kiñci kusalaṃ  kamma''^eb^ntiādimāha. ^b^yaṃ kiñci kusalakamma^eb^saṅkhātaṃ  ^b^kiriyaṃ kattabbaṃ^eb^ atthi, taṃ sabbaṃ ^b^mama^eb^ mayā ^b^kāyena^eb^  vā ^b^vācāya^eb^ vā ^b^manasā^eb^ vā tīhi dvārehi ^b^kataṃ tidase  sukataṃ^eb^ suṭṭhu kataṃ, tāvatiṃsabhavane uppajjanārahaṃ katanti attho. </p>
              <p>[03] 50^b^.^eb^ puna samādapento ^b^``ye sattā  saññino''^eb^tiādimāha. tattha ^b^ye sattā^eb^ manussā vā devā vā  brahmāno vā ^b^saññino^eb^ saññāsahitā ^b^atthi, ye ca sattā  asaññino^eb^ saññārahitā asaññā sattā santi, ^b^te sabbe^eb^ sattā  ^b^mayhaṃ^eb^ mayā ^b^kataṃ puññaphalaṃ, bhāgī bhavantu^eb^ puññavantā  hontūti attho. </p>
              <p>[03] 51^b^.^eb^ punapi samādapento bodhisatto ^b^``yesaṃ  kata''^eb^ntiādimāha. mayā ^b^kataṃ^eb^ puññaṃ yehi  naranāgagandhabbadevehi ^b^suviditaṃ^eb^ ñātaṃ, tesaṃ ^b^mayā dinnaṃ  puññaphalaṃ,^eb^ tasmiṃ mayā kate puññe dinnabhāvaṃ ^b^ye^eb^ narādayo  ^b^na jānanti, devā gantvā^eb^ tesaṃ taṃ ^b^nivedayuṃ^eb^ ārocayunti  attho. </p>
              <p>[03] 52^b^.^eb^ ^b^sabbalokamhi^eb^ ^a^M1.0124^ea^ ^a^V1.0119^ea^ ^b^ye sattā^eb^  āhāranissitā  ^b^jīvanti,^eb^ te sabbe sattā ^b^manuññaṃ bhojanaṃ sabbaṃ mama  cetasā^eb^ mama cittena ^b^labhantu,^eb^ mama puññiddhiyā labhantūti attho. </p>
              <p>[03] 53^b^.^eb^ ^b^manasā^eb^ pasannena cittena yaṃ ^b^dānaṃ mayā  dinnaṃ^eb^ tasmiṃ dāne cittena ^b^pasādaṃ āvahiṃ^eb^ uppādesiṃ.  ^b^sabbasambuddhā^eb^ ca ^a^P0.0111^ea^ ^b^paccekā^eb^ paṭiekkā  ^b^jinasāvakā^eb^ ca mayā cakkavattiraññā ^b^pūjitā^eb^. </p>
              <p>[03] 54^b^.^eb^ ^b^sukatena tena kammena^eb^ saddahitvā katena  kusalakammena, ^b^cetanāpaṇidhīhi ca^eb^ cittena katapatthanāhi ca,  ^b^mānusaṃ dehaṃ^eb^ manussasarīraṃ, ^b^jahitvā^eb^ chaḍḍetvā, ^b^ahaṃ  tāvatiṃsaṃ^eb^ devalokaṃ ^b^agacchiṃ^eb^ agamāsiṃ, suttappabuddho viya tattha  uppajjinti attho. </p>
              <p>[03] 55^b^.^eb^ tato tilokavijayo cakkavattirājā kālaṅkato,  tato paṭṭhāya āgate ^b^duve bhave^eb^ dve jātiyo ^b^pajānāmi devatte^eb^  devattabhāve ^b^mānuse^eb^ manussattabhāve ca, tato jātidvayato ^b^aññaṃ  gatiṃ^eb^ aññaṃ upapattiṃ ^b^na jānāmi^eb^ na passāmi, ^b^manasā^eb^  cittena ^b^patthanāphalaṃ^eb^ patthitapatthanāphalanti attho. </p>
              <p>[03] 56^b^.^eb^ ^b^devānaṃ adhiko homī^eb^ti yadi devesu  jāto, āyuvaṇṇabalatejehi devānaṃ adhiko jeṭṭho seṭṭho ahosinti  attho. yadi manussesu jāto, ^b^manujādhipo^eb^ manussānaṃ  adhipati issaro ^b^bhavāmi,^eb^ tathā rājabhūto abhirūpena  rūpasampattiyā ca lakkhaṇena ārohapariṇāhādilakkhaṇena ca  ^b^sampanno^eb^ sampuṇṇo uppannuppanna^b^bhave paññāya^eb^  paramatthajānanapaññāya ^b^asamo^eb^ samarahito, mayā sadiso koci  natthīti attho. </p>
              <p>[03] 57^b^.^eb^ mayā katapuññasambhārena puññaphalena  uppannuppannabhave ^b^seṭṭhaṃ^eb^ pasaṭṭhaṃ madhuraṃ ^b^vividhaṃ^eb^ anekappakāraṃ  ^b^bhojana^eb^ñca ^b^anappakaṃ^eb^ bahusatta^b^ratanañca vividhāni,^eb^  anekappakārāni pattuṇṇakoseyyādi^b^vatthāni^eb^ ca ^b^nabhā^eb^  ākāsato ^b^maṃ^eb^ mama santikaṃ ^b^khippaṃ^eb^ sīghaṃ ^b^upenti^eb^  upagacchanti. </p>
              <p>[03] 58-66^b^.^eb^ ^b^pathabyā^eb^ ^a^M1.0125^ea^ pathaviyā ^b^pabbate^eb^ ca  ^b^ākāse^eb^ ca ^b^udake^eb^ ca ^b^vane^eb^ ca ^b^yaṃ yaṃ^eb^ yattha yattha  ^b^hatthaṃ pasāremi^eb^ nikkhipāmi, tato tato ^b^dibbā bhakkhā^eb^  dibbā āhārā ^b^maṃ^eb^ mama santikaṃ ^b^upenti^eb^ upagacchanti,  pātubhavantīti attho. tathā yathākkamaṃ ^b^sabbe ratanā. sabbe^eb^  candanādayo ^b^gandhā^eb^ ^a^V1.0120^ea^. sabbe ^b^yānā^eb^ vāhanā. ^b^sabbe^eb^  campakanāgapunnāgādayo ^b^mālā^eb^ pupphā. sabbe ^b^alaṅkārā^eb^  ābharaṇā. ^b^sabbā^eb^ dibbakaññā. sabbe ^b^madhusakkharā^eb^.  ^b^sabbe^eb^ pūpādayo ^b^khajjā^eb^ khāditabbā ^b^maṃ^eb^ mama santikaṃ  ^b^upenti^eb^ upagacchanti. </p>
              <p>[03] 67-68^b^.^eb^ ^b^sambodhivarapattiyā^eb^ti  uttamacatumaggañāṇapattiyā pāpuṇanatthāya. mayā yaṃ uttamadānaṃ kataṃ  pūritaṃ, tena uttamadānena ^a^P0.0112^ea^ selasaṅkhātaṃ ^b^pabbataṃ^eb^  sakalaṃ ekaninnādaṃ karonto ^b^bahalaṃ giraṃ^eb^ puthulaṃ ghosaṃ  ^b^gajjento, sadevakaṃ^eb^ lokaṃ sakalaṃ manussadevalokaṃ ^b^hāsayanto^eb^  somanassappattaṃ karonto ^b^loke^eb^ sakalalokattaye vivaṭṭacchado  ^b^buddho ahaṃ bhavāmī^eb^ti attho. </p>
              <p>[03] 69^b^.^eb^ ^b^disā dasavidhā loke^eb^ti cakkavāḷaloke  dasavidhā dasakoṭṭhāsā disā honti, tattha koṭṭhāse ^b^yāyato^eb^  yāyantassa gacchantassa ^b^antakaṃ natthī^eb^ti attho, cakkavattikāle  ^b^tasmiṃ^eb^ mayā gatagataṭṭhāne disābhāge vā ^b^buddhakhettā^eb^  buddhavisayā ^b^asaṅkhiyā^eb^ saṅkhārahitā. </p>
              <p>[03] 70^b^.^eb^ ^b^pabhā pakittitā^eb^ti tadā cakkavattirājakāle  ^b^mayhaṃ^eb^ pabhā cakkaratanamaṇiratanādīnaṃ pabhā ālokā ^b^yamakā^eb^  yugaḷayugaḷā hutvā ^b^raṃsivāhanā^eb^ raṃsiṃ muñcamānā pakittitā  pākaṭā, ^b^etthantare^eb^ dasasahassicakkavāḷantare ^b^raṃsijālaṃ^eb^  raṃsisamūhaṃ, ^b^āloko vipulo^eb^ bahutaro ^b^bhave^eb^ ahosīti  attho. </p>
              <p>[03] 71^b^.^eb^ ^b^ettake lokadhātumhī^eb^ti  dasasahassicakkavāḷesu ^b^sabbe janā maṃ passantu^eb^ dakkhantūti attho.  ^b^sabbe^eb^ devā ^b^yāva brahmanivesanā^eb^ yāva brahmalokā ^b^maṃ  anuvattantu^eb^ anukūlā bhavantu. </p>
              <p>[03] 72^b^.^eb^ ^b^visiṭṭhamadhunādenā^eb^ti ^a^M1.0126^ea^ visaṭṭhena madhurena  nādena, ^b^amatabherimāhani^eb^nti amatabheriṃ devadundubhiṃ pahariṃ,  ^b^etthantare^eb^ etasmiṃ dasasahassicakkavāḷabbhantare ^b^sabbe janā^eb^  mana ^b^madhuraṃ giraṃ^eb^ saddaṃ ^b^suṇantu^eb^ manasi karontu. </p>
              <p>[03] 73^b^.^eb^ ^b^dhammameghena vassante^eb^ dhammadesanāmayena  nādena tabbohāraparamatthagambhīramadhurasukhumatthavasse vassante vassamāne  sammāsambuddhānubhāvena ^b^sabbe^eb^ bhikkhubhikkhunīādayo  ^b^anāsavā^eb^ nikkilesā ^b^hontu^eb^ bhavantu. ^b^yettha pacchimakā  sattā^eb^ti ettha etesu rāsibhūtesu catūsu parisasattesu ye sattā  pacchimakā guṇavasena heṭṭhimakā, ^b^te^eb^ sabbe ^b^sotāpannā  bhavantū^eb^ti adhippāyo. </p>
              <p>[03] 74^b^.^eb^ tadā ^a^V1.0121^ea^ tilokavijayacakkavattirājakāle  ^b^dātabbakaṃ^eb^ dātabbayuttakaṃ, ^b^dānaṃ^eb^ katvā, ^b^asesato^eb^  nissesena, ^b^sīlaṃ^eb^ sīlapāramiṃ, ^b^pūretvā nekkhamme^eb^  nekkhammapāramitāya, ^b^pāramiṃ^eb^ koṭiṃ patvā, ^b^uttamaṃ sambodhiṃ^eb^  catumaggañāṇaṃ, ^b^patto^eb^ bhavāmi bhaveyyaṃ. </p>
              <p>[03] 75^b^.^eb^ ^b^paṇḍite^eb^ paññavante medhāvino  ^b^paripucchitvā^eb^ ``kiṃ, bhante, kattabbaṃ? kiṃ na kattabbaṃ? kiṃ  kusalaṃ? kiṃ akusalaṃ? kiṃ katvā saggamokkhadvayassa bhāgī  hotī''ti pucchitvā, evaṃ paññāpāramiṃ pūretvāti ^a^P0.0113^ea^  attho. ^b^katvā vīriyamuttama^eb^nti uttamaṃ seṭṭhaṃ ṭhānanisajjādīsu  avicchinnaṃ vīriyaṃ katvā, vīriyapāramiṃ pūretvāti attho.  sakalaviruddhajanehi katānādarādhivāsanā^b^khantiyā pāramiṃ^eb^ koṭiṃ  ^b^gantvā^eb^ khantipāramiṃ pūretvā ^b^uttamaṃ sambodhiṃ^eb^ uttamaṃ  sambuddhattaṃ ^b^patto^eb^ bhavāmi bhaveyyaṃ. </p>
              <p>[03] 76^b^.^eb^ ^b^katvā daḷhamadhiṭṭhāna^eb^nti ``mama  sarīrajīvitesu vinassantesupi puññakammato na viramissāmī''ti  acalavasena daḷhaṃ adhiṭṭhānapāramiṃ katvā ``sīse chijjamānepi  musāvādaṃ na kathessāmī''ti saccapāramitāya koṭiṃ ^b^pūriya^eb^  pūretvā ``sabbe sattā sukhī averā''tiādinā mettāpāramitāya koṭiṃ  patvā ^b^uttamaṃ sambodhiṃ patto^eb^ti attho. </p>
              <p>[03] 77^b^.^eb^ sajīvakājīvakavatthūnaṃ ^b^lābhe^eb^ ca tesaṃ  ^b^alābhe^eb^ ca kāyikacetasika^b^sukhe^eb^ ceva tathā ^b^dukkhe^eb^ ca  sādarajanehi kate, ^b^sammāne^eb^ ^a^M1.0127^ea^ ceva omāne, ^b^ca sabbattha  samako^eb^ samānamānaso upekkhāpāramiṃ pūretvā ^b^uttamaṃ sambodhiṃ  patto^eb^ pāpuṇeyyanti attho. </p>
              <p>[03] 78^b^.^eb^ ^b^kosajjaṃ^eb^ kusītabhāvaṃ, ^b^bhayato^eb^  bhayavasena ``apāyadukkhabhāgī''ti ^b^disvā^eb^ ñatvā akosajjaṃ  akusītabhāvaṃ alīnavuttiṃ, ^b^vīriyaṃ khemato^eb^ khemavasena  ``nibbānagāmī''ti ^b^disvā^eb^ ñatvā ^b^āraddhavīriyā hotha^eb^  bhavatha. ^b^esā buddhānusāsanī^eb^ esā buddhānaṃ anusiṭṭhi. </p>
              <p>[03] 79^b^.^eb^ ^b^vivādaṃ bhayato disvā^eb^ti vivādaṃ kalahaṃ  bhayato disvā ``apāyabhāgī''ti disvā ñatvā ^b^avivādaṃ^eb^  vivādato viramaṇaṃ ``nibbānappattī''ti, ^b^khemato disvā^eb^ ñatvā  ^b^samaggā^eb^ ekaggacittā ^b^sakhilā^eb^ siliṭṭhā mettāya dhuragatāya  sobhamānā ^b^hothā^eb^ti attho. ^b^esā^eb^ kathā mantanā udīraṇā  buddhānaṃ ^b^anusāsanī^eb^ ovādadānaṃ. </p>
              <p>[03] 80^b^.^eb^ ^b^pamādaṃ^eb^ ṭhānanisajjādīsu sativippavāsena  viharaṇaṃ ^b^bhayato^eb^ ``nibbattanibbattaṭṭhānesu  dukkhitadurūpāppannapānatādisaṃvattanakaṃ ^a^V1.0122^ea^ apāyādigamanañcā''ti  ^b^disvā^eb^ ñatvā, ^b^appamādaṃ^eb^ sabbakiriyāsu satiyā viharaṇaṃ,  ^b^khemato^eb^ vaḍḍhito ``nibbānasampāpuṇana''nti ^b^disvā^eb^  paccakkhato ñatvā ^b^aṭṭhaṅgikaṃ maggaṃ^eb^ sammādiṭṭhi sammāsaṅkappo  sammāvācā sammākammanto sammāājīvo sammāvāyāmo sammāsati  sammāsamādhīti aṭṭhāvayavaṃ sammāsambodhiyā ^a^P0.0114^ea^ maggaṃ  adhigamūpāyaṃ ^b^bhāvetha^eb^ vaḍḍhetha manasi karotha, ^b^esā^eb^ kathā  bhāsanā udīraṇā ^b^buddhānusāsanī^eb^ buddhānaṃ anusiṭṭhīti attho. </p>
              <p>[03] 81^b^.^eb^ ^b^samāgatā bahū buddhā^eb^ti  anekasatasahassasaṅkhyā paccekabuddhā samāgatā rāsibhūtā,  ^b^sabbaso^eb^ sabbappakārena ^b^arahantā^eb^ ca khīṇāsavā  anekasatasahassā samāgatā rāsibhūtā. tasmā te buddhe ca  ^b^arahante^eb^ ca ^b^vandamāne^eb^ vandanārahe ^b^namassatha^eb^  aṅgapaccaṅganamakkārena namassatha vandatha. </p>
              <p>[03] 82^b^.^eb^ ^b^evaṃ^eb^ iminā mayā vuttappakārena  ^b^acintiyā^eb^ cintetuṃ asakkuṇeyyā, ^b^buddhā, buddhadhammā^eb^ti  buddhehi desitā cattāro satipaṭṭhānā...pe0... aṭṭhaṅgiko ^a^M1.0128^ea^ maggo,  pañcakkhandhā, hetupaccayo ārammaṇapaccayotiādayo dhammā, buddhānaṃ vā  sabhāvā acintiyā cintetuṃ asakkuṇeyyā, ^b^acintiye^eb^  cintāvisayātikkante ^b^pasannānaṃ^eb^ devamanussānaṃ ^b^vipāko^eb^  devamanussasampattinibbānasampattisaṅkhāto cintetuṃ asakkuṇeyyo  saṅkhyātikkanto ^b^hoti^eb^ bhavati.</p>
              <p>[03] iti ettāvatā ca yathā addhānagāmino ``maggaṃ no  ācikkhā''ti puṭṭhena ``vāmaṃ muñcitvā dakkhiṇaṃ gaṇhathā''ti vutte  tena maggena gāmanigamarājadhānīsu kattabbakiccaṃ niṭṭhāpetvā puna  muñcitena aparena vāmamaggena gatāpi gāmanigamādīsu kattabbakiccaṃ  niṭṭhāpenti, evameva buddhāpadānaṃ kusalāpadānavasena niṭṭhāpetvā tadeva  akusalāpadānavasena vitthāretuṃ idaṃ pañhakammaṃ -- </p>
              <p>[21] ``dukkarañca abbhakkhānaṃ, abbhakkhānaṃ punāparaṃ. </p>
              <p>[22] abbhakkhānaṃ silāvedho, sakalikāpi ca vedanā.. </p>
              <p>[21] ``nāḷāgiri sattacchedo, sīsadukkhaṃ yavakhādanaṃ. </p>
              <p>[22] piṭṭhidukkhamatīsāro, ime akusalakāraṇā''ti..</p>
              <p>[03] attha paṭhamapañhe -- ^b^dukkara^eb^nti chabbassāni dukkarakārikā.  atīte kassapasammāsambuddhakāle ^a^V1.0123^ea^ bodhisatto jotipālo nāma  brāhmaṇamāṇavo hutvā nibbatto brāhmaṇajātivasena sāsane appasanno  tassa bhagavato pilotikakammanissandena ``kassapo bhagavā''ti sutvā  ``kuto muṇḍakassa samaṇassa bodhi, bodhi paramadullabhā''ti ^a^P0.0115^ea^  āha. so tena kammanissandena anekajātisatesu  narakādidukkhamanubhavitvā tasseva bhagavato anantaraṃ teneva  laddhabyākaraṇena kammena jātisaṃsāraṃ khepetvā pariyosāne  vessantarattabhāvaṃ patvā tato cuto tusitabhavane nibbatto.  devatāyācanena tato cavitvā sakyakule nibbatto ñāṇassa paripākattā  sakalajambudīparajjaṃ pahāya anomānadītīre sunisitenāsinā  samakuṭakesakalāpaṃ chinditvā brahmunā ānīte iddhimaye kappassa  saṇṭhānakāle padumagabbhe nibbatte aṭṭha parikkhāre paṭiggahetvā  pabbajitvā bodhiñāṇadassanassa tāva aparipakkattā ^a^M1.0129^ea^ buddhabhāvāya  maggāmaggaṃ ajānitvā chabbassāni uruvelajanapade  ekāhāraekālopaekapuggalaekamaggaekāsanabhojanavasena  aṭṭhicammanahārusesaṃ nimmaṃsarudhirapetarūpasadisasarīro ^b^padhānasutte^eb^  (su0 ni0 427 ādayo) vuttanayeneva padhānaṃ mahāvīriyaṃ  dukkarakārikaṃ akāsi. so imaṃ dukkarakārikaṃ ``sambodhiyā maggaṃ  na hotī''ti cintetvā gāmanigamarājadhānīsu paṇītāhāraṃ paribhuñjitvā  pīṇindriyo paripuṇṇadvattiṃsamahāpurisalakkhaṇo kamena  bodhimaṇḍamupagantvā pañca māre jinitvā buddho jātoti. </p>
              <p>[21] ``avacāhaṃ jotipālo, sugataṃ kassapaṃ tadā. </p>
              <p>[22] kuto nu bodhi muṇḍassa, bodhi paramadullabhā.. </p>
              <p>[21] ``tena kammavipākena, acariṃ dukkaraṃ bahuṃ. </p>
              <p>[22] chabbassānuruvelāyaṃ, tato bodhimapāpuṇiṃ.. </p>
              <p>[21] ``nāhaṃ etena maggena, pāpuṇiṃ bodhimuttamaṃ. </p>
              <p>[22] kummaggena gavesissaṃ, pubbakammena vārito.. </p>
              <p>[21] ``puññapāpaparikkhīṇo, sabbasantāpavajjito. </p>
              <p>[22] asoko anupāyāso, nibbāyissamanāsavo''ti..  (apa0 thera 1.39.92-95).</p>
              <p>[03] dutiyapañhe -- ^b^abbhakkhāna^eb^nti abhi akkhānaṃ paribhāsanaṃ.  atīte kira bodhisatto suddakule ^a^V1.0124^ea^ jāto apākaṭo appasiddho  munāḷi nāma dhutto hutvā paṭivasati. tadā mahiddhiko mahānubhāvo  surabhi ^a^P0.0116^ea^ nāma paccekabuddho kenaci karaṇīyena tassa  samīpaṭṭhānaṃ pāpuṇi. so taṃ disvāva ``dussīlo pāpadhammo ayaṃ  samaṇo''tiādinā abbhācikkhi. so tena akusalanissandena  narakādīsu anekavassasahassāni dukkhamanubhavitvā imasmiṃ  pacchimattabhāve yadā titthiyā paṭhamataraṃ bhagavato tusitabhavane  vasanasamaye ca pākaṭā hutvā sakalajanaṃ vañcetvā dvāsaṭṭhidiṭṭhiyo  dīpetvā vicaranti, tadā tusitapurā cavitvā sakyarājakule  nibbattitvā kamena buddho jāto. titthiyā sūriyuggamane  khajjopanakā viya vihatalābhasakkārā bhagavati āghātaṃ bandhitvā  vicaranti. tasmiṃ samaye rājagahaseṭṭhi gaṅgāya jālaṃ bandhitvā  kīḷanto rattacandanaghaṭikaṃ disvā amhākaṃ gehe candanāni bahūni, imaṃ  bhamaṃ āropetvā tena bhamakārehi ^a^M1.0130^ea^ pattaṃ likhāpetvā veḷuparamparāya  laggetvā ``ye imaṃ pattaṃ iddhiyā āgantvā gaṇhanti, tesaṃ bhattiko  bhavissāmī''ti bheriṃ carāpesi.</p>
              <p>[03] tadā titthiyā ``naṭṭhamhā dāni naṭṭhamhā dānī''ti mantetvā  nigaṇṭho nāṭaputto sakaparisaṃ evamāha -- ``ahaṃ veḷusamīpaṃ gantvā  ākāse ullaṅganākāraṃ karomi, `tumhe chavadārumayaṃ pattaṃ paṭicca mā  iddhiṃ karothā'ti maṃ khandhe gahetvā vārethā''ti, te tathā gantvā tathā  akaṃsu.</p>
              <p>[03] tadā piṇḍolabhāradvājo ca moggallāno ca tigāvute  selapabbatamatthake ṭhatvā piṇḍapātagaṇhanatthāya cīvaraṃ pārupantā taṃ  kolāhalaṃ suṇiṃsu. tesu moggallāno piṇḍolabhāradvājaṃ ``tvaṃ  ākāsena gantvā taṃ pattaṃ gaṇhāhī''ti āha. so ``bhante, tumheyeva  bhagavatā iddhimantānaṃ aggaṭṭhāne ṭhapitā, tumheva gaṇhathā''ti āha.  tathāpi ``mayā āṇatto tvameva gaṇhāhī''ti āṇatto attanā ṭhitaṃ  tigāvutaṃ selapabbataṃ pādatale laggetvā ukkhaliyā pidhānaṃ viya  sakalarājagahanagaraṃ chādesi, tadā nagaravāsino phaḷikapabbate āvutaṃ  rattasuttamiva taṃ theraṃ passitvā ``bhante bhāradvāja, amhe rakkhathā''ti  ugghosayiṃsu, bhītā suppādīni sīse akaṃsu. tadā thero taṃ pabbataṃ  ṭhitaṭṭhāne vissajjetvā iddhiyā gantvā taṃ pattaṃ aggahesi, tadā  nagaravāsino mahākolāhalamakaṃsu.</p>
              <p>[03] bhagavā veḷuvanārāme nisinno taṃ saddaṃ sutvā ``kiṃ eso  saddo''ti ānandaṃ pucchi. ``bhāradvājena, bhante, pattassa gahitattā  santuṭṭhā nagaravāsino ukkuṭṭhisaddamakaṃsū''ti ^a^P0.0117^ea^ āha.  tadā bhagavā āyatiṃ parūpavādamocanatthaṃ taṃ pattaṃ āharāpetvā bhedāpetvā  añjanupapisanaṃ katvā ^a^V1.0125^ea^ bhikkhūnaṃ dāpesi, dāpetvā ca pana ``na,  bhikkhave, iddhivikubbanā kātabbā, yo kareyya, āpatti dukkaṭassā''ti  (cūḷava0 252 thokaṃ visadisaṃ) sikkhāpadaṃ paññāpesi.</p>
              <p>[03] tato titthiyā ``samaṇena kira gotamena sāvakānaṃ sikkhāpadaṃ  paññattaṃ, te jīvitahetupi taṃ nātikkamanti, mayaṃ iddhipāṭihāriyaṃ  karissāmā''ti tattha tattha rāsibhūtā kolāhalamakaṃsu. atha rājā  bimbisāro taṃ sutvā bhagavato santikaṃ gantvā vanditvā ekamantaṃ  nisinno bhagavantamevamāha ^a^M1.0131^ea^ -- ``titthiyā, bhante, `iddhipāṭihāriyaṃ  karissāmā'ti ugghosentī''ti. ``ahampi, mahārāja,  karissāmī''ti. ``nanu, bhante, bhagavatā sāvakānaṃ sikkhāpadaṃ  paññatta''nti. ``tameva, mahārāja, pucchissāmi, tavuyyāne  ambaphalādīni khādantānaṃ `ettako daṇḍo'ti daṇḍaṃ ṭhapento tavāpi  ekato katvā ṭhapesī''ti. ``na mayhaṃ, bhante, daṇḍo''ti. ``evaṃ,  mahārāja, na mayhaṃ sikkhāpadaṃ paññattaṃ atthī''ti. ``kattha, bhante,  pāṭihāriyaṃ bhavissatī''ti? ``sāvatthiyā samīpe  kaṇḍambarukkhamūle, mahārājā''ti. ``sādhu, bhante, taṃ  passissāmā''ti. tato titthiyā ``kaṇḍambarukkhamūle kira  pāṭihāriyaṃ bhavissatī''ti sutvā nagarassa sāmantā ambarukkhe  chedāpesuṃ, nāgarā mahāaṅgaṇaṭṭhāne mañcātimañcaṃ aṭṭādayo bandhiṃsu,  sakalajambudīpavāsino rāsibhūtā puratthimadisāyameva dvādasayojanāni  pharitvā aṭṭhaṃsu. sesadisāsupi tadanurūpenākārena sannipatiṃsu.</p>
              <p>[03] bhagavāpi kāle sampatte āsāḷhipuṇṇamāsiyaṃ pātova  kattabbakiccaṃ niṭṭhāpetvā taṃ ṭhānaṃ gantvā nisīdi. tasmiṃ khaṇe  kaṇḍo nāma uyyānapālo kipillikapuṭe supakkaṃ ambaphalaṃ disvā  ``sacāhaṃ imaṃ rañño dadeyyaṃ, kahāpaṇādisāraṃ labheyyaṃ, bhagavato  upanāmite pana idhalokaparalokesu sampatti bhavissatī''ti bhagavato  upanāmesi. bhagavā taṃ paṭiggahetvā ānandattheraṃ āṇāpesi --  ``imaṃ phalaṃ madditvā pānaṃ dehī''ti. thero tathā akāsi. bhagavā  ambarasaṃ pivitvā ambaṭṭhiṃ uyyānapālassa datvā ``imaṃ ropehī''ti  āha. so vālukaṃ viyūhitvā taṃ ropesi, ānandatthero kuṇḍikāya  udakaṃ āsiñci. tasmiṃ khaṇe ambaṅkuro uṭṭhahitvā mahājanassa  passantasseva sākhāviṭapapupphaphalapallavabharito ^a^P0.0118^ea^  paññāyittha. patitaṃ ambaphalaṃ khādantā sakalajambudīpavāsino khayaṃ  pāpetuṃ nāsakkhiṃsu.</p>
              <p>[03] atha bhagavā puratthimacakkavāḷato yāva pacchimacakkavāḷaṃ, tāva  imasmiṃ cakkavāḷe mahāmerumuddhani ratanacaṅkamaṃ māpetvā anekaparisāhi  sīhanādaṃ nadāpento ^b^dhammapadaṭṭhakathāyaṃ^eb^ vuttanayena  mahāiddhipāṭihāriyaṃ katvā titthiye madditvā te vippakāraṃ pāpetvā  pāṭihīrāvasāne purimabuddhāciṇṇavasena ^a^V1.0126^ea^ tāvatiṃsabhavanaṃ gantvā tattha  vassaṃvuṭṭho nirantaraṃ temāsaṃ ^a^M1.0132^ea^ abhidhammaṃ desetvā mātuppamukhānaṃ  anekadevatānaṃ sotāpattimaggādhigamanaṃ katvā, vuṭṭhavasso devorohanaṃ  katvā anekadevabrahmagaṇaparivuto saṅkassapuradvāraṃ oruyha lokānuggahaṃ  akāsi. tadā bhagavato lābhasakkāro jambudīpamajjhottharamāno  pañcamahāgaṅgā viya ahosi.</p>
              <p>[03] atha titthiyā parihīnalābhasakkārā dukkhī dummanā pattakkhandhā  adhomukhā nisīdiṃsu. tadā tesaṃ upāsikā ciñcamāṇavikā nāma  ativiya rūpaggappattā te tathā nisinne disvā ``kiṃ, bhante,  evaṃdukkhī dummanā nisinnā''ti pucchi. ``kiṃ pana tvaṃ, bhagini,  appossukkāsī''ti? ``kiṃ, bhante''ti? ``bhagini, samaṇassa  gotamassa uppādakālato paṭṭhāya mayaṃ hatalābhasakkārā, nagaravāsino  amhe na kiñci maññantī''ti. ``mayā ettha kiṃ kātabba''nti?  ``tayā samaṇassa gotamassa avaṇṇaṃ uppādetuṃ vaṭṭatī''ti. sā ``na  mayhaṃ bhāro''ti vatvā tattha ussāhaṃ karontī vikāle jetavanavihāraṃ  gantvā titthiyānaṃ upassaye vasitvā pāto nagaravāsīnaṃ gandhādīni  gahetvā bhagavantaṃ vandanatthāya gamanasamaye jetavanā viya nikkhantā,  ``kattha sayitā''ti puṭṭhā ``kiṃ tumhākaṃ mama sayitaṭṭhānenā''ti  vatvā pakkāmi. sā kamena gacchante kāle pucchitā ``samaṇenāhaṃ  gotamena ekagandhakuṭiyaṃ sayitvā nikkhantā''ti āha. taṃ  bālaputhujjanā saddahiṃsu, paṇḍitā sotāpannādayo na saddahiṃsu.  ekadivasaṃ sā dārumaṇḍalaṃ udare bandhitvā upari rattapaṭaṃ paridahitvā  gantvā sarājikāya parisāya dhammadesanatthāya nisinnaṃ bhagavantaṃ  evamāha -- ``bho samaṇa, tvaṃ dhammaṃ desesi, tuyhaṃ paṭicca  uppannadārakagabbhiniyā mayhaṃ lasuṇamaricādīni na vicāresī''ti?  ``tathābhāvaṃ, bhagini, tvañceva pajānāsi, ahañcā''ti. sā  ``evameva methunasaṃsaggasamayaṃ dveyeva jānanti, na aññe''ti āha.</p>
              <p>[03] tasmiṃ khaṇe sakkassa paṇḍukambalasilāsanaṃ uṇhākāraṃ dassesi.  sakko āvajjento ^a^P0.0119^ea^ taṃ kāraṇaṃ ñatvā dve devaputte  āṇāpesi -- ``tumhesu eko mūsikavaṇṇaṃ māpetvā tassā  dārumaṇḍalassa bandhanaṃ chindatu, eko vātamaṇḍalaṃ samuṭṭhāpetvā pārutapaṭaṃ  uddhaṃ khipatū''ti. te gantvā tathā akaṃsu. dārumaṇḍalaṃ patamānaṃ  tassā pādapiṭṭhiṃ bhindi. dhammasabhāyaṃ sannipatitā puthujjanā sabbe  ``are, duṭṭhacori, tvaṃ evarūpassa lokattayasāmino ^a^M1.0133^ea^ evarūpaṃ  abbhakkhānaṃ akāsī''ti uṭṭhahitvā ekekamuṭṭhipahāraṃ datvā sabhāya  nīhariṃsu, dassanātikkantāya pathavī vivaramadāsi. tasmiṃ khaṇe  avīcito jālā uṭṭhahitvā kuladattikena ^a^V1.0127^ea^ rattakambaleneva taṃ acchādetvā  avīcimhi pakkhipi, bhagavato lābhasakkāro atirekataro ahosi.  tena vuttaṃ -- </p>
              <p>[21] ``sabbābhibhussa buddhassa, nando nāmāsi sāvako. </p>
              <p>[22] taṃ abbhakkhāya niraye, ciraṃ saṃsaritaṃ mayā.. </p>
              <p>[21] ``dasavassasahassāni, niraye saṃsariṃ ciraṃ. </p>
              <p>[22] manussabhāvaṃ laddhāhaṃ, abbhakkhānaṃ bahuṃ labhiṃ.. </p>
              <p>[21] ``tena kammāvasesena, ciñcamāṇavikā mamaṃ. </p>
              <p>[22] abbhācikkhi abhūtena, janakāyassa aggato''ti..  (apa0 thera 1.39.70-72).</p>
              <p>[03] tatiyapañhe -- ^b^abbhakkhāna^eb^nti abhi akkhānaṃ akkosanaṃ.  atīte kira bodhisatto apākaṭajātiyaṃ uppanno munāḷi nāma dhutto  hutvā dujjanasaṃsaggabalena surabhiṃ nāma paccekabuddhaṃ ``dussīlo  pāpadhammo ayaṃ bhikkhū''ti akkosi. so tena akusalena  vacīkammena bahūni vassasahassāni niraye paccitvā imasmiṃ  pacchimattabhāve dasapāramitāsaṃsiddhibalena buddho jāto  lābhaggayasaggappatto ahosi. puna titthiyā ussāhajātā -- ``kathaṃ  nu kho samaṇassa gotamassa ayasaṃ uppādessāmā''ti dukkhī dummanā  nisīdiṃsu. tadā sundarī nāmekā paribbājikā te upasaṅkamitvā  vanditvā ṭhitā tuṇhībhūte kiñci avadante disvā ``kiṃ mayhaṃ  doso''ti pucchi. ``samaṇena gotamena amhe viheṭhiyamāne tvaṃ  appossukkā viharissasi, idaṃ tava doso''ti. ``evamahaṃ tattha kiṃ  karissāmī''ti? ``tvaṃ samaṇassa gotamassa avaṇṇaṃ uppādetuṃ  sakkhissasī''ti? ``sakkhissāmi, ayyā''ti vatvā tato paṭṭhāya  vuttanayena diṭṭhadiṭṭhānaṃ ``samaṇena gotamena ekagandhakuṭiyaṃ sayitvā  nikkhantā''ti vatvā akkosati paribhāsati. titthiyāpi ``passatha,  bho, samaṇassa gotamassa kamma''nti akkosanti paribhāsanti.  vuttañhetaṃ -- </p>
              <p>[21] ``munāḷi ^a^P0.0120^ea^ nāmahaṃ dhutto, pubbe  aññāsu jātisu. </p>
              <p>[22] paccekabuddhaṃ surabhiṃ, abbhācikkhiṃ adūsakaṃ.. </p>
              <p>[21] ``tena ^a^M1.0134^ea^ ^a^V1.0128^ea^ kammavipākena, niraye saṃsariṃ ciraṃ. </p>
              <p>[22] bahū vassasahassāni, dukkhaṃ vedesi vedanaṃ.. </p>
              <p>[21] ``tena kammāvasesena, idha pacchimake bhave. </p>
              <p>[22] abbhakkhānaṃ mayā laddhaṃ, sundarikāya kāraṇā''ti..  (apa0 thera 1.39.67-69).</p>
              <p>[03] catutthapañhe -- ^b^abbhakkhānaṃ^eb^ abhi visesena akkosanaṃ  paribhāsanaṃ. atīte kira bodhisatto brāhmaṇakule uppanno bahussuto  bahūhi sakkato pūjito tāpasapabbajjaṃ pabbajitvā himavante  vanamūlaphalāhāro bahumāṇave mante vācento vāsaṃ kappesi. eko  pañcābhiññāaṭṭhasamāpattilābhī tāpaso tassa santikaṃ agamāsi. so  taṃ disvāva issāpakato taṃ adūsakaṃ isiṃ ``kāmabhogī kuhako ayaṃ  isī''ti abbhācikkhi, attano sisse ca āha -- ``ayaṃ isi  evarūpo anācārako''ti. tepi tatheva akkosiṃsu paribhāsiṃsu. so  tena akusalakammavipākena vassasahassāni niraye dukkhamanubhavitvā  imasmiṃ pacchimattabhāve buddho hutvā lābhaggayasaggappatto ākāse  puṇṇacando viya pākaṭo jāto. tatheva titthiyā abbhakkhānenapi  asantuṭṭhā punapi sundariyā abbhakkhānaṃ kāretvā surādhutte pakkosāpetvā  lañjaṃ datvā ``tumhe sundariṃ māretvā jetavanadvārasamīpe mālākacavarena  chādethā''ti āṇāpesuṃ. te tathā kariṃsu. tato titthiyā  ``sundariṃ na passāmā''ti rañño ārocesuṃ. rājā  ``pariyesathā''ti āha. te attanā pātitaṭṭhānato gahetvā mañcakaṃ  āropetvā rañño dassetvā ``passatha, bho, samaṇassa gotamassa  sāvakānaṃ kamma''nti bhagavato bhikkhusaṅghassa ca sakalanagare avaṇṇaṃ  ugghosentā vicariṃsu. sundariṃ āmakasusāne aṭṭake ṭhapesuṃ. rājā  ``sundarimārake pariyesathā''ti āṇāpesi. tadā dhuttā suraṃ  pivitvā ``tvaṃ sundariṃ māresi, tvaṃ māresī''ti kalahaṃ kariṃsu.  rājapurisā te dhutte gahetvā rañño dassesuṃ. rājā ``kiṃ, bhaṇe,  tumhehi sundarī māritā''ti? ``āma, devā''ti. ``kehi  āṇattā''ti? ``titthiyehi, devā''ti. rājā titthiye  āharāpetvā bandhāpetvā ``gacchatha, bhaṇe, `buddhassa avaṇṇatthāya  amhehi sayameva sundarī mārāpitā, bhagavā tassa sāvakā ca  akārakā'ti ugghosathā''ti āha. te tathā akaṃsu ^a^M1.0135^ea^.  sakalanagaravāsino nikkaṅkhā ahesuṃ. rājā titthiye ca dhutte ca  mārāpetvā chaḍḍāpeti ^a^P0.0121^ea^. tato bhagavato  bhiyyosomattāya lābhasakkāro vaḍḍhi. tena vuttaṃ -- </p>
              <p>[21] ``brāhmaṇo ^a^V1.0129^ea^ sutavā āsiṃ, ahaṃ sakkatapūjito. </p>
              <p>[22] mahāvane pañcasate, mante vācemi māṇave.. </p>
              <p>[21] ``tatthāgato isi bhīmo, pañcābhiñño mahiddhiko. </p>
              <p>[22] tañcāhaṃ āgataṃ disvā, abbhācikkhiṃ adūsakaṃ.. </p>
              <p>[21] ``tatohaṃ avacaṃ sisse, kāmabhogī ayaṃ isi. </p>
              <p>[22] mayhampi bhāsamānassa, anumodiṃsu māṇavā.. </p>
              <p>[21] ``tato māṇavakā sabbe, bhikkhamānaṃ kule kule. </p>
              <p>[22] mahājanassa āhaṃsu, kāmabhogī ayaṃ isi.. </p>
              <p>[21] ``tena kammavipākena, pañcabhikkhusatā ime. </p>
              <p>[22] abbhakkhānaṃ labhuṃ sabbe, sundarikāya kāraṇā''ti..  (apa0 thera 1.39.73-77).</p>
              <p>[03] pañcame pañhe -- ^b^silāvedho^eb^ti āhatacitto silaṃ  pavijjhi. atīte kira bodhisatto ca kaniṭṭhabhātā ca ekapituputtā  ahesuṃ. te pitu accayena dāse paṭicca kalahaṃ karontā aññamaññaṃ  viruddhā ahesuṃ. bodhisatto attano balavabhāvena kaniṭṭhabhātaraṃ  ajjhottharitvā tassupari pāsāṇaṃ pavijjhesi. so tena  kammavipākena narakādīsu anekavassasahassāni dukkhamanubhavitvā  imasmiṃ pacchimattabhāve buddho jāto. devadatto rāhulakumārassa  mātulo pubbe serivāṇijakāle bodhisattena saddhiṃ vāṇijo ahosi,  te ekaṃ paṭṭanagāmaṃ patvā ``tvaṃ ekavīthiṃ gaṇhāhi, ahampi ekavīthiṃ  gaṇhāmī''ti dvepi paviṭṭhā. tesu devadattassa paviṭṭhavīthiyaṃ  jiṇṇaseṭṭhibhariyā ca nattā ca dveyeva ahesuṃ, tesaṃ mahantaṃ  suvaṇṇathālakaṃ malaggahitaṃ bhājanantare ṭhapitaṃ hoti, taṃ  suvaṇṇathālakabhāvaṃ ajānantī ``imaṃ thālakaṃ gahetvā piḷandhanaṃ  dethā''ti āha. so taṃ gahetvā sūciyā lekhaṃ kaḍḍhitvā  suvaṇṇathālakabhāvaṃ ñatvā ``thokaṃ datvā gaṇhissāmī''ti cintetvā  gato. atha bodhisattaṃ dvārasamīpaṃ āgataṃ disvā ``nattā, ayye ^a^M1.0136^ea^,  mayhaṃ kacchapuṭaṃ ^a^P0.0122^ea^ piḷandhanaṃ dethā''ti. sā taṃ  pakkosāpetvā nisīdāpetvā taṃ thālakaṃ datvā ``imaṃ gahetvā mayhaṃ  nattāya kacchapuṭaṃ piḷandhanaṃ dethā''ti. bodhisatto taṃ gahetvā  suvaṇṇathālakabhāvaṃ ñatvā ``tena vañcitā''ti ñatvā attano  pasibbakāya ṭhapitāṭṭhakahāpaṇe avasesabhaṇḍañca ^a^V1.0130^ea^ datvā kacchapuṭaṃ  piḷandhanaṃ kumārikāya hatthe piḷandhāpetvā agamāsi. so vāṇijo  punāgantvā pucchi. ``tāta, tvaṃ na gaṇhittha, mayhaṃ putto  idañcidañca datvā taṃ gahetvā gato''ti. so taṃ sutvāva hadayena  phālitena viya dhāvitvā anubandhi. bodhisatto nāvaṃ āruyha  pakkhandi. so ``tiṭṭha, mā palāyi mā palāyī''ti vatvā  ``nibbattanibbattabhave taṃ nāsetuṃ samattho bhaveyya''nti patthanaṃ akāsi.</p>
              <p>[03] so patthanāvasena anekesu jātisatasahassesu aññamaññaṃ  viheṭhetvā imasmiṃ attabhāve sakyakule nibbattitvā kamena bhagavati  sabbaññutaṃ patvā rājagahe viharante anuruddhādīhi saddhiṃ bhagavato  santikaṃ gantvā pabbajitvā jhānalābhī hutvā pākaṭo bhagavantaṃ varaṃ  yāci -- ``bhante, sabbo bhikkhusaṅgho piṇḍapātikādīni terasa  dhutaṅgāni samādiyatu, sakalo bhikkhusaṅgho mama bhāro hotū''ti.  bhagavā na anujāni. devadatto veraṃ bandhitvā parihīnajjhāno  bhagavantaṃ māretukāmo ekadivasaṃ vebhārapabbatapāde ṭhitassa bhagavato  upari ṭhito pabbatakūṭaṃ paviddhesi. bhagavato ānubhāvena aparo  pabbatakūṭo taṃ patamānaṃ sampaṭicchi. tesaṃ ghaṭṭanena uṭṭhitā papaṭikā  āgantvā bhagavato pādapiṭṭhiyaṃ pahari. tena vuttaṃ -- </p>
              <p>[21] ``vemātubhātaraṃ pubbe, dhanahetu haniṃ ahaṃ. </p>
              <p>[22] pakkhipiṃ giriduggasmiṃ, silāya ca apiṃsayiṃ.. </p>
              <p>[21] ``tena kammavipākena, devadatto silaṃ khipi. </p>
              <p>[22] aṅguṭṭhaṃ piṃsayī pāde, mama pāsāṇasakkharā''ti..  (apa0 thera 1.39.78-79).</p>
              <p>[03] chaṭṭhapañhe -- ^b^sakalikāvedho^eb^ti sakalikāya ghaṭṭanaṃ.  atīte kira bodhisatto ekasmiṃ kule nibbatto daharakāle mahāvīthiyaṃ  kīḷamāno vīthiyaṃ piṇḍāya caramānaṃ paccekabuddhaṃ disvā ``ayaṃ  muṇḍako samaṇo kuhiṃ gacchatī''ti pāsāṇasakalikaṃ gahetvā tassa  pādapiṭṭhiyaṃ khipi ^a^M1.0137^ea^. pādapiṭṭhicammaṃ chinditvā ruhiraṃ nikkhami.  so tena pāpakammena anekavassasahassāni niraye mahādukkhaṃ  anubhavitvā buddhabhūtopi kammapilotikavasena ^a^P0.0123^ea^  pādapiṭṭhiyaṃ pāsāṇasakalikaghaṭṭanena ruhiruppādaṃ labhi. tena vuttaṃ -- </p>
              <p>[21] ``purehaṃ ^a^V1.0131^ea^ dārako hutvā, kīḷamāno mahāpathe. </p>
              <p>[22] paccekabuddhaṃ disvāna, magge sakalikaṃ khipiṃ.. </p>
              <p>[21] ``tena kammavipākena, idha pacchimake bhave. </p>
              <p>[22] vadhatthaṃ maṃ devadatto, abhimāre payyojayī''ti..  (apa0 thera 1.39.80-81).</p>
              <p>[03] sattamapañhe -- ^b^nāḷāgirī^eb^ti dhanapālako hatthī  māraṇatthāya pesito. atīte kira bodhisatto hatthigopako hutvā  nibbatto hatthiṃ āruyha vicaramāno mahāpathe paccekabuddhaṃ disvā  ``kuto āgacchati ayaṃ muṇḍako''ti āhatacitto khilajāto hatthinā  āsādesi. so tena kammena apāyesu anekavassasahassāni dukkhaṃ  anubhavitvā pacchimattabhāve buddho jāto. devadatto ajātasatturājānaṃ  sahāyaṃ katvā ``tvaṃ, mahārāja, pitaraṃ ghātetvā rājā hohi, ahaṃ buddhaṃ  māretvā buddho bhavissāmī''ti saññāpetvā ekadivasaṃ rañño  anuññātāya hatthisālaṃ gantvā -- ``sve tumhe nāḷāgiriṃ  soḷasasurāghaṭe pāyetvā bhagavato piṇḍāya caraṇavelāyaṃ pesethā''ti  hatthigopake āṇāpesi. sakalanagaraṃ mahākolāhalaṃ ahosi,  ``buddhanāgena hatthināgassa yuddhaṃ passissāmā''ti ubhato rājavīthiyaṃ  mañcātimañcaṃ bandhitvā pātova sannipatiṃsu. bhagavāpi  katasarīrapaṭijaggano bhikkhusaṅghaparivuto rājagahaṃ piṇḍāya pāvisi.  tasmiṃ khaṇe vuttaniyāmeneva nāḷāgiriṃ vissajjesuṃ. so  vīthicaccarādayo vidhamento āgacchati. tadā ekā itthī dārakaṃ  gahetvā vīthito vīthiṃ gacchati, hatthī taṃ itthiṃ disvā anubandhi.  bhagavā ``nāḷāgiri, na taṃ hanatthāya pesito, idhāgacchāhī''ti āha.  so taṃ saddaṃ sutvā bhagavantābhimukho dhāvi. bhagavā aparimāṇesu  cakkavāḷesu anantasattesu pharaṇārahaṃ mettaṃ ekasmiṃyeva nāḷāgirimhi  phari. so bhagavato mettāya phuṭo ^a^M1.0138^ea^ nibbhayo hutvā bhagavato pādamūle  nipati. bhagavā tassa matthake hatthaṃ ṭhapesi. tadā devabrahmādayo  acchariyabbhutajātacittā pupphaparāgādīhi pūjesuṃ. sakalanagare  jaṇṇukamattā dhanarāsayo ahesuṃ. rājā ``pacchimadvāre dhanāni  nagaravāsīnaṃ hontu, puratthimadvāre dhanāni rājabhaṇḍāgāre hontū''ti  bheriṃ carāpesi. sabbe tathā kariṃsu. tadā ^a^P0.0124^ea^  nāḷāgiri dhanapālo nāma ahosi. bhagavā veḷuvanārāmaṃ agamāsi.  tena vuttaṃ -- </p>
              <p>[21] ``hatthāroho pure āsiṃ, paccekamunimuttamaṃ. </p>
              <p>[22] piṇḍāya vicarantaṃ taṃ, āsādesiṃ gajenahaṃ.. </p>
              <p>[21] ``tena ^a^V1.0132^ea^ kammavipākena, bhanto nāḷāgirī gajo. </p>
              <p>[22] giribbaje puravare, dāruṇo samupāgamī''ti.. (apa0  thera 1.39.82-83).</p>
              <p>[03] aṭṭhamapañhe -- ^b^satthacchedo^eb^ti satthena gaṇḍaphālanaṃ kuṭhārāya  satthena chedo. atīte kira bodhisatto paccantadese rājā ahosi.  so dujjanasaṃsaggavasena paccantadese vāsavasena ca dhutto sāhasiko  ekadivasaṃ khaggahattho pattikova nagare vicaranto nirāparādhe jane  khaggena phālento agamāsi. so tena pāpakammavipākena bahūni  vassasahassāni niraye paccitvā tiracchānādīsu dukkhamanubhavitvā  pakkāvasesena pacchimattabhāve buddhabhūtopi heṭṭhā vuttanayena devadattena  khittapāsāṇasakkhalikapahārena uṭṭhitagaṇḍo ahosi. jīvako  mettacittena taṃ gaṇḍaṃ phālesi. vericittassa devadattassa  ruhiruppādakammaṃ anantarikaṃ ahosi, mettacittassa jīvakassa  gaṇḍaphālanaṃ puññameva ahosi. tena vuttaṃ -- </p>
              <p>[21] ``rājāhaṃ pattiko āsiṃ, sattiyā purise haniṃ. </p>
              <p>[22] tena kammavipākena, niraye paccisaṃ bhusaṃ.. </p>
              <p>[21] ``kammuno tassa sesena, idāni sakalaṃ mama. </p>
              <p>[22] pāde chaviṃ pakappesi, na hi kammaṃ vinassatī''ti..  (apa0 thera 1.39.84-85).</p>
              <p>[03] navame pañhe -- ^b^``sīsadukkha^eb^nti sīsābādho sīsavedanā.  atīte kira bodhisatto kevaṭṭagāme kevaṭṭo hutvā nibbatti. so  ekadivasaṃ kevaṭṭapurisehi ^a^M1.0139^ea^ saddhiṃ macchamāraṇaṭṭhānaṃ gantvā macche mārente  disvā tattha somanassaṃ uppādesi, sahagatāpi tatheva somanassaṃ  uppādayiṃsu. so tena akusalakammena caturāpāye dukkhamanubhavitvā  imasmiṃ pacchimattabhāve tehi purisehi saddhiṃ sakyarājakule  nibbattitvā kamena buddhattaṃ pattopi sayaṃ sīsābādhaṃ paccanubhosi. te  ca sakyarājāno ^b^dhammapadaṭṭhakathāyaṃ^eb^ ^a^P0.0125^ea^ (dha0 pa0  aṭṭha0 1.viḍaḍūbhavatthu) vuttanayena viḍaḍūbhasaṅgāme sabbe vināsaṃ  pāpuṇiṃsu. tena vuttaṃ -- </p>
              <p>[21] ``ahaṃ kevaṭṭagāmasmiṃ, ahuṃ kevaṭṭadārako. </p>
              <p>[22] macchake ghātite disvā, janayiṃ somanassakaṃ.. </p>
              <p>[21] ``tena ^a^V1.0133^ea^ kammavipākena, sīsadukkhaṃ ahū mama. </p>
              <p>[22] sabbe sakkā ca haññiṃsu, yadā hani viṭaṭūbho''ti..  (apa0 thera 1.39.86-87).</p>
              <p>[03] dasamapañhe -- ^b^yavakhādana^eb^nti verañjāyaṃ yavataṇḍulakhādanaṃ.  atīte kira bodhisatto aññatarasmiṃ kule nibbatto jātivasena ca  andhabālabhāvena ca phussassa bhagavato sāvake madhurannapāne  sālibhojanādayo ca bhuñjamāne disvā ``are muṇḍakasamaṇā, yavaṃ  khādatha, mā sālibhojanaṃ bhuñjathā''ti akkosi. so tena  akusalakammavipākena anekavassasahassāni caturāpāye  dukkhamanubhavitvā imasmiṃ pacchimattabhāve kamena buddhattaṃ patvā  lokasaṅgahaṃ karonto gāmanigamarājadhānīsu caritvā ekasmiṃ samaye  verañjabrāhmaṇagāmasamīpe sākhāviṭapasampannaṃ pucimandarukkhamūlaṃ pāpuṇi.  verañjabrāhmaṇo bhagavantaṃ upasaṅkamitvā anekapariyāyena bhagavantaṃ  jinituṃ asakkonto sotāpanno hutvā ``bhante, idheva vassaṃ upagantuṃ  vaṭṭatī''ti ārocesi. bhagavā tuṇhībhāvena adhivāsesi. atha  punadivasato paṭṭhāya māro pāpimā sakalaverañjabrāhmaṇagāmavāsīnaṃ  mārāvaṭṭanaṃ akāsi. piṇḍāya paviṭṭhassa bhagavato mārāvaṭṭanavasena  ekopi kaṭacchubhikkhāmattaṃ dātā nāhosi. bhagavā tucchapattova  bhikkhusaṅghaparivuto punāgañchi. tasmiṃ evaṃ āgate tattheva nivuṭṭhā  assavāṇijā taṃ divasaṃ dānaṃ datvā tato paṭṭhāya bhagavantaṃ  pañcasatabhikkhuparivāraṃ nimantetvā pañcannaṃ assasatānaṃ bhattato vibhāgaṃ  katvā yavaṃ koṭṭetvā bhikkhūnaṃ pattesu pakkhipiṃsu ^a^M1.0140^ea^. sakalassa  sahassacakkavāḷadevatā sujātāya pāyāsapacanadivase viya dibbojaṃ  pakkhipiṃsu. bhagavā paribhuñji ^a^P0.0126^ea^, evaṃ temāsaṃ yavaṃ  paribhuñji. temāsaccayena mārāvaṭṭane vigate pavāraṇādivase verañjo  brāhmaṇo saritvā mahāsaṃvegappatto buddhappamukhassa bhikkhusaṅghassa  mahādānaṃ datvā vanditvā khamāpesi. tena vuttaṃ -- </p>
              <p>[21] ``phussassāhaṃ pāvacane, sāvake paribhāsayiṃ. </p>
              <p>[22] yavaṃ khādatha bhuñjatha, mā ca bhuñjatha sālayo.. </p>
              <p>[21] ``tena kammavipākena, temāsaṃ khāditaṃ yavaṃ. </p>
              <p>[22] nimantito brāhmaṇena, verañjāyaṃ vasiṃ tadā''ti..  (apa0 thera 1.39.88-89).</p>
              <p>[03] ekādasamapañhe ^a^V1.0134^ea^ -- ^b^piṭṭhidukkha^eb^nti piṭṭhiābādho. atīte  kira bodhisatto gahapatikule nibbatto thāmasampanno kiñci  rassadhātuko ahosi. tena samayena eko mallayuddhayodho  sakalajambudīpe gāmanigamarājadhānīsu mallayuddhe vattamāne purise  pātetvā jayappatto kamena bodhisattassa vasananagaraṃ patvā tasmimpi  jane pātetvā gantumāraddho. tadā bodhisatto ``mayhaṃ vasanaṭṭhāne esa  jayaṃ patvā gacchatī''ti tattha nagaramaṇḍalamāgamma appoṭetvā āgaccha  mayā saddhiṃ yujjhitvā gacchāti. so hasitvā ``ahaṃ mahante purise  pātesiṃ, ayaṃ rassadhātuko vāmanako mama ekahatthassāpi  nappahotī''ti appoṭetvā naditvā āgacchi. te ubhopi aññamaññaṃ  hatthaṃ parāmasiṃsu, bodhisatto taṃ ukkhipitvā ākāse bhamitvā bhūmiyaṃ  pātento khandhaṭṭhiṃ bhinditvā pātesi. sakalanagaravāsino ukkuṭṭhiṃ  karontā appoṭetvā vatthābharaṇādīhi bodhisattaṃ pūjesuṃ. bodhisatto  taṃ mallayodhaṃ ujuṃ sayāpetvā khandhaṭṭhiṃ ujukaṃ katvā ``gaccha ito  paṭṭhāya evarūpaṃ mā karosī''ti vatvā uyyojesi. so tena  kammavipākena nibbattanibbattabhave sarīrasīsādi dukkhamanubhavitvā  imasmiṃ pacchimattabhāve buddhabhūtopi piṭṭhirujādidukkhamanubhosi.  tasmā kadāci piṭṭhidukkhe uppanne sāriputtamoggallāne ``ito paṭṭhāya  dhammaṃ desethā''ti vatvā sayaṃ sugatacīvaraṃ paññāpetvā sayati,  kammapilotikaṃ nāma buddhamapi na muñcati. vuttañhetaṃ -- </p>
              <p>[21] ``nibbuddhe ^a^M1.0141^ea^ vattamānamhi, mallaputtaṃ niheṭhayiṃ. </p>
              <p>[22] tena kammavipākena, piṭṭhidukkhaṃ ahū mamā''ti..  (apa0 thera 1.39.90).</p>
              <p>[03] dvādasamapañhe ^a^P0.0127^ea^ -- ^b^atisāro^eb^ti  lohitapakkhandikāvirecanaṃ. atīte kira bodhisatto gahapatikule  nibbatto vejjakammena jīvikaṃ kappesi. so ekaṃ seṭṭhiputtaṃ rogena  vicchitaṃ tikicchanto bhesajjaṃ katvā tikicchitvā tassa  deyyadhammadāne pamādamāgamma aparaṃ osadhaṃ datvā vamanavirecanaṃ akāsi.  seṭṭhi bahudhanaṃ adāsi. so tena kammavipākena nibbattanibbattabhave  lohitapakkhandikābādhena vicchito ahosi. imasmimpi  pacchimattabhāve parinibbānasamaye cundena kammāraputtena  pacitasūkaramaddavassa sakalacakkavāḷadevatāhi pakkhittadibbojena  āhārena saha bhuttakkhaṇe lohitapakkhandikāvirecanaṃ ahosi.  koṭisatasahassānaṃ hatthīnaṃ balaṃ khayamagamāsi. bhagavā  visākhapuṇṇamāyaṃ kusinārāyaṃ parinibbānatthāya gacchanto anekesu  ṭhānesu nisīdanto pipāsito pānīyaṃ pivitvā mahādukkhena  ^a^V1.0135^ea^ kusināraṃ patvā paccūsasamaye parinibbāyi. kammapilotikaṃ  evarūpaṃ lokattayasāmimpi na vijahati. tena vuttaṃ -- </p>
              <p>[21] ``tikicchako ahaṃ āsiṃ, seṭṭhiputtaṃ virecayiṃ. </p>
              <p>[22] tena kammavipākena, hoti pakkhandikā mamāti.. </p>
              <p>[21] ``evaṃ jino viyākāsi, bhikkhusaṅghassa aggato. </p>
              <p>[22] sabbābhiññābalappatto, anotatte mahāsare''ti.. (apa0  thera 1.39.91, 96).</p>
              <p>[03] evaṃ paṭiññātapañhānaṃ, mātikāṭhapanavasena akusalāpadānaṃ samattaṃ  nāma hotīti vuttaṃ ^b^itthaṃ suda^eb^nti itthaṃ iminā pakārena heṭṭhā  vuttanayena. sudanti nipāto padapūraṇatthe āgato. ^b^bhagavā^eb^  bhāgyasampanno pūritapāramimahāsatto -- </p>
              <p>[21] ``bhāgyavā bhaggavā yutto, bhagehi ca vibhattavā. </p>
              <p>[22] bhattavā vantagamano, bhavesu bhagavā tato''ti.. -- </p>
              <p>[25] evamādiguṇayutto devātidevo sakkātisakko brahmātibrahmā  buddhātibuddho so mahākāruṇiko bhagavā ^b^attano buddhacariyaṃ^eb^  buddhakāraṇaṃ ^a^M1.0142^ea^ ^b^sambhāvayamāno^eb^ pākaṭaṃ kurumāno ^b^buddhāpadāniyaṃ  nāma^eb^ buddhakāraṇapakāsakaṃ nāma ^b^dhammapariyāyaṃ^eb^ dhammadesanaṃ suttaṃ  ^b^abhāsittha^eb^ kathesīti. </p>
              <p>[06] iti visuddhajanavilāsiniyā apadāna-aṭṭhakathāya </p>
              <p>[06] buddhāpadānasaṃvaṇṇanā samattā. </p>
            </h4>
          </h3>
          <h3>
            <h3n> 2.paccekabuddhāpadānavaṇṇanā</h3n>
            <h4>
              <h4n> </h4n>
              <p>[03] tato ^a^V1.0136^ea^ ^a^P0.0128^ea^ anantaraṃ apadānaṃ saṅgāyanto  ``paccekabuddhāpadānaṃ, āvuso ānanda, bhagavatā kattha paññatta''nti  puṭṭho ^b^``atha paccekabuddhāpadānaṃ suṇāthā''^eb^ti āha. tesaṃ  apadānattho heṭṭhā vuttoyeva. </p>
              <p>[03] 83^b^.^eb^ ``suṇāthā''ti vuttapadaṃ uppattinibbattivasena  pakāsento ^b^``tathāgataṃ jetavane vasanta''^eb^ntiādimāha. tattha  jetakumārassa nāmavasena tathāsaññite vihāre catūhi  iriyāpathavihārehi dibbabrahmāriyavihārehi vā ^b^vasantaṃ^eb^ viharantaṃ  yathā purimakā vipassiādayo buddhā samattiṃsapāramiyo pūretvā  āgatā, tathā amhākampi bhagavā āgatoti tathāgato. taṃ  ^b^tathāgataṃ^eb^ jetavane vasantanti sambandho. ^b^vedehamunī^eb^ti  vedeharaṭṭhe jātā vedehī, vedehiyā putto vedehiputto. monaṃ vuccati  ñāṇaṃ, tena ito gato pavattoti muni. vedehiputto ca so muni  ceti ``vedehiputtamunī''ti vattabbe ``vaṇṇāgamo''tiādinā  niruttinayena i-kārassa attaṃ putta-saddassa ca lopaṃ katvā  ``vedehamunī''ti vuttaṃ. ``etadaggaṃ, bhikkhave, mama sāvakānaṃ  bhikkhūnaṃ satimantānaṃ dhitimantānaṃ gatimantānaṃ bahussutānaṃ upaṭṭhākānaṃ  yadidaṃ ānando''ti (a0 ni0  1.219-223) etadagge ṭhapito  āyasmā ānando ^b^nataṅgo^eb^ namanakāyaṅgo añjaliko hutvā  ``bhante, ^b^paccekabuddhā nāma^eb^ kīdisā ^b^hontī''^eb^ti  ^b^apucchī^eb^ti sambandho. ^b^te^eb^ paccekabuddhā ^b^kehi hetubhi^eb^  kehi kāraṇehi ^b^bhavanti^eb^ uppajjanti. ^b^vīrā^eb^ti bhagavantaṃ  ālapati. </p>
              <p>[03] 84-85^b^.^eb^ tato paraṃ vissajjitākāraṃ dassento  ^b^``tadāha sabbaññuvaro mahesī''^eb^tiādimāha. sabbaṃ  atītādibhedaṃ hatthāmalakaṃ viya jānātīti ^a^M1.0143^ea^ sabbaññū, sabbaññū ca so  varo uttamo ceti ^b^sabbaññuvaro^eb^. mahantaṃ sīlakkhandhaṃ,  samādhikkhandhaṃ, paññākkhandhaṃ, vimuttikkhandhaṃ, mahantaṃ  vimuttiñāṇadassanakkhandhaṃ esati gavesatīti ^b^mahesi.  ānandabhaddaṃ^eb^ madhurena sarena ^b^tadā^eb^ tasmiṃ pucchitakāle ^b^āha^eb^  kathesīti sambandho. bho ānanda, ^b^ye^eb^ paccekabuddhā  ^b^pubbabuddhesu^eb^ pubbesu atītabuddhesu ^b^katādhikārā^eb^  katapuññasambhārā ^b^jinasāsanesu aladdhamokkhā^eb^ appattanibbānā.  ^b^te^eb^ sabbe paccekabuddhā ^b^dhīrā idha^eb^ imasmiṃ loke  ^b^saṃvegamukhena^eb^ ekapuggalaṃ padhānaṃ katvā paccekabuddhā jātāti attho.  ^b^sutikkhapaññā^eb^ suṭṭhu tikkhapaññā. ^b^vināpi buddhehi^eb^  buddhānaṃ ovādānusāsanīhi rahitā api. ^b^parittakenapi^eb^  appamattakenapi ^b^ārammaṇena^eb^ ^a^P0.0129^ea^ ^b^paccekabodhiṃ^eb^  paṭiekkaṃ bodhiṃ sammāsambuddhānantaraṃ bodhiṃ ^b^anupāpuṇanti^eb^  paṭivijjhanti. </p>
              <p>[03] 86^b^.^eb^ ^b^sabbamhi^eb^ ^a^V1.0137^ea^ ^b^lokamhi^eb^ sakalasmiṃ lokattaye  ^b^mamaṃ ṭhapetvā^eb^ maṃ vihāya ^b^pacekabuddhehi samova^eb^ sadiso eva  ^b^natthi, tesaṃ mahāmunīnaṃ^eb^ paccekabuddhānaṃ ^b^imaṃ vaṇṇaṃ^eb^ imaṃ guṇaṃ  ^b^padesamattaṃ^eb^ saṅkhepamattaṃ ^b^ahaṃ^eb^ tumhākaṃ ^b^sādhu^eb^ sādhukaṃ  ^b^vakkhāmi^eb^ kathessāmīti attho. </p>
              <p>[03] 87^b^.^eb^ anācariyakā hutvā ^b^sayameva buddhānaṃ^eb^  attanāva paṭividdhānaṃ isīnaṃ antare ^b^mahāisīnaṃ madhūvakhuddaṃ^eb^  khuddakamadhupaṭalaṃ iva ^b^sādhūni^eb^ madhurāni ^b^vākyāni^eb^  udānavacanāni ^b^anuttaraṃ^eb^ uttaravirahitaṃ ^b^bhesajaṃ^eb^ osadhaṃ  nibbānaṃ ^b^patthayantā^eb^ icchantā ^b^sabbe^eb^ tumhe  ^b^supasannacittā^eb^ suppasannamanā ^b^suṇātha^eb^ manasi karothāti  attho. </p>
              <p>[03] 88-89^b^.^eb^ ^b^paccekabuddhānaṃ samāgatāna^eb^nti rāsibhūtānaṃ  uppannānaṃ paccekabuddhānaṃ. ariṭṭho, upariṭṭho, tagarasikhi, yasassī,  sudassano, piyadassī, gandhāro, piṇḍolo, upāsabho, nitho, tatho,  sutavā, bhāvitatto, sumbho, subho, methulo, aṭṭhamo, sumedho, anīgho,  sudāṭho, hiṅgu, hiṅgo, dvejālino, aṭṭhako, kosalo, subāhu,  upanemiso, nemiso, santacitto, sacco, tatho, virajo, paṇḍito,  kālo, upakālo, vijito, jito, aṅgo, paṅgo, guttijjito, passī,  jahī, upadhiṃ, dukkhamūlaṃ, aparājito, sarabhaṅgo, lomahaṃso ^a^M1.0144^ea^,  uccaṅgamāyo, asito, anāsavo, manomayo, mānacchido, bandhumā,  tadādhimutto, vimalo, ketumā, kotumbaraṅgo, mātaṅgo, ariyo,  accuto, accutagāmi, byāmako, sumaṅgalo, dibbilo cātiādīnaṃ  paccekabuddhasatānaṃ ^b^yāni^eb^ apadānāni ^b^paramparaṃ^eb^ paccekaṃ  ^b^byākaraṇāni^eb^ yo ca ^b^ādīnavo yañca virāgavatthuṃ^eb^  anallīyanakāraṇaṃ ^b^yathā ca^eb^ yena kāraṇena ^b^bodhiṃ  anupāpuṇiṃsu^eb^ catumaggañāṇaṃ paccakkhaṃ kariṃsu. ^b^sarāgavatthusū^eb^ti  suṭṭhu allīyitabbavatthūsu vatthukāmakilesakāmesu ^b^virāgasaññī^eb^  virattasaññavanto ^b^rattamhi lokamhi^eb^ allīyanasabhāvaloke  ^b^viratacittā^eb^ anallīyanamanā ^b^hitvā papañce^eb^ti rāgo papañcaṃ  doso papañcaṃ sabbakilesā papañcāti papañcasaṅkhāte kilese hitvā  ^b^jiya phanditānī^eb^ti phanditāni dvāsaṭṭhi diṭṭhigatāni ^a^P0.0130^ea^  jinitvā ^b^tatheva^eb^ tena kāraṇena evaṃ ^b^bodhiṃ  anupāpuṇiṃsu^eb^ paccekabodhiñāṇaṃ paccakkhaṃ kariṃsūti attho. </p>
              <p>[03] 90-91^b^.^eb^ ^b^sabbesu bhūtesu nidhāya daṇḍa^eb^nti  tajjanaphālanavadhabandhanaṃ nidhāya ṭhapetvā ^b^tesaṃ^eb^ sabbasattānaṃ antare  ^b^aññataraṃ^eb^ kañci eka^b^mpi^eb^ sattaṃ ^b^aviheṭhayaṃ^eb^  aviheṭhayanto adukkhāpento ^b^mettena cittena^eb^ ``sabbe sattā  sukhitā hontū''ti mettāsahagatena cetasā ^b^hitānukampī^eb^ hitena  anukampanasabhāvo. atha vā ^b^sabbesu bhūtesu nidhāya daṇḍa^eb^nti  ^b^sabbesū^eb^ti sabbena sabbaṃ sabbathā sabbaṃ asesaṃ nissesaṃ  pariyādiyanavacanametaṃ. ^b^bhūtesū^eb^ti bhūtā vuccanti tasā ca thāvarā  ca. yesaṃ ^a^V1.0138^ea^ tasiṇā taṇhā appahīnā, yesañca bhayabheravā appahīnā, te  tasā. kiṃ kāraṇā vuccanti tasā? tasanti uttasanti paritasanti  bhāyanti santāsaṃ āpajjanti, taṃ kāraṇā vuccanti tasā. yesaṃ  tasiṇā taṇhā pahīnā, yesañca bhayabheravā pahīnā, te thāvarā. kiṃ  kāraṇā vuccanti thāvarā? thiranti na tasanti na uttasanti na  paritasanti na bhāyanti na santāsaṃ āpajjanti, taṃ kāraṇā vuccanti  thāvarā.</p>
              <p>[03] tayo daṇḍā -- kāyadaṇḍo, vacīdaṇḍo, manodaṇḍoti. tividhaṃ  kāyaduccaritaṃ kāyadaṇḍo, catubbidhaṃ vacīduccaritaṃ vacīdaṇḍo, tividhaṃ  manoduccaritaṃ manodaṇḍo. sabbesu sakalesu bhūtesu sattesu taṃ tividhaṃ  daṇḍaṃ nidhāya nidahitvā oropayitvā samoropayitvā nikkhipitvā ^a^M1.0145^ea^  paṭippassambhetvā hiṃsanatthaṃ agahetvāti sabbesu bhūtesu nidhāya daṇḍaṃ.  ^b^aviheṭhayaṃ aññatarampi tesa^eb^nti ekamekampi sattaṃ pāṇinā vā  leḍḍunā vā daṇḍena vā satthena vā anduyā vā rajjuyā vā  aviheṭhayanto, sabbepi satte pāṇinā vā leḍḍunā vā daṇḍena vā  satthena vā anduyā vā rajjuyā vā aviheṭhayaṃ aviheṭhayanto  aññatarampi tesaṃ. ^b^na puttamiccheyya kuto sahāya^eb^nti  ^b^nā^eb^ti paṭikkhepo. ^b^putta^eb^nti cattāro puttā atrajo putto,  khettajo, dinnako, antevāsiko putto. ^b^sahāya^eb^nti sahāyo  vuccati yena saha āgamanaṃ phāsu, gamanaṃ phāsu, ṭhānaṃ phāsu, nisajjā  phāsu, ālapanaṃ phāsu, sallapanaṃ phāsu, samullapanaṃ phāsu. na  puttamiccheyya kuto sahāyanti puttampi na iccheyya na sādiyeyya na  pattheyya na pihayeyya nābhijappeyya, kuto mittaṃ vā sandiṭṭhaṃ vā  sambhattaṃ vā sahāyaṃ vā iccheyya sādiyeyya pattheyya pihayeyya  abhijappeyyāti na puttamiccheyya kuto sahāyaṃ. ^b^eko care  khaggavisāṇakappo^eb^ti ^a^P0.0131^ea^ so paccekasambuddho  pabbajjāsaṅkhātena eko, adutiyaṭṭhena eko, taṇhāya pahānaṭṭhena eko,  ekantavītarāgoti eko, ekantavītadosoti eko, ekantavītamohoti  eko, ekantanikkilesoti eko, ekāyanamaggaṃ gatoti eko, eko  anuttaraṃ paccekasambodhiṃ abhisambuddhoti eko.</p>
              <p>[03] kathaṃ so paccekasambuddho pabbajjāsaṅkhātena eko? so hi  paccekasambuddho sabbaṃ gharāvāsapalibodhaṃ chinditvā, puttadārapalibodhaṃ  chinditvā, ñātipalibodhaṃ, mittāmaccapalibodhaṃ, sannidhipalibodhaṃ  chinditvā kesamassuṃ ohāretvā kāsāyāni vatthāni acchādetvā  agārasmā nikkhamma anagāriyaṃ pabbajitvā akiñcanabhāvaṃ upagantvā  ekova carati viharati iriyati vattati pāleti yapeti yāpetīti evaṃ  so paccekasambuddho pabbajjāsaṅkhātena eko.</p>
              <p>[03] kathaṃ ^a^V1.0139^ea^ so paccekasambuddho adutiyaṭṭhena eko? so evaṃ  pabbajito samāno eko araññavanapatthāni pantāni senāsanāni  paṭisevati appasaddāni appanigghosāni vijanavātāni  manussarāhasseyyakāni paṭisallānasāruppāni. so eko tiṭṭhati,  eko gacchati, eko nisīdati, eko seyyaṃ kappeti, eko gāmaṃ  piṇḍāya pavisati, eko paṭikkamati, eko raho ^a^M1.0146^ea^ nisīdati, eko  caṅkamati, eko carati viharati iriyati vattati pāleti yapeti  yāpetīti evaṃ so adutiyaṭṭhena eko.</p>
              <p>[03] kathaṃ so paccekasambuddho taṇhāya pahānaṭṭhena eko? so eko  adutiyo appamatto ātāpī pahitatto viharanto mahāpadhānaṃ padahanto  māraṃ sasenakaṃ namuciṃ kaṇhaṃ pamattabandhuṃ vidhametvā ca taṇhājāliniṃ  visaritaṃ visattikaṃ pajahi vinodesi byantiṃ akāsi anabhāvaṃ  gamesi. </p>
              <p>[21] ``taṇhādutiyo puriso, dīghamaddhāna saṃsaraṃ. </p>
              <p>[22] itthabhāvaññathābhāvaṃ, saṃsāraṃ nātivattati.. </p>
              <p>[21] ``etamādīnavaṃ ñatvā, taṇhaṃ dukkhassa sambhavaṃ. </p>
              <p>[22] vītataṇho anādāno, sato bhikkhu paribbaje''ti..  (itivu0 15, 105; mahāni0 191) -- </p>
              <p>[25] evaṃ so paccekasambuddho taṇhāya pahānaṭṭhena eko.</p>
              <p>[03] kathaṃ so paccekasambuddho ekantavītarāgoti eko? rāgassa  pahīnattā ekantavītarāgoti eko, dosassa pahīnattā  ekantavītadosoti eko, mohassa pahīnattā ekantavītamohoti eko,  kilesānaṃ pahīnattā ekantanikkilesoti eko, evaṃ so paccekasambuddho  ekantavītarāgoti eko.</p>
              <p>[03] kathaṃ so paccekasambuddho ekāyanamaggaṃ gatoti ^a^P0.0132^ea^  eko? ekāyanamaggo vuccati cattāro satipaṭṭhānā, cattāro  sammappadhānā, cattāro iddhipādā, pañcindriyāni, pañca balāni, satta  bojjhaṅgā, ariyo aṭṭhaṅgiko maggo. </p>
              <p>[21] ``ekāyanaṃ ^a^V1.0140^ea^ jātikhayantadassī, maggaṃ pajānāti  hitānukampī. </p>
              <p>[22] etena maggena tariṃsu pubbe, tarissanti ye ca taranti  ogha''nti.. (saṃ0 ni0  5.384; mahāni0 191) -- </p>
              <p>[25] evaṃ so ekāyanamaggaṃ gatoti eko.</p>
              <p>[03] kathaṃ so paccekasambuddho eko anuttaraṃ paccekasambodhiṃ  abhisambuddhoti eko? bodhi vuccati catūsu maggesu ñāṇaṃ (mahāni0  191; cūḷani0 khaggavisāṇasuttaniddesa 121). paññā paññindriyaṃ  paññābalaṃ ^a^M1.0147^ea^ dhammavicayasambojjhaṅgo vīmaṃsā vipassanā sammādiṭṭhi.  so paccekasambuddho tena paccekabodhiñāṇena ``sabbe saṅkhārā  aniccā''ti bujjhi, ``sabbe saṅkhārā dukkhā''ti bujjhi, ``sabbe  dhammā anattā''ti bujjhi. ``avijjāpaccayā saṅkhārā''ti bujjhi,  ``saṅkhārapaccayā viññāṇa''nti bujjhi, ``viññāṇapaccayā  nāmarūpa''nti bujjhi, ``nāmarūpapaccayā saḷāyatana''nti bujjhi,  ``saḷāyatanapaccayā phasso''ti bujjhi, ``phassapaccayā vedanā''ti  bujjhi, ``vedanāpaccayā taṇhā''ti bujjhi, ``taṇhāpaccayā  upādāna''nti bujjhi, ``upādānapaccayā bhavo''ti bujjhi,  ``bhavapaccayā jātī''ti bujjhi, ``jātipaccayā jarāmaraṇa''nti  bujjhi. ``avijjānirodhā saṅkhāranirodho''ti bujjhi,  ``saṅkhāranirodhā viññāṇanirodho''ti bujjhi...pe0...  ``bhavanirodhā jātinirodho''ti bujjhi, ``jātinirodhā  jarāmaraṇanirodho''ti bujjhi. ``idaṃ dukkha''nti bujjhi, ``ayaṃ  dukkhasamudayo''ti bujjhi, ``ayaṃ dukkhanirodho''ti bujjhi, ``ayaṃ  dukkhanirodhagāminipaṭipadā''ti bujjhi. ``ime āsavā''ti  bujjhi, ``ayaṃ āsavasamudayo''ti bujjhi...pe0... ``paṭipadā''ti  bujjhi, ``ime dhammā abhiññeyyā''ti bujjhi, ``ime dhammā  pahātabbā''ti bujjhi, ``ime dhammā sacchikātabbā''ti bujjhi,  ``ime dhammā bhāvetabbā''ti bujjhi. channaṃ phassāyatanānaṃ  samudayañca atthaṅgamañca assādañca ādīnavañca nissaraṇañca bujjhi,  pañcannaṃ upādānakkhandhānaṃ samudayañca...pe0... nissaraṇañca bujjhi,  catunnaṃ mahābhūtānaṃ samudayañca atthaṅgamañca assādañca ādīnavañca  nissaraṇañca bujjhi, ``yaṃ kiñci samudayadhammaṃ, sabbaṃ taṃ  nirodhadhamma''nti ^a^P0.0133^ea^ bujjhi.</p>
              <p>[03] atha vā yaṃ bujjhitabbaṃ anubujjhitabbaṃ paṭibujjhitabbaṃ  sambujjhitabbaṃ adhigantabbaṃ phassitabbaṃ sacchikātabbaṃ, sabbaṃ taṃ tena  paccekabodhiñāṇena bujjhi anubujjhi paṭibujjhi sambujjhi ^a^V1.0141^ea^  adhigañchi phassesi sacchākāsīti, evaṃ so paccekasambuddho eko anuttaraṃ  paccekasambodhiṃ abhisambuddhoti eko.</p>
              <p>[03] ^b^care^eb^ti aṭṭha cariyāyo (cūḷani0 khaggavisāṇasuttaniddesa  121) -- iriyāpathacariyā, āyatanacariyā, saticariyā,  samādhicariyā, ñāṇacariyā, maggacariyā, patticariyā, lokatthacariyā.  iriyāpathacariyāti catūsu iriyāpathesu, āyatanacariyāti chasu  ajjhattikabāhiresu āyatanesu, saticariyāti catūsu satipaṭṭhānesu,  samādhicariyāti catūsu jhānesu, ñāṇacariyāti catūsu ariyasaccesu,  maggacariyāti catūsu ariyamaggesu, patticariyāti catūsu ^a^M1.0148^ea^   sāmaññaphalesu, lokatthacariyāti tathāgatesu arahantesu sammāsambuddhesu,  padesato paccekasambuddhesu, padesato sāvakesu.</p>
              <p>[03] iriyāpathacariyā ca paṇidhisampannānaṃ, āyatanacariyā ca  indriyesu guttadvārānaṃ, saticariyā ca appamādavihārīnaṃ,  samādhicariyā ca adhicittamanuyuttānaṃ, ñāṇacariyā ca buddhisampannānaṃ,  maggacariyā ca sammāpaṭipannānaṃ, patticariyā ca adhigataphalānaṃ,  lokatthacariyā ca tathāgatānaṃ arahantānaṃ sammāsambuddhānaṃ, padesato  paccekasambuddhānaṃ, padesato sāvakānaṃ. imā aṭṭha cariyāyo.</p>
              <p>[03] aparāpi aṭṭha cariyāyo -- adhimuccanto saddhāya carati,  paggaṇhanto vīriyena carati, upaṭṭhapento satiyā carati, avikkhepaṃ  karonto samādhinā carati, pajānanto paññāya carati, vijānanto  viññāṇacariyāya carati, evaṃ paṭipannassa kusalā dhammā āyatananti  āyatanacariyāya carati. evaṃ paṭipanno visesamadhigacchatīti  visesacariyāya carati. imā aṭṭha cariyāyo.</p>
              <p>[03] aparāpi aṭṭha cariyāyo -- dassanacariyā ca sammādiṭṭhiyā,  abhiniropanacariyā ca sammāsaṅkappassa, pariggahacariyā ca  sammāvācāya, samuṭṭhānacariyā ca sammākammantassa, vodānacariyā ca  sammāājīvassa, paggahacariyā ca sammāvāyāmassa, upaṭṭhānacariyā ca  sammāsatiyā, avikkhepacariyā ca sammāsamādhissa. imā aṭṭha  cariyāyo.</p>
              <p>[03] ^b^khaggavisāṇakappo^eb^ti yathā khaggassa nāma visāṇaṃ  ekameva hoti, adutiyaṃ, evameva so paccekasambuddho takkappo  tassadiso tappaṭibhāgo. yathā atiloṇaṃ vuccati loṇakappo,  atitittakaṃ ^a^V1.0142^ea^ vuccati tittakappo, atimadhuraṃ vuccati madhurakappo,  atiuṇhaṃ vuccati aggikappo, atisītaṃ vuccati himakappo,  mahāudakakkhandho ^a^P0.0134^ea^ vuccati samuddakappo,  mahābhiññābalappatto sāvako vuccati satthukappoti. evameva so  paccekasambuddho khaggavisāṇakappo, khaggavisāṇasadiso  khaggavisāṇapaṭibhāgo eko adutiyo muttabandhano sammā loke carati  viharati iriyati vattati pāleti yapeti yāpetīti eko care  khaggavisāṇakappo. tenāhu paccekasambuddhā -- </p>
              <p>[21] ``sabbesu ^a^M1.0149^ea^ bhūtesu nidhāya daṇḍaṃ, aviheṭhayaṃ aññatarampi  tesaṃ. </p>
              <p>[22] na puttamiccheyya kuto sahāyaṃ, eko care  khaggavisāṇakappo.. </p>
              <p>[21] ``saṃsaggajātassa bhavanti snehā, snehanvayaṃ dukkhamidaṃ  pahoti. </p>
              <p>[22] ādīnavaṃ snehajaṃ pekkhamāno. eko care  khaggavisāṇakappo.. </p>
              <p>[21] ``mitte suhajje anukampamāno, hāpeti atthaṃ  paṭibaddhacitto. </p>
              <p>[22] etaṃ bhayaṃ santhave pekkhamāno, eko care  khaggavisāṇakappo.. </p>
              <p>[21] ``vaṃso visālova yathā visatto, puttesu dāresu ca yā  apekkhā. </p>
              <p>[22] vaṃse kaḷīrova asajjamāno, eko care  khaggavisāṇakappo.. </p>
              <p>[21] ``migo araññamhi yathā abaddho, yenicchakaṃ gacchati  gocarāya. </p>
              <p>[22] viññū naro seritaṃ pekkhamāno, eko care  khaggavisāṇakappo.. </p>
              <p>[21] ``āmantanā hoti sahāyamajjhe, vāse ca ṭhāne gamane  cārikāya. </p>
              <p>[22] anabhijjhitaṃ seritaṃ pekkhamāno, eko care  khaggavisāṇakappo.. </p>
              <p>[21] ``khiḍḍā ratī hoti sahāyamajjhe, puttesu pemaṃ  vipulañca hoti. </p>
              <p>[22] piyavippayogaṃ vijigucchamāno, eko care  khaggavisāṇakappo.. </p>
              <p>[21] ``cātuddiso ^a^M1.0150^ea^ ^a^P0.0135^ea^ appaṭigho ca hoti,  santussamāno itarītarena. </p>
              <p>[22] parissayānaṃ sahitā achambhī, eko care  khaggavisāṇakappo.. </p>
              <p>[21] ``dussaṅgahā ^a^V1.0143^ea^ pabbajitāpi eke, atho gahaṭṭhā  gharamāvasantā. </p>
              <p>[22] appossukko paraputtesu hutvā, eko care  khaggavisāṇakappo.. </p>
              <p>[21] ``oropayitvā gihibyañjanāni, sañchinnapatto yathā  koviḷāro. </p>
              <p>[22] chetvāna vīro gihibandhanāni, eko care  khaggavisāṇakappo.. </p>
              <p>[21] ``sace labhetha nipakaṃ sahāyaṃ, saddhiṃ caraṃ  sādhuvihāridhīraṃ. </p>
              <p>[22] abhibhuyya sabbāni parissayāni, careyya tenattamano  satīmā.. </p>
              <p>[21] ``no ce labhetha nipakaṃ sahāyaṃ, saddhiṃ caraṃ  sādhuvihāridhīraṃ. </p>
              <p>[22] rājāva raṭṭhaṃ vijitaṃ pahāya, eko care mātaṅgaraññeva  nāgo.. </p>
              <p>[21] ``addhā pasaṃsāma sahāyasampadaṃ, seṭṭhā samā sevitabbā  sahāyā. </p>
              <p>[22] ete aladdhā anavajjabhojī, eko care  khaggavisāṇakappo.. </p>
              <p>[21] ``disvā suvaṇṇassa pabhassarāni, kammāraputtena  suniṭṭhitāni. </p>
              <p>[22] saṅghaṭṭamānāni duve bhujasmiṃ, eko care  khaggavisāṇakappo.. </p>
              <p>[21] ``evaṃ ^a^M1.0151^ea^ dutīyena sahā mamassa, vācābhilāpo  abhisajjanā vā. </p>
              <p>[22] etaṃ bhayaṃ āyatiṃ pekkhamāno, eko care  khaggavisāṇakappo.. </p>
              <p>[21] ``kāmā hi citrā madhurā manoramā, virūparūpena  mathenti cittaṃ. </p>
              <p>[22] ādīnavaṃ kāmaguṇesu disvā, eko care  khaggavisāṇakappo.. </p>
              <p>[21] ``ītī ^a^P0.0136^ea^ ca gaṇḍo ca upaddavo ca,  rogo ca sallañca bhayañca metaṃ. </p>
              <p>[22] etaṃ bhayaṃ kāmaguṇesu disvā, eko care  khaggavisāṇakappo.. </p>
              <p>[21] ``sītañca uṇhañca khudaṃ pipāsaṃ, vātātape ḍaṃsasarīsape  ca. </p>
              <p>[22] sabbānipetāni abhibbhavitvā, eko care  khaggavisāṇakappo.. </p>
              <p>[21] ``nāgova ^a^V1.0144^ea^ yūthāni vivajjayitvā, sañjātakhandho padumī  uḷāro. </p>
              <p>[22] yathābhirantaṃ viharaṃ araññe, eko care  khaggavisāṇakappo.. </p>
              <p>[21] ``aṭṭhānataṃ saṅgaṇikāratassa, yaṃ phassaye sāmayikaṃ  vimuttiṃ. </p>
              <p>[22] ādiccabandhussa vaco nisamma, eko care  khaggavisāṇakappo.. </p>
              <p>[21] ``diṭṭhīvisūkāni upātivatto, patto niyāmaṃ  paṭiladdhamaggo. </p>
              <p>[22] uppannañāṇomhi anaññaneyyo, eko care  khaggavisāṇakappo.. </p>
              <p>[21] ``nillolupo ^a^M1.0152^ea^ nikkuho nippipāso, nimmakkha  niddhantakasāvamoho. </p>
              <p>[22] nirāsayo sabbaloke bhavitvā, eko care  khaggavisāṇakappo.. </p>
              <p>[21] ``pāpaṃ sahāyaṃ parivajjayetha, anatthadassiṃ visame  niviṭṭhaṃ. </p>
              <p>[22] sayaṃ na seve pasutaṃ pamattaṃ, eko care khaggavisāṇakappo..</p>
              <p>[03]  </p>
              <p>[21] ``bahussutaṃ dhammadharaṃ bhajetha, mittaṃ uḷāraṃ paṭibhānavantaṃ. </p>
              <p>[22] aññāya atthāni vineyya kaṅkhaṃ, eko care  khaggavisāṇakappo.. </p>
              <p>[21] ``khiḍḍaṃ ratiṃ kāmasukhañca loke, analaṅkaritvā  anapekkhamāno. </p>
              <p>[22] vibhūsaṭṭhānā virato saccavādī, eko care  khaggavisāṇakappo.. </p>
              <p>[21] ``puttañca ^a^P0.0137^ea^ dāraṃ pitarañca mātaraṃ,  dhanāni dhaññāni ca bandhavāni. </p>
              <p>[22] hitvāna kāmāni yathodhikāni, eko care  khaggavisāṇakappo.. </p>
              <p>[21] ``saṅgo eso parittamettha sokhyaṃ, appassādo  dukkhamevettha bhiyyo. </p>
              <p>[22] gaḷo eso iti ñatvā matimā, eko care  khaggavisāṇakappo.. </p>
              <p>[21] ``sandālayitvāna saṃyojanāni, jālaṃva bhetvā  salilambucārī, </p>
              <p>[22] aggīva daḍḍhaṃ anivattamāno, eko care  khaggavisāṇakappo.. </p>
              <p>[21] ``okkhittacakkhū ^a^M1.0153^ea^ ^a^V1.0145^ea^ na ca pādalolo, guttindriyo  rakkhitamānasāno. </p>
              <p>[22] anavassuto apariḍayhamāno, eko care  khaggavisāṇakappo.. </p>
              <p>[21] ``ohārayitvā gihibyañjanāni, sañchannapatto yathā  pārichatto. </p>
              <p>[22] kāsāyavattho abhinikkhamitvā, eko care  khaggavisāṇakappo.. </p>
              <p>[21] ``rasesu gedhaṃ akaraṃ alolo, anaññaposī  sapadānacārī. </p>
              <p>[22] kule kule appaṭibaddhacitto, eko care  khaggavisāṇakappo.. </p>
              <p>[21] ``pahāya pañcāvaraṇāni cetaso, upakkilese byapanujja  sabbe. </p>
              <p>[22] anissito chejja sinehadosaṃ, eko care  khaggavisāṇakappo.. </p>
              <p>[21] ``vipiṭṭhikatvāna sukhañca dukkhaṃ, pubbeva  somanassadomanassaṃ. </p>
              <p>[22] laddhānupekkhaṃ samathaṃ visuddhaṃ, eko care  khaggavisāṇakappo.. </p>
              <p>[21] ``āraddhavīriyo paramatthapattiyā, alīnacitto  akusītavutti. </p>
              <p>[22] daḷhanikkamo thāmabalūpapanno, eko care  khaggavisāṇakappo.. </p>
              <p>[21] ``paṭisallānaṃ ^a^P0.0138^ea^ jhānamariñcamāno,  dhammesu niccaṃ anudhammacārī. </p>
              <p>[22] ādīnavaṃ sammasitā bhavesu, eko care  khaggavisāṇakappo.. </p>
              <p>[21] ``taṇhakkhayaṃ ^a^M1.0154^ea^ patthayamappamatto, aneḷamūgo sutavā  satīmā. </p>
              <p>[22] saṅkhātadhammo niyato padhānavā, eko care  khaggavisāṇakappo.. </p>
              <p>[21] ``sīhova saddesu asantasanto, vātova jālamhi  asajjamāno. </p>
              <p>[22] padumaṃva toyena alimpamāno, eko care  khaggavisāṇakappo.. </p>
              <p>[21] ``sīho yathā dāṭhabalī pasayha, rājā migānaṃ  abhibhuyya cārī. </p>
              <p>[22] sevetha pantāni senāsanāni, eko care  khaggavisāṇakappo.. </p>
              <p>[21] ``mettaṃ ^a^V1.0146^ea^ upekkhaṃ karuṇaṃ vimuttiṃ, āsevamāno muditañca  kāle. </p>
              <p>[22] sabbena lokena avirujjhamāno, eko care  khaggavisāṇakappo.. </p>
              <p>[21] ``rāgañca dosañca pahāya mohaṃ, sandālayitvāna  saṃyojanāni. </p>
              <p>[22] asantasaṃ jīvitasaṅkhayamhi, eko care  khaggavisāṇakappo.. </p>
              <p>[21] ``bhajanti sevanti ca kāraṇatthā, nikkāraṇā dullabhā  ajja mittā. </p>
              <p>[22] attatthapaññā asucīmanussā, eko care  khaggavisāṇakappo''ti..</p>
              <p>[03] tattha ^b^sabbesu bhūtesū^eb^ti khaggavisāṇapaccekabuddhāpadānasuttaṃ.  kā uppatti? sabbasuttānaṃ catubbidhā uppatti -- attajjhāsayato,  parajjhāsayato, aṭṭhuppattito, pucchāvasitoti. tattha  khaggavisāṇasuttassa avisesena pucchāvasito uppatti. visesena pana  yasmā ettha kāci gāthā tena ^a^M1.0155^ea^ tena paccekabuddhena puṭṭhena vuttā, kāci  apuṭṭhena attanā adhigatamagganayānurūpaṃ ^a^P0.0139^ea^ udānaṃyeva  udānentena, tasmā kāyaci gāthāya pucchāvasito, kāyaci  attajjhāsayato uppatti. tattha yā ayaṃ avisesena pucchāvasito  uppatti, sā ādito pabhuti evaṃ veditabbā --</p>
              <p>[03] ekaṃ samayaṃ bhagavā sāvatthiyaṃ viharati. atha kho āyasmato  ānandassa rahogatassa paṭisallīnassa evaṃ cetaso parivitakko udapādi  -- ``buddhānaṃ patthanā ca abhinīhāro ca dissati, tathā sāvakānaṃ,  paccekabuddhānaṃ na dissati, yaṃnūnāhaṃ bhagavantaṃ upasaṅkamitvā  puccheyya''nti? so paṭisallānā vuṭṭhito bhagavantaṃ upasaṅkamitvā  yathākkamena etamatthaṃ pucchi. athassa bhagavā pubbayogāvacarasuttaṃ  abhāsi -- </p>
              <p>[02] ``pañcime, ānanda, ānisaṃsā pubbayogāvacare diṭṭheva  dhamme paṭikacceva aññaṃ ārādheti. no ce diṭṭheva dhamme paṭikacceva  aññaṃ ārādheti, atha maraṇakāle aññaṃ ārādheti. atha devaputto  samāno aññaṃ ārādheti. atha buddhānaṃ sammukhībhāve khippābhiñño  hoti. atha pacchime kāle paccekasambuddho hotī''ti. </p>
              <p>[25] evaṃ vatvā puna āha -- </p>
              <p>[02] ``paccekasambuddhā ^a^V1.0147^ea^ nāma, ānanda, abhinīhārasampannā  pubbayogāvacarā honti, tasmā paccekabuddhabuddhasāvakānaṃ sabbesaṃ patthanā  ca abhinīhāro ca icchitabbo''ti.</p>
              <p>[03] so āha -- ``buddhānaṃ, bhante, patthanā kīva ciraṃ vaṭṭatī''ti.  buddhānaṃ, ānanda, heṭṭhimaparicchedena cattāri asaṅkhyeyyāni  kappasatasahassañca, majjhimaparicchedena aṭṭha asaṅkhyeyyāni  kappasatasahassañca, uparimaparicchedena soḷasa asaṅkhyeyyāni  kappasatasahassañca. ete ca bhedā paññādhikasaddhādhikavīriyādhikānaṃ  vasena ñātabbā. paññādhikānañhi saddhā mandā hoti, paññā tikkhā.  saddhādhikānaṃ paññā majjhimā hoti, saddhā tikkhā.  vīriyādhikānaṃ saddhā paññā mandā hoti, vīriyaṃ tikkhanti.  appatvā pana cattāri asaṅkhyeyyāni kappasatasahassañca divase  divase vessantaradānasadisaṃ dānaṃ dentopi tadanurūpe  sīlādipāramidhamme ācinantopi antarā ^a^M1.0156^ea^ buddho bhavissatīti netaṃ  ṭhānaṃ vijjati. kasmā? ñāṇaṃ gabbhaṃ na gaṇhāti, vepullaṃ nāpajjati,  paripākaṃ na gacchatīti. yathā nāma timāsacatumāsapañcamāsaccayena  nipphajjanakaṃ sassaṃ taṃ taṃ kālaṃ appatvā divase divase satakkhattuṃ  sahassakkhattuṃ keḷāyantopi udakena siñcantopi antarā pakkhena vā  māsena vā nipphādessatīti netaṃ ṭhānaṃ vijjati. kasmā? sassaṃ  gabbhaṃ na gaṇhāti, vepullaṃ nāpajjati, paripākaṃ na gacchatīti. evamevaṃ  appatvā cattāri asaṅkhyeyyāni kappasatasahassañca antarā buddho  bhavissatīti netaṃ ṭhānaṃ vijjati. tasmā yathāvuttameva ^a^P0.0140^ea^  kālaṃ pāramipūraṇaṃ kātabbaṃ ñāṇaparipākatthāya. ettakenāpi  ca kālena buddhattaṃ patthayato abhinīhārakaraṇe aṭṭha sampattiyo  icchitabbā. ayañhi -- </p>
              <p>[21] ``manussattaṃ liṅgasampatti, hetu satthāradassanaṃ. </p>
              <p>[27] pabbajjā guṇasampatti, adhikāro ca chandatā. </p>
              <p>[22] aṭṭhadhammasamodhānā, abhinīhāro samijjhati''.. (bu0  vaṃ0 2.59).</p>
              <p>[03] ^b^abhinīhāro^eb^ti mūlapaṇidhānassetaṃ adhivacanaṃ. tattha  ^b^manussatta^eb^nti manussajāti. aññatra hi manussajātiyā  avasesajātīsu devajātiyampi ṭhitassa paṇidhi na ijjhati, tattha  ṭhitena pana buddhattaṃ patthayantena dānādīni puññakammāni katvā  manussattaṃyeva patthetabbaṃ, tattha ṭhatvā paṇidhi kātabbo. evañhi  samijjhati. ^b^liṅgasampattī^eb^ti purisabhāvo.  mātugāmanapuṃsakaubhatobyañjanakānañhi manussajātiyaṃ ṭhitānampi  paṇidhi na ijjhati. tattha ṭhitena pana buddhattaṃ patthentena dānādīni  puññakammāni katvā purisabhāvoyeva patthetabbo, tattha ṭhatvā  ^a^V1.0148^ea^ paṇidhi kātabbo. evañhi samijjhati. ^b^hetū^eb^ti arahattassa  upanissayasampatti. yo hi tasmiṃ attabhāve vāyamanto arahattaṃ  pāpuṇituṃ samattho, tassa paṇidhi samijjhati, no itarassa yathā  sumedhapaṇḍitassa. so hi dīpaṅkarapādamūle pabbajitvā tenattabhāvena  arahattaṃ pāpuṇituṃ samattho ahosi. ^b^satthāradassana^eb^nti buddhānaṃ  sammukhādassanaṃ. evañhi ijjhati, no aññathā yathā  sumedhapaṇḍitassa. so hi dīpaṅkaraṃ sammukhā disvā paṇidhiṃ akāsi.  ^b^pabbajjā^eb^ti anagāriyabhāvo. so ca kho sāsane vā  kammavādikiriyavāditāpasaparibbājakanikāye vā vaṭṭati yathā  sumedhapaṇḍitassa. so hi sumedho nāma tāpaso hutvā paṇidhiṃ  akāsi. ^b^guṇasampattī^eb^ti jhānādiguṇapaṭilābho ^a^M1.0157^ea^.  pabbajitassapi hi guṇasampannasseva ijjhati, no itarassa yathā  sumedhapaṇḍitassa. so hi pañcābhiñño ca aṭṭhasamāpattilābhī ca  hutvā paṇidhesi. ^b^adhikāro^eb^ti adhikakāro, pariccāgoti  attho. jīvitādipariccāgañhi katvā paṇidahatoyeva ijjhati, no  itarassa yathā sumedhapaṇḍitassa. so hi -- </p>
              <p>[21] ``akkamitvāna maṃ buddho, saha sissehi gacchatu. </p>
              <p>[22] mā naṃ kalale akkamittha, hitāya me bhavissatī''ti..  (bu0 vaṃ0 2.53).</p>
              <p>[03] evaṃ ^a^P0.0141^ea^ attapariccāgaṃ katvā paṇidhesi.  ^b^chandatā^eb^ti kattukamyatā. sā yassa balavatī hoti, tassa  ijjhati paṇidhi. sā ca sace koci vadeyya ``ko cattāri  asaṅkhyeyyāni kappasatasahassañca niraye paccitvā buddhattaṃ  icchatī''ti. taṃ sutvā yo ``aha''nti vattuṃ ussahati, tassa  balavatīti veditabbā. tathā yadi koci vadeyya ``ko  sakalacakkavāḷaṃ vītaccikānaṃ aṅgārānaṃ pūraṃ akkamitvā buddhattaṃ icchati,  ko sakalacakkavāḷaṃ sattisūlehi ākiṇṇaṃ akkamanto atikkamitvā  buddhattaṃ icchati, ko sakalacakkavāḷaṃ samatittikaṃ udakapuṇṇaṃ uttaritvā  buddhattaṃ icchati, ko sakalacakkavāḷaṃ nirantaraṃ veḷugumbasañchannaṃ maddanto  atikkamitvā buddhattaṃ icchatī''ti, taṃ sutvā yo ``aha''nti vattuṃ  ussahati, tassa balavatīti veditabbā. evarūpena ca  kattukamyatāchandena samannāgato sumedhapaṇḍito paṇidhesīti.</p>
              <p>[03] evaṃ samiddhābhinīhāro ca bodhisatto imāni aṭṭhārasa  abhabbaṭṭhānāni na upeti. so hi tato pabhuti na jaccandho hoti na  jaccapadhiro, na ummattako, na eḷamugo, na pīṭhasappi ^a^V1.0149^ea^, na milakkhesu  uppajjati, na dāsiyā kucchimhi nibbattati, na niyatamicchādiṭṭhiko  hoti, nāssa liṅgaṃ parivattati, na pañcānantariyakammāni karoti,  na kuṭṭhī hoti, na tiracchānayoniyaṃ vaṭṭakato pacchimattabhāvo hatthito  adhikattabhāvo hoti, na khuppipāsikanijjhāmataṇhikapetesu uppajjati,  na kālakañcikāsuresu, na avīciniraye, na lokantarikesu uppajjati.  kāmāvacaresu pana na māro hoti, rūpāvacaresu na asaññībhave, na  suddhāvāsesu uppajjati, na arūpabhavesu, na aññaṃ cakkavāḷaṃ saṅkamati.</p>
              <p>[03] yā ^a^M1.0158^ea^ cimā ussāho ca ummaṅgo ca avatthānañca hitacariyā  cāti catasso buddhabhūmiyo, tāhi samannāgato hoti. tattha -- </p>
              <p>[21] ``ussāho vīriyaṃ vuttaṃ, ummaṅgo paññā pavuccati. </p>
              <p>[22] avatthānaṃ adhiṭṭhānaṃ, hitacariyā mettābhāvanā''ti..  -- </p>
              <p>[25] veditabbā. ye ca ime nekkhammajjhāsayo,  pavivekajjhāsayo, alobhajjhāsayo, adosajjhāsayo, amohajjhāsayo,  nissaraṇajjhāsayoti cha ajjhāsayā bodhiparipākāya saṃvattanti, yehi  samannāgatattā nekkhammajjhāsayā ^a^P0.0142^ea^ ca bodhisattā  kāmesu dosadassāvino, pavivekajjhāsayā ca bodhisattā saṅgaṇikāya  dosadassāvino, alobhajjhāsayā ca bodhisattā lobhe  dosadassāvino, adosajjhāsayā ca bodhisattā dose dosadassāvino,  amohajjhāsayā ca bodhisattā mohe dosadassāvino,  nissaraṇajjhāsayā ca bodhisattā sabbabhavesu dosadassāvinoti  vuccanti, tehi ca samannāgato hoti.</p>
              <p>[03] paccekabuddhānaṃ pana kīva ciraṃ patthanā vaṭṭatīti? paccekabuddhānaṃ  dve asaṅkhyeyyāni kappasatasahassañca, tato oraṃ na sakkā, pubbe  vuttanayenevettha kāraṇaṃ veditabbaṃ. ettakenāpi ca kālena paccekabuddhattaṃ  patthayato abhinīhārakaraṇe pañca sampattiyo icchitabbā. tesañhi -- </p>
              <p>[21] ``manussattaṃ liṅgasampatti, vigatāsavadassanaṃ. </p>
              <p>[22] adhikāro ca chandatā, ete abhinīhārakāraṇā''..</p>
              <p>[03] tattha ^a^V1.0150^ea^ ^b^vigatāsavadassana^eb^nti buddhapaccekabuddhabuddhasāvakānaṃ  yassa kassaci dassananti attho. sesaṃ vuttanayameva.</p>
              <p>[03] atha ``sāvakānaṃ patthanā kittakaṃ vaṭṭatī''ti? dvinnaṃ  aggasāvakānaṃ ekaṃ asaṅkhyeyyaṃ kappasatasahassañca,  asītimahāsāvakānaṃ kappasatasahassameva. tathā buddhassa mātāpitūnaṃ  upaṭṭhākassa puttassa cāti, tato oraṃ na sakkā, tattha kāraṇaṃ  vuttanayameva. imesaṃ pana sabbesampi adhikāro ca chandatāti  dvaṅgasamannāgatoyeva abhinīhāro hoti.</p>
              <p>[03] evaṃ imāya patthanāya iminā ca abhinīhārena yathāvuttappabhedaṃ  kālaṃ pāramiyo pūretvā buddhā loke uppajjantā khattiyakule vā  brāhmaṇakule vā uppajjanti, paccekabuddhā khattiyabrāhmaṇagahapatikulānaṃ  aññatarasmiṃ, aggasāvakā ^a^M1.0159^ea^ pana buddhā viya khattiyabrāhmaṇakulesveva.  sabbabuddhā saṃvaṭṭamāne kappe na uppajjanti, vivaṭṭamāne kappe uppajjanti,  tathā paccekabuddhā. te pana buddhānaṃ uppajjanakāle na uppajjanti.  buddhā sayañca bujjhanti, pare ca bodhenti. paccekabuddhā sayameva  bujjhanti, na pare bodhenti. attharasameva paṭivijjhanti, na  dhammarasaṃ. na hi te lokuttaradhammaṃ paññattiṃ āropetvā desetuṃ  sakkonti, mūgena diṭṭhasupino viya vanacarakena nagare  sāyitabyañjanaraso viya ca nesaṃ dhammābhisamayo ^a^P0.0143^ea^  hoti. sabbaṃ iddhisamāpattipaṭisambhidāpabhedaṃ pāpuṇanti.  guṇavisiṭṭhatāya buddhānaṃ heṭṭhā sāvakānaṃ upari honti, na aññe  pabbājetvā ābhisamācārikaṃ sikkhāpenti, ``cittasallekho kātabbo,  vosānaṃ nāpajjitabba''nti iminā uddesena uposathaṃ karonti, ajja  uposathoti vacanamattena vā, uposathaṃ karontā ca gandhamādane  mañjūsakarukkhamūle ratanamāḷe sannipatitvā karontīti. evaṃ bhagavā  āyasmato ānandassa paccekabuddhānaṃ sabbākāraparipūraṃ patthanañca  abhinīhārañca kathetvā idāni imāya patthanāya iminā ca  abhinīhārena samudāgate te te paccekabuddhe kathetuṃ ^b^``sabbesu bhūtesu  nidhāya daṇḍa''^eb^ntiādinā nayena imaṃ khaggavisāṇasuttaṃ abhāsi.  ayaṃ tāva avisesena pucchāvasito khaggavisāṇasuttassa uppatti.</p>
              <p>[03] idāni visesena vattabbā. tattha imissā tāva gāthāya evaṃ  uppatti veditabbā -- ayaṃ kira paccekabuddho paccekabodhisattabhūmiṃ  ogāhanto dve asaṅkhyeyyāni kappasatasahassañca pāramiyo pūretvā  kassapassa bhagavato sāsane pabbajitvā āraññiko hutvā  gatapaccāgatavattaṃ pūrento samaṇadhammaṃ akāsi. etaṃ kira vattaṃ  aparipūretvā paccekabodhiṃ pāpuṇanto nāma natthi ^a^V1.0151^ea^. kiṃ panetaṃ  ^b^gatapaccāgatavattaṃ^eb^ nāma? haraṇapaccāharaṇanti. taṃ yathā vibhūtaṃ  hoti, tathā kathessāma.</p>
              <p>[03] idha ekacco bhikkhu harati na paccāharati, ekacco paccāharati  na harati, ekacco neva harati na paccāharati, ekacco harati ca  paccāharati ca. tattha yo bhikkhu pageva vuṭṭhāya  cetiyaṅgaṇabodhiyaṅgaṇavattaṃ katvā bodhirukkhe udakaṃ āsiñcitvā  pānīyaghaṭaṃ pūretvā pānīyamāḷe ṭhapetvā ācariyavattaṃ upajjhāyavattaṃ  katvā dveasīti khandhakavattāni ca cuddasa mahāvattāni samādāya  vattati. so sarīraparikammaṃ katvā senāsanaṃ pavisitvā yāva  bhikkhācāravelā, tāva vivittāsane vītināmetvā velaṃ ^a^M1.0160^ea^ ñatvā  nivāsetvā kāyabandhanaṃ bandhitvā uttarāsaṅgaṃ katvā saṅghāṭiṃ khandhe  karitvā pattaṃ aṃse ālaggetvā kammaṭṭhānaṃ manasi karonto cetiyaṅgaṇaṃ  gantvā cetiyañca bodhiñca vanditvā gāmasamīpe cīvaraṃ pārupitvā pattaṃ  ādāya gāmaṃ piṇḍāya ^a^P0.0144^ea^ pavisati. evaṃ paviṭṭho ca  lābhī bhikkhu puññavā upāsakehi sakkato garukato upaṭṭhākakule vā  paṭikkamanasālāyaṃ vā paṭikkamitvā upāsakehi taṃ taṃ pañhaṃ pucchiyamāno  tesaṃ pañhavissajjanena dhammadesanāvikkhepena ca taṃ manasikāraṃ chaḍḍetvā  nikkhamati. vihāraṃ āgatopi bhikkhūhi pañhaṃ puṭṭho katheti, dhammaṃ  bhaṇati, taṃ taṃ byāpārañca āpajjati. pacchābhattampi purimayāmampi  majjhimayāmampi evaṃ bhikkhūhi saddhiṃ papañcetvā kāyaduṭṭhullābhibhūto  pacchimayāmepi sayati, neva kammaṭṭhānaṃ manasi karoti. ayaṃ vuccati  ^b^``harati na paccāharatī''^eb^ti.</p>
              <p>[03] yo pana byādhibahulo hoti, bhuttāhāro paccūsasamaye na sammā  pariṇamati. pageva vuṭṭhāya yathāvuttaṃ vattaṃ kātuṃ na sakkoti kammaṭṭhānaṃ  vā manasi kātuṃ, aññadatthu yāguṃ vā khajjakaṃ vā bhesajjaṃ vā bhattaṃ vā  patthayamāno kālasseva pattacīvaramādāya gāmaṃ pavisati. tattha yāguṃ  vā khajjakaṃ vā bhesajjaṃ vā bhattaṃ vā laddhā pattaṃ nīharitvā bhattakiccaṃ  niṭṭhāpetvā paññattāsane nisinno kammaṭṭhānaṃ manasi karitvā visesaṃ  patvā vā apatvā vā vihāraṃ āgantvā teneva manasikārena viharati.  ayaṃ vuccati ^b^``paccāharati na haratī''^eb^ti. edisā hi bhikkhū  yāguṃ pivitvā vipassanaṃ vaḍḍhetvā buddhasāsane arahattaṃ pattā gaṇanapathaṃ  vītivattā, sīhaḷadīpeyeva tesu tesu gāmesu āsanasālāyaṃ taṃ āsanaṃ  natthi, yattha bhikkhū nisinnā yāguṃ pivitvā arahattaṃ appattā.</p>
              <p>[03] yo pana pamādavihārī hoti nikkhittadhuro, sabbavattāni  bhinditvā pañcavidhacetokhilavinibandhanabaddhacitto ^a^V1.0152^ea^ viharanto  kammaṭṭhānamanasikāramananuyutto gāmaṃ piṇḍāya pavisitvā gihīhi saddhiṃ  kathāpapañcena papañcito tucchakova nikkhamati. ayaṃ vuccati  ^b^``neva harati na paccāharatī''^eb^ti.</p>
              <p>[03] yo pana pageva vuṭṭhāya purimanayeneva sabbavattāni paripūretvā  yāva bhikkhācāravelā, tāva pallaṅkaṃ ābhujitvā kammaṭṭhānaṃ manasi  karoti. kammaṭṭhānaṃ nāma duvidhaṃ -- sabbatthakañca pārihāriyañca.  tattha sabbatthakaṃ nāma mettā ca maraṇānussati ca. tañhi sabbattha  atthayitabbaṃ icchitabbanti ``sabbatthaka''nti vuccati. mettā nāma  āvāsādīsu sabbattha icchitabbā. āvāsesu ^a^M1.0161^ea^ hi mettāvihārī  bhikkhu sabrahmacārīnaṃ piyo hoti manāpo, tena phāsu ^a^P0.0145^ea^  asaṅghaṭṭho viharati. devatāsu mettāvihārī devatāhi  rakkhitagopito sukhaṃ viharati. rājarājamahāmattādīsu mettāvihārī  tehi mamāyito sukhaṃ viharati. gāmanigamādīsu mettāvihārī  sabbattha bhikkhācariyādīsu manussehi sakkato garukato sukhaṃ viharati.  maraṇānussatibhāvanāya jīvitanikantiṃ pahāya appamatto viharati.</p>
              <p>[03] yaṃ pana sadā pariharitabbaṃ cariyānukūlena gahitaṃ. taṃ  dasāsubhakasiṇānussatīsu aññataraṃ, catudhātuvavatthānameva vā, taṃ sadā  pariharitabbato rakkhitabbato bhāvetabbato ca  ^b^``pārihāriya''^eb^nti vuccati, mūlakammaṭṭhānantipi tadeva.  atthakāmā hi kulaputtā sāsane pabbajitvā dasapi vīsampi tiṃsampi  cattālīsampi paññāsampi satampi ekato vasantā katikavattaṃ katvā  viharanti -- ``āvuso, tumhe na iṇaṭṭā na bhayaṭṭā na jīvikāpakatā  pabbajitā, dukkhā muccitukāmā panettha pabbajitā. tasmā gamane  uppannakilese gamaneyeva niggaṇhatha, ṭhāne, nisajjāya, sayane  uppannakilese sayaneyeva niggaṇhathā''ti.</p>
              <p>[03] te evaṃ katikavattaṃ katvā bhikkhācāraṃ gacchantā  aḍḍhausabhausabhāḍḍhagāvutagāvutantaresu pāsāṇā honti, tāya saññāya  kammaṭṭhānaṃ manasikarontāva gacchanti. sace kassaci gamane kileso  uppajjati, so tattheva naṃ niggaṇhāti. tathā asakkonto tiṭṭhati,  athassa pacchato āgacchantopi tiṭṭhati. so ``ayaṃ bhikkhu tuyhaṃ  uppannaṃ vitakkaṃ jānāti, ananucchavikaṃ te eta''nti attānaṃ  paṭicodetvā vipassanaṃ vaḍḍhetvā tattheva ariyabhūmiṃ okkamati. tathā  asakkonto nisīdati. athassa pacchato āgacchantopi nisīdatīti.  soyeva nayo ariyabhūmiṃ okkamituṃ asakkontopi taṃ kilesaṃ  vikkhambhetvā kammaṭṭhānaṃ manasikarontova gacchati ^a^V1.0153^ea^, na  kammaṭṭhānavippayuttena cittena pādaṃ uddharati. uddharati ce,  paṭinivattitvā purimapadeseyeva tiṭṭhati. ^b^ālindakavāsī  mahāphussadevatthero^eb^ viya.</p>
              <p>[03] so kira ekūnavīsativassāni gatapaccāgatavattaṃ pūrento evaṃ  vihāsi. manussāpi sudaṃ antarāmagge kasantā ca vapantā ca  maddantā ca kammāni karontā ca theraṃ tathā gacchantaṃ disvā ``ayaṃ  thero punappunaṃ nivattitvā ^a^M1.0162^ea^ gacchati, kiṃ nu kho maggamūḷho, udāhu  kiñci pamuṭṭho''ti samullapanti. so taṃ anādiyitvā ^a^P0.0146^ea^  kammaṭṭhānayuttena citteneva samaṇadhammaṃ karonto  vīsativassabbhantare arahattaṃ pāpuṇi. arahattapattadivaseyevassa  caṅkamanakoṭiyaṃ adhivatthā devatā aṅgulīhi dīpaṃ ujjāletvā aṭṭhāsi,  cattāropi mahārājāno sakko ca devānamindo brahmā ca sahampati  upaṭṭhānaṃ āgamiṃsu. tañca obhāsaṃ disvā vanavāsī mahātissatthero  taṃ dutiyadivase pucchi -- ``rattibhāge āyasmato santike obhāso  ahosi, kiṃ so''ti? thero vikkhepaṃ karonto ``obhāso nāma  dīpobhāsopi hoti maṇiobhāsopī''ti evamādimāha. so  ``paṭicchādetha tumhe''ti nibaddho ``āmā''ti paṭijānitvā  ārocesi.</p>
              <p>[03] ^b^kāḷavallimaṇḍapavāsī mahānāgatthero^eb^ viya ca. sopi  kira gatapaccāgatavattaṃ pūrento ``paṭhamaṃ tāva bhagavato mahāpadhānaṃ  pūjessāmī''ti satta vassāni ṭhānacaṅkamameva adhiṭṭhāsi, puna soḷasa  vassāni gatapaccāgatavattaṃ pūretvā arahattaṃ pāpuṇi. evaṃ  kammaṭṭhānamanuyuttacitteneva pādaṃ uddharanto vippayuttena cittena uddhaṭe  paṭinivattanto gāmasamīpaṃ gantvā ``gāvī nu kho pabbajito nu  kho''ti āsaṅkanīyappadese ṭhatvā saṅghāṭiṃ pārupitvā pattaṃ gahetvā  gāmadvāraṃ patvā kacchakantarato udakaṃ gahetvā gaṇḍūsaṃ katvā gāmaṃ  pavisati ``bhikkhaṃ vā dātuṃ vandituṃ vā upagate manusse `dīghāyukā  hothā'ti vacanamattenāpi mā me kammaṭṭhānavikkhepo ahosī''ti. sace  pana naṃ ``ajja, bhante, kiṃ sattamī, udāhu aṭṭhamī''ti divasaṃ  pucchanti, udakaṃ gilitvā āroceti. sace divasapucchakā na  honti, nikkhamanavelāyaṃ gāmadvāre niṭṭhubhitvāva yāti.</p>
              <p>[03] sīhaḷadīpe ^b^kalambatitthavihāre vassūpagatā paññāsa bhikkhū^eb^  viya ca. te kira vassūpanāyikauposathadivase katikavattaṃ akaṃsu --  ``arahattaṃ appatvā na aññamaññaṃ ālapissāmā''ti. gāmañca  piṇḍāya pavisantā gāmadvāre udakagaṇḍūsaṃ katvā pavisiṃsu, divase  pucchite udakaṃ gilitvā ārocesuṃ, apucchite gāmadvāre niṭṭhubhitvā  vihāraṃ āgamaṃsu. tattha manussā niṭṭhubhanaṭṭhānaṃ disvā jāniṃsu --  ``ajja eko āgato, ajja dve''ti ^a^V1.0154^ea^. evañca cintesuṃ -- ``kiṃ nu  kho ete amheheva saddhiṃ na sallapanti ^a^M1.0163^ea^, udāhu aññamaññampi, yadi  aññamaññampi na sallapanti, addhā vivādajātā bhavissanti, handa  nesaṃ aññamaññaṃ khamāpessāmā''ti. sabbe vihāraṃ agamaṃsu. tattha  paññāsāya bhikkhūsu vassaṃ upagatesu dve bhikkhū ekokāse nāddasaṃsu.  tato tesu yo cakkhumā puriso, so evamāha -- ``na, bho,  kalahakārakānaṃ ^a^P0.0147^ea^ vasanokāso īdiso hoti, susammaṭṭhaṃ  cetiyaṅgaṇaṃ bodhiyaṅgaṇaṃ, sunikkhittā sammajjaniyo, sūpaṭṭhapitaṃ  pānīyaparibhojanīya''nti, te tato nivattā. tepi bhikkhū  antovasseyeva vipassanaṃ vaḍḍhetvā arahattaṃ patvā mahāpavāraṇāya  visuddhipavāraṇaṃ pavāresuṃ.</p>
              <p>[03] evaṃ kāḷavallimaṇḍapavāsī mahānāgatthero viya  kalambatitthavihāre vassūpagatā bhikkhū viya ca kammaṭṭhānayutteneva  cittena pādaṃ uddharanto gāmasamīpaṃ gantvā udakagaṇḍūsaṃ katvā vīthiyo  sallakkhetvā yattha surāsoṇḍadhuttādayo kalahakārakā  caṇḍahatthiassādayo vā natthi, taṃ vīthiṃ paṭipajjati. tattha ca  piṇḍāya caranto na turitaturito javena gacchati,  javanapiṇḍapātikadhutaṅgaṃ nāma natthi, visamabhūmibhāgappattaṃ pana  udakabharitasakaṭamiva niccalo hutvā gacchati. anugharaṃ paviṭṭho ca  dātukāmaṃ vā adātukāmaṃ vā sallakkhetuṃ tadanurūpaṃ kālaṃ āgamento  bhikkhaṃ gahetvā patirūpe okāse nisīditvā kammaṭṭhānaṃ  manasikaronto āhāre paṭikkūlasaññaṃ upaṭṭhapetvā  akkhabbhañjanavaṇālepanaputtamaṃsūpamāvasena paccavekkhanto aṭṭhaṅgasamannāgataṃ  āhāraṃ āhāreti neva davāya na madāya...pe0... bhuttāvī ca  udakakiccaṃ katvā muhuttaṃ bhattakilamathaṃ vinodetvā yathā purebhattaṃ, evaṃ  pacchābhattaṃ, purimayāmaṃ pacchimayāmañca kammaṭṭhānaṃ manasi karoti.  ayaṃ vuccati ^b^``harati ca paccāharati cā''^eb^ti. evametaṃ  haraṇapaccāharaṇaṃ gatapaccāgatavattanti vuccati.</p>
              <p>[03] etaṃ pūrento yadi upanissayasampanno hoti, paṭhamavaye eva  arahattaṃ pāpuṇāti. no ce paṭhamavaye pāpuṇāti, atha majjhimavaye  pāpuṇāti. no ce majjhimavaye pāpuṇāti, atha maraṇasamaye  pāpuṇāti. no ce maraṇasamaye pāpuṇāti, atha devaputto hutvā  pāpuṇāti. no ce devaputto hutvā pāpuṇāti, atha paccekasambuddho  hutvā parinibbāti. no ce paccekasambuddho hutvā parinibbāti, atha  buddhānaṃ sammukhībhāve ^a^M1.0164^ea^ khippābhiñño hoti seyyathāpi thero bāhiyo,  mahāpañño vā hoti seyyathāpi thero sāriputtoti.</p>
              <p>[03] ayaṃ pana paccekabodhisatto kassapassa bhagavato sāsane  pabbajitvā āraññiko hutvā vīsati ^a^V1.0155^ea^ vassasahassāni etaṃ  gatapaccāgatavattaṃ pūretvā kālaṃ katvā kāmāvacaradevaloke uppajji.  tato cavitvā bārāṇasirañño aggamahesiyā kucchimhi paṭisandhiṃ  aggahesi. kusalā itthiyo tadaheva gabbhasaṇṭhānaṃ jānanti. sā ca  tāsaṃ aññatarā ^a^P0.0148^ea^, tasmā esāpi taṃ gabbhapatiṭṭhānaṃ  rañño nivedesi. dhammatā esā, yaṃ puññavante satte gabbhe uppanne  mātugāmo gabbhaparihāraṃ labhati. tasmā rājā tassā gabbhaparihāraṃ  adāsi. sā tato pabhuti nāccuṇhaṃ kiñci ajjhoharituṃ labhati,  nātisītaṃ nāccambilaṃ nātiloṇaṃ nātikaṭukaṃ nātitittakaṃ. accuṇhe  hi mātarā ajjhohaṭe gabbhassa lohakumbhivāso viya hoti, atisīte  lokantarikavāso viya, accambilaloṇakaṭukatittakesu bhuttesu satthena  phāletvā ambilādīhi sittāni viya dārakassa aṅgāni  tibbavedanāni honti. aticaṅkamanaṭṭhānanisajjasayanatopi naṃ  nivārenti ``kucchigatassa sañcalanadukkhaṃ mā ahosī''ti.  mudukattharaṇatthatāya bhūmiyā caṅkamanādīni mattāya kātuṃ labhati,  vaṇṇagandhādisampannaṃ sāduṃ sappāyaṃ annapānaṃ bhuñjituṃ labhati.  pariggahetvāva naṃ caṅkamāpenti nisīdāpenti vuṭṭhāpenti.</p>
              <p>[03] sā evaṃ parihariyamānā gabbhaparipākakāle sūtigharaṃ pavisitvā  paccūsasamaye puttaṃ vijāyi pakkatelamadditamanosilāpiṇḍisadisaṃ  dhaññapuññalakkhaṇūpetaṃ. tato naṃ pañcamadivase alaṅkatapaṭiyattaṃ rañño  dassesuṃ, rājā tuṭṭho chasaṭṭhiyā dhātīhi upaṭṭhāpesi. so  sabbasampattīhi vaḍḍhamāno nacirasseva viññutaṃ pāpuṇi.  soḷasavassuddesikaṃ naṃ rājā rajjena abhisiñci, vividhanāṭakāhi ca  upaṭṭhāpesi. abhisitto rājaputto rajjaṃ kāresi nāmena brahmadatto,  sakalajambudīpe vīsatiyā nagarasahassesu. jambudīpe kira pubbe  caturāsīti nagarasatasahassāni ahesuṃ, tāni parihāyantāni saṭṭhi  ahesuṃ, tato parihāyantāni cattālīsaṃ, sabbaparihāyanakāle pana  vīsatisahassāni honti. ayañca brahmadatto sabbaparihāyanakāle  uppajji, tenassa ^a^M1.0165^ea^ vīsati nagarasahassāni ahesuṃ vīsati  pāsādasahassāni, vīsati hatthisahassāni, vīsati assasahassāni,  vīsati rathasahassāni, vīsati pattisahassāni, vīsati  itthisahassāni orodhā ca nāṭakitthiyo ca, vīsati  amaccasahassāni.</p>
              <p>[03] so mahārajjaṃ kārayamānoyeva kasiṇaparikammaṃ katvā pañca  abhiññāyo, aṭṭha samāpattiyo ca nibbattesi. yasmā pana  abhisittaraññā nāma avassaṃ aṭṭakaraṇe nisīditabbaṃ, tasmā  ekadivasaṃ pageva pātarāsaṃ bhuñjitvā vinicchayaṭṭhāne nisīdi. tattha  uccāsaddamahāsaddaṃ akaṃsu, so ``ayaṃ saddo samāpattiyā  upakkileso''ti pāsādatalaṃ abhiruhitvā ``samāpattiṃ ^a^P0.0149^ea^  appemī''ti nisinno nāsakkhi appetuṃ rajjavikkhepena samāpatti  parihīnā. tato ^a^V1.0156^ea^ cintesi -- ``kiṃ rajjaṃ varaṃ, udāhu  samaṇadhammo''ti? tato ``rajjasukhaṃ parittaṃ anekādīnavaṃ,  samaṇadhammasukhaṃ pana vipulaṃ anekānisaṃsaṃ uttamapurisehi  sevitañcā''ti ñatvā aññataraṃ amaccaṃ āṇāpesi ``imaṃ rajjaṃ dhammena  samena anusāsa, mā kho adhammakāraṃ kāresī''ti sabbaṃ tassa  niyyātetvā pāsādaṃ abhiruhitvā samāpattisukhena vītināmesi, na  koci upasaṅkamituṃ labhati aññatra  mukhadhovanadantakaṭṭhadāyakabhattanīhārakādīhi.</p>
              <p>[03] tato addhamāsamatte vītikkante mahesī pucchi -- ``rājā  uyyānagamanabaladassananāṭakādīsu katthaci na dissati, kuhiṃ  gato''ti? tassā tamatthaṃ ārocesuṃ. sā amaccassa pāhesi --  ``rajje paṭicchite ahampi paṭicchitā homi, etu mayā saddhiṃ saṃvāsaṃ  kappetū''ti. so ubho kaṇṇe thaketvā ``asavanīyameta''nti  paṭikkhipi. sā punapi dvattikkhattuṃ pesetvā anicchamānaṃ  santajjāpesi ``yadi na karosi, ṭhānāpi taṃ cāvemi. jīvitāpi  taṃ voropemī''ti. so bhīto ``mātugāmo nāma daḷhanicchayo,  kadāci evampi kārāpeyyā''ti. ekadivasaṃ raho gantvā tāya saddhiṃ  sirisayane saṃvāsaṃ kappesi. sā puññavatī sukhasamphassā, so  tassā samphassarāgena ratto tattha abhikkhaṇaṃ saṅkitasaṅkitova  agamāsi. anukkamena attano gharasāmiko viya nibbisaṅko  pavisitumāraddho.</p>
              <p>[03] tato ^a^M1.0166^ea^ rājamanussā taṃ pavattiṃ rañño ārocesuṃ. rājā na  saddahati. dutiyampi tatiyampi ārocesuṃ, tato rājā nilīno  sayameva disvā sabbe amacce sannipātāpetvā ārocesi. te ``ayaṃ  rājāparādhiko hatthacchedaṃ arahati, pādacchedaṃ arahatī''ti yāva sūle  uttāsanaṃ, tāva sabbakammakāraṇāni niddisiṃsu. rājā ``etassa  vadhabandhanatāḷane mayhaṃ vihiṃsā uppajjeyya, jīvitā voropane  pāṇātipāto bhaveyya, dhanaharaṇe adinnādānaṃ bhaveyya, alaṃ evarūpehi  katehi, imaṃ mama rajjā nikkaḍḍhathā''ti āha. amaccā taṃ nibbisayaṃ  akaṃsu. so attano dhanasārañca puttadārañca gahetvā paravisayaṃ  agamāsi. tattha rājā sutvā ``kiṃ āgatosī''ti pucchi.  ``deva, icchāmi taṃ upaṭṭhātu''nti. so taṃ sampaṭicchi. amacco  katipāhaccayena laddhavissāso taṃ rājānaṃ etadavoca -- ``mahārāja  ^a^P0.0150^ea^, amakkhikaṃ madhuṃ passāmi, taṃ khādanto natthī''ti.  rājā ``kiṃ etaṃ uppaṇḍetukāmo bhaṇatī''ti na suṇāti. so  antaraṃ labhitvā punapi suṭṭhutaraṃ vaṇṇetvā avoca. rājā ``kiṃ  eta''nti pucchi. ``bārāṇasirajjaṃ, devā''ti. rājā ``kiṃ maṃ  netvā māretukāmosī''ti āha. so ``mā, deva, evaṃ avaca, yadi  na saddahasi, manusse pesehī''ti. so manusse pesesi. te gantvā  gopuraṃ khaṇitvā rañño sayanaghare uṭṭhahiṃsu.</p>
              <p>[03] rājā ^a^V1.0157^ea^ disvā ``kissa āgatatthā''ti pucchi. ``corā mayaṃ,  mahārājā''ti. rājā tesaṃ dhanaṃ dāpetvā ``mā puna evaṃ akatthā''ti  ovaditvā vissajjesi. te āgantvā tassa rañño ārocesuṃ. so  punapi dvattikkhattuṃ tatheva vīmaṃsitvā ``sīlavā rājā''ti caturaṅginiṃ  senaṃ sannayhitvā sīmantare ekaṃ nagaraṃ upagamma tattha amaccassa pāhesi  ``nagaraṃ vā me dehi, yuddhaṃ vā''ti. so brahmadattassa rañño tamatthaṃ  ārocāpesi -- ``āṇāpetu, deva, `kiṃ yujjhāmi, udāhu nagaraṃ  demī'''ti. rājā ``na yujjhitabbaṃ, nagaraṃ datvā idhāgacchā''ti  pesesi. so tathā akāsi. paṭirājāpi taṃ nagaraṃ gahetvā  avasesanagaresupi tatheva dūtaṃ pesesi. tepi amaccā tatheva brahmadattassa  ārocetvā tena ``na yujjhitabbaṃ, idhāgantabba''nti vuttā bārāṇasiṃ  āgamaṃsu.</p>
              <p>[03] tato amaccā brahmadattaṃ āhaṃsu -- ``mahārāja, tena saha  yujjhamā''ti. rājā ``mama pāṇātipāto bhavissatī''ti vāresi.  amaccā ^a^M1.0167^ea^ ``mayaṃ, mahārāja, taṃ jīvaggāhaṃ gahetvā idheva ānessāmā''ti  nānāupāyehi rājānaṃ saññāpetvā ``ehi, mahārājā''ti gantumāraddhā.  rājā ``sace sattamāraṇappaharaṇavilumpanakammaṃ na karotha,  gacchāmī''ti bhaṇati. amaccā ``na, deva, karoma, bhayaṃ dassetvā  palāpemā''ti caturaṅginiṃ senaṃ sannayhitvā ghaṭesu dīpe pakkhipitvā  rattiṃ gacchiṃsu. paṭirājā taṃ divasaṃ bārāṇasisamīpe nagaraṃ gahetvā  idāni kinti rattiṃ sannāhaṃ mocāpetvā pamatto niddaṃ okkami saddhiṃ  balakāyena. tato amaccā brahmadattarājānaṃ ādāya paṭirañño  khandhāvāraṃ gantvā sabbaghaṭehi dīpe nīharāpetvā ekapajjotaṃ katvā  ukkuṭṭhiṃ akaṃsu. paṭirañño amacco mahābalakāyaṃ disvā bhīto attano  rājānaṃ upasaṅkamitvā ^a^P0.0151^ea^ ``uṭṭhehi amakkhikaṃ madhuṃ  khādāhī''ti mahāsaddaṃ akāsi. tathā dutiyopi tatiyopi.  paṭirājā tena saddena paṭibujjhitvā bhayaṃ santāsaṃ āpajji.  ukkuṭṭhisatāni pavattiṃsu. so ``paravacanaṃ saddahitvā amittahatthaṃ  pattomhī''ti sabbarattiṃ taṃ taṃ vippalapitvā dutiyadivase ``dhammiko  rājā, uparodhaṃ na kareyya gantvā khamāpemī''ti cintetvā rājānaṃ  upasaṅkamitvā jaṇṇukehi patiṭṭhahitvā ``khama, mahārāja, mayhaṃ  aparādha''nti āha. rājā taṃ ovaditvā ``uṭṭhehi, khamāmi te''ti  āha. so raññā evaṃ vuttamatteyeva paramassāsappatto ahosi.  bārāṇasirañño samīpeyeva janapade rajjaṃ labhi. te aññamaññaṃ  sahāyakā ahesuṃ.</p>
              <p>[03] atha brahmadatto dvepi senā sammodamānā ekato ṭhitā disvā  ``mamevekassa cittānurakkhaṇāya asmiṃ mahājanakāye  khuddakamakkhikāya pivanamattampi lohitabindu na uppannaṃ, aho sādhu,  aho suṭṭhu, sabbe sattā sukhitā hontu, averā hontu, abyāpajjā  hontū''ti ^a^V1.0158^ea^ mettājhānaṃ uppādetvā tadeva pādakaṃ katvā saṅkhāre  sammasitvā paccekabodhiñāṇaṃ sacchikatvā sayambhutaṃ pāpuṇi. taṃ  maggaphalasukhena sukhitaṃ hatthikkhandhe nisinnaṃ amaccā paṇipātaṃ katvā  āhaṃsu -- ``yānakālo, mahārāja, vijitabalakāyassa sakkāro  kātabbo, parājitabalakāyassa bhattaparibbayo dātabbo''ti. so āha  -- ``nāhaṃ, bhaṇe, rājā, paccekabuddho nāmāha''nti. ``kiṃ devo  bhaṇati, na edisā paccekabuddhā hontī''ti. ``kīdisā, bhaṇe,  paccekabuddhā''ti? ``paccekabuddhā nāma dvaṅgulakesamassū  aṭṭhaparikkhārayuttā bhavantī''ti. so dakkhiṇahatthena ^a^M1.0168^ea^ sīsaṃ parāmasi,  tāvadeva gihiliṅgaṃ antaradhāyi, pabbajitaveso pāturahosi.  dvaṅgulakesamassu aṭṭhaparikkhārasamannāgato vassasatikattherasadiso  ahosi. so catutthajjhānaṃ samāpajjitvā hatthikkhandhato vehāsaṃ  abbhuggantvā padumapupphe nisīdi. amaccā vanditvā ``kiṃ, bhante,  kammaṭṭhānaṃ, kathaṃ adhigatosī''ti pucchiṃsu. so yato assa  mettājhānakammaṭṭhānaṃ ahosi, tañca vipassanaṃ vipassitvā adhigato,  tasmā tamatthaṃ dassento udānagāthañca byākaraṇagāthañca imaṃyeva gāthaṃ  abhāsi ^b^``sabbesu bhūtesu nidhāya daṇḍa''^eb^nti.</p>
              <p>[03] tattha ^b^sabbesū^eb^ti anavasesesu. ^b^bhūtesū^eb^ti sattesu.  ayamettha saṅkhepo ^a^P0.0152^ea^, vitthāraṃ pana ratanasuttavaṇṇanāyaṃ  vakkhāma. ^b^nidhāyā^eb^ti nikkhipitvā. ^b^daṇḍa^eb^nti  kāyavacīmanodaṇḍaṃ, kāyaduccaritādīnametaṃ adhivacanaṃ.  kāyaduccaritañhi daṇḍayatīti daṇḍaṃ, bādheti anayabyasanaṃ pāpetīti  vuttaṃ hoti. evaṃ vacīduccaritaṃ manoduccaritañca. paharaṇadaṇḍo eva  vā daṇḍo, taṃ nidhāyātipi vuttaṃ hoti. ^b^aviheṭhaya^eb^nti  aviheṭhayanto. ^b^aññatarampī^eb^ti yaṃkiñci ekampi.  ^b^tesa^eb^nti tesaṃ sabbabhūtānaṃ. ^b^na puttamiccheyyā^eb^ti atrajo,  khettajo, dinnako, antevāsikoti imesu catūsu puttesu yaṃkiñci puttaṃ  na iccheyya. ^b^kuto sahāya^eb^nti sahāyaṃ pana iccheyyāti kuto  eva etaṃ.</p>
              <p>[03] ^b^eko^eb^ti pabbajjāsaṅkhātena eko, adutiyaṭṭhena eko,  taṇhāya pahānaṭṭhena eko, ekantavigatakilesoti eko, eko  paccekasambodhiṃ abhisambuddhoti eko. samaṇasahassassāpi hi majjhe  vattamāno gihisaṃyojanassa chinnattā eko, evaṃ  ^b^pabbajjāsaṅkhātena^eb^ eko. eko tiṭṭhati, eko gacchati, eko  nisīdati, eko seyyaṃ kappeti, eko iriyati vattatīti evaṃ  ^b^adutiyaṭṭhena^eb^ eko. </p>
              <p>[21] ``taṇhādutiyo ^a^V1.0159^ea^ puriso, dīghamaddhānasaṃsaraṃ. </p>
              <p>[22] itthabhāvaññathābhāvaṃ, saṃsāraṃ nātivattati.. </p>
              <p>[21] ``etamādīnavaṃ ñatvā, taṇhaṃ dukkhassa sambhavaṃ. </p>
              <p>[22] vītataṇho anādāno, sato bhikkhu paribbaje''ti..  (itivu0 15, 105; mahāni0 191;  cūḷani0pārāyanānugītigāthāniddesa 107) -- </p>
              <p>[25] evaṃ ^a^M1.0169^ea^ ^b^taṇhāpahānaṭṭhena^eb^ eko. sabbakilesāssa  pahīnā ucchinnamūlā tālāvatthukatā anabhāvaṃkatā āyatiṃ  anuppādadhammāti evaṃ ^b^ekantavigatakileso^eb^ti eko.  anācariyako hutvā sayambhū sāmaṃyeva paccekasambodhiṃ abhisambuddhoti  evaṃ ^b^eko paccekasambodhiṃ abhisambuddho^eb^ti eko.</p>
              <p>[03] ^b^care^eb^ti yā imā aṭṭha cariyāyo. seyyathidaṃ --  paṇidhisampannānaṃ catūsu iriyāpathesu iriyāpathacariyā, indriyesu  guttadvārānaṃ chasu ajjhattikāyatanesu āyatanacariyā, appamādavihārīnaṃ  catūsu satipaṭṭhānesu saticariyā, adhicittamanuyuttānaṃ catūsu jhānesu  samādhicariyā, buddhisampannānaṃ catūsu ariyasaccesu ñāṇacariyā,  sammāpaṭipannānaṃ catūsu ariyasaccesu maggacariyā, adhigatapphalānaṃ  catūsu sāmaññaphalesu patticariyā, tiṇṇaṃ buddhānaṃ sabbasattesu  lokatthacariyā, tattha padesato paccekabuddhabuddhasāvakānanti. yathāha --  ``cariyāti aṭṭha cariyāyo iriyāpathacariyā''ti (paṭi0 ma0  1.197; 3.28) vitthāro. tāhi cariyāhi samannāgato bhaveyyāti  attho. atha vā yā imā adhimuccanto saddhāya carati, paggaṇhanto  vīriyena carati, upaṭṭhahanto satiyā carati, avikkhitto samādhinā  carati, pajānanto paññāya carati, vijānanto viññāṇena carati, evaṃ  paṭipannassa kusalā dhammā āyatantīti ^a^P0.0153^ea^  āyatanacariyāya carati, evaṃ paṭipanno visesaṃ adhigacchatīti  visesacariyāya caratīti (paṭi0 ma0 1.197; 3.28) evaṃ  aparāpi aṭṭha cariyāyo vuttā, tāhipi samannāgato bhaveyyāti attho.  ^b^khaggavisāṇakappo^eb^ti ettha khaggavisāṇaṃ nāma khaggamigasiṅgaṃ.  kappa-saddassa atthaṃ vitthārato maṅgalasuttavaṇṇanāyaṃ pakāsayissāma,  idha panāyaṃ ``satthukappena vata, bho, kira sāvakena saddhiṃ  mantayamānā''ti evamādīsu (ma0 ni0 1.260) viya paṭibhāgo  veditabbo. khaggavisāṇakappoti khaggavisāṇasadisoti vuttaṃ hoti.  ayaṃ tāvettha padato atthavaṇṇanā.</p>
              <p>[03] adhippāyānusandhito ^a^V1.0160^ea^ pana evaṃ veditabbo -- yvāyaṃ vuttappakāro  daṇḍo bhūtesu pavattiyamāno ahito hoti, taṃ tesu appavattanena  tappaṭipakkhabhūtāya mettāya parahitūpasaṃhārena ca sabbesu bhūtesu nidhāya  daṇḍaṃ, nihitadaṇḍattā eva ca yathā anihitadaṇḍā sattā bhūtāni ^a^M1.0170^ea^   daṇḍena vā satthena vā pāṇinā vā leḍḍunā vā viheṭhayanti, tathā  aviheṭhayaṃ, aññatarampi tesaṃ imaṃ mettākammaṭṭhānamāgamma yadeva tattha  vedanāgataṃ saññāsaṅkhāraviññāṇagataṃ tañca tadanusāreneva tadaññañca  saṅkhāragataṃ vipassitvā imaṃ paccekabodhiṃ adhigatomhīti ayaṃ tāva  adhippāyo.</p>
              <p>[03] ayaṃ pana anusandhi -- evaṃ vutte te amaccā āhaṃsu --  ``idāni, bhante, kuhiṃ gacchathā''ti? tato tena ``pubbe paccekabuddhā  kattha vasantī''ti āvajjetvā ñatvā ``gandhamādanapabbate''ti vutte puna  āhaṃsu -- ``amhe dāni, bhante, pajahatha na icchathā''ti. atha  paccekasambuddho āha ``na puttamiccheyyā''ti sabbaṃ. tatrādhippāyo --  ahaṃ idāni atrajādīsu yaṃkiñci puttampi na iccheyyaṃ, kuto pana  tumhādisaṃ sahāyaṃ. tasmā tumhesupi yo mayā saddhiṃ gantuṃ mādiso  vā hotuṃ icchati, so eko care khaggavisāṇakappo. atha vā tehi  ``amhe dāni, bhante, pajahatha na icchathā''ti vutte so paccekasambuddho  ``na puttamiccheyya kuto sahāya''nti vatvā attano yathāvuttenatthena  ekacariyāya guṇaṃ disvā pamudito pītisomanassajāto imaṃ udānaṃ  udānesi -- ``eko care khaggavisāṇakappo''ti. evaṃ vatvā  pekkhamānasseva mahājanassa ākāse uppatitvā gandhamādanaṃ agamāsi.</p>
              <p>[03] gandhamādano nāma himavati cūḷakāḷapabbataṃ mahākāḷapabbataṃ  nāgapaliveṭhanaṃ candagabbhaṃ sūriyagabbhaṃ suvaṇṇapassaṃ himavantapabbatanti  satta pabbate atikkamma hoti. tattha nandamūlakaṃ nāma pabbhāraṃ  paccekabuddhānaṃ vasanokāso, tisso ca guhāyo -- suvaṇṇaguhā,  maṇiguhā, rajataguhāti ^a^P0.0154^ea^. tattha maṇiguhādvāre  mañjūsako nāma rukkho yojanaṃ ubbedhena, yojanaṃ vitthārena. so  yattakāni udake vā thale vā pupphāni, sabbāni tāni pupphayati,  visesena paccekabuddhāgamanadivase. tassūparito sabbaratanamāḷo hoti.  tattha sammajjanakavāto kacavaraṃ chaḍḍeti, samakaraṇavāto  sabbaratanamayavālukaṃ samaṃ karoti, siñcanakavāto anotattadahato  ānetvā udakaṃ siñcati, sugandhakaraṇavāto himavantato sabbesaṃ  sugandharukkhānaṃ gandhe āneti, ocinakavāto pupphāni ocinitvā  pāteti, santharakavāto sabbattha santharati. sadā supaññattāneva cettha ^a^M1.0171^ea^  āsanāni honti, yesu paccekabuddhuppādadivase, uposathadivase ca sabbe  paccekabuddhā sannipatitvā nisīdanti. ayaṃ tattha pakati. ayaṃ  paccekabuddho tattha gantvā paññattāsane ^a^V1.0161^ea^ nisīdati. tato sace tasmiṃ  kāle aññepi paccekabuddhā saṃvijjanti, tepi taṅkhaṇeyeva sannipatitvā  paññattāsanesu nisīdanti. nisīditvā ca kiñcideva samāpattiṃ  samāpajjitvā vuṭṭhahanti. tato saṅghatthero adhunāgatapaccekabuddhaṃ  sabbesaṃ anumodanatthāya ``kathamadhigata''nti evaṃ kammaṭṭhānaṃ pucchati,  tadāpi so tameva attano udānabyākaraṇagāthaṃ bhāsati. puna  bhagavāpi āyasmatā ānandena puṭṭho tameva gāthaṃ bhāsati. ānandopi  saṅgītiyanti evaṃ ekekā gāthā paccekasambodhiabhisambuddhaṭṭhāne,  mañjūsakamāḷe, ānandena pucchitakāle, saṅgītiyanti catukkhattuṃ  bhāsitā hotīti. </p>
              <p>[06] paṭhamagāthāvaṇṇanā niṭṭhitā. </p>
              <p>[03] 92^b^.^eb^ ^b^saṃsaggajātassā^eb^ti gāthā kā uppatti?  ayampi paccekabodhisatto kassapassa bhagavato sāsane vīsati  vassasahassāni purimanayeneva samaṇadhammaṃ karonto kasiṇaparikammaṃ  katvā paṭhamaṃ jhānaṃ nibbattetvā nāmarūpaṃ vavatthapetvā lakkhaṇasammasanaṃ  katvā ariyamaggaṃ anadhigamma brahmaloke nibbatti. so tato cuto  bārāṇasirañño aggamahesiyā kucchimhi uppajjitvā purimanayeneva  vaḍḍhamāno yato pabhuti ``ayaṃ itthī, ayaṃ puriso''ti visesaṃ  aññāsi. tadupādāya itthīnaṃ hatthe na ramati ^a^P0.0155^ea^,  ucchādananhāpanamaṇḍanādimattampi na sādiyati. taṃ purisā eva  posenti. thaññapāyanakāle dhātiyo kañcukaṃ paṭimuñcitvā  purisavesena thaññaṃ pāyenti. so itthīnaṃ gandhaṃ ghāyitvā saddaṃ vā  sutvā rodati, viññutaṃ pattopi itthiyo passituṃ na icchati. tena  taṃ ^b^anitthigandho^eb^tveva sañjāniṃsu.</p>
              <p>[03] tasmiṃ soḷasavassuddesike jāte rājā ``kulavaṃsaṃ  saṇṭhapessāmī''ti nānākulehi tassa anurūpā kaññāyo ānetvā  aññataraṃ amaccaṃ āṇāpesi ``kumāraṃ ramāpehī''ti. amacco upāyena  taṃ ramāpetukāmo tassa avidūre sāṇipākāraṃ parikkhipāpetvā  nāṭakāni payojāpesi. kumāro gītavāditasaddaṃ sutvā ``kasseso  saddo''ti āha. amacco ``taveso, deva ^a^M1.0172^ea^, nāṭakitthīnaṃ saddo,  puññavantānaṃ īdisāni nāṭakāni honti. abhirama, deva,  mahāpuññosi tva''nti āha. kumāro amaccaṃ daṇḍena tāḷāpetvā  nikkaḍḍhāpesi. so rañño ārocesi. rājā kumārassa mātarā saha  gantvā kumāraṃ khamāpetvā puna amaccaṃ āṇāpesi. kumāro tehi  atinippīḷiyamāno seṭṭhasuvaṇṇaṃ datvā suvaṇṇakāre āṇāpesi  ``sundaraṃ itthirūpaṃ karothā''ti. te vissakammunā nimmitasadisaṃ  sabbālaṅkāravibhūsitaṃ itthirūpaṃ karitvā dassesuṃ. kumāro disvā  vimhayena sīsaṃ cāletvā mātāpitūnaṃ pesesi -- ``yadi  īdisiṃ ^a^V1.0162^ea^   itthiṃ labhissāmi, gaṇhissāmī''ti. mātāpitaro ``amhākaṃ putto  mahāpuñño, avassaṃ tena saha katapuññā kāci dārikā loke uppannā  bhavissatī''ti taṃ suvaṇṇarūpaṃ rathaṃ āropetvā amaccānaṃ appesuṃ --  ``gacchatha, īdisiṃ dārikaṃ gavesathā''ti. te taṃ gahetvā  soḷasamahājanapade vicarantā taṃ taṃ gāmaṃ gantvā udakatitthādīsu yattha  yattha janasamūhaṃ passanti, tattha tattha devataṃ viya suvaṇṇarūpaṃ ṭhapetvā  nānāpupphavatthālaṅkārehi pūjaṃ katvā vitānaṃ bandhitvā ekamantaṃ  tiṭṭhanti ``yadi kenaci evarūpā diṭṭhapubbā bhavissati, so kathaṃ  samuṭṭhāpessatī''ti? etenupāyena aññatra maddaraṭṭhā sabbajanapade  āhiṇḍitvā taṃ ``khuddakaraṭṭha''nti avamaññamānā tattha paṭhamaṃ agantvā  nivattiṃsu.</p>
              <p>[03] tato nesaṃ etadahosi -- ``maddaraṭṭhampi tāva gacchāma, mā no  bārāṇasiṃ paviṭṭhepi rājā puna pesesī''ti maddaraṭṭhe sāgalanagaraṃ agamaṃsu.  sāgalanagare ca maddavo nāma rājā. tassa dhītā  soḷasavassuddesikā abhirūpā ahosi. tassā vaṇṇadāsiyo  nhānodakatthāya titthaṃ gacchanti. tattha amaccehi ṭhapitaṃ taṃ  suvaṇṇarūpaṃ ^a^P0.0156^ea^ dūratova disvā ``amhe udakatthāya  pesetvā rājaputtī sayameva āgatā''ti bhaṇantiyo samīpaṃ gantvā  ``nāyaṃ sāminī, amhākaṃ sāminī ito abhirūpatarā''ti āhaṃsu.  amaccā taṃ sutvā rājānaṃ upasaṅkamitvā anurūpena nayena dārikaṃ  yāciṃsu. sopi adāsi. te bārāṇasirañño pāhesuṃ -- ``laddhā,  deva, kumārikā, sāmaṃ āgacchatha, udāhu amheva ānemā''ti. so  ``mayi āgacchante janapadapīḷā bhavissati, tumheva naṃ ānethā''ti  pesesi.</p>
              <p>[03] amaccāpi dārikaṃ gahetvā nagarā nikkhamitvā kumārassa pāhesuṃ  -- ``laddhā suvaṇṇarūpasadisā kumārikā''ti. kumāro sutvāva  rāgena abhibhūto ^a^M1.0173^ea^ paṭhamajjhānā parihāyi. so dūtaparamparāya pesesi  -- ``sīghaṃ ānetha, sīghaṃ ānethā''ti. te sabbattha ekarattivāsena  bārāṇasiṃ patvā bahinagare ṭhitā rañño pesesuṃ -- ``ajjeva  pavisitabbaṃ, no''ti. rājā ``seṭṭhakulā ānītā dārikā,  maṅgalakiriyaṃ katvā mahāsakkārena pavesessāma, uyyānaṃ tāva naṃ  nethā''ti āha. te tathā akaṃsu. sā accantasukhumālā kumārikā  yānugghāṭena ubbāḷhā addhānaparissamena uppannavātarogā milātamālā  viya hutvā rattibhāge kālamakāsi. amaccā ``sakkārā  paribhaṭṭhamhā''ti parideviṃsu. rājā ca nāgarā ca ``kulavaṃso  vinaṭṭho''ti parideviṃsu. sakalanagaraṃ kolāhalaṃ ahosi. kumārassa  sutamatteyeva mahāsoko udapādi.</p>
              <p>[03] tato kumāro sokassa mūlaṃ khanituṃ āraddho. so evaṃ  cintesi -- ``ayaṃ soko nāma ^a^V1.0163^ea^ na ajātassa hoti, jātassa pana  hoti. tasmā jātiṃ paṭicca soko. jāti pana kiṃ paṭiccāti?  bhavaṃ paṭicca jātī''ti. evaṃ pubbabhāvanānubhāvena yoniso  manasikaronto anulomapaṭilomaṃ paṭiccasamuppādaṃ disvā puna  anulomañca saṅkhāre sammasanto tattheva nisinno paccekasambodhiṃ  sacchākāsi. amaccā taṃ maggaphalasukhena sukhitaṃ santindriyaṃ  santamānasaṃ nisinnaṃ disvā paṇipātaṃ katvā āhaṃsu -- ``mā soci,  deva, mahanto jambudīpo, aññaṃ tato sundarataraṃ kaññaṃ ānessāmā''ti.  so āha -- ``na socāmi, nissoko paccekabuddho aha''nti.  ito paraṃ sabbaṃ vuttapurimagāthāsadisameva ṭhapetvā gāthāvaṇṇanaṃ.</p>
              <p>[03] gāthāvaṇṇanā pana evaṃ veditabbā -- ^b^saṃsaggajātassā^eb^ti  jātasaṃsaggassa. tattha dassanasavanakāyasamullapanasambhogasaṃsaggavasena  pañcavidho saṃsaggo. tattha aññamaññaṃ disvā  cakkhuviññāṇavīthivasena uppannarāgo ^b^dassanasaṃsaggo^eb^ ^a^P0.0157^ea^  nāma. tattha sīhaḷadīpe kāḷadīghavāpī gāme piṇḍāya carantaṃ  kalyāṇavihāravāsidīghabhāṇakadaharabhikkhuṃ disvā paṭibaddhacittā kenaci  upāyena taṃ alabhitvā kālaṅkatā kuṭumbiyadhītā ca tassā  nivāsanacoḷakhaṇḍaṃ disvā ``evarūpaṃ vatthaṃ dhāriniyā nāma saddhiṃ  saṃvāsaṃ nālabhi''nti phalitahadayo kālaṅkato. so eva daharo ca  nidassanaṃ.</p>
              <p>[03] parehi ^a^M1.0174^ea^ pana kathiyamānaṃ rūpādisampattiṃ attanā vā  hasitalapitagītasaddaṃ sutvā sotaviññāṇavīthivasena uppannarāgo  ^b^savanasaṃsaggo^eb^ nāma. tatrāpi girigāmavāsikammāradhītāya  pañcahi kumārikāhi saddhiṃ padumassaraṃ gantvā nhatvā mālaṃ āropetvā  uccāsaddena gāyantiyā saddaṃ sutvā ākāsena gacchanto kāmarāgena  visesā parihāyitvā byasanaṃ patto pañcaggaḷaleṇavāsī tissadaharo  nidassanaṃ.</p>
              <p>[03] aññamaññaṃ aṅgaparāmasanena uppannarāgo ^b^kāyasaṃsaggo^eb^ nāma.  dhammabhāsanadaharabhikkhu ca rājadhītā cettha nidassanaṃ. mahāvihāre  kira daharabhikkhu dhammaṃ bhāsati. tattha mahājano āgato, rājāpi  aggamahesiyā rājadhītāya ca saddhiṃ agamāsi. tato rājadhītāya  tassa rūpañca sarañca āgamma balavarāgo uppanno, tassa daharassāpi.  taṃ disvā rājā sallakkhetvā sāṇipākārena parikkhipāpesi. te  aññamaññaṃ parāmasitvā āliṅgiṃsu. puna sāṇipākāraṃ apanetvā  passantā dvepi kālaṅkateyeva addasaṃsūti.</p>
              <p>[03] aññamaññaṃ ālapanasamullapanavasena uppannarāgo pana  ^b^samullapanasaṃsaggo^eb^ nāma. bhikkhu bhikkhunīhi ^a^V1.0164^ea^ saddhiṃ  paribhogakaraṇe uppannarāgo ^b^sambhogasaṃsaggo^eb^ nāma. dvīsupi  etesu pārājikappatto bhikkhu ca bhikkhunī ca nidassanaṃ.  maricavaṭṭināmamahāvihāramahe kira duṭṭhagāmaṇiabhayarājā mahādānaṃ  paṭiyādetvā ubhatosaṅghaṃ parivisati. tattha uṇhayāguyā dinnāya  saṅghanavakasāmaṇerī anādhārakassa saṅghanavakassa sāmaṇerassa  dantavalayaṃ datvā samullapanamakāsi. te ubhopi upasampajjitvā  saṭṭhivassā hutvā paratīraṃ gatā aññamaññaṃ samullapanena pubbasaññaṃ  paṭilabhitvā tāvadeva sañjātasinehā sikkhāpadaṃ vītikkamitvā  pārājikā ahesunti. evaṃ pañcavidhe saṃsagge yena kenaci saṃsaggena  jātasaṃsaggassa ^b^bhavati sneho,^eb^ purimarāgapaccayo balavarāgo  uppajjati. tato ^b^snehanvayaṃ dukkhamidaṃ pahoti^eb^ tameva snehaṃ  anugacchantaṃ ^a^P0.0158^ea^ sandiṭṭhikasamparāyikaṃ  sokaparidevādinānappakārakaṃ idaṃ dukkhaṃ pahoti pabhavati jāyati.</p>
              <p>[03] apare ``ārammaṇe cittassa vossaggo saṃsaggo''ti bhaṇanti.  tato sneho, snehadukkhamidanti. evamatthappabhedaṃ imaṃ aḍḍhagāthaṃ vatvā  so paccekabuddho āha -- ``svāyaṃ yamidaṃ snehanvayaṃ sokādidukkhaṃ  pahoti, tameva snehaṃ anugatassa dukkhassa mūlaṃ khananto paccekabodhiṃ  adhigato''ti.</p>
              <p>[03] evaṃ ^a^M1.0175^ea^ vutte te amaccā āhaṃsu -- ``amhehi dāni, bhante, kiṃ  kattabba''nti? tato so āha -- ``tumhe vā aññataro vā imamhā  dukkhā muccitukāmo, so sabbopi ^b^ādīnavaṃ snehajaṃ pekkhamāno,  eko care khaggavisāṇakappo''^eb^ti. ettha ca yaṃ taṃ ``snehanvayaṃ  dukkhamidaṃ pahotī''ti vuttaṃ, tadeva sandhāya ``ādīnavaṃ snehajaṃ  pekkhamāno''ti idaṃ vuttanti veditabbaṃ. atha vā yathāvuttena  saṃsaggena `saṃsaggajātassa bhavati sneho, snehanvayaṃ dukkhamidaṃ  pahoti', evaṃ yathābhūtaṃ ādīnavaṃ snehajaṃ pekkhamāno ahamadhigatoti  evaṃ sambandhitvā catutthapādo pubbe vuttanayeneva snehavasena vuttoti  veditabbo. tato paraṃ sabbaṃ purimagāthāya vuttasadisamevāti. </p>
              <p>[06] saṃsaggagāthāvaṇṇanā niṭṭhitā. </p>
              <p>[03] 93^b^.^eb^ ^b^mitte suhajje^eb^ti kā uppatti? ayaṃ  paccekabodhisatto purimagāthāya vuttanayeneva uppajjitvā bārāṇasiyaṃ  rajjaṃ kārento paṭhamajjhānaṃ nibbattetvā ``kiṃ samaṇadhammo varo, rajjaṃ  vara''nti vīmaṃsitvā amaccānaṃ rajjaṃ niyyātetvā samaṇadhammaṃ akāsi.  amaccā ``dhammena samena karothā''ti vuttāpi lañjaṃ gahetvā  adhammena karonti. te lañjaṃ gahetvā sāmike ^a^V1.0165^ea^ parājayantā ekadā  aññataraṃ rājavallabhaṃ parājesuṃ. so rañño bhattakārakehi saddhiṃ  pavisitvā sabbaṃ ārocesi. rājā dutiyadivase sayaṃ vinicchayaṭṭhānaṃ  agamāsi. tato mahājanā -- ``amaccā, deva, sāmike asāmike  karontī''ti uccāsaddaṃ karontā mahāyuddhaṃ viya akaṃsu. atha rājā  vinicchayaṭṭhānā vuṭṭhāya pāsādaṃ abhiruhitvā samāpattiṃ appetuṃ nisinno.  tena saddena vikkhittacitto na sakkoti appetuṃ. so ``kiṃ me  rajjena, samaṇadhammo vara''nti rajjasukhaṃ pahāya puna samāpattiṃ  nibbattetvā pubbe vuttanayeneva vipassitvā paccekasambodhiṃ sacchākāsi.  kammaṭṭhānañca pucchito imaṃ gāthaṃ abhāsi.</p>
              <p>[03] tattha ^a^P0.0159^ea^ mettāyanavasena ^b^mittā^eb^.  suhadayabhāvena ^b^suhajjā^eb^. keci ekantahitakāmatāya mittāva  honti na suhajjā. keci gamanāgamanaṭṭhānanisajjāsamullāpādīsu,  hadayasukhajananena suhajjāva honti, na mittā. keci tadubhayavasena  suhajjā ceva mittā ca honti. te duvidhā agāriyā ^a^M1.0176^ea^ ca anagāriyā  ca. tattha agāriyā tividhā honti upakāro samānasukhadukkho  anukampakoti. anagāriyā visesena atthakkhāyino eva. te  catūhi aṅgehi samannāgatā honti. yathāha -- </p>
              <p>[02] ``catūhi kho, gahapatiputta, ṭhānehi upakāro mitto  suhado veditabbo. pamattaṃ rakkhati, pamattassa sāpateyyaṃ rakkhati,  bhītassa saraṇaṃ hoti, uppannesu kiccakaraṇīyesu taddiguṇaṃ bhogaṃ  anuppadeti'' (dī0 ni0 3.261).</p>
              <p>[03] tathā -- </p>
              <p>[02] ``catūhi kho, gahapatiputta, ṭhānehi samānasukhadukkho  mitto suhado veditabbo. guyhamassa ācikkhati, guyhamassa  parigūhati, āpadāsu na vijahati, jīvitaṃpissa atthāya pariccattaṃ  hoti'' (dī0 ni0 3.262).</p>
              <p>[03] tathā -- </p>
              <p>[02] ``catūhi kho, gahapatiputta, ṭhānehi anukampako mitto  suhado veditabbo. abhavenassa na nandati, bhavenassa nandati,  avaṇṇaṃ bhaṇamānaṃ nivāreti, vaṇṇaṃ bhaṇamānaṃ pasaṃsati'' (dī0 ni0  3.264).</p>
              <p>[03] tathā ^a^V1.0166^ea^ -- </p>
              <p>[02] ``catūhi kho, gahapatiputta, ṭhānehi atthakkhāyī mittā  suhado veditabbo. pāpā nivāreti, kalyāṇe niveseti, assutaṃ  sāveti, saggassa maggaṃ ācikkhatī''ti (dī0 ni0 3.263).</p>
              <p>[03] tesvidha agāriyā adhippetā, atthato pana sabbepi yujjanti.  te ^b^mitte suhajje anukampamāno^eb^ti anudayamāno, tesaṃ sukhaṃ  upasaṃharitukāmo dukkhaṃ apaharitukāmo ca.</p>
              <p>[03] ^b^hāpeti attha^eb^nti diṭṭhadhammikasamparāyikaparamatthavasena  tividhaṃ, tathā attatthaparatthaubhayatthavasenāpi tividhaṃ atthaṃ  laddhavināsanena aladdhānuppādanenāti dvidhāpi hāpeti vināseti.  ^b^paṭibaddhacitto^eb^ti ``ahaṃ imaṃ vinā na jīvāmi, esa me gati,  esa me parāyaṇa''nti evaṃ attānaṃ nīce ^a^M1.0177^ea^ ṭhāne ṭhapentopi paṭibaddhacitto  hoti. ``ime maṃ vinā na jīvanti, ahaṃ tesaṃ gati, ahaṃ tesaṃ  parāyaṇa''nti evaṃ attānaṃ ucce ṭhāne ṭhapentopi paṭibaddhacitto hoti.  idha pana evaṃ paṭibaddhacitto adhippeto. ^b^etaṃ bhaya^eb^nti etaṃ  atthahāpanabhayaṃ, attano samāpattihāniṃ sandhāyāha. ^b^santhave^eb^ti  tividho santhavo taṇhādiṭṭhimittasanthavavasena. tattha aṭṭhasatapabhedāpi  taṇhā taṇhāsanthavo, dvāsaṭṭhibhedāpi diṭṭhi diṭṭhisanthavo,  paṭibaddhacittatāya ^a^P0.0160^ea^ mittānukampanā mittasanthavo. tesu  so idha adhippeto. tena hissa samāpatti parihīnā. tenāha --  ``etaṃ bhayaṃ santhave pekkhamāno ahaṃ adhigato''ti. sesaṃ  vuttasadisamevāti. </p>
              <p>[06] mittasuhajjagāthāvaṇṇanā niṭṭhitā. </p>
              <p>[03] 94^b^.^eb^ ^b^vaṃso visālo^eb^ti kā uppatti? pubbe  kira kassapassa bhagavato sāsane tayo paccekabodhisattā pabbajitvā  vīsati vassasahassāni gatapaccāgatavattaṃ pūretvā devaloke uppannā.  tato cavitvā tesaṃ jeṭṭhako bārāṇasirājakule nibbatto, itare dve  paccantarājakulesu. te ubhopi kammaṭṭhānaṃ uggahetvā rajjaṃ pahāya  pabbajitvā anukkamena paccekabuddhā hutvā nandamūlakapabbhāre vasantā  ekadivasaṃ samāpattito vuṭṭhāya ``mayaṃ kiṃ kammaṃ katvā imaṃ  lokuttarasukhaṃ anuppattā''ti āvajjetvā paccavekkhamānā kassapabuddhakāle  attano attano cariyaṃ addasaṃsu. tato ``tatiyo kuhi''nti  āvajjentā bārāṇasirajjaṃ kārentaṃ disvā ^a^V1.0167^ea^ tassa guṇe saritvā ``so  pakatiyāva appicchatādiguṇasamannāgato hoti, amhākaṃyeva ovādako  vattā vacanakkhamo pāpagarahī, handa, naṃ ārammaṇaṃ dassetvā  ārocemā''ti okāsaṃ gavesantā taṃ ekadivasaṃ sabbālaṅkāravibhūsitaṃ  uyyānaṃ gacchantaṃ disvā ākāsenāgantvā uyyānadvāre veḷugumbamūle  aṭṭhaṃsu. mahājano atitto rājadassanena rājānaṃ ulloketi. tato  rājā ``atthi nu kho koci mama dassane byāpāraṃ na karotī''ti  olokento paccekabuddhe addakkhi. saha dassaneneva cassa tesu  sineho uppajji. so hatthikkhandhā oruyha santena ācārena  upasaṅkamitvā ``bhante, kiṃ nāma tumhe''ti pucchi. te ``mayaṃ,  mahārāja, asajjamānā nāmā''ti āhaṃsu ^a^M1.0178^ea^. ``bhante, asajjamānāti  etassa ko attho''ti? ``alagganattho, mahārājā''ti. tato  veḷugumbaṃ dassetvā āhaṃsu -- ``seyyathāpi, mahārāja, imaṃ veḷugumbaṃ  sabbaso mūlakhandhasākhānusākhāhi saṃsibbitvā ṭhitaṃ asihattho  puriso mūle chetvā āviñchanto na sakkuṇeyya uddharituṃ, evameva tvaṃ  anto ca bahi ca jaṭāya jaṭito āsattavisatto tattha vilaggo.  seyyathāpi vā panassa vemajjhagatopi ayaṃ vaṃsakaḷīro  asañjātasākhattā kenaci alaggova ṭhito, sakkā ca pana agge vā  mūle vā chetvā uddharituṃ, evameva mayaṃ katthaci asajjamānā sabbā  disā gacchāmā''ti tāvadeva catutthajjhānaṃ ^a^P0.0161^ea^  samāpajjitvā passato eva rañño ākāsena nandamūlakapabbhāraṃ agamaṃsu.  tato rājā cintesi -- ``kadā nu kho ahampi evaṃ asajjamāno  bhaveyya''nti tattheva ṭhito vipassanto paccekabodhiṃ sacchākāsi.  purimanayeneva kammaṭṭhānaṃ pucchito imaṃ gāthaṃ abhāsi.</p>
              <p>[03] tattha ^b^vaṃso^eb^ti veḷu. ^b^visālo^eb^ti vitthiṇṇo.  ^b^va^eb^-kāro avadhāraṇattho, ^b^eva^eb^-kāro vā ayaṃ, sandhivasena  ettha ^b^e^eb^-kāro naṭṭhā. tassa parapadena sambandho. taṃ pacchā  yojessāma. ^b^yathā^eb^ti paṭibhāge. ^b^visatto^eb^ti laggo  jaṭito saṃsibbito. ^b^puttesu dāresu cā^eb^ti puttadhītubhariyāsu.  ^b^yā apekkhā^eb^ti yā taṇhā yo sineho. ^b^vaṃsakkaḷīrova  asajjamāno^eb^ti vaṃsakaḷīro viya alaggamāno. kiṃ vuttaṃ hoti?  yathā vaṃso visālo visatto eva hoti, puttesu dāresu ca yā  apekkhā, sāpi evaṃ tāni vatthūni, saṃsibbitvā ṭhitattā visattā eva.  svāhaṃ tāya apekkhāya apekkhavā visālo vaṃso viya visattoti  evaṃ apekkhāya ādīnavaṃ disvā taṃ apekkhaṃ maggañāṇena chindanto  ayaṃ vaṃsakaḷīrova rūpādīsu vā lābhādīsu vā kāmabhavādīsu vā  diṭṭhādīsu vā taṇhāmānadiṭṭhivasena asajjamāno paccekabodhiṃ  adhigatoti. sesaṃ purimanayeneva veditabbaṃ. </p>
              <p>[06] vaṃsakkaḷīragāthāvaṇṇanā niṭṭhitā. </p>
              <p>[03] 95^b^.^eb^ ^b^migo^eb^ ^a^V1.0168^ea^ ^b^araññamhī^eb^ti kā uppatti? eko  kira bhikkhu kassapassa bhagavato sāsane yogāvacaro kālaṃ katvā  bārāṇasiyaṃ seṭṭhikule uppanno ^a^M1.0179^ea^ aḍḍhe mahaddhane mahābhoge. so subhago  ahosi, tato paradāriko hutvā kālaṅkato niraye nibbatto tattha  paccitvā pakkāvasesena seṭṭhibhariyāya kucchimhi itthī hutvā paṭisandhiṃ  gaṇhi. nirayato āgatānaṃ sattānaṃ gattāni uṇhāni honti. tena  seṭṭhibhariyā ḍayhamānena udarena kicchena kasirena taṃ gabbhaṃ dhāretvā  kālena dārikaṃ vijāyi. sā jātadivasato pabhuti mātāpitūnaṃ  sesabandhuparijanānañca dessā ahosi. vayappattā ca yamhi kule  dinnā, tatthāpi sāmikasassusasurānaṃ dessāva ahosi appiyā  amanāpā. atha nakkhatte ghosite seṭṭhiputto tāya saddhiṃ kīḷituṃ  anicchanto vesiṃ ānetvā kīḷati. sā taṃ dāsīnaṃ santikā sutvā  seṭṭhiputtaṃ upasaṅkamitvā nānappakārehi anunayitvā ca āha --  ``ayyaputta, itthī nāma sacepi dasannaṃ rājūnaṃ kaniṭṭhā hoti,  cakkavattino vā dhītā, tathāpi sāmikassa pesanakarā hoti.  sāmike anālapante sūle āropitā viya dukkhaṃ paṭisaṃvedeti. sace  ahaṃ anuggahārahā ^a^P0.0162^ea^ anuggahetabbā, no ce,  vissajjetabbā. attano ñātikulaṃ gamissāmī''ti. seṭṭhiputto --  ``hotu, bhadde, mā soci kīḷanasajjā hohi, nakkhattaṃ  kīḷissāmā''ti āha. seṭṭhidhītā tāvattakena sallāpamattena  ussāhajātā ``sve nakkhattaṃ kīḷissāmī''ti bahuṃ khajjabhojjaṃ  paṭiyādeti. seṭṭhiputto dutiyadivase anārocetvāva kīḷanaṭṭhānaṃ gato.  sā ``idāni pesessati, idāni pesessatī''ti maggaṃ olokentī  nisinnā ussūraṃ disvā manusse pesesi. te paccāgantvā ``seṭṭhiputto  gato''ti ārocesuṃ. sā taṃ sabbaṃ paṭiyāditaṃ ādāya yānaṃ  abhiruhitvā uyyānaṃ gantuṃ āraddhā.</p>
              <p>[03] atha nandamūlakapabbhāre paccekasambuddho sattame divase nirodhā  vuṭṭhāya nāgalatādantakaṭṭhaṃ khāditvā anotattadahe mukhaṃ dhovitvā  ``kattha ajja bhikkhaṃ carissāmā''ti āvajjento taṃ seṭṭhidhītaraṃ  disvā ``mayi imissā saddhākāraṃ kāretvā taṃ kammaṃ parikkhayaṃ  gamissatī''ti ñatvā pabbhārasamīpe saṭṭhiyojanamanosilātale ṭhatvā  pattacīvaramādāya abhiññāpādakaṃ jhānaṃ samāpajjitvā ākāsenāgantvā  tassā paṭipathe oruyha bārāṇasiṃ abhimukho agamāsi. taṃ disvāva  dāsiyo seṭṭhidhītāya ^a^M1.0180^ea^ ārocesuṃ. sā yānā oruyha sakkaccaṃ vanditvā  pattaṃ sabbarasasampannena khādanīyena bhojanīyena pūretvā padumapupphena  paṭicchādetvā heṭṭhāpi padumapupphaṃ katvā pupphakalāpaṃ hatthena gahetvā  paccekabuddhassa hatthe pattaṃ datvā vanditvā pupphakalāpahatthā patthanaṃ  akāsi -- ``bhante, yathā idaṃ pupphaṃ, evāhaṃ yattha yattha upapajjāmi,  tattha tattha mahājanassa piyā bhaveyyaṃ manāpā''ti. evaṃ patthetvā  dutiyampi patthesi -- ``bhante, dukkho gabbhavāso ^a^V1.0169^ea^, taṃ anupagamma  padumapupphe eva paṭisandhi bhaveyyā''ti. tatiyampi patthesi --  ``bhante, jeguccho mātugāmo, cakkavattidhītāpi paravasaṃ gacchati.  tasmā ahaṃ itthibhāvaṃ anupagamma puriso bhaveyya''nti. catutthampi  patthesi -- ``bhante, imaṃ saṃsāradukkhaṃ atikkamma pariyosāne tumhehi  pattaṃ amataṃ pāpuṇeyya''nti. evaṃ caturo paṇidhī katvā taṃ  padumapupphakalāpaṃ pūjetvā pañcapatiṭṭhitena vanditvā ``pupphasadiso eva  me gandho ceva vaṇṇo ca hotū''ti imaṃ pañcamaṃ paṇidhiṃ akāsi.</p>
              <p>[03] tato paccekabuddho pattañca pupphakalāpañca gahetvā ākāse ṭhatvā  -- </p>
              <p>[21] ``icchitaṃ patthitaṃ tuyhaṃ, khippameva samijjhatu. </p>
              <p>[22] sabbe pūrentu saṅkappā, cando pannaraso yathā''ti.. -- </p>
              <p>[25] imāya ^a^P0.0163^ea^ gāthāya seṭṭhidhītāya anumodanaṃ  katvā ``seṭṭhidhītā maṃ gacchantaṃ passatū''ti adhiṭṭhahitvā ākāsena  nandamūlakapabbhāraṃ agamāsi. seṭṭhidhītāya taṃ passantiyā mahatī  pīti uppajji. bhavantare kataṃ akusalaṃ kammaṃ anokāsatāya  parikkhīṇaṃ ciñcambiladhotatambalohabhājanamiva suddhā jātā.  tāvadevassā patikule ñātikule ca sabbo jano tuṭṭho. ``kiṃ  karomā''ti piyavacanāni ca paṇṇākārāni ca pesesi. sāmikopi  manusse pesesi -- ``seṭṭhidhītaraṃ sīghaṃ ānetha, ahaṃ vissaritvā  uyyānaṃ āgato''ti. tato pabhuti ca naṃ ure vilittacandanaṃ viya  āmuttamuttāhāraṃ viya pupphamālā viya ca piyāyanto parihari. sā  tattha yāvatāyukaṃ issariyabhogayuttasukhaṃ anubhavitvā kālaṃ katvā  purisabhāvena devaloke padumapupphe uppajji. so devaputto gacchantopi  padumapupphagabbhe eva gacchati, tiṭṭhantopi nisīdantopi sayantopi  padumapupphagabbheyeva sayati. ``mahāpadumadevaputto''ti ca naṃ vohariṃsu.  evaṃ ^a^M1.0181^ea^ so tena iddhānubhāvena anulomapaṭilomaṃ cha devaloke eva  saṃsarati.</p>
              <p>[03] tena ca samayena bārāṇasirañño vīsati itthisahassāni  honti. tāsu ekāpi puttaṃ na labhati. amaccā rājānaṃ viññāpesuṃ  -- ``deva, kulavaṃsānupālako putto icchitabbo, atraje avijjamāne  khettajopi kulavaṃsadharo hotī''ti. atha rājā ``ṭhapetvā mahesiṃ  avasesā itthiyo sattāhaṃ dhammanāṭakaṃ karothā''ti yathākāmaṃ bahi  carāpesi, tathāpi puttaṃ nālattha. puna amaccā āhaṃsu --  ``mahārāja, mahesī nāma puññena ca paññāya ca sabbaitthīnaṃ aggā,  appeva nāma devo mahesiyā kucchimhi puttaṃ labheyyā''ti. rājā  mahesiyā ^a^V1.0170^ea^ etamatthaṃ ārocesi. sā āha -- ``mahārāja, yā itthī  sīlavatī saccavādinī, sā puttaṃ labheyya, hirottapparahitāya kuto  putto''ti pāsādaṃ abhiruhitvā pañca sīlāni samādiyitvā punappunaṃ  āvajjesi, sīlavatiyā rājadhītāya pañca sīlāni āvajjentiyā  puttapatthanācitte uppannamatte sakkassa āsanaṃ saṃkampi.</p>
              <p>[03] atha sakko āvajjento etamatthaṃ viditvā -- ``sīlavatiyā  rājadhītāya puttavaraṃ demī''ti ākāsenāgantvā deviyā sammukhe ṭhito  ``kiṃ varesi, devī''ti? ``puttaṃ, mahārājā''ti. ``dammi te,  devi, puttaṃ, mā cintayī''ti vatvā devalokaṃ gantvā ``atthi nu kho  ettha khīṇāyuko''ti āvajjento ``ayaṃ mahāpadumo uparidevalokaṃ  gantukāmo ca bhavissatī''ti ñatvā tassa vimānaṃ gantvā ``tāta  mahāpaduma, manussalokaṃ gacchāhī''ti yāci. so ``mā evaṃ,  mahārāja, bhaṇa, jegucchito manussaloko''ti ^a^P0.0164^ea^.  ``tāta, tvaṃ manussaloke puññaṃ katvā idhūpapanno, tattheva ṭhatvā  pāramiyo pūretabbā, gaccha, tātā''ti. ``dukkho, mahārāja,  gabbhavāso, na sakkomi tattha vasitu''nti. ``tāta, te gabbhavāso  natthi, tathā hi tvaṃ kammamakāsi, yathā padumagabbheyeva  nibbattissasi, gaccha, tātā''ti punappunaṃ vuccamāno adhivāsesi.</p>
              <p>[03] so devalokā cavitvā bārāṇasirañño uyyāne  silāpaṭṭapokkharaṇiyaṃ padumagabbhe nibbatto. tañca rattiṃ paccūsasamaye  mahesī supinantena ^a^M1.0182^ea^ vīsatītthisahassaparivutā uyyānaṃ gantvā  silāpaṭṭapokkharaṇiyaṃ padumagabbhe puttaṃ laddhā viya ahosi. sā  pabhātāya rattiyā sīlāni rakkhamānā tattha gantvā ekaṃ padumapupphaṃ  addasa, taṃ neva tīre hoti na gambhīre. saha dassaneneva cassā tattha  puttasineho uppajji. sā sayaṃ eva otaritvā taṃ pupphaṃ aggahesi,  pupphe gahitamatteyeva pattāni vikasiṃsu. tattha suvaṇṇapaṭimaṃ viya  dārakaṃ addasa, disvāva ``putto me laddho''ti saddaṃ nicchāresi.  mahājano sādhukārasahassāni pavattesi. rañño ca pesesi. rājā  sutvā ``kattha laddho''ti pucchitvā laddhokāsaṃ sutvā ``uyyānañca  pokkharaṇiyaṃ padumañca amhākaṃyeva, tasmā amhākaṃ khette jātattā  khettajo nāmāyaṃ putto''ti vatvā nagaraṃ pavesetvā vīsatisahassaitthiyo  dhātikiccaṃ kāresi. yā yā kumārassa ruciṃ ñatvā patthitaṃ patthitaṃ  khādanīyaṃ khādāpeti, sā sā sahassaṃ labhati. sakalabārāṇasī  calitā, sabbo jano kumārassa paṇṇākārasahassāni pesesi.  kumāro taṃ taṃ atinetvā ``imaṃ khāda, imaṃ bhuñjā''ti vuccamāno  bhojanena ubbāḷho ukkaṇṭhito hutvā gopuradvāraṃ gantvā lākhāguḷakena  kīḷati.</p>
              <p>[03] tadā ^a^V1.0171^ea^ aññataro paccekabuddho bārāṇasiṃ nissāya isipatane  vasati. so kālasseva vuṭṭhāya  senāsanavattasarīraparikammamanasikārādīni sabbakiccāni katvā  paṭisallānā vuṭṭhito ``ajja kattha bhikkhaṃ gahessāmī''ti āvajjento  kumārassa sampattiṃ disvā ``esa pubbe kiṃ kammaṃ karī''ti  vīmaṃsanto ``mādisassa piṇḍapātaṃ datvā catasso patthanā patthesi,  tattha tisso siddhā, ekā tāva na sijjhati, tassa upāyena  ārammaṇaṃ dassemī''ti bhikkhācāravasena kumārassa santikaṃ agamāsi.  kumāro taṃ disvā ``samaṇa, mā idha āgacchi, ime hi tampi  `imaṃ khāda, imaṃ bhuñjā'ti vadeyyu''nti āha. so ekavacaneneva  tato nivattitvā attano senāsanaṃ agamāsi. kumāro parijanaṃ āha  -- ``ayaṃ samaṇo mayā vuttamattova nivatto, kuddho nu kho mamā''ti.  so tehi ``pabbajitā nāma na kodhaparāyaṇā honti, parena  pasannamanena yaṃ dinnaṃ, tena yāpentī''ti vuccamānepi ^a^P0.0165^ea^  ``duṭṭho evarūpo nāma ^a^M1.0183^ea^ samaṇo, khamāpessāmi na''nti mātāpitūnaṃ  ārocetvā hatthiṃ abhiruhitvā mahatā rājānubhāvena isipatanaṃ gantvā  migayūthaṃ disvā pucchi -- ``kinnāmete''ti? ``ete, sāmi, migā  nāmā''ti. ``etesaṃ `imaṃ khādatha, imaṃ bhuñjatha, imaṃ sāyathā'ti  vatvā paṭijaggantā atthī''ti? ``natthi, sāmi, yattha tiṇodakaṃ  sulabhaṃ tattha vasantī''ti.</p>
              <p>[03] kumāro ``yathā ime arakkhiyamānāva yattha icchanti, tattha  vasanti, kadā nu kho ahampi evaṃ vaseyya''nti etaṃ ārammaṇaṃ  aggahesi. paccekabuddhopi tassa āgamanaṃ ñatvā senāsanamaggañca  caṅkamanañca sammajjitvā maṭṭhaṃ katvā ekadvattikkhattuṃ caṅkamitvā  padanikkhepaṃ dassetvā divāvihārokāsañca paṇṇasālañca sammajjitvā  maṭṭhaṃ katvā pavisanapadanikkhepaṃ dassetvā nikkhamanapadanikkhepaṃ  adassetvā aññatra agamāsi. kumāro tattha gantvā taṃ padesaṃ  sammajjitvā maṭṭhakataṃ disvā ``vasati maññe ettha so paccekabuddho''ti  parijanena bhāsitaṃ sutvā āha -- ``pātopi so samaṇo dussati,  idāni hatthiassādīhi attano okāsaṃ akkantaṃ disvā suṭṭhutaraṃ  dusseyya, idheva tumhe tiṭṭhathā''ti hatthikkhandhā oruyha ekakova  senāsanaṃ paviṭṭho vattasīsena susammaṭṭhokāse padanikkhepaṃ disvā ``so  dānāyaṃ samaṇo ettha caṅkamanto na vaṇijjādikammaṃ cintesi, addhāyaṃ  attano hitameva cintesi maññe''ti pasannamānaso caṅkamaṃ abhiruhitvā  dūrīkataputhuvitakko gantvā pāsāṇaphalake nisīditvā sañjātaekaggo  hutvā paṇṇasālaṃ pavisitvā vipassanto paccekabodhiñāṇaṃ adhigantvā  purimanayeneva purohitena kammaṭṭhānaṃ pucchito gaganatale nisinno imaṃ  gāthamabhāsi.</p>
              <p>[03] tattha ^b^migo^eb^ti dve migā -- eṇīmigo ca pasadamigo ca.  apica sabbesaṃ āraññikānaṃ ^a^V1.0172^ea^ catuppadānaṃ etaṃ adhivacanaṃ. idha pana  pasadamigo adhippetoti vadanti. ^b^araññamhī^eb^ti gāmañca  gāmūpacārañca ṭhapetvā avasesaṃ araññaṃ, idha pana uyyānaṃ adhippetaṃ,  tasmā ``uyyānamhī''ti vuttaṃ hoti. ^b^yathā^eb^ti paṭibhāge.  ^b^abaddho^eb^ti rajjubandhanādīhi abaddho, etena vissatthacariyaṃ  dīpeti. ^b^yenicchakaṃ gacchati vocarāyā^eb^ti yena yena  disābhāgena gantumicchati, tena ^a^P0.0166^ea^ tena disābhāgena  gocarāya gacchati. vuttampi cetaṃ bhagavatā -- </p>
              <p>[02] ``seyyathāpi ^a^M1.0184^ea^, bhikkhave, āraññako migo araññe  pavane caramāno vissattho gacchati, vissattho tiṭṭhati, vissattho  nisīdati, vissattho seyyaṃ kappeti. taṃ kissa hetu?  anāpāthagato, bhikkhave, luddassa, evameva kho, bhikkhave, bhikkhu  vivicceva kāmehi...pe0... paṭhamaṃ jhānaṃ upasampajja viharati. ayaṃ  vuccati, bhikkhave, bhikkhu antamakāsi māraṃ apadaṃ, vadhitvā  māracakkhuṃ adassanaṃ gato pāpimato''ti (ma0 ni0 1.287;  cūḷani0 khaggavisāṇasuttaniddesa 125) vitthāro.</p>
              <p>[03] ^b^serita^eb^nti sacchandavuttitaṃ aparāyattataṃ vā, idaṃ vuttaṃ hoti  -- yathā migo araññamhi abaddho yenicchakaṃ gacchati gocarāya, tathā  kadā nu kho ahampi taṇhābandhanaṃ chinditvā evaṃ gaccheyyanti.  ^b^viññū^eb^ paṇḍito naro seritaṃ pekkhamāno eko careti. </p>
              <p>[06] migoaraññagāthāvaṇṇanā niṭṭhitā. </p>
              <p>[03] 96^b^.^eb^ ^b^āmantanā hotī^eb^ti kā uppatti?  bārāṇasirañño kira mahāupaṭṭhānasamaye amaccā upasaṅkamiṃsu. tesu  eko amacco ``deva, sotabbaṃ atthī''ti ekamantaṃ gamanaṃ yāci.  so uṭṭhāyāsanā agamāsi. puna eko mahāupaṭṭhāne nisinnaṃ yāci,  eko hatthikkhandhe nisinnaṃ, eko assapiṭṭhiyaṃ nisinnaṃ, eko  suvaṇṇarathe nisinnaṃ, eko sivikāya nisīditvā uyyānaṃ gacchantaṃ  yāci. rājā tato orohitvā agamāsi. aparo janapadacārikaṃ  gacchantaṃ yāci, tassapi vacanaṃ sutvā hatthikkhandhato oruyha ekamantaṃ  agamāsi. evaṃ so tehi nibbinno hutvā pabbaji. amaccā  issariyena vaḍḍhanti. tesu eko gantvā rājānaṃ āha -- ``asukaṃ  nāma, mahārāja, janapadaṃ mayhaṃ dehī''ti. rājā taṃ ``itthannāmo  bhuñjatī''ti bhaṇati. so rañño vacanaṃ anādiyitvā ``gacchāmahaṃ taṃ  janapadaṃ gahetvā bhuñjāmī''ti tattha gantvā kalahaṃ katvā puna ubhopi  rañño santikaṃ āgantvā aññamaññassa ^a^V1.0173^ea^ dosaṃ ārocenti. rājā  ``na sakkā ime tosetu''nti tesaṃ lobhe ādīnavaṃ disvā vipassanto  paccekabodhiṃ sacchākāsi. so purimanayena imaṃ udānaṃ abhāsi.</p>
              <p>[03] tassattho ^a^M1.0185^ea^ -- sahāyamajjhe ṭhitassa divāseyyasaṅkhāte  ^b^vāse^eb^ ca, mahāupaṭṭhānasaṅkhāte ^b^ṭhāne^eb^ ca,  uyyānagamanasaṅkhāte ^b^gamane^eb^ ca, janapadacārikasaṅkhātāya  ^b^cārikāya^eb^ ca, ``idaṃ me suṇa, idaṃ me dehī''tiādinā nayena  tathā tathā āmantanā hoti, tasmā ahaṃ tattha nibbijjitvā yāyaṃ  ariyajanasevitā anekānisaṃsā ekantasukhā, evaṃ santepi ^a^P0.0167^ea^  lobhābhibhūtehi sabbakāpurisehi anabhipatthitā pabbajjā, taṃ  ^b^anabhijjhitaṃ^eb^ paresaṃ avasavattanena bhabbapuggalavasena ^b^seritañca  pekkhamāno^eb^ vipassanaṃ ārabhitvā anukkamena paccekabodhiṃ  adhigatosmi. sesaṃ vuttanayamevāti. </p>
              <p>[06] āmantanāgāthāvaṇṇanā niṭṭhitā. </p>
              <p>[03] 97^b^.^eb^ ^b^khiḍḍāratī^eb^ti kā uppatti? bārāṇasiyaṃ  kira ekaputtakabrahmadatto nāma rājā ahosi. so tassa ekaputtako  piyo ahosi manāpo pāṇasamo, rājā sabbairiyāpathesu puttakaṃ  gahetvāva vattati. so ekadivasaṃ uyyānaṃ gacchanto taṃ ṭhapetvā gato.  kumāropi taṃ divasaṃyeva uppannena byādhinā mato. amaccā  ``puttasinehena rañño hadayampi phaleyyā''ti anārocetvāva naṃ jhāpesuṃ.  rājā uyyāne surāmadena matto puttaṃ neva sarati, tathā  dutiyadivasepi nhānabhojanavelāsu. atha bhuttāvī nisinno saritvā  ``puttaṃ me ānethā''ti āha. tassa anurūpena vidhānena taṃ pavattiṃ  ārocesuṃ. tato sokābhibhūto nisinno evaṃ yoniso manasākāsi  -- ``imasmiṃ sati idaṃ hoti, imassuppādā idaṃ uppajjatī''ti.  evaṃ anukkamena anulomapaṭilomaṃ paṭiccasamuppādaṃ sammasanto  paccekasambodhiṃ sacchākāsi. sesaṃ saṃsaggagāthāvaṇṇanāyaṃ  vuttasadisameva ṭhapetvā gāthāyatthavaṇṇanaṃ.</p>
              <p>[03] atthavaṇṇanā pana -- ^b^khiḍḍā^eb^ti kīḷanā. sā duvidhā  hoti kāyikā ca vācasikā ca. tattha kāyikā nāma hatthīhipi  kīḷanti, assehipi rathehipi dhanūhipi tharūhipīti evamādi.  vācasikā nāma gītaṃ silokabhaṇanaṃ mukhabheriālambarabherīti evamādi.  ^b^ratī^eb^ti pañcakāmaguṇarati. ^b^vipula^eb^nti yāva aṭṭhimiñjaṃ  ahacca ṭhānena sakalattabhāvabyāpakaṃ. sesaṃ pākaṭameva ^a^M1.0186^ea^.   anusandhiyojanāpi cettha saṃsaggagāthāya vuttanayeneva veditabbā, tato  parañca sabbaṃ. </p>
              <p>[06] khiḍḍāratigāthāvaṇṇanā niṭṭhitā. </p>
              <p>[03] 98^b^.^eb^ ^b^cātuddiso^eb^ti ^a^V1.0174^ea^ kā uppatti? pubbe kira  kassapassa bhagavato sāsane pañca paccekabodhisattā pabbajitvā vīsati  vassasahassāni gatapaccāgatavattaṃ pūretvā devaloke nibbattā. tato  cavitvā tesaṃ jeṭṭhako bārāṇasirājā ahosi, sesā pākatikarājāno.  te cattāropi kammaṭṭhānaṃ uggaṇhitvā rajjaṃ pahāya pabbajitvā  anukkamena ^a^P0.0168^ea^ paccekabuddhā hutvā nandamūlakapabbhāre vasantā  ekadivasaṃ samāpattito vuṭṭhāya vaṃsakkaḷīragāthāyaṃ vuttanayeneva attano  kammañca sahāyañca āvajjetvā ñatvā bārāṇasirañño upāyena  ārammaṇaṃ dassetuṃ okāsaṃ gavesanti. so ca rājā tikkhattuṃ  rattiyā ubbijjati, bhīto vissaraṃ karoti, mahātale dhāvati.  purohitena kālasseva vuṭṭhāya sukhaseyyaṃ pucchitopi ``kuto me,  ācariya, sukha''nti sabbaṃ taṃ pavattiṃ ārocesi. purohitopi  ``ayaṃ rogo na sakkā yena kenaci uddhaṃ virecanādinā bhesajjakammena  vinetuṃ, mayhaṃ pana khādanūpāyo uppanno''ti cintetvā  ``rajjahānijīvitantarāyādīnaṃ pubbanimittaṃ etaṃ, mahārājā''ti  rājānaṃ suṭṭhutaraṃ ubbejetvā ``tassa vūpasamanatthaṃ ettake ca ettake ca  hatthiassarathādayo hiraññasuvaṇṇañca dakkhiṇaṃ datvā yañño  yajitabbo''ti yaññayajane samādapesi.</p>
              <p>[03] tato paccekabuddhā anekāni pāṇasahassāni yaññatthāya  sampiṇḍiyamānāni disvā ``etasmiṃ kamme kate dubbodhaneyyo  bhavissati, handa naṃ paṭikacceva gantvā pekkhāmā''ti vaṃsakkaḷīragāthāyaṃ  vuttanayena āgantvā piṇḍāya caramānā rājaṅgaṇe paṭipāṭiyā agamaṃsu.  rājā sīhapañjare ṭhito rājaṅgaṇaṃ olokayamāno te addakkhi, saha  dassaneneva cassa sineho uppajji. tato te pakkosāpetvā ākāsatale  paññattāsane nisīdāpetvā sakkaccaṃ bhojetvā katabhattakicce ``ke  tumhe''ti pucchi. ``mayaṃ, mahārāja, cātuddisā nāmā''ti.  ``bhante, cātuddisāti imassa ko attho''ti? ``catūsu disāsu  katthaci ^a^M1.0187^ea^ kutoci bhayaṃ vā cittutrāso vā amhākaṃ natthi,  mahārājā''ti. ``bhante, tumhākaṃ taṃ bhayaṃ kiṃ kāraṇā na hotī''ti?  ``mayaṃ, mahārāja, mettaṃ bhāvema, karuṇaṃ bhāvema, muditaṃ bhāvema,  upekkhaṃ bhāvema. tena no taṃ bhayaṃ na hotī''ti vatvā uṭṭhāyāsanā  attano vasanaṭṭhānaṃ agamaṃsu.</p>
              <p>[03] tato rājā cintesi -- ``ime samaṇā `mettādibhāvanāya bhayaṃ  na hotī'ti bhaṇanti, brāhmaṇā pana anekasahassapāṇavadhaṃ vaṇṇayanti,  kesaṃ nu kho vacanaṃ sacca''nti? athassa etadahosi -- ``samaṇā  suddhena asuddhaṃ dhovanti, brāhmaṇā pana asuddhena asuddhaṃ. na sakkā  kho pana asuddhena asuddhaṃ dhovituṃ, pabbajitānaṃ eva vacanaṃ sacca''nti.  so ``sabbe sattā sukhitā hontū''tiādinā nayena mettādayo  cattāropi brahmavihāre bhāvetvā hitapharaṇena cittena ^a^V1.0175^ea^ amacce āṇāpesi  -- ``sabbe pāṇe muñcatha, sītāni pānīyāni pivantu, haritāni  tiṇāni khādantu, sīto ca vāto tesaṃ upavāyatū''ti ^a^P0.0169^ea^.  te tathā akaṃsu.</p>
              <p>[03] tato rājā ``kalyāṇamittānaṃ vacanena pāpakammato  muttomhī''ti tattheva nisinno vipassitvā paccekabodhiṃ sacchākāsi.  amaccehi ca bhojanavelāyaṃ ``bhuñja, mahārāja, kālo''ti vutte ``nāhaṃ  rājā''ti purimanayeneva sabbaṃ vatvā imaṃ udānabyākaraṇagāthaṃ abhāsi.</p>
              <p>[03] tattha ^b^cātuddiso^eb^ti catūsu disāsu yathāsukhavihārī,  ``ekaṃ disaṃ pharitvā viharatī''tiādinā vā nayena  brahmavihārabhāvanāya pharitā catasso disā assa santīti cātuddiso.  tāsu catūsu disāsu katthaci satte vā saṅkhāre vā bhayena na  paṭihanatīti ^b^appaṭigho. santussamāno^eb^ti dvādasavidhassa  santosassa vasena santussako ca. ^b^itarītarenā^eb^ti uccāvacena  paccayena. ^b^parissayānaṃ sahitā achambhī^eb^ti ettha parissayanti  kāyacittāni, parihāpenti vā tesaṃ sampattiṃ, tāni vā paṭicca  sayantīti parissayā, bāhirānaṃ sīhabyagghādīnaṃ abbhantarānañca  kāmacchandādīnaṃ kāyacittupaddavānaṃ etaṃ adhivacanaṃ. te parissaye  adhivāsanakhantiyā ca vīriyādīhi dhammehi ca sahatīti parissayānaṃ  sahitā. thaddhabhāvakarabhayābhāvena achambhī. kiṃ vuttaṃ hoti? yathā  te cattāro samaṇā, evaṃ itarītarena paccayena santussamāno ettha  paṭipattipadaṭṭhāne santose ṭhito catūsu disāsu mettādibhāvanāya  cātuddiso, sattasaṅkhāresu ^a^M1.0188^ea^ paṭihananabhayābhāvena appaṭigho ca hoti.  so cātuddisattā vuttappakārānaṃ parissayānaṃ sahitā, appaṭighattā  achambhī ca hotīti evaṃ paṭipattiguṇaṃ disvā yoniso paṭipajjitvā  paccekabodhiṃ adhigatomhīti. atha vā te samaṇā viya santussamāno  itarītarena vuttanayena cātuddiso hotīti ñatvā evaṃ cātuddisabhāvaṃ  patthayanto yoniso paṭipajjitvā adhigatomhi. tasmā aññopi  īdisaṃ ṭhānaṃ patthayanto cātuddisatāya parissayānaṃ sahitā  appaṭighatāya ca achambhī hutvā eko care khaggavisāṇakappoti.  sesaṃ vuttanayamevāti. </p>
              <p>[06] cātuddisagāthāvaṇṇanā niṭṭhitā. </p>
              <p>[03] 99^b^.^eb^ ^b^dussaṅgahā^eb^ti kā uppatti?  bārāṇasirañño kira aggamahesī kālamakāsi. tato vītivattesu  sokadivasesu ekadivasaṃ amaccā ``rājūnaṃ nāma tesu tesu kiccesu  aggamahesī ^a^V1.0176^ea^ avassaṃ icchitabbā, sādhu devo aññampi deviṃ ānetū''ti  yāciṃsu. rājā ``tena hi, bhaṇe, jānāthā''ti āha. te  pariyesantā sāmantarajje rājā mato ^a^P0.0170^ea^, tassa devī  rajjaṃ anusāsati, sā ca gabbhinī ahosi, amaccā ``ayaṃ rañño  anurūpā''ti ñatvā taṃ yāciṃsu. sā ``gabbhinī nāma manussānaṃ  amanāpā hoti. sace āgametha, yāva vijāyāmi, evaṃ sādhu. no  ce, aññaṃ pariyesathā''ti āha. te raññopi etamatthaṃ ārocesuṃ.  rājā ``gabbhinīpi hotu, ānethā''ti āha. te ānesuṃ. rājā taṃ  abhisiñcitvā sabbaṃ mahesiyā bhogaṃ adāsi, tassā parijanānañca  nānāvidhehi paṇṇākārehi saṅgaṇhāti. sā kālena puttaṃ vijāyi.  rājā taṃ attano puttaṃ viya sabbiriyāpathesu aṅke ca ure ca katvā  viharati. tadā deviyā parijanā cintesuṃ -- ``rājā ativiya  saṅgaṇhāti, kumāre ativissāsaṃ karoti, handa, naṃ  paribhindissāmā''ti.</p>
              <p>[03] tato kumāraṃ āhaṃsu -- ``tvaṃ, tāta, amhākaṃ rañño putto, na  imassa rañño putto. mā ettha vissāsaṃ āpajjī''ti. atha  kumāro ``ehi puttā''ti raññā vuccamānopi hatthena  ākaḍḍhiyamānopi pubbe ^a^M1.0189^ea^ viya rājānaṃ na allīyati. rājā ``kiṃ  kāraṇa''nti vīmaṃsanto taṃ pavattiṃ ñatvā ``ete mayā saṅgahitāpi  paṭikkūlavuttino evā''ti nibbijjitvā rajjaṃ pahāya pabbajito.  ``rājā pabbajito''ti amaccaparijanāpi bahū pabbajiṃsu.  saparijano rājā pabbajitopi manussā paṇīte paccaye upanenti, rājā  paṇīte paccaye yathāvuḍḍhaṃ dāpesi. tattha ye sundaraṃ labhanti, te  tussanti. itare ujjhāyanti ``mayaṃ pariveṇādīni sammajjantā  sabbakiccāni karonti, lūkhabhattaṃ jiṇṇavatthañca labhāmā''ti. so  tampi ñatvā ``ime yathāvuḍḍhaṃ dīyamānāpi ujjhāyanti, aho  dussaṅgahā parisā''ti pattacīvaramādāya ekova araññaṃ pavisitvā  vipassanaṃ ārabhitvā paccekabodhiṃ sacchākāsi. tattha āgatehi ca  kammaṭṭhānaṃ pucchito imaṃ gāthamabhāsi. sā atthato pākaṭā eva.  ayaṃ pana yojanā -- dussaṅgahā pabbajitāpi eke, ye  asantosābhibhūtā, tathāvidhā eva ca atho gahaṭṭhā gharamāvasantā.  etāhaṃ dussaṅgahabhāvaṃ jigucchanto vipassanaṃ ārabhitvā adhigatoti.  sesaṃ purimanayeneva veditabbanti. </p>
              <p>[06] dussaṅgahagāthāvaṇṇanā niṭṭhitā. </p>
              <p>[03] 100^b^.^eb^ ^b^oropayitvā^eb^ti kā uppatti?  bārāṇasiyaṃ kira cātumāsikabrahmadatto nāma rājā gimhānaṃ paṭhame  māse uyyānaṃ gato. tattha ramaṇīye bhūmibhāge nīlaghanapattasañchannaṃ  koviḷārarukkhaṃ ^a^P0.0171^ea^ ^a^V1.0177^ea^ disvā ``koviḷāramūle mama sayanaṃ  paññāpethā''ti vatvā uyyāne kīḷitvā sāyanhasamayaṃ tattha seyyaṃ  kappesi. puna gimhānaṃ majjhime māse uyyānaṃ gato, tadā  koviḷāro pupphito hoti, tadāpi tatheva akāsi. punapi gimhānaṃ  pacchime māse gato, tadā koviḷāro sañchinnapatto sukkharukkho viya  hoti, tadāpi rājā adisvāva taṃ rukkhaṃ pubbaparicayena tattheva seyyaṃ  āṇāpesi. amaccā jānantāpi rañño āṇattiyā tattha sayanaṃ  paññāpesuṃ. so uyyāne kīḷitvā sāyanhasamaye tattha seyyaṃ kappento  taṃ rukkhaṃ disvā ``are, ayaṃ pubbe sañchannapatto maṇimayo viya  abhirūpadassano ahosi, tato maṇivaṇṇasākhantare  ṭhapitapavāḷaṅkurasadisehi pupphehi ^a^M1.0190^ea^ sassirikadassano ahosi,  muttajālasadisavālikākiṇṇo cassa heṭṭhābhūmibhāgo bandhanā  pavuttapupphasañchanno rattakambalasanthato viya ahosi. so nāmajja  sukkharukkho viya sākhāmattāvaseso ṭhito, aho jarāya upahato  koviḷāro''ti cintetvā ``anupādiṇṇampi tāya jarāya haññati,  kimaṅgaṃ pana upādiṇṇa''nti aniccasaññaṃ paṭilabhi. tadanusāreneva  sabbasaṅkhāre dukkhato anattato ca vipassantova ``aho vatāhampi  sañchinnapatto koviḷāro viya apagatagihibyañjano bhaveyya''nti  patthayamāno anupubbena tasmiṃ sayanatale dakkhiṇena passena  nipannoyeva vipassitvā paccekabodhiṃ sacchākāsi. tato gamanakāle  amaccehi ``kālo, deva, gantu''nti vutte ``nāhaṃ rājā''tiādīni  vatvā purimanayeneva imaṃ gāthamabhāsi.</p>
              <p>[03] tattha ^b^oropayitvā^eb^ti apanetvā.  ^b^gihibyañjanānī^eb^ti  kesamassuodātavatthālaṅkāramālāgandhavilepanaputtadāradāsidāsādīni.  etāni gihibhāvaṃ byañjayanti, tasmā ``gihibyañjanānī''ti vuccanti.  ^b^sañchinnapatto^eb^ti patitapatto. ^b^chetvānā^eb^ti maggañāṇena  chinditvā. ^b^vīro^eb^ti maggavīriyena samannāgato.  ^b^gihibandhanānī^eb^ti kāmabandhanāni. kāmā hi gihīnaṃ  bandhanāni. ayaṃ tāva padattho. ayaṃ pana adhippāyo -- ``aho  vatāhampi oropayitvā gihibyañjanāni sañchinnapatto yathā koviḷāro  bhaveyya''nti evaṃ cintayamāno vipassanaṃ ārabhitvā adhigatoti.  sesaṃ purimanayeneva veditabbanti. </p>
              <p>[06] koviḷāragāthāvaṇṇanā niṭṭhitā. </p>
              <p>[06] paṭhamavaggo niṭṭhito. </p>
              <p>[03] 101-2^b^.^eb^ ^b^sace^eb^ ^a^V1.0178^ea^ ^b^labhethā^eb^ti kā uppatti?  pubbe kira  kassapassa bhagavato sāsane dve paccekabodhisattā pabbajitvā vīsati  vassasahassāni ^a^P0.0172^ea^ gatapaccāgatavattaṃ pūretvā devaloke  uppannā. tato cavitvā tesaṃ jeṭṭhako bārāṇasirañño putto, kaniṭṭho  purohitassa putto ahosi. te ekadivasaṃyeva paṭisandhiṃ gahetvā  ekadivasameva mātu kucchito nikkhamitvā sahapaṃsukīḷakā sahāyakā  ahesuṃ. purohitaputto paññavā ahosi. so rājaputtaṃ āha --  ``samma, tvaṃ tava ^a^M1.0191^ea^ pituno accayena rajjaṃ labhissasi, ahaṃ  purohitaṭṭhānaṃ, susikkhitena ca rajjaṃ anusāsituṃ sakkā, ehi sippaṃ  uggaṇhissāmā''ti. tato ubhopi yaññopacitā hutvā  gāmanigamādīsu bhikkhaṃ caramānā paccantajanapadagāmaṃ gatā. tañca  gāmaṃ pañca paccekabuddhā bhikkhācāravelāya pavisiṃsu. tattha manussā  paccekabuddhe disvā ussāhajātā āsanāni paññāpetvā paṇītaṃ  khādanīyaṃ vā bhojanīyaṃ vā upanāmetvā pūjenti. tesaṃ etadahosi  -- ``amhehi sadisā uccākulikā nāma natthi, api ca panime  manussā yadi icchanti, amhākaṃ bhikkhaṃ denti, yadi nicchanti, na  denti, imesaṃ pana pabbajitānaṃ evarūpaṃ sakkāraṃ karonti, addhā ete  kiñci sippaṃ jānanti, handa, nesaṃ santike sippaṃ uggaṇhāmā''ti.  te manussesu paṭikkantesu okāsaṃ labhitvā ``yaṃ, bhante, tumhe sippaṃ  jānātha, taṃ amhehi sikkhāpethā''ti yāciṃsu. paccekabuddhā ``na  sakkā apabbajitena sikkhitu''nti āhaṃsu. te pabbajjaṃ yācitvā  pabbajiṃsu. tato nesaṃ paccekabuddhā ``evaṃ vo nivāsetabbaṃ, evaṃ  pārupitabba''ntiādinā nayena ābhisamācārikaṃ ācikkhitvā  ``imassa sippassa ekībhāvābhirati nipphatti, tasmā ekeneva  nisīditabbaṃ, ekena caṅkamitabbaṃ, ekena ṭhātabbaṃ, ekena  sayitabba''nti pāṭiyekkaṃ paṇṇasālaṃ adaṃsu, tato te attano attano  paṇṇasālaṃ pavisitvā nisīdiṃsu. purohitaputto nisinnakālato  pabhuti cittasamādhānaṃ laddhā jhānaṃ paṭilabhi. rājaputto muhutteneva  ukkaṇṭhito tassa santikaṃ āgato. so taṃ disvā ``kiṃ,  sammā''ti pucchi. ``ukkaṇṭhitomhī''ti āha. ``tena hi idha  nisīdā''ti. so tattha muhuttaṃ nisīditvā āha -- ``imassa  kira, samma, sippassa ekībhāvābhirati nipphattī''ti? purohitaputto  ``evaṃ, samma, tena hi tvaṃ attano nisinnokāsaṃ eva gaccha,  uggaṇhissāmi imassa sippassa nipphatti''nti āha. so gantvā  punapi muhuttakeneva ukkaṇṭhito purimanayeneva tikkhattuṃ āgato.</p>
              <p>[03] tato naṃ purohitaputto tatheva uyyojetvā tasmiṃ gate cintesi  -- ``ayaṃ attano ca kammaṃ hāpeti mama ca, idhābhikkhaṇaṃ  āgacchatī''ti. so paṇṇasālato nikkhamma araññaṃ paviṭṭho.  itaro attano paṇṇasālāyeva nisinno punapi muhuttakeneva ukkaṇṭhito  tassa santikaṃ ^a^M1.0192^ea^ ^a^V1.0179^ea^ āgantvā ^a^P0.0173^ea^ ito cito ca maggantopi  taṃ adisvā cintesi -- ``yo gahaṭṭhakāle paṇṇākāraṃ ādāya  āgatopi maṃ daṭṭhuṃ na labhati, so dāni mayi āgate dassanampi  adātukāmo apakkami. aho are, citta, na lajjasi, yaṃ maṃ  catukkhattuṃ idhānesi, na so dāni te vase vattissāmi, aññadatthu  taṃyeva mama vase vattāpessāmī''ti attano senāsanaṃ pavisitvā  vipassanaṃ ārabhitvā paccekabodhiṃ sacchikatvā ākāsena  nandamūlakapabbhāraṃ agamāsi. itaropi araññaṃ pavisitvā vipassanaṃ  ārabhitvā paccekabodhiṃ sacchikatvā tattheva agamāsi. te ubhopi  manosilātale nisīditvā pāṭiyekkaṃ pāṭiyekkaṃ imā udānagāthāyo  abhāsiṃsu.</p>
              <p>[03] tattha ^b^nipaka^eb^nti pakatinipakaṃ paṇḍitaṃ  kasiṇaparikammādikusalaṃ. ^b^sādhuvihāri^eb^nti appanāvihārena vā  upacārena vā samannāgataṃ. ^b^dhīra^eb^nti dhitisampannaṃ. tattha  nipakattena dhitisampadā vuttā. idha pana dhitisampannamevāti attho.  dhiti nāma asithilaparakkamatā, ``kāmaṃ taco ca nhāru cā''ti  (ma0 ni0 2.184; a0 ni0  2.5; mahāni0 196) evaṃ  pavattavīriyassetaṃ adhivacanaṃ. apica dhikkatapāpotipi dhīro.  ^b^rājāva raṭṭhaṃ vijitaṃ pahāyā^eb^ti yathā pakatirājā ``vijitaṃ raṭṭhaṃ  anatthāvaha''nti ñatvā rajjaṃ pahāya eko carati, evaṃ bālasahāyaṃ  pahāya eko care. atha vā ^b^rājāva raṭṭha^eb^nti yathā sutasomo  rājā raṭṭhaṃ vijitaṃ pahāya eko cari, yathā ca mahājanako rājā, evaṃ  eko carīti ayampi tassa attho. sesaṃ vuttānusārena sakkā  jānitunti na vitthāritanti. </p>
              <p>[06] sahāyagāthāvaṇṇanā niṭṭhitā. </p>
              <p>[03] 103^b^.^eb^ ^b^addhā pasaṃsāmā^eb^ti imissā gāthāya yāva  ākāsatale paññattāsane paccekabuddhānaṃ nisajjā, tāva cātuddisagāthāya  uppattisadisā eva uppatti. ayaṃ pana viseso -- yathā so rājā  rattiyā tikkhattuṃ ubbijji, na tathā ayaṃ, nevassa yañño paccupaṭṭhito  ahosi. so ākāsatale paññattesu āsanesu paccekabuddhe  nisīdāpetvā ``ke tumhe''ti pucchi. ``mayaṃ, mahārāja,  anavajjabhojino nāmā''ti. ``bhante ^a^M1.0193^ea^, anavajjabhojinoti imassa  ko attho''ti? ``sundaraṃ vā asundaraṃ vā laddhā nibbikārā  bhuñjāma, mahārājā''ti. taṃ sutvā rañño etadahosi -- ``yaṃnūnāhaṃ  ime upaparikkheyyaṃ `edisā vā no vā'''ti? taṃ divasaṃ  kaṇājakena bilaṅgadutiyena parivisi. taṃ paccekabuddhā amataṃ viya  nibbikārā bhuñjiṃsu. rājā ``ime ^a^P0.0174^ea^ paṭiññātattā  ekadivasaṃ nibbikārā ^a^V1.0180^ea^ honti, puna sve jānissāmī''ti svātanāya  nimantesi. dutiyadivasepi tathevākāsi. tepi tatheva paribhuñjiṃsu.  atha rājā ``sundaraṃ datvā vīmaṃsissāmī''ti punapi nimantetvā  dve divase mahāsakkāraṃ katvā paṇītena ativicitrena khādanīyena  bhojanīyena parivisi. tepi tatheva nibbikārā paribhuñjitvā rañño  maṅgalaṃ vatvā pakkamiṃsu. rājā acirapakkantesu tesu  ``anavajjabhojino ete, aho vatāhampi anavajjabhojī bhaveyya''nti  cintetvā mahārajjaṃ pahāya pabbajjaṃ samādāya vipassanaṃ ārabhitvā  paccekabuddho hutvā mañjūsakarukkhamūle paccekabuddhānaṃ majjhe attano  ārammaṇaṃ vibhāvento imaṃ gāthamabhāsi. sā padatthato uttānameva.  kevalaṃ pana ^b^sahāyasampada^eb^nti ettha asekhehi sīlādikkhandhehi  sampannā sahāyā eva sahāyasampadāti veditabbā.</p>
              <p>[03] ayaṃ panettha yojanā -- yā ayaṃ vuttā sahāyasampadā, taṃ  sahāyasampadaṃ ^b^addhā pasaṃsāma,^eb^ ekaṃseneva thomemāti vuttaṃ hoti.  kathaṃ? ^b^seṭṭhā samā sevitabbā sahāyā^eb^ti. kasmā? attano  sīlādīhi seṭṭhe sevamānassa sīlādayo dhammā anuppannā uppajjanti,  uppannā ca vuddhiṃ virūḷhiṃ vepullaṃ pāpuṇanti. same sevamānassa  aññamaññaṃ sādhāraṇena kukkuccassa vinodanena ca laddhā na parihāyanti.  ete pana sahāyake seṭṭhe ca same ca aladdhā kuhanādimicchājīvaṃ  pahāya dhammena samena uppannaṃ bhojanaṃ bhuñjanto tattha ca paṭighānunayaṃ  anuppādento anavajjabhojī hutvā atthakāmo kulaputto eko care  khaggavisāṇakappo. ahampi evaṃ caranto imaṃ sampattiṃ  adhigatomhīti. </p>
              <p>[06] addhāpasaṃsāgāthāvaṇṇanā niṭṭhitā. </p>
              <p>[03] 104^b^.^eb^ ^b^disvā suvaṇṇassā^eb^ti kā uppatti?  aññataro kira bārāṇasiyaṃ rājā gimhasamaye divāseyyaṃ upagato  ahosi, santike cassa ^a^M1.0194^ea^ vaṇṇadāsī gosītacandanaṃ pisati. tassā  ekabāhāya ekaṃ suvaṇṇavalayaṃ, ekabāhāya dve. tāni saṅghaṭṭenti,  itaraṃ na saṅghaṭṭati. rājā taṃ disvā ``evameva gaṇavāse  saṅghaṭṭanā, ekavāse asaṅghaṭṭanā''ti cintetvā punappunaṃ dāsiṃ  olokesi. tena ca samayena sabbālaṅkāravibhūsitā devī taṃ  bījayantī ṭhitā hoti. sā ``vaṇṇadāsiyā paṭibaddhacitto maññe  rājā''ti cintetvā taṃ dāsiṃ uṭṭhāpetvā sayameva pisitumāraddhā.  athassā ca ubhosu bāhāsu aneke suvaṇṇavalayā, te saṅghaṭṭayantā  mahāsaddaṃ janayiṃsu. rājā ^a^P0.0175^ea^ atisuṭṭhutaraṃ nibbindo  dakkhiṇapassena nipannoyeva vipassanaṃ ārabhitvā paccekabodhiṃ  sacchākāsi. taṃ anuttarasukhena sukhitaṃ nipannaṃ candanahatthā devī  upasaṅkamitvā ``ālimpāmi ^a^V1.0181^ea^, mahārājā''ti āha. so ``apehi,  mā ālimpāhī''ti āha. sā ``kissa, mahārājā''ti? so  ``nāhaṃ, rājā''ti. evametesaṃ kathāsallāpaṃ sutvā amaccā  upasaṅkamiṃsu, tehipi mahārājavādena ālapito ``nāhaṃ, bhaṇe,  rājā''ti āha. sesaṃ paṭhamagāthāya vuttasadisameva.</p>
              <p>[03] ayaṃ pana gāthāvaṇṇanā^b^ --^eb^ tattha ^b^disvā^eb^ti  oloketvā. ^b^suvaṇṇassā^eb^ti kañcanassa. ``valayānī''ti  pāṭhaseso. sāvasesapadattho hi ayaṃ attho. ^b^pabhassarānī^eb^ti  pabhāsanasīlāni, jutimantānīti vuttaṃ hoti. sesaṃ uttānapadatthameva.  ayaṃ pana yojanā -- disvā bhujasmiṃ suvaṇṇassa valayāni  ``gaṇavāse sati saṅghaṭṭanā, ekavāse asaṅghaṭṭanā''ti evaṃ cintetvā  vipassanaṃ ārabhitvā adhigatomhīti. sesaṃ suviññeyyamevāti. </p>
              <p>[06] suvaṇṇavalayagāthāvaṇṇanā niṭṭhitā. </p>
              <p>[03] 105^b^.^eb^ ^b^evaṃ dutiyenā^eb^ti kā uppatti? aññataro  kira bārāṇasirājā daharova pabbajitukāmo amacce āṇāpesi --  ``deviṃ gahetvā rajjaṃ pariharatha, ahaṃ pabbajissāmī''ti. amaccā --  ``mahārāja, arājakaṃ rajjaṃ amhehi na sakkā rakkhituṃ sāmantarājāno  āgamma vilumpissanti, yāva ekopi putto uppajjati, tāva  āgamehī''ti saññāpesuṃ. muducitto rājā adhivāsesi. atha devī  gabbhaṃ gaṇhi. rājā puna te āṇāpesi -- ``devī gabbhinī, puttaṃ  jātaṃ rajje abhisiñcitvā rajjaṃ pariharatha, ahaṃ pabbajissāmī''ti.  amaccā ^a^M1.0195^ea^ ``dujjānaṃ, mahārāja, etaṃ, yaṃ devī puttaṃ vā vijāyissati,  dhītaraṃ vāti, tāva vijāyanakālaṃ āgamehī''ti punapi rājānaṃ  saññāpesuṃ. atha sā puttaṃ vijāyi. tadāpi rājā tatheva amacce  āṇāpesi. amaccā punapi rājānaṃ -- ``āgamehi, mahārāja, yāva  paṭibalo hotī''ti bahūhi kāraṇehi saññāpesuṃ. tato kumāre  paṭibale jāte amacce sannipātāpetvā ``paṭibalo dāni ayaṃ, taṃ rajje  abhisiñcitvā paṭipajjathā''ti amaccānaṃ okāsaṃ adatvā  antarāpaṇato kāsāyavatthādayo sabbaparikkhāre āharāpetvā antepure  eva pabbajitvā mahājanako viya nikkhamitvā gato. sabbaparijano  nānappakāraṃ paridevamāno rājānaṃ anubandhi. so rājā yāva attano  rajjasīmā, tāva gantvā kattaradaṇḍena lekhaṃ ākaḍḍhitvā -- ``ayaṃ  lekhā nātikkamitabbā''ti āha ^a^P0.0176^ea^. mahājano lekhāya  sīsaṃ katvā bhūmiyaṃ nipanno paridevamāno ``tuyhaṃ dāni, tāta,  rañño āṇā, kiṃ karissatī''ti kumāraṃ lekhaṃ atikkamāpesi.  kumāro ``tāta, tātā''ti dhāvitvā ^a^V1.0182^ea^ rājānaṃ sampāpuṇi. rājā  kumāraṃ disvā ``etaṃ mahājanaṃ pariharanto rajjaṃ kāresiṃ, kiṃ dāni  ekaṃ dārakaṃ pariharituṃ na sakkhissa''nti kumāraṃ gahetvā araññaṃ  paviṭṭho, tattha pubbapaccekabuddhehi vasitapaṇṇasālaṃ disvā vāsaṃ kappesi  saddhiṃ puttena.</p>
              <p>[03] tato kumāro varasayanādīsu kataparicayo tiṇasanthārake vā  rajjumañcake vā sayamāno rodati. sītavātādīhi phuṭṭho samāno --  ``sītaṃ tāta uṇhaṃ tāta makasā tāta ḍaṃsanti. chātomhi tāta,  pipāsitomhi tātā''ti vadati. rājā taṃ saññāpentoyeva rattiṃ  vītināmesi. divāpissa piṇḍāya caritvā bhattaṃ upanāmesi, kumāro  missakabhattaṃ kaṅguvarakamuggādibahulaṃ acchādentampi taṃ jighacchāvasena  bhuñjamāno katipāhaccayena uṇhe ṭhapitapadumaṃ viya milāyi. rājā  pana paṭisaṅkhānabalena nibbikāro bhuñjati. tato so kumāraṃ  saññāpento āha -- ``nagare, tāta, paṇītāhāro labbhati, tattha  gacchāmā''ti. kumāro ``āma, tātā''ti. tato naṃ purakkhatvā  āgatamaggeneva nivatti. kumāramātāpi devī ``na dāni rājā  kumāraṃ gaṇhitvā araññe ciraṃ vasissati, katipāheneva  nivattissatī''ti cintetvā raññā ^a^M1.0196^ea^ kattaradaṇḍena likhitaṭṭhāneyeva vatiṃ  kārāpetvā vāsaṃ kappesi. rājā tassā vatiyā avidūre ṭhatvā  ``ettha te, tāta, mātā nisinnā, gacchāhī''ti pesesi. yāva so  taṃ ṭhānaṃ pāpuṇāti, tāva udikkhanto aṭṭhāsi -- ``mā heva naṃ  koci viheṭheyyā''ti. kumāro mātu santikaṃ dhāvanto agamāsi.</p>
              <p>[03] ārakkhapurisā kumāraṃ āgacchantaṃ disvā deviyā ārocesi.  devī vīsatināṭakitthisahassaparivutā paccuggantvā paṭiggahesi.  rañño ca pavattiṃ pucchi. ``pacchato āgacchatī''ti sutvā manusse  pesesi. rājāpi tāvadeva sakavasanaṭṭhānaṃ agamāsi. manussā  rājānaṃ adisvā nivattiṃsu. tato devī nirāsāva hutvā puttaṃ gahetvā  nagaraṃ gantvā rajje abhisiñci. rājāpi attano vasanaṭṭhāne nisinno  vipassitvā paccekabodhiṃ patvā mañjūsakarukkhamūle paccekabuddhānaṃ majjhe  imaṃ udānagāthaṃ abhāsi. sā atthato uttānā eva.</p>
              <p>[03] ayaṃ panetthādhippāyo -- yvāyaṃ ekena dutiyena kumārena  sītuṇhādīhi nivedentena sahavāsena taṃ saññāpentassa mama  ^b^vācābhilāpo^eb^ tasmiṃ sinehavasena ^b^abhisajjanā vā^eb^ jātā.  sacāhaṃ imaṃ na pariccajāmi, tato āyatimpi tatheva hessati, yathā  ^a^P0.0177^ea^ idāni, ^b^evaṃ dutiyena saha mamassa  vācābhilāpo abhisajjanā vā^eb^. ``ubhayampetaṃ antarāyakaraṃ  visesādhigamassā''ti ^b^etaṃ^eb^ ^a^V1.0183^ea^ ^b^bhayaṃ āyatiṃ pekkhamāno^eb^  taṃ chaḍḍetvā yoniso paṭipajjitvā paccekabodhimadhigatomhīti. sesaṃ  vuttanayamevāti. </p>
              <p>[06] āyatibhayagāthāvaṇṇanā niṭṭhitā. </p>
              <p>[03] 106^b^.^eb^ ^b^kāmā hi citrā^eb^ti kā uppatti?  bārāṇasiyaṃ kira seṭṭhiputto daharova seṭṭhiṭṭhānaṃ labhi. tassa tiṇṇaṃ  utūnaṃ anucchavikā tayo pāsādā ahesuṃ. so sabbasampattīhi  devakumāro viya paricāreti. atha so daharova samāno  ``pabbajissāmī''ti mātāpitaro āpucchi, te naṃ nivārenti. so  tatheva nibandhati. punapi naṃ mātāpitaro ``tvaṃ, tāta, sukhumālo,  dukkarā pabbajjā, khuradhārāya upari caṅkamanasadisā''ti nānappakārehi  nivārenti. so ^a^M1.0197^ea^ tatheva nibandhati. te cintesuṃ -- ``sacāyaṃ  pabbajati, amhākaṃ domanassaṃ hoti. sace naṃ nivārema, etassa  domanassaṃ hoti. apica amhākaṃ domanassaṃ hotu, mā ca  etassā''ti anujāniṃsu. tato so sabbaṃ parijanaṃ paridevamānaṃ  anādiyitvā isipatanaṃ gantvā paccekabuddhānaṃ santike pabbaji.  tassa uḷārasenāsanaṃ na pāpuṇāti, mañcake taṭṭikaṃ attharitvā sayi.  so varasayane kataparicayo sabbarattiṃ atidukkhito ahosi.  pabhāte sarīraparikammaṃ katvā pattacīvaramādāya paccekabuddhehi saddhiṃ  piṇḍāya pāvisi. tattha vuḍḍhā aggāsanañca aggapiṇḍañca labhanti,  navakā yaṃkiñcideva āsanalūkhaṃ bhojanañca. so tena  lūkhabhojanenāpi atidukkhito ahosi. so katipāhaṃyeva kiso  dubbaṇṇo hutvā nibbijji, yathā taṃ aparipakkagate samaṇadhamme. tato  mātāpitūnaṃ dūtaṃ pesetvā uppabbaji. so katipāhaṃyeva balaṃ gahetvā  punapi pabbajitukāmo ahosi, tato dutiyampi pabbajitvā punapi  uppabbaji. tatiyavāre pana pabbajitvā sammā paṭipanno vipassitvā  paccekabodhiṃ sacchikatvā imaṃ udānagāthaṃ vatvā puna paccekabuddhānaṃ  majjhe imameva byākaraṇagāthampi abhāsi.</p>
              <p>[03] tattha ^b^kāmā^eb^ti dve kāmā vatthukāmo ca kilesakāmo ca.  tattha vatthukāmo nāma piyarūpādiārammaṇadhammo, kilesakāmo nāma  sabbo rāgappabhedo. idha pana vatthukāmo adhippeto.  rūpādianekappakāravasena ^b^citrā^eb^. lokassādavasena ^b^madhurā^eb^  ^a^P0.0178^ea^. bālaputhujjanānaṃ manaṃ ramāpentīti ^b^manoramā.  virūparūpenā^eb^ti vividhena rūpena, anekavidhena sabhāvenāti vuttaṃ  hoti. te hi rūpādivasena citrā, rūpādīsupi nīlādivasena  vividharūpā. evaṃ tena tena virūparūpena tathā tathā assādaṃ  dassetvā ^b^mathenti cittaṃ,^eb^ pabbajjāya abhiramituṃ na dentīti.  sesamettha ^a^V1.0184^ea^ pākaṭameva. nigamanampi dvīhi tīhi vā padehi yojetvā  purimagāthāsu vuttanayeneva veditabbanti. </p>
              <p>[06] kāmagāthāvaṇṇanā niṭṭhitā. </p>
              <p>[03] 107^b^.^eb^ ^b^ītī cā^eb^ti kā uppatti? bārāṇasiyaṃ  kira rañño gaṇḍo udapādi, bāḷhā vedanā vaḍḍhanti. vejjā  ``satthakammena vinā phāsu na hotī''ti bhaṇanti ^a^M1.0198^ea^. rājā tesaṃ  abhayaṃ datvā satthakammaṃ kārāpesi. te taṃ phāletvā pubbalohitaṃ  nīharitvā nivedanaṃ katvā vaṇaṃ pilotikena bandhiṃsu.  lūkhamaṃsāhāresu ca naṃ sammā ovadiṃsu. rājā lūkhabhojanena  kisasarīro ahosi, gaṇḍo cassa milāyi. so phāsukasaññī  hutvā siniddhāhāraṃ bhuñji, tena sañjātabalo visayeyeva paṭisevi,  tassa gaṇḍo purimasabhāvameva sampāpuṇi. evaṃ yāva tikkhattuṃ  satthakammaṃ kārāpetvā vejjehi parivajjito nibbinditvā mahārajjaṃ  pahāya pabbajitvā araññaṃ pavisitvā vipassanaṃ ārabhitvā sattahi  vassehi paccekabodhiṃ sacchikatvā imaṃ udānagāthaṃ bhāsitvā  nandamūlakapabbhāraṃ agamāsi.</p>
              <p>[03] tattha etīti ^b^īti,^eb^ āgantukānaṃ akusalabhāgīnaṃ  byasanahetūnaṃ etaṃ adhivacanaṃ. tasmā kāmaguṇāpi ete  anekabyasanāvahaṭṭhena anatthānaṃ sannipātaṭṭhena ca īti. gaṇḍopi  asuciṃ paggharati, uddhumātaparipakkaparibhinno hoti. tasmā ete  kilesāsucipaggharaṇato uppādajarābhaṅgehi  uddhumātaparipakkaparibhinnabhāvato ca ^b^gaṇḍo^eb^. upaddavatīti  ^b^upaddavo,^eb^ anatthaṃ janento abhibhavati ajjhottharatīti attho,  rāgagaṇḍādīnametamadhivacanaṃ. tasmā kāmaguṇāpete  aviditanibbānatthāvahahetutāya sabbupaddavakammaparivatthutāya ca upaddavo.  yasmā panete kilesāturabhāvaṃ janentā sīlasaṅkhātaṃ ārogyaṃ  loluppaṃ vā uppādentā pākatikameva ārogyaṃ vilumpanti, tasmā  iminā ārogyavilumpanaṭṭhena ^a^P0.0179^ea^ ^b^rogo^eb^.  abbhantaramanupaviṭṭhaṭṭhena pana antotudanaṭṭhena ca dunnīharaṇīyaṭṭhena ca  ^b^sallaṃ^eb^. diṭṭhadhammikasamparāyikabhayāvahanato ^b^bhayaṃ^eb^. me  etanti ^b^metaṃ^eb^. sesamettha pākaṭameva. nigamanampi vuttanayeneva  veditabbanti. </p>
              <p>[06] ītigāthāvaṇṇanā niṭṭhitā. </p>
              <p>[03] 108^b^.^eb^ ^b^sītañcā^eb^ti kā uppatti? bārāṇasiyaṃ  kira sītālukabrahmadatto nāma rājā ahosi. so pabbajitvā araññe  tiṇakuṭikāya viharati. tasmiñca padese sīte sītaṃ, uṇhe ^a^V1.0185^ea^ daṇhameva  hoti abbhokāsattā padesassa. gocaragāme bhikkhā yāvadatthaṃ na  labbhati, pānīyampi dullabhaṃ, vātātapaḍaṃsasarīsapāpi bādhenti. tassa  etadahosi -- ``ito ^a^M1.0199^ea^ aḍḍhayojanamatte sampanno padeso, tattha sabbepi  ete parissayā natthi, yaṃnūnāhaṃ tattha gaccheyyaṃ, phāsukaṃ viharantena  sakkā sukhamadhigantu''nti? tassa puna ahosi -- ``pabbajitā  nāma na paccayagiddhā honti, evarūpañca cittaṃ attano vase vattāpenti,  na cittassa vase vattanti, nāhaṃ gamissāmī''ti evaṃ paccavekkhitvā  na agamāsi. evaṃ yāvatatiyakaṃ uppannacittaṃ paccavekkhitvā nivattesi.  tato tattheva satta vassāni vasitvā sammā paṭipajjamāno  paccekabodhiṃ sacchikatvā imaṃ udānagāthaṃ bhāsitvā nandamūlakapabbhāraṃ  agamāsi.</p>
              <p>[03] tattha ^b^sītañcā^eb^ti sītaṃ duvidhaṃ  abbhantaradhātukkhobhapaccayañca bāhiradhātukkhobhapaccayañca, tathā uṇhampi.  ^b^ḍaṃsā^eb^ti piṅgalamakkhikā. ^b^sarīsapā^eb^ti ye keci  dīghajātikā sarantā gacchanti. sesaṃ pākaṭameva. nigamanampi  vuttanayeneva veditabbanti. </p>
              <p>[06] sītālukagāthāvaṇṇanā niṭṭhitā. </p>
              <p>[03] 109^b^.^eb^ ^b^nāgovā^eb^ti kā uppatti? bārāṇasiyaṃ  kira aññataro rājā vīsati vassāni rajjaṃ kāretvā kālaṅkato  niraye vīsati vassāni eva paccitvā, himavantappadese hatthiyoniyaṃ  uppajjitvā sañjātakkhandho padumavaṇṇasakalasarīro uḷāro yūthapati  mahānāgo ahosi. tassa obhaggobhaggasākhābhaṅgāni hatthichāpāva  khādanti, ogāhepi naṃ hatthiniyo kaddamena vilimpiṃsu, sabbaṃ  pālileyyakanāgasseva ahosi. so yūthā nibbijjitvā pakkāmi.  tato naṃ padānusārena ^a^P0.0180^ea^ yūthā anubandhanti, evaṃ  yāvatatiyaṃ pakkantampi anubandhiṃsuyeva. tato cintesi ``idāni  mayhaṃ nattako bārāṇasiyaṃ rajjaṃ kāreti, yaṃnūnāhaṃ attano  purimajātiyā uyyānaṃ gaccheyyaṃ. tatra so maṃ rakkhissatī''ti.  tato rattiyaṃ niddupagate yūthe yūthaṃ pahāya tameva uyyānaṃ pāvisi.  uyyānapālo disvā rañño ārocesi. rājā ``hatthiṃ  gahessāmī''ti senāya parivāresi. hatthī rājānameva abhimukho  gacchati. rājā ``maṃ abhimukho etī''ti khurappaṃ sannayhitvā  aṭṭhāsi. tato hatthī ``vijjheyyāpi maṃ eso''ti mānusikāya  vācāya ``brahmadatta, mā maṃ vijjha, ahaṃ te ayyako''ti āha.  rājā ``kiṃ bhaṇasī''ti sabbaṃ pucchi. hatthīpi rajje ca narake ca  hatthiyoniyañca pavattiṃ sabbaṃ ^a^M1.0200^ea^ ārocesi. rājā ``sundaraṃ mā  bhāyi, mā kañci bhiṃsāpehī''ti hatthino vaṭṭañca ārakkhake ca  hatthibhaṇḍe ca upaṭṭhāpesi.</p>
              <p>[03] athekadivasaṃ ^a^V1.0186^ea^ rājā hatthikkhandhavaragato ``ayaṃ vīsati  vassāni rajjaṃ kāretvā niraye paccitvā pakkāvasesena tiracchānayoniyaṃ  uppanno, tatthāpi gaṇasaṃvāsasaṅghaṭṭanaṃ asahanto idhāgatosi, aho  dukkhova gaṇasaṃvāso, ekībhāvo eva pana sukho''ti cintetvā tattheva  vipassanaṃ ārabhitvā paccekabodhiṃ sacchākāsi. taṃ lokuttarasukhena  sukhitaṃ amaccā upasaṅkamitvā paṇipātaṃ katvā ``yānakālo,  mahārājā''ti āhaṃsu. tato ``nāhaṃ, rājā''ti vatvā purimanayeneva  imaṃ gāthamabhāsi. sā padatthato pākaṭā eva.</p>
              <p>[03] ayaṃ panettha adhippāyayojanā -- sā ca kho yuttivaseneva, na  anussavavasena. yathā ayaṃ hatthī ariyakantesu sīlesu dantattā  adantabhūmiṃ nāgacchatīti vā, sarīramahantatāya vā ^b^nāgo,^eb^ evaṃ  kudāssu nāmāhampi ariyakantesu sīlesu dantattā adantabhūmiṃ  nāgamanena, āgumakaraṇena, puna itthattaṃ anāgamanena ca  guṇasarīramahantatāya vā nāgo bhaveyyaṃ. yathā cesa ^b^yūthāni  vivajjayitvā^eb^ ekacariyasukhena ^b^yathābhirantaṃ viharaṃ araññe eko  care khaggavisāṇakappo,^eb^ kudāssu nāmāhampi evaṃ gaṇaṃ vivajjetvā  ekavihārasukhena yathābhirantaṃ viharaṃ araññe attano yathā yathā sukhaṃ,  tathā tathā yattakaṃ vā icchāmi, tattakaṃ araññe nivāsaṃ eko care  khaggavisāṇakappo eko careyyanti attho. yathā cesa  susaṇṭhitakkhandhamahantatāya ^b^sañjātakkhandho,^eb^ kudāssu nāmāhampi  ^a^P0.0181^ea^ evaṃ asekhasīlakkhandhamahantatāya sañjātakkhandho  bhaveyyaṃ. yathā cesa padumasadisagattatāya vā, padumakule uppannatāya  vā ^b^padumī,^eb^ kudāssu nāmāhampi evaṃ padumasadisaujukatāya vā,  ariyajātipadume uppannatāya vā padumī bhaveyyaṃ. yathā cesa  thāmabalādīhi ^b^uḷāro,^eb^ kudāssu nāmāhampi evaṃ  parisuddhakāyasamācāratādīhi sīlasamādhinibbedhikapaññādīhi vā  uḷāro bhaveyyanti. evaṃ cintento vipassanaṃ ārabhitvā paccekabodhiṃ  adhigatomhīti. </p>
              <p>[06] nāgagāthāvaṇṇanā niṭṭhitā. </p>
              <p>[03] 110^b^.^eb^ ^b^aṭṭhānata^eb^nti ^a^M1.0201^ea^ kā uppatti?  bārāṇasirañño kira putto daharo eva samāno pabbajitukāmo  mātāpitaro yāci. mātāpitaro naṃ nivārenti. so  nivāriyamānopi nibandhatiyeva ``pabbajissāmī''ti. tato pubbe  vuttaseṭṭhiputtaṃ viya sabbaṃ vatvā anujāniṃsu. ``pabbajitvā ca  uyyāneyeva vasitabba''nti paṭijānāpesuṃ, so tathā akāsi. tassa  mātā pātova vīsatisahassanāṭakitthiparivutā uyyānaṃ gantvā puttaṃ  yāguṃ pāyetvā antarā khajjakādīni ca khādāpetvā yāva  majjhanhikasamayā tena saddhiṃ samullapitvā nagaraṃ pavisati. pitāpi  majjhanhike āgantvā taṃ bhojetvā attanāpi bhuñjitvā divasaṃ tena  saddhiṃ ^a^V1.0187^ea^ samullapitvā sāyanhasamayaṃ paṭijagganakapurise ṭhapetvā nagaraṃ  pavisati. so evaṃ rattindivaṃ avivitto viharati.</p>
              <p>[03] tena kho pana samayena ādiccabandhu nāma paccekabuddho  nandamūlakapabbhāre viharati. so āvajjento taṃ addasa -- ``ayaṃ  kumāro pabbajituṃ asakkhi, jaṭaṃ chindituṃ na sakkotī''ti. tato  paraṃ āvajji -- ``attano dhammatāya nibbijjissati nu kho,  no''ti. atha ``dhammatāya nibbindanto aticiraṃ bhavissatī''ti  ñatvā ``tassa ārammaṇaṃ dassessāmī''ti purimanayeneva  manosilātalato āgantvā uyyāne aṭṭhāsi. rājaparisā disvā  ``paccekabuddho āgato, mahārājā''ti ārocesi. rājā ``idāni  me putto paccekabuddhena saddhiṃ anukkaṇṭhito vasissatī''ti pamuditamano  hutvā paccekabuddhaṃ sakkaccaṃ upaṭṭhahitvā tattheva vāsaṃ yācitvā  paṇṇasālādivāvihāracaṅkamādisabbaṃ kāretvā vāsesi. so tattha  vasanto ekadivasaṃ okāsaṃ labhitvā kumāraṃ pucchi -- ``kosi  tva''nti? ``ahaṃ pabbajito''ti. ``pabbajitā nāma na īdisā  hontī''ti. atha ``bhante, kīdisā honti, kiṃ ^a^P0.0182^ea^  mayhaṃ ananucchavika''nti vutte ``tvaṃ attano ananucchavikaṃ na  pekkhasi, nanu te mātā vīsatisahassitthīti saddhiṃ pubbaṇhasamaye  āgacchantī uyyānaṃ avivittaṃ karoti, pitā cassa mahatā balakāyena  sāyanhasamaye jagganakaparisā sakalaṃ rattiṃ, pabbajitā nāma tava  sadisā na honti, īdisā pana hontī''ti tattha ṭhitasseva iddhiyā  himavante aññataraṃ vihāraṃ dassesi. so tattha paccekabuddhe  ālambanaphalakaṃ nissāya ṭhite ca caṅkamante ca  rajanakakammasūcikammādīni karonte ca disvā āha -- ``tumhe idha  nāgacchatha, pabbajjā ca tumhehi anuññātā''ti ^a^M1.0202^ea^? ``āma, pabbajjā  anuññātā, pabbajitakālato paṭṭhāya samaṇā nāma attano nissaraṇaṃ  kātuṃ, padesañca icchitaṃ patthitaṃ gantuṃ labhanti, ettakaṃva vaṭṭatī''ti  vatvā ākāse ṭhatvā ^b^aṭṭhāna taṃ saṅgaṇikāratassa, yaṃ phassaye  sāmayikaṃ vimutti^eb^nti imaṃ upaḍḍhugāthaṃ vatvā dissamānoyeva  ākāsena nandamūlakapabbhāraṃ agamāsi. evaṃ gate paccekabuddhe so  attano paṇṇasālaṃ pavisitvā nipajji. ārakkhapurisopi ``sayito  kumāro, idāni kuhiṃ gamissatī''ti pamatto niddaṃ okkami. so  tassa pamattabhāvaṃ ñatvā pattacīvaramādāya araññaṃ pāvisi. tatra ca  ṭhito vipassanaṃ ārabhitvā paccekabodhiṃ sacchikatvā paccekabuddhaṭṭhānaṃ  gato. tatra ca ``kathamadhigata''nti pucchito ādiccabandhunā vuttaṃ  upaḍḍhagāthaṃ paripuṇṇaṃ katvā abhāsi. </p>
              <p>[01] tassattho -- ^b^aṭṭhāna ta^eb^nti aṭṭhānaṃ taṃ, akāraṇaṃ  tanti vuttaṃ hoti. anunāsikalopo kato ``ariyasaccāna ^a^V1.0188^ea^  dassana''ntiādīsu (khu0 pā0 5.11; su0 ni0 270) viya.  ^b^saṅgaṇikāratassā^eb^ti gaṇābhiratassa. ^b^ya^eb^nti  kāraṇavacanametaṃ ``yaṃ hirīyati hirīyitabbenā''tiādīsu (dha0 sa0  30) viya. ^b^phassaye^eb^ti adhigacche. ^b^sāmayikaṃ  vimutti^eb^nti lokiyasamāpattiṃ. sā hi appitappitasamaye eva  paccatthikehi vimuccanato ``sāmayikā vimuttī''ti vuccati. taṃ  sāmayikaṃ vimuttiṃ. aṭṭhānaṃ taṃ, na taṃ kāraṇaṃ vijjati  saṅgaṇikāratassa, yena kāraṇena vimuttiṃ phassaye iti etaṃ  ādiccabandhussa paccekabuddhassa vaco nisamma saṅgaṇikāratiṃ pahāya  yoniso paṭipajjanto adhigatomhīti āha. sesaṃ vuttanayamevāti. </p>
              <p>[06] aṭṭhānagāthāvaṇṇanā niṭṭhitā. </p>
              <p>[06] dutiyavaggo niṭṭhito. </p>
              <p>[03] 111^b^.^eb^ ^b^diṭṭhīvisūkānī^eb^ti ^a^P0.0183^ea^ kā  uppatti? aññataro kira bārāṇasirājā rahogato cintesi --  ``yathā sītādīnaṃ paṭighātakāni uṇhādīni atthi, atthi nu kho  evaṃ vaṭṭapaṭighātakaṃ vivaṭṭaṃ, no''ti? so amacce pucchi -- ``vivaṭṭaṃ  jānāthā''ti? te ``jānāma, mahārājā''ti āhaṃsu. rājā ``kiṃ  ta''nti? tato ``antavā loko''tiādinā nayena sassatucchedaṃ  kathesuṃ. rājā ``ime na jānanti, sabbepime diṭṭhigatikā''ti  ^a^M1.0203^ea^  sayameva tesaṃ vilomatañca ayuttatañca disvā ``vaṭṭapaṭighātakaṃ vivaṭṭaṃ  atthi, taṃ gavesitabba''nti cintetvā rajjaṃ pahāya pabbajitvā  vipassanto paccekabodhiṃ sacchākāsi. imañca udānagāthaṃ abhāsi  paccekabuddhānaṃ majjhe byākaraṇagāthañca. </p>
              <p>[01] tassattho -- ^b^diṭṭhīvisūkānī^eb^ti dvāsaṭṭhidiṭṭhigatāni.  tāni hi maggasammādiṭṭhiyā visūkaṭṭhena vijjhanaṭṭhena vilomaṭṭhena ca  visūkāni, evaṃ diṭṭhiyā visūkāni, diṭṭhi eva vā visūkāni  diṭṭhivisūkāni. ^b^upātivatto^eb^ti dassanamaggena atikkanto.  ^b^patto niyāma^eb^nti avinipātadhammatāya sambodhiparāyaṇatāya ca  niyatabhāvaṃ adhigato, sammattaniyāmasaṅkhātaṃ vā paṭhamamagganti.  ettāvatā paṭhamamaggakiccanipphatti ca tassa paṭilābho ca vutto.  idāni ^b^paṭiladdhamaggo^eb^ti iminā sesamaggapaṭilābhaṃ dasseti.  ^b^uppannañāṇomhī^eb^ti uppannapaccekabodhiñāṇo amhi. etena phalaṃ  dasseti. ^b^anaññaneyyo^eb^ti aññehi idaṃ saccanti na netabbo.  etena sayambhutaṃ dasseti, patte vā paccekabodhiñāṇe ^a^V1.0189^ea^ aññaneyyatāya  abhāvā sayaṃvasitaṃ. samathavipassanāya vā ^b^diṭṭhivisūkāni  upātivatto,^eb^ ādimaggena ^b^niyāmaṃ patto,^eb^ sesehi  ^b^paṭiladdhamaggo, phalañāṇena uppannañāṇo,^eb^ taṃ sabbaṃ attanāva  adhigatoti ^b^anaññaneyyo^eb^ti. sesaṃ vuttanayeneva veditabbanti. </p>
              <p>[06] diṭṭhīvisūkagāthāvaṇṇanā niṭṭhitā. </p>
              <p>[03] 112^b^.^eb^ ^b^nillolupo^eb^ti kā uppatti?  bārāṇasirañño kira sūdo antarabhattaṃ pacitvā upanāmesi  manuññadassanaṃ sādurasaṃ ``appeva nāma me rājā dhanamanuppādeyyā''ti.  taṃ rañño gandheneva bhottukamyataṃ janesi, mukhe kheḷaṃ uppādeti.  paṭhamakabaḷe pana mukhe pakkhittamatte sattarasaharaṇisahassāni amateneva  phusitāni ^a^P0.0184^ea^ ahesuṃ. sūdo ``idāni me dassati,  idāni me dassatī''ti cintesi. rājāpi ``sakkārāraho sūdo''ti  cintesi, ``rasaṃ sāyitvā pana sakkarontaṃ maṃ pāpako kittisaddo  abbhuggaccheyya `lolo ayaṃ rājā rasagaruko'''ti na kiñci abhaṇi.  evaṃ yāva bhojanapariyosānaṃ, tāva sūdo ``idāni dassati,  idāni dassatī''ti cintesi. rājāpi avaṇṇabhayena na kiñci  abhaṇi. tato sūdo ^a^M1.0204^ea^ ``natthi maññe imassa rañño  jivhāviññāṇa''nti. dutiyadivase asādurasaṃ upanāmesi. rājā  bhuñjanto ``niggahāraho vata, bho, ajja sūdo''ti jānantopi pubbe  viya paccavekkhitvā avaṇṇabhayena na kiñci abhaṇi. tato sūdo  ``rājā neva sundaraṃ nāsundaraṃ jānātī''ti cintetvā sabbaṃ paribbayaṃ  attanāva gahetvā kiñcideva pacitvā rañño deti. rājā ``aho  vata lobho, ahaṃ nāma vīsati nagarasahassāni bhuñjanto imassa  lobhena bhattamattampi na labhāmī''ti nibbijjitvā rajjaṃ pahāya  pabbajitvā vipassanto paccekabodhiṃ sacchākāsi. purimanayeneva imaṃ  gāthaṃ abhāsi. </p>
              <p>[01] tattha ^b^nillolupo^eb^ti alolupo. yo hi  rasataṇhābhibhūto hoti, so bhusaṃ luppati punappunaṃ luppati, tena  ``lolupo''ti vuccati. tasmā esa taṃ paṭikkhipanto  ``nillolupo''ti āha. ^b^nikkuho^eb^ti ettha kiñcāpi yassa  tividhaṃ kuhanavatthu natthi, so ``nikkuho''ti vuccati. imissā  pana gāthāya manuññabhojanādīsu vimhayamanāpajjanato nikkuhoti  ayamadhippāyo. ^b^nippipāso^eb^ti ettha pātumicchā pipāsā,  tassā abhāvena nippipāso, sādurasalobhena bhottukamyatāvirahitoti  attho. ^b^nimmakkho^eb^ti ettha paraguṇavināsanalakkhaṇo makkho,  tassa abhāvena nimmakkho. attano gihikāle sūdassa  guṇamakkhanābhāvaṃ sandhāyāha. ^b^niddhantakasāvamoho^eb^ti ettha  rāgādayo tayo kāyaduccaritādīni ca tīṇīti cha dhammā yathāsambhavaṃ  appasannaṭṭhena ^a^V1.0190^ea^ sakabhāvaṃ vijahāpetvā parabhāvaṃ gaṇhāpanaṭṭhena kasaṭaṭṭhena ca  ``kasāvā''ti veditabbā. yathāha -- </p>
              <p>[02] ``tattha katame tayo kasāvā? rāgakasāvo,  dosakasāvo, mohakasāvo. ime tayo kasāvā. tattha katame  aparepi tayo kasāvā? kāyakasāvo, vacīkasāvo, manokasāvo''ti  (vibha0 924).</p>
              <p>[03] tesu mohaṃ ṭhapetvā pañcannaṃ kasāvānaṃ tesañca sabbesaṃ mūlabhūtassa  mohassa niddhantattā niddhantakasāvamoho. tiṇṇaṃ eva vā  kāyavacīmanokasāvānaṃ mohassa ca niddhantattā niddhantakasāvamoho.  itaresu nillolupatādīhi ^a^M1.0205^ea^ rāgakasāvassa, nimmakkhatāya dosakasāvassa  ^a^P0.0185^ea^ niddhantabhāvo siddho eva. ^b^nirāsayo^eb^ti  nittaṇho. ^b^sabbaloke bhavitvā^eb^ti sakalaloke, tīsu bhavesu  dvādasasu vā āyatanesu bhavavibhavataṇhāvirahito hutvāti attho.  sesaṃ vuttanayeneva veditabbaṃ. atha vā tayopi pāde vatvā ^b^eko  care^eb^ti eko carituṃ sakkuṇeyyāti evampettha sambandho kātabbo. </p>
              <p>[06] nillolupagāthāvaṇṇanā niṭṭhitā. </p>
              <p>[03] 113^b^.^eb^ ^b^pāpaṃ sahāya^eb^nti kā uppatti?  bārāṇasiyaṃ kira aññataro rājā mahaccarājānubhāvena nagaraṃ padakkhiṇaṃ  karonto manusse koṭṭhāgārato purāṇadhaññādīni bahiddhā nīharante  disvā ``kiṃ, bhaṇe, ida''nti amacce pucchi. amaccā ``idāni,  mahārāja, navadhaññādīni uppajjissanti, tesaṃ okāsaṃ kātuṃ ime  manussā purāṇadhaññādīni chaḍḍentī''ti āhaṃsu. rājā ``kiṃ, bhaṇe,  itthāgārabalakāyādīnaṃ vattaṃ paripuṇṇa''nti āha. ``āma, mahārāja,  paripuṇṇa''nti. ``tena hi, bhaṇe, dānasālaṃ kāretha, dānaṃ dassāmi,  mā imāni dhaññāni anupakārāni vinassantū''ti. tato naṃ  aññataro diṭṭhigatiko amacco ``mahārāja, natthi dinna''nti ārabbha  yāva ``bāle ca paṇḍite ca sandhāvitvā saṃsaritvā dukkhassantaṃ  karissantī''ti vatvā nivāresi. rājā dutiyampi tatiyampi  koṭṭhāgāre vilumpante disvā tatheva āṇāpesi. sopi tatiyampi naṃ  ``mahārāja, dattupaññattaṃ yadidaṃ dāna''ntiādīni vatvā nivāresi.  so ``are, ahaṃ attano santakampi na labhāmi dātuṃ, kiṃ me imehi  pāpasahāyehī''ti nibbinno rajjaṃ pahāya pabbajitvā vipassanto  paccekabodhiṃ sacchākāsi. tañca pāpasahāyaṃ garahanto imaṃ  udānagāthamāha.</p>
              <p>[03] tassāyaṃ ^a^V1.0191^ea^ saṅkhepattho -- yvāyaṃ dasavatthukāya pāpadiṭṭhiyā  samannāgatattā pāpo, paresampi anatthaṃ passatīti anatthadassī,  kāyaduccaritādimhi ca visame niviṭṭho, taṃ atthakāmo kulaputto  ^b^pāpaṃ sahāyaṃ parivajjayetha, anatthadassiṃ visame niviṭṭhaṃ. sayaṃ na  seve^eb^ti attano vasena taṃ na seveyya. yadi pana parassa vaso  hoti, kiṃ sakkā kātunti vuttaṃ hoti. ^b^pasuta^eb^nti pasaṭaṃ,  diṭṭhivasena tattha tattha lagganti attho. ^b^pamatta^eb^nti kāmaguṇesu  vossaṭṭhacittaṃ, kusalabhāvanārahitaṃ vā. taṃ ^a^M1.0206^ea^ evarūpaṃ sahāyaṃ na ^a^P0.0186^ea^  seve na bhaje na payirupāse, aññadatthu eko care  khaggavisāṇakappoti. </p>
              <p>[06] pāpasahāyagāthāvaṇṇanā niṭṭhitā. </p>
              <p>[03] 114^b^.^eb^ ^b^bahussuta^eb^nti kā uppatti? pubbe kira  kassapassa bhagavato sāsane aṭṭha paccekabodhisattā pabbajitvā  gatapaccāgatavattaṃ pūretvā devaloke uppannātiādi sabbaṃ  anavajjabhojīgāthāya vuttasadisameva. ayaṃ pana viseso --  paccekabuddhe nisīdāpetvā rājā āha -- ``ke tumhe''ti? te āhaṃsu  -- ``mayaṃ, mahārāja, bahussutā nāmā''ti. rājā ``ahaṃ  sutabrahmadatto nāma, sutena tittiṃ na gacchāmi, handa, nesaṃ santike  vicitranayadhammadesanaṃ sossāmī''ti attamano dakkhiṇodakaṃ datvā  parivisitvā bhattakiccapariyosāne saṅghattherassa santike nisīditvā  ``dhammakathaṃ, bhante, kathethā''ti āha. so ``sukhito hotu,  mahārāja, rāgakkhayo hotū''ti vatvā uṭṭhito. rājā ``ayaṃ na  bahussuto, dutiyo bahussuto bhavissati, sve tassa vicitradhammadesanaṃ  sossāmī''ti svātanāya nimantesi. evaṃ yāva sabbesaṃ paṭipāṭi  gacchati, tāva nimantesi, te sabbepi ``dosakkhayo hotu,  mohakkhayo, gatikkhayo, bhavakkhayo, vaṭṭakkhayo, upadhikkhayo,  taṇhakkhayo hotū''ti evaṃ ekekapadaṃ visesetvā sesaṃ paṭhamasadisameva  vatvā uṭṭhahiṃsu.</p>
              <p>[03] tato rājā -- ``ime `bahussutā maya'nti bhaṇanti, na ca  tesaṃ vicitrakathā, kimetehi vutta''nti tesaṃ vacanatthaṃ  upaparikkhitumāraddho. atha ``rāgakkhayo hotū''ti upaparikkhanto  ``rāge khīṇe dosopi mohopi aññataraññatarepi kilesā khīṇā  hontī''ti ñatvā attamano ahosi ``nippariyāyabahussutā ime  samaṇā. yathāpi hi purisena mahāpathaviṃ vā ākāsaṃ vā aṅguliyā  niddisantena na aṅgulimattova padeso niddiṭṭho hoti. api ca kho  pana sakalapathavī ākāsā eva niddiṭṭhā honti. evaṃ imehi ekekaṃ  atthaṃ niddisantehi aparimāṇā atthā niddiṭṭhā hontī''ti. tato so  ``kudāssu nāmāhampi evaṃ bahussuto bhavissāmī''ti ^a^V1.0192^ea^ tathārūpaṃ  bahussutabhāvaṃ patthento ^a^M1.0207^ea^ rajjaṃ pahāya pabbajitvā vipassanto paccekabodhiṃ  sacchikatvā imaṃ udānagāthamabhāsi.</p>
              <p>[03] tatthāyaṃ saṅkhepattho -- ^b^bahussuta^eb^nti duvidho bahussuto  tīsu piṭakesu atthato nikhilo pariyattibahussuto ca,  maggaphalavijjābhiññāpaṭivedhako ^a^P0.0187^ea^ paṭivedhabahussuto ca.  āgatāgamo ^b^dhammadharo^eb^. uḷārehi pana kāyavacīmanokammehi  samannāgato ^b^uḷāro^eb^. yuttapaṭibhāno ca muttapaṭibhāno ca  yuttamuttapaṭibhāno ca ^b^paṭibhānavā^eb^. pariyattiparipucchādhigamavasena  vā tividho paṭibhānavā veditabbo. yassa hi pariyatti paṭibhāti,  so pariyattipaṭibhānavā. yassa atthañca ñāṇañca lakkhaṇañca  ṭhānāṭṭhānañca paripucchantassa paripucchā paṭibhāti, so  paripucchāpaṭibhānavā. yassa maggādayo paṭividdhā honti, so  adhigamapaṭibhānavā. taṃ evarūpaṃ ^b^bahussutaṃ dhammadharaṃ bhajetha mittaṃ  uḷāraṃ paṭibhānavantaṃ^eb^. tato tassānubhāvena  attatthaparatthaubhayatthabhedato vā diṭṭhadhammikasamparāyikaparamatthabhedato vā  anekappakārāni ^b^aññāya atthāni,^eb^ tato ``ahosiṃ nu kho ahaṃ  atītamaddhāna''ntiādīsu (ma0 ni0 1.18; saṃ0 ni0  2.20)  kaṅkhāṭṭhāniyesu ^b^vineyya kaṅkhaṃ^eb^ vicikicchaṃ vinetvā  vināsetvā evaṃ katasabbakicco ^b^eko care khaggavisāṇakappo^eb^ti. </p>
              <p>[06] bahussutagāthāvaṇṇanā niṭṭhitā. </p>
              <p>[03] 115^b^.^eb^ ^b^khiḍḍaṃ rati^eb^nti kā uppatti?  bārāṇasiyaṃ kira vibhūsakabrahmadatto nāma rājā pātova yāguṃ vā bhattaṃ  vā bhuñjitvā nānāvidhavibhūsanehi attānaṃ vibhūsāpetvā mahāādāse  sakalaṃ sarīraṃ disvā yaṃ na icchati, taṃ apanetvā aññena vibhūsanena  vibhūsāpeti. tassa ekadivasaṃ evaṃ karontassa bhattavelā majjhanhikā  sampattā. vippakatavibhūsitova dussapaṭṭena sīsaṃ veṭhetvā bhuñjitvā  divāseyyaṃ upagañchi. punapi uṭṭhahitvā tatheva karoto sūriyo  oggato. evaṃ dutiyadivasepi tatiyadivasepi. athassa evaṃ  maṇḍanappasutassa piṭṭhirogo udapādi. tassa etadahosi -- ``aho  re, ahaṃ sabbathāmena vibhūsantopi imasmiṃ kappake vibhūsane asantuṭṭho  lobhaṃ uppādesiṃ, lobho ca nāmesa apāyagamanīyo ^a^M1.0208^ea^ dhammo, handāhaṃ  lobhaṃ niggaṇhāmī''ti rajjaṃ pahāya pabbajitvā vipassanto paccekabodhiṃ  sacchikatvā imaṃ udānagāthamabhāsi.</p>
              <p>[03] tattha ^b^khiḍḍā^eb^ ca ^b^rati^eb^ ca pubbe vuttāva.  ^b^kāmasukha^eb^nti vatthukāmasukhaṃ. vatthukāmāpi hi sukhassa  visayādibhāvena ``sukha''nti vuccanti. yathāha -- ``atthi rūpaṃ  sukhaṃ sukhānupatita''nti ^a^V1.0193^ea^ (saṃ0 ni0  3.60). evametaṃ khiḍḍaṃ  ratiṃ kāmasukhañca imasmiṃ okāsaloke ^b^analaṅkaritvā^eb^ alanti  akatvā, etaṃ tappakanti vā sārabhūtanti ^a^P0.0188^ea^ vā evaṃ  aggahetvā. ^b^anapekkhamāno^eb^ti tena analaṅkaraṇena  anapekkhaṇasīlo apihāluko nittaṇho. ^b^vibhūsaṭṭhānā virato  saccavādī^eb^ti tattha vibhūtā duvidhā -- agārikavibhūsā ca  anagārikavibhūsā ca. sāṭakaveṭhanamālāgandhādivibhūsā  agārikavibhūsā nāma. pattamaṇḍanādivibhūsā anagārikavibhūsā.  vibhūsā eva vibhūsaṭṭhānaṃ, tasmā vibhūsaṭṭhānā tividhāya viratiyā  virato. avitathavacanato saccavādīti evamattho daṭṭhabbo. </p>
              <p>[06] vibhūsaṭṭhānagāthāvaṇṇanā niṭṭhitā. </p>
              <p>[03] 116^b^.^eb^ ^b^puttañca^eb^ ^a^M1.0209^ea^ ^b^dāra^eb^nti kā uppatti?  bārāṇasiyaṃ kira rañño putto daharakāleyeva abhisitto rajjaṃ kāresi.  so paṭhamagāthāya vuttapaccekabodhisatto viya rajjasiriṃ anubhavanto  ekadivasaṃ cintesi -- ``ahaṃ rajjaṃ kārento bahūnaṃ dukkhaṃ karomi,  kiṃ me ekabhattatthāya iminā pāpena, handa, sukhamuppādemī''ti rajjaṃ  pahāya pabbajitvā vipassanto paccekabodhiṃ sacchikatvā imaṃ udānagāthaṃ  abhāsi.</p>
              <p>[03] tattha ^b^dhanānī^eb^ti  muttāmaṇiveḷuriyasaṅkhasilāpavāḷarajatajātarūpādīni ratanāni.  ^b^dhaññānī^eb^ti sālivīhiyavagodhumakaṅguvarakakudrūsakappabhedāni satta  sesāparaṇṇāni ca. ^b^bandhavānī^eb^ti  ñātibandhugottabandhumittabandhusippabandhuvasena catubbidhabandhave.  ^b^yathodhikānī^eb^ti sakasakaodhivasena ṭhitāniyeva. sesaṃ  vuttanayamevāti. </p>
              <p>[06] puttadāragāthāvaṇṇanā niṭṭhitā. </p>
              <p>[03] 117^b^.^eb^ ^b^saṅgo eso^eb^ti kā uppatti? bārāṇasiyaṃ  kira pādalolabrahmadatto nāma rājā ahosi. so pātova yāguṃ vā  bhattaṃ vā bhuñjitvā tīsu pāsādesu tividhāni nāṭakāni passati.  tividhā nāma nāṭakā pubbarājato āgataṃ, anantararājato āgataṃ,  attano kāle uṭṭhitanti. so ekadivasaṃ pātova daharanāṭakapāsādaṃ  gato. tā nāṭakitthiyo ``rājānaṃ ramāpessāmā''ti sakkassa  devānamindassa accharāyo viya atimanoharaṃ naccagītavāditaṃ payojesuṃ.  rājā ``anacchariyametaṃ daharāna''nti asantuṭṭho hutvā  majjhimanāṭakapāsādaṃ gato, tāpi nāṭakitthiyo tatheva akaṃsu. so  tatthapi tatheva asantuṭṭho hutvā mahallakanāṭakapāsādaṃ gato ^a^V1.0194^ea^, tāpi tatheva  ^a^P0.0189^ea^ akaṃsu. rājā dve tayo rājaparivaṭṭe atītānaṃ tāsaṃ  mahallakabhāvena aṭṭhikīḷanasadisaṃ naccaṃ disvā gītañca amadhuraṃ sutvā  punadeva daharanāṭakapāsādaṃ, puna majjhimanāṭakapāsādanti evampi  vicaritvā katthaci asantuṭṭho cintesi -- ``imā nāṭakitthiyo  sakkaṃ devānamindaṃ accharāyo viya maṃ ramāpetukāmā sabbathāmena  naccagītavāditaṃ payojesuṃ. svāhaṃ katthaci asantuṭṭho lobhaṃ vaḍḍhemi.  lobho ca nāmesa apāyagamanīyo dhammo, handāhaṃ lobhaṃ  niggaṇhāmī''ti rajjaṃ pahāya pabbajitvā vipassanto paccekabodhiṃ  sacchikatvā imaṃ udānagāthaṃ abhāsi.</p>
              <p>[03] tassattho -- ^b^saṅgo eso^eb^ti attano upabhogaṃ niddisati.  so hi sajjanti tattha pāṇino kaddame paviṭṭho hatthī viyāti  saṅgo. ^b^parittamettha sokhya^eb^nti ettha pañcakāmaguṇūpabhogakāle  viparītasaññāya uppādetabbato kāmāvacaradhammapariyāpannato vā  lāmakaṭṭhena sokhyaṃ parittaṃ, vijjuppabhāya obhāsitanaccadassanasukhaṃ iva  ittaraṃ, tāvakālikanti vuttaṃ hoti. ^b^appassādo dukkhamevettha  bhiyyo^eb^ti ettha ca yvāyaṃ ``yaṃ kho, bhikkhave, ime pañca kāmaguṇe  paṭicca uppajjati sukhaṃ somanassaṃ, ayaṃ kāmānaṃ assādo''ti (ma0  ni0 1.166) vutto, so yamidaṃ ``ko ca, bhikkhave, kāmānaṃ  ādīnavo, idha, bhikkhave, kulaputto yena sippaṭṭhānena jīvikaṃ  kappeti, yadi muddāya yadi gaṇanāyā''ti evamādinā (ma0 ni0  1.167) nayenettha dukkhaṃ vuttaṃ, taṃ upanidhāya appo udakabindumatto  hoti, atha kho dukkhameva bhiyyo bahu, catūsu samuddesu udakasadisaṃ  hoti. tena vuttaṃ ``appassādo dukkhamevettha ^a^M1.0210^ea^ bhiyyo''ti.  ^b^gaḷo eso^eb^ti assādaṃ dassetvā ākaḍḍhanavasena baḷiso viya  eso, yadidaṃ pañcakāmaguṇā. ^b^iti ñatvā matimā^eb^ti evaṃ  jānitvā buddhimā paṇḍito puriso sabbametaṃ pahāya ^b^eko care  khaggavisāṇakappo^eb^ti. </p>
              <p>[06] saṅgagāthāvaṇṇanā niṭṭhitā. </p>
              <p>[03] 118^b^.^eb^ ^b^sandālayitvānā^eb^ti kā uppatti?  bārāṇasiyaṃ kira anivattabrahmadatto nāma rājā ahosi. so  saṅgāmaṃ otiṇṇo ajinitvā aññaṃ vā kiccaṃ āraddho aniṭṭhapetvā na  nivattati, tasmā naṃ evaṃ ^a^P0.0190^ea^ sañjāniṃsu. so  ekadivasaṃ uyyānaṃ gacchati. tena ca samayena davaḍāho uṭṭhāsi.  so aggi sukkhāni ceva haritāni ca tiṇādīni dahanto  anivattamāno eva gacchati. rājā taṃ disvā tappaṭibhāganimittaṃ  uppādesi. ``yathāyaṃ davaḍāho, evameva ekādasavidho aggi sabbe  satte dahanto anivattamāno gacchati mahādukkhaṃ uppādento, kudāssu  nāmāhampi imassa dukkhassa nivattanatthaṃ ayaṃ aggi viya  ariyamaggañāṇagginā ^a^V1.0195^ea^ kilese dahanto anivattamāno gaccheyya''nti?  tato muhuttaṃ gantvā kevaṭṭe addasa nadiyaṃ macche gaṇhante. tesaṃ  jālantare paviṭṭho eko mahāmaccho jālaṃ bhetvā palāyi. te  ``maccho jālaṃ bhetvā gato''ti saddamakaṃsu. rājā tampi vacanaṃ  sutvā tappaṭibhāganimittaṃ uppādesi -- ``kudāssu nāmāhampi  ariyamaggañāṇena taṇhādiṭṭhijālaṃ bhetvā asajjamāno gaccheyya''nti?  so rajjaṃ pahāya pabbajitvā vipassanaṃ ārabhitvā paccekabodhiṃ  sacchākāsi, imañca udānagāthamabhāsi.</p>
              <p>[03] tassā dutiyapāde ^b^jāla^eb^nti suttamayaṃ vuccati.  ^b^ambū^eb^ti udakaṃ, tattha caratīti ambucārī, macchassetaṃ adhivacanaṃ.  salile ambucārī ^b^salilambucārī^eb^. tasmiṃ nadīsalile  ^b^jālaṃ bhetvā^eb^ gatāmbucārīvāti vuttaṃ hoti. tatiyapāde  ^b^daḍḍha^eb^nti daḍḍhaṭṭhānaṃ vuccati. yathā aggi daḍḍhaṭṭhānaṃ puna na  nivattati, na tattha bhiyyo āgacchati, evaṃ maggañāṇagginā  daḍḍhakāmaguṇaṭṭhānaṃ anivattamāno tattha bhiyyo anāgacchantoti vuttaṃ  hoti. sesaṃ vuttanayamevāti. </p>
              <p>[06] sandālagāthāvaṇṇanā niṭṭhitā. </p>
              <p>[03] 119^b^.^eb^ ^b^okkhittacakkhū^eb^ti ^a^M1.0211^ea^ kā uppatti?  bārāṇasiyaṃ kira cakkhulolabrahmadatto nāma rājā pādalolabrahmadatto  viya nāṭakadassanaṃ anuyutto hoti. ayaṃ pana viseso -- so  asantuṭṭho tattha tattha gacchati. ayaṃ taṃ taṃ nāṭakaṃ disvā atīva  abhinanditvā nāṭakadassanaparivattanena taṇhaṃ vaḍḍhento vicarati. so  kira nāṭakadassanatthaṃ āgataṃ aññataraṃ kuṭumbiyabhariyaṃ disvā rāgaṃ  uppādesi. tato saṃvegaṃ āpajjitvā puna ``are, ahaṃ imaṃ taṇhaṃ  vaḍḍhento apāyaparipūrako bhavissāmi, handa, naṃ niggaṇhāmī''ti  pabbajitvā vipassanto paccekabodhiṃ sacchikatvā attano purimapaṭipattiṃ  garahanto tappaṭipakkhaguṇadīpikaṃ imaṃ udānagāthaṃ abhāsi.</p>
              <p>[03] tattha ^a^P0.0191^ea^ ^b^okkhittacakkhū^eb^ti heṭṭhākhittacakkhu,  sattagīvaṭṭhikāni paṭipāṭiyā ṭhapetvā parivajjanagahetabbadassanatthaṃ  yugamattaṃ pekkhamānoti vuttaṃ hoti. na tu hanukaṭṭhinā hadayaṭṭhiṃ  saṅghaṭṭento. evañhi okkhittacakkhutā na samaṇasāruppā hoti.  ^b^na ca pādalolo^eb^ti ekassa dutiyo, dvinnaṃ tatiyoti evaṃ  gaṇamajjhaṃ pavisitukāmatāya kaṇḍūyamānapādo viya abhavanto,  dīghacārikānivattacārikavirato. ^b^guttindriyo^eb^ti chasu  indriyesu idha manindriyassa visuṃ vuttattā vuttāvasesavasena ca  gopitindriyo. ^b^rakkhitamānasāno^eb^ti mānasaṃ eva mānasānaṃ, taṃ  rakkhitamassāti ^a^V1.0196^ea^ rakkhitamānasāno. yathā kilesehi na viluppati,  evaṃ rakkhitacittoti vuttaṃ hoti. ^b^anavassuto^eb^ti imāya  paṭipattiyā tesu tesu ārammaṇesu kilesānvassavavirahito.  ^b^apariḍayhamāno^eb^ti kilesaggīhi apariḍayhamāno. bahiddhā vā  anavassuto, ajjhattaṃ apariḍayhamāno. sesaṃ vuttanayamevāti. </p>
              <p>[06] okkhittacakkhugāthāvaṇṇanā niṭṭhitā. </p>
              <p>[03] 120^b^.^eb^ ^b^ohārayitvā^eb^ti kā uppatti?  bārāṇasiyaṃ kira aññopi cātumāsikabrahmadatto nāma rājā catumāse  catumāse uyyānakīḷaṃ gacchati. so ekadivasaṃ gimhānaṃ  majjhimamāse uyyānaṃ pavisanto uyyānadvāre pattasañchannaṃ  pupphālaṅkatasākhāviṭapaṃ pāricchattakakoviḷāraṃ disvā ekaṃ pupphaṃ gahetvā  uyyānaṃ pāvisi. tato ``raññā aggapupphaṃ gahita''nti aññataropi  amacco hatthikkhandhe ṭhito ekameva pupphaṃ aggahesi. etenevupāyena  sabbo ^a^M1.0212^ea^ balakāyo aggahesi. pupphehi anassādentā pattampi gaṇhiṃsu.  so rukkho nippattapuppho khandhamattova ahosi. rājā  sāyanhasamaye uyyānā nikkhamanto taṃ disvā ``kiṃ kato ayaṃ  rukkho, mamāgamanavelāya maṇivaṇṇasākhantaresu  pavāḷasadisapupphālaṅkato ahosi, idāni nippattapuppho jāto''ti  cintento tasseva avidūre apupphitarukkhaṃ sañchannapalāsaṃ addasa.  disvā cassa etadahosi -- ``ayaṃ rukkho pupphabharitasākhattā  bahujanassa lobhanīyo ahosi, tena muhutteneva ^a^P0.0192^ea^  byasanaṃ patto. ayaṃ panañño alobhanīyattā tatheva ṭhito.  idañcāpi rajjaṃ pupphitarukkho viya lobhanīyaṃ, bhikkhubhāvo pana  apupphitarukkho viya alobhanīyo. tasmā yāva idampi ayaṃ rukkho  viya na viluppati, tāva ayamañño sañchannapatto yathā pāricchattako,  evaṃ kāsāvena sañchanno hutvā pabbajeyya''nti. so rajjaṃ pahāya  pabbajitvā vipassanto paccekabodhiṃ sacchikatvā imaṃ udānagāthaṃ  abhāsi.</p>
              <p>[03] tattha ^b^kāsāyavattho abhinikkhamitvā^eb^ti imassa pādassa  gehā nikkhamitvā kāsāyavatthanivattho hutvāti evamattho veditabbo.  sesaṃ vuttanayeneva sakkā viññātunti na vitthāritanti. </p>
              <p>[06] pāricchattakagāthāvaṇṇanā niṭṭhitā. </p>
              <p>[06] tatiyavaggo niṭṭhito. </p>
              <p>[03] 121^b^.^eb^ ^b^rasesū^eb^ti ^a^V1.0197^ea^ kā uppatti? aññataro kira  bārāṇasirājā uyyāne amaccaputtehi parivuto silāpaṭṭapokkharaṇiyaṃ  kīḷati. tassa sūdo sabbamaṃsānaṃ rasaṃ gahetvā atīva susaṅkhataṃ  amatakappaṃ antarabhattaṃ pacitvā upanāmesi. so tattha gedhamāpanno  kassaci kiñci adatvā attanāva bhuñji. udakaṃ kīḷanto  ativikāle nikkhanto sīghaṃ sīghaṃ bhuñji. yehi saddhiṃ pubbe  bhuñjati, na tesaṃ kañci sari. atha pacchā paṭisaṅkhānaṃ uppādetvā  ``aho! mayā pāpaṃ kataṃ, yvāyaṃ rasataṇhābhibhūto sabbajanaṃ  vissaritvā ekakova bhuñjiṃ, handa, naṃ rasataṇhaṃ niggaṇhāmī''ti rajjaṃ  pahāya pabbajitvā vipassanto paccekabodhiṃ sacchikatvā attano  purimapaṭipattiṃ garahanto tappaṭipakkhaguṇadīpikaṃ imaṃ udānagāthaṃ  abhāsi.</p>
              <p>[03] tattha ^a^M1.0213^ea^ ^b^rasesū^eb^ti  ambilamadhuratittakakaṭukaloṇakhārikakasāvādibhedesu sāyanīyesu.  ^b^gedhaṃ akara^eb^nti giddhiṃ akaronto, taṇhaṃ anuppādentoti vuttaṃ  hoti. ^b^alolo^eb^ti ``idaṃ sāyissāmi, idaṃ sāyissāmī''ti  evaṃ rasavisesesu anākulo. ^b^anaññaposī^eb^ti  posetabbakasaddhivihārikādivirahito. kāyasandhāraṇamattena santuṭṭhoti  vuttaṃ hoti. yathā vā pubbe uyyāne rasesu gedhakaraṇasīlo  aññaposī āsiṃ, evaṃ ahutvā yāya taṇhāya lolo hutvā rasesu gedhaṃ  karoti, taṃ ^a^P0.0193^ea^ taṇhaṃ hitvā āyatiṃ taṇhāmūlakassa  aññassa attabhāvassānibbattāpanena anaññaposīti vuttaṃ hoti. atha  vā atthabhañjanakaṭṭhena kilesā ``aññe''ti vuccanti, tesaṃ aposanena  anaññaposīti ayamettha attho. ^b^sapadānacārī^eb^ti  avokkammacārī anupubbacārī, gharapaṭipāṭiṃ achaḍḍetvā aḍḍhakulañca  daliddakulañca nirantaraṃ piṇḍāya pavisamānoti attho. ^b^kule  kule appaṭibaddhacitto^eb^ti khattiyakulādīsu yattha katthaci  kilesavasena alaggacitto, candopamo niccanavako hutvāti attho.  sesaṃ vuttanayamevāti. </p>
              <p>[06] rasagedhagāthāvaṇṇanā niṭṭhitā. </p>
              <p>[03] 122^b^.^eb^ ^b^pahāya pañcāvaraṇānī^eb^ti kā uppatti?  bārāṇasiyaṃ kira aññataro rājā paṭhamajjhānalābhī ahosi. so  jhānānurakkhaṇatthaṃ rajjaṃ pahāya pabbajitvā vipassanto paccekabodhiṃ  patvā attano paṭipattisampadaṃ dīpento imaṃ udānagāthaṃ abhāsi.</p>
              <p>[03] tattha ^b^pañcāvaraṇānī^eb^ti pañca nīvaraṇāni eva, tāni  ^b^uragasutte^eb^ (su0 ni0 1 ādayo) atthato vuttāni. tāni pana  yasmā abbhādayo viya candasūriye ceto āvaranti, tasmā  ``āvaraṇāni cetaso''ti vuttāni. tāni upacārena vā appanāya  vā ^b^pahāya^eb^ vijahitvāti attho ^a^V1.0198^ea^. ^b^upakkilese^eb^ti upagamma  cittaṃ vibādhente akusaladhamme, ^b^vatthopamādīsu^eb^ (ma0 ni0  1.70 ādayo) vutte abhijjhādayo vā. ^b^byapanujjā^eb^ti  panuditvā, vipassanāmaggena pajahitvāti attho. ^b^sabbe^eb^ti  anavasese. evaṃ samathavipassanāsampanno paṭhamamaggena diṭṭhinissayassa  pahīnattā ^b^anissito,^eb^ sesamaggehi chetvā tedhātukaṃ ^a^M1.0214^ea^   ^b^sinehadosaṃ,^eb^ taṇhārāganti vuttaṃ hoti. sineho eva hi  guṇapaṭipakkhato sinehadosoti vutto. sesaṃ vuttanayamevāti. </p>
              <p>[06] āvaraṇagāthāvaṇṇanā niṭṭhitā. </p>
              <p>[03] 123^b^.^eb^ ^b^vipiṭṭhikatvānā^eb^ti kā uppatti?  bārāṇasiyaṃ kira aññataro rājā catutthajjhānalābhī ahosi. sopi  jhānānurakkhaṇatthaṃ rajjaṃ pahāya pabbajitvā vipassanto paccekabodhiṃ  sacchikatvā attano paṭipattisampadaṃ dīpento imaṃ udānagāthaṃ abhāsi.</p>
              <p>[03] tattha ^b^vipiṭṭhikatvānā^eb^ti piṭṭhito katvā, chaḍḍetvā  vijahitvāti attho ^a^P0.0194^ea^. ^b^sukhañca dukkha^eb^nti  kāyikaṃ sātāsātaṃ. ^b^somanassadomanassa^eb^nti cetasikaṃ  sātāsātaṃ. ^b^upekkha^eb^nti catutthajjhānupekkhaṃ. ^b^samatha^eb^nti  catutthajjhānasamādhiṃ eva. ^b^visuddha^eb^nti  pañcanīvaraṇavitakkavicārapītisukhasaṅkhātehi navahi paccanīkadhammehi  vimuttattā atisuddhaṃ, niddhantasuvaṇṇamiva vigatūpakkilesanti attho.</p>
              <p>[03] ayaṃ pana yojanā -- vipiṭṭhikatvāna sukhañca dukkhañca pubbeva,  paṭhamajjhānūpacāreyeva dukkhaṃ tatiyajjhānūpacāreyeva sukhanti adhippāyo.  puna ādito vuttaṃ ^b^ca^eb^-kāraṃ parato netvā ``somanassaṃ  domanassañca vipiṭṭhikatvāna pubbevā''ti adhikāro. tena somanassaṃ  catutthajjhānūpacāre, domanassañca dutiyajjhānūpacāreyevāti dīpeti.  etāni hi etesaṃ pariyāyato pahānaṭṭhānāni. nippariyāyato pana  dukkhassa paṭhamajjhānaṃ, domanassassa dutiyajjhānaṃ, sukhassa  tatiyajjhānaṃ, somanassassa catutthajjhānaṃ pahānaṭṭhānaṃ. yathāha --  ``paṭhamaṃ jhānaṃ upasampajja viharati etthuppannaṃ dukkhindriyaṃ aparisesaṃ  nirujjhatī''tiādikaṃ (saṃ0 ni0  5.510) sabbaṃ  ^b^aṭṭhasāliniyā^eb^ dhammasaṅgahaṭṭhakathāyaṃ (dha0 sa0 aṭṭha0 165) vuttaṃ.  yathā pubbevāti tīsu paṭhamajjhānādīsu dukkhadomanassasukhāni  vipiṭṭhikatvā evamettha catutthajjhāne somanassaṃ vipiṭṭhikatvā imāya  paṭipadāya laddhānupekkhaṃ samathaṃ visuddhaṃ eko careti. sesaṃ  vuttanayamevāti. </p>
              <p>[06] vipiṭṭhigāthāvaṇṇanā niṭṭhitā. </p>
              <p>[03] 124^b^.^eb^ ^b^āraddhavīriyo^eb^ti ^a^M1.0215^ea^ ^a^V1.0199^ea^ kā uppatti? aññataro  kira paccantarājā sahassayodhabalakāyo rajjena khuddako, paññāya  mahanto ahosi. so ekadivasaṃ ``kiñcāpi ahaṃ khuddako rajjena,  paññavatā pana sakkā sakalajambudīpaṃ gahetu''nti cintetvā sāmantarañño  dūtaṃ pāhesi -- ``sattāhabbhantare me rajjaṃ vā detu yuddhaṃ vā''ti.  tato so attano amacce sannipātāpetvā āha -- ``mayā tumhe  anāpucchāyeva sāhasaṃ kammaṃ kataṃ, amukassa rañño evaṃ pesitaṃ, kiṃ  kātabba''nti? te āhaṃsu -- ``sakkā, mahārāja, so dūto  nivattetu''nti. ``na sakkā, gato bhavissatī''ti. ``yadi evaṃ  vināsitamhā tayā, tena hi dukkhaṃ aññassa satthena marituṃ, handa,  mayaṃ aññamaññaṃ paharitvā marāma, attānaṃ paharitvā marāma, ubbandhāma,  visaṃ khādāmā''ti. evaṃ etesu ekameko ^a^P0.0195^ea^ maraṇameva  saṃvaṇṇeti. tato rājā ``kiṃ me imehi, atthi, bhaṇe, mayhaṃ  yodhā''ti āha. atha ``ahaṃ mahārāja yodho, ahaṃ mahārāja  yodho''ti yodhasahassaṃ uṭṭhahi.</p>
              <p>[03] rājā ``ete upaparikkhissāmī''ti mahantaṃ citakaṃ sajjāpetvā  āha -- ``mayā, bhaṇe, idaṃ sāhasaṃ kataṃ, taṃ me amaccā  paṭikkosanti, svāhaṃ citakaṃ pavisissāmi. ko mayā saddhiṃ  pavisissati, kena mayhaṃ jīvitaṃ pariccatta''nti? evaṃ vutte  pañcasatā yodhā uṭṭhahiṃsu ``mayaṃ, mahārāja, pavisissāmā''ti.  tato rājā itare pañcasate āha -- ``tumhe dāni, tātā, kiṃ  karissathā''ti? te āhaṃsu -- ``nāyaṃ, mahārāja, purisakāro,  itthicariyā esā, apica mahārājena paṭirañño dūto pesito, te mayaṃ  tena raññā saddhiṃ yujjhitvā marissāmā''ti. tato rājā  ``pariccattaṃ tumhehi mama jīvita''nti caturaṅginiṃ senaṃ sannayhitvā  tena yodhasahassena parivuto gantvā rajjasīmāya nisīdi.</p>
              <p>[03] sopi paṭirājā taṃ pavattiṃ sutvā ``are, so khuddakarājā mama  dāsassāpi nappahotī''ti dussitvā sabbaṃ balakāyaṃ ādāya yujjhituṃ  nikkhami. khuddakarājā taṃ abbhuyyātaṃ disvā balakāyaṃ āha --  ``tātā, tumhe na bahukā, sabbe sampiṇḍitvā asicammaṃ gahetvā sīghaṃ  imassa rañño purato ujukaṃ eva gacchathā''ti. te tathā akaṃsu.  athassa ^a^M1.0216^ea^ sā senā dvidhā bhinditvā antaramadāsi. te taṃ rājānaṃ  jīvaggāhaṃ gahetvā attano rañño ``taṃ māressāmī''ti āgacchantassa  adaṃsu. paṭirājā taṃ abhayaṃ yāci. rājā tassa abhayaṃ datvā  sapathaṃ kārāpetvā attano vase katvā tena saha aññaṃ rājānaṃ  abbhuggantvā tassa rajjasīmāya ṭhatvā pesesi -- ``rajjaṃ vā me detu  yuddhaṃ vā''ti. so ``ahaṃ ekayuddhampi ^a^V1.0200^ea^ na sahāmī''ti rajjaṃ  niyyādesi. etenupāyena sabbe rājāno gahetvā ante  bārāṇasirājānampi aggahesi.</p>
              <p>[03] so ekasatarājaparivuto sakalajambudīparajjaṃ anusāsanto  cintesi -- ``ahaṃ pubbe khuddako ahosiṃ, somhi idāni attano  ñāṇasampattiyā sakalajambudīpamaṇḍalassa issaro rājā jāto. taṃ  kho pana me ñāṇaṃ lokiyavīriyasampayuttaṃ, neva nibbidāya na  virāgāya saṃvattati, yaṃnūnāhaṃ iminā ñāṇena lokuttaradhammaṃ  gaveseyya''nti. tato bārāṇasirañño rajjaṃ datvā puttadārañca  sakajanapadeyeva ṭhapetvā sabbaṃ pahāya pabbajitvā vipassanaṃ ārabhitvā  paccekabodhiṃ sacchikatvā attano vīriyasampattiṃ dīpento imaṃ  udānagāthaṃ abhāsi.</p>
              <p>[03] tattha āraddhaṃ vīriyaṃ assāti ^b^āraddhavīriyo^eb^. etena  attano mahāvīriyataṃ dasseti. paramattho vuccati nibbānaṃ,  paramatthassa patti paramatthapatti, tassā ^b^paramatthapattiyā^eb^. etena  vīriyārambhena pattabbaṃ ^a^P0.0196^ea^ phalaṃ dasseti.  ^b^alīnacitto^eb^ti etena vīriyūpatthambhānaṃ cittacetasikānaṃ alīnataṃ  dasseti. ^b^akusītavuttī^eb^ti etena ṭhānacaṅkamādīsu kāyassa  anavasīdanaṃ dasseti. ^b^daḷhanikkamo^eb^ti etena ``kāmaṃ taco ca  nhāru cā''ti (ma0 ni0 2.184; a0 ni0  2.5; mahāni0  196) evaṃ pavattaṃ padahanavīriyaṃ dasseti, yaṃ taṃ anupubbasikkhādīsu  padahanto ``kāyena ceva paramatthasaccaṃ sacchikarotī''ti vuccati.  atha vā etena maggasampayuttaṃ vīriyaṃ dasseti. tampi daḷhañca  bhāvanāpāripūrigatattā, nikkamo ca sabbaso paṭipakkhā nikkhantattā,  tasmā taṃsamaṅgīpuggalopi daḷho nikkamo assāti  ``daḷhanikkamo''ti vuccati. ^b^thāmabalūpapanno^eb^ti maggakkhaṇe  kāyathāmena ca ñāṇabalena ca upapanno. atha vā thāmabhūtena balena ^a^M1.0217^ea^   upapanno, thirañāṇabalūpapannoti vuttaṃ hoti. etena tassa vīriyassa  vipassanāñāṇasampayogaṃ dīpento yogapadhānabhāvaṃ sādheti.  pubbabhāgamajjhimaukkaṭṭhavīriyavasena vā tayopi pādā yojetabbā. sesaṃ  vuttanayamevāti. </p>
              <p>[06] āraddhavīriyagāthāvaṇṇanā niṭṭhitā. </p>
              <p>[03] 125^b^.^eb^ ^b^paṭisallāna^eb^nti kā uppatti? imissā  gāthāya āvaraṇagāthāya viya uppatti, natthi koci viseso.  atthavaṇṇanāya panassā ^b^paṭisallāna^eb^nti tehi tehi sattasaṅkhārehi  paṭinivattitvā sallānaṃ, ekamantasevitā ekībhāvo kāyavivekoti  attho. ^b^jhāna^eb^nti paccanīkajhāpanato  ārammaṇalakkhaṇūpanijjhānato ca cittaviveko vuccati. tattha aṭṭha  samāpattiyo ^a^V1.0201^ea^ nīvaraṇādipaccanīkajhāpanato  kasiṇādiārammaṇūpanijjhānato ca ``jhāna''nti vuccati.  vipassanāmaggaphalāni sattasaññādipaccanīkajhāpanato  lakkhaṇūpanijjhānato ca ``jhāna''ni vuccati. idha pana  ārammaṇūpanijjhānameva adhippetaṃ. evametaṃ paṭisallānañca jhānañca  ^b^ariñcamāno^eb^ ajahamāno anissajjamāno. ^b^dhammesū^eb^ti  vipassanūpagesu pañcakkhandhādidhammesu. ^b^nicca^eb^nti satataṃ samitaṃ  abbokiṇṇaṃ. ^b^anudhammacārī^eb^ti te dhamme ārabbha pavattanena  anugataṃ vipassanādhammaṃ caramāno. atha vā dhammesūti ettha dhammāti  navalokuttaradhammā, tesaṃ dhammānaṃ anulomo dhammoti anudhammo,  vipassanāyetaṃ adhivacanaṃ. tattha ``dhammānaṃ niccaṃ anudhammacārī''ti  vattabbe gāthābandhasukhatthaṃ ^a^P0.0197^ea^ vibhattibyattayena  ``dhammesū''ti vuttaṃ siyā. ^b^ādīnavaṃ sammasitā bhavesū^eb^ti  tāya anudhammacāritāsaṅkhātāya vipassanāya aniccākārādidosaṃ  tīsu bhavesu samanupassanto evaṃ imāya  kāyacittavivekasikhāpattavipassanāsaṅkhātāya paṭipadāya adhigatoti  vattabbo ^b^eko care^eb^ti evaṃ yojanā veditabbā. </p>
              <p>[06] paṭisallānagāthāvaṇṇanā niṭṭhitā. </p>
              <p>[03] 126^b^.^eb^ ^b^taṇhakkhaya^eb^nti ^a^M1.0218^ea^ kā uppatti? aññataro  kira bārāṇasirājā mahaccarājānubhāvena nagaraṃ padakkhiṇaṃ karoti.  tassa sarīrasobhāya āvajjitahadayā sattā purato gacchantāpi  nivattitvā tameva ullokenti, pacchato gacchantāpi, ubhohi passehi  gacchantāpi. pakatiyā eva hi buddhadassane puṇṇacandasamuddarājadassane  ca atitto loko. atha aññatarā kuṭumbiyabhariyāpi  uparipāsādagatā sīhapañjaraṃ vivaritvā olokayamānā aṭṭhāsi.  rājā taṃ disvā paṭibaddhacitto hutvā amaccaṃ āṇāpesi -- ``jānāhi  tāva, bhaṇe, `ayaṃ itthī sasāmikā vā asāmikā vā'''ti? so  ñatvā ``sasāmikā, devā''ti ārocesi. atha rājā cintesi --  ``imā vīsatisahassanāṭakitthiyo devaccharāyo viya maṃ eva ekaṃ  abhiramāpenti, so dānāhaṃ etāpi atussitvā parassa itthiyā taṇhaṃ  uppādesiṃ. sā uppannā apāyameva ākaḍḍhatī''ti taṇhāya ādīnavaṃ  disvā ``handa, naṃ niggaṇhāmī''ti rajjaṃ pahāya pabbajitvā  vipassanto paccekabodhiṃ sacchikatvā imaṃ udānagāthaṃ abhāsi.</p>
              <p>[03] tattha ^b^taṇhakkhaya^eb^nti nibbānaṃ, evaṃ diṭṭhādīnavāya vā  taṇhāya appavattiṃ. ^b^appamatto^eb^ti sātaccakārī, sakkaccakārī.  ^b^aneḷamūgo^eb^ti alālāmukho. atha vā aneḷo ca amūgo ca,  paṇḍito byattoti vuttaṃ hoti. hitasukhasampāpakaṃ sutamassa atthīti  ^b^sutavā,^eb^ āgamasampannoti vuttaṃ ^a^V1.0202^ea^ hoti. ^b^satīmā^eb^ti  cirakatādīnaṃ anussaritā. ^b^saṅkhātadhammo^eb^ti dhammūpaparikkhāya  pariññātadhammo. ^b^niyato^eb^ti ariyamaggena niyatabhāvappatto.  ^b^padhānavā^eb^ti sammappadhānavīriyasampanno. uppaṭipāṭiyā esa  pāṭho yojetabbo. evameva tehi appamādādīhi samannāgato  niyāmasampāpakena padhānena padhānavā, tena padhānena sampattaniyāmato  niyato, tato arahattappattiyā saṅkhātadhammo. arahā hi puna  saṅkhātabbābhāvato ``saṅkhātadhammo''ti vuccati. yathāha -- ``ye  ^a^P0.0198^ea^ ca saṅkhātadhammāse, ye ca sekhā puthū idhā''ti  (su0 ni0 1044; cūḷani0 ajitamāṇavapucchāniddesa 7). sesaṃ  vuttanayamevāti. </p>
              <p>[06] taṇhakkhayagāthāvaṇṇanā niṭṭhitā. </p>
              <p>[03] 127^b^.^eb^ ^b^sīhovā^eb^ti ^a^M1.0219^ea^ kā uppatti? aññatarassa  kira bārāṇasirañño dūre uyyānaṃ hoti, so pageva uṭṭhāya uyyānaṃ  gacchanto antarāmagge yānā oruyha udakaṭṭhānaṃ upagato ``mukhaṃ  dhovissāmī''ti. tasmiñca padese sīhī sīhapotakaṃ janetvā  gocarāya gatā. rājapuriso taṃ disvā ``sīhapotako, devā''ti  ārocesi. rājā ``sīho kira kassaci na bhāyatī''ti taṃ  upaparikkhituṃ bheriādīni ākoṭāpesi, sīhapotako taṃ saddaṃ sutvāpi  tatheva sayi. atha yāvatatiyaṃ ākoṭāpesi. so tatiyavāre sīsaṃ  ukkhipitvā sabbaṃ parisaṃ oloketvā tatheva sayi. atha rājā  ``yāvassa mātā nāgacchati, tāva gacchāmā''ti vatvā gacchanto  cintesi -- ``tadahujātopi sīhapotako na santasati na bhāyati,  kudāssu nāmāhampi taṇhādiṭṭhiparitāsaṃ chaḍḍetvā na santaseyyaṃ na  bhāyeyya''nti? so taṃ ārammaṇaṃ gahetvā gacchanto puna kevaṭṭehi  macche gahetvā sākhāsu bandhitvā pasārite jāle vātaṃ asaṅgaṃyeva  gacchamānaṃ disvā tasmiṃ nimittaṃ aggahesi -- ``kudāssu nāmāhampi  taṇhādiṭṭhimohajālaṃ phāletvā evaṃ asajjamāno gaccheyya''nti?</p>
              <p>[03] atha uyyānaṃ gantvā silāpaṭṭapokkharaṇiyā tīre nisinno  vātabbhāhatāni padumāni onamitvā udakaṃ phusitvā vātavigame puna  yathāṭhāne ṭhitāni udakena anupalittāni disvā tasmiṃ nimittaṃ  aggahesi -- ``kudāssu nāmāhampi yathā etāni udake jātāni  udakena anupalittāni tiṭṭhanti. evaṃ loke jāto lokena  anupalitto tiṭṭheyya''nti. so punappunaṃ ``yathā sīho vāto  padumāni, evaṃ asantasantena asajjamānena anupalittena bhavitabba''nti  cintetvā rajjaṃ pahāya pabbajitvā vipassanto paccekabodhiṃ sacchikatvā  imaṃ udānagāthaṃ abhāsi.</p>
              <p>[03] tattha ^a^V1.0203^ea^ ^b^sīho^eb^ti cattāro sīhā -- tiṇasīho, paṇḍusīho,  kāḷasīho, kesarasīhoti. tesaṃ kesarasīho aggamakkhāyati. so  idha adhippeto. ^b^vāto^eb^ puratthimādivasena anekavidho.  ^b^padumaṃ^eb^ rattasetādivasena. tesu yo koci vāto yaṃ kiñci  padumañca vaṭṭatiyeva. tattha yasmā santāso nāma attasinehena hoti,  attasineho ^a^M1.0220^ea^ ca nāma taṇhālepo, sopi diṭṭhisampayuttena vā  diṭṭhivippayuttena vā lobhena hoti, sopi ^a^P0.0199^ea^ ca  taṇhāyeva. sajjanaṃ pana tattha upaparikkhādivirahitassa mohena hoti,  moho ca avijjā. tattha samathena taṇhāya pahānaṃ, vipassanāya  avijjāya. tasmā samathena attasinehaṃ pahāya ^b^sīhova saddesu^eb^  aniccadukkhādīsu ^b^asantasanto,^eb^ vipassanāya mohaṃ pahāya  ^b^vātova jālamhi^eb^ khandhāyatanādīsu ^b^asajjamāno,^eb^ samatheneva  lobhaṃ lobhasampayuttadiṭṭhiñca pahāya, ^b^padumaṃva toyena^eb^  sabbabhavabhogalobhena alippamāno. ettha ca samathassa sīlaṃ padaṭṭhānaṃ,  samatho samādhissa, samādhi vipassanāyāti evaṃ dvīsu dhammesu  siddhesu tayo khandhā siddhāva honti. tattha sīlakkhandhena sūro  hoti. so sīhova saddesu āghātavatthūsu kujjhitukāmatāya na  santasati, paññākkhandhena paṭividdhasabhāvo vātova jālamhi  khandhādidhammabhede na sajjati, samādhikkhandhena vītarāgo padumaṃva  toyena rāgena na lippati. evaṃ samathavipassanāhi  sīlasamādhipaññākkhandhehi ca yathāsambhavaṃ taṇhāvijjānaṃ tiṇṇañca  akusalamūlānaṃ pahānavasena asantasanto asajjamāno alippamāno ca  veditabbo. sesaṃ vuttanayamevāti. </p>
              <p>[06] sīhādigāthāvaṇṇanā niṭṭhitā. </p>
              <p>[03] 128^b^.^eb^ ^b^sīho yathā^eb^ti kā uppatti? aññataro  kira bārāṇasirājā paccantaṃ kupitaṃ vūpasametuṃ gāmānugāmimaggaṃ  chaḍḍetvā ujuṃ aṭavimaggaṃ gahetvā mahatiyā senāya gacchati. tena ca  samayena aññatarasmiṃ pabbatapāde sīho bālasūriyātapaṃ tappamāno  nipanno hoti. taṃ disvā rājapurisā rañño ārocesuṃ. rājā  ``sīho kira na santasatī''ti bheripaṇavādisaddaṃ kārāpesi, sīho  tatheva nipajji. dutiyampi kārāpesi, sīho tatheva nipajji.  tatiyampi kārāpesi, tadā ``sīho mama paṭisattu atthī''ti catūhi  pādehi suppatiṭṭhitaṃ patiṭṭhahitvā sīhanādaṃ nadi. taṃ sutvā  hatthārohādayo hatthiādīhi orohitvā tiṇagahanāni paviṭṭhā,  hatthiassagaṇā disāvidisā palātā. rañño hatthīpi rājānaṃ  gahetvā vanagahanāni pothayamāno palāyi ^a^M1.0221^ea^. rājā taṃ sandhāretuṃ  asakkonto rukkhasākhāya olambitvā pathaviṃ patitvā ekapadikamaggena  gacchanto paccekabuddhānaṃ vasanaṭṭhānaṃ pāpuṇi. tattha paccekabuddhe pucchi  -- ``api, bhante, saddamassutthā''ti? ``āma, mahārājā''ti.  ``kassa saddaṃ, bhante''ti? ``paṭhamaṃ ^a^V1.0204^ea^ bherisaṅkhādīnaṃ, pacchā  sīhassā''ti ^a^P0.0200^ea^. ``na bhāyittha, bhante''ti. ``na  mayaṃ, mahārāja, kassaci saddassa bhāyāmā''ti. ``sakkā pana, bhante,  mayhampi edisaṃ kātu''nti? ``sakkā, mahārāja, sace  pabbajissasī''ti. ``pabbajāmi, bhante''ti. tato naṃ pabbājetvā  pubbe vuttanayeneva ābhisamācārikaṃ sikkhāpesuṃ. sopi pubbe  vuttanayeneva vipassanto paccekabodhiṃ sacchikatvā imaṃ udānagāthaṃ  abhāsi.</p>
              <p>[03] tattha sahanā ca hananā ca sīghajavattā ca ^b^sīho^eb^.  kesarasīhova idha adhippeto. dāṭhā balamassa atthīti ^b^dāṭhabalī.  pasayha abhibhuyyā^eb^ti ubhayaṃ ^b^cārī^eb^-saddena saha yojetabbaṃ  ^b^pasayhacārī abhibhuyyacārī^eb^ti. tattha pasayha niggahetvā caraṇena  pasayhacārī, abhibhavitvā santāsetvā vasīkatvā caraṇena  abhibhuyyacārī. svāyaṃ kāyabalena pasayhacārī, tejasā  abhibhuyyacārī, tattha sace koci vadeyya -- ``kiṃ pasayha abhibhuyya  cārī''ti, tato ^b^migāna^eb^nti sāmivacanaṃ upayogatthe katvā  ``mige pasayha abhibhuyya cārī''ti paṭivattabbaṃ. ^b^pantānī^eb^ti  dūrāni. ^b^senāsanānī^eb^ti vasanaṭṭhānāni. sesaṃ vuttanayeneva  sakkā jānitunti na vitthāritanti. </p>
              <p>[06] dāṭhabalīgāthāvaṇṇanā niṭṭhitā. </p>
              <p>[03] 129^b^.^eb^ ^b^mettaṃ upekkha^eb^nti kā uppatti? aññataro  kira rājā mettādijhānalābhī ahosi. so ``jhānasukhantarāyo  rajja''nti jhānānurakkhaṇatthaṃ rajjaṃ pahāya pabbajitvā vipassanto  paccekabodhiṃ sacchikatvā imaṃ udānagāthaṃ abhāsi.</p>
              <p>[03] tattha ``sabbe sattā sukhitā bhavantū''tiādinā nayena  hitasukhūpanayanakāmatā ^b^mettā^eb^. ``aho vata imamhā dukkhā  mucceyyu''ntiādinā nayena ahitadukkhāpanayanakāmatā ^b^karuṇā^eb^.  ``modanti vata bhonto sattā, modanti sādhu suṭṭhū''tiādinā nayena  hitasukhāvippayogakāmatā ^b^muditā^eb^. ``paññāyissanti sakena  kammenā''ti sukhadukkhājjhupekkhanatā ^b^upekkhā^eb^.  gāthābandhasukhatthaṃ pana uppaṭipāṭiyā mettaṃ vatvā upekkhā ^a^M1.0222^ea^ vuttā,  muditā ca pacchā. ^b^vimutti^eb^nti catassopi etā attano  paccanīkadhammehi vimuttattā vimuttiyo. tena vuttaṃ -- ``mettaṃ upekkhaṃ  karuṇaṃ vimuttiṃ, āsevamāno muditañca kāle''ti.</p>
              <p>[03] tattha ^a^P0.0201^ea^ ^b^āsevamāno^eb^ti tisso  tikacatukkajjhānavasena, upekkhaṃ catutthajjhānavasena bhāvayamāno ^a^V1.0205^ea^.  ^b^kāle^eb^ti mettaṃ āsevitvā tato vuṭṭhāya karuṇaṃ, tato vuṭṭhāya  muditaṃ, tato itarato vā nippītikajjhānato vuṭṭhāya upekkhaṃ  āsevamāno eva ``kāle āsevamāno''ti vuccati, āsevituṃ vā  phāsukakāle. ^b^sabbena lokena avirujjhamāno^eb^ti dasasu disāsu  sabbena sattalokena avirujjhamāno. mettādīnañhi bhāvitattā sattā  appaṭikūlā honti, sattesu ca virodhibhūto paṭigho vūpasammati.  tena vuttaṃ -- ``sabbena lokena avirujjhamāno''ti. ayamettha  saṅkhepo, vitthāro pana mettādikathā ^b^aṭṭhasāliniyā^eb^  dhammasaṅgahaṭṭhakathāyaṃ (dha0 sa0 aṭṭha0 251) vuttā. sesaṃ  vuttasadisamevāti. </p>
              <p>[06] appamaññāgāthāvaṇṇanā niṭṭhitā. </p>
              <p>[03] 130^b^.^eb^ ^b^rāgañca dosañcā^eb^ti kā uppatti?  rājagahaṃ kira nissāya mātaṅgo nāma paccekabuddho viharati  sabbapacchimo paccekabuddhānaṃ. atha amhākaṃ bodhisatte uppanne devatāyo  bodhisattassa pūjanatthāya āgacchantiyo taṃ disvā ``mārisā,  mārisā, buddho loke uppanno''ti bhaṇiṃsu. so nirodhā vuṭṭhahanto taṃ  sutvā attano jīvitakkhayaṃ disvā himavante mahāpapāto nāma pabbato  paccekabuddhānaṃ parinibbānaṭṭhānaṃ. tattha ākāsena gantvā pubbe  parinibbutapaccekabuddhassa aṭṭhisaṅghātaṃ papāte pakkhipitvā silātale  nisīditvā imaṃ udānagāthaṃ abhāsi.</p>
              <p>[03] tattha rāgadosamohā uragasutte vuttāva. ^b^saṃyojanānī^eb^ti  dasa saṃyojanāni, tāni ca tena tena maggena sandālayitvā.  ^b^asantasaṃ jīvitasaṅkhayamhī^eb^ti jīvitasaṅkhayo vuccati  cuticittassa paribhedo. tasmiñca jīvitasaṅkhaye jīvitanikantiyā  pahīnattā asantasanti. ettāvatā sopādisesaṃ ^a^M1.0223^ea^ nibbānadhātuṃ attano  dassetvā gāthāpariyosāne anupādisesāya nibbānadhātuyā  parinibbāyīti. </p>
              <p>[06] jīvitasaṅkhayagāthāvaṇṇanā niṭṭhitā. </p>
              <p>[03] 131^b^.^eb^ ^b^bhajantī^eb^ti kā uppatti? bārāṇasiyaṃ  kira aññataro rājā ādigāthāya vuttappakārameva phītaṃ rajjaṃ  samanusāsati. tassa kharo ābādho uppajji, dukkhā vedanā  pavattanti. vīsatisahassitthiyo ^a^P0.0202^ea^ taṃ parivāretvā  hatthapādasambāhanādīni karonti. amaccā ``na dānāyaṃ rājā  jīvissati, handa, mayaṃ attano saraṇaṃ gavesāmā''ti cintetvā  aññatarassa ^a^V1.0206^ea^ rañño santikaṃ gantvā upaṭṭhānaṃ yāciṃsu. te tattha  upaṭṭhahantiyeva, na kiñci labhanti. rājā ābādhā vuṭṭhahitvā pucchi  -- ``itthannāmo ca itthannāmo ca kuhi''nti? tato taṃ pavattiṃ  sutvāva sīsaṃ cāletvā tuṇhī ahosi. tepi amaccā ``rājā  vuṭṭhito''ti sutvā tattha kiñci alabhamānā paramena pārijuññena  pīḷitā punadeva āgantvā rājānaṃ vanditvā ekamantaṃ aṭṭhaṃsu. tena  ca raññā ``kuhiṃ, tātā, tumhe gatā''ti vuttā āhaṃsu -- ``devaṃ  dubbalaṃ disvā ājīvikabhayenamhā asukaṃ nāma janapadaṃ gatā''ti.  rājā sīsaṃ cāletvā cintesi -- ``yaṃnūnāhaṃ tameva ābādhaṃ  dassessaṃ, kiṃ punapi evaṃ kareyyuṃ, no''ti? so pubbe rogena phuṭṭho  viya bāḷhaṃ vedanaṃ dassento gilānālayaṃ akāsi. itthiyo  samparivāretvā pubbasadisameva sabbaṃ akaṃsu. tepi amaccā tatheva puna  bahutaraṃ janaṃ gahetvā pakkamiṃsu. evaṃ rājā yāvatatiyaṃ sabbaṃ  pubbasadisaṃ akāsi, tepi tatheva pakkamiṃsu. tato catutthampi te  āgate disvā rājā -- ``aho! ime dukkaraṃ akaṃsu, ye maṃ byādhitaṃ  pahāya anapekkhā pakkamiṃsū''ti nibbinno rajjaṃ pahāya pabbajitvā  vipassanto paccekabodhiṃ sacchikatvā imaṃ udānagāthaṃ abhāsi.</p>
              <p>[03] tattha ^b^bhajantī^eb^ti sarīrena allīyantā payirupāsanti.  ^b^sevantī^eb^ti añjalikammādīhi kiṃkārapaṭissāvitāya ca  paricaranti. kāraṇaṃ attho etesanti ^b^kāraṇatthā,^eb^ bhajanāya ca  sevanāya ca nāññaṃ kāraṇamatthi, attho eva nesaṃ kāraṇaṃ, atthahetu  sevantīti vuttaṃ hoti. ^b^nikkāraṇā^eb^ ^a^M1.0224^ea^ ^b^dullabhā ajja mittā^eb^ti  ``ito kiñci lacchāmā''ti evaṃ attapaṭilābhakāraṇena nikkāraṇā,  kevalaṃ -- </p>
              <p>[21] ``upakāro ca yo mitto, yo mitto sukhadukkhako. </p>
              <p>[22] atthakkhāyī ca yo mitto, yo mitto anukampako''ti..  (dī0 ni0 3.265) -- </p>
              <p>[25] evaṃ vuttena ariyena mittabhāvena samannāgatā dullabhā  ajja mittā. ^b^attaṭṭhapaññā^eb^ti attani ṭhitā etesaṃ paññā.  attānameva oloketi, na aññanti attho. ``attatthapaññā''tipi  pāṭho, tassa attano atthameva oloketi, na paratthanti attho.  ``diṭṭhatthapaññā''ti ayampi kira porāṇapāṭho, tassa sampati diṭṭheyeva  atthe etesaṃ paññā ^a^P0.0203^ea^, na āyatinti attho.  diṭṭhadhammikatthaṃyeva oloketi, na samparāyikatthanti vuttaṃ hoti.  ^b^asucī^eb^ti asucinā anariyena kāyavacīmanokammena samannāgatā.</p>
              <p>[03] ^b^khaggavisāṇakappo^eb^ti ^a^V1.0207^ea^ khaggena rukkhādayo chindanto viya  sakasiṅgena pabbatādayo cuṇṇavicuṇṇaṃ kurumāno vicaratīti  khaggavisāṇo. visasadisā āṇāti visāṇā. khaggaṃ viyāti  khaggaṃ. khaggaṃ visāṇaṃ yassa migassa soyaṃ migo khaggavisāṇo,  tassa khaggavisāṇassa kappo khaggavisāṇakappo.  khaggavisāṇasadiso paccekabuddho ^b^eko^eb^ adutiyo asahāyo  careyya vihareyya vatteyya yapeyya yāpeyyāti attho. </p>
              <p>[03] 132^b^.^eb^ ^b^visuddhasīlā^eb^ti visesena suddhasīlā,  catupārisuddhiyā suddhasīlā. ^b^suvisuddhapaññā^eb^ti suṭṭhu  visuddhapaññā, rāgādivirahitattā parisuddhamaggaphalapaṭisambhidādipaññā.  ^b^samāhitā^eb^ti ^b^saṃ^eb^ suṭṭhu āhitā, santike ṭhapitacittā.  ^b^jāgariyānuyuttā^eb^ti jāgaraṇaṃ jāgaro, niddātikkamoti attho.  jāgarassa bhāvo jāgariyaṃ, jāgariye anuyuttā jāgariyānuyuttā.  ^b^vipassakā^eb^ti ``aniccaṃ dukkhaṃ anattā''ti visesena  passanasīlā, vipassanaṃ paṭṭhapetvā viharantīti attho.  ^b^dhammavisesadassī^eb^ti dasakusaladhammānaṃ ^a^M1.0225^ea^ catusaccadhammassa  navalokuttaradhammassa vā visesena passanasīlā.  ^b^maggaṅgabojjhaṅgagate^eb^ti sammādiṭṭhādīhi maggaṅgehi  satisambojjhaṅgādīhi bojjhaṅgehi gate sampayutte ariyadhamme.  ^b^vijaññā^eb^ti visesena jaññā, jānantāti attho. </p>
              <p>[03] 133^b^.^eb^ ^b^suññatāppaṇihitañcānimitta^eb^nti  anattānupassanāvasena suññatavimokkhañca dukkhānupassanāvasena  appaṇihitavimokkhañca, aniccānupassanāvasena animittavimokkhañca.  ^b^āsevayitvā^eb^ti vaḍḍhetvā. ^b^ye^eb^ katasambhārā ^b^dhīrā^eb^  janā ^b^jinasāsanamhi sāvakattaṃ^eb^ sāvakabhāvaṃ ^b^na vajanti^eb^ na  pāpuṇanti, te dhīrā katasambhārā ^b^sayambhū^eb^ sayameva bhūtā  ^b^paccekajinā^eb^ paccekabuddhā ^b^bhavanti^eb^. </p>
              <p>[03] 134^b^.^eb^ kiṃ bhūtā? ^b^mahantadhammā^eb^  pūritamahāsambhārā ^b^bahudhammakāyā^eb^ anekadhammasabhāvasarīrā.  punapi kiṃ bhūtā? ^b^cittissarā^eb^ cittagatikā jhānasampannāti  attho. ^b^sabbadukkhoghatiṇṇā^eb^ sakalasaṃsāraoghaṃ tiṇṇā  atikkantā ^b^udaggacittā^eb^ kodhamānādikilesavirahitattā  somanassacittā santamanāti attho. ^b^paramatthadassī^eb^  pañcakkhandhadvādasāyatanadvattiṃsākārasaccapaṭiccasamuppādādivasena ^a^P0.0204^ea^  paramatthaṃ uttamatthaṃ dassanasīlā. acalābhītaṭṭhena  ^b^sīhopamā^eb^ sīhasadisāti attho. ^b^khaggavisāṇakappā^eb^  khaggavisāṇamigasiṅgasadisā gaṇasaṅgaṇikābhāvenāti attho. </p>
              <p>[03] 135^b^.^eb^ ^b^santindriyā^eb^ti cakkhundriyādīnaṃ  sakasakārammaṇe appavattanato santasabhāvaindriyā ^a^V1.0208^ea^. ^b^santamanā^eb^ti  santacittā, nikkilesabhāvena santasabhāvacittasaṅkappāti attho.  ^b^samādhī^eb^ti suṭṭhu ekaggacittā. ^b^paccantasattesu  patippacārā^eb^ti paccantajanapadesu sattesu dayākaruṇādīhi  paticaraṇasīlā. ^b^dīpā parattha idha vijjalantā^eb^ti  sakalalokānuggahakaraṇena paraloke ca idhaloke ca vijjalantā dīpā  padīpasadisāti attho. ^b^paccekabuddhā satataṃ hitāme^eb^ti ime  paccekabuddhā satataṃ sabbakālaṃ sakalalokahitāya paṭipannāti attho. </p>
              <p>[03] 136^b^.^eb^ ^b^pahīnasabbāvaraṇā^eb^ ^a^M1.0226^ea^ ^b^janindā^eb^ti te  paccekabuddhā janānaṃ indā uttamā kāmacchandanīvaraṇādīnaṃ sabbesaṃ  pañcāvaraṇānaṃ pahīnattā pahīnasabbāvaraṇā. ^b^ghanakañcanābhā^eb^ti  rattasuvaṇṇajambonadasuvaṇṇapabhā sadisāabhāvantāti attho.  ^b^nissaṃsayaṃ lokasudakkhiṇeyyā^eb^ti ekantena lokassa  sudakkhiṇāya aggadānassa paṭiggahetuṃ arahā yuttā, nikkilesattā  sundaradānapaṭiggahaṇārahāti attho. ^b^paccekabuddhā satatappitāme^eb^ti  ime paccekañāṇādhigamā buddhā satataṃ niccakālaṃ appitā suhitā  paripuṇṇā, sattāhaṃ nirāhārāpi nirodhasamāpattiphalasamāpattivasena  paripuṇṇāti attho. </p>
              <p>[03] 137^b^.^eb^ patiekā visuṃ sammāsambuddhato visadisā  aññe asādhāraṇabuddhā ^b^paccekabuddhā^eb^. atha vā -- </p>
              <p>[21] ``upasaggā nipātā ca, paccayā ca ime tayo. </p>
              <p>[22] nekenekatthavisayā, iti neruttikābravu''nti.. -- </p>
              <p>[25] vuttattā patisaddassa ekaupasaggatā pati padhāno hutvā  sāmibhūto anekesaṃ dāyakānaṃ appamattakampi āhāraṃ paṭiggahetvā  saggamokkhassa pāpuṇanato. tathā hi annabhārassa bhattabhāgaṃ  paṭiggahetvāpassantasseva bhuñjitvā devatāhi sādhukāraṃ dāpetvā tadaheva  taṃ duggataṃ seṭṭhiṭṭhānaṃ pāpetvā koṭisaṅkhadhanuppādanena ca,  khadiraṅgārajātake (jā0 aṭṭha0 1.1.khadiraṅgārajātakavaṇṇanā) mārena  nimmitakhadiraṅgārakūpopariuṭṭhitapadumakaṇṇikaṃ madditvā bodhisattena  dinnaṃ piṇḍapātaṃ paṭiggahetvā tassa passantasseva ākāsagamanena  somanassuppādanena ca, padumavatīaggamahesīputtānaṃ mahājanakarañño  deviyā ^a^P0.0205^ea^ ārādhanena gandhamādanato ākāsena āgamma  dānapaṭiggahaṇena mahājanakabodhisattassa ca deviyā ca  somanassuppādanena ca, tathā abuddhuppāde chātakabhaye sakalajambudīpe  uppanne bārāṇasiseṭṭhino chātakabhayaṃ paṭicca pūretvā rakkhite  saṭṭhisahassakoṭṭhāgāre vīhayo khepetvā bhūmiyaṃ nikhātadhaññāni ca  cāṭisahassesu pūritadhaññāni ^a^V1.0209^ea^ ca khepetvā sakalapāsādabhittīsu  mattikāhi madditvā limpitadhaññāni ca khepetvā tadā  nāḷimattamevāvasiṭṭhaṃ ``idaṃ bhuñjitvā ajja marissāmā''ti ^a^M1.0227^ea^ cittaṃ  uppādetvā sayantassa gandhamādanato eko paccekabuddho āgantvā gehadvāre  aṭṭhāsi. seṭṭhi taṃ disvā pasādaṃ uppādetvā jīvitaṃ pariccajamāno  paccekabuddhassa patte okiri. paccekabuddho vasanaṭṭhānaṃ gantvā attano  ānubhāvena passantasseva seṭṭhissa pañcapaccekabuddhasatehi saha paribhuñji.  tadā bhattapacitaukkhaliṃ, pidahitvā ṭhapesuṃ.</p>
              <p>[03] niddamokkantassa seṭṭhino chātatte uppanne so vuṭṭhahitvā bhariyaṃ  āha -- ``bhatte ācāmakabhattamattaṃ olokehī''ti. susikkhitā sā  ``sabbaṃ dinnaṃ nanū''ti avatvā ukkhaliyā pidhānaṃ vivari. sā  ukkhali taṅkhaṇeva sumanapupphamakuḷasadisassa sugandhasālibhattassa  pūritā ahosi. sā ca seṭṭhi ca santuṭṭhā sayañca sakalagehavāsino  ca sakalanagaravāsino ca bhuñjiṃsu. dabbiyā gahitagahitaṭṭhānaṃ puna  pūritaṃ. sakalasaṭṭhisahassakoṭṭhāgāresu sugandhasāliyo pūresuṃ.  sakalajambudīpavāsino seṭṭhissa gehatoyeva dhaññabījāni gahetvā  sukhitā jātā. evamādīsu anekasattanikāyesu  sukhotaraṇaparipālanasaggamokkhapāpanesu pati sāmibhūto buddhoti  paccekabuddho. ^b^paccekabuddhānaṃ subhāsitānī^eb^ti paccekabuddhehi  ovādānusāsanīvasena suṭṭhu bhāsitāni kathitāni vacanāni.  ^b^caranti lokamhi sadevakamhī^eb^ti devalokasahite sattaloke caranti  pavattantīti attho. ^b^sutvā tathā ye na karonti bālā^eb^ti  tathārūpaṃ paccekabuddhānaṃ subhāsitavacanaṃ ye bālā janā na karonti na  manasi karonti, ^b^te^eb^ bālā ^b^dukkhesu^eb^ saṃsāradukkhesu  ^b^punappunaṃ^eb^ uppattivasena ^b^caranti^eb^ pavattanti, dhāvantīti attho. </p>
              <p>[03] 138^b^.^eb^ ^b^paccekabuddhānaṃ subhāsitānī^eb^ti suṭṭhu  bhāsitāni caturāpāyato muccanatthāya bhāsitāni vacanāni. kiṃ  bhūtāni? ^b^avassavantaṃ^eb^ pagghantaṃ khuddaṃ madhuṃ yathā madhuravacanānīti  attho. ^b^ye paṭipattiyuttā^eb^ paṇḍitajanāpi paṭipattīsu  vuttānusārena pavattantā tathārūpaṃ madhuravacanaṃ sutvā vacanakarā bhavanti,  te paṇḍitajanā ^a^P0.0206^ea^ ^b^saccadasā^eb^ catusaccadassino  ^b^sapaññā^eb^ paññāsahitā bhavantīti attho. </p>
              <p>[03] 139^b^.^eb^ ^b^paccekabuddhehi^eb^ ^a^M1.0228^ea^ ^b^jinehi bhāsitā^eb^ti kilese  jinanti jiniṃsūti jinā, tehi jinehi paccekabuddhehi vuttā bhāsitā  kathitā. ^b^kathā uḷārā^eb^ ojavantā pākaṭā santi pavattanti.  ^b^tā,^eb^ kathā ^b^sakyasīhena^eb^ sakyarājavaṃsasīhena gotamena  tathāgatena ^b^abhinikkhamitvā^eb^ buddhabhūtena ^a^V1.0210^ea^ ^b^naruttamena^eb^ narānaṃ  uttamena seṭṭhena ^b^pakāsitā^eb^ pākaṭīkatā desitāti sambandho.  kimatthanti āha ^b^``dhammavijānanattha''^eb^nti. navalokuttaradhammaṃ  visesena jānāpanatthanti attho. </p>
              <p>[03] 140^b^.^eb^ ^b^lokānukampāya imāni tesa^eb^nti  lokānukampatāya lokassa anukampaṃ paṭicca imāni vacanāni imā  gāthāyo. tesaṃ ^b^paccekabuddhānaṃ vikubbitāni^eb^ visesena  kubbitāni bhāsitānīti attho. ^b^saṃvegasaṅgamativaḍḍhanattha^eb^nti  paṇḍitānaṃ saṃvegavaḍḍhanatthañca asaṅgavaḍḍhanatthaṃ ekībhāvavaḍḍhanatthañca  mativaḍḍhanatthaṃ paññāvaḍḍhanatthañca ^b^sayambhusīhena^eb^ anācariyakena  hutvā sayameva bhūtena jātena paṭividdhena sīhena abhītena gotamena  sammāsambuddhena imāni vacanāni ^b^pakāsitāni,^eb^ imā gāthāyo  pakāsitā vivaritā uttānīkatāti attho. ^b^itī^eb^ti  parisamāpanatthe nipāto. </p>
              <p>[06] iti visuddhajanavilāsiniyā apadāna-aṭṭhakathāya </p>
              <p>[06] paccekabuddhāpadānasaṃvaṇṇanā samattā. </p>
            </h4>
          </h3>
          <h3>
            <h3n> 3-1. sāriputtattherāpadānavaṇṇanā</h3n>
            <h4>
              <h4n> </h4n>
              <p>[03] tadanantaraṃ ^a^V1.0211^ea^ therāpadānasaṅgahagāthāyo saṃvaṇṇetuṃ ^b^``atha  therāpadānaṃ suṇāthā''^eb^ti āha. ^b^atha-apadāna^eb^-saddānamattho heṭṭhā  vuttova. ettha ^b^thera^eb^-saddo panāyaṃ  kālathirapaññattināmadheyyajeṭṭhādīsu anekesu atthesu vattati. tathā hi  ``therovassikāni pūtīni cuṇṇakajātānī''tiādīsu (dī0 ni0  2.379; ma0 ni0 1.112) kāle, therovassikāni cirakālaṃ  ovassikānīti attho. ``theropi tāva mahā''iccādīsu thire  thirasīloti attho. ``therako ayamāyasmā mahallako''tiādīsu  paññattiyaṃ ^a^M1.0229^ea^, lokapaññattimattoti attho. ``cundatthero  phussatthero''tiādīsu ^a^P0.0207^ea^ nāmadheyye, evaṃ katanāmoti  attho. ``thero cāyaṃ kumāro mama puttesū''tiādīsu jeṭṭhe, jeṭṭho  kumāroti attho. idha panāyaṃ kāle ca thire ca vattati. tasmā  ciraṃ kālaṃ ṭhitoti thero, thiratarasīlācāramaddavādiguṇābhiyutto vā  theroti vuccati. thero ca thero ceti therā, therānaṃ apadānaṃ kāraṇaṃ  ^b^therāpadānaṃ,^eb^ taṃ therāpadānaṃ suṇāthāti sambandho.  ^b^himavantassa avidūre, lambako nāma pabbato^eb^tiādi āyasmato  sāriputtattherassa apadānaṃ, tassāyasmato mahāmoggallānattherassa ca  vatthu evaṃ veditabbaṃ --</p>
              <p>[03] atīte kira ito kappato satasahassakappādhike  ekāsaṅkhyeyyamatthake āyasmā sāriputto brāhmaṇamahāsālakule  nibbattitvā nāmena saradamāṇavo nāma ahosi. mahāmoggallāno  gahapatimahāsālakule nibbattitvā nāmena sirivaḍḍhanakuṭumbiko nāma  ahosi. te ubhopi sahapaṃsukīḷanasahāyā ahesuṃ. tesu saradamāṇavo  pitu accayena kulasantakaṃ dhanaṃ paṭipajjitvā ekadivasaṃ rahogato  cintesi -- ``imesaṃ sattānaṃ maraṇaṃ nāma ekantikaṃ, tasmā mayā  ekaṃ pabbajjaṃ upagantvā vimokkhamaggo gavesitabbo''ti sahāyaṃ  upasaṅkamitvā ``samma, ahaṃ pabbajitukāmo. kiṃ tvaṃ pabbajituṃ  sakkhissasī''ti vatvā tena ``na sakkhissāmī''ti vutte ``hotu  ahameva pabbajissāmī''ti ratanakoṭṭhāgārāni vivarāpetvā  kapaṇaddhikādīnaṃ mahādānaṃ datvā pabbatapādaṃ gantvā isipabbajjaṃ pabbaji.  tassa pabbajitassa anupabbajjaṃ pabbajitā catusattatisahassamattā  brāhmaṇaputtā ahesuṃ. so pañca abhiññāyo aṭṭha ca samāpattiyo  nibbattetvā tesampi jaṭilānaṃ kasiṇaparikammaṃ ācikkhi. te  sabbepi pañcābhiññā aṭṭha ca samāpattiyo nibbattisuṃ.</p>
              <p>[03] tena samayena anomadassī nāma sammāsambuddho loke  uppajjitvā pavattitavaradhammacakko satte ^a^V1.0212^ea^ saṃsāramahoghato tāretvā  ekadivasaṃ saradatāpasassa ca antevāsikānañca saṅgahaṃ kattukāmo  eko ^a^M1.0230^ea^ adutiyo pattacīvaramādāya ākāsena gantvā ``buddhabhāvaṃ me  jānātū''ti tāpasassa passantasseva ākāsato otaritvā pathaviyaṃ  patiṭṭhāsi. saradatāpaso satthu sarīre mahāpurisalakkhaṇāni  upadhāretvā ``sabbaññubuddhoyevāya''nti niṭṭhaṃ gantvā paccuggamanaṃ katvā  āsanaṃ paññāpetvā adāsi. nisīdi bhagavā paññatte āsane.  saradatāpaso satthu santike ekamantaṃ nisīdi.</p>
              <p>[03] tasmiṃ samaye tassa antevāsikā catusattatisahassamattā jaṭilā  paṇītapaṇītāni ^a^P0.0208^ea^ ojavantāni phalāphalāni gahetvā  āgatā satthāraṃ disvā sañjātapasādā attano ācariyassa satthu ca  nisinnākāraṃ oloketvā ``ācariya, mayaṃ pubbe `tumhehi mahantataro  koci natthī'ti maññāma, ayaṃ pana puriso tumhehi mahantataro  maññe''ti āhaṃsu. kiṃ vadetha, tātā, sāsapena saddhiṃ  aṭṭhasaṭṭhiyojanasatasahassubbedhaṃ sineruṃ samaṃ kātuṃ icchatha, sabbaññubuddhena  maṃ tulaṃ mā karitthāti. atha te tāpasā ācariyassa vacanaṃ sutvā  ``yāva mahā vatāyaṃ purisuttamo''ti sabbeva pādesu nipatitvā satthāraṃ  vandiṃsu.</p>
              <p>[03] atha te ācariyo āha -- ``tātā, satthu anucchaviko no  deyyadhammo natthi, satthā ca bhikkhācaravelāya idhāgato, handa, mayaṃ  deyyadhammaṃ yathābalaṃ dassāma. tumhehi yaṃ yaṃ paṇītaṃ phalāphalaṃ ābhataṃ,  taṃ taṃ āharathā''ti āharāpetvā hatthe dhovitvā sayaṃ tathāgatassa patte  patiṭṭhāpesi. satthārā phalāphale paṭiggahitamatte devatā dibbojaṃ  pakkhipiṃsu. tāpaso udakampi sayameva parissāvetvā adāsi.  tato bhojanakiccaṃ niṭṭhāpetvā satthari nisinne sabbe antevāsike  pakkosāpetvā satthu santike sāraṇīyaṃ kathaṃ kathento nisīdi. satthā  ``dve aggasāvakā bhikkhusaṅghena saddhiṃ āgacchantū''ti cintesi.  tāvadeva satasahassakhīṇāsavaparivārā aggasāvakā āgantvā bhagavantaṃ  vanditvā ekamantaṃ aṭṭhaṃsu.</p>
              <p>[03] tato saradatāpaso antevāsike āmantesi -- ``tātā, satthu  bhikkhusaṅghassa ca pupphāsanena pūjā kātabbā, tasmā pupphāni  āharathā''ti. te tāvadeva iddhiyā vaṇṇagandhasampannāni pupphāni  āharitvā buddhassa yojanappamāṇaṃ pupphāsanaṃ paññāpesuṃ, ubhinnaṃ  aggasāvakānaṃ tigāvutaṃ ^a^M1.0231^ea^, sesabhikkhūnaṃ aḍḍhayojanikādibhedaṃ,  saṅghanavakassa usabhamattaṃ paññāpesuṃ. evaṃ paññattesu āsanesu  saradatāpaso tathāgatassa purato añjaliṃ paggayha ``bhante, mayhaṃ  anuggahatthāya imaṃ pupphāsanaṃ atiruhathā''ti āha. nisīdi bhagavā  pupphāsane ^a^V1.0213^ea^. satthari nisinne dve aggasāvakā sesabhikkhū ca attano  attano pattāsane nisīdiṃsu. satthā ``tesaṃ mahapphalaṃ hotū''ti  nirodhaṃ samāpajji. satthu samāpannabhāvaṃ ñatvā dve aggasāvakāpi  sesabhikkhūpi nirodhaṃ samāpajjiṃsu. tāpaso sattāhaṃ nirantaraṃ satthu  pupphacchattaṃ dhārento aṭṭhāsi. itare vanamūlaphalaṃ paribhuñjitvā  sesakāle añjaliṃ paggayha aṭṭhaṃsu. satthā sattāhassa accayena  nirodhato vuṭṭhahitvā aggasāvakaṃ nisabhattheraṃ āmantesi --  ``tāpasānaṃ pupphāsanānumodanaṃ karohī''ti. thero sāvakapāramīñāṇe  ṭhatvā tesaṃ pupphāsanānumodanaṃ ^a^P0.0209^ea^ akāsi. tassa  desanāvasāne satthā dutiyaṃ aggasāvakaṃ anomattheraṃ āmantesi --  ``tvampi imesaṃ dhammaṃ desehī''ti. sopi tepiṭakaṃ buddhavacanaṃ  sammasitvā tesaṃ dhammaṃ kathesi. dvinnampi desanāya dhammābhisamayo  nāhosi. atha satthā buddhavisaye ṭhatvā dhammadesanaṃ ārabhi.  desanāvasāne ṭhapetvā saradatāpasaṃ avasesā sabbepi  catusattatisahassajaṭilā arahattaṃ pāpuṇiṃsu. satthā te ``etha  bhikkhavo''ti hatthaṃ pasāresi. te tāvadeva antarahitatāpasavesā  aṭṭhaparikkhāradharā saṭṭhivassikatthero viya ahesuṃ.</p>
              <p>[03] saradatāpaso pana ``aho vatāhampi ayaṃ nisabhatthero viya  anāgate ekassa buddhassa sāvako bhaveyya''nti desanākāle  uppannaparivitakkatāya aññavihito hutvā maggaphalāni paṭivijjhituṃ  nāsakkhi. atha satthāraṃ vanditvā tathā paṇidhānaṃ akāsi. satthā  anantarāyena samijjhanabhāvaṃ disvā ``ito kappasatasahassādhikaṃ ekaṃ  asaṅkhyeyyaṃ atikkamitvā gotamassa nāma sammāsambuddhassa  aggasāvako sāriputto nāma bhavissatī''ti byākaritvā dhammakathaṃ  vatvā bhikkhusaṅghaparivāro ākāsaṃ pakkhandi. saradatāpasopi  sahāyassa sirivaḍḍhassa santikaṃ gantvā ``samma, mayā  anomadassissa bhagavato pādamūle anāgate uppajjanakassa  gotamasammāsambuddhassa aggasāvakaṭṭhānaṃ patthitaṃ, tvampi tassa  dutiyasāvakaṭṭhānaṃ ^a^M1.0232^ea^ patthehī''ti. sirivaḍḍho taṃ upadesaṃ sutvā attano  nivesanadvāre aṭṭhakarīsamattaṃ ṭhānaṃ samatalaṃ kāretvā lājapañcamāni  pupphāni vikiritvā nīluppalacchadanaṃ maṇḍapaṃ kāretvā buddhāsanaṃ  paññāpetvā bhikkhūnampi āsanāni paññāpetvā mahantaṃ sakkārasammānaṃ  sajjetvā saradatāpasena satthāraṃ nimantāpetvā sattāhaṃ mahādānaṃ pavattetvā  buddhappamukhaṃ bhikkhusaṅghaṃ mahārahehi vatthehi acchādetvā  dutiyasāvakabhāvāya paṇidhānaṃ akāsi. satthā tassa anantarāyena  samijjhanabhāvaṃ disvā vuttanayena byākaritvā bhattānumodanaṃ katvā  pakkāmi. sirivaḍḍho haṭṭhapahaṭṭho yāvajīvaṃ kusalakammaṃ katvā  dutiyacittavāre kāmāvacaradevaloke nibbatti. saradatāpaso cattāro  brahmavihāre bhāvetvā brahmaloke nibbatti.</p>
              <p>[03] tato ^a^V1.0214^ea^ paṭṭhāya tesaṃ ubhinnampi antarā kammaṃ na kathitaṃ.  amhākaṃ pana bhagavato uppattito puretarameva saradatāpaso rājagahassa  avidūre upatissāgāme rūpasāriyā brāhmaṇiyā kucchimhi ^a^P0.0210^ea^  paṭisandhiṃ gaṇhi. taṃdivasamevassa sahāyopi rājagahasseva  avidūre kolitagāme moggaliyā brāhmaṇiyā kucchimhi paṭisandhiṃ  gaṇhi. tasmā moggallāno moggaliyā brāhmaṇiyā puttoti  moggallāno. moggaligottena jātoti vā moggallāno. atha vā  mātukumārikakāle tassā mātāpitūhi vuttaṃ -- ``mā uggali mā  uggalī''ti vacanamupādāya ``muggalī''ti nāmaṃ. tassā muggaliyā  puttoti moggallāno. atha vā sotāpattimaggādimaggassa lābhe  ādāne paṭivijjhane alaṃ samatthoti moggallānoti. tāni kira dve  kulāni yāva sattamā kulaparivaṭṭā ābaddhasahāyāneva. tesaṃ dvinnaṃ  ekadivasameva gabbhaparihāramadaṃsu. dasamāsaccayena jātānampi tesaṃ  chasaṭṭhi dhātiyo paṭṭhapesuṃ. nāmaggahaṇadivase rūpasārībrāhmaṇiyā  puttassa upatissagāme jeṭṭhakulassa puttattā ^b^upatisso^eb^ti nāmaṃ  kariṃsu. itarassa kolitagāme jeṭṭhakulassa puttattā ^b^kolito^eb^ti  nāmaṃ kariṃsu. te ubhopi mahatā parivārena vaḍḍhantā vuddhimanvāya  sabbasippānaṃ pāraṃ agamaṃsu.</p>
              <p>[03] athekadivasaṃ ^a^M1.0233^ea^ te rājagahe giraggasamajjaṃ passantā mahājanaṃ  sannipatitaṃ disvā ñāṇassa paripākaṃ gatattā yoniso ummujjantā  ``sabbepime oraṃ vassasatāva maccumukhaṃ pavisantī''ti saṃvegaṃ  paṭilabhitvā ``amhehi mokkhadhammo pariyesitabbo, tañca  pariyesantehi ekā pabbajjā laddhuṃ vaṭṭatī''ti nicchayaṃ katvā  pañcamāṇavakasatehi saddhiṃ sañcayassa paribbājakassa santike  pabbajiṃsu. tesaṃ pabbajitakālato paṭṭhāya sañcayo lābhaggayasaggappatto  ahosi. te katipāheneva sabbaṃ sañcayassa samayaṃ parimajjitvā tattha  sāraṃ adisvā tato nibbijjitvā tattha tattha paṇḍitasammate  samaṇabrāhmaṇe pañhaṃ pucchanti, te tehi puṭṭhā na sampādenti.  aññadatthu teyeva tesaṃ pañhaṃ vissajjenti. evaṃ te mokkhaṃ  pariyesantā katikaṃ akaṃsu -- ``amhesu yo paṭhamaṃ amataṃ  adhigacchati, so itarassa ārocetū''ti.</p>
              <p>[03] tena ca samayena amhākaṃ satthari paṭhamābhisambodhiṃ patvā  pavattitavaradhammacakke anupubbena uruvelakassapādike sahassajaṭile  dametvā rājagahe viharante ekadivasaṃ upatisso paribbājako  paribbājakārāmaṃ gacchanto āyasmantaṃ assajittheraṃ rājagahe piṇḍāya  carantaṃ disvā ``na mayā evarūpo ākappasampanno pabbajito  diṭṭhapubbo, santadhammena nāma ettha bhavitabba''nti sañjātapasādo pañhaṃ  pucchituṃ āyasmantaṃ udikkhanto piṭṭhito piṭṭhito anubandhi. theropi  laddhapiṇḍapāto paribhuñjituṃ patirūpaṃ okāsaṃ gato. paribbājako  attano paribbājakapīṭhaṃ ^a^V1.0215^ea^ paññāpetvā adāsi. bhattakiccapariyosāne  ^a^P0.0211^ea^ cassa attano kuṇḍikāya udakaṃ adāsi. evaṃ so  ācariyavattaṃ katvā katabhattakiccena therena saddhiṃ paṭisanthāraṃ katvā --  ``ko vā te satthā, kassa vā tvaṃ dhammaṃ rocesī''ti pucchi. thero  sammāsambuddhaṃ apadisi. puna tena ``kiṃ vādī panāyasmato  satthā''ti puṭṭho ``imassa sāsanassa gambhīrataṃ dassessāmī''ti  attano navakabhāvaṃ pavedetvā saṅkhepavasena cassa sāsanadhammaṃ kathento  ``ye dhammā hetuppabhavā''ti (mahāva0 60; apa0 thera 1.1.286)  gāthamāha. paribbājako paṭhamapadadvayameva sutvā sahassanayasampanne  sotāpattimaggaphale patiṭṭhahi. itaraṃ padadvayaṃ sotāpannakāle niṭṭhāsi.  gāthāpariyosāne pana sotāpanno hutvā uparivisese apavattante  ``bhavissati ettha kāraṇa''nti sallakkhetvā ^a^M1.0234^ea^ theraṃ āha -- ``mā,  bhante, upari dhammadesanaṃ vaḍḍhayittha, ettakameva alaṃ, kahaṃ amhākaṃ  satthā vasatī''ti? ``veḷuvane''ti. ``bhante, tumhe purato  gacchatha, ahaṃ mayhaṃ sahāyassa katapaṭiññaṃ mocetvā taṃ gahetvā  āgamissāmī''ti pañcapatiṭṭhitena vanditvā padakkhiṇaṃ katvā theraṃ  uyyojetvā paribbājakārāmaṃ agamāsi.</p>
              <p>[03] kolitaparibbājako taṃ dūratova āgacchantaṃ disvā  ``mukhavaṇṇo na aññadivasesu viya addhānena amataṃ adhigataṃ  bhavissatī''ti tenevassa visesādhigamaṃ sambhāvetvā amatādhigamaṃ  pucchi. sopissa ``āvuso, amatamadhigata''nti paṭijānitvā  tameva gāthaṃ abhāsi. gāthāpariyosāne kolito sotāpattiphale  patiṭṭhahitvā āha -- ``kahaṃ no satthā''ti? ``veḷuvane''ti.  ``tena hi, āvuso, āyāma, satthāraṃ passissāmā''ti. upatisso  sabbakālampi ācariyapūjakova, tasmā sañcayassa satthu guṇe  pakāsetvā tampi satthu santikaṃ netukāmo ahosi. so  lābhāsāpakato antevāsikabhāvaṃ anicchanto ``na sakkomi cāṭi  hutvā udakasiñcanaṃ hotu''nti paṭikkhipi. te anekehi kāraṇehi taṃ  saññāpetuṃ asakkontā attano ovāde vattamānehi aḍḍhuteyyasatehi  antevāsikehi saddhiṃ veḷuvanaṃ agamaṃsu. satthā te dūratova āgacchante  disvā ``etaṃ me sāvakayugaṃ bhavissati, aggaṃ bhaddayuga''nti vatvā  tesaṃ parisāya cariyavasena dhammaṃ desetvā arahatte patiṭṭhāpetvā  ehibhikkhubhāvena upasampadaṃ adāsi. yathā tesaṃ evaṃ  aggasāvakānampi iddhimayapattacīvaraṃ āgatameva. uparimaggattayakiccaṃ  pana na niṭṭhāsi. kasmā? sāvakapāramīñāṇassa mahantatāya.</p>
              <p>[03] tesu āyasmā mahāmoggallāno pabbajitato sattame divase  magadharaṭṭhe kallavālagāme samaṇadhammaṃ karonto thinamiddhe okkamante  satthārā ^a^P0.0212^ea^ saṃvejito thinamiddhaṃ vinodetvā  dhātukammaṭṭhānaṃ ^a^V1.0216^ea^ suṇanto eva uparimaggattayaṃ adhigantvā  sāvakapāramīñāṇassa matthakaṃ pāpuṇi. āyasmā sāriputto pabbajjāya  addhamāsaṃ atikkamitvā satthārā saddhiṃ rājagahe sūkarakhataleṇe  viharanto attano bhāgineyyassa dīghanakhaparibbājakassa ^a^M1.0235^ea^   vedanāpariggahasuttante (ma0 ni0 2.201 ādayo) desiyamāne  desanānusārena ñāṇaṃ pesetvā parassa vaḍḍhitaṃ bhattaṃ bhuñjanto viya  sāvakapāramīñāṇassa matthakaṃ pāpuṇi. iti dvinnaṃ aggasāvakānaṃ  satthu samīpe eva sāvakapāramīñāṇaṃ matthakaṃ pattaṃ.</p>
              <p>[03] evaṃ pattasāvakapāramīñāṇo āyasmā sāriputto ``kena kammena  ayaṃ sampatti laddhā''ti āvajjento taṃ ñatvā pītisomanassavasena  udānaṃ udānento ``himavantassa avidūre''tiādimāha. tena vuttaṃ  -- </p>
              <p>[03] 141^b^.^eb^ </p>
              <p>[21] ``himavantassa avidūre, lambako nāma pabbato. </p>
              <p>[22] assamo sukato mayhaṃ, paṇṇasālā sumāpitā''ti..</p>
              <p>[03] tattha ^b^himavantassā^eb^ti himo assa atthīti himavā,  tassa himavantassa ^b^avidūre^eb^ samīpe, himālayapaṭibaddhavanehi  attho. ^b^lambako nāma  pabbato^eb^ti evaṃnāmako  paṃsumissakapabbato. ^b^assamo sukato mayha^eb^nti tasmiṃ lambake  pabbate mayhaṃ mamatthāya kato assamo araññavāso āsamantato  samoti assamo. natthi paviṭṭhānaṃ samo parissamo etthāti vā  assamo, so itthambhūto araññavāso suṭṭhu kato,  rattiṭṭhānadivāṭṭhānakuṭimaṇḍapādivasena sundarenākārena katoti attho.  ^b^paṇṇasālā^eb^ti usīrapabbajādīhi paṇṇehi chāditā  nivasanapaṇṇasālāti attho. </p>
              <p>[03] 142^b^.^eb^ </p>
              <p>[21] ``uttānakūlā nadikā, supatitthā manoramā. </p>
              <p>[22] susuddhapulinākiṇṇā, avidūre mamassamaṃ''..</p>
              <p>[03] tattha ^b^uttānakūlā^eb^ti agambhīrā nadī. ^b^supatitthā^eb^ti  sundarapatitthā. ^b^manoramā^eb^ manallīnā manāpā.  ^b^susuddhapulinākiṇṇā^eb^ti suṭṭhu dhavalamuttādalasadisavālukākiṇṇā  gahanībhūtāti attho. sā itthambhūtā ^b^nadikā^eb^ kunnadī  ^b^mamassamaṃ^eb^ mayhaṃ assamassa avidūre samīpe ahosīti attho.  ``assama''nti ca sattamyatthe upayogavacananti veditabbaṃ. </p>
              <p>[03] 143^b^.^eb^ </p>
              <p>[21] ``asakkharā ^a^V1.0217^ea^ ^a^P0.0213^ea^ apabbhārā, sādu  appaṭigandhikā. </p>
              <p>[22] sandatī nadikā tattha, sobhayantā mamassamaṃ''..</p>
              <p>[03] tattha ^a^M1.0236^ea^ ^b^asakkharā^eb^ti ``pulinākiṇṇā''ti vuttattā  asakkharā sakkharavirahitā. ^b^apabbhārā^eb^ti pabbhāravirahitā,  agambhīrakūlāti attho. ^b^sādu appaṭigandhikā^eb^ti sādurasodakā  duggandharahitā mayhaṃ assamapadaṃ sobhayantī ^b^nadikā^eb^ khuddakanadī  ^b^sandati^eb^ pavattatīti attho. </p>
              <p>[03] 144^b^.^eb^ </p>
              <p>[21] ``kumbhīlā makarā cettha, susumārā ca kacchapā. </p>
              <p>[22] sandati nadikā tattha, sobhayantā mamassamaṃ''..</p>
              <p>[03] tattha ^b^kumbhīla^eb^macchā ^b^makara^eb^macchā ca ^b^susumārā^eb^  caṇḍamacchā ca ^b^kacchapa^eb^macchā ca ^b^ettha^eb^ etissaṃ nadiyaṃ  kīḷantā ahesunti sambandho. mamassamaṃ sobhayantā ^b^nadikā^eb^  khuddakanadī ^b^sandati^eb^ pavattatīti sambandho. </p>
              <p>[03] 145^b^.^eb^ </p>
              <p>[21] ``pāṭhīnā pāvusā macchā, balajā muñjarohitā. </p>
              <p>[22] vaggaḷā papatāyantā, sobhayanti mamassamaṃ''..</p>
              <p>[03] ^b^pāṭhīna^eb^macchā ca ^b^pāvusā macchā^eb^ ca  ^b^balaja^eb^macchā ca ^b^muñja^eb^macchā ^b^rohita^eb^macchā ca  ^b^vaggaḷa^eb^macchā ca ete sabbe macchajātikā ito cito ca  ^b^papatāyantā^eb^ nadiyā saddhiṃ pavattantā mama assamapadaṃ  sobhayantīti attho. </p>
              <p>[03] 146^b^.^eb^ </p>
              <p>[21] ``ubho kūlesu nadiyā, pupphino phalino dumā. </p>
              <p>[22] ubhato abhilambantā, sobhayanti mamassamaṃ''..</p>
              <p>[03] tattha ^b^ubho kūlesū^eb^ti tassā nadiyā ubhosu passesu  dhuva^b^pupphino^eb^ dhuva^b^phalino^eb^ rukkhā ^b^ubhato abhilambantā^eb^  nadiyā ubho tīre heṭṭhā onamantā mama assamaṃ sobhayantīti attho. </p>
              <p>[03] 147^b^.^eb^ </p>
              <p>[21] ``ambā sālā ca tilakā, pāṭalī sinduvārakā. </p>
              <p>[22] dibbagandhā sampavanti, pupphitā mama assame''..</p>
              <p>[03] tattha ^a^V1.0218^ea^ ^b^ambā^eb^ti madhupiṇḍiambā ca ^b^sāla^eb^rukkhā ca  ^b^tilaka^eb^rukkhā ca ^b^pāṭali^eb^rukkhā ca ^b^sinduvāraka^eb^rukkhā  ca ete rukkhā niccakālaṃ ^b^pupphitā^eb^ ^a^P0.0214^ea^ pupphantā.  dibbā gandhā iva mama assame sugandhā ^b^sampavanti^eb^ samantato  pavāyantīti attho. </p>
              <p>[03] 148^b^.^eb^ </p>
              <p>[21] ``campakā ^a^M1.0237^ea^ saḷalā nīpā, nāgapunnāgaketakā. </p>
              <p>[22] dibbagandhā sampavanti, pupphitā mama assame''..</p>
              <p>[03] tattha ^b^campaka^eb^rukkhā ca ^b^saḷala^eb^rukkhā ca  suvaṇṇavaṭṭalasadisapupphā ^b^nīpa^eb^rukkhā ca ^b^nāga^eb^rukkhā ca  ^b^punnāga^eb^rukkhā ca sugandhayantā ^b^ketaka^eb^rukkhā ca ete sabbe  rukkhā dibbā gandhāriva mama assame ^b^pupphitā^eb^ phullitā  ^b^sampavanti^eb^ sugandhaṃ suṭṭhu pavāyantīti attho. </p>
              <p>[03] 149^b^.^eb^ </p>
              <p>[21] asokā ca``adhimuttā asokā ca, bhaginīmālā ca  pupphitā. </p>
              <p>[22] aṅkolā bimbijālā ca, pupphitā mama assame''..</p>
              <p>[03] tattha pupphitā ^b^adhimuttaka^eb^rukkhā ca pupphitā  ^b^asoka^eb^rukkhā ca pupphitā ^b^bhaginīmālā ca^eb^ pupphitā  ^b^aṅkolā^eb^ ca pupphitā ^b^bimbijālā^eb^ ca ete rukkhā mama  assame phullitā sobhayantīti sambandho. </p>
              <p>[03] 150^b^.^eb^ </p>
              <p>[21] ``ketakā kandali ceva, godhukā tiṇasūlikā. </p>
              <p>[22] dibbagandhaṃ sampavantā, sobhayanti mamassamaṃ''..</p>
              <p>[03] tattha ^b^ketakā^eb^ti sugandhaketakagacchā ca.  ^b^kandali^eb^rukkhā ca ^b^godhuka^eb^rukkhā ca ^b^tiṇasūlika^eb^gacchā  ca ete sabbe rukkhajātikā dibbagandhaṃ pavāyamānā mama assamaṃ  sakalaṃ sobhayantīti attho. </p>
              <p>[03] 151^b^.^eb^ </p>
              <p>[21] ``kaṇikārā kaṇṇikā ca, asanā ajjunā bahū. </p>
              <p>[22] dibbagandhaṃ sampavantā, sobhayanti mamassamaṃ''..</p>
              <p>[03] ete kaṇikārādayo rukkhā mama assamaṃ sakalaṃ sobhayantā  dibbagandhaṃ sampavāyantīti sambandho. </p>
              <p>[03] 152^b^.^eb^ </p>
              <p>[21] ``punnāgā ^a^V1.0219^ea^ giripunnāgā, koviḷārā ca pupphitā. </p>
              <p>[22] dibbagandhaṃ sampavantā, sobhayanti mamassamaṃ''..</p>
              <p>[03] punnāgādayo rukkhā dibbagandhaṃ pavāyamānā mama assamaṃ  sobhayantīti attho. </p>
              <p>[03] 153^b^.^eb^ </p>
              <p>[21] ``uddālakā ^a^P0.0215^ea^ ca kuṭajā, kadambā  vakulā bahū. </p>
              <p>[22] dibbagandhaṃ sampavantā, sobhayanti mamassamaṃ''..</p>
              <p>[03] uddālakādayo ^a^M1.0238^ea^ rukkhā dibbagandhaṃ vāyamānā mama assamaṃ  sobhayantīti sambandho. </p>
              <p>[03] 154^b^.^eb^ </p>
              <p>[21] ``āḷakā isimuggā ca, kadalimātuluṅgiyo. </p>
              <p>[22] gandhodakena saṃvaḍḍhā, phalāni dhārayanti te''..</p>
              <p>[03] tattha ete āḷakādayo gacchā candanādisugandhagandhodakena  vaḍḍhitvā suvaṇṇaphalāni dhārentā mama assamaṃ sobhayantīti attho. </p>
              <p>[03] 155^b^.^eb^ </p>
              <p>[21] ``aññe pupphanti padumā, aññe jāyanti kesarī. </p>
              <p>[22] aññe opupphā padumā, pupphitā taḷāke tadā''..</p>
              <p>[03] tattha ^b^aññe pupphanti  padumā^eb^ti mama assamassa  avidūre taḷāke aññe ekacce padumā pupphanti, ekacce ^b^kesarī^eb^  padumā ^b^jāyanti^eb^ nibbattanti, ekacce padumā ^b^opupphā^eb^  vigalitapattakesarāti attho. </p>
              <p>[03] 156^b^.^eb^ </p>
              <p>[21] ``gabbhaṃ gaṇhanti padumā, niddhāvanti muḷāliyo. </p>
              <p>[22] siṅghāṭipattamākiṇṇā, sobhanti taḷāke tadā''..</p>
              <p>[03] tattha ^b^gabbhaṃ gaṇhanti  padumā^eb^ti tadā tāpasena hutvā  mama vasanasamaye ekacce padumā taḷākabbhantare makuḷapupphādayo  gaṇhanti. ^b^muḷāliyo^eb^ padumamūlā ^b^niddhāvanti^eb^ ito  kaddamabbhantarato hatthidāṭhā viya gacchantīti attho.  pattapupphamākiṇṇā gahanībhūtā siṅghāṭiyo sobhayantīti attho. </p>
              <p>[03] 157^b^.^eb^ </p>
              <p>[21] ``nayitā ^a^V1.0220^ea^ ambagandhī ca, uttalī bandhujīvakā. </p>
              <p>[22] dibbagandhā sampavanti, pupphitā taḷāke tadā''..</p>
              <p>[03] ^b^tadā^eb^ mama vasanasamaye taḷākassa samīpe ^b^nayitā^eb^ ca  gacchā ^b^ambagandhī ca^eb^ gacchā ^b^uttalī^eb^ nāma gacchā ca  ^b^bandhujīvakā^eb^ ca ete sabbe ^a^P0.0216^ea^ gacchā  ^b^pupphitā^eb^ pupphadhāritā sugandhavāhakā taḷākaṃ sobhayantīti attho. </p>
              <p>[03] 158^b^.^eb^ </p>
              <p>[21] ``pāṭhīnā pāvusā macchā, balajā muñjarohitā. </p>
              <p>[22] saṃgulā maggurā ceva, vasanti taḷāke tadā''..</p>
              <p>[03] ^b^tadā^eb^ ^a^M1.0239^ea^ mama vasanasamaye nibbhītā pāṭhīnādayo macchā  ^b^taḷāke^eb^ vasantīti sambandho. </p>
              <p>[03] 159^b^.^eb^ </p>
              <p>[21] ``kumbhīlā susumārā ca, tantigāhā ca rakkhasā. </p>
              <p>[22] oguhā ajagarā ca, vasanti taḷāke tadā''..</p>
              <p>[03] ^b^tadā^eb^ mama vasanasamaye mama assamasamīpe ^b^taḷāke^eb^  ete kumbhīlādayo macchā nibbhītā nirūpaddavā vasantīti sambandho. </p>
              <p>[03] 160^b^.^eb^ </p>
              <p>[21] ``pārevatā ravihaṃsā, cakkavākā nadīcarā. </p>
              <p>[22] kokilā sukasāḷikā, upajīvanti taṃ saraṃ''..</p>
              <p>[03] tattha mama assamasamīpe saraṃ nissāya ^b^pārevatā^eb^pakkhī ca  ^b^ravihaṃsā^eb^pakkhī ca ^b^nadīcarā cakkavāka^eb^pakkhī ca  ^b^kokilā^eb^pakkhī ca ^b^suka^eb^pakkhī ca ^b^sāḷikā^eb^pakkhī ca  taṃ saraṃ upanissāya jīvantīti sambandho. </p>
              <p>[03] 161^b^.^eb^ </p>
              <p>[21] ``kukutthakā kuḷīrakā, vane pokkharasātakā. </p>
              <p>[22] dindibhā suvapotā ca, upajīvanti taṃ saraṃ''..</p>
              <p>[03] tattha ^b^kukutthakā^eb^ti evaṃnāmikā pakkhī ca.  ^b^kuḷīrakā^eb^ti evaṃnāmikā pakkhī ca. vane ^b^pokkharasātakā^eb^  ^a^V1.0221^ea^ pakkhī ca ^b^dindibhā^eb^ pakkhī ca ^b^suvapotā^eb^ pakkhī ca ete  sabbe pakkhino taṃ mama assamasamīpe saraṃ nissāya jīvantīti  sambandho. </p>
              <p>[03] 162^b^.^eb^ </p>
              <p>[21] ``haṃsā koñcā mayūrā ca, kokilā tambacūḷakā. </p>
              <p>[22] pammakā jīvaṃjīvā ca, upajīvanti taṃ saraṃ''..</p>
              <p>[03] sabbe ete haṃsādayo pakkhino taṃ saraṃ upanissāya jīvanti  jīvikaṃ pālentīti attho. </p>
              <p>[03] 163^b^.^eb^ </p>
              <p>[21] ``kosikā ^a^P0.0217^ea^ poṭṭhasīsā ca, kurarā  senakā bahū. </p>
              <p>[22] mahākāḷā ca sakuṇā, upajīvanti taṃ saraṃ''..</p>
              <p>[03] tattha ^b^kosikā^eb^ ca pakkhī ^b^poṭṭhasīsā^eb^ ca pakkhī  ^b^kurarā^eb^ ca pakkhī ^b^senakā^eb^ ca pakkhī ^b^mahākāḷā^eb^ ca  pakkhī thale ^b^bahū^eb^ pakkhino taṃ saraṃ tassa sarassa samīpe  ^b^jīvanti^eb^ jīvikaṃ kappentīti attho. </p>
              <p>[03] 164^b^.^eb^ </p>
              <p>[21] ``pasadā ^a^M1.0240^ea^ ca varāhā ca, camarā gaṇḍakā bahū. </p>
              <p>[22] rohiccā sukapotā ca, upajīvanti taṃ saraṃ''..</p>
              <p>[03] tattha pasadādayo ete migā ^b^taṃ saraṃ^eb^ tasmiṃ sarasamīpe,  bhummatthe upayogavacanaṃ, jīvitaṃ paripālentā viharantīti attho. </p>
              <p>[03] 165^b^.^eb^ </p>
              <p>[21] ``sīhabyagghā ca dīpī ca, acchakokataracchakā. </p>
              <p>[22] tidhā pabhinnamātaṅgā, upajīvanti taṃ saraṃ''..</p>
              <p>[03] ete sīhādayo catuppadā sarasamīpe upaddavarahitā jīvantīti  sambandho. </p>
              <p>[03] 166^b^.^eb^ </p>
              <p>[21] ``kinnarā vānarā ceva, athopi vanakammikā. </p>
              <p>[22] cetā ca luddakā ceva, upajīvanti taṃ saraṃ''..</p>
              <p>[03] ettha ^a^V1.0222^ea^ ete evaṃnāmikā kinnarādayo sattā tasmiṃ sarasamīpe  vasantīti attho. </p>
              <p>[03] 167^b^.^eb^ </p>
              <p>[21] ``tindukāni piyālāni, madhukekā sumāriyo. </p>
              <p>[22] dhuvaṃ phalāni dhārenti, avidūre mamassamaṃ''..</p>
              <p>[03] tattha ete tindukādayo rukkhā dhuvaṃ hemantagimhavassānasaṅkhāte  kālattaye mama assamato avidūre ṭhāne madhuraphalāni dhārentīti  sambandho. </p>
              <p>[03] 168^b^.^eb^ </p>
              <p>[21] ``kosambā saḷalā nimbā, sāduphalasamāyutā. </p>
              <p>[22] dhuvaṃ phalāni dhārenti, avidūre mamassamaṃ''..</p>
              <p>[03] tattha ete kosambādayo rukkhā sāraphalā madhuraphalā uttamaphalā  ^b^samāyutā saṃ^eb^ suṭṭhu āyutā samaṅgībhūtā niccaṃ phaladhārino mama  assamasamīpe sobhantīti attho. </p>
              <p>[03] 169^b^.^eb^ </p>
              <p>[21] ``harītakā ^a^P0.0218^ea^ āmalakā,  ambajambuvibhītakā. </p>
              <p>[22] kolā bhallātakā billā, phalāni dhārayanti te''..</p>
              <p>[03] te harītakādayo rukkhā mama assamasamīpe jātā niccaṃ  phalāni dhārayantīti sambandho. </p>
              <p>[03] 170^b^.^eb^ </p>
              <p>[21] ``āluvā ^a^M1.0241^ea^ ca kaḷambā ca, biḷālītakkaḷāni ca. </p>
              <p>[22] jīvakā sutakā ceva, bahūkā mama assame''..</p>
              <p>[03] ete āluvādayo mūlaphalā khuddā madhurasā mama assamasamīpe  bahū santīti sambandho. </p>
              <p>[03] 171^b^.^eb^ </p>
              <p>[21] ``assamassāvidūramhi, taḷākāsuṃ sunimmitā. </p>
              <p>[22] acchodakā sītajalā, supatitthā manoramā''..</p>
              <p>[03] tattha ^b^assamassāvidūramhi^eb^ assamassa samīpe  ^b^sunimmitā^eb^ suṭṭhu ārohanaorohanakkhamaṃ katvā ^a^V1.0223^ea^ nimmitā  ^b^acchodakā^eb^ vippasannodakā ^b^sītajalā^eb^ sītodakā  ^b^supatitthā^eb^ sundaratitthā ^b^manoramā^eb^ somanassakarā taḷākā  ^b^āsuṃ^eb^ ahesunti attho. </p>
              <p>[03] 172^b^.^eb^ </p>
              <p>[21] ``padumuppalasañchannā, puṇḍarīkasamāyutā. </p>
              <p>[22] mandālakehi sañchannā, dibbagandhopavāyati''..</p>
              <p>[03] tattha padumehi ca uppalehi ca ^b^sañchannā^eb^ paripuṇṇā  ^b^puṇḍarīkehi samāyutā^eb^ samaṅgībhūtā ^b^mandālakehi^eb^ ca  ^b^sañchannā^eb^ gahanībhūtā taḷākā dibbagandhāni upavāyanti samantato  vāyantīti attho. </p>
              <p>[03] 173^b^.^eb^ </p>
              <p>[21] ``evaṃ sabbaṅgasampanne, pupphite phalite vane. </p>
              <p>[22] sukate assame ramme, viharāmi ahaṃ tadā''..</p>
              <p>[03] tattha ^b^evaṃ sabbaṅgasampanne^eb^ti abbehi nadikādiavayavehi  sampanne paripuṇṇe pupphaphalarukkhehi gahanībhūte ^b^vane sukate^eb^  ramaṇīye ^b^assame^eb^ araññāvāse ^b^tadā^eb^ tāpasabhūtakāle ahaṃ  viharāmīti attho.</p>
              <p>[03] ettāvatā ^a^P0.0219^ea^ assamasampattiṃ dassetvā idāni  attano sīlādiguṇasampattiṃ dassento -- </p>
              <p>[03] 174^b^.^eb^ </p>
              <p>[21] ``sīlavā vatasampanno, jhāyī jhānarato sadā. </p>
              <p>[22] pañcābhiññābalappatto, suruci nāma tāpaso''ti.. --  āha.</p>
              <p>[03] tattha ^a^M1.0242^ea^ ^b^sīlavā^eb^ti jhānasampayuttacatupārisuddhisīlasadisehi  pañcahi sīlehi sampuṇṇoti attho. ^b^vatasampanno^eb^ti ``ito  paṭṭhāya gharāvāsaṃ pañca kāmaguṇe vā na sevissāmī''ti vatasamādānena  sampanno. ^b^jhāyī^eb^ti lakkhaṇūpanijjhānāarammaṇūpanijjhānehi  jhāyī jhāyanasīlo. ^b^jhānarato^eb^ti etesu jhānesu rato allīno  ^b^sadā^eb^ sampuṇṇo. ^b^pañcābhiññābalappatto^eb^ti  iddhividhadibbasotaparacittavijānanapubbenivāsānussatidibbacakkhusaṅkhātāhi  pañcahi abhiññāhi visesapaññāhi balasampanno, paripuṇṇoti attho.  nāmena ^b^suruci nāma^eb^ tāpaso hutvā viharāmīti sambandho.</p>
              <p>[03] ettakena ^a^V1.0224^ea^ attano guṇasampattiṃ dassetvā parisasampattiṃ dassento  -- </p>
              <p>[03] 175^b^.^eb^ </p>
              <p>[21] ``catuvīsasahassāni, sissā mayhaṃ upaṭṭhahuṃ. </p>
              <p>[22] sabbe maṃ brāhmaṇā ete, jātimanto yasassino''ti..  -- ādimāha.</p>
              <p>[03] tattha ete sabbe catuvīsatisahassabrāhmaṇā mayhaṃ sissā  ^b^jātimanto^eb^ jātisampannā ^b^yasassino^eb^ parivārasampannā maṃ  upaṭṭhahunti sambandho. </p>
              <p>[03] 176^b^.^eb^ </p>
              <p>[21] ``lakkhaṇe itihāse ca, sanighaṇḍusakeṭubhe. </p>
              <p>[22] padakā veyyākaraṇā, sadhamme pāramiṃ gatā''..</p>
              <p>[03] tattha ^b^lakkhaṇe^eb^ti lakkhaṇasatthe. sabbalokiyānaṃ  itthipurisānaṃ ``imehi lakkhaṇehi samannāgatā dukkhitā bhavanti,  imehi sukhitā bhavantī''ti lakkhaṇaṃ jānāti. tappakāsako gantho  lakkhaṇaṃ, tasmiṃ lakkhaṇe ca. ^b^itihāse^eb^ti ``itiha āsa  itiha āsā''ti vuttavacanapaṭidīpake ganthe. lakkhaṇe ca itihāse ca  ^b^pāramiṃ^eb^ pariyosānaṃ ^b^gatā^eb^ti sambandho. rukkhapabbatādīnaṃ  nāmappakāsakaganthaṃ ``nighaṇḍū''ti vuccati. ^b^keṭūbhe^eb^ti  kiriyākappavikappānaṃ kavīnaṃ upakārako gantho. nighaṇḍuyā saha  vattatīti sanighaṇḍu, keṭubhena saha vattatīti sakeṭubhaṃ, tasmiṃ  sanighaṇḍusakeṭubhe vedattaye pāramiṃ gatāti ^a^P0.0220^ea^ sambandho.  ^b^padakā^eb^ti nāmapadasamāsataddhitākhyātakitakādipadesu chekā ^a^M1.0243^ea^.  ^b^veyyākaraṇāni^eb^ candapāṇinīyakalāpādibyākaraṇe chekā.  ^b^sadhamme pāramiṃ gatā^eb^ti attano dhamme brāhmaṇadhamme vedattaye  pāramiṃ pariyosānaṃ gatā pattāti attho. </p>
              <p>[03] 177^b^.^eb^ </p>
              <p>[21] ``uppātesu nimittesu, lakkhaṇesu ca kovidā. </p>
              <p>[22] pathabyā bhūmantalikkhe, mama sissā susikkhitā''..</p>
              <p>[03] tattha ukkāpātabhūmikampādikesu ^b^uppātesu^eb^ ca  subhanimittāsubhanimittesu ca  itthilakkhaṇapurisalakkhaṇamahāpurisalakkhaṇesu ca ^b^kovidā^eb^ chekā.  pathaviyā ca bhūmiyā ca sakalaloke ca ^b^antalikkhe^eb^ ākāse  cāti sabbattha mama sissā susikkhitā. </p>
              <p>[03] 178^b^.^eb^ </p>
              <p>[21] ``appicchā ^a^V1.0225^ea^ nipakā ete, appāhārā alolupā. </p>
              <p>[22] lābhālābhena santuṭṭhā, parivārenti maṃ sadā''..</p>
              <p>[03] tattha ^b^appicchā^eb^ti appakenāpi yāpentā.  ^b^nipakā^eb^ti nepakkasaṅkhātāya paññāya samannāgatā.  ^b^appāhārā^eb^ti ekāhārā ekabhattikāti attho. ^b^alolupā^eb^ti  lolupataṇhāya appavattanakā. ^b^lābhālābhenā^eb^ti lābhena alābhena  ca ^b^santuṭṭhā^eb^ somanassā ete mama sissā ^b^sadā^eb^ niccakālaṃ  maṃ ^b^parivārenti^eb^ upaṭṭhahantīti attho. </p>
              <p>[03] 179^b^.^eb^ </p>
              <p>[21] ``jhāyī jhānaratā dhīrā, santacittā samāhitā. </p>
              <p>[22] ākiñcaññaṃ patthayantā, parivārenti maṃ sadā''..</p>
              <p>[03] tattha ^b^jhāyī^eb^ti lakkhaṇūpanijjhānāarammaṇūpanijjhānehi  samannāgatā. jhāyanasīlā vā. ^b^jhānaratā^eb^ti tesu ca jhānesu  ratā allīnā. ^b^dhīrā^eb^ti dhitisampannā. ^b^santacittā^eb^ti  vūpasantamanā. ^b^samāhitā^eb^ti ekaggacittā.  ^b^ākiñcañña^eb^nti nippalibodhabhāvaṃ. ^b^patthayantā^eb^ti icchantā.  itthambhūtā me sissā sadā maṃ parivārentīti sambandho. </p>
              <p>[03] 180^b^.^eb^ </p>
              <p>[21] ``abhiññāpāramippattā, pettike gocare ratā. </p>
              <p>[22] antalikkhacarā dhīrā, parivārenti maṃ sadā''..</p>
              <p>[03] tattha ^b^abhiññāpāramippattā^eb^ti pañcasu abhiññāsu pāramiṃ  pariyosānaṃ pattā pūritāti attho. ^b^pettike gocare ratā^eb^ti  buddhānuññātāya aviññattiyā ^a^M1.0244^ea^ laddhe āhāre ratāti attho.  ^b^antalikkhacarā^eb^ti ^a^P0.0221^ea^ antalikkhena ākāsena  gacchantā āgacchantā cāti attho. ^b^dhīrā^eb^ti thirabhūtā  sīhabyagghādiparissaye acchambhitasabhāvāti attho. evaṃbhūtā mama  tāpasā sadā maṃ parivārentīti attho. </p>
              <p>[03] 181^b^.^eb^ </p>
              <p>[21] ``saṃvutā chasu dvāresu, anejā rakkhitindriyā. </p>
              <p>[22] asaṃsaṭṭhā ca te dhīrā, mama sissā durāsadā''..</p>
              <p>[03] tattha cakkhādīsu chasu dvāresu rūpādīsu chasu ārammaṇesu  ^b^saṃvutā^eb^ pihitā paṭicchannā, rakkhitagopitadvārāti attho.  ^b^anejā^eb^ nittaṇhā ^b^rakkhitindriyā^eb^ gopitacakkhādīndriyā  ^b^asaṃsaṭṭhā^eb^ ñātīhi ^a^V1.0226^ea^ gahaṭṭhehi amissībhūtāti attho.  ^b^durāsadā^eb^ti duṭṭhu āsadā, āsādetuṃ ghaṭṭetuṃ asakkuṇeyyā  ayoggāti attho. </p>
              <p>[03] 182^b^.^eb^ </p>
              <p>[21] ``pallaṅkena nisajjāya, ṭhānacaṅkamanena ca. </p>
              <p>[22] vītināmenti te rattiṃ, mama sissā durāsadā''..</p>
              <p>[03] tattha mama sissā ^b^pallaṅkena^eb^ ūrubaddhāsanena seyyaṃ vihāya  nisajjāya ca ṭhānena ca caṅkamena ca sakalaṃ rattiṃ visesena  ^b^atināmenti^eb^ atikkāmentīti sambandho. </p>
              <p>[03] 183^b^.^eb^ </p>
              <p>[21] ``rajanīye na rajjanti, dussanīye na dussare. </p>
              <p>[22] mohanīye na muyhanti, mama sissā durāsadā''..</p>
              <p>[03] te itthambhūtā mama sissā tāpasā ^b^rajanīye^eb^ rajjitabbe  vatthusmiṃ ^b^na rajjanti^eb^ rajjaṃ na uppādenti. ^b^dussanīye^eb^  dussitabbe dosaṃ uppādetuṃ yutte vatthumhi ^b^na dussare^eb^ dosaṃ na  karonti. ^b^mohanīye^eb^ mohituṃ yutte vatthumhi ^b^na muyhanti^eb^  mohaṃ na karonti, paññāsampayuttā bhavantīti attho. </p>
              <p>[03] 184^b^.^eb^ </p>
              <p>[21] ``iddhiṃ vīmaṃsamānā te, vattanti niccakālikaṃ. </p>
              <p>[22] pathaviṃ te pakampenti, sārambhena durāsadā''..</p>
              <p>[03] te mama sissā ``ekopi hutvā bahudhā hoti, bahudhāpi hutvā  eko hotī''tiādikaṃ (paṭi0 ma0 1.102) iddhivikubbanaṃ  niccakālikaṃ vīmaṃsamānā vattantīti ^a^M1.0245^ea^ sambandho. te mama sissā  ākāsepi udakepi pathaviṃ nimminitvā iriyāpathaṃ pakampentīti attho.  ^b^sārambhena^eb^ yugaggāhena kalahakaraṇena na āsādetabbāti attho. </p>
              <p>[03] 185^b^.^eb^ </p>
              <p>[21] ``kīḷamānā ^a^P0.0222^ea^ ca te sissā,  kīḷanti jhānakīḷitaṃ. </p>
              <p>[22] jambuto phalamānenti, mama sissā durāsadā''..</p>
              <p>[03] te mama sissā ^b^kīḷamānā^eb^ paṭhamajjhānādikīḷaṃ kīḷanti  laḷanti ramantīti attho. ^b^jambuto^eb^ ^a^V1.0227^ea^ ^b^phalamānentī^eb^ti  himavantamhi satayojanubbedhajamburukkhato ghaṭappamāṇaṃ jambuphalaṃ iddhiyā  gantvā ānentīti attho. </p>
              <p>[03] 186^b^.^eb^ </p>
              <p>[21] ``aññe gacchanti goyānaṃ, aññe pubbavidehakaṃ. </p>
              <p>[22] aññe ca uttarakuruṃ, esanāya durāsadā''..</p>
              <p>[03] tesaṃ mama sissānaṃ antare ^b^aññe^eb^ ekacce ^b^goyānaṃ^eb^  aparagoyānaṃ dīpaṃ gacchanti, ekacce ^b^pubbavidehakaṃ^eb^ dīpaṃ gacchanti,  ekacce ^b^uttarakuruṃ^eb^ dīpaṃ gacchanti, te durāsadā etesu ṭhānesu  ^b^esanāya^eb^ gavesanāya paccayapariyesanāya gacchantīti sambandho. </p>
              <p>[03] 187^b^.^eb^ </p>
              <p>[21] ``purato pesenti khāriṃ, pacchato ca vajanti te. </p>
              <p>[22] catuvīsasahassehi, chāditaṃ hoti ambaraṃ''..</p>
              <p>[03] te mama sissā ākāsena gacchamānā ^b^khāriṃ^eb^  tāpasaparikkhārabharitaṃ kājaṃ purato pesenti paṭhamaṃ abhimukhañca taṃ  pesetvā sayaṃ tassa pacchato gacchantīti attho. evaṃ gacchamānehi  catuvīsasahassehi tāpasehi ^b^ambaraṃ^eb^ ākāsatalaṃ ^b^chāditaṃ^eb^  paṭicchannaṃ hotīti sambandho. </p>
              <p>[03] 188^b^.^eb^ </p>
              <p>[21] ``aggipākī anaggī ca, dantodukkhalikāpi ca. </p>
              <p>[22] asmena koṭṭitā keci, pavattaphalabhojanā''..</p>
              <p>[03] tattha ^b^keci^eb^ ekacce mama sissā ^b^aggipākī^eb^  phalāphalapaṇṇādayo pacitvā khādanti, ekacce ^b^anaggī^eb^ aggīhi  apacitvā āmakameva khādanti, ekacce dantikā dantehiyeva tacaṃ  uppāṭetvā khādanti. ekacce ^b^udukkhalikā^eb^ udukkhalehi  koṭṭetvā khādanti. ekacce ^b^asmena koṭṭitā^eb^ pāsāṇena koṭṭetvā  khādanti. ekacce sayaṃpatitaphalāhārāti sambandho. </p>
              <p>[03] 189^b^.^eb^ </p>
              <p>[21] ``udakorohaṇā ^a^M1.0246^ea^ keci, sāyaṃ pāto sucīratā. </p>
              <p>[22] toyābhisecanakarā, mama sissā durāsadā''..</p>
              <p>[03] durāsadā mama sissā keci ^b^sucīratā^eb^ suddhikāmā sāyaṃ  pāto ca ^b^udakorohaṇā^eb^ udakapavesakāti attho. keci  ^b^toyābhisecanakarā^eb^ udakena attani abhisiñcanakarāti attho. </p>
              <p>[03] 190^b^.^eb^ </p>
              <p>[21] ``parūḷhakacchanakhalomā ^a^V1.0228^ea^ ^a^P0.0223^ea^, paṅkadantā  rajassirā. </p>
              <p>[22] gandhitā sīlagandhena, mama sissā durāsadā''..</p>
              <p>[03] tattha te durāsadā mama sissā ^b^kacchesu^eb^ ubhayakacchesu ca  hatthapādesu ca ^b^parūḷhā^eb^ sañjātā, dīghanakhalomāti attho.  khurakammarahitattā amaṇḍitā apasādhitāti adhippāyo.  ^b^paṅkadantā^eb^ti iṭṭhakacuṇṇakhīrapāsāṇacuṇṇādīhi dhavalamakatattā  malaggahitadantāti attho. ^b^rajassirā^eb^ti telamakkhanādirahitattā  dhūlīhi makkhitasīsāti attho. ^b^gandhitā sīlagandhenā^eb^ti  jhānasamādhisamāpattīhi sampayuttasīlena samaṅgībhūtattā  lokiyasīlagandhena sabbattha sugandhībhūtāti attho. ^b^mama sissā  durāsadā^eb^ti imehi vuttappakāraguṇehi samannāgatattā āsādetuṃ ghaṭṭetuṃ  asakkuṇeyyā mama sissāti sambandho. </p>
              <p>[03] 191^b^.^eb^ </p>
              <p>[21] ``pātova sannipatitvā, jaṭilā uggatāpanā. </p>
              <p>[22] lābhālābhaṃ pakittetvā, gacchanti ambare tadā''..</p>
              <p>[03] tattha ^b^pātova sannipatitvā^eb^ti sattamyatthe topaccayo,  pātarāsakāleyeva mama santike rāsibhūtāti attho. ^b^uggatāpanā^eb^  pākaṭatapā patthaṭatapā ^b^jaṭilā^eb^ jaṭādhārino tāpasā.  ^b^lābhālābhaṃ pakittetvā^eb^ khuddake ca mahante ca lābhe pākaṭe katvā  ^b^tadā^eb^ tasmiṃ kāle ^b^ambare^eb^ ākāsatale gacchantīti sambandho. </p>
              <p>[03] 192^b^.^eb^ puna tesaṃyeva guṇe pakāsento ^b^etesaṃ  pakkamantāna^eb^ntiādimāha. tattha ākāse vā thale vā  ^b^pakkamantānaṃ^eb^ gacchantānaṃ ^b^etesaṃ^eb^ tāpasānaṃ vākacīrajanito  mahāsaddo pavattatīti attho. ^b^muditā honti devatā^eb^ti evaṃ  mahāsaddaṃ pavattetvā gacchantānaṃ ajinacammasaddena ^a^M1.0247^ea^ santuṭṭhā ``sādhu  sādhu, ayyā''ti somanassajātā devatā ^b^muditā^eb^ santuṭṭhā  hontīti sambandho. </p>
              <p>[03] 193^b^.^eb^ ^b^disodisa^eb^nti te isayo  ^b^antalikkhacarā^eb^ ākāsacārino dakkhiṇādisānudisaṃ  ^b^pakkamanti^eb^ gacchantīti sambandho. ^b^sake balenupatthaddhā^eb^ti  attano sarīrabalena vā jhānabalena vā samannāgatā ^b^yadicchakaṃ^eb^  yattha yattha gantukāmā, tattha tattheva gacchantīti sambandho. </p>
              <p>[03] 194^b^.^eb^ puna tesamevānubhāvaṃ pakāsento ^b^pathavīkampakā  ete^eb^tiādimāha. tadā ^b^ete^eb^ sabbattha icchācārā  ^b^pathavīkampakā^eb^ medanīsañcalanajātikā ^b^nabhacārino^eb^  ākāsacārino. ^b^uggatejā^eb^ti ^a^V1.0229^ea^ uggatatejā patthaṭatejā  ^b^duppasahā^eb^ pasayha abhibhavitvā pavattituṃ asakkuṇeyyāti duppasahā.  ^b^sāgarova akhobhiyā^eb^ti aññehi akhobhiyo anāluḷito  sāgaro iva samuddo viya aññehi akhobhiyā kampetuṃ asakkuṇeyyā  hontīti sambandho. </p>
              <p>[03] 195^b^.^eb^ ^b^ṭhānacaṅkamino kecī^eb^ti tesaṃ mama  sissānaṃ antare ekacce isayo ṭhāniriyāpathacaṅkamaniriyāpathasampannā,  ekacce isayo ^b^nesajjikā^eb^ ^a^P0.0224^ea^  nisajjiriyāpathasampannā, ekacce isayo ^b^pavattabhojanā^eb^  sayaṃpatitapaṇṇāhārā evarūpehi guṇehi yuttattā durāsadāti sambandho. </p>
              <p>[03] 196^b^.^eb^ te sabbe thomento  ^b^mettāvihārino^eb^tiādimāha. tattha ``aparimāṇesu cakkavāḷesu  aparimāṇā sattā sukhī hontū''tiādinā sinehalakkhaṇāya mettāya  pharitvā viharanti, attabhāvaṃ pavattentīti ^b^mettāvihārino^eb^ ete  mama sissāti attho. sabbe te isayo ^b^sabbapāṇinaṃ^eb^ sabbesaṃ  sattānaṃ ^b^hitesī^eb^ hitagavesakā. ^b^anattukkaṃsakā^eb^ attānaṃ na  ukkaṃsakā amānino ^b^kassaci^eb^ kañci puggalaṃ ^b^na vambhenti^eb^  nīcaṃ katvā na maññantīti attho. </p>
              <p>[03] 197^b^.^eb^ te mama sissā sīlasamādhisamāpattiguṇayuttattā  sīharājā iva ^b^acchambhītā^eb^ nibbhayā, ^b^gajarājā iva^eb^  hatthirājā viya ^b^thāmavā^eb^ sarīrabalajhānabalasampannā byaggharājā  iva, ^b^durāsadā^eb^ ghaṭṭetumasakkuṇeyyā mama santike āgacchantīti  sambandho. </p>
              <p>[03] 198^b^.^eb^ tato ^a^M1.0248^ea^ attano ānubhāvassa dassanalesena  pakāsento ^b^vijjādharā^eb^tiādimāha. tattha  mantasajjhāyādivijjādharā ca rukkhapabbatādīsu vasantā bhummadevatā ca  bhūmaṭṭhathalaṭṭhā ^b^nāgā^eb^ ca ^b^gandhabba^eb^devā ca caṇḍā ^b^rakkhasā^eb^  ca ^b^kumbhaṇḍā^eb^ devā ca ^b^dānavā^eb^ devā ca  icchiticchitanimmānasamatthā ^b^garuḷā^eb^ ca taṃ saraṃ upajīvantīti  sambandho, tasmiṃ sare sarassa samīpe vasantīti attho. </p>
              <p>[03] 199^b^.^eb^ punapi tesaṃyeva attano sissatāpasānaṃ guṇe  vaṇṇento ^b^te jaṭā khāribharitā^eb^tiādimāha. taṃ sabbaṃ  uttānatthameva. ^b^khāribhāra^eb^nti udañcanakamaṇḍaluādikaṃ  tāpasaparikkhāraṃ. </p>
              <p>[03] 207^b^.^eb^ punapi attano guṇe pakāsento ^b^uppāte  supine cāpī^eb^tiādimāha. tattha brāhmaṇasippesu ^a^V1.0230^ea^ nipphattiṃ gatattā  nakkhattapāṭhe ca chekattā ``imassa rājakumārassa uppannanakkhattaṃ subhaṃ  asubha''nti uppātalakkhaṇe ca supine ca pavattiṃ pucchitena ``idaṃ  supinaṃ subhaṃ, idaṃ asubha''nti supinanipphattikathane ca sabbesaṃ  itthipurisānaṃ hatthapādalakkhaṇakathane ca suṭṭhu sikkhito  sakalajambudīpe pavattamānaṃ mantapadaṃ lakkhaṇamantakoṭṭhāsaṃ sabbaṃ ahaṃ  tadā mama tāpasakāle dhāremīti sambandho. </p>
              <p>[03] 208^b^.^eb^ attano byākaraṇaṃ buddhaguṇapubbaṅgamaṃ pakāsento  ^b^anomadassī^eb^tiādimāha. tattha na omakanti anomaṃ.  maṃsacakkhudibbacakkhusamantacakkhudhammacakkhubuddhacakkhūhi ^a^P0.0225^ea^  sabbasattānaṃ passanaṃ dassanaṃ nāma, anomaṃ dassanaṃ yassa  bhagavato so bhagavā ^b^anomadassī^eb^. bhāgyavantatādīhi kāraṇehi  ^b^bhagavā^eb^ lokassa jeṭṭhaseṭṭhattā ^b^lokajeṭṭho^eb^ usabho nisabho  āsabhoti tayo gavajeṭṭhakā. tattha gavasatajeṭṭhako usabho,  gavasahassajeṭṭhako nisabho, gavasatasahassajeṭṭhako āsabho, narānaṃ  āsabho ^b^narāsabho^eb^ paṭividdhasabbadhammo, ^b^sambuddho  vivekakāmo^eb^ ekībhāvaṃ icchanto ^b^himavantaṃ^eb^ himālayapabbataṃ  upāgamīti sambandho. </p>
              <p>[03] 209^b^.^eb^ ^b^ajjhogāhetvā himavanta^eb^nti  himavantasamīpaṃ ogāhetvā pavisitvāti attho. sesaṃ uttānatthameva. </p>
              <p>[03] 210-1^b^.^eb^ ^b^jalitaṃ^eb^ ^a^M1.0249^ea^ jalamānaṃ indīvarapupphaṃ iva,  ^b^hutāsanaṃ^eb^ homassa āsanaṃ, ^b^ādittaṃ^eb^ ābhāyutaṃ aggikkhandhaṃ  iva, ^b^gagane^eb^ ākāse jotamānaṃ vijju iva, suṭṭhu phullaṃ sālarājaṃ  iva, nisinnaṃ lokanāyakaṃ addasanti sambandho. </p>
              <p>[03] 213^b^.^eb^ devānaṃ devo devadevo, taṃ ^b^devadevaṃ^eb^ disvāna  tassa ^b^lakkhaṇaṃ^eb^ dvattiṃsamahāpurisalakkhaṇasañjānanakāraṇaṃ.  ``buddho nu kho na vā buddho''ti ^b^upadhārayiṃ^eb^ vicāresiṃ.  ^b^cakkhumaṃ^eb^ pañcahi cakkhūhi cakkhumantaṃ jinaṃ kena kāraṇena  passāmīti sambandho. </p>
              <p>[03] 214^b^.^eb^ ^b^caraṇuttame^eb^ uttamapādatale  ^b^sahassārāni^eb^ cakkalakkhaṇāni dissanti, ahaṃ tassa bhagavato  tāni lakkhaṇāni disvā tathāgate ^b^niṭṭhaṃ gacchiṃ^eb^ sanniṭṭhānaṃ  agamāsi, nissandeho āsinti attho. sesaṃ uttānatthameva. </p>
              <p>[03] 218^b^.^eb^ ^b^sayambhū^eb^ sayameva bhūtā. ^b^amitodaya^eb^  amitānaṃ aparimāṇānaṃ guṇānaṃ udaya uṭṭhānaṭṭhāna ^a^V1.0231^ea^, idaṃ padadvayaṃ  ālapanameva. ^b^imaṃ lokaṃ^eb^ imaṃ sattalokaṃ ^b^saṃ^eb^ suṭṭhu  ^b^uddharasi^eb^ saṃsārato uddharitvā nibbānathalaṃ pāpesīti attho.  te sabbe sattā tava dassanaṃ ^b^āgamma^eb^ āgantvā ^b^kaṅkhāsotaṃ^eb^  vicikicchāmahoghaṃ ^b^taranti^eb^ atikkamantīti sambandho. </p>
              <p>[03] 219^b^.^eb^ bhagavantaṃ thomento tāpaso ^b^tuvaṃ  satthā^eb^tiādimāha. tattha, bhante, sabbaññu tuvaṃ sadevakassa lokassa  ^b^satthā^eb^ ācariyo uttamaṭṭhena tvameva ^b^ketu^eb^ ucco, sakalaloke  pakāsanaṭṭhena tvameva ^b^dhajo,^eb^ lokattaye uggatattā tvameva ^b^yūpo^eb^  ussāpitathambhasadiso, ^b^pāṇinaṃ^eb^ sabbasattānaṃ tvameva  ^b^parāyaṇo^eb^ uttamagamanīyaṭṭhānaṃ tvameva ^a^P0.0226^ea^  ^b^patiṭṭhā^eb^ patiṭṭhaṭṭhānaṃ lokassa mohandhakāravidhamanato tvameva  ^b^dīpo^eb^ telapadīpo viya, ^b^dvipaduttamo^eb^ dvipadānaṃ  devabrahmamanussānaṃ uttamo seṭṭhoti sambandho. </p>
              <p>[03] 220^b^.^eb^ puna bhagavantaṃyeva thomento ^b^sakkā samudde  udaka^eb^ntiādimāha. tattha caturāsītiyojanasahassagambhīre samudde  udakaṃ āḷhakena ^a^M1.0250^ea^ ^b^pametuṃ^eb^ minituṃ sakkā bhaveyya, bhante, sabbaññu  tava ñāṇaṃ ``ettakaṃ pamāṇa''nti ^b^pametave^eb^ minituṃ na tveva  sakkāti attho. </p>
              <p>[03] 221^b^.^eb^ ^b^tulamaṇḍale^eb^ tulapañjare ṭhapetvā ^b^pathaviṃ^eb^  medaniṃ dhāretuṃ sakkā, bhante, sabbaññu tava ñāṇaṃ dhāretuṃ na tu eva  sakkāti sambandho. </p>
              <p>[03] 222^b^.^eb^ bhante, sabbaññu ^b^ākāso^eb^ sakalantalikkhaṃ  rajjuyā vā aṅgulena vā minituṃ sakkā bhaveyya, tava pana ñāṇaṃ  ñāṇākāsaṃ na tu eva ^b^pametave^eb^ minituṃ sakkāti attho. </p>
              <p>[03] 223^b^.^eb^ ^b^mahāsamudde udaka^eb^nti  caturāsītiyojanasahassagambhīre sāgare ^b^akhilaṃ udakañca,^eb^  catunahutādhikadviyojanasatasahassabahalaṃ ^b^akhilaṃ pathavi^eb^ñca  ^b^jahe^eb^ jaheyya atikkameyya samaṃ kareyya buddhassa ñāṇaṃ  ^b^upādāya^eb^ gahetvā tuleyya samaṃ kareyya. ^b^upamāto^eb^  upamāvasena ^b^na yujjare^eb^ na yojeyyuṃ. ñāṇameva adhikanti attho. </p>
              <p>[03] 224^b^.^eb^ ^b^cakkhuma^eb^ pañcahi cakkhūhi cakkhumanta,  ālapanametaṃ. saha devehi pavattassa lokassa, bhummatthe sāmivacanaṃ.  sadevake lokasmiṃ antare ^b^yesaṃ^eb^ yattakānaṃ sattānaṃ cittaṃ pavattati.  ^b^ete^eb^ tattakā sacittakā sattā tava ñāṇamhi  ^b^antojālagatā^eb^ ñāṇajālasmiṃ anto paviṭṭhāti sambandho,  ñāṇajālena sabbasatte passasīti attho. </p>
              <p>[03] 225^b^.^eb^ bhante ^a^V1.0232^ea^, ^b^sabbaññu^eb^ sabbadhammajānanaka, tvaṃ  ^b^yena ñāṇena^eb^ catumaggasampayuttena sakalaṃ uttamaṃ ^b^bodhiṃ^eb^  nibbānaṃ ^b^patto^eb^ adhigato ^b^asi^eb^ bhavasi, tena ñāṇena  ^b^paratitthiye^eb^ aññatitthiye ^b^maddasī^eb^ abhibhavasīti sambandho. </p>
              <p>[03] 226^b^.^eb^ tena tāpasena thomitākāraṃ pakāsentā  dhammasaṅgāhakā therā ^b^imā gāthā thavitvānā^eb^ti āhaṃsu. tattha  ^b^imā gāthā^eb^ti ettakāhi gāthāhi ^b^thavitvāna^eb^ thomanaṃ katvāna  nāmena suruci nāma tāpaso ^b^sesaṭṭhakathāsu^eb^ (a0 ni0 aṭṭha0  1.1.189-190; dha0 pa0 aṭṭha0 1.sāriputtattheravatthu) pana  ``saradamāṇavo''ti āgato. so aṭṭhakathānayato pāṭhoyeva pamāṇaṃ,  atha vā sundarā ruci ajjhāsayo nibbānālayo assāti  ^b^suruci^eb^. sarati gacchati indriyadamanāya ^a^M1.0251^ea^ pavattatīti sarado,  iti dvayampi tasseva nāmaṃ. so surucitāpaso ajinacammaṃ  pattharitvāna pathaviyaṃ nisīdi, accāsannādayo cha nisajjadose  vajjetvā sarado nisīdīti attho. </p>
              <p>[03] 227^b^.^eb^ tattha nisinno tāpaso tassa bhagavato ñāṇameva  thomento ^b^cullāsītisahassānī^eb^tiādimāha ^a^P0.0227^ea^.  tattha ^b^cullāsītisahassānī^eb^ti caturāsītisahassāni,  ^b^girirājā^eb^ merupabbatarājā, ^b^mahaṇṇave^eb^ sāgare  ^b^ajjhogāḷho^eb^ adhiogāḷho paviṭṭho, ^b^tāvadeva^eb^ tattakāni  caturāsītisahassāni ^b^accuggato^eb^ atiuggato idāni pavuccatīti  sambandho. </p>
              <p>[03] 228^b^.^eb^ ^b^tāva accuggato^eb^ tathā atiuggato neru,  so mahāneru ^b^āyato^eb^ uccato ca vitthārato ca evaṃ mahanto  nerurājā koṭisatasahassiyo saṅkhāṇubhedena ^b^cuṇṇito^eb^  cuṇṇavicuṇṇaṃ kato asi. </p>
              <p>[03] 229^b^.^eb^ bhante, sabbaññu tava ñāṇaṃ lakkhe ṭhapiyamānamhi  ñāṇe sataṃ vā sahassaṃ vā satasahassaṃ vā ekekaṃ binduṃ katvā ṭhapite  tadeva mahānerussa cuṇṇaṃ khayaṃ gaccheyya, tava ñāṇaṃ ^b^pametave^eb^  pamāṇaṃ kātuṃ eva na sakkāti sambandho. </p>
              <p>[03] 230^b^.^eb^ ^b^sukhumacchikena^eb^ sukhumacchiddena jālena yo  sakalamahāsamudde udakaṃ ^b^parikkhipe^eb^ samantato parikkhaṃ kareyya,  evaṃ parikkhite ye keci pāṇā udake jātā sabbe te antojālagatā  ^b^siyuṃ^eb^ bhaveyyunti attho. </p>
              <p>[03] 231^b^.^eb^ tamupameyyaṃ ^a^V1.0233^ea^ dassento ^b^tatheva hī^eb^tiādimāha.  tattha yathā udajā pāṇā antojālagatā honti, tatheva  ^b^mahāvīra^eb^ mahābodhiadhigamāya vīriyakara. ye keci ^b^puthu^eb^  anekā ^b^titthiyā^eb^ micchā titthakarā ^b^diṭṭhigahanapakkhandā^eb^  diṭṭhisaṅkhātagahanaṃ paviṭṭhā ^b^parāmāsena^eb^ sabhāvato parato  āmasanalakkhaṇāya diṭṭhiyā ^b^mohitā^eb^ pihitā santi. </p>
              <p>[03] 232^b^.^eb^ tava ^a^M1.0252^ea^ ^b^suddhena^eb^ nikkilesena ñāṇena  ^b^anāvaraṇadassinā^eb^ sabbadhammānaṃ āvaraṇarahitadassanasīlena  ^b^ete^eb^ sabbe titthiyā ^b^antojālagatā^eb^ ñāṇajālassanto  pavesitā vā tathevāti sambandho. ^b^ñāṇaṃ te nātivattare^eb^ti tava  ñāṇaṃ te titthiyā nātikkamantīti attho. </p>
              <p>[03] 233^b^.^eb^ evaṃ vuttathomanāvasāne bhagavato attano  byākaraṇārabbhaṃ dassetuṃ ^b^bhagavā tamhi samaye^eb^tiādimāha. tattha  yasmiṃ samaye tāpaso bhagavantaṃ thomesi, tasmiṃ thomanāya  pariyosānakāle saṅkhyātikkantaparivāratāya mahāyaso anomadassī  bhagavā kilesamārādīnaṃ jitattā ^b^jino. samādhimhā^eb^  appitasamādhito vuṭṭhahitvā sakalajambudīpaṃ dibbacakkhunā  olokesīti sambandho. </p>
              <p>[03] 234-5^b^.^eb^ tassa anomadassissa bhagavato ^b^munino^eb^  monasaṅkhātena ñāṇena samannāgatassa nisabho nāma sāvako  ^b^santacittehi^eb^ vūpasantakilesamānasehi tādīhi iṭṭhāniṭṭhesu  akampiyasabhāvattā, ^b^tādibhi^eb^ khīṇāsavehi ^b^suddhehi^eb^  parisuddhakāyakammādiyuttehi chaḷabhiññehi tādīhi aṭṭhahi lokadhammehi  akampanasabhāvehi satasahassehi parivuto buddhassa cittaṃ, ^b^aññāya^eb^  jānitvā lokanāyakaṃ ^b^upesi,^eb^ tāvadeva samīpaṃ agamāsīti  sambandho. </p>
              <p>[03] 236^b^.^eb^ te ^a^P0.0228^ea^ tathā āgatā samānā  ^b^tattha^eb^ bhagavato samīpe. ^b^antalikkhe^eb^ ākāse ṭhitā  bhagavantaṃ padakkhiṇaṃ akaṃsu. te sabbe ^b^pañjalikā^eb^ namassamānā  ākāsato buddhassa santike ^b^otaruṃ^eb^ orohiṃsūti sambandho. </p>
              <p>[03] 237^b^.^eb^ puna byākaraṇadānassa pubbabhāgakāraṇaṃ  pakāsento ^b^sitaṃ pātukarī^eb^tiādimāha. taṃ sabbaṃ uttānatthameva. </p>
              <p>[03] 241^b^.^eb^ ^b^yo maṃ pupphenā^eb^ti yo tāpaso mayi cittaṃ  pasādetvā anekapupphena maṃ pūjesi, ñāṇañca ^a^V1.0234^ea^ me ^b^anu^eb^ punappunaṃ  ^b^thavi^eb^ thomesi, ^b^tamaha^eb^nti taṃ tāpasaṃ ahaṃ  ^b^kittayissāmi^eb^ pākaṭaṃ karissāmi, ^b^mama bhāsato^eb^  bhāsantassa vacanaṃ ^b^suṇotha^eb^ savanavisayaṃ karotha manasi karotha. </p>
              <p>[03] 250^b^.^eb^ ^b^pacchime^eb^ ^a^M1.0253^ea^ ^b^bhavasampatte^eb^ti byākaraṇaṃ dadamāno  bhagavā āha. tattha ^b^pacchime^eb^ pariyosānabhūte bhave sampatte sati.  ^b^manussattaṃ^eb^ manussajātiṃ ^b^gamissati,^eb^ manussaloke  uppajjissatīti attho.  rūpasāradhanasāravayasārakulasārabhogasārapuññasārādīhi sārehi  sāravantatāya sārī nāma brāhmaṇī kucchinā dhārayissati. </p>
              <p>[03] 253^b^.^eb^ byākaraṇamūlamārabhi ^b^aparimeyye ito  kappe^eb^ti. ettha dvinnaṃ aggasāvakānaṃ ekaṃ asaṅkhyeyyaṃ  kappasatasahassañca pāramī pūritā, tathāpi gāthābandhasukhatthaṃ  antarakappāni upādāya evaṃ vuttanti daṭṭhabbaṃ. </p>
              <p>[03] 254^b^.^eb^ ``sāriputtoti nāmena, hessati  aggasāvako''ti byākaraṇamadāsi, byākaraṇaṃ datvā taṃ thomento so  bhagavā ^b^ayaṃ bhāgīrathī^eb^tiādimāha. gaṅgā, yamunā, sarabhū,  mahī, aciravatīti imāsaṃ pañcannaṃ gaṅgānaṃ antare ayaṃ bhāgīrathī  nāma paṭhamamahāgaṅgā ^b^himavantā pabhāvitā^eb^ himavantato āgatā  anotattadahato pabhavā, ^b^mahodadhiṃ^eb^ mahāudakakkhandhaṃ  ^b^appayanti^eb^ pāpuṇanti, ^b^mahāsamuddaṃ^eb^ mahāsāgaraṃ ^b^appeti^eb^  upagacchati yathā, tathā eva ayaṃ sāriputto ^b^sake tīsu  visārado^eb^ attano kule pavattamānesu tīsu vedesu visārado  apakkhalitañāṇo patthaṭañāṇo. ^b^paññāya pāramiṃ gantvā^eb^ attano  sāvakañāṇassa pariyosānaṃ gantvā, ^b^pāṇine^eb^ sabbasatte  ^b^tappayissati^eb^ santappessati suhittabhāvaṃ karissatīti attho. </p>
              <p>[03] 257^b^.^eb^ ^b^himavantamupādāyā^eb^ti himālayapabbataṃ ādiṃ  katvā ^b^mahodadhiṃ^eb^ mahāsamuddaṃ udakabhāraṃ ^b^sāgaraṃ^eb^ pariyosānaṃ  katvā ^b^etthantare^eb^ etesaṃ dvinnaṃ pabbatasāgarānaṃ majjhe ^b^yaṃ  pulinaṃ^eb^ yattakā vālukarāsi atthi, ^b^gaṇanāto^eb^ gaṇanavasena  ^b^asaṅkhiyaṃ^eb^ saṅkhyātikkantaṃ ^a^P0.0229^ea^. </p>
              <p>[03] 258^b^.^eb^ ^b^tampi sakkā asesenā^eb^ti taṃ pulinampi nisesena  ^b^saṅkhātuṃ^eb^ sakkā sakkuṇeyya bhaveyya, sā gaṇanā yathā hotīti  sambandho. tathā sāriputtassa paññāya ^b^anto^eb^ pariyosānaṃ na  tveva bhavissatīti attho. </p>
              <p>[03] 259^b^.^eb^ ^b^lakkhe...pe0...^eb^ ^a^M1.0254^ea^ ^a^V1.0235^ea^   ^b^bhavissatīti lakkhe^eb^  ñāṇalakkhe ñāṇassa ekasmiṃ kale ^b^ṭhapiyamānamhi^eb^ ṭhapite sati  gaṅgāya vālukā ^b^khīye^eb^ parikkhayaṃ gaccheyyāti attho. </p>
              <p>[03] 260^b^.^eb^ ^b^mahāsamudde^eb^ti  caturāsītiyojanasahassagambhīre catumahāsāgare ^b^ūmiyo^eb^  gāvutādibhedā taraṅgarāsayo ^b^gaṇanāto asaṅkhiyā^eb^  saṅkhyāvirahitā yathā honti, tatheva sāriputtassa paññāya  ^b^anto^eb^ pariyosānaṃ ^b^na hessati^eb^ na bhavissatīti sambandho. </p>
              <p>[03] 261^b^.^eb^ so evaṃ paññavā sāriputto gotamagottattā  ^b^gotamaṃ^eb^ sakyakule jeṭṭhakaṃ sakyapuṅgavaṃ sambuddhaṃ ^b^ārādhayitvā^eb^  vattapaṭipattisīlācārādīhi cittārādhanaṃ katvā ^b^paññāya^eb^  sāvakañāṇassa ^b^pāramiṃ^eb^ pariyosānaṃ gantvā tassa bhagavato  aggasāvako hessatīti sambandho. </p>
              <p>[03] 262^b^.^eb^ so evaṃ aggasāvakaṭṭhānaṃ patto sakyaputtena  bhagavatā iṭṭhāniṭṭhesu akampiyasabhāvena pavattitaṃ pākaṭaṃ kataṃ  ^b^dhammacakkaṃ^eb^ saddhammaṃ ^b^anuvattessati^eb^ avinassamānaṃ dhāressati.  ^b^dhammavuṭṭhiyo^eb^ dhammadesanāsaṅkhātā vuṭṭhiyo ^b^vassento^eb^  desento pakāsento vivaranto vibhajanto uttānīkaronto  pavattissatīti attho. </p>
              <p>[03] 263^b^.^eb^ gotamo sakyapuṅgavo bhagavā etaṃ sabbaṃ  ^b^abhiññāya^eb^ visesena ñāṇena jānitvā ^b^bhikkhusaṅghe^eb^  ariyapuggalamajjhe nisīditvā ^b^aggaṭṭhāne^eb^  sakalapaññādiguṇagaṇābhirame uccaṭṭhāne ṭhapessatīti sambandho. </p>
              <p>[03] 264^b^.^eb^ evaṃ so laddhabyākaraṇo somanassappatto  pītisomanassavasena udānaṃ udānento ^b^aho me sukataṃ  kamma^eb^ntiādimāha. tattha ^b^aho^eb^ti vimhayatthe nipāto.  anomadassissa bhagavato ^b^satthuno^eb^ garuno ^b^sukataṃ^eb^ suṭṭhu kataṃ  saddahitvā kataṃ ^b^kammaṃ^eb^ puññakoṭṭhāsaṃ aho vimhayaṃ  acinteyyānubhāvanti attho. ^b^yassa^eb^ bhagavato ^b^ahaṃ kāraṃ^eb^  puññasambhāraṃ katvā ^b^sabbattha^eb^ sakalaguṇagaṇe ^b^pāramiṃ^eb^  pariyosānaṃ ^b^gato^eb^ paramaṃ koṭiṃ sampatto, so bhagavā aho  vimhayoti sambandho. </p>
              <p>[03] 265^b^.^eb^ ^b^aparimeyye^eb^ti ^a^M1.0255^ea^ saṅkhyātikkantakālasmiṃ  kataṃ kusalakammaṃ, ^b^me^eb^ mayhaṃ ^b^idha^eb^ imasmiṃ pacchimattabhāve  ^b^phalaṃ^eb^ vipākaṃ dassesi. ^b^sumutto^eb^ suṭṭhu vimutto chekena  dhanuggahena khitto ^a^P0.0230^ea^ saravego iva ahaṃ tena puññaphalena  kilese ^b^jhāpayiṃ^eb^ jhāpesinti attho. </p>
              <p>[03] 266^b^.^eb^ attano ^a^V1.0236^ea^ eva vīriyaṃ pakāsento  ^b^asaṅkhata^eb^ntiādimāha. tattha ^b^asaṅkhata^eb^nti na saṅkhataṃ,  paccayehi samāgamma na katanti attho. taṃ asaṅkhataṃ nibbānaṃ  kilesakālussiyābhāvena ^b^acalaṃ^eb^ katasambhārānaṃ patiṭṭhaṭṭhena ^b^padaṃ  gavesanto^eb^ pariyesanto ^b^sabbe titthiye^eb^ sakale titthakare  diṭṭhuppādake puggale ^b^vicinaṃ^eb^ upaparikkhanto ^b^esāhaṃ^eb^ eso  ahaṃ ^b^bhave^eb^ kāmabhavādike bhave ^b^saṃsariṃ^eb^ paribbhaminti  sambandho. </p>
              <p>[03] 267-8^b^.^eb^ attano adhippāyaṃ pakāsento ^b^yathāpi  byādhito poso^eb^tiādimāha. tattha ^b^byādhito^eb^ti byādhinā  pīḷito ^b^poso^eb^ puriso osadhaṃ pariyeseyya yathā, tathā ahaṃ  asaṅkhataṃ amataṃ padaṃ nibbānaṃ gavesanto ^b^abbokiṇṇaṃ^eb^  avicchinnaṃ nirantaraṃ, ^b^pañcasataṃ^eb^ jātipañcasatesu attabhāvesu  isipabbajjaṃ pabbajinti sambandho. </p>
              <p>[03] 271^b^.^eb^ ^b^kutitthe sañcariṃ aha^eb^nti lāmake titthe  gamanamagge ahaṃ sañcariṃ. </p>
              <p>[03] 272^b^.^eb^ ^b^sāratthiko poso^eb^ sāragavesī puriso.  ^b^kadaliṃ chetvāna phālaye^eb^ti kadalikkhandhaṃ chetvā dvedhā phāleyya.  ^b^na tattha sāraṃ vindeyyā^eb^ti phāletvā ca pana tattha kadalikkhandhe  sāraṃ na vindeyya na labheyya, so puriso sārena ^b^rittako^eb^  tucchoti sambandho. </p>
              <p>[03] 273^b^.^eb^ yathā kadalikkhandho sārena ^b^ritto^eb^  tuccho, ^b^tatheva^eb^ tathā eva loke ^b^titthiyā^eb^ nānādiṭṭhigatikā  bahujjanā asaṅkhatena nibbānena ^b^rittā^eb^ tucchāti sambandho.  ^b^se^eb^ti nipātamattaṃ. </p>
              <p>[03] 274^b^.^eb^ ^b^pacchimabhave^eb^ pariyosānajātiyaṃ  ^b^brahmabandhu^eb^ brāhmaṇakule jāto ahaṃ ahosinti attho.  ^b^mahābhogaṃ chaḍḍetvānā^eb^ti mahantaṃ bhogakkhandhaṃ ^a^M1.0256^ea^ kheḷapiṇḍaṃ iva  chaḍḍetvā, ^b^anagāriyaṃ^eb^ kasivāṇijjādikammavirahitaṃ tāpasapabbajjaṃ  ^b^pabbajiṃ^eb^ paṭipajjinti attho. </p>
              <p>[06] paṭhamabhāṇavāravaṇṇanā samattā. </p>
              <p>[03] 275-7^b^.^eb^ ^b^ajjhāyako...pe0... muniṃ mone  samāhita^eb^nti monaṃ vuccati ñāṇaṃ, tena monena samannāgato muni,  tasmiṃ mone sammā āhitaṃ ṭhapitaṃ samāhitaṃ cittanti attho.  āgusaṅkhātaṃ pāpaṃ na karotīti nāgo, assajitthero, taṃ mahānāgaṃ  suṭṭhu ^a^P0.0231^ea^ phullaṃ vikasitapadumaṃ yathā virocamānanti attho. </p>
              <p>[03] 278-281^b^.^eb^ ^b^disvā me...pe0...^eb^ ^a^V1.0237^ea^ ^b^pucchituṃ amataṃ  pada^eb^nti uttānatthameva. </p>
              <p>[03] 282^b^.^eb^ ^b^vīthintare^eb^ti vīthiantare ^b^anuppattaṃ^eb^  sampattaṃ upagataṃ taṃ theraṃ ^b^upagantvāna^eb^ samīpaṃ gantvā ahaṃ pucchinti  sambandho. </p>
              <p>[03] 284^b^.^eb^ ^b^kīdisaṃ te mahāvīrā^eb^ti  sakaladhitipurisasāsane arahantānamantare paṭhamaṃ dhammacakkapavattane,  arahattappattamahāvīra, anujātaparivārabahulatāya ^b^mahāyasa te^eb^ tava  buddhassa kīdisaṃ ^b^sāsanaṃ dhammaṃ^eb^ dhammadesanāsaṅkhātaṃ sāsananti  sambandho. ^b^so^eb^ bhadramukha, ^b^me^eb^ mayhaṃ ^b^sādhu^eb^ bhaddakaṃ  sāsanaṃ ^b^kathayassu^eb^ kathehīti attho. </p>
              <p>[03] 285^b^.^eb^ tato kathitākāraṃ dassento ^b^so me  puṭṭho^eb^tiādimāha. tattha ^b^so^eb^ti assajitthero, ^b^me^eb^ mayā  ^b^puṭṭho^eb^ ``sāsanaṃ kīdisa''nti kathito sabbaṃ kathaṃ kathesi.  sabbaṃ sāsanaṃ satthagambhīratāya ^b^gambhīraṃ^eb^  desanādhammapaṭivedhagambhīratāya ^b^gambhīraṃ^eb^  paramatthasaccavibhāvitādivasena ^b^nipuṇaṃ padaṃ^eb^ nibbānaṃ taṇhāsallassa  ^b^hantāraṃ^eb^ vināsakaraṃ sabbassa saṃsāradukkhassa ^b^apanudanaṃ^eb^  khepanakaraṃ dhammanti sambandho. </p>
              <p>[03] 286^b^.^eb^ tena kathitākāraṃ dassento ^b^ye  dhammā^eb^tiādimāha. ^b^hetuppabhavā^eb^ hetuto kāraṇato uppannā jātā  bhūtā sañjātā nibbattā abhinibbattā, ^b^ye dhammā^eb^ ye sappaccayā  sabhāvadhammā santi saṃvijjanti upalabhantīti ^a^M1.0257^ea^ sambandho. ^b^tesaṃ^eb^  dhammānaṃ ^b^hetuṃ^eb^ kāraṇaṃ tathāgato ^b^āha^eb^ kathesi. ^b^tesañca  yo nirodho^eb^ti tesaṃ hetudhammānaṃ yo nirodho nirujjhanasabhāvo,  ^b^evaṃvādī mahāsamaṇo^eb^ti sīlasamādhipaññādiguṇaparivāramahantatāya  samitapāpattā viddhaṃsitapāpattā ca mahāsamaṇo bhagavā evaṃvādī  hetuvūpasamanādivadanasīlo kathetāti attho. </p>
              <p>[03] 287^b^.^eb^ tato vuttadhammaṃ sutvā attanā paccakkhakatappakāraṃ  dassento ^b^soha^eb^ntiādimāha. taṃ uttānameva. </p>
              <p>[03] 289^b^.^eb^ ^b^eseva dhammo yaditāvadevā^eb^ti sacepi ito  uttariṃ natthi, ettakameva idaṃ sotāpattiphalameva pattabbaṃ. tathā eso  eva dhammoti attho. ^b^paccabyatha^eb^ paṭividdhatha tumhe asokaṃ  ^b^padaṃ^eb^ nibbānaṃ. amhehi nāma idaṃ padaṃ bahukehi kappanahutehi  adiṭṭhameva abbhatītaṃ. </p>
              <p>[03] 290^b^.^eb^ ^b^yvāhaṃ^eb^ ^a^V1.0238^ea^ ^a^P0.0232^ea^ ^b^dhammaṃ  gavesanto^eb^ti yo ahaṃ dhammaṃ santipadaṃ gavesanto pariyesanto  ^b^kutitthe^eb^ kucchitatitthe ninditabbatitthe ^b^sañcariṃ^eb^  paribbhaminti attho. ^b^so me attho anuppatto^eb^ti so  pariyesitabbo attho mayā anuppatto sampatto, idāni pana ^b^me^eb^  mayhaṃ ^b^nappamajjituṃ^eb^ appamādena bhavituṃ kāloti attho. </p>
              <p>[03] 291^b^.^eb^ ahaṃ assajinā therena ^b^tosito^eb^  katasomanasso, ^b^acalaṃ^eb^ niccalaṃ nibbānapadaṃ, ^b^patvāna^eb^  pāpuṇitvā ^b^sahāyakaṃ^eb^ kolitamāṇavaṃ ^b^gavesanto^eb^ pariyesanto  assamapadaṃ agamāsinti attho. </p>
              <p>[03] 292^b^.^eb^ ^b^dūratova mamaṃ disvā^eb^ti assamapadato  dūratova āgacchantaṃ mamaṃ disvā susikkhito ^b^me^eb^ mama sahāyo  ṭhānanisajjādīriyāpathehi ^b^sampanno^eb^ samaṅgībhūto ^b^idaṃ^eb^ upari  vuccamānavacanaṃ ^b^abravi^eb^ kathesīti attho. </p>
              <p>[03] 293^b^.^eb^ bho sahāya, ^b^pasannamukhanettāsi^eb^ pasannehi  sobhanehi daddallamānehi mukhanettehi samannāgato asi. munibhāvo iva  te ^b^dissati^eb^ paññāyati. itthambhūto tvaṃ ^b^amatādhigato^eb^  amataṃ nibbānaṃ adhigato asi, ^b^kacci accutaṃ^eb^ nibbāna^b^padaṃ^eb^  adhigato adhigacchīti pucchāmīti attho. </p>
              <p>[03] 294^b^.^eb^ ^b^subhānurūpo^eb^ ^a^M1.0258^ea^ ^b^āyāsī^eb^ti subhassa  pasannavaṇṇassa anurūpo hutvā āyāsi āgacchasi.  ^b^āneñjakārito viyā^eb^ti tomarādīhi kārito āneñjo hatthī  viya ^b^dantova^eb^ tīhi māsehi susikkhito iva bāhitapāpattā,  ^b^brāhmaṇa dantadamatho^eb^ sikkhitasikkho nibbānapade upasanto  asīti pucchi. </p>
              <p>[03] 295^b^.^eb^ tena puṭṭho ^b^amataṃ mayā^eb^tiādimāha. taṃ  uttānatthameva. </p>
              <p>[03] 299^b^.^eb^ ^b^apariyositasaṅkappo^eb^ti ``anāgate  ekassa buddhassa aggasāvako bhaveyya''nti patthitapatthanāya koṭiṃ  appattasaṅkappoti attho. ^b^kutitthe^eb^ agantabbamagge ^b^ahaṃ  sañcariṃ^eb^ paribbhamiṃ. bhante gotama, lokajeṭṭha tava dassanaṃ  ^b^āgamma^eb^ patvā, ^b^mama saṅkappo^eb^ mayhaṃ patthanā ^b^pūrito^eb^  arahattamaggādhigamena sāvakapāramīñāṇassa pāpuṇanena paripuṇṇoti  adhippāyo. </p>
              <p>[03] 300^b^.^eb^ ^b^pathaviyaṃ^eb^ ^a^V1.0239^ea^ ^b^patiṭṭhāyā^eb^ti pathaviyaṃ nibbattā  ^b^samaye^eb^ hemantakāle ^b^pupphanti^eb^ vikasanti, ^b^dibbagandhā^eb^  sugandhā suṭṭhu ^b^pavanti^eb^ pavāyanti, ^b^sabbapāṇinaṃ^eb^ sabbe  devamanusse ^b^tosenti^eb^ somanassayutte karonti yathā. </p>
              <p>[03] 301^b^.^eb^ ^b^tathevāhaṃ mahāvīrā^eb^ti  mahāvīriyavantasakyakulapasutamahāparivāra ^b^te^eb^ tava sāsane  ^b^patiṭṭhāya^eb^ ahaṃ patiṭṭhahitvā ^a^P0.0233^ea^ ^b^pupphituṃ^eb^  arahattamaggañāṇena vikasituṃ ^b^samayaṃ^eb^ kālaṃ ^b^esāmi^eb^  gavesāmi tathevāti sambandho. </p>
              <p>[03] 302^b^.^eb^ ^b^vimuttipuppha^eb^nti sabbakilesehi  vimuccanato vimocanato vā vimutti arahattaphalavimuttisaṅkhātaṃ pupphaṃ  ^b^esanto^eb^ gavesento, tañca kho ^b^bhavasaṃsāramocanaṃ^eb^  kāmabhavādibhavesu saṃsaraṇaṃ gamanaṃ bhavasaṃsāraṃ, tato mocanaṃ  bhavasaṃsāramocanaṃ. ^b^vimuttipupphalābhenā^eb^ti vimuccanaṃ vimuccanti  vā katasambhārā etāyāti vimutti, aggaphalaṃ. pupphanti vikasanti  veneyyā etenāti pupphaṃ. vimutti eva pupphaṃ vimuttipupphaṃ. labhanaṃ  lābho, vimuttipupphassa lābho vimuttipupphalābho. tena  vimuttipupphalābhena adhigamanena ^b^sabbapāṇinaṃ^eb^ sabbasatte  ^b^tosemi^eb^ somanassaṃ pāpemīti attho. </p>
              <p>[03] 303^b^.^eb^ ^b^``yāvatā^eb^ ^a^M1.0259^ea^ ^b^buddhakhettamhī''^eb^tiādīsu  ^b^cakkhuma^eb^ pañcahi cakkhūhi cakkhumanta yattake ṭhāne  ratanasuttādīnaṃ parittānaṃ āṇā ānubhāvo pavattati, tattake  satasahassakoṭicakkavāḷasaṅkhāte buddhakhette ^b^ṭhapetvāna mahāmuniṃ^eb^  sammāsambuddhaṃ vajjetvā avasesesu sattesu añño koci ^b^tava  puttassa^eb^ tuyhaṃ puttena mayā ^b^paññāya sadiso^eb^ samo natthīti  sambandho. sesaṃ uttānameva. </p>
              <p>[03] 308^b^.^eb^ ^b^paṭipannā^eb^ti catumaggasamaṅgino ca  ^b^phalaṭṭhā^eb^ arahattaphale ṭhitā ca ^b^sekhā phalasamaṅgino^eb^ heṭṭhimehi  tīhi phalehi samannāgatā ca ete aṭṭha ariyabhikkhū, ^b^uttamatthaṃ^eb^  nibbānaṃ ^b^āsīsakā^eb^ gavesakā, ^b^taṃ^eb^ paññavantaṃ  ^b^parivārenti sadā^eb^ sabbakālaṃ sevanti bhajanti payirupāsantīti  attho. </p>
              <p>[03] 310^b^.^eb^ kāyavedanācittadhammānupassanāsaṅkhātānaṃ catunnaṃ  satipaṭṭhānānaṃ ^b^kusalā^eb^ chekā satisambojjhaṅgādīnaṃ sattannaṃ  sambojjhaṅgānaṃ ^b^bhāvanāya^eb^vaḍḍhanāya^b^ ratā^eb^ allīnā. </p>
              <p>[03] 314</p>
              <p>[03] ^b^.^eb^ ^b^uḷurājāva^eb^ ^a^V1.0240^ea^ tārakarājā iva ca sobhasi. </p>
              <p>[03] 315^b^.^eb^ rukkhapabbataratanasattādayo dhāretīti dharaṇī,  dharaṇiyaṃ ruhā sañjātā vaḍḍhitā cāti ^b^dharaṇīruhā^eb^ rukkhā.  pathaviyaṃ patiṭṭhāya ^b^ruhanti^eb^ vaḍḍhanti vuddhiṃ virūḷhiṃ āpajjanti.  ^b^vepullataṃ^eb^ vipulabhāvaṃ paripūrabhāvaṃ ^b^pāpuṇanti, te^eb^ rukkhā  kamena ^b^phalaṃ dassayanti^eb^ phaladhārino honti. </p>
              <p>[03] 317-9^b^.^eb^ punapi bhagavantameva thomento ^b^sindhu  sarassatī^eb^tiādimāha. tattha sindhuvādi nāma gaṅgā ca sarassatī  nāma gaṅgā ca nandiyagaṅgā ca candabhāgāgaṅgā ca gaṅgā nāma gaṅgā ca  yamunā nāma gaṅgā ca sarabhū nāma gaṅgā ca mahī nāma gaṅgā ca.  ^b^sandamānānaṃ^eb^ gacchantīnaṃ ^b^etāsaṃ^eb^ gaṅgānaṃ ^b^sāgarova^eb^  samuddo eva ^b^sampaṭicchati^eb^ ^a^P0.0234^ea^ paṭiggaṇhāti dhāreti.  tadā etā sabbagaṅgā ^b^purimaṃ nāmaṃ^eb^ sindhuvādigaṅgātyādikaṃ  purimaṃ nāmapaññattivohāraṃ ^b^jahanti^eb^ chaḍḍenti ^b^sāgaroteva^eb^  sāgaro iti eva ^b^ñāyati^eb^ pākaṭā bhavati yathā. ^b^tatheva^eb^  tathā eva ^b^ime^eb^ ^a^M1.0260^ea^ ^b^catubbaṇṇā^eb^ khattiyabrāhmaṇavessasuddasaṅkhātā  cattāro kulā ^b^tavantike^eb^ tava antike samīpe ^b^pabbajitvā^eb^  pattakāsāyacīvaradhārino paricarantā ^b^purimaṃ nāmaṃ^eb^  khattiyādināmadheyyaṃ paññattivohāraṃ ^b^jahanti^eb^ cajanti,  ^b^buddhaputtāti^eb^ buddhassa orasāti ^b^ñāyare^eb^ pākaṭā bhaveyyuṃ. </p>
              <p>[03] 320-4^b^.^eb^ ^b^cando^eb^ candamaṇḍalo abbhā mahikā rajo  dhumo rāhūti pañcahi upakkilesehi virahitattā ^b^vimalo^eb^  vigatamalo nimmalo, ^b^ākāsadhātuyā^eb^ ākāsagabbhe ^b^gacchaṃ^eb^  gacchanto, ^b^sabbe^eb^ tārakasamūhe ābhāya maddamāno loke  ^b^atirocati^eb^ daddallati yathā. ^b^tatheva^eb^ tathā eva  tvaṃ...pe0.... </p>
              <p>[03] 325-7^b^.^eb^ ^b^udake jātā^eb^ udake saṃvaḍḍhā kumudā  mandālakā ca ^b^bahū^eb^ saṅkhātikkantā, ^b^toyena^eb^ udakena  kaddamakalalena ca ^b^upalimpanti^eb^ allīyanti yathā, tatheva  ^b^bahukā sattā^eb^ aparimāṇā sattā loke ^b^jātā^eb^ saṃvaḍḍhā rāgena  ca dosena ca ^b^aṭṭitā^eb^ bandhitā ^b^virūhare^eb^ viruhanti.  kaddame kumudaṃ yathā viruhati sañjāyati. ^b^kesarī^eb^ti padumaṃ. </p>
              <p>[03] 329-30^b^.^eb^ ^b^rammake māse^eb^ti kattikamāse ``komudiyā  cātumāsiniyā''ti vuttattā. ^b^vārijā^eb^ padumapupphādayo ^b^bahū^eb^  pupphā ^b^pupphanti^eb^ vikasanti, ^b^taṃ māsaṃ^eb^ taṃ kattikamāsaṃ  nātivattanti vārijāti sambandho. ^b^samayo pupphanāya so^eb^ti  so kattikamāso pupphanāya vikasanāya samayo kāloti ^a^V1.0241^ea^ attho.  yathā pupphanti tatheva tvaṃ, sakyaputta, ^b^pupphito^eb^ vikasito asi.  ^b^pupphito te vimuttiyā^eb^ti te tuyhaṃ sissā katasambhārā  bhikkhū vimuttiyā arahattaphalañāṇena pupphito vikasito. yathā  vārijaṃ padumaṃ pupphanasamayaṃ nātikkamati, tathā te sāsanaṃ  ovādānusāsaniṃ ^b^nātivattanti^eb^ nātikkamantīti attho. </p>
              <p>[03] 333-4^b^.^eb^ ^b^yathāpi selo himavā^eb^ti himavā nāma  selamayapabbato. ^b^sabbapāṇinaṃ^eb^ sabbesaṃ byādhitānaṃ sattānaṃ  ^b^osadho^eb^ osadhavanto sabbanāgānaṃ sabbāsurānaṃ sabbadevānañca  ^b^ālayo^eb^ agārabhūto yathā, tatheva tvaṃ, mahāvīra, sabbapāṇinaṃ  jarābyādhimaraṇādīhi pamocanato osadho viya. yathā so himavā  nāgādīnaṃ ālayo, tathā ^a^M1.0261^ea^ tevijjāya ca chaḷabhiññāya ca iddhiyā ca  ^b^pāramiṃ^eb^ pariyosānaṃ ^b^gatā^eb^ pattā tuvaṃ nissāya vasantīti  sambandho. heṭṭhā vā upari vā upamāupameyyavasena gāthānaṃ  sambandhanayā suviññeyyāva. </p>
              <p>[03] 342^b^.^eb^ ^b^āsayānusayaṃ ñatvā^eb^ti ettha āsayoti  ajjhāsayo cariyā, anusayoti thāmagatakileso. ``ayaṃ  rāgacarito, ayaṃ dosacarito, ayaṃ mohacarito''tiādinā ^a^P0.0235^ea^  āsayañca anusayaṃ kilesapavattiñca jānitvāti attho.  ^b^indriyānaṃ balābala^eb^nti saddhindriyādīnaṃ pañcannaṃ indriyānaṃ  tikkhindriyo mudindriyo svākāro dvākāro suviññāpayo  duviññāpayoti evaṃ balābalaṃ jānitvā. ^b^bhabbābhabbe  viditvānā^eb^ti ``mayā desitaṃ dhammaṃ paṭivijjhituṃ ayaṃ puggalo  bhabbo samattho, ayaṃ puggalo abhabbo''ti viditvā paccakkhaṃ katvā,  bhante, sabbaññu tvaṃ cātuddīpikamahāmegho viya dhammadesanāsīhanādena  abhītanādena ^b^gajjasi^eb^ sakalaṃ cakkavāḷaṃ ekaninnādaṃ karosi. </p>
              <p>[03] 343-4^b^.^eb^ ^b^cakkavāḷapariyantā^eb^ti samantā  cakkavāḷagabbhaṃ pūretvā parisā nisinnā bhaveyya. te evaṃ nisinnā  ^b^nānādiṭṭhī^eb^ anekadassanagāhino vivadamānā dveḷhakajātā  vivadanti, taṃ tesaṃ ^b^vimaticchedanāya^eb^ dubuddhichindanatthāya  ^b^sabbesaṃ^eb^ sattānaṃ ^b^cittamaññāya^eb^ cittācāraṃ ñatvā  ^b^opammakusalo^eb^ upamāupameyyesu dakkho tvaṃ, muni, ^b^ekaṃ pañhaṃ  kathentova^eb^ ekeneva pañhakathanena sakalacakkavāḷagabbhe nisinnānaṃ  pāṇīnaṃ ^b^vimatiṃ^eb^ saṃsayaṃ ^b^chindasi^eb^ nikkaṅkhaṃ karotīti  attho. </p>
              <p>[03] 345^b^.^eb^ ^b^upadisasadisehevā^eb^ti ettha udakassa  upari dissanti pākaṭā hontīti upadisā, sevālā. upadisehi  sadisā upadisasadisā, manussā. yathā hi upadisā sevālā udakaṃ  adissamānaṃ ^a^V1.0242^ea^ katvā tassupari pattharitvā ṭhitā honti, tathā  ^b^vasudhā^eb^ pathavī tehi upadisasadisehi eva manussehi nirantaraṃ  pattharitvā ṭhitehi pūritā bhaveyya. te sabbeva pathaviṃ pūretvā ṭhitā  manussā ^b^pañjalikā^eb^ sirasi añjaliṃ paggahitā ^b^kittayuṃ  lokanāyakaṃ^eb^ lokanāyakassa buddhassa guṇaṃ katheyyuṃ. </p>
              <p>[03] 346^b^.^eb^ ^b^te^eb^ ^a^M1.0262^ea^ sabbe devamanussā ^b^kappaṃ vā^eb^  sakalaṃ kappaṃ ^b^kittayantā^eb^ guṇaṃ kathentāpi ^b^nānāvaṇṇehi^eb^  nānappakārehi guṇehi kittayuṃ. tathāpi te sabbe ^b^parimetuṃ^eb^  guṇapamāṇaṃ kathetuṃ ^b^na pappeyyuṃ^eb^ na sampāpuṇeyyuṃ na sakkuṇeyyuṃ.  ^b^appameyyo tathāgato^eb^ sammāsambuddho aparimeyyo guṇātireko.  etena guṇamahantataṃ dīpeti. </p>
              <p>[03] 347^b^.^eb^ ^b^sakena thāmena^eb^ attano balena heṭṭhā  upamāupameyyavasena ^b^jino^eb^ jitakileso buddho ^b^mayā  kittito^eb^ thomito yathā ahosi, evameva sabbe devamanussā  kappakoṭīpi kappakoṭisatepi ^b^kittentā pakittayuṃ^eb^ katheyyunti  attho. </p>
              <p>[03] 348^b^.^eb^ punapi guṇānaṃ appamāṇataṃ dīpetuṃ ^b^sace hi  koci devo vā^eb^tiādimāha. ^b^pūritaṃ parikaḍḍheyyā^eb^ti  mahāsamudde pūritaudakaṃ ^a^P0.0236^ea^ samantato ākaḍḍheyya.  ^b^so^eb^ puggalo ^b^vighātaṃ^eb^ dukkhameva ^b^labheyya^eb^ pāpuṇeyyāti  attho. </p>
              <p>[03] 350^b^.^eb^ ^b^vattemi jinasāsana^eb^nti jinena bhāsitaṃ  sakalaṃ piṭakattayaṃ vattemi pavattemi rakkhāmīti attho.  ^b^dhammasenāpatī^eb^ti dhammena paññāya bhagavato catuparisasaṅkhātāya  parisāya pati padhānoti dhammasenāpati. ^b^sakyaputtassa^eb^ bhagavato  sāsane ^b^ajja^eb^ imasmiṃ vattamānakāle cakkavattirañño jeṭṭhaputto viya  sakalaṃ buddhasāsanaṃ pālemīti attho. </p>
              <p>[03] 352-3^b^.^eb^ attano saṃsāraparibbhamaṃ dassento ^b^yo koci  manujo bhāra^eb^ntiādimāha. yo koci ^b^manujo^eb^ mānuso  ^b^bhāraṃ^eb^ sīsabhāraṃ ^b^matthake^eb^ sīse ṭhapetvā ^b^dhāreyya^eb^ vaheyya,  ^b^sadā^eb^ sabbakālaṃ so manujo tena ^b^bhārena dukkhito^eb^  pīḷito atibhūto ^b^assa^eb^ bhaveyya. bhāro bharitabhāro bharito  atīva bhārito. ^b^tathā^eb^ tena pakārena ahaṃ  rāgaggidosaggimohaggisaṅkhātehi tīhi aggīhi ḍayhamāno,  ^b^giriṃ uddharito yathā^eb^ mahāmerupabbataṃ uddharitvā ukkhipitvā  sīse ṭhapito ^b^bhavabhārena^eb^ bhavasaṃsāruppattibhārena, ^b^bharito^eb^  dukkhito bhavesu ^b^saṃsariṃ^eb^ paribbhaminti sambandho. </p>
              <p>[03] 354^b^.^eb^ ^b^oropito^eb^ ^a^M1.0263^ea^ ^a^V1.0243^ea^  ^b^ca me bhāro^eb^ti idāni  pabbajitakālato paṭṭhāya so bhavabhāro mayā oropito nikkhitto.  ^b^bhavā ugghāṭitā mayā^eb^ti sabbe nava bhavā mayā viddhaṃsitā.  ^b^sakyaputtassa^eb^ bhagavato sāsane yaṃ ^b^karaṇīyaṃ^eb^ kattabbaṃ  maggapaṭipāṭiyā kilesaviddhaṃsanakammaṃ atthi, taṃ sabbaṃ mayā katanti  attho. </p>
              <p>[03] 355^b^.^eb^ puna attano visesaṃ dassento ^b^yāvatā  buddhakhettamhī^eb^tiādimāha. tattha ^b^yāvatā^eb^ yattake  dasasahassacakkavāḷasaṅkhāte buddhakhette ^b^sakyapuṅgavaṃ^eb^ sakyakulajeṭṭhakaṃ  bhagavantaṃ ṭhapetvā avasesasattesu kocipi paññāya ^b^me^eb^ mayā samo  natthīti dīpeti. tenāha -- ``ahaṃ aggomhi paññāya, sadiso me  na vijjatī''ti. </p>
              <p>[03] 356^b^.^eb^ puna attano ānubhāvaṃ pakāsento  ^b^samādhimhī^eb^tyādimāha. taṃ suviññeyyameva. </p>
              <p>[03] 360^b^.^eb^ ^b^jhānavimokkhānakhippapaṭilābhī^eb^ti  paṭhamajjhānādīnaṃ jhānānaṃ lokato vimuccanato ``vimokkha''nti  saṅkhaṃ gatānaṃ aṭṭhannaṃ lokuttaravimokkhānañca khippalābhī sīghaṃ  pāpuṇātīti attho. </p>
              <p>[03] 362^b^.^eb^ evaṃ mahānubhāvassāpi attano sabrahmacārīsu  gāravabahumānataṃ pakāsento ^b^uddhatavisovā^eb^tiādimāha. tattha  ^b^uddhataviso^eb^ uppāṭitaghoraviso sappo iva ^b^chinnavisāṇova^eb^  chinditasiṅgo usabho iva ahaṃ idāni ^b^nikkhittamānadappova^eb^  chaḍḍitagottamadādimānadappova ^b^gaṇaṃ^eb^ saṅghassa santikaṃ  ^b^garugāravena^eb^ ādarabahumānena ^b^upemi^eb^ upagacchāmi. </p>
              <p>[03] 363^b^.^eb^ idāni ^a^P0.0237^ea^ attano paññāya  mahattataṃ pakāsento ^b^yadirūpinī^eb^tiādimāha. evarūpā me  mahatī paññā arūpinī samānā yadi rūpinī bhaveyya, tadā me mama  paññā ^b^vasupatīnaṃ^eb^ pathavissarānaṃ rājūnaṃ ^b^sameyya^eb^ samā  bhaveyyāti adhippāyo. evaṃ attano paññāya mahattabhāvaṃ dassetvā  tato pubbenivāsānussatiñāṇena pubbe kammaṃ saritvā  ^b^anomadassissā^eb^tiādimāha. tattha anomadassissa bhagavato  mayā katāya ñāṇathomanāya phalaṃ etaṃ mama paññāmahattanti attho. </p>
              <p>[03] 364^b^.^eb^ ^b^pavattitaṃ^eb^ ^a^M1.0264^ea^ ^b^dhammacakka^eb^nti  ettha cakka-saddo  panāyaṃ ``catucakkayāna''ntiādīsu vāhane vattati. ``pavattite ca  pana bhagavatā dhammacakke''tiādīsu (mahāva0 17; saṃ0 ni0   5.1081) ^a^V1.0244^ea^ desanāyaṃ. ``cakkaṃ vattaya sabbapāṇina''ntiādīsu  (jā0 1.7.149) dānamayapuññakiriyāyaṃ. ``cakkaṃ vatteti  ahoratta''ntiādīsu iriyāpathe. ``icchāhatassa posassa, cakkaṃ  bhamati matthake''tiādīsu (jā0 1.1.104; 1.5.103) khuracakke  ``rājā cakkavattī cakkānubhāvena vattanako''tiādīsu (itivu0 22;  dī0 ni0 1.258) ratanacakke. idha panāyaṃ desanāyaṃ.  ^b^tādinā^eb^ tādiguṇasamannāgatena ^b^sakyaputtena^eb^ gotamasambuddhena  ^b^pavattitaṃ^eb^ desitaṃ piṭakattayasaṅkhātaṃ ^b^dhammacakkaṃ^eb^ ahaṃ  ^b^sammā^eb^ aviparītena ^b^anuvattemi^eb^ anugantvā vattemi, desemi  desanaṃ karomi. ^b^idaṃ^eb^ anuvattanaṃ desitassa anugantvā pacchā  desanaṃ purimabuddhānaṃ katāya ñāṇathomanāya phalanti sambandho. </p>
              <p>[03] 365^b^.^eb^ tato  sappurisūpanissayayonisomanasikārādipuññaphalaṃ dassento ^b^mā me  kadāci pāpiccho^eb^tiādimāha. tattha ^b^pāpiccho^eb^ lāmakāya  icchāya samannāgato pāpacārī puggalo ca ṭhānanisajjādīsu  vattapaṭivattakaraṇe ^b^kusīto^eb^ ca jhānasamādhimaggabhāvanādīsu  ^b^hīnavīriyo^eb^ ca ganthadhuravipassanādhuravirahitattā ^b^appassuto^eb^  ca ācariyupajjhāyādīsu ācāravirahitattā ^b^anācāro^eb^ ca  puggalo ^b^kadāci^eb^ kāle ^b^katthaci^eb^ ṭhāne ^b^me^eb^ mayā saha  ^b^sameto^eb^ samāgato ^b^mā ahu^eb^ mā bhavatūti sambandho. </p>
              <p>[03] 366^b^.^eb^ ^b^bahussuto^eb^ti pariyattipaṭivedhavasena duvidho  bahussuto ca puggalo. ^b^medhāvī^eb^ti medhāya paññāya samannāgato  ca. ^b^sīlesu susamāhito^eb^ti  catupārisuddhisīlamaggasampayuttasīlāṭṭhaṅguposathasīlādīsu suṭṭhu āhito  ṭhapitacitto ca. ^b^cetosamathānuyutto^eb^ti cittassa  ekībhāvamanuyutto ca puggalo. ^b^api muddhani tiṭṭhatu^eb^ evarūpo  puggalo mayhaṃ muddhani sirasi api tiṭṭhatūti attho. </p>
              <p>[03] 367^b^.^eb^ attano laddhaphalānisaṃsaṃ vatvā tatthaññe  niyojento ^b^taṃ vo vadāmi bhaddante^eb^tiādimāha. taṃ  suviññeyyameva. </p>
              <p>[03] 368-9^b^.^eb^ ^b^yamaha^eb^nti ^a^M1.0265^ea^ ^a^P0.0238^ea^ yaṃ  assajittheraṃ ahaṃ ^b^paṭhamaṃ^eb^ ādimhi disvā  sotāpattimaggapaṭilābhena sakkāyadiṭṭhādīnaṃ kilesānaṃ pahīnattā  ^b^vimalo^eb^ malarahito ^b^ahuṃ^eb^ ahosi, ^b^so^eb^ assajitthero  ^b^me^eb^ mayhaṃ ^b^ācariyo^eb^ lokuttaradhammasikkhāpako ahuṃ. ahaṃ  tassa savanāya anusāsanena ajja dhammasenāpati ahuṃ. ^b^sabbattha^eb^  sabbesu guṇesu ^b^pāramiṃ patto^eb^ pariyosānaṃ patto ^b^anāsavo^eb^  nikkileso viharāmi. </p>
              <p>[03] 370^b^.^eb^ attano ^a^V1.0245^ea^ ācariye sagāravaṃ dassento ^b^yo me  ācariyo^eb^tiādimāha. ^b^yo^eb^ assaji nāma thero satthu  sāvako ^b^me^eb^ mayhaṃ ācariyo ^b^āsi^eb^ ahosi, so thero  ^b^yassaṃ disāyaṃ^eb^ yasmiṃ disābhāge vasati, ahaṃ taṃ disābhāgaṃ  ^b^ussīsamhi^eb^ sīsuparibhāge karomīti sambandho. </p>
              <p>[03] 371^b^.^eb^ tato attano ṭhānantarappattabhāvaṃ dassento  ^b^mama kamma^eb^ntiādimāha. ^b^gotamo^eb^ bhagavā  ^b^sakyapuṅgavo^eb^ sakyakulaketu sabbaññutaññāṇena mama pubbe katakammaṃ  ^b^saritvāna^eb^ ñatvā bhikkhusaṅghamajjhe nisinno ^b^aggaṭṭhāne^eb^  aggasāvakaṭṭhāne maṃ ṭhapesīti sambandho. </p>
              <p>[03] 374^b^.^eb^ atthapaṭisambhidā, dhammapaṭisambhidā,  niruttipaṭisambhidā, paṭibhānapaṭisambhidāti imā catasso  paṭisambhidā ca, tāsaṃ bhedo ^b^paṭisambhidāmagge^eb^ (paṭi0 ma0  1.76; vibha0 718) vuttoyeva. catumaggacatuphalavasena vā  rūpārūpajhānavasena vā aṭṭha vimokkhā saṃsāravimuccanadhammā ca  iddhividhādayo cha abhiññāyo ca ^b^sacchikatā^eb^ paccakkhaṃ katā.  ^b^kataṃ buddhassa sāsana^eb^nti buddhassa anusiṭṭhi ovādasaṅkhātaṃ  sāsanaṃ kataṃ arahattamaggañāṇena nipphāditanti attho.</p>
              <p>[03] ^b^itthaṃ suda^eb^nti ettha ^b^ittha^eb^nti nidassanatthe nipāto,  iminā pakārenāti attho. tena sakalasāriputtāpadānaṃ nidasseti.  ^b^suda^eb^nti padapūraṇe nipāto. ^b^āyasmā^eb^ti garugāravādhivacanaṃ.  ^b^sāriputto^eb^ti mātu nāmavasena katanāmadheyyo thero. ^b^imā  gāthāyo^eb^ti imā sakalā ^a^M1.0266^ea^ sāriputtattherāpadānagāthāyo abhāsi kathesi.  ^b^iti^eb^saddo parisamāpanatthe nipāto, sakalaṃ sāriputtāpadānaṃ  niṭṭhitanti attho. </p>
              <p>[06] sāriputtattherāpadānavaṇṇanā samattā. </p>
            </h4>
          </h3>
          <h3>
            <h3n> 3-2. mahāmoggallānattherāpadānavaṇṇanā</h3n>
            <h4>
              <h4n> </h4n>
              <p>[03] ^b^anomadassī^eb^ ^a^V1.0246^ea^ ^b^bhagavā^eb^tyādikaṃ āyasmato moggallānattherassa  apadānaṃ. ayañca thero purimabuddhesu katādhikāro tattha tattha bhave  vivaṭṭūpanissayāni puññāni upacinanto anomadassissa ^a^P0.0239^ea^  bhagavato kāletiādi sāriputtattherassa dhammasenāpatino  vatthumhi vuttameva. thero hi pabbajitadivasato paṭṭhāya sattame divase  magadharaṭṭhe kallavālagāmakaṃ upanissāya samaṇadhammaṃ karonto thinamiddhe  okkamante satthārā ``moggallāna, mā tuccho tava vāyāmo''tiādinā  saṃvejito thinamiddhaṃ vinodetvā bhagavatā vuccamānaṃ dhātukammaṭṭhānaṃ  suṇanto eva vipassanāpaṭipāṭiyā uparimaggattayaṃ adhigantvā  aggaphalakkhaṇe sāvakañāṇassa matthakaṃ pāpuṇi. </p>
              <p>[03] 375^b^.^eb^ evaṃ dutiyasāvakabhāvaṃ patvā āyasmā  mahāmoggallānatthero attano pubbakammaṃ saritvā somanassavasena  pubbacariyaṃ apadānaṃ pakāsento ^b^anomadassī bhagavā^eb^tiādimāha.  tattha na omaṃ alāmakaṃ dassanaṃ passanaṃ assāti anomadassī.  tassa hi dvattiṃsamahāpurisalakkhaṇapaṭimaṇḍitasarīrattā sakalaṃ divasaṃ  sakalaṃ māsaṃ sakalaṃ saṃvaccharaṃ saṃvaccharasatasahassampi passantānaṃ  devamanussānaṃ atittikaraṃ dassananti, anomaṃ alāmakaṃ nibbānaṃ  dassanasīloti vā ``anomadassī''ti laddhanāmo bhāgyavantatādīhi  kāraṇehi bhagavā. ^b^lokajeṭṭho^eb^ti sakalasattalokassa jeṭṭho padhāno.  āsabhasadisattā āsabho, narānaṃ āsabho ^b^narāsabho^eb^. so  lokajeṭṭho narāsabho anomadassī bhagavā ^b^devasaṅghapurakkhato^eb^  devasamūhehi parivārito. himavantamhi vihāsīti sambandho. </p>
              <p>[03] 376^b^.^eb^ yadā ^a^M1.0267^ea^ dutiyasāvakabhāvāya dutiyavāre patthanaṃ  akāsi, tadā nāmena varuṇo nāma ahaṃ nāgarājā hutvā nibbatto  ahosinti attho. tena vuttaṃ -- ``varuṇo nāma nāmena, nāgarājā  ahaṃ tadā''ti. ^b^kāmarūpī^eb^ti yadicchitakāmanimmānasīlo.  ^b^vikubbāmī^eb^ti vividhaṃ iddhivikubbanaṃ karomi.  ^b^mahodadhinivāsaha^eb^nti mañjerikā nāgā, bhūmigatā nāgā, pabbataṭṭhā  nāgā, gaṅgāvaheyyā nāgā, sāmuddikā nāgāti imesaṃ nāgānaṃ antare  sāmuddikanāgo ahaṃ mahodadhimhi samudde nivāsiṃ, vāsaṃ kappesinti  attho. </p>
              <p>[03] 377^b^.^eb^ ^b^saṅgaṇiyaṃ gaṇaṃ hitvā^eb^ti niccaparivārabhūtaṃ  sakaparivāraṃ nāgasamūhaṃ hitvā vinā hutvā ^a^V1.0247^ea^. ^b^tūriyaṃ paṭṭhapesaha^eb^nti  ahaṃ tūriyaṃ paṭṭhapesiṃ, vajjāpesinti attho. ^b^sambuddhaṃ  parivāretvā^eb^ti anomadassisambuddhaṃ samantato sevamānā ^b^accharā^eb^  nāgamāṇavikā ^b^vādesuṃ^eb^ dibbavādehi gītā vākyādīhi vādesuṃ  laddhānurūpato vajjesuṃ tadāti attho. </p>
              <p>[03] 378^b^.^eb^ ^b^vajjamānesu tūresū^eb^ti manussanāgatūriyesu  pañcaṅgikesu vajjamānesu ^a^P0.0240^ea^. ^b^devā tūrāni  vajjayu^eb^nti cātumahārājikā devā dibbatūriyāni vajjiṃsu vādesunti  attho. ^b^ubhinnaṃ saddaṃ sutvānā^eb^ti ubhinnaṃ devamanussānaṃ bherisaddaṃ  sutvā. tilokagarusamānopi buddho ^b^sampabujjhatha^eb^ jānāti  suṇātīti attho. </p>
              <p>[03] 379^b^.^eb^ ^b^nimantetvāna sambuddha^eb^nti sasāvakasaṅghaṃ  sambuddhaṃ svātanāya nimantetvā parivāretvā. ^b^sakabhavana^eb^nti  attano nāgabhavanaṃ upāgamiṃ. gantvā ca ^b^āsanaṃ paññapetvānā^eb^ti  rattiṭṭhānadivāṭṭhānakuṭimaṇḍapasayananisīdanaṭṭhānāni paññāpetvā  sajjetvāti attho. ^b^kālamārocayiṃ aha^eb^nti evaṃ  katapubbavidhāno ahaṃ ``kālo, bhante, niṭṭhitaṃ bhatta''nti kālaṃ  ārocayiṃ viññāpesiṃ. </p>
              <p>[03] 380^b^.^eb^ ^b^khīṇāsavasahassehī^eb^ti tadā so bhagavā  arahantasahassehi parivuto lokanāyako sabbā disā obhāsento me  bhavanaṃ ^b^upāgami^eb^ sampattoti attho. </p>
              <p>[03] 381^b^.^eb^ attano ^a^M1.0268^ea^ bhavanaṃ paviṭṭhaṃ bhagavantaṃ bhojanākāraṃ  dassento ^b^upaviṭṭhaṃ mahāvīra^eb^ntiādimāha. taṃ suviññeyyameva. </p>
              <p>[03] 386^b^.^eb^ ^b^okkākakulasambhavo^eb^ti okkākarañño  paramparāgatarājakule uppanno sakalajambudīpe pākaṭarājakule uppanno vā  ^b^gottena^eb^ gottavasena gotamo nāma satthā manussaloke bhavissati. </p>
              <p>[03] 388^b^.^eb^ ^b^so pacchā pabbajitvānā^eb^ti so nāgarājā  pacchā pacchimabhave ^b^kusalamūlena^eb^ puññasambhārena ^b^codito^eb^  uyyojito sāsane pabbajitvā gotamassa bhagavato dutiyo  aggasāvako hessatīti byākaraṇamakāsi. </p>
              <p>[03] 389^b^.^eb^ ^b^āraddhavīriyo^eb^ti ṭhānanisajjādīsu  iriyāpathesu vīriyavā. ^b^pahitatto^eb^ti nibbāne pesitacitto ^a^V1.0248^ea^.  ^b^iddhiyā pāramiṃ gato^eb^ti ``etadaggaṃ, bhikkhave, mama sāvakānaṃ  bhikkhūnaṃ iddhimantānaṃ yadidaṃ mahāmoggallāno''ti (a0 ni0   1.180, 190) adhiṭṭhāniddhivikubbaniddhikammavipākajiddhiādīsu  pāramiṃ pariyosānaṃ gato patto. ^b^sabbāsave^eb^ti ^b^ā^eb^  samantato savanato pavattanato ``āsavā''ti laddhanāme  kāmabhavadiṭṭhiavijjādhamme sabbe ^b^pariññāya^eb^ samantato aññāya  jānitvā pajahitvā ^b^anāsavo^eb^ nikkileso.  ^b^nibbāyissatī^eb^ti kilesakhandhaparinibbānena nibbāyissatīti  sambandho. </p>
              <p>[03] 390^b^.^eb^ evaṃ thero attano puññavasena laddhabyākaraṇaṃ  vatvā puna pāpacariyaṃ pakāsento ^b^pāpamittopanissāyā^eb^tiādimāha.  tattha ^b^pāpamitte^eb^ pāpake lāmake mitte ^b^upanissāya^eb^  nissaye katvā tehi saṃsaggo hutvāti attho.</p>
              <p>[03] tatrāyamanupubbī kathā -- ekasmiṃ ^a^P0.0241^ea^ samaye  titthiyā sannipatitvā mantesuṃ -- ``jānāthāvuso, kena kāraṇena  samaṇassa gotamassa lābhasakkāro mahā hutvā nibbatto''ti? ``na  jānāma''. ``tumhe pana na jānāthā''ti? ``āma, jānāma'' --  moggallānaṃ nāma ekaṃ bhikkhuṃ nissāya uppanno ^a^M1.0269^ea^. so hi devalokaṃ  gantvā devatāhi katakammaṃ pucchitvā āgantvā manussānaṃ kathesi --  ``idaṃ nāma katvā evarūpaṃ sampattiṃ labhantī''ti. niraye  nibbattānampi kammaṃ pucchitvā āgantvā manussānaṃ kathesi -- ``idaṃ  nāma katvā evarūpaṃ dukkhaṃ anubhavantī''ti. manussā tassa kathaṃ  sutvā mahantaṃ lābhasakkāraṃ abhiharanti. sace taṃ māretuṃ sakkhissāma,  so lābhasakkāro amhākaṃ nibbattissati, attheso upāyoti sabbe  ekacchandā hutvā ``yaṃkiñci katvā taṃ māressāmā''ti attano  upaṭṭhāke samādapetvā kahāpaṇasahassaṃ labhitvā purisaghātake core  pakkosāpetvā ``mahāmoggallānatthero nāma samaṇassa gotamassa sāvako  kāḷasilāyaṃ vasati, tumhe tattha gantvā taṃ mārethā''ti tesaṃ taṃ  sahassaṃ adaṃsu. corā dhanalābhena sampaṭicchitvā ``theraṃ  māressāmā''ti gantvā tassa vasanaṭṭhānaṃ parivāresuṃ. thero tehi  parikkhittabhāvaṃ ñatvā kuñcikacchiddena nikkhamitvā pakkāmi. corā  taṃ divasaṃ theraṃ adisvā punekadivasaṃ tassa vasanaṭṭhānaṃ parikkhipiṃsu.  thero ñatvā kaṇṇikāmaṇḍalaṃ bhinditvā ākāsaṃ pakkhandi. evaṃ te  paṭhamamāsepi, majjhimamāsepi theraṃ gahetuṃ nāsakkhiṃsu. pacchimamāse  pana sampatte thero attanā katakammassa ākaḍḍhanabhāvaṃ ñatvā na  apagacchi. corā taṃ paharantā taṇḍulakamattāni aṭṭhīni karontā  bhindiṃsu. atha naṃ ``mato''ti saññāya ekasmiṃ gumbapiṭṭhe  khipitvā pakkamiṃsu.</p>
              <p>[03] thero ^a^V1.0249^ea^, ``satthāraṃ passitvā vanditvāva parinibbāyissāmī''ti  attabhāvaṃ jhānaveṭhanena veṭhetvā ākāsena satthu santikaṃ gantvā satthāraṃ  vanditvā ``bhante, parinibbāyissāmī''ti āha.  ``parinibbāyissasi, moggallānā''ti? ``āma, bhante''ti.  ``kattha gantvā parinibbāyissasī''ti? ``kāḷasilāpadesaṃ,  bhante''ti. ``tena hi, moggallāna, mayhaṃ dhammaṃ kathetvā yāhi.  tādisassa hi me sāvakassa na dāni dassanaṃ atthī''ti. so  ``evaṃ karissāmi, bhante''ti satthāraṃ vanditvā ākāsaṃ uppatitvā  sāriputtatthero viya parinibbānadivase nānappakārā iddhiyo katvā  dhammaṃ kathetvā satthāraṃ vanditvā kāḷasilāpadesaṃ gantvā parinibbāyi.  ``theraṃ kira corā māresu''nti ayaṃ kathā sakalajambudīpe patthari.</p>
              <p>[03] rājā ^a^M1.0270^ea^ ajātasattu core pariyesanatthāya ^a^P0.0242^ea^  carapurise payojesi. tesu coresu surāpāne suraṃ pivantesu maddesu  eko ekassa piṭṭhiṃ paharitvā pātesi. so taṃ santajjento ``ambho  dubbinīta tvaṃ, kasmā me piṭṭhiṃ paharitvā pātesi, kiṃ pana, are  duṭṭhacora, tayā mahāmoggallānatthero paṭhamaṃ pahato''ti āha. ``kiṃ  pana tvaṃ mayā paṭhamaṃ pahatabhāvaṃ na jānāsī''ti? evaṃ etesaṃ ``mayā  pahato, mayā pahato''ti vadantānaṃ sutvā te carapurisā sabbe te core  gahetvā rañño ārocesuṃ. rājā te core pakkosāpetvā pucchi --  ``tumhehi thero mārito''ti? ``āma, devā''ti. ``kehi tumhe  uyyojitā''ti? ``naggasamaṇehi, devā''ti. rājā pañcasate  naggasamaṇe gāhāpetvā pañcasatehi corehi saddhiṃ rājaṅgaṇe  nābhipamāṇesu āvāṭesu nikhaṇāpetvā palālehi paṭicchādetvā aggiṃ  dāpesi. atha nesaṃ jhāmabhāvaṃ jānitvā ayanaṅgalehi kasāpetvā sabbe  khaṇḍākhaṇḍaṃ kārāpesi. tadā bhikkhū dhammasabhāyaṃ kathaṃ samuṭṭhāpesuṃ --  ``mahāmoggallānatthero attano ananurūpamaraṇaṃ patto''ti. satthā  āgantvā ``kāya nuttha, bhikkhave, etarahi kathāya sannisinnā''ti  pucchitvā ``imāya nāma, bhante''ti vutte ``moggallānassa, bhikkhave,  imasseva attabhāvassa ananurūpaṃ maraṇaṃ, pubbe pana tena katakammassa  anurūpamevā''ti vatvā ``kiṃ panassa, bhante, pubbakamma''nti puṭṭho taṃ  vitthāretvā kathesi.</p>
              <p>[03] atīte, bhikkhave, bārāṇasiyaṃ eko kulaputto sayameva  koṭṭanapacanādīni karonto mātāpitaro paṭijaggi. athassa  mātāpitaro ``tāta, tvaṃ ekakova gehe ca araññe ca kammaṃ karonto  kilamasi, ekaṃ te kumārikaṃ ānessāmā''ti vatvā ``ammatātā,  yāva tumhe jīvatha, tāva vo sahatthā upaṭṭhahissāmī''ti tena  paṭikkhittāpi punappunaṃ yācitvā kumārikaṃ ānesuṃ. sā katipāhameva  te upaṭṭhahitvā pacchā tesaṃ dassanamapi anicchantī -- ``na sakkā  tava ^a^V1.0250^ea^ mātāpitūhi saddhiṃ ekaṭṭhāne vasitu''nti ujjhāyitvā tasmiṃ  attano kathaṃ aggaṇhante tassa bahigatakāle makacivākakhaṇḍāni ca  yāgupheṇake ca gahetvā tattha tattha ākiritvā tenāgantvā ``kiṃ  ida''nti puṭṭhā ``imesaṃ ^a^M1.0271^ea^ mahallakāndhānaṃ etaṃ kammaṃ, sabbaṃ gehaṃ  kiliṭṭhā karontā vicaranti, na sakkā etehi saddhiṃ ekaṭṭhāne  vasitu''nti evaṃ tāya punappunaṃ kathiyamānāya evarūpopi pūritapāramī  satto mātāpitūhi saddhiṃ bhijji. so ``hotu, jānissāmi nesaṃ  kattabbakamma''nti te bhojetvā ``ammatātā, asukaṭṭhāne nāma tumhākaṃ  ^a^P0.0243^ea^ ñātakā āgamanaṃ paccāsīsanti, tattha  gamissāmā''ti te yānakaṃ āropetvā ādāya gacchanto aṭavimajjhaṃ  pattakāle ``tāta, rasmiyo gaṇhatha, goṇā daṇḍasaññāya gamissanti,  imasmiṃ ṭhāne corā vasanti, ahaṃ otaritvā carāmī''ti pitu hatthe  rasmiyo datvā otaritvā gacchanto saddaṃ parivattetvā corānaṃ  uṭṭhitasaddamakāsi. mātāpitaro saddaṃ sutvā ``corā uṭṭhitā''ti  saññāya ``tāta, corā uṭṭhitā, mahallakā mayaṃ, tvaṃ attānameva  rakkhāhī''ti āhaṃsu. so mātāpitaro viravantepi corasaddaṃ karonto  koṭṭetvā māretvā aṭaviyaṃ khipitvā paccāgami.</p>
              <p>[03] satthā idaṃ tassa pubbakammaṃ kathetvā ``bhikkhave, moggallāno  ettakaṃ kammaṃ katvā anekavassasatasahassāni niraye paccitvā tāva  pakkāvasesena attabhāvasate evameva koṭṭetvā saṃcuṇṇo maraṇaṃ patto, evaṃ  moggallānena attano kammānurūpameva maraṇaṃ laddhaṃ. pañcahi corasatehi  saddhiṃ pañcatitthiyasatānipi mama puttaṃ appaduṭṭhaṃ dussetvā anurūpameva  maraṇaṃ labhiṃsu. appaduṭṭhesu hi padussanto dasahi kāraṇehi  anayabyasanaṃ pāpuṇātiyevā''ti anusandhiṃ ghaṭetvā dhammaṃ desento imā  gāthā abhāsi -- </p>
              <p>[21] ``yo daṇḍena adaṇḍesu, appaduṭṭhesu dussati. </p>
              <p>[22] dasannamaññataraṃ ṭhānaṃ, khippameva nigacchati.. </p>
              <p>[21] ``vedanaṃ pharusaṃ jāniṃ, sarīrassa va bhedanaṃ. </p>
              <p>[22] garukaṃ vāpi ābādhaṃ, cittakkhepaṃ va pāpuṇe.. </p>
              <p>[21] ``rājato vā upasaggaṃ, abbhakkhānaṃ va dāruṇaṃ. </p>
              <p>[22] parikkhayaṃ va ñātīnaṃ, bhogānaṃ va pabhaṅgunaṃ.. </p>
              <p>[21] ``athavassa ^a^M1.0272^ea^ ^a^V1.0251^ea^ agārāni, aggi ḍahati pāvako. </p>
              <p>[22] kāyassa bhedā duppañño, nirayaṃ sopapajjatī''ti..  (dha0 pa0 137-140). </p>
              <p>[03] 393^b^.^eb^ ^b^pavivekamanuyutto^eb^ti pakārena vivekaṃ  ekībhāvaṃ anuyutto yojito yuttappayutto. ^b^samādhibhāvanārato^eb^ti  paṭhamajjhānādibhāvanāya rato allīno ca. ^b^sabbāsave^eb^  sakalakilese, ^b^pariññāya^eb^ jānitvā pajahitvā, ^b^anāsavo^eb^  nikkileso viharāmīti sambandho. </p>
              <p>[03] 394^b^.^eb^ idāni ^a^P0.0244^ea^ attano  puññasambhāravasena pubbacaritassa phalaṃ dassento ^b^dharaṇimpi  sugambhīra^eb^ntiādimāha.</p>
              <p>[03] tatrāyamanupubbīkathā -- ^b^buddhena codito^eb^ti sammāsambuddhena  codito uyyojito. ^b^bhikkhusaṅghassa pekkhato^eb^ti mahato  bhikkhusaṅghassa passantassa. ^b^migāramātupāsādaṃ, pādaṅguṭṭhena  kampayī^eb^ti pubbārāme visākhāya mahāupāsikāya kāritaṃ  sahassatthambhapaṭimaṇḍitaṃ mahāpāsādaṃ attano pādaṅguṭṭhena kampesiṃ.  ekasmiñhi samaye pubbārāme yathāvuttapāsāde bhagavati viharante  sambahulā navakatarā bhikkhū uparipāsāde nisinnā satthārampi  acintetvā tiracchānakathaṃ kathetumāraddhā. taṃ sutvā bhagavā te  saṃvejetvā attano dhammadesanāya bhājanabhūte kātukāmo āyasmantaṃ  mahāmoggallānattheraṃ āmantesi -- ``passasi tvaṃ, moggallāna, nave  bhikkhū tiracchānakathamanuyutte''ti taṃ sutvā thero satthu ajjhāsayaṃ  ñatvā abhiññāpādakaṃ āpokasiṇārammaṇaṃ catutthajjhānaṃ samāpajjitvā  vuṭṭhāya ``pāsādassa patiṭṭhitokāsaṃ udakaṃ hotū''ti adhiṭṭhāya  pāsādamatthake thupikaṃ pādaṅguṭṭhena pahari, pāsādo onamitvā ekena  passena aṭṭhāsi. punapi pahari, aparenapi passena aṭṭhāsi. te  bhikkhū bhītā saṃviggā pāsādassa patanabhayena tato nikkhamitvā  bhagavato samīpe aṭṭhaṃsu. satthā tesaṃ ajjhāsayaṃ oloketvā dhammaṃ  desesi. taṃ sutvā tesu keci sotāpattiphale patiṭṭhahiṃsu, keci  sakadāgāmiphale, keci anāgāmiphale, keci arahattaphale patiṭṭhahiṃsu.  svāyamattho pāsādakampanasuttena dīpetabbo.</p>
              <p>[03] ^b^vejayantapāsāda^eb^nti ^a^M1.0273^ea^ so vejayantapāsādo tāvatiṃsabhavane  yojanasahassubbedho anekasahassaniyyūhakūṭāgārapaṭimaṇḍito  devāsurasaṅgāme asure jinitvā sakke devānaminde nagaramajjhe ṭhite  uṭṭhito vijayantena nibbattattā ``vejayanto''ti laddhanāmo pāsādo,  taṃ sandhāyāha -- ``vejayantapāsāda''nti, tampi ayaṃ thero pādaṅguṭṭhena  kampeti. ekasmiñhi samaye bhagavantaṃ ^a^V1.0252^ea^ pubbārāme viharantaṃ sakko  devarājā upasaṅkamitvā taṇhāsaṅkhayavimuttiṃ pucchi. tassa bhagavā  vissajjesi. so taṃ sutvā attamano pamudito abhivādetvā  padakkhiṇaṃ katvā attano devalokameva gato. athāyasmā  mahāmoggallāno evaṃ cintesi -- ``ayaṃ sakko bhagavantaṃ  upasaṅkamitvā evarūpaṃ gambhīranibbānapaṭisaṃyuttaṃ pañhaṃ pucchi, bhagavatā  ca pañho vissajjito, kiṃ nu kho jānitvā gato, udāhu ajānitvā  ^a^P0.0245^ea^. yaṃnūnāhaṃ devalokaṃ gantvā tamatthaṃ jāneyya''nti?  so tāvadeva tāvatiṃsabhavanaṃ gantvā sakkaṃ devānamindaṃ tamatthaṃ pucchi.  sakko dibbasampattiyā pamatto hutvā vikkhepaṃ akāsi. thero tassa  saṃvegajananatthaṃ vejayantapāsādaṃ pādaṅguṭṭhena kampesi. tena vuttaṃ -- </p>
              <p>[21] ``yo vejayantapāsādaṃ, pādaṅguṭṭhena kampayi. </p>
              <p>[22] iddhibalenupatthaddho, saṃvejesi ca devatā''ti.. (ma0  ni0 1.513).</p>
              <p>[03] ayaṃ panattho -- cūḷataṇhāsaṅkhayavimuttisuttena (ma0 ni0  1.390 ādayo) dīpetabbo. kampitākāro heṭṭhā vuttoyeva.  ``sakkaṃ so paripucchatī''ti (ma0 ni0 1.513) yathāvuttameva  therassa taṇhāsaṅkhayavimuttipucchaṃ sandhāya vuttaṃ. tenāha --  ``apāvuso, jānāsi, taṇhakkhayavimuttiyo''ti? tassa sakko  viyākāsi. idaṃ therena pāsādakampane kate saṃviggahadayena pamādaṃ  pahāya yoniso manasi karitvā pañhassa byākatabhāvaṃ sandhāya vuttaṃ.  satthārā desitaniyāmeneva hi so tadā kathesi. tenāha -- ``pañhaṃ  puṭṭho yathātatha''nti (ma0 ni0 1.513). tattha ^b^sakkaṃ so  paripucchatī^eb^ti sakkaṃ devarājaṃ mahāmoggallānatthero satthārā desitāya  taṇhāsaṅkhayavimuttiyā sammadeva gahitabhāvaṃ pucchi. atītatthe hi  idaṃ vattamānavacanaṃ. ^b^apāvuso, jānāsī^eb^ti āvuso, api  jānāsi, kiṃ jānāsi? ^b^taṇhakkhayavimuttiyo^eb^ti (ma0 ni0  1.513) taṇhāsaṅkhayavimuttiyo satthārā tuyhaṃ desitā, tathā ``kiṃ  ^a^M1.0274^ea^ jānāsī''ti pucchati. taṇhakkhayavimuttiyoti vā  taṇhāsaṅkhayavimuttisuttassa desanaṃ pucchati.</p>
              <p>[03] ^b^brahmāna^eb^nti mahābrahmānaṃ. ^b^sudhammāyābhito sabha^eb^nti  (ma0 ni0 1.513) sudhammāya sabhāya. ayaṃ pana brahmaloke  sudhammā sabhā, na tāvatiṃsabhavane. sudhammāsabhāvirahito devaloko  nāma natthi. ``ajjāpi te, āvuso, sā diṭṭhi, yā te diṭṭhi pure  ahū''ti imaṃ brahmalokaṃ upagantuṃ samattho natthi koci samaṇo vā  brāhmaṇo vā. satthu idhāgamanato pubbe yā tuyhaṃ diṭṭhi ahosi, kiṃ  ajjāpi idānipi sā diṭṭhi na vigatāti? ^b^passasi  vītivattantaṃ^eb^  ^a^V1.0253^ea^ ^b^brahmaloke pabhassara^eb^nti brahmaloke vītipatantaṃ  mahākappinamahākassapādīhi sāvakehi parivāritassa tejodhātuṃ  samāpajjitvā nisinnassa sasāvakassa bhagavato okāsaṃ passasīti  attho. ekasmiñhi samaye bhagavā brahmaloke sudhammāya sabhāya  sannipatitvā sannisinnassa ``atthi nu kho koci samaṇo vā  brāhmaṇo vā evaṃmahiddhiko, so idha āgantuṃ sakkuṇeyyā''ti ^a^P0.0246^ea^  cintentassa brahmuno cittamaññāya tattha gantvā brahmuno matthake  ākāse nisinno tejodhātuṃ samāpajjitvā obhāsaṃ muñcanto  mahāmoggallānādīnaṃ āgamanaṃ cintesi. saha cintanena tepi tattha  gantvā satthāraṃ vanditvā satthu ajjhāsayaṃ ñatvā tejodhātuṃ  samāpajjitvā paccekadisāsu nisīditvā obhāsaṃ vissajjesuṃ.  sakalabrahmaloko ekobhāso ahosi. satthā brahmuno kallacittataṃ  ñatvā catusaccapakāsanaṃ dhammaṃ desesi. desanāpariyosāne anekāni  brahmasahassāni maggaphalesu patiṭṭhahiṃsu. taṃ sandhāya codento  ^b^ajjāpi te, āvuso, sā diṭṭhī^eb^ti gāthamāha. ayaṃ panattho  bakabrahmasuttena (saṃ0 ni0  1.175) dīpetabbo. vuttaṃ hetaṃ (saṃ0  ni0  1.176) -- </p>
              <p>[02] ``ekaṃ samayaṃ bhagavā sāvatthiyaṃ viharati jetavane  anāthapiṇḍikassa ārāme. tena kho pana samayena aññatarassa  brahmuno evarūpaṃ pāpakaṃ diṭṭhigataṃ uppannaṃ hoti -- `natthi samaṇo vā  brāhmaṇo vā yo idha āgaccheyyā'ti. atha kho bhagavā tassa brahmuno  cetasā cetoparivitakkamaññāya seyyathāpi nāma balavā puriso  samiñjitaṃ vā bāhaṃ pasāreyya ^a^M1.0275^ea^, pasāritaṃ vā bāhaṃ samiñjeyya; evameva  jetavane antarahito tasmiṃ brahmaloke pāturahosi. atha kho bhagavā  tassa brahmuno uparivehāsaṃ pallaṅkena nisīdi tejodhātuṃ samāpajjitvā. </p>
              <p>[02] ``atha kho āyasmato mahāmoggallānassa etadahosi  `kahaṃ nu kho bhagavā etarahi viharatī'ti? addasa kho āyasmā  mahāmoggallāno bhagavantaṃ dibbena cakkhunā visuddhena  atikkantamānusakena tassa brahmuno uparivehāsaṃ pallaṅkena nisinnaṃ  tejodhātuṃ samāpannaṃ. disvāna seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva  jetavane antarahito tasmiṃ brahmaloke pāturahosi. atha kho āyasmā  mahāmoggallāno puratthimaṃ disaṃ nissāya tassa brahmuno uparivehāsaṃ  pallaṅkena nisīdi tejodhātuṃ samāpajjitvā nīcataraṃ bhagavato. </p>
              <p>[02] ``atha ^a^V1.0254^ea^ kho āyasmato mahākassapassa etadahosi --  `kahaṃ nu kho bhagavā etarahi viharatī'ti? addasa kho āyasmā  mahākassapo bhagavantaṃ dibbena cakkhunā visuddhena atikkantamānusakena  tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ.  disvāna seyyathāpi nāma balavā puriso...pe0... evameva jetavane  antarahito tasmiṃ brahmaloke pāturahosi. atha kho āyasmā  mahākassapo dakkhiṇaṃ disaṃ nissāya tassa brahmuno uparivehāsaṃ  pallaṅkena nisīdi tejodhātuṃ samāpajjitvā nīcataraṃ bhagavato. </p>
              <p>[02] ``atha kho āyasmato mahākappinassa etadahosi  ^a^P0.0247^ea^ -- `kahaṃ nu kho bhagavā etarahi viharatī'ti?  addasa kho āyasmā mahākappino bhagavantaṃ dibbena cakkhunā visuddhena  atikkantamānusakena tassa brahmuno uparivehāsaṃ pallaṅkena nisinnaṃ  tejodhātuṃ samāpannaṃ. disvāna seyyathāpi nāma balavā  puriso...pe0... evameva jetavane antarahito tasmiṃ brahmaloke  ^a^M1.0276^ea^ pāturahosi. atha kho āyasmā mahākappino pacchimaṃ disaṃ  nissāya tassa brahmuno uparivehāsaṃ pallaṅkena nisīdi tejodhātuṃ  samāpajjitvā nīcataraṃ bhagavato. </p>
              <p>[02] ``atha kho āyasmato anuruddhassa etadahosi --  `kahaṃ nu kho bhagavā etarahi viharatī'ti? addasa kho āyasmā  anuruddho bhagavantaṃ dibbena cakkhunā visuddhena atikkantamānusakena  tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ.  disvāna seyyathāpi nāma balavā puriso...pe0... evameva jetavane  antarahito tasmiṃ brahmaloke pāturahosi. atha kho āyasmā  anuruddho uttaraṃ disaṃ nissāya tassa brahmuno uparivehāsaṃ pallaṅkena  nisīdi tejodhātuṃ samāpajjitvā nīcataraṃ bhagavato''.</p>
              <p>[03] atha kho āyasmā mahāmoggallāno taṃ brahmānaṃ gāthāya  ajjhabhāsi -- </p>
              <p>[21] ``ajjāpi te āvuso sā diṭṭhi, yā te diṭṭhi pure  ahu. </p>
              <p>[22] passasi vītivattantaṃ, brahmaloke pabhassara''nti.. </p>
              <p>[21] ``na ^a^V1.0255^ea^ me mārisa sā diṭṭhi, yā me diṭṭhi pure ahu. </p>
              <p>[27] passāmi vītivattantaṃ, brahmaloke pabhassaraṃ. </p>
              <p>[22] svāhaṃ ajja kathaṃ vajjaṃ, ahaṃ niccomhi sassato''ti.. </p>
              <p>[02] ``atha kho bhagavā taṃ brahmānaṃ saṃvejetvā seyyathāpi  nāma balavā puriso...pe0... evameva tasmiṃ brahmaloke antarahito  jetavane pāturahosi. atha kho so brahmā aññataraṃ brahmapārisajjaṃ  āmantesi -- `ehi tvaṃ, mārisa, yenāyasmā mahāmoggallāno  tenupasaṅkama, upasaṅkamitvā āyasmantaṃ mahāmoggallānaṃ evaṃ vadehi --  ``atthi nu kho, mārisa moggallāna, aññepi tassa bhagavato sāvakā  evaṃmahiddhikā evaṃmahānubhāvā seyyathāpi bhavaṃ moggallāno kassapo  kappino anuruddho''ti? `evaṃ, mārisā'ti kho so brahmapārisajjo  tassa brahmuno paṭissutvā yenāyasmā mahāmoggallāno tenupasaṅkami,  upasaṅkamitvā āyasmantaṃ mahāmoggallānaṃ ^a^M1.0277^ea^ etadavoca -- `atthi nu  kho, mārisa moggallāna, aññepi tassa bhagavato sāvakā  evaṃmahiddhikā evaṃmahānubhāvā seyyathāpi bhavaṃ moggallāno kassapo  kappino anuruddho'ti ^a^P0.0248^ea^? atha kho āyasmā  mahāmoggallāno taṃ brahmapārisajjaṃ gāthāya ajjhabhāsi -- </p>
              <p>[21] ``tevijjā iddhipattā ca, cetopariyāyakovidā. </p>
              <p>[22] khīṇāsavā arahanto, bahū buddhassa sāvakā''ti.. </p>
              <p>[02] ``atha kho so brahmapārisajjo āyasmato  mahāmoggallānassa bhāsitaṃ abhinanditvā anumoditvā yena so brahmā  tenupasaṅkami, upasaṅkamitvā taṃ brahmānaṃ etadavoca -- `āyasmā  mārisa mahāmoggallāno evamāha -- </p>
              <p>[21] ```tevijjā iddhipattā ca, cetopariyāyakovidā. </p>
              <p>[22] khīṇāsavā arahanto, bahū buddhassa sāvakā'''ti.. -- </p>
              <p>[25] idamavoca so brahmapārisajjo. attamano ca so brahmā  tassa brahmapārisajjassa bhāsitaṃ abhinandīti (saṃ0 ni0  1.176).</p>
              <p>[03] idaṃ sandhāya vuttaṃ -- ``ayaṃ panattho bakabrahmasuttena  dīpetabbo''ti. </p>
              <p>[01] ^b^mahāneruno^eb^ ^a^V1.0256^ea^ ^b^kūṭa^eb^nti (ma0 ni0 1.513)  kūṭasīsena sakalameva sinerupabbatarājaṃ vadasi. ^b^vimokkhena  apassayī^eb^ti (ma0 ni0 1.513) jhānavimokkhena nissayena  abhiññāyena passayīti adhippāyo. ^b^vana^eb^nti (ma0 ni0  1.513) jambudīpaṃ. so hi vanabāhullatāya ``vana''nti vutto.  tenāha ``jambumaṇḍassa issaro''ti. ^b^pubbavidehāna^eb^nti (ma0  ni0 1.513) pubbavidehaṭṭhānañca pubbavidehanti attho. ^b^ye ca  bhūmisayā narā^eb^ti (ma0 ni0 1.513) bhūmisayā narā nāma  aparagoyānauttarakurukā ca manussā. te hi gehābhāvato  ``bhūmisayā''ti vuttā. tepi sabbe apassayīti sambandho. ayaṃ  panattho nandopanandadamanena dīpetabbo -- ekasmiṃ kira samaye  anāthapiṇḍiko gahapati bhagavato dhammadesanaṃ sutvā ``sve, bhante,  pañcahi bhikkhusatehi saddhiṃ mayhaṃ gehe bhikkhaṃ gaṇhathā''ti nimantetvā  pakkāmi. taṃdivasañca bhagavato paccūsasamaye dasasahassilokadhātuṃ  olokentassa nandopanando nāma ^a^M1.0278^ea^ nāgarājā ñāṇamukhe āpāthaṃ  āgacchi. bhagavā ``ayaṃ nāgarājā mayhaṃ ñāṇamukhe āpāthaṃ  āgacchati, kiṃ nu kho bhavissatī''ti āvajjento saraṇagamanassa  upanissayaṃ disvā ``ayaṃ micchādiṭṭhiko tīsu ratanesu appasanno,  ko nu kho imaṃ micchādiṭṭhiko vimoceyyā''ti āvajjento  mahāmoggallānattheraṃ addasa. tato pabhātāya rattiyā sarīrapaṭijagganaṃ  katvā āyasmantaṃ ānandaṃ āmantesi -- ``ānanda, pañcannaṃ  bhikkhusatānaṃ ārocehi -- `tathāgato devacārikaṃ gacchatī'''ti.  taṃdivasañca nandopanandassa āpānabhūmiṃ sajjayiṃsu. so  dibbaratanapallaṅke ^a^P0.0249^ea^ dibbena setacchattena dhāriyamāno  tividhanāṭakehi ceva nāgaparisāya ca parivuto dibbabhājanesu  upaṭṭhāpitānnapānaṃ olokayamāno nisinno hoti. atha kho bhagavā  yathā nāgarājā passati, tathā katvā tassa vimānamatthakeneva pañcahi  bhikkhusatehi saddhiṃ tāvatiṃsadevalokābhimukho pāyāsi.</p>
              <p>[03] tena kho pana samayena nandopanandassa nāgarājassa evarūpaṃ  pāpakaṃ diṭṭhigataṃ uppannaṃ hoti ``ime hi nāma muṇḍasamaṇakā amhākaṃ  uparibhavanena devānaṃ tāvatiṃsānaṃ bhavanaṃ pavisantipi nikkhamantipi,  na dāni ito paṭṭhāya imesaṃ amhākaṃ matthake pādapaṃsuṃ okirantānaṃ  gantuṃ dassāmī''ti uṭṭhāya sinerupādaṃ gantvā taṃ attabhāvaṃ vijahitvā  sineruṃ sattakkhattuṃ bhogehi parikkhipitvā upari phaṇaṃ katvā  tāvatiṃsabhavanaṃ avakujjena phaṇena pariggahetvā adassanaṃ gamesi.</p>
              <p>[03] atha kho āyasmā raṭṭhapālo bhagavantaṃ etadavoca -- ``pubbe,  bhante, imasmiṃ padese ṭhito sineruṃ passāmi, sineruparibhaṇḍaṃ  passāmi, tāvatiṃsaṃ passāmi, vejayantaṃ passāmi, vejayantassa   ^a^V1.0257^ea^ pāsādassa uparidhajaṃ passāmi. ko nu kho, bhante, hetu ko  paccayo, yaṃ etarahi neva sineruṃ passāmi...pe0... na vejayantassa  pāsādassa uparidhajaṃ passāmī''ti. ``ayaṃ, raṭṭhapāla, nandopanando  nāma nāgarājā tumhākaṃ kupito sineruṃ sattakkhattuṃ bhogehi  parikkhipitvā upari phaṇena paṭicchādetvā andhakāraṃ katvā ṭhito''ti.  ``damemi naṃ, bhante''ti. na bhagavā naṃ anujāni. atha kho  āyasmā bhaddiyo, āyasmā rāhuloti anukkamena sabbepi bhikkhū  uṭṭhahiṃsu. bhagavā anujāni.</p>
              <p>[03] avasāne ^a^M1.0279^ea^ mahāmoggallānatthero -- ``ahaṃ, bhante, damemi na''nti  āha. ``damehi, moggallānā''ti bhagavā anujāni. thero attabhāvaṃ  vijahitvā mahantaṃ nāgarājavaṇṇaṃ abhinimminitvā nandopanandaṃ  cuddasakkhattuṃ bhogehi parikkhipitvā tassa phaṇamatthake attano phaṇaṃ  ṭhapetvā sinerunā saddhiṃ abhinippīḷesi. nāgarājā dhūmāyi.  theropi ``na tuyhaṃyeva sarīre dhūmo atthi, mayhampi atthī''ti  dhūmāyi. nāgarājassa dhūmo theraṃ na bādhati, therassa pana dhūmo  nāgarājaṃ bādhati. tato nāgarājā pajjali, theropi ``na tuyhaṃyeva  sarīre aggi atthi, mayhampi atthī''ti pajjali. nāgarājassa  tejo theraṃ na bādhati, therassa pana tejo nāgarājānaṃ bādhati.  nāgarājā -- ``ayaṃ maṃ sinerunā abhinippīḷetvā dhūmāyati ceva  pajjalati cā''ti cintetvā ``bho, tuvaṃ kosī''ti paṭipucchi.  ``ahaṃ kho, nanda, moggallāno''ti. ``bhante, attano bhikkhubhāvena  tiṭṭhāhī''ti.</p>
              <p>[03] thero taṃ attabhāvaṃ vijahitvā tassa dakkhiṇakaṇṇasotena  pavisitvā vāmakaṇṇasotena nikkhami, vāmakaṇṇasotena pavisitvā  dakkhiṇakaṇṇasotena nikkhami. tathā dakkhiṇanāsasotena  pavisitvā vāmanāsasotena ^a^P0.0250^ea^ nikkhami,  vāmanāsasotena pavisitvā dakkhiṇanāsasotena nikkhami. tato  nāgarājā mukhaṃ vivari, thero mukhena pavisitvā antokucchiyaṃ  pācīnena ca pacchimena ca caṅkamati. bhagavā -- ``moggallāna,  manasi karohi, mahiddhiko nāgo''ti āha. thero ``mayhaṃ kho,  bhante, cattāro iddhipādā bhāvitā bahulīkatā yānīkatā vatthukatā  anuṭṭhitā paricitā susamāraddhā, tiṭṭhatu, bhante, nandopanando, ahaṃ  nandopanandasadisānaṃ nāgarājānaṃ satampi sahassampi  dameyya''ntiādimāha.</p>
              <p>[03] nāgarājā cintesi -- ``pavisanto tāva me na diṭṭho,  nikkhamanakāle dāni naṃ dāṭhantare pakkhipitvā khādissāmī''ti  cintetvā ``nikkhamatha, bhante, mā maṃ antokucchiyaṃ aparāparaṃ  caṅkamanto bādhayitthā''ti āha. thero nikkhamitvā bahi aṭṭhāsi.  nāgarājā ``ayaṃ so''ti ^a^V1.0258^ea^ disvā nāsavātaṃ vissajji, thero  catutthajjhānaṃ samāpajji, lomakūpampissa vāto cāletuṃ nāsakkhi.  avasesā bhikkhū kira ādito paṭṭhāya sabbapāṭihāriyāni kātuṃ  sakkuṇeyyuṃ, imaṃ pana ṭhānaṃ patvā evaṃ khippanisantino  ^a^M1.0280^ea^ hutvā samāpajjituṃ na sakkhissantīti nesaṃ bhagavā nāgarājadamanaṃ  nānujāni.</p>
              <p>[03] nāgarājā ``ahaṃ imassa samaṇassa nāsavātena lomakūpampi  cāletuṃ nāsakkhi, mahiddhiko so samaṇo''ti cintesi. thero  attabhāvaṃ vijahitvā supaṇṇarūpaṃ abhinimminitvā supaṇṇavātaṃ  dassento nāgarājānaṃ anubandhi. nāgarājā taṃ attabhāvaṃ vijahitvā  māṇavakavaṇṇaṃ abhinimminitvā ``bhante, tumhākaṃ saraṇaṃ gacchāmī''ti  vadanto therassa pāde vandi. thero ``satthā, nanda, āgato, ehi  gamissāmā''ti nāgarājānaṃ dametvā nibbisaṃ katvā gahetvā bhagavato  santikaṃ agamāsi. nāgarājā bhagavantaṃ vanditvā ``bhante, tumhākaṃ  saraṇaṃ gacchāmī''ti āha. bhagavā ``sukhī hohi, nāgarājā''ti  vatvā bhikkhusaṅghaparivuto anāthapiṇḍikassa nivesanaṃ agamāsi.</p>
              <p>[03] anāthapiṇḍiko ``kiṃ, bhante, atidivā āgatatthā''ti āha.  ``moggallānassa ca nandopanandassa ca saṅgāmo ahosī''ti.  ``kassa pana, bhante, jayo, kassa parājayo''ti? ``moggallānassa  jayo, nandassa parājayo''ti. anāthapiṇḍiko ``adhivāsetu me,  bhante, bhagavā sattāhaṃ ekapaṭipāṭiyā bhattaṃ sattāhaṃ therassa sakkāraṃ  karissāmī''ti vatvā sattāhaṃ buddhappamukhānaṃ pañcannaṃ bhikkhusatānaṃ  mahāsakkāraṃ akāsi. tena vuttaṃ -- ``nandopanandadamanena  dīpetabbo''ti.</p>
              <p>[03] ekasmiñhi samaye pubbārāme visākhāya mahāupāsikāya  kāritasahassagabbhapaṭimaṇḍite pāsāde bhagavati viharante...pe0...  saṃvejesi ca devatāti. tena vuttaṃ -- </p>
              <p>[21] ``dharaṇimpi sugambhīraṃ, bahalaṃ duppadhaṃsiyaṃ. </p>
              <p>[22] vāmaṅguṭṭhena khobheyyaṃ, iddhiyā pāramiṃ gato''ti..</p>
              <p>[03] tattha ^b^iddhiyā pāramiṃ gato^eb^ti vikubbaniddhiādīddhiyā  ^a^P0.0251^ea^ pariyosānaṃ gato patto. </p>
              <p>[03] 395^b^.^eb^ ^b^asmimāna^eb^nti ahamasmi  paññāsīlasamādhisampannotiādi asmimānaṃ ^b^na passāmi^eb^ na  ^a^V1.0259^ea^ akkhāmīti attho. tadeva dīpento ^b^māno mayhaṃ na vijjatī^eb^ti  āha. ^b^sāmaṇere upādāyā^eb^ti sāmaṇere ādiṃ ^a^M1.0281^ea^ katvā sakale  bhikkhusaṅghe ^b^garucittaṃ^eb^ gāravacittaṃ ādarabahumānaṃ ahaṃ karomīti  attho. </p>
              <p>[03] 396^b^.^eb^ ^b^aparimeyye ito kappe^eb^ti ito amhākaṃ  uppannakappato antarakappādīhi aparimeyye ekāsaṅkhyeyyassa upari  satasahassakappamatthaketi attho. ^b^yaṃ kammamabhinīhari^eb^nti  aggasāvakabhāvassa padaṃ puññasampattiṃ pūresiṃ. ^b^tāhaṃ  bhūmimanuppatto^eb^ti ahaṃ taṃ sāvakabhūmiṃ anuppatto āsavakkhayasaṅkhātaṃ  nibbānaṃ patto asmi amhīti attho. </p>
              <p>[03] 397^b^.^eb^ atthapaṭisambhidādayo catasso paṭisambhidā  sotāpattimaggādayo aṭṭha vimokkhā iddhividhādayo cha abhiññāyo  ^b^me^eb^ mayā ^b^sacchikatā^eb^ paccakkhaṃ katā. ^b^buddhassa^eb^  bhagavato ovādānusāsanīsaṅkhātaṃ ^b^sāsanaṃ^eb^ mayā ^b^kataṃ^eb^  sīlapaṭipattinipphādanavasena pariyosāpitanti attho.</p>
              <p>[03] ^b^ittha^eb^nti iminā pakārena heṭṭhā vuttakkamena. evaṃ so  ekasseva anomadassībuddhassa santike dvikkhattuṃ byākaraṇaṃ labhi.  kathaṃ? heṭṭhā vuttanayena seṭṭhi hutvā tassa bhagavato santike  laddhabyākaraṇo tato cuto sāmuddike nāgabhavane nibbatto tasseva  bhagavato santike dīghāyukabhāvena upahāraṃ katvā nimantetvā bhojetvā  mahāpūjaṃ akāsi. tadāpi bhagavā byākaraṇaṃ kathesi. ^b^suda^eb^nti  padapūraṇe nipāto. ^b^āyasmā^eb^ti piyavacanaṃ garugāravādhivacanaṃ.  mahāmoggallānatthero imā apadānagāthāyo ^b^abhāsittha^eb^ kathesi.  ^b^itī^eb^ti parisamāpanatthe nipāto. </p>
              <p>[06] mahāmoggallānattherāpadānavaṇṇanā samattā. </p>
            </h4>
          </h3>
          <h3>
            <h3n> 3-3. mahākassapattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarassa^eb^ ^a^M1.0282^ea^ ^a^V1.0260^ea^ ^b^bhagavato^eb^tyādikaṃ āyasmato  mahākassapattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññasambhārāni upacinanto  padumuttarabhagavato kāle haṃsavatīnagare vedeho nāma asītikoṭivibhavo  kuṭumbiko ahosi. so buddhamāmako, dhammamāmako, saṅghamāmako,  upāsako hutvā viharanto ekasmiṃ uposathadivase pātova ^a^P0.0252^ea^  subhojanaṃ bhuñjitvā uposathaṅgāni adhiṭṭhāya gandhapupphādīni  gahetvā vihāraṃ gantvā satthāraṃ pūjetvā vanditvā ekamantaṃ nisīdi.</p>
              <p>[03] tasmiñca khaṇe satthā mahānisabhattheraṃ nāma tatiyasāvakaṃ  ``etadaggaṃ, bhikkhave, mama sāvakānaṃ bhikkhūnaṃ dhutavādānaṃ yadidaṃ  nisabho''ti etadagge ṭhapesi. upāsako taṃ sutvā pasanno  dhammakathāvasāne mahājane uṭṭhāya gate satthāraṃ vanditvā ``sve, bhante,  mayhaṃ bhikkhaṃ adhivāsethā''ti nimantesi. ``mahā kho, upāsaka,  bhikkhusaṅgho''ti. ``kittako, bhante''ti?  ``aṭṭhasaṭṭhibhikkhusatasahassa''nti. ``bhante, ekaṃ sāmaṇerampi  vihāre asesetvā mayhaṃ bhikkhaṃ gaṇhathā''ti. satthā adhivāsesi.  upāsako satthu adhivāsanaṃ ñatvā gehaṃ gantvā mahādānaṃ sajjetvā  punadivase satthu kālaṃ ārocāpesi. satthā pattacīvaramādāya  bhikkhusaṅghaparivuto upāsakassa gharaṃ gantvā paññattāsane nisinno  dakkhiṇodakāvasāne yāguādīni sampaṭicchanto bhattavissaggaṃ akāsi.  upāsakopi satthu santike nisīdi. </p>
              <p>[01] tasmiṃ antare ^b^mahānisabhatthero^eb^ piṇḍāya caranto  tameva vīthiṃ paṭipajji. upāsako disvā uṭṭhāya gantvā theraṃ  vanditvā ``pattaṃ, bhante, dethā''ti āha. thero pattaṃ adāsi.  ``bhante, idheva pavisatha, satthāpi gehe nisinno''ti. ``na  vaṭṭissati, upāsakā''ti. so therassa pattaṃ gahetvā piṇḍapātassa  pūretvā adāsi. tato theraṃ anugantvā nivatto satthu santike  nisīditvā evamāha -- ``mahānisabhatthero, bhante, `satthāpi gehe  nisinno'ti vuttepi pavisituṃ na icchi. atthi nu kho etassa  tumhākaṃ guṇehi atirekaguṇo''ti? buddhānañca vaṇṇamaccheraṃ nāma  natthi, tasmā satthā evamāha -- ``upāsaka, mayaṃ bhikkhaṃ  āgamayamānā gehe nisīdāma, so bhikkhu na evaṃ nisīditvā bhikkhaṃ  ^a^M1.0283^ea^ udikkhati. mayaṃ gāmantasenāsane vasāma, so araññeyeva vasati.  mayaṃ channe vasāma, so abbhokāseyeva vasatī''ti bhagavā ``ayañca  ayañcetassa guṇo''ti mahāsamuddaṃ pūrayamāno viya tassa guṇaṃ kathesi.</p>
              <p>[03] upāsakopi ^a^V1.0261^ea^ pakatiyā jalamānadīpo telena āsitto viya  suṭṭhutaraṃ pasanno hutvā cintesi -- ``kiṃ mayhaṃ aññāya sampattiyā,  yaṃnūnāhaṃ anāgate ekassa buddhassa santike dhutavādānaṃ aggabhāvatthāya  patthanaṃ karissāmī''ti. so punapi satthāraṃ nimantetvā teneva  niyāmena satta divase mahādānaṃ datvā sattame divase buddhappamukhassa  mahābhikkhusaṅghassa ticīvarāni datvā satthu ^a^P0.0253^ea^  pādamūle nipajjitvā evamāha -- ``yaṃ me, bhante, satta divase dānaṃ  dentassa mettaṃ kāyakammaṃ mettaṃ vacīkammaṃ mettaṃ manokammaṃ paccupaṭṭhitaṃ,  imināhaṃ na aññaṃ devasampattiṃ vā sakkamārabrahmasampattiṃ vā patthemi,  idaṃ pana me kammaṃ anāgate ekassa buddhassa santike mahānisabhattherena  pattaṭṭhānantaraṃ pāpuṇanatthāya terasadhutaṅgadharānaṃ aggabhāvassa adhikāro  hotū''ti. satthā ``mahantaṃ ṭhānaṃ iminā patthitaṃ, samijjhissati  nu kho, no''ti olokento samijjhanabhāvaṃ disvā āha --  ``manāpaṃ te ṭhānaṃ patthitaṃ, anāgate satasahassakappāvasāne gotamo  nāma buddho uppajjissati, tassa tvaṃ tatiyasāvako mahākassapatthero  nāma bhavissasī''ti byākāsi. taṃ sutvā upāsako ``buddhānaṃ dve  kathā nāma natthī''ti punadivase pattabbaṃ viya taṃ sampattiṃ amaññittha.  so yāvatāyukaṃ dānaṃ datvā sīlaṃ samādāya rakkhitvā nānappakāraṃ  puññakammaṃ katvā kālaṃkatvā sagge nibbatti.</p>
              <p>[03] tato paṭṭhāya devamanussesu sampattiṃ anubhavanto ito  ekanavutikappe vipassisammāsambuddhe bandhumatīnagaraṃ upanissāya kheme  migadāye viharante devalokā cavitvā aññatarasmiṃ  parijiṇṇabrāhmaṇakule nibbatti. tasmiñca kāle vipassī bhagavā  sattame saṃvacchare dhammaṃ kathesi, mahantaṃ kolāhalaṃ ahosi.  sakalajambudīpe devatā ``satthā dhammaṃ kathessatī''ti ārocesuṃ.  brāhmaṇo taṃ sāsanaṃ assosi. tassa nivāsanasāṭako ekoyeva,  tathā brāhmaṇiyā. pārupanaṃ pana dvinnampi ekameva. so sakalanagare  ``ekasāṭakabrāhmaṇo''ti paññāyi ^a^M1.0284^ea^. so brāhmaṇo kenacideva kiccena  brāhmaṇānaṃ sannipāte sati brāhmaṇiṃ gehe ṭhapetvā sayaṃ taṃ vatthaṃ  pārupitvā gacchati, brāhmaṇīnaṃ sannipāte sati sayaṃ gehe acchati,  brāhmaṇī taṃ vatthaṃ pārupitvā gacchati. tasmiṃ pana divase so  brāhmaṇiṃ āha -- ``bhoti, kiṃ tvaṃ rattiṃ dhammaṃ suṇissasi, udāhu  divā''ti? ``sāmi, ahaṃ mātugāmo bhīrukajātikā rattiṃ sotuṃ na  sakkomi, divā sossāmī''ti taṃ brāhmaṇaṃ gehe ṭhapetvā taṃ vatthaṃ  pārupitvā upāsikāhi saddhiṃ vihāraṃ gantvā satthāraṃ vanditvā  ekamantaṃ nisinnā dhammaṃ sutvā upāsikāhi saddhiṃ agamāsi. atha  brāhmaṇo taṃ gehe ṭhapetvā taṃ vatthaṃ pārupitvā vihāraṃ gato.</p>
              <p>[03] tasmiñca ^a^V1.0262^ea^ samaye satthā parisamajjhe alaṅkatadhammāsane nisinno  cittabījaniṃ gahetvā ākāsagaṅgaṃ otārento viya sineruṃ manthaṃ katvā  sāgaraṃ nimmanthento viya ca dhammakathaṃ kathesi. brāhmaṇassa  parisapariyantena ^a^P0.0254^ea^ nisinnassa dhammaṃ suṇantassa  paṭhamayāmeyeva sakalasarīraṃ pūrayamānā pañcavaṇṇā pīti uppajji. so  pārutavatthaṃ saṅgharitvā ``dasabalassa dassāmī''ti cintesi.  athassa ādīnavasahassaṃ dassayamānaṃ maccheraṃ uppajji. so  ``brāhmaṇiyā tuyhañca ekameva vatthaṃ, aññaṃ kiñci pārupanaṃ nāma  natthi, apārupitvā bahi vicarituṃ na sakkomī''ti sabbathāpi  adātukāmo ahosi. athassa nikkhante paṭhame majjhimayāmeti tatheva  pīti uppajji. so tatheva cintetvā tatheva adātukāmo ahosi.  athassa majjhime yāme nikkhante pacchimayāmepi tatheva pīti uppajji.  tadā so maccheraṃ jinitvā vatthaṃ saṅgharitvā satthu pādamūle ṭhapesi.  tato vāmahatthaṃ ābhujitvā dakkhiṇena hatthena apphoṭetvā ``jitaṃ  me, jitaṃ me''ti tikkhattuṃ nadi.</p>
              <p>[03] tasmiṃ samaye bandhumā rājā dhammāsanassa pacchato  antosāṇiyaṃ nisinno dhammaṃ suṇāti. rañño ca nāma ``jitaṃ  me''ti saddo amanāpo hoti. rājā purisaṃ āṇāpesi ``gaccha,  bhaṇe, etaṃ puccha -- `kiṃ so vadatī'''ti? brāhmaṇo tenāgantvā  pucchito ``avasesā hatthiyānādīni āruyha asicammādīni gahetvā  parasenaṃ ^a^M1.0285^ea^ jinanti, na taṃ acchariyaṃ. ahaṃ pana pacchato āgacchantassa  kūṭagoṇassa muggarena sīsaṃ bhinditvā taṃ palāpento viya maccheracittaṃ  jinitvā pārutavatthaṃ dasabalassa adāsiṃ, taṃ me jitaṃ maccheraṃ  acchariya''nti āha. so āgantvā taṃ pavattiṃ rañño ārocesi.  rājā ``amhe, bhaṇe, dasabalassa anurūpaṃ na jānāma, brāhmaṇo  jānātī''ti tassa pasīditvā vatthayugaṃ pesesi. taṃ disvā brāhmaṇo  cintesi -- ``rājā mayhaṃ tuṇhī nisinnassa paṭhamaṃ kiñci adatvā  satthu guṇe kathentassa adāsi, satthu guṇe paṭicca idaṃ uppannaṃ,  satthuyeva anucchavika''nti tampi vatthayugaṃ dasabalassa adāsi.  rājā ``kiṃ brāhmaṇena kata''nti pucchitvā ``tampi tena vatthayugaṃ  tathāgatasseva dinna''nti sutvā aññānipi dve vatthayugāni pesesi,  so tānipi satthu adāsi. puna rājā `aññānipi cattārī'ti evaṃ  vatvā yāva evaṃ dvattiṃsa vatthayugāni pesesi. atha brāhmaṇo ``idaṃ  vaḍḍhetvā vaḍḍhetvā gahaṇaṃ viya hotī''ti attano atthāya ekaṃ,  brāhmaṇiyā ekanti dve vatthayugāni gahetvā, tiṃsa yugāni tathāgatasseva  adāsi. tato paṭṭhāya ca so satthu vissāsiko jāto.</p>
              <p>[03] atha taṃ rājā ekadivasaṃ sītasamaye satthu santike dhammaṃ  suṇantaṃ disvā satasahassagghanakaṃ ^a^P0.0255^ea^ ^a^V1.0263^ea^ attano pārutaṃ  rattakambalaṃ datvā āha -- ``ito paṭṭhāya imaṃ pārupitvā dhammaṃ  suṇāhī''ti. so ``kiṃ me iminā kambalena imasmiṃ pūtikāye  upanītenā''ti cintetvā antogandhakuṭiyaṃ tathāgatassa mañcassa upari  vitānaṃ katvā agamāsi. athekadivasaṃ rājā pātova vihāraṃ gantvā  antogandhakuṭiyaṃ satthu santike nisīdi. tasmiṃ khaṇe chabbaṇṇā  buddharasmiyo kambale paṭihaññanti, kambalo ativiya virocittha.  rājā ullokento sañjānitvā āha -- ``amhākaṃ, bhante, esa  kambalo, amhehi ekasāṭakabrāhmaṇassa dinno''ti. ``tumhehi,  mahārāja, brāhmaṇo pūjito, brāhmaṇena mayaṃ pūjitā''ti. rājā  ``brāhmaṇo yuttaṃ aññāsi, na maya''nti pasīditvā yaṃ manussānaṃ  upakārabhūtaṃ, taṃ sabbaṃ aṭṭhaṭṭhakaṃ katvā sabbaṭṭhakaṃ nāma dānaṃ datvā  purohitaṭṭhāne ṭhapesi. sopi ``aṭṭhaṭṭhakaṃ nāma catusaṭṭhi hotī''ti  catusaṭṭhisalākabhattāni upaṭṭhapetvā yāvajīvaṃ dānaṃ datvā sīlaṃ  rakkhitvā tato cuto sagge nibbatti.</p>
              <p>[03] puna ^a^M1.0286^ea^ tato cuto imasmiṃ kappe bhagavato koṇāgamanassa bhagavato  kassapassa cāti dvinnaṃ antare bārāṇasiyaṃ kuṭumbiyakule nibbatto.  so vaḍḍhimanvāya gharāvāsaṃ vasanto ekadivasaṃ araññe jaṅghavihāraṃ  vicarati. tasmiñca samaye paccekabuddho nadītīre cīvarakammaṃ  karonto anuvāte appahonte saṅgharitvā ṭhapetumāraddho. so taṃ  disvā ``kasmā, bhante, saṅgharitvā ṭhapethā''ti āha. ``anuvāto  nappahotī''ti. ``iminā, bhante, karothā''ti uttarisāṭakaṃ datvā  ``nibbattanibbattaṭṭhāne me kāci hāni mā hotū''ti patthanaṃ akāsi.</p>
              <p>[03] gharepissa bhaginiyā saddhiṃ bhariyāya kalahaṃ karontiyā  paccekabuddho piṇḍāya pāvisi. athassa bhaginī paccekabuddhassa  piṇḍapātaṃ datvā tassa bhariyaṃ sandhāya -- ``evarūpaṃ bālaṃ yojanasate  parivajjeyya''nti patthanaṃ ṭhapesi. sā gehaṅgaṇe ṭhitā sutvā ``imāya  dinnabhattaṃ esa mā bhuñjatū''ti pattaṃ gahetvā bhattaṃ chaḍḍetvā kalalassa  pūretvā adāsi. itarā disvā ``bāle, maṃ tāva akkosa vā pahara  vā, evarūpassa pana dve asaṅkhyeyyāni pūritapāramissa paccekabuddhassa  pattato bhattaṃ chaḍḍetvā kalalaṃ dātuṃ na yutta''nti āha. athassa  bhariyāya paṭisaṅkhānaṃ uppajji. sā ``tiṭṭhatha, bhante''ti kalalaṃ  chaḍḍetvā pattaṃ dhovitvā gandhacuṇṇena ubbaṭṭetvā paṇītabhattassa  catumadhurassa ca pūretvā upari āsittena padumagabbhavaṇṇena sappinā  vijjotamānaṃ ^a^P0.0256^ea^ pattaṃ paccekabuddhassa hatthe ṭhapetvā  ``yathā ayaṃ piṇḍapāto obhāsajāto, evaṃ obhāsajātaṃ me sarīraṃ  hotū''ti patthanaṃ akāsi. paccekabuddho anumoditvā ākāsaṃ  pakkhandi. tepi dve jāyampatikā yāvatāyukaṃ ṭhatvā tato cutā  ^a^V1.0264^ea^ sagge  nibbattiṃsu. puna tato cavitvā upāsako kassapasammāsambuddhakāle  bārāṇasiyaṃ asītikoṭivibhavasampanne kule nibbatti, itarāpi  tādisasseva seṭṭhino dhītā hutvā nibbatti, tassa vayappattassa tameva  seṭṭhidhītaraṃ ānayiṃsu. tassā pubbe aniṭṭhavipākassa pāpakammassa  ānubhāvena patikulaṃ paviṭṭhamattāya ummārantarato paṭṭhāya sakalaṃ gehaṃ  ugghāṭitavaccakūpo viya duggandhaṃ jātaṃ. kumāro ``kassāyaṃ  gandho''ti pucchitvā ``seṭṭhikaññāyā''ti sutvā ``nīharatha na''nti  tassāyeva kulagharaṃ pesesi. sā teneva nīhārena sattasu ṭhānesu  paṭinivatti.</p>
              <p>[03] tena ^a^M1.0287^ea^ samayena kassapadasabalo parinibbāyi. tassa  satasahasagghanikāhi suvaṇṇiṭṭhakāhi yojanubbedhaṃ cetiyaṃ ārabhiṃsu.  tasmiṃ cetiye kariyamāne sā seṭṭhidhītā cintesi -- ``ahaṃ sattasu  ṭhānesu paṭinivattā, kiṃ me jīvitenā''ti attano ābharaṇabhaṇḍaṃ  bhañjāpetvā suvaṇṇiṭṭhakaṃ kāresi ratanāyataṃ vidatthivitthiṇṇaṃ  caturaṅgulubbedhaṃ. tato haritālamanosilāpiṇḍaṃ gahetvā aṭṭha  uppalapupphahatthake ādāya cetiyakaraṇaṭṭhānaṃ gatā. tasmiñca khaṇe  ekā iṭṭhakāpanti parikkhipitvā āgacchamānā ghaṭaniṭṭhakāya ūnā  hoti. seṭṭhidhītā vaḍḍhakiṃ āha ``imaṃ me iṭṭhakaṃ ettha ṭhapethā''ti.  ``amma bhaddake, kāle āgatāsi, sayameva ṭhapehī''ti. sā  āruyha telena haritālamanosilāpiṇḍaṃ yojetvā tena bandhanena iṭṭhakaṃ  patiṭṭhapetvā upari aṭṭhahi uppalapupphahatthakehi pūjaṃ katvā vanditvā  ``nibbattanibbattaṭṭhāne me kāyato candanagandho vāyatu, mukhato  uppalagandho''ti patthanaṃ katvā cetiyaṃ vanditvā padakkhiṇaṃ katvā gehaṃ  agamāsi.</p>
              <p>[03] tasmiṃyeva khaṇe sā yassa seṭṭhiputtassa paṭhamaṃ gehaṃ nītā, tassa  taṃ ārabbha sati udapādi. nagarepi nakkhattaṃ saṅghuṭṭhaṃ hoti. so  upaṭṭhāke āha ``idha ānītā seṭṭhidhītā kuhi''nti? ``kulagehe,  sāmī''ti. ``ānetha naṃ, nakkhattaṃ kīḷissāmī''ti. te gantvā  taṃ vanditvā ṭhitā. ``kiṃ, tātā, āgatatthā''ti tāya puṭṭhā tassā  taṃ pavattiṃ ācikkhiṃsu. ``tātā, mayā ābharaṇabhaṇḍehi cetiyaṃ  pūjitaṃ, ābharaṇaṃ me natthī''ti. te gantvā seṭṭhiputtassa ārocesuṃ.  ``ānetha naṃ, piḷandhanaṃ labhissatī''ti. te taṃ ānayiṃsu. tassā  saha gehapavesanena sakalagehaṃ candanagandho ceva uppalagandho ^a^P0.0257^ea^  ca vāyi. seṭṭhiputto taṃ pucchi -- ``bhadde, tava sarīrato  paṭhamaṃ duggandho vāyi, idāni pana te sarīrato candanagandho, mukhato  uppalagandho vāyati, kimeta''nti? sā ādito paṭṭhāya attanā  katakammaṃ ārocesi. seṭṭhiputto ``niyyānikaṃ vata buddhasāsana''nti  pasīditvā yojanikaṃ suvaṇṇacetiyaṃ kambalakañcukena ^a^V1.0265^ea^ paṭicchādetvā  tattha tattha rathacakkapamāṇehi suvaṇṇapadumehi alaṅkari. tesaṃ  dvādasahatthā olambakā honti.</p>
              <p>[03] so tattha yāvatāyukaṃ ṭhatvā tato cuto sagge nibbattitvā, puna  tato cavitvā bārāṇasito yojanamatte ṭhāne aññatarasmiṃ amaccakule  ^a^M1.0288^ea^ nibbatti. bhariyā panassa devalokato cavitvā rājakule  jeṭṭharājadhītā hutvā nibbatti. tesu vayappattesu kumārassa vasanagāme  nakkhattaṃ saṅghuṭṭhaṃ. so mātaraṃ āha -- ``amma, sāṭakaṃ me dehi,  nakkhattaṃ kīḷissāmī''ti. sā dhotavatthaṃ nīharitvā adāsi.  ``amma, thūlamida''nti āha. sā aññaṃ nīharitvā adāsi. so  tampi paṭikkhipi. atha naṃ mātā āha -- ``tāta, yādise gehe  mayaṃ jātā, natthi no ito sukhumatarassa paṭilābhāya puñña''nti.  ``tena hi labhanaṭṭhānaṃ gacchāmi, ammā''ti. ``putta, ahaṃ ajjeva  tuyhaṃ bārāṇasinagararajjapaṭilābhaṃ icchāmī''ti. so mātaraṃ vanditvā  ``gacchāmi, ammā''ti. ``gaccha, tātā''ti. so pana  puññaniyāmena nikkhamitvā bārāṇasiṃ gantvā uyyāne maṅgalasilāpaṭṭe  sasīsaṃ pārupitvā nipajji. so ca bārāṇasirañño kālaṅkatassa  sattamo divaso hoti.</p>
              <p>[03] amaccā rañño sarīrakiccaṃ katvā rājaṅgaṇe nisīditvā  mantayiṃsu -- ``rañño ekā dhītāva atthi, putto natthi, arājakaṃ  rajjaṃ nassissati, ko rājā bhavituṃ arahatī''ti? ``tvaṃ hohi, tvaṃ  hohī''ti. purohito āha -- ``bahuṃ oloketuṃ na vaṭṭati, phussarathaṃ  vissajjessāmā''ti. te kumudavaṇṇe cattāro sindhave yojetvā  pañcavidharājakakudhabhaṇḍaṃ setacchattañca tasmiṃ ṭhapetvā rathaṃ vissajjetvā  pacchato tūriyāni paggaṇhāpesuṃ. ratho pācīnadvārena nikkhamitvā  uyyānābhimukho agamāsi. ``paricayena uyyānābhimukho gacchati,  nivattemā''ti keci āhaṃsu. purohito ``mā nivattayitthā''ti āha.  ratho gantvā kumāraṃ padakkhiṇaṃ katvā āruhanasajjo hutvā aṭṭhāsi.  purohito pārupanakaṇṇaṃ apanetvā pādatalāni olokento ``tiṭṭhatu  ayaṃ dīpo, dvisahassaparittadīpavāresu catūsu mahādīpesu esa rajjaṃ  kāretuṃ yutto''ti vatvā ``tūriyāni paggaṇhathā''ti tikkhattuṃ  tūriyāni paggaṇhāpeti.</p>
              <p>[03] atha kumāro mukhaṃ vivaritvā olokento ``kena kammena  āgatatthā''ti āha. ``deva, tumhākaṃ rajjaṃ pāpuṇātī''ti.  ``rājā vo kaha''nti? ``devattaṃ gato, sāmī''ti. ``kati  divasā atikkantā''ti ^a^P0.0258^ea^? ``ajja sattamo  divaso''ti. ``putto vā dhītā vā natthī''ti ^a^V1.0266^ea^? ``dhītā atthi,  deva, putto natthī''ti. ``tena hi karissāmi rajja''nti. te  tāvadeva abhisekamaṇḍapaṃ ^a^M1.0289^ea^ kāretvā rājadhītaraṃ sabbālaṅkārehi  alaṅkaritvā uyyānaṃ ānetvā kumārassa abhisekaṃ akaṃsu. athassa  katābhisekassa satasahassagghanakaṃ vatthaṃ upanayiṃsu. so ``kimidaṃ,  tātā''ti āha. ``nivāsanavatthaṃ, devā''ti. ``nanu, tātā,  thūla''nti? ``manussaparibhogavatthesu ito mudutaraṃ natthi, devā''ti.  ``tumhākaṃ rājā evarūpaṃ nivāsesī''ti? ``āma, devā''ti.  ``na maññe puññavā tumhākaṃ rājā''ti ``suvaṇṇabhiṅgāraṃ āharatha,  labhissāmi vattha''nti suvaṇṇabhiṅgāraṃ āharāpetvā uṭṭhāya hatthe  dhovitvā mukhaṃ vikkhāletvā hatthena udakaṃ gahetvā puratthimadisāyaṃ  abbhukkiri. ghanapathaviṃ bhinditvā aṭṭha kapparukkhā uṭṭhahiṃsu. puna  udakaṃ gahetvā dakkhiṇapacchimauttaradisāyanti evaṃ catūsu disāsu  abbhukkiri. sabbadisāsu aṭṭhāṭṭhakaṃ katvā dvattiṃsa kapparukkhā  uṭṭhahiṃsu. so ekaṃ dibbadussaṃ nivāsetvā ekaṃ pārupitvā  ``nandarañño vijite suttakantikā itthiyo `mā suttaṃ kantiṃsū'ti  evaṃ bheriṃ carāpethā''ti vatvā chattaṃ ussāpetvā alaṅkatapaṭiyatto  hatthikkhandhavaragato nagaraṃ pavisitvā pāsādaṃ abhiruyha mahāsampattiṃ  anubhavi.</p>
              <p>[03] evaṃ gacchante kāle devī rañño sampattiṃ disvā ``aho vata  tapassī''ti kāruññākāraṃ dassesi. ``kimidaṃ, devī''ti puṭṭhā  ``atimahatī, deva, te sampatti, atīte buddhānaṃ saddahitvā  katakalyāṇassa phalaṃ, idāni anāgatassa paccayaṃ puññaṃ na karothā''ti  āha. kassa dassāma, sīlavanto natthīti. ``asuñño, deva,  jambudīpo arahantehi; tumhe, deva, dānaṃ sajjetha, ahaṃ arahante  lacchāmī''ti āha. punadivase rājā pācīnadvāre dānaṃ sajjāpesi.  devī pātova uposathaṅgāni adhiṭṭhāya uparipāsāde puratthābhimukhā  urena nipajjitvā ``sace etissāya disāya arahanto atthi, sve  āgantvā amhākaṃ bhikkhaṃ gaṇhantū''ti āha. tassaṃ disāyaṃ arahanto  nāhesuṃ, taṃ sakkāraṃ kapaṇayācakānaṃ adaṃsu.</p>
              <p>[03] punadivase dakkhiṇadvāre sajjetvā tatheva dakkhiṇeyyaṃ nālattha,  punadivasepi pacchimadvāre tatheva. uttaradvāre sajjitadivasena pana  deviyā tatheva nimantentiyā ^a^M1.0290^ea^ himavante vasantānaṃ padumavatiyā puttānaṃ  pañcasatānaṃ paccekabuddhānaṃ jeṭṭhako mahāpadumapaccekabuddho bhātike  āmantesi -- ``mārisā, nandarājā tumhe nimanteti, adhivāsetha  tassā''ti. te adhivāsetvā punadivase anotattadahe mukhaṃ dhovitvā  ākāsenāgantvā uttaradvāre otariṃsu. manussā disvā ^a^P0.0259^ea^  gantvā ``pañcasatā, deva, paccekabuddhā āgatā''ti rañño  ārocesuṃ. rājā saddhiṃ deviyā gantvā vanditvā paccekabuddhe pāsādaṃ  āropetvā tatra nesaṃ dānaṃ datvā bhattakiccāvasāne ^a^V1.0267^ea^ rājā saṅghattherassa,  devī saṅghanavakassa pādamūle nipatitvā ``ayyā, bhante, paccayehi na  kilamissanti, mayañca puññena na parihāyissāmī, amhākaṃ yāvajīvaṃ  idha nivāsāya paṭiññaṃ dethā''ti paṭiññaṃ kāretvā uyyāne pañca  paṇṇasālāsatāni, pañca caṅkamanasatānīti sabbākārena  nivāsanaṭṭhānāni sampādetvā tattha vasāpesuṃ.</p>
              <p>[03] evaṃ kāle gacchante rañño paccante kupite rājā ``ahaṃ paccantaṃ  vūpasametuṃ gacchāmi, tvaṃ paccekabuddhesu mā pamajjā''ti deviṃ ovaditvā  gato. tasmiṃ anāgateyeva paccekabuddhānaṃ āyusaṅkhārā khīṇā.  mahāpadumapaccekabuddho tiyāmarattiṃ jhānakīḷaṃ kīḷitvā  aruṇuggamanasamaye ālambanaphalakaṃ ālambitvā ṭhitakova  anupādisesāya nibbānadhātuyā parinibbāyi. etenupāyena sesāpīti  sabbeva parinibbutā. punadivase devī paccekabuddhānaṃ nisīdanaṭṭhānāni  sajjetvā pupphāni vikiritvā dhūpaṃ vāsetvā tesaṃ āgamanaṃ olokentī  nisinnā āgamanaṃ adisvā purise pesesi -- ``gacchatha, tātā,  jānātha kiṃ ayyānaṃ aphāsuka''nti? te gantvā mahāpadumassa  paṇṇasālāya dvāraṃ vivaritvā tattha taṃ apassantā caṅkamanaṃ gantvā  ālambanaphalakaṃ nissāya ṭhitaṃ disvā vanditvā ``kālo, bhante''ti  āhaṃsu. parinibbutasarīraṃ kiṃ kathessati, te ``niddāyati maññe''ti  vatvā piṭṭhipāde hatthena parāmasitvā pādānaṃ sītalatāya ceva thaddhatāya  ca parinibbutabhāvaṃ ñatvā dutiyassa santikaṃ gantvā tatheva ñatvā puna  tatiyassāti evaṃ sabbepi parinibbutabhāvaṃ ñatvā rājakulaṃ āgamiṃsu.  ``kahaṃ, tātā, paccekabuddhā''ti puṭṭhā ``parinibbutā, devī''ti  āhaṃsu. devī kandantī rodantī nikkhamitvā nāgarehi saddhiṃ  ^a^M1.0291^ea^ tattha gantvā sādhukīḷitaṃ kāretvā paccekabuddhānaṃ sarīrakiccaṃ  kāretvā dhātuyo gāhāpetvā cetiyaṃ patiṭṭhāpesi.</p>
              <p>[03] rājā paccantaṃ vūpasametvā āgato paccuggamanaṃ āgataṃ deviṃ  pucchi -- ``kiṃ, bhadde, tvaṃ paccekabuddhesu na pamajjasi, nirogā ca  ayyā''ti? ``parinibbutā, devā''ti. taṃ sutvā rājā cintesi  -- ``evarūpānampi paṇḍitānaṃ maraṇaṃ uppajjati, amhākaṃ kuto  mokkhā''ti? so nagaraṃ apavisitvā uyyānameva gantvā jeṭṭhaputtaṃ  pakkosāpetvā tassa rajjaṃ niyyātetvā sayaṃ samaṇapabbajjaṃ pabbaji.  devīpi ``raññe pabbajite ahaṃ kiṃ karissāmī''ti tatheva uyyāne  pabbaji. dvepi jhānaṃ bhāvetvā tato cutā brahmaloke nibbattiṃsu.</p>
              <p>[03] tesu ^a^P0.0260^ea^ tattheva vasantesu amhākaṃ satthā loke  uppajjitvā pavattitavaradhammacakko anupubbena ^a^V1.0268^ea^ rājagahaṃ pāpuṇi. satthari  tattha paṭivasante ayaṃ pippalimāṇavo magadharaṭṭhe mahātitthabrāhmaṇagāme  kapilabrāhmaṇassa bhariyāya kucchimhi nibbatto. ayaṃ bhaddakāpilānī  maddaraṭṭhe sāgalanagare kosiyagottabrāhmaṇassa bhariyāya kucchimhi  nibbattā. tesaṃ anukkamena vaḍḍhamānānaṃ pippalimāṇavassa vīsatime,  bhaddāya soḷasame vaye sampatte mātāpitaro puttaṃ oloketvā ``tāta,  tvaṃ vayappatto, kulavaṃsaṃ patiṭṭhapetuṃ yutto''ti ativiya nippīḷiyiṃsu.  māṇavo āha -- ``mayhaṃ sotapathe evarūpaṃ kathaṃ mā kathayittha, ahaṃ  yāva tumhe dharatha, tāva paṭijaggissāmi, tumhākaṃ accayena  nikkhamitvā pabbajissāmī''ti. te katipāhaṃ atikkamitvā puna  kathayiṃsu. sopi puna paṭikkhipi. tato paṭṭhāya mātā nirantaraṃ  kathetiyeva.</p>
              <p>[03] māṇavo ``mātaraṃ saññāpessāmī''ti rattasuvaṇṇassa  nikkhasahassaṃ datvā suvaṇṇakārehi itthirūpakaṃ kāretvā tassa  majjanaghaṭṭanādikammapariyosāne taṃ rattavatthaṃ nivāsetvā suvaṇṇasampannehi  pupphehi ceva nānālaṅkārehi ca alaṅkārāpetvā ``amma, evarūpaṃ  ārammaṇaṃ labhanto gehe vasissāmi, alabhanto na vasissāmī''ti.  paṇḍitā brāhmaṇī cintesi -- ``mayhaṃ putto puññavā dinnadāno  katābhinīhāro pubbe puññāni karonto na ekakova akāsi, addhā  etena saha katapuññā suvaṇṇarūpakapaṭibhāgā bhavissatī''ti. aṭṭha  brāhmaṇe pakkosāpetvā sabbabhogehi ^a^M1.0292^ea^ santappetvā suvaṇṇarūpakaṃ rathe  āropetvā ``gacchatha, tātā, yattha amhehi  jātigottabhogādisamānakule evarūpaṃ dārikaṃ passatha, tattha idameva  suvaṇṇarūpakaṃ saccākāraṃ katvā dethā''ti uyyojesi.</p>
              <p>[03] te ``amhākaṃ nāma etaṃ kamma''nti nikkhamitvā ``kattha  labhissāma, maddaraṭṭhaṃ nāma itthāgāraṃ, maddaraṭṭhaṃ gamissāmā''ti maddaraṭṭhe  sāgalanagaraṃ agamaṃsu. attha taṃ suvaṇṇarūpakaṃ nhānatitthe ṭhapetvā  ekamantaṃ nisīdiṃsu. atha bhaddāya dhātī bhaddaṃ nhāpetvā alaṅkaritvā  sayaṃ nhāyituṃ udakatitthaṃ gantvā suvaṇṇarūpakaṃ disvā ``kissāyaṃ  ^a^P0.0261^ea^ avinītā idhāgantvā ṭhitā''ti piṭṭhipasse paharitvā  suvaṇṇarūpakaṃ ñatvā ``ayyadhītā meti saññaṃ uppādesi, ayaṃ pana  ayyadhītāya nivāsanapaṭiggahitāyapi asadisā''ti āha. atha naṃ  te brāhmaṇā ``evarūpā kira te sāmidhītā''ti pucchiṃsu. sā  ``imāya suvaṇṇapaṭimāya sataguṇena sahassaguṇena mayhaṃ ayyadhītā  abhirūpatarā'', tathā hi ``appadīpepi dvādasahatthe gabbhe nisinnā  sarīrobhāsena tamaṃ vidhamatī''ti āha. ``tena hi tassā  mātāpitūnaṃ santikaṃ gacchāmā''ti suvaṇṇarūpakaṃ rathe āropetvā taṃ  dhātiṃ anugantvā kosiyagottassa gharadvāre ṭhatvā āgamanaṃ ārocayiṃsu.</p>
              <p>[03] brāhmaṇo ^a^V1.0269^ea^ paṭisanthāraṃ katvā ``kuto āgatatthā''ti pucchi. te  ``magadharaṭṭhe mahātitthagāme kapilabrāhmaṇassa gharato iminā nāma  kāraṇena āgatamhā''ti āhaṃsu. ``sādhu, tātā, amhehi  samajātigottavibhavo so brāhmaṇo, dassāma dārika''nti paṇṇākāraṃ  gaṇhi. te kapilabrāhmaṇassa sāsanaṃ pahiṇiṃsu -- ``laddhā no bhaddā  nāma dārikā, kattabbaṃ jānāthā''ti. taṃ sāsanaṃ sutvā  pippalimāṇavassa ārocayiṃsu ``laddhā dārikā''ti.  pippalimāṇavo ``ahaṃ `na labhissantī'ti cintesiṃ, ime `laddhā'ti  pesenti, anatthiko hutvā paṇṇaṃ pesessāmī''ti rahogato paṇṇaṃ likhi  ``bhaddā attano jātigottabhogānurūpaṃ patiṃ labhatu, ahaṃ nikkhamitvā  pabbajissāmi, mā pacchā vippaṭisārinī ahosī''ti. bhaddāpi  ``asukassa kira maṃ dātukāmā''ti sutvā rahogatā paṇṇaṃ likhi --  ``ayyaputto attano jātigottabhogānurūpaṃ ^a^M1.0293^ea^ dārikaṃ labhatu, ahaṃ  pabbajissāmi, mā pacchā vippaṭisārī bhavāhī''ti. dvepi paṇṇāni  antarāmagge samāgacchiṃsu. ``idaṃ kassa paṇṇa''nti?  ``pippalimāṇavena bhaddāya pahita''nti. ``idaṃ kassā''ti?  ``bhaddāya pippalimāṇavassa pahita''nti ca vutte te dvepi vācetvā  ``passatha dārakānaṃ kamma''nti phāletvā araññe chaḍḍetvā aññaṃ  taṃsamānaṃ paṇṇaṃ likhitvā ito etto ca pesesuṃ. iti kumārassa  kumārikāya ca sadisaṃ paṇṇaṃ lokassādarahitamevāti  anicchamānānampi tesaṃ dvinnaṃ samāgamo ahosi.</p>
              <p>[03] taṃdivasameva pippalimāṇavopi bhaddaṃ ekaṃ pupphadāmaṃ gaṇhāpesi.  bhaddāpi tāni sayanamajjhe ṭhapesi. ubhopi bhuttasāyamāsā sayanaṃ  āruhituṃ ārabhiṃsu. tesu māṇavo dakkhiṇapassena sayanaṃ āruhi,  bhaddā vāmapassena abhiruhitvā āha -- ``yassa passe pupphāni  milāyanti, tassa rāgacittaṃ uppannanti vijānissāma, imaṃ pupphadāmaṃ  na allīyitabba''nti. te pana aññamaññaṃ sarīrasamphassabhayena  sakalarattiṃ niddaṃ anokkamantāva vītināmesuṃ. divā pana  hasitamattampi nākaṃsu. te lokāmisena asaṃsaṭṭhā yāva mātāpitaro  dharanti, tāva kuṭumbaṃ avicāretvā tesu kālaṅkatesu vicārayiṃsu.  mahatī māṇavassa sampatti. ekadivasaṃ sarīraṃ ubbaṭṭetvā chaḍḍetabbaṃ  suvaṇṇacuṇṇaṃ eva magadhanāḷiyā ^a^P0.0262^ea^ dvādasanāḷimattaṃ laddhuṃ  vaṭṭati. yantabaddhāni saṭṭhi mahātaḷākāni, kammanto  dvādasayojaniko, anurādhapurappamāṇā cuddasagāmā, cuddasa hatthānīkāni,  cuddasa assānīkāni, cuddasa rathānīkāni.</p>
              <p>[03] so ekadivasaṃ alaṅkatāssaṃ āruyha mahājanaparivuto  kammantaṭṭhānaṃ gantvā khettakoṭiyaṃ ṭhito naṅgalehi chinnaṭṭhānato  kākādayo sakuṇe gaṇḍuppādādike pāṇake uddharitvā khādante disvā  ``tātā, ime kiṃ khādantī''ti pucchi. ``gaṇḍuppāde, ayyā''ti.  ``etehi katapāpaṃ ^a^V1.0270^ea^ kassa hotī''ti? ``tumhākaṃ, ayyā''ti. so  cintesi -- ``sace etehi katapāpaṃ mayhaṃ hoti, kiṃ me karissati  sattāsītikoṭidhanaṃ, dvādasayojanakammanto kiṃ karissati, kiṃ  yantabaddhāni taḷākāni, kiṃ cuddasa gāmāni, sabbametaṃ bhaddāya  kāpilāniyā niyyātetvā nikkhamma pabbajissāmī''ti.</p>
              <p>[03] bhaddā ^a^M1.0294^ea^ kāpilānī tasmiṃ khaṇe antaravatthusmiṃ tayo tilakumbhe  pattharitvā dhātīhi parivutā nisinnā kāke tilapāṇake khādamāne  disvā ``ammā, kiṃ ime khādantī''ti pucchi. ``pāṇake,  ayye''ti. ``akusalaṃ kassa hotī''ti? ``tumhākaṃ, ayye''ti.  sā cintesi -- ``mayhaṃ catuhatthaṃ vatthaṃ nāḷikodanamattañca laddhuṃ  vaṭṭati, yadi panetaṃ etehi kataṃ akusalaṃ mayhaṃ hoti, bhavasahassenapi  vaṭṭato sīsaṃ ukkhipituṃ na sakkā, ayyaputte āgatamatteyeva sabbaṃ tassa  niyyātetvā nikkhamma pabbajissāmī''ti.</p>
              <p>[03] māṇavo āgantvā nhatvā pāsādaṃ āruyha mahārahe pallaṅke  nisīdi, athassa cakkavattino anucchavikabhojanaṃ upanayiṃsu. dvepi  bhuñjitvā parijane nikkhante rahogatā phāsukaṭṭhāne nisīdiṃsu. tato  māṇavo bhaddaṃ āha -- ``bhadde, imaṃ gharaṃ āgacchantī kittakaṃ  dhanamāharasī''ti? ``pañcapaṇṇāsa sakaṭasahassāni, ayyā''ti.  ``sabbaṃ taṃ, yā ca imasmiṃ ghare sattāsīti koṭiyo yantabaddhāni  saṭṭhi taḷākānīti evamādibhedā sampatti atthi, taṃ sabbaṃ tuyheva  niyyātemī''ti. ``tumhe pana kuhiṃ gacchatha, ayyā''ti? ``ahaṃ  pabbajissāmī''ti. ``ayya, ahampi tumhākaṃ āgamanaṃ  olokayamānā nisinnā, ahampi pabbajissāmī''ti. tesaṃ  ādittapaṇṇakuṭi viya tayo bhavā upaṭṭhahanti. te  ``pabbajissāmā''ti vatvā antarāpaṇato kāsāyarasapītāni  cīvarāni mattikāpatte ca āharāpetvā aññamaññaṃ kese ohāretvā  ``ye loke arahanto atthi, te uddissa amhākaṃ pabbajjā''ti  pabbajitvā thavikāsu patte pakkhipitvā aṃse laggetvā pāsādato  otariṃsu. gehe dāsesu ca kammakāresu ca na koci sañjāni.</p>
              <p>[03] atha ^a^P0.0263^ea^ ne brāhmaṇagāmato nikkhamitvā  dāsagāmadvārena gacchante ākappakutavasena dāsagāmavāsino sañjāniṃsu.  te rodantā pādesu patitvā ``kiṃ amhe anāthe karotha, ayyā''ti  āhaṃsu. ``mayaṃ, bhaṇe, `tayo bhavā ādittapaṇṇasālā viyā'ti  pabbajimha, sace tumhesu ekekaṃ bhujissaṃ karoma, vassasatampi  nappahoti. tumheva tumhākaṃ sīsaṃ dhovitvā bhujissā hutvā  jīvathā''ti vatvā tesaṃ rodantānaṃyeva pakkamiṃsu.</p>
              <p>[03] thero ^a^M1.0295^ea^ ^a^V1.0271^ea^ purato gacchanto nivattitvā olokento cintesi --  ``ayaṃ bhaddā kāpilānī sakalajambudīpagghanikā itthī mayhaṃ pacchato  āgacchati, ṭhānaṃ kho panetaṃ vijjati, yaṃ kocideva evaṃ cinteyya  `ime pabbajitāpi vinā bhavituṃ na sakkonti, ananucchavikaṃ  karontī'ti. evaṃ koci pāpakena manasā padūsetvā apāyapūrako  bhaveyya, imaṃ pahāya mayā gantuṃ vaṭṭatī''ti cittaṃ uppādetvā purato  gacchanto dvedhāpathaṃ disvā tassa matthake aṭṭhāsi. bhaddāpi āgantvā  vanditvā aṭṭhāsi. atha naṃ āha -- ``bhadde, tādisiṃ itthiṃ mama  pacchato āgacchantiṃ disvā `ime pabbajitāpi vinā bhavituṃ na  sakkontī'ti amhesu paduṭṭhacitto mahājano apāyapūrako bhaveyya.  imasmiṃ dvedhāpathe tvaṃ etaṃ gaṇha, ahaṃ ekena gamissāmī''ti.  ``āma, ayya, mātugāmo `pabbajitānaṃ palibodho, pabbajitāpi  vinā na bhavantī'ti amhākaṃ dosaṃ dasseyyu''nti tikkhattuṃ padakkhiṇaṃ  katvā catūsu ṭhānesu pañcapatiṭṭhitena vanditvā  dasanakhasamodhānasamujjalaṃ añjaliṃ paggayha ``satasahassakappapamāṇe  addhāne kato mittasanthavo ajja bhijjati, tumheva dakkhiṇā nāma,  tumhākaṃ dakkhiṇamaggo vaṭṭati, mayaṃ mātugāmā nāma vāmajātikā,  amhākaṃ vāmamaggo vaṭṭatī''ti vanditvā maggaṃ paṭipajji. tesaṃ  dvedhābhūtakāle ayaṃ mahāpathavī ``ahaṃ cakkavāḷasinerupabbatādayo dhāretuṃ  sakkontīpi tumhākaṃ guṇe dhāretuṃ na sakkomī''ti vadantī viya  viravamānā akampittha. ākāse asanisaddo viya pavatti,  cakkavāḷapabbato unnādi.</p>
              <p>[03] sammāsambuddhopi veḷuvanamahāvihāre kuṭiyaṃ nisinno  pathavīkampanasaddaṃ sutvā ``kissa nu kho pathavī kampatī''ti  āvajjento ``pippalimāṇavo ca bhaddā ca kāpilānī maṃ uddissa  appameyyaṃ sampattiṃ pahāya pabbajitā, tesaṃ viyogaṭṭhāne ubhinnaṃ  guṇabalena ayaṃ pathavīkampo jāto, mayāpi etesaṃ saṅgahaṃ kātuṃ  vaṭṭatī''ti gandhakuṭito nikkhamma sayameva pattacīvaramādāya  asītimahātheresu kañci anāpucchā tigāvutamaggaṃ paccuggamanaṃ katvā  rājagahassa ca nālandāya ca antare ^a^P0.0264^ea^  bahuputtanigrodhamūle pallaṅkaṃ ābhujitvā nisīdi. nisinno pana  aññatarapaṃsukūliko viya anisīditvā buddhavesaṃ gahetvā asītihatthā  buddharaṃsiyo vissajjento nisīdi. iti tasmiṃ khaṇe  paṇṇacchattasakaṭacakkakūṭāgārādippamāṇā buddharaṃsiyo ito ^a^M1.0296^ea^ cito ca  vippharantiyo vidhāvantiyo candasahassasūriyasahassauggamanakālaṃ viya  kurumānā taṃ vanantaraṃ ekobhāsaṃ akaṃsu.  dvattiṃsamahāpurisalakkhaṇasiriyā samujjalatārāgaṇena viya gaganaṃ,  supupphitakamalakuvalayena viya salilaṃ vanantaraṃ virocittha.  nigrodharukkhassa khandho pakatiyā seto hoti, pattāni nīlāni  pakkāni rattāni. tasmiṃ pana divase sabbo nigrodho suvaṇṇavaṇṇova  ahosi.</p>
              <p>[03] mahākassapatthero ^a^V1.0272^ea^ taṃ disvā ``ayaṃ amhākaṃ satthā bhavissati,  imaṃ ahaṃ uddissa pabbajito''ti diṭṭhaṭṭhānato paṭṭhāya onato gantvā  tīsu ṭhānesu vanditvā ``satthā me, bhante, bhagavā, sāvakohamasmi,  satthā me, bhante, bhagavā, sāvakohamasmī''ti (saṃ0 ni0  2.154)  āha. atha naṃ bhagavā āha -- ``kassapa, sace tvaṃ imaṃ nipaccakāraṃ  mahāpathaviyā kareyyāsi, sāpi dhāretuṃ na sakkuṇeyya. tathāgatassa  pana evaṃ guṇamahantataṃ jānatā tayā kato nipaccakāro mayhaṃ lomampi  cāletuṃ na sakkoti. nisīda, kassapa, dāyajjaṃ te dassāmī''ti.  athassa bhagavā tīhi ovādehi upasampadaṃ adāsi. datvā ca  bahuputtanigrodhamūlato nikkhamitvā theraṃ pacchāsamaṇaṃ katvā maggaṃ  paṭipajji. satthu sarīraṃ dvattiṃsamahāpurisalakkhaṇavicittaṃ,  mahākassapassa sattamahāpurisalakkhaṇapaṭimaṇḍitaṃ, so kañcananāvāya  pacchābaddho viya satthu padānupadikaṃ anugañchi. satthā thokaṃ maggaṃ  gantvā maggā okkamma aññatarasmiṃ rukkhamūle nisajjākāraṃ dassesi.  thero ``satthā nisīditukāmo''ti ñatvā attano paṭapilotikaṃ  saṅghāṭiṃ catugguṇaṃ katvā paññapesi.</p>
              <p>[03] satthā tattha nisīditvā hatthena cīvaraṃ parimajjanto ``mudukā  kho tyāyaṃ, kassapa, paṭapilotikā saṅghāṭī''ti āha (saṃ0 ni0   2.154). so ``satthā me saṅghāṭiyā mudubhāvaṃ kathesi,  pārupitukāmo bhavissatī''ti ñatvā ``pārupatu, bhante, bhagavā  saṅghāṭi''nti āha. ``kiṃ tvaṃ pārupissasi, kassapā''ti?  ``tumhākaṃ nivāsanaṃ labhanto pārupissāmi, bhante''ti. ``kiṃ pana  tvaṃ, kassapa, imaṃ paribhogajiṇṇaṃ paṃsukūlaṃ dhāretuṃ sakkhissasi, mayā  hi imassa paṃsukūlassa gahitadivase udakapariyantaṃ ^a^P0.0265^ea^  katvā mahāpathavī kampi, imaṃ buddhaparibhogajiṇṇacīvaraṃ ^a^M1.0297^ea^ nāma na sakkā  parittaguṇena dhāretuṃ, paṭibalenevidaṃ paṭipattipūraṇasamatthena  jātipaṃsukūlikena dhāretuṃ vaṭṭatī''ti vatvā therena saddhiṃ cīvaraṃ  parivattesi.</p>
              <p>[03] evaṃ cīvaraṃ parivattetvā therassa cīvaraṃ bhagavā pārupi, satthu  cīvaraṃ thero. tasmiṃ khaṇe acetanāpi ayaṃ mahāpathavī ``dukkaraṃ,  bhante, akattha, attano pārutacīvaraṃ sāvakena parivattitapubbaṃ nāma  nāhosi, ahaṃ tumhākaṃ guṇaṃ dhāretuṃ na sakkomī''ti vadantī viya  udakapariyantaṃ katvā kampi. theropi ``laddhaṃ me buddhānaṃ  paribhogacīvaraṃ, kiṃ me idāni uttari kattabba''nti unnatiṃ akatvā  satthu santikeyeva terasa dhutaguṇe samādāya sattadivasamattaṃ puthujjano  ahosi. aṭṭhame divase saha paṭisambhidāhi arahattaṃ pāpuṇi. atha  naṃ satthā ``kassapo, bhikkhave, candūpamo kulāni upasaṅkamati,  apakasseva kāyaṃ apakassa cittaṃ niccanavako ^a^V1.0273^ea^ kulesu appagabbho''ti  (saṃ0 ni0  2.146) evamādinā pasaṃsitvā aparabhāge  ariyagaṇamajjhe nisinno ``etadaggaṃ, bhikkhave, mama sāvakānaṃ  bhikkhūnaṃ dhutavādānaṃ yadidaṃ mahākassapo''ti (a0 ni0  1.188,  191) dhutavādānaṃ aggaṭṭhāne ṭhapesi. </p>
              <p>[03] 398^b^.^eb^ evaṃ bhagavatā etadaggaṭṭhāne ṭhapito āyasmā  mahākassapo mahāsāvakabhāvaṃ patto attano pubbakammaṃ saritvā  somanassavasenaṃ pubbacaritāpadānaṃ pakāsento ^b^padumuttarassa  bhagavato^eb^tiādimāha. tattha ^b^padumuttarassā^eb^ti tassa kira  bhagavato mātukucchito nikkhamanakālato paṭṭhāya pādānaṃ  nikkhepanasamaye akkantakkantapāde satasahassapattā padumā pathaviṃ  bhinditvā uṭṭhahiṃsu. tasmāssa taṃ nāmaṃ ahosi.  sakalasattanikāyesu ekekena satasatapuññe kate tassa puññassa  sataguṇapuññānaṃ katattā bhagavatoti attho. ^b^lokajeṭṭhassa  tādino^eb^ti sattalokassa padhānabhūtassa iṭṭhāniṭṭhesu akampiyabhāvaṃ  pattattā tādino. ^b^nibbute lokanāthamhī^eb^ti sattalokassa  paṭisaraṇabhūte bhagavati khandhaparinibbānena parinibbute, adassanaṃ  gateti attho. ^b^pūjaṃ kubbanti santhuno^eb^ti sadevakassa lokassa  sāsanato ``satthā''ti laddhanāmassa bhagavato sādhukīḷaṃ kīḷantā pūjaṃ  karontīti sambandho. </p>
              <p>[03] 399^b^.^eb^ ^b^aggiṃ^eb^ ^a^M1.0298^ea^ ^b^cinantī janatā^eb^ti janasamūhā  āḷāhanatthāya aggiṃ cinantā rāsiṃ karontā āsamantato moditā  santuṭṭhā pakārena moditā santuṭṭhā pūjaṃ karontīti sambandho.  ^b^tesu^eb^ ^a^P0.0266^ea^ ^b^saṃvegajātesū^eb^ti tesu janasamūhesu  saṃvegappattesu utrāsaṃ labhantesu ^b^me^eb^ mayhaṃ ^b^pīti^eb^ hāso  ^b^udapajjatha^eb^ pātubhavīti attho. </p>
              <p>[03] 400^b^.^eb^ ^b^ñātimitte samānetvā^eb^ti mama bandhusahāye  samānetvā rāsiṃ katvā. ^b^mahāvīro^eb^ bhagavā ^b^parinibbuto^eb^  adassanaṃ agamāsīti idaṃ vacanaṃ ^b^abraviṃ^eb^ kathesinti sambandho.  ^b^handa pūjaṃ karomase^eb^ti ^b^handā^eb^ti vossaggatthe nipāto, tena  kāraṇena mayaṃ sabbe samāgatā pūjaṃ karomāti attho. ^b^se^eb^ti  nipāto. </p>
              <p>[03] 401^b^.^eb^ ^b^sādhūti te paṭissutvā^eb^ti te mama  ñātimittā sādhu iti sundaraṃ bhaddakaṃ iti paṭisuṇitvā mama vacanaṃ  sampaṭichitvā ^b^me^eb^ mayhaṃ ^b^bhiyyo^eb^ atirekaṃ ^b^hāsaṃ^eb^ pītiṃ  ^b^janiṃsu^eb^ uppādesunti attho. </p>
              <p>[03] 402^b^.^eb^ tato ^a^V1.0274^ea^ attano katapuññasañcayaṃ dassento  ^b^buddhasmiṃ lokanāthamhī^eb^tiādimāha. satahatthaṃ ^b^uggataṃ^eb^  ubbiddhaṃ diyaḍḍhahatthasataṃ vitthataṃ, ^b^vimānaṃ nabhasi^eb^ ākāse uggataṃ  agghiyaṃ, ^b^sukataṃ^eb^ sundarākārena kataṃ, ^b^katvā^eb^ kāretvā ca  ^b^puññasañcayaṃ^eb^ puññarāsiṃ ^b^kāhāsiṃ^eb^ akāsinti sambandho. </p>
              <p>[03] 403^b^.^eb^ ^b^katvāna agghiyaṃ tatthā^eb^ti tasmiṃ  cetiyapūjanaṭṭhāne ^b^tālapantīhi^eb^ tālapāḷīhi ^b^cittitaṃ^eb^ sobhitaṃ  agghiyaṃ ^b^katvāna^eb^ kāretvā ca ^b^sakaṃ cittaṃ^eb^ attano cittaṃ  pasādetvā ^b^cetiyaṃ pūjayuttama^eb^nti uttamaṃ buddhadhātunidhāpitaṃ cetiyaṃ  pūjayinti sambandho. </p>
              <p>[03] 404^b^.^eb^ tassa cetiyassa mahimaṃ dassento  ^b^aggikkhandhovā^eb^tiādimāha. tattha ^b^aggikkhandhovā^eb^ti  ākāse jalamāno aggikkhandhova aggirāsi iva taṃ cetiyaṃ sattahi  ratanehi jalati ^b^phullito^eb^ vikasitapuppho sālarukkharājā iva  ākāse ^b^indalaṭṭhīva^eb^ indadhanu iva ca ^b^catuddisā^eb^ catūsu  disāsu ^b^obhāsati^eb^ vijjotatīti sambandho. </p>
              <p>[03] 405^b^.^eb^ ^b^tattha^eb^ ^a^M1.0299^ea^ ^b^cittaṃ pasādetvā^eb^ti tasmiṃ  jotamānadhātugabbhamhi cittaṃ manaṃ pasādetvā somanassaṃ katvā tena  cittappasādena ^b^bahuṃ^eb^ anekappakāraṃ ^b^kusalaṃ^eb^ puññaṃ ^b^katvāna^eb^  ``dhātugabbhe ca sāsane ca ettakāni puññāni mayā katānī''ti evaṃ  puññakammaṃ ^b^saritvāna^eb^ kālaṃkatvā ^b^tidasaṃ^eb^ tāvatiṃsabhavanaṃ  suttappabuddho viya ahaṃ ^b^upapajjiṃ^eb^ jātoti sambandho. </p>
              <p>[03] 406^b^.^eb^ attano uppannadevaloke laddhasampattiṃ dassento  ^b^sahassayutta^eb^ntiādimāha. tattha ^b^hayavāhiṃ^eb^  sindhavasahassayojitaṃ dibbarathaṃ ^a^P0.0267^ea^ adhiṭṭhito. sattahi  bhūmīhi ^b^saṃ^eb^ suṭṭhu uggataṃ ^b^ubbiddhaṃ^eb^ uccaṃ mayhaṃ ^b^bhavanaṃ^eb^  vimānaṃ ahosīti attho. </p>
              <p>[03] 407^b^.^eb^ tasmiṃ vimāne ^b^sabbasovaṇṇamayā^eb^  sakalasovaṇṇamayāni kūṭāgārasahassāni ^b^ahuṃ^eb^ ahesunti attho.  ^b^sakatejena^eb^ attano ānubhāvena sabbā dasa disā ^b^pabhāsayaṃ^eb^  obhāsentāni ^b^jalanti^eb^ vijjotantīti sambandho. </p>
              <p>[03] 408^b^.^eb^ tasmiṃ mayhaṃ pātubhūtavimāne aññepi  ^b^niyyūhā^eb^ pamukhasālāyo ^b^santi^eb^ vijjanti. kiṃ bhūtā?  ^b^lohitaṅgamayā^eb^ rattamaṇimayā tadā tepi niyyūhā catasso disā  ^b^ābhāya^eb^ pabhāya jotantīti sambandho. </p>
              <p>[03] 410^b^.^eb^ ^b^sabbe^eb^ ^a^V1.0275^ea^ ^b^deve^eb^ sakalachadevaloke deve  ^b^abhibhomi^eb^ abhibhavāmi. kassa phalanti ce? mayā katassa  puññakammassa idaṃ phalanti attho. </p>
              <p>[03] 411^b^.^eb^ tato manussasampattiṃ dassento  ^b^saṭṭhikappasahassamhī^eb^tiādimāha. tattha ito kappato heṭṭhā  saṭṭhisahassakappamatthake ^b^cāturanto^eb^ catumahādīpavanto  ^b^vijitāvī^eb^ sabbaṃ paccatthikaṃ vijitavanto ahaṃ ubbiddho nāma  cakkavattī rājā hutvā ^b^pathaviṃ āvasiṃ^eb^ rajjaṃ kāresinti sambandho. </p>
              <p>[03] 412-4^b^.^eb^ ^b^tatheva bhaddake kappe^eb^ti  pañcabuddhapaṭimaṇḍitattā bhaddake nāma kappe. ^b^tiṃsakkhattuṃ^eb^  tiṃsajātiyā catudīpamhi issaro padhāno cakkaratanādīhi  ^a^M1.0300^ea^ sattahi ratanehi sampanno samaṅgībhūto ^b^sakakammābhiraddho^eb^  attano kamme  dasa rājadhamme abhiraddho allīno cakkavattī rājā ^b^amhī^eb^  ahosinti sambandho. attano cakkavattikāle anubhūtasampattiṃ  dassento ``tatthāpi bhavanaṃ mayha''ntiādimāha. ^b^tattha^eb^ tasmiṃ  cakkavattirajjamhi ^b^mayhaṃ bhavanaṃ^eb^ mama pāsādaṃ ^b^indalaṭṭhīva  uggataṃ^eb^ ākāse ṭhitavijjotamānā vijjullatā iva uggataṃ  sattabhūmikādibhedehi uccaṃ ^b^āyāmato^eb^ dīghato ca uccato ca  catuvīsatiyojanaṃ vitthārato dvādasayojanaṃ ahosīti sambandho.  sabbesaṃ janānaṃ manaṃ allīnabhāvena rammaṇaṃ nāma nagaraṃ ahosīti  attho. daḷhehi dvādasahatthehi vā tiṃsahatthehi vā uccehi  pākāratoraṇehi sampannanti dasseti. </p>
              <p>[03] 415-20^b^.^eb^ ^b^tadaḍḍhakaṃ^eb^ tato aḍḍhakaṃ  aḍḍhatiyasatayojananti attho. ^b^pakkhittā paṇṇavīsatī^eb^ti  vīsatiāpaṇapakkhittaṃ nirantaraṃ vīthiparicchedanti attho.  ^b^brāhmaññakulasambhūto^eb^ti brāhmaṇakule sujāto. sesaṃ vuttanayattā  suviññeyyamevāti. </p>
              <p>[06] mahākassapattherāpadānavaṇṇanā samattā. </p>
            </h4>
          </h3>
          <h3>
            <h3n> 3-4. anuruddhattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sumedhaṃ^eb^ ^a^V1.0276^ea^ ^a^P0.0268^ea^ ^b^bhagavantāha^eb^ntiādikaṃ  āyasmato anuruddhattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle vibhavasampanne kuṭumbikakule nibbatti.  vayappatto ekadivasaṃ vihāraṃ gantvā satthu santike dhammaṃ suṇanto  satthārā ekaṃ bhikkhuṃ dibbacakkhukānaṃ aggaṭṭhāne ṭhapentaṃ disvā  sayampi taṃ dānaṃ patthetvā satasahassabhikkhuparivārassa bhagavato sattāhaṃ  mahādānaṃ pavattetvā sattame divase bhagavato bhikkhusaṅghassa ca  uttamāni vatthāni datvā paṇidhānaṃ akāsi. satthāpissa  anantarāyena samijjhanabhāvaṃ disvā ``anāgate gotamassa  sammāsambuddhassa sāsane dibbacakkhukānaṃ aggo bhavissatī''ti  byākāsi. sopi tattha puññāni karonto satthari parinibbute  sattayojanike kanakathūpe ^a^M1.0301^ea^ bahukaṃsapātiyo dīparukkhehi dīpakapallikāhi  ca ``dibbacakkhuñāṇassa upanissayo hotū''ti uḷāraṃ dīpapūjaṃ  akāsi. evaṃ yāvajīvaṃ puññāni katvā devamanussesu saṃsaranto  kassapassa bhagavato kāle bārāṇasiyaṃ kuṭumbikagehe nibbattitvā  viññutaṃ patto satthari parinibbute niṭṭhite yojanike kanakathūpe  bahukaṃsapātiyo sappimaṇḍassa pūretvā majjhe ca ekekaṃ guḷapiṇḍaṃ  ṭhapetvā mukhavaṭṭiyā mukhavaṭṭiṃ phusāpento cetiyaṃ parikkhipāpesi.  attanā gahitakaṃsapātiṃ sappimaṇḍassa pūretvā sahassavaṭṭiyo jālāpetvā  sīse ṭhapetvā sabbarattiṃ cetiyaṃ anupariyāyi.</p>
              <p>[03] evaṃ tasmimpi attabhāve yāvajīvaṃ kusalaṃ katvā devaloke  nibbattitvā tattha yāvatāyukaṃ ṭhatvā tato cuto anuppanne buddhe  bārāṇasiyaṃyeva duggatakule nibbatti, ``annabhāro''tissa nāmaṃ  ahosi. so sumanaseṭṭhissa nāma gehe kammaṃ karonto jīvati.  ekadivasaṃ so upariṭṭhaṃ nāma paccekabuddhaṃ nirodhasamāpattito vuṭṭhāya  gandhamādanapabbatato ākāsenāgantvā bārāṇasīnagaradvāre otaritvā  cīvaraṃ pārupitvā nagare piṇḍāya carantaṃ disvā pasannamānaso pattaṃ  gahetvā attano atthāya ṭhapitaṃ bhāgabhattaṃ patte pakkhipitvā  paccekabuddhassa dātukāmo ārabhi. bhariyāpissa attano bhāgabhattañca  tattheva pakkhipi. so taṃ netvā paccekabuddhassa hatthe ṭhapesi.  paccekabuddho taṃ gahetvā anumodanaṃ katvā pakkāmi. taṃ divasaṃ  sumanaseṭṭhissa chatte adhivatthā devatā -- ``aho dānaṃ, paramadānaṃ,  upariṭṭhe suppatiṭṭhita''nti mahāsaddena anumodi. taṃ sutvā sumanaseṭṭhi  -- ``evaṃ devatāya anumoditaṃ idameva uttamadāna''nti ^a^P0.0269^ea^  cintetvā tattha pattiṃ yāci. annabhāro pana tassa pattiṃ  adāsi. tena pasannacitto sumanaseṭṭhi tassa sahassaṃ datvā ``ito  paṭṭhāya tuyhaṃ sahatthena kammakaraṇakiccaṃ natthi, patirūpaṃ gehaṃ katvā  niccaṃ vasāhī''ti āha.</p>
              <p>[03] yasmā ^a^V1.0277^ea^ nirodhasamāpattito vuṭṭhitassa paccekabuddhassa  dinnapiṇḍapāto taṃ divasameva uḷāravipāko hoti, tasmā sumanaseṭṭhi  rañño santikaṃ gacchanto taṃ gahetvā agamāsi. rājā pana taṃ  ādaravasena olokesi. seṭṭhi -- ``mahārāja, ayaṃ  oloketabbayuttoyevā''ti vatvā ^a^M1.0302^ea^ tadā tena katakammaṃ attanāpissa  sahassadinnabhāvañca kathesi. taṃ sutvā rājā tassa tussitvā sahassaṃ  datvā ``asukasmiṃ ṭhāne gehaṃ katvā vasāhī''ti gehaṭṭhānamassa  āṇāpesi. tassa taṃ ṭhānaṃ sodhāpentassa mahantā mahantā  nidhikumbhiyo uṭṭhahiṃsu. so tā disvā rañño ārocesi. rājā  sabbaṃ dhanaṃ uddharāpetvā rāsikataṃ disvā -- ``ettakaṃ dhanaṃ imasmiṃ  nagare kassa gehe atthī''ti pucchi. ``na kassaci, devā''ti.  ``tena hi ayaṃ annabhāro imasmiṃ nagare mahādhanaseṭṭhi nāma hotū''ti  taṃ divasameva tassa seṭṭhichattaṃ ussāpesi.</p>
              <p>[03] so seṭṭhi hutvā yāvajīvaṃ kalyāṇakammaṃ katvā devaloke  nibbatto, dīgharattaṃ devamanussesu saṃsaritvā amhākaṃ bhagavato  uppajjanakakāle kapilavatthunagare sukkodanasakkassa gehe paṭisandhiṃ gaṇhi.  tassa jātassa ^b^anuruddho^eb^ti nāmaṃ akaṃsu. so  mahānāmasakkassa kaniṭṭhabhātā bhagavato cūḷapitu putto paramasukhumālo  mahāpuñño ahosi. suvaṇṇapātiyaṃyeva cassa bhattaṃ uppajji. athassa  mātā ekadivasaṃ ``mama putto natthīti padaṃ na jānāti, taṃ  jānāpessāmī''ti cintetvā ekaṃ suvaṇṇapātiṃ tucchakaṃyeva aññāya  suvaṇṇapātiyā pidahitvā tassa pesesi, antarāmagge devatā taṃ,  dibbapūvehi pūresuṃ. evaṃ mahāpuñño tiṇṇaṃ utūnaṃ anucchavikesu tīsu  pāsādesu alaṅkatanāṭakitthīhi parivuto devo viya mahāsampattiṃ  anubhavi.</p>
              <p>[03] amhākampi bodhisatto tasmiṃ samaye tusitapurā cavitvā  suddhodanamahārājassa aggamahesiyā kucchimhi nibbattitvā anukkamena  vuddhippatto ekūnatiṃsa vassāni agāramajjhe vasitvā mahābhinikkhamanaṃ  nikkhamitvā anukkamena paṭividdhasabbaññutaññāṇo bodhimaṇḍe  sattasattāhaṃ vītināmetvā isipatane migadāye dhammacakkaṃ pavattetvā  lokānuggahaṃ karonto rājagahaṃ gantvā veḷuvane vihāsi. tadā  suddhodanamahārājā -- ``putto kira me ^a^P0.0270^ea^ rājagahaṃ  anuppatto; gacchatha, bhaṇe, mama puttaṃ ānethā''ti sahassasahassaparivāre  dasa amacce pesesi. te sabbe ehibhikkhupabbajjāya pabbajiṃsu. tesu  udāyittherena cārikāgamanaṃ āyācito bhagavā  vīsatisahassakhīṇāsavaparivuto rājagahato nikkhamitvā ^a^M1.0303^ea^ kapilavatthupuraṃ  gantvā ñātisamāgame anekāni pāṭihāriyāni dassetvā  pāṭihāriyavicittaṃ dhammadesanaṃ kathetvā mahājanaṃ amatapānaṃ pāyetvā  dutiyadivase pattacīvaramādāya nagaradvāre ṭhatvā ``kiṃ nu kho  kulanagaraṃ āgatānaṃ sabbabuddhānaṃ āciṇṇa''nti āvajjamāno  ``sapadānaṃ piṇḍāya caraṇaṃ āciṇṇa''nti ñatvā sapadānaṃ  ^a^V1.0278^ea^ piṇḍāya  carati. rājā ``putto te piṇḍāya caratī''ti sutvā turitaturito  āgantvā antaravīthiyaṃ dhammaṃ sutvā attano nivesanaṃ pavesetvā mahantaṃ  sakkārasammānaṃ akāsi. bhagavā tattha kattabbaṃ ñātisaṅgahaṃ katvā  rāhulakumāraṃ pabbājetvā nacirasseva kapilavatthunagarato mallaraṭṭhe cārikaṃ  caramāno anupiyambavanaṃ pāpuṇi.</p>
              <p>[03] tasmiṃ samaye suddhodanamahārājā sākiyagaṇaṃ sannipātetvā āha  -- ``sace mama putto agāraṃ ajjhāvasissa, rājā abhavissa  cakkavattī sattaratanasampanno khattiyagaṇaparivāro, nattāpi me  rāhulakumāro khattiyagaṇena saddhiṃ taṃ parivāretvā acarissa, tumhepi  etamatthaṃ jānātha. idāni pana mama putto buddho jāto,  khattiyāvāssa parivārā hontu, tumhe ekekakulato ekekaṃ dārakaṃ  dethā''ti. evaṃ vutte ekappahāreneva dveasītisahassakhattiyakumārā  pabbajiṃsu.</p>
              <p>[03] tasmiṃ samaye mahānāmo sakko kuṭumbasāmiko, so attano  kaniṭṭhaṃ anuruddhaṃ sakkaṃ upasaṅkamitvā etadavoca -- ``etarahi, tāta  anuruddha, abhiññātā abhiññātā sakyakumārā bhagavantaṃ pabbajitaṃ  anupabbajanti, amhākañca kulā natthi koci agārasmā anagāriyaṃ  pabbajito, tena hi tvaṃ vā pabbajāhi, ahaṃ vā pabbajissāmī''ti.  taṃ sutvā anuruddho gharāvāse ruciṃ akatvā attasattamo agārasmā  anagāriyaṃ pabbajito. tassa pabbajjānukkamo saṅghabhedakakkhandhake  (cūḷava0 330 ādayo) āgatoyeva. evaṃ anupiyaṃ gantvā  pabbajitesu pana tesu tasmiṃyeva antovasse bhaddiyatthero arahattaṃ  pāpuṇi, anuruddhatthero dibbacakkhuṃ nibbattesi, devadatto aṭṭha  samāpattiyo nibbattesi, ānandatthero sotāpattiphale patiṭṭhāsi,  bhagutthero ca kimilatthero ca pacchā arahattaṃ pāpuṇiṃsu. tesaṃ  sabbesampi therānaṃ ^a^P0.0271^ea^ attano attano āgataṭṭhānesu  pubbapatthanābhinīhāro āvi bhavissati. ayaṃ anuruddhatthero  dhammasenāpatissa ^a^M1.0304^ea^ santike kammaṭṭhānaṃ gahetvā cetiyaraṭṭhe pācīnavaṃsadāyaṃ  gantvā samaṇadhammaṃ karonto satta mahāpurisavitakke vitakkesi, aṭṭhame  kilamati. satthā ``anuruddho aṭṭhame mahāpurisavitakke kilamatī''ti  ñatvā ``tassa saṅkappaṃ pūressāmī''ti tattha gantvā paññattavarabuddhāsane  nisinno aṭṭhamaṃ mahāpurisavitakkaṃ pūretvā  catupaccayasantosabhāvanārāmapaṭimaṇḍitaṃ mahāariyavaṃsapaṭipadaṃ kathetvā  ākāse uppatitvā bhesakalāvanameva gato.</p>
              <p>[03] thero tathāgate gatamatteyeva tevijjo mahākhīṇāsavo hutvā  ``satthā mayhaṃ manaṃ jānitvā āgantvā aṭṭhamaṃ mahāpurisavitakkaṃ pūretvā  adāsi, so ca me manoratho matthakaṃ patto''ti buddhānaṃ dhammadesanaṃ  attano ca paṭivedhadhammaṃ ārabbha imā udānagāthā abhāsi -- </p>
              <p>[21] ``mama ^a^V1.0279^ea^ saṅkappamaññāya, satthā loke anuttaro. </p>
              <p>[22] manomayena kāyena, iddhiyā upasaṅkami.. </p>
              <p>[21] ``yadā me ahu saṅkappo, tato uttari desayi. </p>
              <p>[22] nippapañcarato buddho, nippapañcamadesayi.. </p>
              <p>[21] ``tassāhaṃ dhammamaññāya, vihāsiṃ sāsane rato. </p>
              <p>[22] tisso vijjā anuppattā, kataṃ buddhassa sāsana''nti..  (theragā0 901-903).</p>
              <p>[03] atha naṃ aparabhāge satthā jetavane mahāvihāre viharanto  ``dibbacakkhukānaṃ bhikkhūnaṃ anuruddho aggo''ti (a0 ni0   1.192) aggaṭṭhāne ṭhapesi. </p>
              <p>[03] 421^b^.^eb^ evaṃ so bhagavato santikā dibbacakkhukānaṃ  aggaṭṭhānaṃ labhitvā attano pubbakammaṃ saritvā somanassavasena  pubbacaritāpadānaṃ pakāsento ^b^sumedhaṃ bhagavantāha^eb^ntiādimāha.  tattha sundarā upaṭṭhāpanapaññā maggaphalapaññā vipassanāpaññā  catupaṭisambhidādisaṅkhātā medhā yassa bhagavato so sumedho, taṃ  ^b^sumedhaṃ^eb^ bhāgyasampannattā ^b^bhagavantaṃ^eb^ lokassa ^b^jeṭṭhaṃ^eb^ seṭṭhaṃ  padhānabhūtaṃ saṃsārato paṭhamaṃ niggataṃ narānaṃ āsabhaṃ purecārikaṃ  ^b^vūpakaṭṭhaṃ^eb^ vivekabhūtaṃ gaṇasaṅgaṇikārāmato apagataṃ viharantaṃ ahaṃ  addasanti sambandho. </p>
              <p>[03] 422^b^.^eb^ sabbadhammānaṃ ^a^M1.0305^ea^ sayameva buddhattā ^b^sambuddhaṃ,  upagantvāna^eb^ samīpaṃ gantvāti attho. ^b^añjaliṃ paggahetvānā^eb^ti  dasaṅgulipuṭaṃ muddhani katvāti attho. sesaṃ uttānatthameva. </p>
              <p>[03] 430^b^.^eb^ ^b^divā rattiñca passāmī^eb^ti tadā devaloke  ca manussaloke ca uppannakāle ^a^P0.0272^ea^ maṃsacakkhunā  samantato yojanaṃ passāmīti attho. </p>
              <p>[03] 431^b^.^eb^ ^b^sahassalokaṃ ñāṇenā^eb^ti paññācakkhunā  sahassacakkavāḷaṃ passāmīti attho. ^b^satthu sāsane^eb^ti idāni  gotamassa bhagavato sāsane. ^b^dīpadānassa^eb^ dīpapūjāya idaṃ phalaṃ,  iminā phalena dibbacakkhuṃ anuppatto paṭiladdho uppādesinti attho. </p>
              <p>[06] anuruddhattherāpadānavaṇṇanā samattā. </p>
            </h4>
          </h3>
          <h3>
            <h3n> 3-5. puṇṇamantāṇiputtattherāpadānavaṇṇanā </h3n>
            <h4>
              <h4n> </h4n>
              <p>[01] ^b^ajjhāyako^eb^ ^a^V1.0280^ea^ ^b^mantadharo^eb^tiādikaṃ āyasmato  puṇṇassa mantāṇiputtattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato uppattito puretarameva haṃsavatīnagare  brāhmaṇamahāsālakule nibbattitvā anukkamena viññutaṃ patto. aparabhāge  padumuttare bhagavati uppajjitvā bodhaneyyānaṃ dhammaṃ desente heṭṭhā  vuttanayena mahājanena saddhiṃ vihāraṃ gantvā parisapariyante nisīditvā  dhammaṃ suṇanto satthāraṃ ekaṃ bhikkhuṃ dhammakathikānaṃ aggaṭṭhāne ṭhapentaṃ  disvā ``mayāpi anāgate evarūpena bhavituṃ vaṭṭatī''ti cintetvā  desanāvasāne uṭṭhitāya parisāya satthāraṃ upasaṅkamitvā nimantetvā  heṭṭhā vuttanayena mahāsakkāraṃ katvā bhagavantaṃ evamāha -- ``bhante, ahaṃ  iminā adhikārena na aññaṃ sampattiṃ patthemi, yathā paneso bhikkhu  sattamadivasamatthake tumhehi dhammakathikānaṃ aggaṭṭhāne ṭhapito, evaṃ  ahampi anāgate ekassa buddhassa sāsane dhammakathikānaṃ aggo  bhaveyya''nti patthanaṃ akāsi. satthā anāgataṃ oloketvā tassa  patthanāya samijjhanabhāvaṃ disvā ``anāgate ^a^M1.0306^ea^ kappasatasahassamatthake  gotamo nāma buddho uppajjissati, tassa sāsane pabbajitvā tvaṃ  dhammakathikānaṃ aggo bhavissasī''ti byākāsi.</p>
              <p>[03] so yāvatāyukaṃ kalyāṇakammaṃ katvā tato cuto kappasatasahassaṃ  puññasambhāraṃ sambharanto devamanussesu saṃsaritvā amhākaṃ bhagavato kāle  kapilavatthunagarassa avidūre doṇavatthunāmake brāhmaṇagāme  brāhmaṇamahāsālakule aññāsikoṇḍaññattherassa bhāgineyyo hutvā  nibbatti. tassa ^b^puṇṇo^eb^ti nāmaṃ akaṃsu. so satthari  abhisambodhiṃ patvā pavattitavaradhammacakke anukkamena rājagahaṃ  upanissāya viharante aññāsikoṇḍaññassa santike pabbajitvā  laddhūpasampado padhānamanuyuñjanto sabbaṃ pabbajitakiccaṃ matthakaṃ pāpetvā  ``dasabalassa santikaṃ gamissāmī''ti mātulattherena saddhiṃ satthu  santikaṃ āgantvā kapilavatthusāmantāyeva ^a^P0.0273^ea^  ohiyitvā yoniso manasikāre kammaṃ karonto nacirasseva  vipassanaṃ ussukkāpetvā arahattaṃ pāpuṇi. </p>
              <p>[01] tassa ^a^V1.0281^ea^ pana puṇṇattherassa santike pabbajitā kulaputtā  pañcasatā ahesuṃ. thero te dasakathāvatthūhi ovadi. tepi sabbe  dasakathāvatthūhi ovaditā tassa ovāde ṭhatvā arahattaṃ pāpuṇitvā  attano pabbajitakiccaṃ matthakappattaṃ ñatvā upajjhāyaṃ upasaṅkamitvā  āhaṃsu -- ``bhante, mayaṃ pabbajitakiccassa matthakaṃ pattā, dasannañca  kathāvatthūnaṃ lābhino, samayo dāni no dasabalaṃ passitu''nti, thero  tesaṃ vacanaṃ sutvā cintesi -- ``mayhaṃ dasakathāvatthulābhitaṃ satthā  jānāti. ahaṃ dhammaṃ desento dasakathāvatthūni amuñcitvāva desemi,  mayi ca gacchante sabbepime bhikkhū maṃ parivāretvā gacchissanti, evaṃ  me gaṇena saddhiṃ gantvā ayuttaṃ dasabalaṃ passituṃ, ime tāva dasabalaṃ  passituṃ gacchantū''ti. atha te evamāha -- ``āvuso, tumhe purato  gantvā dasabalaṃ passatha, mama vacanena tathāgatassa pāde vandatha,  ahampi tumhākaṃ gatamaggena āgacchissāmī''ti. tepi therā sabbe  dasabalassa jātibhūmiraṭṭhavāsino sabbe khīṇāsavā sabbe  dasakathāvatthulābhino upajjhāyassa ovādaṃ acchinditvā theraṃ vanditvā  anupubbena cārikaṃ carantā saṭṭhiyojanamaggaṃ ^a^M1.0307^ea^ atikkamma rājagahe  veḷuvanamahāvihāraṃ gantvā dasabalassa pāde vanditvā ekamantaṃ  nisīdiṃsu. āciṇṇaṃ kho panetaṃ buddhānaṃ bhagavantānaṃ āgantukehi  bhikkhūhi saddhiṃ paṭisammoditunti bhagavā tehi saddhiṃ ``kacci,  bhikkhave, khamanīya''ntiādinā nayena madhurapaṭisanthāraṃ katvā  ``kuto ca tumhe, bhikkhave, āgatatthā''ti pucchitvā puna tehi  ``jātibhūmito''ti vutte ``ko nu kho, bhikkhave, jātibhūmiyaṃ  jātibhūmakānaṃ bhikkhūnaṃ sabrahmacārīnaṃ evaṃ sambhāvito `attanā ca  appiccho appicchakathañca bhikkhūnaṃ kattā'''ti (ma0 ni0 1.252)  dasakathāvatthulābhiṃ bhikkhuṃ pucchi. tepi ``puṇṇo nāma, bhante,  āyasmā mantāṇiputto''ti ārocayiṃsu. </p>
              <p>[01] tesaṃ kathaṃ sutvā āyasmā sāriputto theraṃ dassanakāmo  ahosi. atha satthā rājagahato sāvatthiṃ agamāsi. puṇṇattheropi  dasabalassa tattha āgatabhāvaṃ sutvā ``satthāraṃ passissāmī''ti  gantvā antogandhakuṭiyaṃyeva tathāgataṃ sampāpuṇi. satthā tassa dhammaṃ  desesi. thero dhammaṃ sutvā dasabalaṃ vanditvā paṭisallānatthāya  andhavanaṃ gantvā aññatarasmiṃ rukkhamūle divāvihāraṃ nisīdi.  sāriputtattheropi tassāgamanaṃ sutvā sīsānulokiko gantvā okāsaṃ  sallakkhetvā tasmiṃ rukkhamūle nisinnakaṃ upasaṅkamitvā therena saddhiṃ  sammoditvā taṃ visuddhikkamaṃ ^a^P0.0274^ea^ (ma0 ni0 1.257)  pucchi. sopissa pucchitapucchitaṃ byākaronto rathavinītūpamāya  ativiya cittaṃ ārādhesi. te aññamaññassa subhāsitaṃ samanumodiṃsu. </p>
              <p>[03] 434^b^.^eb^ atha naṃ satthā aparabhāge bhikkhusaṅghassa  majjhe nisinno theraṃ ``etadaggaṃ, bhikkhave ^a^V1.0282^ea^, mama sāvakānaṃ bhikkhūnaṃ  dhammakathikānaṃ yadidaṃ puṇṇo''ti (a0 ni0  1.188, 196)  etadagge ṭhapesi. so pubbakammaṃ saritvā somanassavasena  pubbacaritāpadānaṃ vibhāvento ^b^ajjhāyako^eb^tiādimāha. tattha  ^b^ajjhāyako^eb^ti anekabrāhmaṇānaṃ vācetā sikkhāpetā.  ^b^mantadharo^eb^ti mantānaṃ dhāretāti attho, vedasaṅkhātassa  catutthavedassa sajjhāyanasavanadānānaṃ vasena dhāretāti vuttaṃ hoti.  ^b^tiṇṇaṃ vedāna^eb^nti iruvedayajuvedasāmavedasaṅkhātānaṃ tiṇṇaṃ vedānaṃ  ñāṇena dhāretabbatā ``vedo''ti laddhanāmesu tīsu vedaganthesu pāraṃ  pariyosānaṃ gatoti attho ^a^M1.0308^ea^. ^b^purakkhatomhi sissehī^eb^ti mama  niccaparivārabhūtehi sissehi parivuto ahaṃ amhi. ^b^upagacchiṃ  naruttama^eb^nti narānaṃ uttamaṃ bhagavantaṃ upasaṅkamiṃ, samīpaṃ gatoti attho.  sesaṃ suviññeyyameva. </p>
              <p>[03] 438^b^.^eb^ ^b^abhidhammanayaññūha^eb^nti ahaṃ tadā tassa  buddhassa kāle abhidhammanayakovidoti attho.  ^b^kathāvatthuvisuddhiyā^eb^ti kathāvatthuppakaraṇe visuddhiyā cheko,  appicchasantuṭṭhikathādīsu dasasu kathāvatthūsu vā cheko, tāya  kathāvatthuvisuddhiyā ^b^sabbesaṃ^eb^ yatijanānaṃ paṇḍitānaṃ  ^b^viññāpetvāna^eb^ bodhetvāna ^b^anāsavo^eb^ nikkileso  ^b^viharāmi^eb^ vāsaṃ kappemi. </p>
              <p>[03] 439^b^.^eb^ ^b^ito pañcasate kappe^eb^ti ito  pañcabuddhapaṭimaṇḍitato bhaddakappato pañcasate kappe ^b^suppakāsakā^eb^  suṭṭhu pākaṭā cakkaratanādi sattahi ratanehi sampannā  jambudīpādicatudīpamhi ^b^issarā^eb^ padhānā ^b^caturo^eb^ cattāro  cakkavattirājāno ahesunti attho. sesaṃ vuttanayamevāti. </p>
              <p>[06] puṇṇamantāṇiputtattherāpadānavaṇṇanā samattā. </p>
            </h4>
          </h3>
          <h3>
            <h3n> 3-6. upālittherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare^eb^ ^a^V1.0283^ea^ ^b^haṃsavatiyā^eb^tiādikaṃ āyasmato upālittherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  haṃsavatīnagare vibhavasampanne brāhmaṇakule nibbatto. ekadivasaṃ satthu  santike dhammakathaṃ suṇanto satthāraṃ ^a^P0.0275^ea^ ekaṃ bhikkhuṃ  vinayadharānaṃ aggaṭṭhāne ṭhapentaṃ disvā satthu adhikārakammaṃ katvā taṃ  ṭhānantaraṃ patthesi.</p>
              <p>[03] so yāvajīvaṃ kusalaṃ katvā devamanussesu saṃsaranto imasmiṃ  buddhuppāde kappakagehe nibbatto. ^b^upālī^eb^tissa nāmaṃ akaṃsu.  so vayappatto anuruddhādīnaṃ channaṃ khattiyānaṃ piyasahāyo hutvā  tathāgate anupiyambavane viharante pabbajjāya nikkhamantehi chahi  khattiyehi saddhiṃ nikkhamitvā pabbaji. tassa pabbajjāvidhānaṃ  pāḷiyaṃ (cūḷava0 330 ādayo) āgatameva. so pabbajitvā  upasampanno ^a^M1.0309^ea^ hutvā satthu santike kammaṭṭhānaṃ gahetvā ``mayhaṃ, bhante,  araññavāsaṃ anujānāthā''ti āha. ``bhikkhu araññe vasantassa  ekameva dhuraṃ vaḍḍhissati, mayhaṃ pana santike vasantassa  vipassanādhurañca ganthadhurañca paripūressatī''ti. so satthu vacanaṃ  sampaṭicchitvā vipassanāya kammaṃ karonto nacirasseva arahattaṃ  pāpuṇi. satthāpi naṃ sayameva sakalaṃ vinayapiṭakaṃ uggaṇhāpesi.  so aparabhāge bhārukacchavatthuṃ ajjukavatthuṃ kumārakassapavatthunti imāni  tīṇi vatthūni vinicchini. satthā ekekasmiṃ vinicchaye sādhukāraṃ  datvā tayo vinicchaye aṭṭhuppattiṃ katvā theraṃ vinayadharānaṃ aggaṭṭhāne  ṭhapesi. </p>
              <p>[03] 441^b^.^eb^ evaṃ so etadaggaṭṭhānaṃ patvā attano pubbakammaṃ  saritvā somanassappatto taṃ pubbacaritāpadānaṃ pakāsento ^b^nagare  haṃsavatiyā^eb^tiādimāha. tattha ^b^haṃsavatiyā^eb^ti haṃsāvaṭṭāakārena  vati pākāraparikkhepo yasmiṃ nagare, taṃ nagaraṃ ^b^haṃsavatī^eb^. atha  vā anekasaṅkhā haṃsā taḷākapokkharaṇīsarapallalādīsu nivasantā ito  cito ca vidhāvamānā vasanti etthāti ^b^haṃsavatī,^eb^ tassā  haṃsavatiyā. ^b^sujāto nāma brāhmaṇo^eb^ti suṭṭhu jātoti sujāto,  ``akkhitto anupakuṭṭho''ti vacanato agarahito hutvā jātoti attho.  ^b^asītikoṭinicayo^eb^ti asītikoṭidhanarāsiko  ^b^pahūtadhanadhaññavā^eb^ asaṅkhyeyyadhanadhaññavā brāhmaṇo sujāto nāma  ahosinti sambandho. </p>
              <p>[03] 442^b^.^eb^ punapi ^a^V1.0284^ea^ tasseva mahantabhāvaṃ dassento  ^b^ajjhāyako^eb^tiādimāha. tattha ^b^ajjhāyako^eb^ti paresaṃ  vedattayādiṃ vācetā. ^b^mantadharo^eb^ti mantā vuccati paññā,  athabbanavedabyākaraṇādijānanapaññavāti attho. ^b^tiṇṇaṃ vedāna  pāragū^eb^ti iruvedayajuvedasāmavedasaṅkhātānaṃ ^a^P0.0276^ea^ tiṇṇaṃ  vedānaṃ pariyosānaṃ pattoti attho. ^b^lakkhaṇe^eb^ti lakkhaṇasatthe,  buddhapaccekabuddhacakkavattītthipurisānaṃ hatthapādādīsu  dissamānalakkhaṇapakāsanakaganthe cāti attho. ^b^itihāse^eb^ti  ``itiha āsa itiha āsā''ti porāṇakathāppakāsake ganthe.  ^b^sadhamme^eb^ti sakadhamme brāhmaṇadhamme ^b^pāramiṃ gato^eb^ pariyosānaṃ  koṭiṃ gato pattoti attho. </p>
              <p>[03] 443^b^.^eb^ ^b^paribbājā^eb^ti ye nigaṇṭhasāvakā, te sabbe  nānādiṭṭhikā tadā ^b^mahiyā^eb^ pathavītale carantīti sambandho. </p>
              <p>[03] 445^b^.^eb^ yāva ^a^M1.0310^ea^ yattakaṃ kālaṃ jino nuppajjati, tāva  tattakaṃ kālaṃ buddhoti vacanaṃ natthīti attho. </p>
              <p>[03] 446^b^.^eb^ ^b^accayena ahoratta^eb^nti aho ca ratti ca  ahorattaṃ, bahūnaṃ saṃvaccharānaṃ atikkamenāti attho. sesaṃ  suviññeyyameva. </p>
              <p>[03] 454^b^.^eb^ ^b^mantāṇiputto^eb^ti mantāṇīnāmāya  kappakadhītuyā putto, māsapuṇṇatāya divasapuṇṇatāya ^b^puṇṇo^eb^ti  laddhanāmoti attho. tassa satthussa sāvako ^b^hessati^eb^  bhavissatīti sambandho. </p>
              <p>[03] 455^b^.^eb^ ^b^evaṃ kittayi so buddho^eb^ti ^b^so^eb^  padumuttaro bhagavā ^b^evaṃ^eb^ iminā pakārena ^b^sunandaṃ^eb^  sundarākārena somanassadāyakaṃ ^b^kittayi^eb^ byākaraṇamadāsīti  attho. ^b^sabbaṃ janaṃ^eb^ sakalajanasamūhaṃ sādhukaṃ ^b^hāsayanto^eb^  somanassaṃ karonto ^b^sakaṃ balaṃ^eb^ attano balaṃ ^b^dassayanto^eb^  pākaṭaṃ karontoti sambandho. </p>
              <p>[03] 456^b^.^eb^ tato anantaraṃ attano ānubhāvaṃ aññāpadesena  dassento ^b^katañjalī^eb^tiādimāha. tadā tasmiṃ buddhuppādato  purimakāle sunandaṃ tāpasaṃ katañjalipuṭā sabbe janā namassantīti  sambandho. ^b^buddhe kāraṃ karitvānā^eb^ti evaṃ so sabbajanapūjitopi  samāno ``pūjitomhī''ti mānaṃ akatvā ^a^V1.0285^ea^ buddhasāsane adhikaṃ kiccaṃ  katvā attano ^b^gatiṃ^eb^ jātiṃ ^b^sodhesi^eb^ parisuddhamakāsīti  attho. </p>
              <p>[03] 457^b^.^eb^ ^b^sutvāna munino vaca^eb^nti tassa  sammāsambuddhassa vācaṃ, gāthābandhasukhatthaṃ ā-kārassa rassaṃ katvā  ``vaca''nti vuttaṃ. ``anāgatamhi addhāne gotamo nāma nāmena  satthā loke bhavissatī''ti imaṃ munino vacanaṃ sutvā ^b^yathā^eb^  yena pakārena gotamaṃ bhagavantaṃ passāmi, tathā tena pakārena ^b^kāraṃ^eb^  adhikakiccaṃ puññasambhāraṃ ^b^kassāmi^eb^ karissāmīti ^b^me^eb^ mayhaṃ  ^b^saṅkappo^eb^ cetanāmanasikāro ^b^ahu^eb^ ahosīti sambandho. </p>
              <p>[03] 458^b^.^eb^ ^b^evāhaṃ cintayitvānā^eb^ti ``ahaṃ kāraṃ  karissāmī''ti evaṃ cintetvā. ^b^kiriyaṃ cintayiṃ mamā^eb^ti  ``mayā kīdisaṃ puññaṃ kattabbaṃ nu kho''ti kiriyaṃ kattabbakiccaṃ  cintayinti attho. ^b^kyāhaṃ kammaṃ ācarāmī^eb^ti ahaṃ  ^a^M1.0311^ea^ kīdisaṃ  puññakammaṃ ācarāmi pūremi nu khoti ^a^P0.0277^ea^ attho.  ^b^puññakkhette anuttare^eb^ti uttaravirahite sakalapuññassa bhājanabhūte  ratanattayeti attho. </p>
              <p>[03] 459^b^.^eb^ ^b^ayañca pāṭhiko bhikkhū^eb^ti ayaṃ bhikkhu  sarabhaññavasena ganthapāṭhapaṭhanato vācanato ``pāṭhiko''ti laddhanāmo  bhikkhu. buddhasāsane sabbesaṃ pāṭhīnaṃ pāṭhakavācakānaṃ antare vinaye  ca ^b^agganikkhitto^eb^ aggo iti ṭhapito. taṃ ṭhānaṃ tena  bhikkhunā pattaṭṭhānantaraṃ ahaṃ ^b^patthaye^eb^ patthemīti attho. </p>
              <p>[03] 460^b^.^eb^ tato paraṃ attano puññakaraṇūpāyaṃ dassento  ^b^idaṃ me amitaṃ bhoga^eb^ntiādimāha. ^b^me^eb^ mayhaṃ ^b^amitaṃ^eb^  pamāṇavirahitaṃ bhogarāsiṃ ^b^akkhobhaṃ^eb^ khobhetuṃ asakkuṇeyyaṃ  ^b^sāgarūpamaṃ^eb^ sāgarasadisaṃ ^b^tena bhogena^eb^ tādisena dhanena  buddhassa ārāmaṃ māpayeti sambandho. sesaṃ uttānatthameva. </p>
              <p>[03] 474^b^.^eb^ bhikkhusaṅghe nisīditvā sambuddho tena suṭṭhu  māpitaṃ kāritaṃ saṅghārāmaṃ paṭiggahetvā tassārāmassānisaṃsadīpakaṃ idaṃ  vacanaṃ ^b^abravi^eb^ kathesīti sambandho. </p>
              <p>[03] 475^b^.^eb^ kathaṃ? ^b^yo so^eb^ti yo saṅghārāmadāyako  tāpaso ^b^sumāpitaṃ^eb^ kuṭileṇamaṇḍapapāsādahammiyapākārādinā suṭṭhu  sajjitaṃ saṅghārāmaṃ buddhassa ^b^pādāsi^eb^ pa-kārena  somanassasampayuttacittena ^a^V1.0286^ea^ adāsi. ^b^tamahaṃ kittayissāmī^eb^ti taṃ  tāpasaṃ ahaṃ pākaṭaṃ karissāmi, uttāniṃ karissāmīti attho.  ^b^suṇātha mama bhāsato^eb^ti bhāsantassa mayhaṃ vacanaṃ suṇātha,  ohitasotā avikkhittacittā manasi karothāti attho. </p>
              <p>[03] 476^b^.^eb^ tena dinnārāmassa phalaṃ dassento ^b^hatthī  assā rathā pattī^eb^tiādimāha. taṃ suviññeyyameva. </p>
              <p>[03] 477^b^.^eb^ ^b^saṅghārāmassidaṃ phala^eb^nti idaṃ āyatiṃ  anubhavitabbasampattisaṅkhātaṃ iṭṭhaphalaṃ saṅghārāmadānassa phalaṃ  vipākanti attho. </p>
              <p>[03] 478^b^.^eb^ ^b^chaḷāsītisahassānī^eb^ti ^a^M1.0312^ea^ chasahassāni  asītisahassāni ^b^samalaṅkatā^eb^ suṭṭhu alaṅkatā sajjitā  ^b^nāriyo^eb^ itthiyo ^b^vicittavatthābharaṇā^eb^ti vicittehi  anekarūpehi vatthehi ābharaṇehi ca samannāgatā.  ^b^āmuttamaṇikuṇḍalā^eb^ti olambitamuttāhāramaṇikañcitakaṇṇāti  attho. </p>
              <p>[03] 479^b^.^eb^ tāsaṃ itthīnaṃ rūpasobhātisayaṃ vaṇṇento  ^b^āḷārapamhā^eb^tiādimāha. tattha āḷārāni mahantāni akkhīni  maṇiguḷasadisāni yāsaṃ itthīnaṃ tā āḷārapamhā bhamarānamiva  mandalocanāti attho. ^b^hasulā^eb^ hāsapakati, līlāvilāsāti  attho. ^b^susaññā^eb^ti sundarasaññitabbasarīrāvayavā.  ^b^tanumajjhimā^eb^ti khuddakaudarapadesā. sesaṃ uttānameva. </p>
              <p>[03] 484^b^.^eb^ ^b^tassa^eb^ ^a^P0.0278^ea^ ^b^dhammesu  dāyādo^eb^ti tassa gotamassa bhagavato dhammesu dāyādo  dhammakoṭṭhāsabhāgī. ^b^oraso^eb^ti urasi jāto,  sithiladhanitādidasavidhabyañjanabuddhisampannaṃ kaṇṭhatāluoṭṭhādipañcaṭṭhāne  ghaṭṭetvā desitadhammaṃ sutvā sotāpattimaggādimaggapaṭipāṭiyā  sabbakilese khepetvā arahatte ṭhitabhāvena urasi jātaputtoti attho.  ^b^dhammanimmito^eb^ti dhammena samena adaṇḍena asatthena nimmito  pākaṭo bhavissasīti attho. ^b^upāli nāma nāmenā^eb^ti  kiñcāpi so mātu nāmena mantāṇiputtanāmo, anuruddhādīhi pana saha  gantvā pabbajitattā khattiyānaṃ upasamīpe allīno yutto kāyacittehi  samaṅgībhūtoti upālīti nāmena satthu sāvako ^b^hessati^eb^  bhavissatīti attho. </p>
              <p>[03] 485^b^.^eb^ ^b^vinaye pāramiṃ patvā^eb^ti vinayapiṭake  koṭiṃ pariyosānaṃ patvā pāpuṇitvā. ^b^ṭhānāṭṭhāne ca kovido^eb^ti  kāraṇākāraṇe ca dakkho chekoti attho. ^b^jinasāsanaṃ  dhārento^eb^ti jinena ^a^V1.0287^ea^ vuttānusāsaniṃ jinassa piṭakattayaṃ  vācanasavanacintanadhāraṇādivasena dhārento, sallakkhentoti attho.  ^b^viharissatināsavo^eb^ti nikkileso catūhi iriyāpathehi  aparipatantaṃ attabhāvaṃ harissati pavattessatīti attho. </p>
              <p>[03] 487^b^.^eb^ ^b^aparimeyyupādāyā^eb^ti ^a^M1.0313^ea^ anekasatasahasse  ādiṃ katvā. ^b^patthemi tava sāsana^eb^nti ``gotamassa bhagavato  sāsane vinayadharānaṃ aggo bhaveyya''nti tuyhaṃ sāsanaṃ patthemi  icchāmīti attho. ^b^so me attho^eb^ti so  etadaggaṭṭhānantarasaṅkhāto attho me mayā anuppattoti attho.  ^b^sabbasaṃyojanakkhayo^eb^ti sabbesaṃ saṃyojanānaṃ khayo mayā  anuppattoti sambandho, nibbānaṃ adhigatanti attho. </p>
              <p>[03] 488^b^.^eb^ rājadaṇḍena ^b^tajjito^eb^ pīḷito  ^b^sūlāvuto^eb^ sūle āvuto āvuṇito ^b^poso^eb^ puriso sūle  ^b^sātaṃ^eb^ madhurasukhaṃ ^b^avindanto^eb^ nānubhavanto ^b^parimuttiṃva^eb^  parimocanameva icchati yathāti sambandho. </p>
              <p>[03] 489-90^b^.^eb^ ^b^mahāvīra^eb^ vīrānamantare vīruttama ahaṃ  ^b^bhavadaṇḍena^eb^ jātidaṇḍena, ^b^tajjito^eb^ pīḷito  ^b^kammasūlāvuto^eb^ kusalākusalakammasūlasmiṃ āvuto ^b^santo^eb^  saṃvijjamāno, ^b^pipāsāvedanāya^eb^ pipāsāturabhāvena ^b^aṭṭito^eb^  abhibhūto dukkhāpito ^b^bhave sātaṃ^eb^ saṃsāre madhuraṃ sukhaṃ ^b^na  vindāmi^eb^ na labhāmi. rāgaggidosaggimohaggisaṅkhātehi,  narakaggikappuṭṭhānaggidukkhaggisaṅkhātehi vā tīhi aggīhi ḍayhanto  ^b^parimuttiṃ^eb^ parimuccanupāyaṃ ^b^gavesāmi^eb^ pariyesāmi tathevāti  sambandho. yathā rājadaṇḍaṃ ito gato patto parimuttiṃ gavesati, tathā  ahaṃ bhavadaṇḍappatto parimuttiṃ gavesāmīti sambandho. </p>
              <p>[03] 491-2^b^.^eb^ puna saṃsārato mocanaṃ upamopameyyavasena  dassento ^b^yathā^eb^ ^a^P0.0279^ea^ ^b^visādo^eb^tiādimāha.  tattha visena sappavisena ā samantato daṃsīyittha daṭṭho hotīti  ^b^visādo,^eb^ sappadaṭṭhoti attho. atha vā visaṃ halāhalavisaṃ  adati gilatīti ^b^visādo,^eb^ visakhādakoti attho. yo  puriso visādo, tena tādisena visena paripīḷito, tassa visassa  vighātāya vināsāya upāyanaṃ upāyabhūtaṃ ^b^agadaṃ^eb^ osadhaṃ  ^b^gaveseyya^eb^ pariyeseyya, taṃ gavesamāno ^b^visaghātakaṃ^eb^  visanāsakaṃ ^b^agadaṃ^eb^ osadhaṃ ^b^passeyya^eb^ dakkheyya. so taṃ  attano diṭṭhaṃ osadhaṃ pivitvā ^b^visamhā^eb^ visato  ^b^parimuttiyā^eb^ parimocanakāraṇā sukhī ^b^assa^eb^ bhaveyya yathāti  sambandho. </p>
              <p>[03] 493^b^.^eb^ ^b^tathevāha^eb^nti ^a^M1.0314^ea^ yathā yena pakārena so naro  visahato, savisena sappena daṭṭho visakhādako ^a^V1.0288^ea^ vā osadhaṃ pivitvā  sukhī bhaveyya, tatheva tena pakārena ahaṃ avijjāya mohena ^b^saṃ^eb^  suṭṭhu pīḷito. ^b^saddhammāgadamesaha^eb^nti ahaṃ saddhammasaṅkhātaṃ  osadhaṃ esaṃ pariyesantoti attho. </p>
              <p>[03] 494-5^b^.^eb^ ^b^dhammāgadaṃ gavesanto^eb^ti  saṃsāradukkhavisassa vināsāya dhammosadhaṃ gavesanto. ^b^addakkhiṃ  sakyasāsana^eb^nti sakyavaṃsapabhavassa gotamassa sāsanaṃ saddakkhinti  attho. ^b^aggaṃ sabbosadhānaṃ ta^eb^nti sabbesaṃ osadhānaṃ antare taṃ  sakyasāsanasaṅkhātaṃ dhammosadhaṃ aggaṃ uttamanti attho.  ^b^sabbasallavinodana^eb^nti rāgasallādīnaṃ sabbesaṃ sallānaṃ vinodanaṃ  vūpasamakaraṃ ^b^dhammosadhaṃ^eb^ dhammasaṅkhātaṃ osadhaṃ pivitvā ^b^sabbaṃ  visaṃ^eb^ sakalasaṃsāradukkhavisaṃ ^b^samūhaniṃ^eb^ nāsesinti sambandho.  ^b^ajarāmara^eb^nti taṃ dukkhavisaṃ samūhanitvā ajaraṃ jarāvirahitaṃ  amaraṃ maraṇavirahitaṃ ^b^sītibhāvaṃ^eb^ rāgapariḷāhādivirahitattā  sītalabhūtaṃ nibbānaṃ ahaṃ ^b^phassayiṃ^eb^ paccakkhamakāsinti sambandho. </p>
              <p>[03] 496^b^.^eb^ puna kilesatamassa upamaṃ dassento ^b^yathā  bhūtaṭṭito^eb^tiādimāha. tattha ^b^yathā^eb^ yena pakārena  ^b^bhūtaṭṭito^eb^ bhūtena yakkhena aṭṭito pīḷito ^b^poso^eb^ puriso  ^b^bhūtaggāhena^eb^ yakkhaggāhena ^b^pīḷito^eb^ dukkhito ^b^bhūtasmā^eb^  yakkhaggāhato ^b^parimuttiyā^eb^ mocanatthāya bhūtavejjaṃ gaveseyya. </p>
              <p>[03] 497^b^.^eb^ taṃ gavesamāno ca bhūtavijjāya suṭṭhu  ^b^kovidaṃ^eb^ chekaṃ bhūtavejjaṃ passeyya, ^b^so^eb^ bhūtavejjo ^b^tassa^eb^  yakkhaggahitassa purisassa āvesabhūtaṃ ^b^vihane^eb^ vināseyya,  ^b^samūlañca^eb^ mūlena saha āyatiṃ anāsevakaṃ katvā ^b^vināsaye^eb^  viddhaṃseyyāti sambandho. </p>
              <p>[03] 498^b^.^eb^ ^b^mahāvīra^eb^ vīruttama ^b^tamaggāhena^eb^  kilesandhakāraggāhena pīḷito ahaṃ ^b^tatheva^eb^ tena pakāreneva  ^b^tamato^eb^ kilesandhakārato ^b^parimuttiyā^eb^ mocanatthāya  ^b^ñāṇālokaṃ^eb^ paññāālokaṃ gavesāmīti sambandho. </p>
              <p>[03] 499^b^.^eb^ atha ^a^M1.0315^ea^ ^a^P0.0280^ea^ tadanantaraṃ  ^b^kilesatamasodhanaṃ^eb^ kilesandhakāranāsakaṃ sakyamuniṃ addasanti  attho. ^b^so^eb^ sakyamuni ^b^me^eb^ mayhaṃ ^b^tamaṃ^eb^ andhakāraṃ  kilesatimiraṃ bhūtavejjova ^b^bhūtakaṃ^eb^ yakkhaggahitaṃ iva  ^b^vinodesi^eb^ dūrī akāsīti sambandho. </p>
              <p>[03] 500^b^.^eb^ so ahaṃ evaṃ vimutto ^b^saṃsārasotaṃ^eb^  saṃsārapavāhaṃ ^b^saṃ^eb^ suṭṭhu ^b^chindiṃ^eb^ chedesiṃ, ^b^taṇhāsotaṃ^eb^  taṇhāmahoghaṃ ^b^nivārayiṃ^eb^ niravasesaṃ appavattiṃ akāsinti attho.  ^b^bhavaṃ ugghāṭayiṃ sabba^eb^nti ^a^V1.0289^ea^ kāmabhavādikaṃ sabbaṃ navabhavaṃ ugghāṭayiṃ  vināsesinti attho. mūlato vināsento bhūtavejjo iva mūlato  ugghāṭayinti sambandho. </p>
              <p>[03] 501^b^.^eb^ tato nibbānapariyesanāya upamaṃ dassento  ^b^yathā^eb^tiādimāha. tattha garuṃ bhāriyaṃ nāgaṃ gilatīti  ^b^garuḷo^eb^. garuṃ vā nāgaṃ lāti ādadātīti ^b^garuḷo,^eb^  garuḷarājā. attano bhakkhaṃ sakagocaraṃ pannagaṃ pakārena parahatthaṃ na  gacchatīti ^b^pannago^eb^ti laddhanāmaṃ nāgaṃ gahaṇatthāya ^b^opatati^eb^  avapatati, ^b^samantā^eb^ samantato ^b^yojanasataṃ^eb^ satayojanappamāṇaṃ  ^b^mahāsaraṃ^eb^ mahāsamuddaṃ attano pakkhavātehi ^b^vikkhobheti^eb^  āloḷeti yathāti sambandho. </p>
              <p>[03] 502^b^.^eb^ ^b^so^eb^ supaṇṇo vihaṅgamo vehāsagamanasīlo  ^b^pannagaṃ^eb^ nāmaṃ gahetvā adhosīsaṃ olambetvā ^b^viheṭhayaṃ^eb^ tattha  tattha vividhena heṭhanena heṭhento ^b^ādāya^eb^ daḷhaṃ gahetvā ^b^yena  kāmaṃ^eb^ yattha gantukāmo, tattha ^b^pakkamati^eb^ gacchatīti sambandho. </p>
              <p>[03] 503^b^.^eb^ bhante mahāvīra, yathā garuḷo ^b^balī^eb^ balavā  pannagaṃ gahetvā pakkamati, tathā eva ahaṃ ^b^asaṅkhataṃ^eb^ paccayehi  akataṃ nibbānaṃ ^b^gavesanto^eb^ paṭipattipūraṇavasena pariyesanto  ^b^dose^eb^ sakaladiyaḍḍhakilesasahasse ^b^vikkhālayiṃ^eb^ visesena  samucchedappahānena sodhesiṃ ahanti sambandho. </p>
              <p>[03] 504^b^.^eb^ yathā garuḷo pannagaṃ gahetvā bhuñjitvā viharati,  tathā ahaṃ ^b^dhammavaraṃ^eb^ uttamadhammaṃ ^b^diṭṭho^eb^ passanto etaṃ  ^b^santipadaṃ^eb^ nibbānapadaṃ ^b^anuttaraṃ^eb^ uttaravirahitaṃ maggaphalehi  ^b^ādāya^eb^ gahetvā vaḷañjetvā viharāmīti sambandho. </p>
              <p>[03] 505^b^.^eb^ idāni ^a^M1.0316^ea^ nibbānassa dullabhabhāvaṃ dassento  ^b^āsāvatī nāma latā^eb^tiādimāha. tattha sabbesaṃ devānaṃ āsā  icchā etissaṃ latāyaṃ atthīti ^b^āsāvatī^eb^ nāma latā,  ^b^cittalatāvane^eb^ anekavicittāhi latāhi gahanībhūte vane uyyāne  ^b^jātā^eb^ nibbattāti attho. ^b^tassā^eb^ latāya  ^b^vassasahassena^eb^ vassasahassaccayena ^b^ekaṃ phalaṃ nibbattate^eb^ ekaṃ  phalaṃ gaṇhāti. </p>
              <p>[03] 506^b^.^eb^ ^b^taṃ devā^eb^ti taṃ āsāvatiṃ lataṃ ^b^tāva  dūraphalaṃ^eb^ tattakaṃ cirakālaṃ atikkamitvā phalaṃ gaṇhantaṃ saṃvijjamānaṃ  ^a^P0.0281^ea^ ^b^devā^eb^ tāvatiṃsadevatā ^b^payirupāsanti^eb^  bhajanti, sā āsāvatī nāma ^b^latuttamā^eb^ latānaṃ antare uttamalatā  evaṃ devānaṃ piyā ahosīti sambandho. </p>
              <p>[03] 507^b^.^eb^ ^b^satasahassupādāyā^eb^ti ^a^V1.0290^ea^ satasahassasaṃvaccharaṃ  ādiṃ katvā. ^b^tāhaṃ paricare munī^eb^ti monaṃ vuccati ñāṇaṃ, bhante,  muni ñāṇavanta sabbaññu, ahaṃ taṃ bhagavantaṃ paricare payirupāsāmi.  ^b^sāyaṃpātaṃ namassāmī^eb^ti sāyanhasamayañca pubbaṇhasamayañcāti  dvikkhattuṃ namassāmi paṇāmaṃ karomi. ^b^yathā devā^eb^ tāvatiṃsā  devā viya āsāvatīlataṃ sāyaṃpātañca payirupāsantīti sambandho. </p>
              <p>[03] 508^b^.^eb^ ^b^avañjhā pāricariyā^eb^ti yasmā  buddhadassanahetu nibbānappatti ahosi, tasmā buddhapāricariyā  vattapaṭipattikiriyā avañjhā atucchā ^b^namassanā^eb^ paṇāmakiriyā  ca ^b^amoghā^eb^ atucchā. tathā hi ^b^dūrāgataṃ^eb^ dūrato  saṃsāraddhānato āgatampi, ^b^santaṃ^eb^ saṃvijjamānaṃ ^b^khaṇoyaṃ^eb^ ayaṃ  buddhuppādakkhaṇo ^b^na virādhayi^eb^ nātikkami, maṃ atikkamitvā na  gatoti attho. </p>
              <p>[03] 509^b^.^eb^ buddhadassanahetu nibbānappatto ahaṃ āyatiṃ  uppajjanakabhave mama paṭisandhiṃ ^b^vicinanto^eb^ upaparikkhanto na  passāmīti sambandho. ^b^nirūpadhi^eb^ khandhūpadhikilesūpadhīhi  virahito ^b^vippamutto^eb^ sabbakilesehi vinābhūto ^b^upasanto^eb^  kilesapariḷāhābhāvena santamānaso carāmi ahanti sambandho. </p>
              <p>[03] 510^b^.^eb^ puna attano buddhadassanāya upamaṃ dassento  ^b^yathāpi padumaṃ nāmā^eb^tiādimāha. ^b^sūriyaraṃsena^eb^  sūriyaraṃsisamphassena yathā padumaṃ nāma ^a^M1.0317^ea^ api ^b^pupphati^eb^ vikasati  ^b^mahāvīra^eb^ vīruttama ahaṃ tathā eva ^b^buddharaṃsena^eb^ buddhena bhagavatā  desitadhammaraṃsippabhāvena pupphitoti attho. </p>
              <p>[03] 511-12^b^.^eb^ puna buddhadassanena nibbānadassanaṃ dīpento  ^b^yathā balākā^eb^tiādimāha. tattha ^b^balākayonimhi^eb^  balākajātiyaṃ ^b^sadā^eb^ sabbasmiṃ kāle ^b^pumā^eb^ puriso yathā na  vijjati. pume avijjamāne kathaṃ balākānaṃ gabbhaggahaṇaṃ hotīti ce?  meghesu ^b^gajjamānesu^eb^ saddaṃ karontesu meghagajjanaṃ sutvā ^b^tā^eb^  balākiniyo ^b^sadā^eb^ sabbakāle ^b^gabbhaṃ gaṇhanti^eb^ aṇḍaṃ  dhārentīti attho. ^b^yāva^eb^ yattakaṃ kālaṃ^b^ megho na gajjati^eb^  megho saddaṃ na karoti, tāva tattakaṃ kālaṃ ^b^ciraṃ^eb^ cirakālena  ^b^gabbhaṃ^eb^ aṇḍaṃ dhārenti. ^b^yadā^eb^ yasmiṃ kāle megho  ^b^pavassati^eb^ pakārena gajjitvā vassati vuṭṭhidhāraṃ paggharati, tadā  tasmiṃ kāle ^b^bhārato^eb^ gabbhadhāraṇato ^b^parimuccanti^eb^ aṇḍaṃ  pātentīti attho. </p>
              <p>[03] 513^b^.^eb^ tato paraṃ upameyyasampadaṃ dassento  ^b^padumuttarabuddhassā^eb^tiādimāha. padumuttarassa buddhassa  ^b^dhammameghena^eb^ vohāraparamatthadesanāsaṅkhātameghena ^b^gajjato^eb^  gajjantassa desentassa ^a^P0.0282^ea^ ^b^dhammameghassa saddena^eb^  ^a^V1.0291^ea^ ghosānusārena ahaṃ tadā ^b^dhammagabbhaṃ^eb^ vivaṭṭūpanissayaṃ  dānasīlādipuññasambhāragabbhaṃ ^b^agaṇhiṃ^eb^ gahesiṃ tathāti sambandho. </p>
              <p>[03] 514^b^.^eb^ ^b^satasahassupādāya^eb^ kappasatasahassaṃ ādiṃ  katvā ^b^puññagabbhaṃ^eb^ dānasīlādipuññasambhāraṃ ahaṃ ^b^dharemi^eb^  pūremi. yāva ^b^dhammamegho^eb^ dhammadesanā ^b^na gajjati^eb^ buddhena na  desīyati, tāva ahaṃ ^b^bhārato^eb^ saṃsāragabbhabhārato  ^b^nappamuccāmi^eb^ na mocemi na visuṃ bhavāmīti sambandho. </p>
              <p>[03] 515^b^.^eb^ bhante, ^b^sakyamuni^eb^ sakyavaṃsappabhava  ^b^yadā^eb^ yasmiṃ kāle suddhodanamahārājassa tava pitu ^b^ramme^eb^  ramaṇīye ^b^kapilavatthave^eb^ kapilavatthunāmake nagare tuvaṃ dhammameghena  ^b^gajjati^eb^ ghoseti, tadā tasmiṃ kāle ahaṃ ^b^bhārato^eb^  saṃsāragabbhabhārato ^b^parimucciṃ^eb^ mutto ahosinti sambandho. </p>
              <p>[03] 516^b^.^eb^ tato paraṃ attanā adhigate maggaphale dassento  ^b^suññata^eb^ntiādimāha. tattha attāttaniyādīnaṃ abhāvato  ^b^suññataṃ^eb^ vimokkhañca rāgadosamohasabbakilesanimittānaṃ  abhāvato, ^b^animittaṃ^eb^ vimokkhañca ^a^M1.0318^ea^ taṇhāpaṇidhissa abhāvato,  ^b^appaṇihitaṃ^eb^ vimokkhañca ariyamaggaṃ adhigañchiṃ bhāvesinti  sambandho. ^b^caturo ca phale sabbe^eb^ti cattāri sāmaññaphalāni  sabbāni sacchi akāsinti attho. ^b^dhammevaṃ vijaṭayiṃ aha^eb^nti  ahaṃ evaṃ sabbadhamme jaṭaṃ gahanaṃ vijaṭayiṃ viddhaṃsesinti attho. </p>
              <p>[06] dutiyabhāṇavāravaṇṇanā samattā. </p>
              <p>[03] 517^b^.^eb^ tato paraṃ attanā adhigatavisesameva dassento  ^b^aparimeyyupādāyā^eb^tiādimāha. tattha na parimeyyoti  ^b^aparimeyyo,^eb^ saṃvaccharagaṇanavasena pametuṃ saṅkhātuṃ asakkuṇeyyoti  attho. taṃ aparimeyyaṃ kappaṃ ^b^upādāya^eb^ ādiṃ katvā ^b^tava  sāsanaṃ^eb^ tuyhaṃ sāsanaṃ ``anāgate gotamassa bhagavato sāsane  vinayadharānaṃ aggo bhaveyya''nti evaṃ patthemi. atītatthe  vattamānavacanaṃ, patthesinti attho. ^b^so me attho^eb^ti so  patthanāsaṅkhāto attho ^b^me^eb^ mayā ^b^anuppatto^eb^ nipphāditoti  attho. anuttaraṃ ^b^santipadaṃ^eb^ nibbānaṃ anuppattaṃ adhigatanti  sambandho. </p>
              <p>[03] 518^b^.^eb^ so ahaṃ adhigatattā ^b^vinaye^eb^ vinayapiṭake  ^b^pāramiṃ patto^eb^ pariyosānappatto. ^b^yathāpi pāṭhiko isī^eb^ti  yathā padumuttarassa bhagavato sāsane vinayadharānaṃ aggo isi bhikkhu  pāṭhiko pākaṭo ^a^V1.0292^ea^ ahosi, tathevāhanti attho. ^b^na me samasamo  atthī^eb^ti vinayadhāritāya ^a^P0.0283^ea^ me mayā samasamo  samāno añño na atthīti attho. ^b^sāsanaṃ^eb^  ovādānusāsanīsaṅkhātaṃ sāsanaṃ ^b^dhāremi^eb^ pūremīti attho. </p>
              <p>[03] 519^b^.^eb^ punapi attano visesaṃ dassento ^b^vinaye  khandhake cāpī^eb^tiādimāha. tattha ^b^vinaye^eb^ti ubhatovibhaṅge.  ^b^khandhake^eb^ti mahāvaggacūḷavagge. ^b^tikacchede cā^eb^ti  tikasaṅghādisesatikapācittiyādike ca. ^b^pañcame^eb^ti parivāre ca.  ^b^ettha^eb^ etasmiṃ sakale vinayapiṭake mayhaṃ ^b^vimati^eb^  dveḷhakaṃ ^b^natthi^eb^ na saṃvijjati. ^b^akkhare^eb^ti  vinayapiṭakapariyāpanne a-kārādike akkhare. ^b^byañjane^eb^ti  ka-kārādike byañjane vā me ^b^vimati^eb^ saṃsayo natthīti sambandho. </p>
              <p>[03] 520^b^.^eb^ ^b^niggahe^eb^ ^a^M1.0319^ea^ ^b^paṭikamme cā^eb^ti pāpabhikkhūnaṃ  niggahe ca sāpattikānaṃ bhikkhūnaṃ parivāsadānādike paṭikamme ca  ^b^ṭhānāṭṭhāne^eb^ ca kāraṇe ca akāraṇe ca ^b^kovido^eb^ chekoti  attho. ^b^osāraṇe^eb^ ca tajjanīyādikammassa paṭippassaddhivasena  osāraṇe pavesane ca. ^b^vuṭṭhāpane^eb^ ca āpattito vuṭṭhāpane  nirāpattikaraṇe ca chekoti sambandho. ^b^sabbattha pāramiṃ gato^eb^ti  sabbasmiṃ vinayakamme pariyosānaṃ patto, dakkho chekoti attho. </p>
              <p>[03] 521^b^.^eb^ ^b^vinaye khandhake cāpī^eb^ti vuttappakāre  vinaye ca khandhake ca, ^b^padaṃ^eb^ suttapadaṃ ^b^nikkhipitvā^eb^ paṭṭhapetvā.  ^b^ubhato viniveṭhetvā^eb^ti vinayato khandhakato cāti ubhayato  nibbattetvā vijaṭetvā nayaṃ āharitvā. ^b^rasato^eb^ti kiccato.  ^b^osareyyaṃ^eb^ osāraṇaṃ karomīti attho. </p>
              <p>[03] 522^b^.^eb^ ^b^niruttiyā ca kusalo^eb^ti ``rukkho paṭo  kumbho mālā citta''ntiādīsu vohāresu cheko. ^b^atthānatthe ca  kovido^eb^ti atthe vaḍḍhiyaṃ anatthe hāniyañca kovido dakkhoti  attho. ^b^anaññātaṃ mayā natthī^eb^ti vinayapiṭake sakale vā  piṭakattaye mayā anaññātaṃ aviditaṃ apākaṭaṃ kiñci natthīti attho.  ^b^ekaggo satthu sāsane^eb^ti buddhasāsane ahameva eko  vinayadharānaṃ aggo seṭṭho uttamoti attho. </p>
              <p>[03] 523^b^.^eb^ ^b^rūpadakkhe ahaṃ ajjā^eb^ti ajja etarahi  kāle ^b^sakyaputtassa^eb^ bhagavato ^b^sāsane^eb^ pāvacane ahaṃ  rūpadakkhe rūpadassane vinayavinicchayadassane ^b^sabbaṃ kaṅkhaṃ^eb^  sakalaṃ saṃsayaṃ ^b^vinodemi^eb^ vināsemīti sambandho.  ^b^chindāmi sabbasaṃsaya^eb^nti ``ahosiṃ nu kho  ahamatītamaddhāna''ntiādikaṃ (ma0 ni0 1.18; saṃ0 ni0  2.20;  mahāni0 174) ^a^V1.0293^ea^ kālattayaṃ ārabbha uppannaṃ sabbaṃ soḷasavidhaṃ kaṅkhaṃ  chindāmi vūpasamemi sabbaso viddhaṃsemīti attho. </p>
              <p>[03] 524^b^.^eb^ ^b^padaṃ anupadañcāpī^eb^ti padaṃ pubbapadañca  anupadaṃ parapadañca ^b^akkharaṃ^eb^ ekekamakkharañca ^b^byañjanaṃ^eb^  sithiladhanitādidasavidhaṃ ^a^P0.0284^ea^ byañjanavidhānañca.  ^b^nidāne^eb^ti tena samayenātiādike nidāne ca.  ^b^pariyosāne^eb^ti nigamane. ^b^sabbattha kovido^eb^ti sabbesu  chasu ṭhānesu chekoti attho. </p>
              <p>[03] 525^b^.^eb^ tato ^a^M1.0320^ea^ paraṃ bhagavatoyeva guṇe pakāsento  ^b^yathāpi rājā balavā^eb^tiādimāha. tattha yathā ^b^balavā^eb^  thāmabalasampanno senābalasampanno vā rājā, ^b^paraṃ^eb^ paresaṃ paṭirājūnaṃ  senaṃ ^b^niggaṇhitvā^eb^ nissesato gahetvā palāpetvā vā, ^b^tape^eb^  tapeyya santapeyya dukkhāpeyya. ^b^vijinitvāna saṅgāma^eb^nti  saṅgāmaṃ parasenāya samāgamaṃ yuddhaṃ vijinitvā visesena jinitvā jayaṃ  patvā. ^b^nagaraṃ tattha māpaye^eb^ti tattha tasmiṃ vijitaṭṭhāne nagaraṃ  pāsādahammiyādivibhūsitaṃ vasanaṭṭhānaṃ māpaye kārāpeyyāti attho. </p>
              <p>[03] 526^b^.^eb^ ^b^pākāraṃ parikhañcāpī^eb^ti tattha māpitanagare  pākāraṃ sudhādhavalaiṭṭhakāmayapākārañca kārayeti sambandho.  ^b^parikhañcāpi^eb^ kaddamaparikhaṃ, udakaparikhaṃ, sukkhaparikhañca api  kāraye. ^b^esikaṃ dvārakoṭṭhaka^eb^nti nagarasobhanatthaṃ  ussāpitaesikāthambhañca mahantaṃ koṭṭhakañca catubhūmakādidvārakoṭṭhakañca  kāraye. ^b^aṭṭālake ca vividhe^eb^ti catubhūmakādibhede  atiuccāṭṭālake ca vividhe nānappakārake bahū ^b^kāraye^eb^  kārāpeyyāti sambandho. </p>
              <p>[03] 527^b^.^eb^ ^b^siṅghāṭakaṃ caccarañcā^eb^ti na kevalaṃ  pākārādayo kāraye, siṅghāṭakaṃ catumaggasandhiñca caccaraṃ  antarāvīthiñca kārayeti sambandho. ^b^suvibhattantarāpaṇa^eb^nti suṭṭhu  vibhattaṃ vibhāgato koṭṭhāsavantaṃ antarāpaṇaṃ anekāpaṇasahassaṃ  kārāpeyyāti attho. ^b^kārayeyya sabhaṃ tatthā^eb^ti tasmiṃ  māpitanagare sabhaṃ dhammādhikaraṇasālaṃ kāraye.  ^b^atthānatthavinicchayaṃ^eb^ vaḍḍhiñca avaḍḍhiñca vinicchayakaraṇatthaṃ  vinicchayasālaṃ kārayeti sambandho. </p>
              <p>[03] 528^b^.^eb^ ^b^nigghātatthaṃ amittāna^eb^nti paṭirājūnaṃ  paṭibāhanatthaṃ. ^b^chiddāchiddañca jānitu^eb^nti dosañca adosañca  jānituṃ. ^b^balakāyassa rakkhāyā^eb^ti  hatthiassarathapattisaṅkhātassa balakāyassa senāsamūhassa ^a^V1.0294^ea^  ārakkhaṇatthāya ^b^so^eb^ nagarasāmiko rājā, ^b^senāpaccaṃ^eb^  senāpatiṃ senānāyakaṃ mahāmattaṃ ^b^ṭhapeti^eb^ ṭhānantare patiṭṭhapetīti  attho. </p>
              <p>[03] 529^b^.^eb^ ^b^ārakkhatthāya^eb^ ^a^M1.0321^ea^ ^b^bhaṇḍassā^eb^ti  jātarūparajatamuttāmaṇiādirājabhaṇḍassa ārakkhaṇatthāya samantato  gopanatthāya ^b^me^eb^ mayhaṃ ^b^bhaṇḍaṃ mā vinassī^eb^ti  ^b^nidhānakusalaṃ^eb^ rakkhaṇe kusalaṃ chekaṃ ^b^naraṃ^eb^ ^a^P0.0285^ea^  purisaṃ ^b^bhaṇḍarakkhaṃ^eb^ bhaṇḍarakkhantaṃ so rājā bhaṇḍāgāre ṭhapetīti  sambandho. </p>
              <p>[03] 530^b^.^eb^ ^b^mamatto hoti yo rañño^eb^ti yo paṇḍito  rañño mamatto māmako pakkhapāto hoti. ^b^vuddhiṃ yassa ca  icchatī^eb^ti assa rañño vuddhiñca virūḷhiṃ yo icchati kāmeti,  ^b^tassa^eb^ itthambhūtassa paṇḍitassa rājā ^b^adhikaraṇaṃ^eb^  vinicchayādhipaccaṃ deti ^b^mittassa^eb^ mittabhāvassa paṭipajjitunti  sambandho. </p>
              <p>[03] 531^b^.^eb^ ^b^uppātesū^eb^ti ukkāpātadisāḍāhādiuppātesu  ca. ^b^nimittesū^eb^ti mūsikacchinnādīsu ``idaṃ nimittaṃ subhaṃ, idaṃ  nimittaṃ asubha''nti evaṃ nimittajānanasatthesu ca. ^b^lakkhaṇesu  cā^eb^ti itthipurisānaṃ hatthapādalakkhaṇajānanasatthesu ca ^b^kovidaṃ^eb^  chekaṃ ^b^ajjhāyakaṃ^eb^ anekesaṃ sissānaṃ byākaraṇavācakaṃ  ^b^mantadharaṃ^eb^ vedattayasaṅkhātamantadhārakaṃ paṇḍitaṃ so rājā  ^b^porohicce^eb^ purohitaṭṭhānantare ṭhapetīti sambandho. </p>
              <p>[03] 532^b^.^eb^ ^b^etehaṅgehi sampanno^eb^ti etehi vuttappakārehi  aṅgehi avayavehi sampanno samaṅgībhūto so rājā ``khattiyo''ti  ^b^pavuccati^eb^ kathīyatīti sambandho. ^b^sadā rakkhanti  rājāna^eb^nti ete senāpaccādayo amaccā sadā sabbakālaṃ taṃ rājānaṃ  rakkhanti gopenti. kimiva? ^b^cakkavākova dukkhitaṃ^eb^  dukkhappattaṃ sakañātiṃ rakkhanto cakkavāko pakkhī ivāti attho. </p>
              <p>[03] 533^b^.^eb^ ^b^tatheva tvaṃ mahāvīrā^eb^ti vīruttama, yathā  so rājā senāpaccādiaṅgasampanno nagaradvāraṃ thaketvā paṭivasati, tatheva  tuvaṃ ^b^hatāmitto^eb^ nihatapaccatthiko khattiyo iva ^b^sadevakassa  lokassa^eb^ saha devehi pavattamānassa lokassa ^b^dhammarājā^eb^ dhammena  samena rājā dasapāramitādhammaparipūraṇena rājabhūtattā ``dhammarājā''ti  ^b^pavuccati^eb^ kathīyatīti sambandho. </p>
              <p>[03] 534^b^.^eb^ ^b^titthiye nīharitvānā^eb^ti dhammarājabhāvena  paṭipakkhabhūte sakalatitthiye nīharitvā nissesena haritvā  nibbisevanaṃ katvā ^b^sasenakaṃ dhārañcāpi^eb^ senāya saha  vasavattimārampi nīharitvā ^a^V1.0295^ea^. ^b^tamandhakāraṃ^eb^  ^b^vidhamitvā^eb^ti ^a^M1.0322^ea^  tamasaṅkhātaṃ mohandhakāraṃ vidhamitvā viddhaṃsetvā. ^b^dhammanagaraṃ^eb^  sattatiṃsabodhipakkhiyadhammasaṅkhātaṃ,  khandhāyatanadhātupaṭiccasamuppādabalabojjhaṅgagambhīranayasamantapaṭṭhānadhammasaṅkhātaṃ  vā nagaraṃ ^b^amāpayi^eb^ nimmini patiṭṭhāpesīti attho. </p>
              <p>[03] 535^b^.^eb^ ^b^sīlaṃ pākārakaṃ tatthā^eb^ti tasmiṃ  patiṭṭhāpite dhammanagare catupārisuddhisīlaṃ pākāraṃ. ^b^ñāṇaṃ te  dvārakoṭṭhaka^eb^nti te tuyhaṃ  sabbaññutaññāṇāasayānusayañāṇānāgataṃsañāṇātītaṃsañāṇādikameva  ñāṇaṃ dvārakoṭṭhakanti attho. ^b^saddhā te esikā vīrā^eb^ti, bhante,  asithilaparakkama te tuyhaṃ dīpaṅkarapādamūlato pabhuti  sabbaññutaññāṇakāraṇā saddahanasaddhā ussāpitālaṅkārālaṅkatathambhoti  ^a^P0.0286^ea^ attho. ^b^dvārapālo ca saṃvaro^eb^ti te tuyhaṃ  chadvārikasaṃvaro rakkhāvaraṇagutti dvārapālo dvārarakkhakoti attho. </p>
              <p>[03] 536^b^.^eb^ ^b^satipaṭṭhānamaṭṭāla^eb^nti te tuyhaṃ  catusatipaṭṭhānāṭṭālamuṇḍacchadanaṃ. ^b^paññā te caccaraṃ mune^eb^ti,  bhante, mune ñāṇavanta te tuyhaṃ pāṭihāriyādianekavidhā paññā caccaraṃ  maggasamodhānaṃ nagaravīthīti attho. ^b^iddhipādañca siṅghāṭa^eb^nti  tuyhaṃ chandavīriyacittavīmaṃsasaṅkhātā cattāro iddhipādā siṅghāṭaṃ  catumaggasanti. ^b^dhammavīthi sumāpita^eb^nti  sattatiṃsabodhipakkhiyadhammasaṅkhātāya vīthiyā suṭṭhu māpitaṃ sajjitaṃ,  taṃ dhammanagaranti attho. </p>
              <p>[03] 537^b^.^eb^ ^b^suttantaṃ abhidhammañcā^eb^ti tava tuyhaṃ ettha  dhammanagare suttantaṃ abhidhammaṃ vinayañca ^b^kevalaṃ^eb^ sakalaṃ  suttageyyādikaṃ navaṅgaṃ buddhavacanaṃ ^b^dhammasabhā^eb^ dhammādhikaraṇasālāti  attho. </p>
              <p>[03] 538^b^.^eb^ ^b^suññataṃ animittañcā^eb^ti  anattānupassanāvasena paṭiladdhaṃ suññatavihārañca,  aniccānupassanāvasena paṭiladdhaṃ animittavihārañca.  ^b^vihārañcappaṇihita^eb^nti dukkhānupassanāvasena paṭiladdhaṃ  appaṇihitavihārañca. ^b^āneñjañcā^eb^ti acalaṃ aphanditaṃ  catusāmaññaphalasaṅkhātaṃ āneñjavihārañca. ^b^nirodho cā^eb^ti  sabbadukkhanirodhaṃ nibbānañca. ^b^esā dhammakuṭī tavā^eb^ti esā  sabbanavalokuttaradhammasaṅkhātā tava tuyhaṃ dhammakuṭi vasanagehanti  attho. </p>
              <p>[03] 539^b^.^eb^ ^b^paññāya^eb^ ^a^M1.0323^ea^ ^b^aggo nikkhitto^eb^ti paññāvasena  paññavantānaṃ aggo. iti bhagavatā nikkhitto ṭhapito thero  ^b^paṭibhāne^eb^ ca paññāya kattabbe kicce, yuttamuttapaṭibhāne vā  ^b^kovido^eb^ cheko ^b^nāmena sāriputto^eb^ti pākaṭo ^b^tava^eb^  tuyhaṃ dhammasenāpati tayā desitassa piṭakattayadhammasamūhassa dhāraṇato  pati padhāno hutvā senākiccaṃ karotīti attho. </p>
              <p>[03] 540^b^.^eb^ ^b^cutūpapātakusalo^eb^ti ^a^V1.0296^ea^ bhante muni,  ^b^cutūpapāte^eb^ cutiyā upapattiyā ca ^b^kusalo^eb^ cheko.  ^b^iddhiyā pāramiṃ gato^eb^ti ``ekopi hutvā bahudhā hoti, bahudhāpi  hutvā eko hotī''tiādinā (dī0 ni0 1.238; paṭi0 ma0  1.102) vuttāya iddhippabhedāya pāramiṃ pariyosānaṃ gato patto nāmena  kolito nāma moggallānatthero ^b^porohicco^eb^ tava tuyhaṃ purohitoti  sambandho. </p>
              <p>[03] 541^b^.^eb^ ^b^porāṇakavaṃsadharo^eb^ti bhante mune, ñāṇavantaṃ  porāṇassa vaṃsassa dhārako, paramparajānanako vā ^b^uggatejo^eb^  pākaṭatejo, ^b^durāsado^eb^ ^a^P0.0287^ea^ āsādetuṃ ghaṭṭetuṃ dukkho  asakkuṇeyyoti attho. ^b^dhutavādiguṇenaggo^eb^ti tecīvarikaṅgādīni  terasa dhutaṅgāni vadati ovadatīti dhutavādīguṇena dhutaṅgaguṇena aggo  seṭṭho mahākassapatthero ^b^tava^eb^ tuyhaṃ ^b^akkhadasso^eb^ vohārakaraṇe  padhānoti attho. </p>
              <p>[03] 542^b^.^eb^ ^b^bahussuto dhammadharo^eb^ti bhante mune, bahūnaṃ  caturāsītidhammakkhandhasahassānaṃ sutattā bhagavatā bhikkhusaṅghato ca  uggahitattā bahussuto anekesaṃ chasatasahassasaṅkhyānaṃ āgamadhammānaṃ  satipaṭṭhānādīnañca paramatthadhammānaṃ dhāraṇato dhammadharo ānando.  ^b^sabbapāṭhī ca sāsane^eb^ti buddhasāsane sabbesaṃ pāṭhīnaṃ paṭhantānaṃ  sajjhāyantānaṃ bhikkhūnaṃ aggo seṭṭhoti sabbapāṭhī nāmena ānando  nāma thero. ^b^dhammārakkho tavā^eb^ti tava tuyhaṃ dhammassa  piṭakattayadhammabhaṇḍassa ārakkho rakkhako pālako,  dhammabhaṇḍāgārikoti attho. </p>
              <p>[03] 543^b^.^eb^ ^b^ete^eb^ ^a^M1.0324^ea^ sabbe atikkammāb^ti ^b^bhagavā^eb^  bhagyavā sammāsambuddho ete sāriputtādayo mahānubhāvepi there atikkamma  vajjetvā mamaṃyeva ^b^pamesi^eb^ pamāṇaṃ akāsi, manasi akāsīti  attho. ^b^vinicchayaṃ me pādāsī^eb^ti vinayaññūhi paṇḍitehi  desitaṃ pakāsitaṃ vinaye vinicchayaṃ dosavicāraṇaṃ me mayhaṃ bhagavā  ^b^pādāsi^eb^ pakārena adāsi, mayhameva bhāraṃ akāsīti sambandho. </p>
              <p>[03] 544^b^.^eb^ ^b^yo koci vinaye pañha^eb^nti yo koci  bhikkhu buddhasāvako vinayanissitaṃ pañhaṃ maṃ pucchati, ^b^tattha^eb^  tasmiṃ pucchitapañhe ^b^me^eb^ mayhaṃ ^b^cintanā^eb^ vimati kaṅkhā  natthi. ^b^tañhevatthaṃ^eb^ taṃ eva pucchitaṃ atthaṃ ahaṃ kathemīti  sambandho. </p>
              <p>[03] 545^b^.^eb^ ^b^yāvatā buddhakhettamhī^eb^ti yāvatā yattake  ṭhāne buddhassa āṇākhette taṃ mahāmuniṃ ^a^V1.0297^ea^ sammāsambuddhaṃ ṭhapetvā  ^b^vinaye^eb^ vinayapiṭake vinayavinicchayakaraṇe vā ^b^mādiso^eb^  mayā sadiso natthi, ahameva aggo, ^b^bhiyyo^eb^ mamādhiko kuto  bhavissatīti sambandho. </p>
              <p>[03] 546^b^.^eb^ ^b^bhikkhusaṅghe nisīditvā^eb^  bhikkhusaṅghamajjhe nisinno gotamo bhagavā ^b^evaṃ gajjati^eb^  sīhanādaṃ karoti. kathaṃ? ^b^vinaye^eb^ ubhatovibhaṅge,  ^b^khandhakesu^eb^ mahāvaggacūḷavaggesu, ca-saddena parivāre,  ^b^upālissa^eb^ upālinā ^b^samo^eb^ sadiso natthīti evaṃ gajjati. </p>
              <p>[03] 547^b^.^eb^ ^b^yāvatā^eb^ti yattakaṃ ^b^buddhabhaṇitaṃ^eb^ buddhena  desitaṃ ^b^navaṅgaṃ^eb^ suttageyyādisatthusāsanaṃ satthunā pakāsitaṃ sabbaṃ  ^b^vinayogadhaṃ^eb^ taṃ vinaye antopaviṭṭhaṃ vinayamūlakaṃ iccevaṃ  ^b^passino^eb^ passantassa. </p>
              <p>[03] 548^b^.^eb^ ^b^mama kammaṃ saritvānā^eb^ti gotamo  ^b^sakyapuṅgavo^eb^ sakyavaṃsappadhāno, ^b^mama kammaṃ^eb^ mayhaṃ  pubbapatthanākammaṃ atītaṃsañāṇena ^b^saritvāna^eb^ paccakkhato ñatvā  bhikkhusaṅghamajjhe ^a^P0.0288^ea^ gato ``etadaggaṃ, bhikkhave, mama  sāvakānaṃ bhikkhūnaṃ vinayadharānaṃ yadidaṃ upālī''ti (a0 ni0   1.219, 228) maṃ etadagge ṭhāne ṭhapesīti sambandho. </p>
              <p>[03] 549^b^.^eb^ ^b^satasahassupādāyā^eb^ti satasahassakappe  ādiṃ katvā yaṃ imaṃ ṭhānaṃ ^b^apatthayiṃ^eb^ patthesiṃ, so ^b^me^eb^  attho mayā ^b^anuppatto^eb^ adhigato paṭiladdho vinaye ^b^pāramiṃ  gato^eb^ koṭiṃ pattoti attho. </p>
              <p>[03] 550^b^.^eb^ ^b^sakyānaṃ^eb^ ^a^M1.0325^ea^ sakyavaṃsarājūnaṃ  ^b^nandijanano^eb^ somanassakārako ahaṃ ^b^pure^eb^ pubbe kappako  ^b^āsiṃ^eb^ ahosiṃ, ^b^taṃ jātiṃ^eb^ taṃ kulaṃ taṃ yoniṃ  ^b^vijahitvā^eb^ visesena jahitvā chaḍḍetvā ^b^mahesino^eb^  sammāsambuddhassa ^b^putto jāto^eb^ sakyaputtoti saṅkhyaṃ gato  sāsanadhāraṇatoti attho. </p>
              <p>[03] 551^b^.^eb^ tato paraṃ attano dāsakule nibbattanāpadānaṃ  dassento ^b^ito dutiyake kappe^eb^tiādimāha. tattha ^b^ito^eb^  bhaddakappato heṭṭhā dutiye kappe nāmena añjaso nāma khattiyo eko  rājā ^b^anantatejo^eb^ saṅkhyātikkantatejo ^b^amitayaso^eb^  pamāṇātikkantaparivāro ^b^mahaddhano^eb^ anekakoṭisatasahassadhanavā  ^b^bhūmipālo^eb^ pathavīpālako rakkhako ahosīti sambandho. </p>
              <p>[03] 552^b^.^eb^ ^b^tassa rañño^eb^ti tassa tādisassa rājino  putto ahaṃ candano nāma ^b^khattiyo^eb^ khattiyakumāro ahosinti  sambandho. so ahaṃ jātimadena ca yasamadena ca bhogamadena ca  ^b^upatthaddho^eb^ thambhito unnatoti attho. </p>
              <p>[03] 553^b^.^eb^ ^b^nāgasatasahassānī^eb^ti ^a^V1.0298^ea^ satasahassahatthino  ^b^mātaṅgā^eb^ mātaṅgakule jātā ^b^tidhā pabhinnā^eb^  akkhikaṇṇakosasaṅkhātehi tīhi ṭhānehi pabhinnā madagaḷitā  ^b^sabbālaṅkārabhūsitā^eb^ sabbehi hatthālaṅkārehi alaṅkatā ^b^sadā^eb^  sabbakālaṃ maṃ parivārentīti sambandho. </p>
              <p>[03] 554^b^.^eb^ ^b^sabalehi paretoha^eb^nti tadā tasmiṃ kāle  ahaṃ sabalehi attano senābalehi ^b^pareto^eb^ parivārito uyyānaṃ  ^b^gantukāmako^eb^ icchanto sirikaṃ nāma ^b^nāgaṃ^eb^ hatthiṃ  ^b^āruyha^eb^ abhiruhitvā nagarato nikkhaminti sambandho. </p>
              <p>[03] 555^b^.^eb^ ^b^caraṇena ca sampanno^eb^ti  sīlasaṃvarādipannarasacaraṇadhammena samannāgato ^b^guttadvāro  pihitacakkhādichadvāro susaṃvuto^eb^ suṭṭhu rakkhitakāyacitto devalo  nāma^b^ sambuddho^eb^ paccekasambuddho, ^b^mama^eb^ mayhaṃ ^b^purato^eb^  sammukhe ^b^āgacchi^eb^ pāpuṇīti attho. </p>
              <p>[03] 556^b^.^eb^ ^b^pesetvā^eb^ ^a^M1.0326^ea^ ^b^sirikaṃ nāga^eb^nti taṃ āgataṃ  paccekabuddhaṃ disvā ahaṃ sirikaṃ nāma nāgaṃ abhimukhaṃ pesetvā buddhaṃ  ^b^āsādayiṃ^eb^ ghaṭṭesiṃ padussesinti attho. ^b^tato sañjātakopo  so^eb^ti tato tasmā mayā atīva pīḷetvā pesitattā so hatthināgo  mayi sañjātakopo ^a^P0.0289^ea^ ^b^padaṃ^eb^ attano pādaṃ  ^b^nuddharate^eb^ na uddharati, niccalova hotīti attho. </p>
              <p>[03] 557^b^.^eb^ ^b^nāgaṃ duṭṭhamanaṃ disvā^eb^ti duṭṭhamanaṃ kuddhacittaṃ  nādaṃ disvā ahaṃ ^b^buddhe^eb^ paccekabuddhe ^b^kopaṃ akāsiṃ^eb^ dosaṃ  uppādesinti attho. ^b^vihesayitvā sambuddha^eb^nti devalaṃ  paccekasambuddhaṃ vihesayitvā viheṭhetvā ahaṃ uyyānaṃ agamāsinti  sambandho. </p>
              <p>[03] 558^b^.^eb^ ^b^sātaṃ tattha na vindāmī^eb^ti tasmiṃ  āsādane sātaṃ na vindāmi. āsādananimittaṃ madhuraṃ sukhaṃ na  labhāmīti attho. ^b^siro pajjalito yathā^eb^ti siro mama sīsaṃ  pajjalito yathā pajjalamānaṃ viya hotīti attho. ^b^pariḷāhena  ḍayhāmī^eb^ti paccekabuddhe kopassa katattā pacchānutāpapariḷāhena ḍayhāmi  uṇhacitto homīti attho. </p>
              <p>[03] 559^b^.^eb^ ^b^sasāgarantā^eb^ti teneva pāpakammabalena  sasāgarantā sāgarapariyosānā sakalamahāpathavī ^b^me^eb^ mayhaṃ  ^b^ādittā viya^eb^ jalitā viya hoti khāyatīti attho.  ^b^pitu santikupāgammā^eb^ti evaṃ bhaye uppanne ahaṃ attano pitu rañño  santikaṃ ^b^upāgamma^eb^ upagantvā idaṃ vacanaṃ ^b^abraviṃ^eb^ kathesinti  attho. </p>
              <p>[03] 560^b^.^eb^ ^b^āsīvisaṃva^eb^ ^a^V1.0299^ea^ ^b^kupita^eb^nti āsīvisaṃ sabbaṃ  kupitaṃ kuddhaṃ iva jalamānaṃ aggikkhandhaṃ iva ^b^mattaṃ^eb^ tidhā pabhinnaṃ  ^b^dantiṃ^eb^ dantavantaṃ ^b^kuñjaraṃ^eb^ uttamaṃ hatthiṃ iva ca āgataṃ yaṃ  paccekabuddhaṃ ^b^sayambhuṃ^eb^ sayameva buddhabhūtaṃ ahaṃ ^b^āsādayiṃ^eb^  ghaṭṭesinti sambandho. </p>
              <p>[03] 561^b^.^eb^ ^b^āsādito mayā buddho^eb^ti so paccekabuddho  mayā āsādito ghaṭṭito ^b^ghoro^eb^ aññehi ghaṭṭetuṃ asakkuṇeyyattā  ghoro, ^b^uggatapo^eb^ pākaṭatapo ^b^jino^eb^ pañca māre jitavā  evaṃguṇasampanno ^a^M1.0327^ea^ paccekabuddho mayā ghaṭṭitoti attho. ^b^purā sabbe  vinassāmā^eb^ti tasmiṃ paccekabuddhe katānādarena sabbe mayaṃ vinassāma  vividhenākārena nassāma, bhasmā viya bhavāmāti attho.  ^b^khamāpessāma taṃ muni^eb^nti taṃ paccekabuddhaṃ muniṃ yāva na  vinassāma, tāva khamāpessāmāti sambandho. </p>
              <p>[03] 562^b^.^eb^ ^b^no ce taṃ nijjhāpessāmā^eb^ti  ^b^attadantaṃ^eb^ damitacittaṃ ^b^samāhitaṃ^eb^ ekaggacittaṃ taṃ paccekabuddhaṃ  no ce nijjhāpessāma khamāpessāma. ^b^orena sattadivasā^eb^  sattadivasato orabhāge sattadivase anatikkamitvā sampuṇṇaṃ raṭṭhaṃ me  sabbaṃ ^b^vidhamissati^eb^ vinassissati. </p>
              <p>[03] 563^b^.^eb^ ^b^sumekhalo kosiyo cā^eb^ti ete  sumekhalādayo cattāro rājāno isayo ^b^āsādayitvā^eb^ ghaṭṭetvā  anādaraṃ katvā ^b^saraṭṭhakā^eb^ saha raṭṭhajanapadavāsīhi duggatā vināsaṃ  gatāti attho. </p>
              <p>[03] 564^b^.^eb^ ^b^yadā^eb^ ^a^P0.0290^ea^ ^b^kuppanti  isayo^eb^ti yadā yasmiṃ kāle ^b^saññatā^eb^ kāyasaññamādīhi  saññatā santā ^b^brahmacārino^eb^ uttamacārino seṭṭhacārino isayo  ^b^kuppanti^eb^ domanassā bhavanti, tadā sasāgaraṃ sapabbataṃ sadevakaṃ  lokaṃ vināsentīti sambandho. </p>
              <p>[03] 565^b^.^eb^ ^b^tiyojanasahassamhī^eb^ti tesaṃ isīnaṃ  ānubhāvaṃ ñatvā te khamāpetuṃ ^b^accayaṃ^eb^ aparādhaṃ ^b^desanatthāya^eb^  pakāsanatthāya tiyojanasahassappamāṇe padese purise sannipātayinti  sambandho. ^b^sayambhuṃ upasaṅkami^eb^nti sayambhuṃ paccekabuddhaṃ upasaṅkamiṃ  samīpaṃ agamāsinti attho. </p>
              <p>[03] 566^b^.^eb^ ^b^allavatthā^eb^ti mayā saddhiṃ rāsibhūtā sabbe  janā allavatthā udakena tintavatthauttarāsaṅgā ^b^allasirā^eb^  tintakesā ^b^pañjalīkatā^eb^ muddhani katāñjalipuṭā ^b^buddhassa^eb^  paccekamunino ^a^V1.0300^ea^ ^b^pāde^eb^ pādasamīpe ^b^nipatitvā^eb^ nipajjitvā  ^b^idaṃ vacanamabravu^eb^nti ``khamassu tvaṃ, mahāvīrā''tiādikaṃ vacanaṃ  abravuṃ kathesunti attho. </p>
              <p>[03] 567^b^.^eb^ ^b^mahāvīra^eb^ vīruttama bhante paccekabuddha, mayā  tumhesu aññāṇena kataṃ aparādhaṃ khamassu tvaṃ vinodehi, mā manasi  karohīti attho ^a^M1.0328^ea^. ^b^jano^eb^ janasamūho ^b^taṃ^eb^ bhagavantaṃ  ^b^abhi^eb^ visesena yācati. ^b^pariḷāhaṃ^eb^ dosamohehi  katacittadukkhapariḷāhaṃ amhākaṃ ^b^vinodehi^eb^ tanuṃ karohi, ^b^no^eb^  amhākaṃ ^b^raṭṭhaṃ^eb^ sakalaraṭṭhajanapadavāsino ^b^mā vināsaya^eb^ mā  vināsehīti attho. </p>
              <p>[03] 568^b^.^eb^ ^b^sadevamānusā sabbe^eb^ti sabbe mānusā  sadevā ^b^sadānavā^eb^ pahārādādīhi asurehi saha ^b^sarakkhasā  ayomayena kūṭena^eb^ mahāmuggarena ^b^sadā^eb^ sabbakālaṃ ^b^me siraṃ^eb^  mayhaṃ matthakaṃ ^b^bhindeyyuṃ^eb^ padāleyyuṃ. </p>
              <p>[03] 569^b^.^eb^ tato paraṃ buddhānaṃ khamitabhāvañca kopābhāvañca  pakāsento ^b^dake aggi na saṇṭhātī^eb^tiādimāha. tattha yathā  udake aggi ^b^na saṇṭhāti^eb^ na patiṭṭhāti, yathā bījaṃ ^b^sele^eb^  silāmaye pabbate na viruhati, yathā ^b^agade^eb^ osadhe ^b^kimi^eb^  pāṇako na saṇṭhāti. tathā ^b^kopo^eb^ cittappakopo dummanatā  ^b^buddhe^eb^ paṭividdhasacce paccekabuddhe ^b^na jāyati^eb^ na uppajjatīti  attho. </p>
              <p>[03] 570^b^.^eb^ punapi buddhānaṃ ānubhāvaṃ pakāsento ^b^yathā ca  bhūmī^eb^tiādimāha. tattha yathā ca ^b^bhūmi^eb^ pathavī ^b^acalā^eb^  niccalā, tathā buddho acaloti attho. yathā ^b^sāgaro^eb^  mahāsamuddo ^b^appameyyo^eb^ pametuṃ pamāṇaṃ gahetuṃ asakkuṇeyyo, tathā  buddho appameyyoti attho. yathā ^b^ākāso^eb^ aphuṭṭhākāso  ^b^anantako^eb^ pariyosānarahito, ^b^evaṃ^eb^ tathā buddho  ^b^akkhobhiyo^eb^ khobhetuṃ āloḷetuṃ asakkuṇeyyoti attho. </p>
              <p>[03] 571^b^.^eb^ tato paraṃ paccekabuddhassa khamanavacanaṃ dassento  ^b^sadā^eb^ ^a^P0.0291^ea^ ^b^khantā mahāvīrā^eb^tiādimāha.  tattha ^b^mahāvīrā^eb^ uttamavīriyavantā buddhā ^b^tapassino^eb^ pāpānaṃ  tapanato ``tapo''ti laddhanāmena vīriyena samannāgatā ^b^khantā^eb^ ca  khantiyā ca sampannā ^b^khamitā^eb^ ca paresaṃ aparādhaṃ khamitā  sahitā ^b^sadā^eb^ sabbakālaṃ bhavantīti sambandho. ^b^khantānaṃ  khamitānañcā^eb^ti tesaṃ buddhānaṃ khantānaṃ khantiyā yuttānaṃ khamitānaṃ  parāparādhakhamitānaṃ sahitānañca ^b^gamanaṃ^eb^ chandādīhi agatigamanaṃ  na vijjatīti attho. </p>
              <p>[03] 572^b^.^eb^ iti ^a^M1.0329^ea^ ^a^V1.0301^ea^ idaṃ vacanaṃ vatvā ^b^sambuddho^eb^  paccekasambuddho ^b^pariḷāhaṃ^eb^ sattānaṃ uppannadāhaṃ ^b^vinodayaṃ^eb^  vinodayanto ^b^mahājanassa purato^eb^ sannipatitassa sarājakassa  mahato janakāyassa sammukhato ^b^tadā^eb^ tasmiṃ kāle ^b^nabhaṃ^eb^  ākāsaṃ ^b^abbhuggami^eb^ uggañchīti attho. </p>
              <p>[03] 573^b^.^eb^ ^b^tena kammenahaṃ dhīrā^eb^ti dhīra dhitisampanna  ahaṃ ^b^tena kammena^eb^ paccekabuddhe katena anādarakammena imasmiṃ  pacchimattabhave ^b^hīnattaṃ^eb^ lāmakabhāvaṃ rājūnaṃ kappakakammakaraṇajātiṃ  ^b^ajjhupāgato^eb^ sampattoti attho. ^b^samatikkamma taṃ jāti^eb^nti  taṃ parāyattajātiṃ ^b^saṃ^eb^ suṭṭhu atikkamma atikkamitvā. ^b^pāvisiṃ  abhayaṃ pura^eb^nti bhayarahitaṃ nibbānapuraṃ nibbānamahānagaraṃ pāvisiṃ  paviṭṭho āsinti attho. </p>
              <p>[03] 574^b^.^eb^ ^b^tadāpi maṃ mahāvīrā^eb^ti vīruttama  ^b^tadāpi^eb^ tasmiṃ paccekabuddhassa āsādanasamaye api sayambhū  paccekabuddho ^b^pariḷāhaṃ^eb^ āsādanahetu uppannaṃ kāyacittadarathaṃ  vinodesi dūrīakāsi. ^b^ḍayhamānaṃ^eb^ tato eva pacchānutāpena  kukkuccena ḍayhamānaṃ santapantaṃ maṃ ^b^susaṇṭhitaṃ^eb^ dosaṃ dosato dassane  suṭṭhu saṇṭhitaṃ disvā khamāpayi taṃ aparādhaṃ adhivāsesīti sambandho. </p>
              <p>[03] 575^b^.^eb^ ^b^ajjāpi maṃ mahāvīrā^eb^ti vīruttama,  ajjāpi tuyhaṃ samāgamakāle api, ^b^tihaggībhi^eb^  rāgaggidosaggimohaggisaṅkhātehi vā  nirayaggipetaggisaṃsāraggisaṅkhātehi vā tīhi aggīhi  ^b^ḍayhamānaṃ^eb^ dukkhamanubhavantaṃ maṃ bhagavā ^b^sītibhāvaṃ^eb^  domanassavināsena santakāyacittasaṅkhātaṃ sītibhāvaṃ nibbānameva vā  ^b^apāpayi^eb^ sampāpesi. ^b^tayo aggī^eb^ vuttappakāre te tayo  aggī ^b^nibbāpesi^eb^ vūpasamesīti sambandho. </p>
              <p>[03] 576^b^.^eb^ evaṃ attano hīnāpadānaṃ bhagavato dassetvā  idāni aññepi tassa savane niyojetvā ovadanto ``yesaṃ  sotāvadhānatthī''tiādimāha. tattha ^b^yesaṃ^eb^ tumhākaṃ  ^b^sotāvadhānaṃ^eb^ sotassa avadhānaṃ ṭhapanaṃ ^b^atthi^eb^ vijjati, te  tumhe ^b^bhāsato^eb^ sāsantassa mama vacanaṃ ^a^P0.0292^ea^  ^b^suṇātha^eb^ manasi karotha. ^b^atthaṃ tumhaṃ pavakkhāmī^eb^ti  ^b^yathā^eb^ yena pakārena ^b^mama^eb^ mayā diṭṭhaṃ ^b^padaṃ^eb^ nibbānaṃ,  tathā tena pakārena nibbānasaṅkhātaṃ paramatthaṃ tumhākaṃ pavakkhāmīti  sambandho. </p>
              <p>[03] 577^b^.^eb^ taṃ ^a^M1.0330^ea^ dassento ^b^sayambhuṃ taṃ  vimānetvā^eb^tiādimāha. tattha ^b^sayambhuṃ^eb^ sayameva bhūtaṃ ariyāya  jātiyā jātaṃ santacittaṃ samāhitaṃ paccekabuddhaṃ vimānetvā anādaraṃ  katvā ^b^tena kammena^eb^ ^a^V1.0302^ea^ katenākusalena ^b^ajja^eb^ imasmiṃ  vattamānakāle ahaṃ ^b^nīcayoniyaṃ^eb^ parāyattajātiyaṃ kappakajātiyaṃ  ^b^jāto^eb^ nibbatto ^b^amhi^eb^ bhavāmi. </p>
              <p>[03] 578^b^.^eb^ ^b^mā vo khaṇaṃ virādhethā^eb^ti buddhuppādakkhaṇaṃ  vo tumhe mā virādhetha gaḷitaṃ mā karotha, ^b^hi^eb^ saccaṃ  ^b^khaṇātītā^eb^ buddhuppādakkhaṇaṃ atītā atikkantā sattā ^b^socare^eb^  socanti, ``mayaṃ alakkhikā dummedhā bhavāmā''ti evaṃ socantīti  attho. ^b^sadatthe^eb^ attano atthe vuḍḍhiyaṃ ^b^vāyameyyātha^eb^  vīriyaṃ karotha. ^b^vo^eb^ tumhehi ^b^khaṇo^eb^ buddhuppādakkhaṇo  samayo ^b^paṭipādito^eb^ nipphādito pattoti attho. </p>
              <p>[03] 579^b^.^eb^ tato paraṃ saṃsāragatānaṃ ādīnavaṃ  upamāupameyyavasena dassento ^b^ekaccānañca vamana^eb^ntiādimāha.  ^b^ekaccānaṃ^eb^ kesañci puggalānaṃ ^b^vamanaṃ^eb^ uddhaṃ uggiraṇaṃ  ekaccānaṃ ^b^virecanaṃ^eb^ adhopaggharaṇaṃ ^b^eke^eb^ ekaccānaṃ halāhalaṃ  ^b^visaṃ^eb^ mucchākaraṇavisaṃ, ekaccānaṃ puggalānaṃ ^b^osadhaṃ^eb^  rakkhanupāyaṃ bhagavā evaṃ paṭipāṭiyā akkhāsīti sambandho. </p>
              <p>[03] 580^b^.^eb^ ^b^vamanaṃ paṭipannāna^eb^nti paṭipannānaṃ  maggasamaṅgīnaṃ vamanaṃ saṃsārachaḍḍanaṃ saṃsāramocanaṃ bhagavā akkhāsīti  sambandho. ^b^phalaṭṭhānaṃ^eb^ phale ṭhitānaṃ virecanaṃ saṃsārapaggharaṇaṃ  akkhāsi. ^b^phalalābhīnaṃ^eb^ phalaṃ labhitvā ṭhitānaṃ nibbānaosadhaṃ  akkhāsi. ^b^gavesīnaṃ^eb^ manussadevanibbānasampattiṃ gavesīnaṃ  pariyesantānaṃ puññakhettabhūtaṃ saṅghaṃ akkhāsīti sambandho. </p>
              <p>[03] 581^b^.^eb^ ^b^sāsanena viruddhāna^eb^nti sāsanassa  paṭipakkhānaṃ halāhalaṃ kutūhalaṃ pāpaṃ akusalaṃ akkhāsīti sambandho.  ^b^yathā āsīviso^eb^ti assaddhānaṃ katapāpānaṃ puggalānaṃ saṃsāre  dukkhāvahanato āsīvisasadisaṃ yathā āsīviso diṭṭhamattena  bhasmakaraṇato ^b^diṭṭhaviso^eb^ sappo attanā daṭṭhaṃ naraṃ ^b^jhāpeti^eb^  ḍayhati dukkhāpeti. ^b^taṃ naraṃ^eb^ taṃ assaddhaṃ katapāpaṃ naraṃ  halāhalavisaṃ evaṃ jhāpeti catūsu apāyesu ḍayhati sosesīti sambandho. </p>
              <p>[03] 582^b^.^eb^ ^b^sakiṃ^eb^ ^a^M1.0331^ea^ ^b^pītaṃ halāhala^eb^nti visaṃ halāhalaṃ  pītaṃ sakiṃ ekavāraṃ ^a^P0.0293^ea^ jīvitaṃ ^b^uparundhati^eb^ nāseti.  ^b^sāsanena^eb^ sāsanamhi ^b^virajjhitvā^eb^ aparādhaṃ katvā  puggalo ^b^kappakoṭimhi^eb^ koṭisaṅkhye kappepi ^b^ḍayhati^eb^  nijjhāyatīti attho. </p>
              <p>[03] 583^b^.^eb^ evaṃ assaddhānaṃ puggalānaṃ phalavipākaṃ dassetvā  idāni buddhānaṃ ānubhāvaṃ dassento ^a^V1.0303^ea^ ^b^khantiyā^eb^tiādimāha. tattha  yo buddho vamanādīni akkhāsi, ^b^so^eb^ buddho ^b^khantiyā^eb^  khamanena ca ^b^avihiṃsāya^eb^ sattānaṃ avihiṃsanena ca  ^b^mettacittavatāya^eb^ ca mettacittavantabhāvena ca ^b^sadevakaṃ^eb^ saha  devehi vattamānaṃ lokaṃ ^b^tāreti^eb^ atikkamāpeti nibbāpeti,  ^b^tasmā^eb^ kāraṇā buddhā vo tumhehi ^b^avirādhiyā^eb^ virujjhituṃ  na sakkuṇeyyā, buddhasāsane paṭipajjeyyāthāti attho. </p>
              <p>[03] 584^b^.^eb^ lābhe ca alābhe ca ^b^na sajjanti^eb^ na  bhajanti na lagganti. ^b^sammānane^eb^ ādarakaraṇe ca  ^b^vimānane^eb^ anādarakaraṇe ca acalā pathavīsadisā buddhā bhavanti,  ^b^tasmā^eb^ kāraṇā ^b^te^eb^ buddhā tumhehi ^b^na virodhiyā^eb^ na  virodhetabbā virujjhituṃ asakkuṇeyyāti attho. </p>
              <p>[03] 585^b^.^eb^ buddhānaṃ majjhattataṃ dassento  ^b^devadatte^eb^tiādimāha. tattha vadhakāvadhakesu sabbesu sattesu  ^b^samako^eb^ samamānaso ^b^muni^eb^ buddhamunīti attho. </p>
              <p>[03] 586^b^.^eb^ ^b^etesaṃ paṭigho natthī^eb^ti etesaṃ buddhānaṃ  paṭigho caṇḍikkaṃ dosacittataṃ natthi na saṃvijjati. ^b^rāgomesaṃ na  vijjatī^eb^ti imesaṃ buddhānaṃ rāgopi rajjanaṃ allīyanaṃ na vijjati, na  upalabbhati, tasmā kāraṇā, vadhakassa ca orasassa cāti sabbesaṃ  ^b^samako^eb^ samacitto buddho hotīti sambandho. </p>
              <p>[03] 587^b^.^eb^ punapi buddhānaṃyeva ānubhāvaṃ dassento ^b^panthe  disvāna kāsāva^eb^ntiādimāha. tattha ^b^mīḷhamakkhitaṃ^eb^  gūthasammissaṃ ^b^kāsāvaṃ^eb^ kasāvena rajitaṃ cīvaraṃ ^b^isiddhajaṃ^eb^  ariyānaṃ dhajaṃ parikkhāraṃ, ^b^panthe^eb^ magge chaḍḍitaṃ ^b^disvāna^eb^  passitvā ^b^añjaliṃ katvā^eb^ dasaṅgulisamodhānaṃ añjalipuṭaṃ sirasi  katvā ^a^M1.0332^ea^ ^b^sirasā^eb^ sirena ^b^vanditabbaṃ isiddhajaṃ^eb^ arahattaddhajaṃ  buddhapaccekabuddhasāvakadīpakaṃ cīvaraṃ namassitabbaṃ mānetabbaṃ pūjetabbanti  attho. </p>
              <p>[03] 588^b^.^eb^ ^b^abbhatītā^eb^ti abhi atthaṅgatā nibbutā.  ^b^ye ca buddhā vattamānā^eb^ idāni jātā ca ye buddhā ^b^anāgatā^eb^  ajātā abhūtā anibbattā apātubhūtā ca ye buddhā. ^b^dhajenānena  sujjhantī^eb^ti anena isiddhajena cīvarena ete buddhā sujjhanti  visuddhā bhavanti sobhanti. ^b^tasmā^eb^ tena kāraṇena ^b^ete^eb^  buddhā ^b^namassiyā namassitabbā^eb^ vanditabbāti attho. ``etaṃ  namassiya''ntipi pāṭho, tassa etaṃ isiddhajaṃ namassitabbanti attho. </p>
              <p>[03] 589^b^.^eb^ tato ^a^P0.0294^ea^ paraṃ attano guṇaṃ  dassento ^b^satthukappa^eb^ntiādimāha. tattha ^b^satthukappaṃ^eb^  buddhasadisaṃ ^a^V1.0304^ea^ ^b^suvinayaṃ^eb^ sundaravinayaṃ sundarākārena dvārattayadamanaṃ  ^b^hadayena^eb^ cittena ahaṃ ^b^dhāremi^eb^ savanadhāraṇādinā  paccavekkhāmīti attho. ^b^vinayaṃ^eb^ vinayapiṭakaṃ  ^b^namassamāno^eb^ vandamāno vinaye ādaraṃ kurumāno  ^b^viharissāmi sabbadā^eb^ sabbasmiṃ kāle vāsaṃ kappemīti attho. </p>
              <p>[03] 590^b^.^eb^ ^b^vinayo āsayo mayha^eb^nti vinayapiṭakaṃ  mayhaṃ okāsabhūtaṃ savanadhāraṇamanasikaraṇauggahaparipucchāpavattanavasena  okāsabhūtaṃ gehabhūtanti attho. ^b^vinayo ṭhānacaṅkama^eb^nti vinayo  mayhaṃ savanādikiccakaraṇena ṭhitaṭṭhānañca caṅkamanaṭṭhānañca. ^b^kappemi  vinaye vāsa^eb^nti vinayapiṭake vinayatantiyā savanadhāraṇapavattanavasena  vāsaṃ sayanaṃ kappemi karomi. ^b^vinayo mama gocaro^eb^ti  vinayapiṭakaṃ mayhaṃ gocaro āhāro bhojanaṃ niccaṃ  dhāraṇamanasikaraṇavasenāti attho. </p>
              <p>[03] 591^b^.^eb^ ^b^vinaye pāramippatto^eb^ti sakale  vinayapiṭake pāramiṃ pariyosānaṃ patto. ^b^samathe cāpi  kovido^eb^ti pārājikādisattāpattikkhandhānaṃ samathe vūpasame ca vuṭṭhāne  ca kovido cheko, adhikaraṇasamathe vā -- </p>
              <p>[21] ``vivādaṃ anuvādañca, āpattādhikaraṇaṃ tathā. </p>
              <p>[22] kiccādhikaraṇañceva, caturādhikaraṇā matā''ti.. -- </p>
              <p>[25] vuttādhikaraṇesu ca -- </p>
              <p>[21] ``sammukhā ^a^M1.0333^ea^ sativinayo, amūḷhapaṭiññākaraṇaṃ. </p>
              <p>[22] yebhuyya tassapāpiyya, tiṇavatthārako tathā''ti.. -- </p>
              <p>[25] evaṃ vuttesu ca sattasu adhikaraṇasamathesu atikovido  chekoti attho. ^b^upāli taṃ mahāvīrā^eb^ti bhante mahāvīra, catūsu  asaṅkhyeyyesu kappasatasahassesu sabbaññutaññāṇādhigamāya vīriyavanta  ^b^satthuno^eb^ devamanussānaṃ anusāsakassa ^b^taṃ^eb^ tava ^b^pāde^eb^  pādayuge upāli bhikkhu ^b^vandati^eb^ paṇāmaṃ karotīti attho. </p>
              <p>[03] 592^b^.^eb^ so ahaṃ pabbajitvā sambuddhaṃ ^b^namassamāno^eb^  paṇāmaṃ kurumāno ^b^dhammassa ca^eb^ tena bhagavatā desitassa  navalokuttaradhammassa ^b^sudhammataṃ^eb^ sundaradhammabhāvaṃ jānitvā dhammañca  namassamāno gāmato gāmaṃ ^b^purato punaṃ^eb^ nagarato nagaraṃ  vicarissāmīti sambandho. </p>
              <p>[03] 593^b^.^eb^ ^b^kilesā^eb^ ^a^V1.0305^ea^ ^b^jhāpitā mayha^eb^nti mayā  paṭividdhārahattamaggañāṇena mayhaṃ cittasantānagatā sabbe  diyaḍḍhasahassasaṅkhā kilesā ^a^P0.0295^ea^ jhāpitā sositā  visositā viddhaṃsitā. ^b^bhavā sabbe samūhatā^eb^ti kāmabhavādayo  sabbe nava bhavā mayā samūhatā ^b^saṃ^eb^ suṭṭhu ūhatā khepitā  viddhaṃsitā. ^b^sabbāsavā parikkhīṇā^eb^ti kāmāsavo, bhavāsavo,  diṭṭhāsavo, avijjāsavoti sabbe cattāro āsavā parikkhīṇā  parisamantato khayaṃ pāpitā. ^b^idāni^eb^ imasmiṃ arahattappattakāle  ^b^punabbhavo^eb^ punuppattisaṅkhāto bhavo bhavanaṃ jāti natthīti attho. </p>
              <p>[03] 594^b^.^eb^ uttari somanassavasena udānaṃ udānento  ^b^svāgata^eb^ntiādimāha. tattha ^b^buddhaseṭṭhassa^eb^ uttamabuddhassa  ^b^santike^eb^ samīpe ekanagare vā mama āgamanaṃ ^b^svāgataṃ^eb^ suṭṭhu  āgamanaṃ sundarāgamanaṃ ^b^vata^eb^ ekantena ^b^āsi^eb^ ahosīti  sambandho. ^b^tisso vijjā^eb^ti  pubbenivāsadibbacakkhuāsavakkhayavijjā ^b^anuppattā^eb^ sampattā,  paccakkhaṃ katāti attho. ^b^kataṃ buddhassa sāsana^eb^nti buddhena  bhagavatā desitaṃ anusiṭṭhi sāsanaṃ kataṃ nipphāditaṃ vattapaṭipattiṃ pūretvā  kammaṭṭhānaṃ manasi karitvā arahattamaggañāṇādhigamena sampāditanti  attho. </p>
              <p>[03] 595^b^.^eb^ ^b^paṭisambhidā catasso^eb^ti  atthapaṭisambhidādayo catasso paññāyo sacchikatā paccakkhaṃ katā.  ^b^vimokkhāpi ca aṭṭhime^eb^ti cattāri ^a^M1.0334^ea^ maggañāṇāni cattāri  phalañāṇānīti ime aṭṭha vimokkhā saṃsārato muccanūpāyā  sacchikatāti sambandho. ^b^chaḷabhiññā sacchikatā^eb^ti -- </p>
              <p>[21] ``iddhividhaṃ dibbasotaṃ, cetopariyañāṇakaṃ. </p>
              <p>[22] pubbenivāsañāṇañca, dibbacakkhāsavakkhaya''nti.. -- </p>
              <p>[25] imā cha abhiññā sacchikatā paccakkhaṃ katā. imesaṃ  ñāṇānaṃ sacchikaraṇena buddhassa sāsanaṃ katanti attho.</p>
              <p>[03] ^b^ittha^eb^nti iminā heṭṭhā vuttappakārena. ^b^suda^eb^nti  padapūraṇamatte nipāto. āyasmā upāli ^b^thero^eb^ti  thirasīlādiguṇayutto sāvako imā pubbacaritāpadānadīpikā gāthāyo  ^b^abhāsittha^eb^ kathayitthāti attho. </p>
              <p>[06] upālittherāpadānavaṇṇanā samattā. </p>
            </h4>
          </h3>
          <h3>
            <h3n> 3-7. aññāsikoṇḍaññattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarasambuddha^eb^ntiādikaṃ ^a^V1.0306^ea^ āyasmato  aññāsikoṇḍaññattherassa apadānaṃ. ayaṃ kira purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle haṃsavatīnagare gahapatimahāsālakule  nibbattitvā viññutaṃ patvā ekadivasaṃ satthu santike dhammaṃ suṇanto  satthāraṃ ekaṃ bhikkhuṃ attano sāsane paṭhamaṃ ^a^P0.0296^ea^  paṭividdhadhammarattaññūnaṃ aggaṭṭhāne ṭhapentaṃ disvā sayampi taṃ ṭhānantaraṃ  patthento satasahassabhikkhuparivārassa bhagavato sattāhaṃ mahādānaṃ  pavattetvā paṇidhānaṃ akāsi. satthāpissa anantarāyataṃ disvā  bhāviniṃ sampattiṃ byākāsi. so yāvajīvaṃ puññāni karonto  satthari parinibbute cetiye patiṭṭhāpiyamāne antocetiye ratanagharaṃ  kārāpesi, cetiyaṃ parivāretvā sahassaratanagghikāni ca kāresi.</p>
              <p>[03] so evaṃ puññāni katvā tato cavitvā devamanussesu saṃsaranto  vipassissa bhagavato kāle mahākālo nāma kuṭumbiko hutvā  aṭṭhakarīsamatte khette sāligabbhaṃ phāletvā gahitasālitaṇḍulehi  asambhinnakhīrapāyāsaṃ sampādetvā tattha madhusappisakkarādayo  pakkhipitvā buddhappamukhassa saṅghassa adāsi. sāligabbhaṃ phāletvā  gahitagahitaṭṭhānaṃ ^a^M1.0335^ea^ puna pūrati. puthukakāle puthukaggaṃ nāma adāsi.  lāyane lāyanaggaṃ, veṇikaraṇe veṇaggaṃ, kalāpādikaraṇe kalāpaggaṃ,  khalaggaṃ, bhaṇḍaggaṃ, minaggaṃ koṭṭhagganti evaṃ ekasasse nava vāre  aggadānaṃ adāsi, tampi sassaṃ atirekataraṃ sampannaṃ ahosi.</p>
              <p>[03] evaṃ yāvajīvaṃ puññāni katvā tato cuto devaloke nibbattitvā  devesu ca manussesu ca saṃsaranto amhākaṃ bhagavato uppattito  puretarameva kapilavatthunagarassa avidūre doṇavatthunāmake brāhmaṇagāme  brāhmaṇamahāsālakule nibbatti. tassa ^b^koṇḍañño^eb^ti gottato  āgataṃ nāmaṃ ahosi. so vayappatto tayo vede uggahetvā  lakkhaṇamantesu ca pāraṃ agamāsi. tena samayena amhākaṃ bodhisatto  tusitapurato cavitvā kapilavatthupure suddhodanamahārājassa gehe nibbatti.  tassa nāmaggahaṇadivase aṭṭhuttarasatesu brāhmaṇesu upanītesu ye aṭṭha  brāhmaṇā lakkhaṇapariggahaṇatthaṃ mahātalaṃ upanītā. so tesu  sabbanavako hutvā mahāpurisassa lakkhaṇanipphattiṃ disvā ``ekaṃsena  ayaṃ buddho bhavissatī''ti niṭṭhaṃ gantvā mahāsattassa abhinikkhamanaṃ  udikkhanto vicarati.</p>
              <p>[03] bodhisattopi ^a^V1.0307^ea^ kho mahatā parivārena vaḍḍhamāno anukkamena  vuddhippatto ñāṇaparipākaṃ gantvā ekūnatiṃsatime vasse  mahābhinikkhamanaṃ nikkhamanto anomānadītīre pabbajitvā anukkamena  uruvelaṃ gantvā padhānaṃ padahi. tadā koṇḍañño māṇavo mahāsattassa  pabbajitabhāvaṃ sutvā lakkhaṇapariggāhakabrāhmaṇānaṃ puttehi  vappamāṇavādīhi saddhiṃ attapañcamo ^a^P0.0297^ea^ pabbajitvā  anukkamena bodhisattassa santikaṃ upasaṅkamitvā chabbassāni taṃ  upaṭṭhahanto tassa oḷārikāhāraparibhogena nibbinno apakkamitvā  isipatanaṃ agamāsi. atha kho bodhisatto oḷārikāhāraparibhogena  laddhakāyabalo vesākhapuṇṇamāyaṃ bodhirukkhamūle aparājitapallaṅke  nisinno tiṇṇaṃ mārānaṃ matthakaṃ madditvā abhisambuddho hutvā  sattasattāhaṃ bodhimaṇḍeyeva vītināmetvā pañcavaggiyānaṃ ñāṇaparipākaṃ  ñatvā āsāḷhīpuṇṇamāyaṃ isipatanaṃ gantvā tesaṃ  dhammacakkapavattanasuttantaṃ (mahāva0 13 ādayo; saṃ0 ni0   5.1081) kathesi. desanāpariyosāne koṇḍaññatthero ^a^M1.0336^ea^ aṭṭhārasahi  brahmakoṭīhi saddhiṃ sotāpattiphale patiṭṭhāsi. atha pañcamiyaṃ  pakkhassa anattalakkhaṇasuttantadesanāya (mahāva0 20 ādayo; saṃ0  ni0  3.59) arahattaṃ sacchākāsi. </p>
              <p>[03] 596^b^.^eb^ evaṃ so arahattaṃ patvā ``kiṃ kammaṃ katvā ahaṃ  lokuttarasukhaṃ adhigatomhī''ti upadhārento attano pubbakammaṃ  paccakkhato ñatvā somanassavasena pubbacaritāpadānaṃ udānavasena  dassento ^b^padumuttarasambuddha^eb^ntiādimāha. tassattho heṭṭhā vuttoyeva.  ^b^lokajeṭṭhaṃ vināyaka^eb^nti sakalassa sattalokassa jeṭṭhaṃ padhānanti  attho. visesena veneyyasatte saṃsārasāgarassa paratīraṃ  amatamahānibbānaṃ neti sampāpetīti ^b^vināyako,^eb^ taṃ vināyakaṃ.  ^b^buddhabhūmimanuppatta^eb^nti buddhassa bhūmi patiṭṭhānaṭṭhānanti buddhabhūmi,  sabbaññutaññāṇaṃ, taṃ anuppatto paṭividdhoti buddhabhūmimanuppatto, taṃ  buddhabhūmimanuppattaṃ, sabbaññutappattaṃ buddhabhūtanti attho. ^b^paṭhamaṃ  addasaṃ aha^eb^nti paṭhamaṃ vesākhapuṇṇamiyā rattiyā paccūsasamaye buddhabhūtaṃ  padumuttarasambuddhaṃ ahaṃ addakkhinti attho. </p>
              <p>[03] 597^b^.^eb^ ^b^yāvatā bodhiyā mūle^eb^ti yattakā  bodhirukkhasamīpe yakkhā ^b^samāgatā^eb^ rāsibhūtā ^b^sambuddhaṃ^eb^  buddhabhūtaṃ taṃ buddhaṃ ^b^pañjalīkatā^eb^ dasaṅgulisamodhānaṃ añjalipuṭaṃ  sirasi ṭhapetvā ^b^vandanti^eb^ namassantīti sambandho. </p>
              <p>[03] 598^b^.^eb^ ^b^sabbe devā tuṭṭhamanā^eb^ti buddhabhūtaṭṭhānaṃ  āgatā te sabbe devā tuṭṭhacittā ākāse sañcarantīti ^a^V1.0308^ea^ sambandho.  ^b^andhakāratamonudo^eb^ti ativiya andhakāraṃ mohaṃ nudo khepano ayaṃ  buddho anuppattoti attho. </p>
              <p>[03] 599^b^.^eb^ ^b^tesaṃ hāsaparetāna^eb^nti hāsehi  pītisomanassehi samannāgatānaṃ tesaṃ devānaṃ^b^ mahānādo^eb^ mahāghoso  ^b^avattatha^eb^ pavattati, sammāsambuddhasāsane ^a^P0.0298^ea^  ^b^kilese^eb^ saṃkilese dhamme jhāpayissāmāti sambandho. </p>
              <p>[03] 600^b^.^eb^ ^b^devānaṃ giramaññāyā^eb^ti vācāya  thutivacanena saha udīritaṃ devānaṃ saddaṃ jānitvā haṭṭho ^b^haṭṭhena  cittena^eb^ somanassasahagatena cittena ^b^ādibhikkhaṃ^eb^ paṭhamaṃ āhāraṃ  buddhabhūtassa ahaṃ adāsinti sambandho. </p>
              <p>[03] 602^b^.^eb^ ^b^sattāhaṃ^eb^ ^a^M1.0337^ea^ abhinikkhammāb^ti  mahābhinikkhamanaṃ nikkhamitvā sattāhaṃ padhānaṃ katvā  sabbaññutaññāṇapadaṭṭhānaṃ arahattamaggañāṇasaṅkhātaṃ ^b^bodhiṃ ajjhagamaṃ^eb^  adhigañchiṃ ahanti attho. ^b^idaṃ me paṭhamaṃ bhatta^eb^nti idaṃ bhattaṃ  sarīrayāpanaṃ ^b^brahmacārissa^eb^ uttamacārissa ^b^me^eb^ mayhaṃ iminā  devaputtena paṭhamaṃ dinnaṃ ahosīti attho. </p>
              <p>[03] 603^b^.^eb^ ^b^tusitā hi idhāgantvā^eb^ti tusitabhavanato  idha manussaloke āgantvā ^b^yo^eb^ devaputto ^b^me^eb^ mama bhikkhaṃ  ^b^upānayi^eb^ adāsi, ^b^taṃ^eb^ devaputtaṃ ^b^kittayissāmi^eb^  kathessāmi pākaṭaṃ karissāmi. ^b^bhāsato^eb^ bhāsantassa mama vacanaṃ  suṇāthāti sambandho. ito paraṃ anuttānapadameva vaṇṇayissāma. </p>
              <p>[03] 607^b^.^eb^ ^b^tidasā^eb^ti tāvatiṃsabhavanā.  ^b^agārā^eb^ti attano uppannabrāhmaṇagehato nikkhamitvā pabbajitvā  cha saṃvaccharāni dukkarakārikaṃ karontena bodhisattena saha vasissatīti  sambandho. </p>
              <p>[03] 608^b^.^eb^ ^b^tato sattamake vasse^eb^ti tato  pabbajitakālato paṭṭhāya sattame saṃvacchare. ^b^buddho saccaṃ  kathessatī^eb^ti chabbassāni dukkarakārikaṃ katvā sattamasaṃvacchare buddho  hutvā bārāṇasiyaṃ isipatane migadāye dhammacakkapavattanasuttantadesanāya  dukkhasamudayanirodhamaggasaccasaṅkhātaṃ catusaccaṃ kathessatīti attho.  ^b^koṇḍañño nāma nāmenā^eb^ti nāmena gottanāmavasena koṇḍañño  nāma. ^b^paṭhamaṃ sacchikāhitī^eb^ti pañcavaggiyānamantare paṭhamaṃ  ādito eva sotāpattimaggañāṇaṃ sacchikāhiti paccakkhaṃ karissatīti  attho. </p>
              <p>[03] 609^b^.^eb^ ^b^nikkhantenānupabbaji^eb^nti ^a^V1.0309^ea^ nikkhantena  bodhisattena saha nikkhamitvā anupabbajinti attho. tathā  anupabbajitvā mayā ^b^padhānaṃ^eb^ vīriyaṃ ^b^sukataṃ^eb^ suṭṭhu kataṃ daḷhaṃ  katvā katanti attho. ^b^kilese jhāpanatthāyā^eb^ti kilese  sosanatthāya viddhaṃsanatthāya ^b^anagāriyaṃ^eb^ agārassa ahitaṃ  kasivaṇijjādikammavirahitaṃ sāsanaṃ ^b^pabbajiṃ^eb^ paṭipajjinti attho. </p>
              <p>[03] 610^b^.^eb^ ^b^abhigantvāna^eb^ ^a^M1.0338^ea^ ^a^P0.0299^ea^  ^b^sabbaññū^eb^ti sabbaṃ atītānāgatapaccuppannaṃ vā  saṅkhāravikāralakkhaṇanibbānapaññattisaṅkhātaṃ ñeyyaṃ vā jānanto  devehi saha vattamāne satta loke buddho ^b^migāraññaṃ^eb^ migadāya  vihāraṃ abhigantvā upasaṅkamitvā ^b^me^eb^ mayā sacchikatena  ^b^iminā^eb^ sotāpattimaggañāṇena ^b^amatabheriṃ^eb^  amatamahānibbānabheriṃ ahari pahari dassesīti attho. </p>
              <p>[03] 611^b^.^eb^ ^b^so dānī^eb^ti so ahaṃ paṭhamaṃ sotāpanno  idāni arahattamaggañāṇena amataṃ ^b^santaṃ^eb^ vūpasantasabhāvaṃ ^b^padaṃ^eb^  pajjitabbaṃ pāpuṇitabbaṃ, ^b^anuttaraṃ^eb^ uttaravirahitaṃ nibbānaṃ patto  adhigatoti attho. ^b^sabbāsave pariññāyā^eb^ti kāmāsavādayo  sabbe āsave pariññāya pahānapariññāya pajahitvā ^b^anāsavo^eb^  nikkileso ^b^viharāmi^eb^ iriyāpathavihārena vāsaṃ kappemi.  ^b^paṭisambhidā catasso^eb^tyādayo gāthāyo vuttatthāyeva.</p>
              <p>[03] atha naṃ satthā aparabhāge jetavanamahāvihāre bhikkhusaṅghamajjhe  paññattavarabuddhāsane nisinno paṭhamaṃ paṭividdhadhammabhāvaṃ dīpento  ``etadaggaṃ, bhikkhave, mama sāvakānaṃ bhikkhūnaṃ rattaññūnaṃ yadidaṃ  aññāsikoṇḍañño''ti (a0 ni0  1.188) etadagge ṭhapesi.  so dvīhi aggasāvakehi attani kariyamānaṃ paramanipaccakāraṃ,  gāmantasenāsane ākiṇṇavihārañca pariharitukāmo, vivekābhiratiyā  viharitukāmo ca attano santikaṃ upagatānaṃ gahaṭṭhapabbajitānaṃ  paṭisanthārakaraṇampi papañcaṃ maññamāno satthāraṃ āpucchitvā himavantaṃ  pavisitvā chaddantehi nāgehi upaṭṭhiyamāno chaddantadahatīre dvādasa  vassāni vasi. evaṃ tattha vasantaṃ theraṃ ekadivasaṃ sakko devarājā  upasaṅkamitvā vanditvā ṭhito evamāha ``sādhu me, bhante, ayyo  dhammaṃ desetū''ti. thero tassa catusaccagabbhaṃ tilakkhaṇāhataṃ  suññatāpaṭisaṃyuttaṃ nānānayavicittaṃ amatogadhaṃ buddhalīlāya dhammaṃ  desesi. taṃ sutvā sakko attano pasādaṃ pavedento -- </p>
              <p>[21] ``esa ^a^V1.0310^ea^ bhiyyo pasīdāmi, sutvā dhammaṃ mahārasaṃ. </p>
              <p>[22] virāgo desito dhammo, anupādāya sabbaso''ti..  (theragā0 673) -- </p>
              <p>[25] thutiṃ ^a^M1.0339^ea^ akāsi. thero chaddantadahatīre dvādasa vassāni  vasitvā upakaṭṭhe parinibbāne satthāraṃ upasaṅkamitvā parinibbānaṃ  anujānāpetvā tattheva gantvā parinibbāyīti. </p>
              <p>[06] aññāsikoṇḍaññattherāpadānavaṇṇanā samattā. </p>
            </h4>
          </h3>
          <h3>
            <h3n> 3-8. piṇḍolabhāradvājattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro^eb^ ^a^P0.0300^ea^ ^b^nāma jino^eb^tiādikaṃ  āyasmato piṇḍolabhāradvājassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle sīhayoniyaṃ nibbattitvā pabbatapāde guhāyaṃ  vihāsi. bhagavā tassa anuggahaṃ kātuṃ gocarāya pakkantakāle tassa  sayanaguhaṃ pavisitvā nirodhaṃ samāpajjitvā nisīdi. sīho gocaraṃ  gahetvā nivatto guhadvāre ṭhatvā bhagavantaṃ disvā haṭṭhatuṭṭho  jalajathalajapupphehi pūjaṃ katvā cittaṃ pasādento bhagavato  ārakkhaṇatthāya aññe vāḷamige apanetuṃ tīsu velāsu sīhanādaṃ  nadanto buddhagatāya satiyā aṭṭhāsi. yathā paṭhamadivase, evaṃ sattāhaṃ  pūjesi. bhagavā ``sattāhaccayena nirodhā vuṭṭhahitvā vaṭṭissati  imassa ettako upanissayo''ti tassa passantasseva ākāsaṃ  pakkhanditvā vihārameva gato.</p>
              <p>[03] sīho buddhaviyogadukkhaṃ adhivāsetuṃ asakkonto kālaṃ katvā  haṃsavatīnagare mahābhogakule nibbattitvā vayappatto nagaravāsīhi saddhiṃ  vihāraṃ gantvā satthu dhammadesanaṃ sutvā pasanno sattāhaṃ buddhappamukhassa  bhikkhusaṅghassa mahādānaṃ pavattetvā yāvajīvaṃ puññāni katvā aparāparaṃ  devamanussesu saṃsaranto amhākaṃ bhagavato kāle kosambiyaṃ rañño  udenassa purohitassa putto hutvā nibbatti. ^b^bhāradvājo^eb^tissa  nāmaṃ ahosi. so vayappato tayo vede uggahetvā pañca  māṇavakasatāni mante vācento mahagghasabhāvena ananurūpācārattā ^a^M1.0340^ea^ tehi  pariccatto rājagahaṃ gantvā bhagavato bhikkhusaṅghassa ca lābhasakkāraṃ  disvā sāsane pabbajitvā bhojane amattaññū hutvā viharati.  satthārā upāyena mattaññutāya patiṭṭhāpento vipassanaṃ paṭṭhapetvā  nacirasseva chaḷabhiñño ahosi. chaḷabhiñño pana hutvā bhagavato  sammukhā ^a^V1.0311^ea^ ``yaṃ sāvakehi pattabbaṃ, taṃ mayā anuppatta''nti,  bhikkhusaṅghe ca ``yassa magge vā phale vā kaṅkhā atthi, so maṃ  pucchatū''ti sīhanādaṃ nadi. tena taṃ bhagavā -- ``etadaggaṃ,  bhikkhave, mama sāvakānaṃ bhikkhūnaṃ sīhanādikānaṃ yadidaṃ  piṇḍolabhāradvājo''ti (a0 ni0  1.188, 195) etadagge ṭhapesi. </p>
              <p>[03] 613^b^.^eb^ evaṃ etadaggaṃ ṭhānaṃ patvā pubbe katapuññasambhāraṃ  saritvā somanassavasena attano puññakammāpadānaṃ vibhāvento  ^b^padumuttaro^eb^tiādimāha. tassattho heṭṭhā vuttova. ^b^purato  himavantassā^eb^ti himālayapabbatato pubbadisābhāgeti attho.  ^b^cittakūṭe^eb^ ^a^P0.0301^ea^ ^b^vasī tadā^eb^ti yadā ahaṃ sīho  migarājā hutvā himavantapabbatasamīpe vasāmi, tadā padumuttaro nāma  satthā anekehi ca osadhehi, anekehi ca ratanehi cittavicittatāya  cittakūṭe cittapabbatasikhare vasīti sambandho. </p>
              <p>[03] 614^b^.^eb^ ^b^abhītarūpo tatthāsi^eb^nti abhītasabhāvo  nibbhayasabhāvo migarājā tattha āsiṃ ahosinti attho.  ^b^catukkamo^eb^ti catūhi disāhi kamo gantuṃ samattho. ^b^yassa  saddaṃ suṇitvānā^eb^ti yassa migarañño sīhanādaṃ sutvā ^b^bahujjanā^eb^  bahusattā ^b^vikkhambhanti^eb^ visesena khambhanti bhāyanti. </p>
              <p>[03] 615^b^.^eb^ ^b^suphullaṃ padumaṃ gayhā^eb^ti bhagavati pasādena  supupphitapadumapupphaṃ ḍaṃsitvā. ^b^narāsabhaṃ^eb^ narānaṃ āsabhaṃ uttamaṃ  seṭṭhaṃ sambuddhaṃ upagacchiṃ, samīpaṃ agaminti attho. ^b^vuṭṭhitassa  samādhimhā^eb^ti nirodhasamāpattito vuṭṭhitassa buddhassa taṃ pupphaṃ  abhiropayiṃ pūjesinti attho. </p>
              <p>[03] 616^b^.^eb^ ^b^catuddisaṃ namassitvā^eb^ti catūsu disāsu  namassitvā ^b^sakaṃ cittaṃ^eb^ attano cittaṃ ^b^pasādetvā^eb^ ādarena  patiṭṭhapetvā ^b^sīhanādaṃ^eb^ abhītanādaṃ ^b^anadiṃ^eb^ ghosesinti attho. </p>
              <p>[03] 617^b^.^eb^ tato ^a^M1.0341^ea^ buddhena dinnabyākaraṇaṃ pakāsento  ^b^padumuttaro^eb^tiādimāha. taṃ uttānatthameva. </p>
              <p>[03] 618^b^.^eb^ ^b^vadataṃ seṭṭho^eb^ti ``mayaṃ buddhā, mayaṃ  buddhā''ti vadantānaṃ aññatitthiyānaṃ seṭṭho uttamo buddho āgatoti  sambandho. tassa āgatassa bhagavato taṃ dhammaṃ ^b^sossāma^eb^  suṇissāmāti attho. </p>
              <p>[03] 619^b^.^eb^ ^b^tesaṃ^eb^ ^a^V1.0312^ea^ ^b^hāsaparetāna^eb^nti hāsehi somanassehi  paretānaṃ abhibhūtānaṃ samannāgatānaṃ tesaṃ devamanussānaṃ.  ^b^lokanāyako^eb^ti lokassa nāyako saggamokkhasampāpako ^b^mama  saddaṃ^eb^ mayhaṃ sīhanādaṃ ^b^pakittesi^eb^ pakāsesi kathesi,  ^b^dīghadassī^eb^ anāgatakāladassī ^b^mahāmuni^eb^ munīnamantare  mahanto muni. sesagāthā suviññeyyameva. </p>
              <p>[03] 622^b^.^eb^ nāmena padumo nāma cakkavattī hutvā catusaṭṭhiyā  jātiyā ^b^issariyaṃ^eb^ issarabhāvaṃ rajjaṃ kārayissatīti attho. </p>
              <p>[03] 623^b^.^eb^ ^b^kappasatasahassamhī^eb^ti sāmyatthe  bhummavacanaṃ, kappasatasahassānaṃ pariyosāneti attho. </p>
              <p>[03] 624^b^.^eb^ ^b^pakāsite pāvacane^eb^ti tena gotamena  bhagavatā piṭakattaye pakāsite desiteti attho. ^b^brahmabandhu  bhavissatī^eb^ti tadā gotamassa bhagavato kāle ayaṃ sīho migarājā  brāhmaṇakule nibbattissatīti attho. ^b^brahmaññā  abhinikkhammā^eb^ti brāhmaṇakulato nikkhamitvā tassa bhagavato sāsane  pabbajissatīti sambandho. </p>
              <p>[03] 625^b^.^eb^ ^b^padhānapahitatto^eb^ti vīriyakaraṇatthaṃ  pesitacitto. upadhisaṅkhātānaṃ ^a^P0.0302^ea^ kilesānaṃ abhāvena  ^b^nirupadhi^eb^. kilesadarathānaṃ abhāvena ^b^upasanto.  sabbāsave^eb^ sakalāsave ^b^pariññāya^eb^ pahāya ^b^anāsavo^eb^  nikkileso ^b^nibbāyissati^eb^ khandhaparinibbānena nibbuto  bhavissatīti attho. </p>
              <p>[03] 626^b^.^eb^ ^b^vijane pantaseyyamhī^eb^ti janasambādharahite  dūrāraññasenāsaneti attho. ^b^vāḷamigasamākule^eb^ti  kāḷasīhādīhi caṇḍamigasaṅgehi ākule saṃkiṇṇeti attho. sesaṃ  vuttatthamevāti. </p>
              <p>[06] piṇḍolabhāradvājattherāpadānavaṇṇanā samattā. </p>
            </h4>
          </h3>
          <h3>
            <h3n> 3-9. khadiravaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^gaṅgā^eb^ ^a^M1.0342^ea^ ^a^V1.0313^ea^ ^b^bhāgīrathī nāmā^eb^tiādikaṃ āyasmato  khadiravaniyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare titthanāvikakule nibbattitvā mahāgaṅgāya  payāgatitthe titthanāvāya kammaṃ karonto ekadivasaṃ sasāvakasaṅghaṃ  bhagavantaṃ gaṅgātīraṃ upagataṃ disvā pasannamānaso nāvāsaṅghāṭaṃ yojetvā  mahantena pūjāsakkārena paratīraṃ pāpetvā aññataraṃ bhikkhuṃ satthārā  āraññakānaṃ bhikkhūnaṃ aggaṭṭhāne ṭhapiyamānaṃ disvā taṃ ṭhānantaraṃ  patthetvā bhagavato bhikkhusaṅghassa ca mahādānaṃ pavattetvā paṇidhānaṃ  akāsi. bhagavā tassa patthanāya avañjhabhāvaṃ byākāsi.</p>
              <p>[03] so tato paṭṭhāya puññāni upacinanto devamanussesu saṃsaranto  ubhayasampattiyo anubhavitvā imasmiṃ buddhuppāde magadharaṭṭhe nālakagāme  rūpasāriyā nāma brāhmaṇiyā kucchimhi nibbatti. taṃ vayappattaṃ  mātāpitaro gharabandhanena bandhitukāmā hutvā tassa ārocesuṃ. so  sāriputtattherassa pabbajitabhāvaṃ sutvā ``mayhaṃ jeṭṭhabhātā ayyo  upatisso imaṃ vibhavaṃ chaḍḍetvā pabbajito, tena vantaṃ kheḷapiṇḍaṃ  kathāhaṃ anubhavissāmī''ti jātasaṃvego pāsaṃ anupagacchamānamigo viya  ñātake vañcetvā hetusampattiyā codiyamāno bhikkhūnaṃ santikaṃ gantvā  dhammasenāpatino kaniṭṭhabhāvaṃ nivedetvā attano pabbajjāya chandaṃ  ārocesi. bhikkhū taṃ pabbājetvā paripuṇṇavīsativassaṃ  upasampādetvā kammaṭṭhāne niyojesuṃ. so kammaṭṭhānaṃ gahetvā khadiravanaṃ  pavisitvā vissamanto ghaṭento vāyamanto ñāṇassa paripākaṃ gatattā  nacirasseva chaḷabhiñño arahā ahosi. so arahā hutvā satthāraṃ  dhammasenāpatiñca vandituṃ senāsanaṃ saṃsāmetvā pattacīvaramādāya  nikkhamitvā anupubbena sāvatthiṃ patvā jetavanaṃ pavisitvā satthāraṃ  dhammasenāpatiñca vanditvā katipāhaṃ jetavane vihāsi. atha naṃ  satthā ariyagaṇamajjhe ^a^P0.0303^ea^ nisinno āraññakānaṃ  bhikkhūnaṃ aggaṭṭhāne ṭhapesi -- ``etadaggaṃ, bhikkhave, mama sāvakānaṃ  bhikkhūnaṃ āraññakānaṃ yadidaṃ revato''ti (a0 ni0  1.198,  203). </p>
              <p>[03] 628^b^.^eb^ evaṃ ^a^M1.0343^ea^ etadaggaṭṭhānaṃ patvā attano pubbakammaṃ  saritvā pītisomanassavasena pubbacaritāpadānaṃ pakāsento ^b^gaṅgā  bhāgīrathī^eb^tiādimāha. tattha ^b^gaṅgā^eb^ti gāyamānā ghosaṃ  kurumānā gacchatīti gaṅgā. atha vā go vuccati pathavī, tasmiṃ gatā  pavattāti gaṅgā. anotattadahaṃ ^a^V1.0314^ea^ tikkhattuṃ padakkhiṇaṃ katvā gataṭṭhāne  ^b^āvaṭṭagaṅgā^eb^ti ca pabbatamatthakena gataṭṭhāne ^b^bahalagaṅgā^eb^ti ca  tiracchānapabbataṃ vijjhitvā gataṭṭhāne ^b^umaṅgagaṅgā^eb^ti ca tato  bahalapabbataṃ paharitvā pañcayojanaṃ ākāsena gataṭṭhāne  ^b^ākāsagaṅgā^eb^ti ca tassā patitaṭṭhānaṃ bhinditvā jātaṃ pañca  yojanaṃ pokkharaṇīkūlaṃ bhinditvā tattha pana pañcaṅguli viya pañca  dhārā hutvā gaṅgā yamunā sarabhū mahī aciravatīti pañca nāmā hutvā  jambudīpaṃ pañca bhāgaṃ pañca koṭṭhāsaṃ katvā pañca bhāge pañca koṭṭhāse  itā gatā pavattāti bhāgīrathī. gaṅgā ca sā bhāgīrathī ceti  gaṅgābhāgīrathī. ``bhāgīrathī gaṅgā''ti vattabbe gāthābandhasukhatthaṃ  pubbacariyavasena vuttanti daṭṭhabbaṃ. ^b^himavantā pabhāvitāti^eb^ satte  hiṃsati sītena hanati matheti āloḷetīti himo, himo assa  atthīti himavā, tato himavantato paṭṭhāya pabhāvitā pavattā  sandamānāti himavantapabhāvitā. ^b^kutitthe nāviko āsi^eb^nti  tassā gaṅgāya caṇḍasotasamāpanne visamatitthe kevaṭṭakule uppanno  nāviko āsiṃ ahosinti attho. ^b^orime ca tariṃ aha^eb^nti  sampattasampattamanusse pārimā tīrā orimaṃ tīraṃ ahaṃ tariṃ tāresinti  attho. </p>
              <p>[03] 629^b^.^eb^ ^b^padumuttaro nāyako^eb^ti dvipadānaṃ uttamo  satte nibbānaṃ nāyako pāpanako padumuttarabuddho mama puññasampattiṃ  nipphādento. ^b^vasīsatasahassehi^eb^ khīṇāsavasatasahassehi  gaṅgāsotaṃ tarituṃ titthaṃ pattoti sambandho. </p>
              <p>[03] 630^b^.^eb^ ^b^bahū nāvā samānetvā^eb^ti sampattaṃ taṃ  sammāsambuddhaṃ disvā vaḍḍhakīhi suṭṭhu saṅkhataṃ kataṃ nipphāditaṃ bahū  nāvāyo samānetvā dve dve nāvāyo ekato katvā tassā nāvāya upari  maṇḍapachadanaṃ katvā ^b^narāsabhaṃ^eb^ padumuttarasambuddhaṃ ^b^paṭimāniṃ^eb^  pūjesinti attho. </p>
              <p>[03] 631^b^.^eb^ ^b^āgantvāna^eb^ ^a^M1.0344^ea^ ^b^ca sambuddho^eb^ti evaṃ  saṅghaṭitāya nāvāya tattha āgantvāna ^a^P0.0304^ea^ ^b^tañca  nāvakaṃ^eb^ nāvamuttamaṃ āruhīti sambandho. ^b^vārimajjhe ṭhito  satthā^eb^ti nāvamārūḷho satthā gaṅgājalamajjhe ṭhito samāno imā  somanassapaṭisaṃyuttagāthā abhāsatha kathesīti sambandho. </p>
              <p>[03] 632^b^.^eb^ ^b^yo so tāresi sambuddha^eb^nti yo so  nāviko gaṅgāsotāya sambuddhaṃ atāresi. ^b^saṅghañcāpi  anāsava^eb^nti na kevalameva sambuddhaṃ tāresi, anāsavaṃ nikkilesaṃ  saṅghañcāpi tāresīti attho. ^b^tena cittapasādenā^eb^ti tena  nāvāpājanakāle uppannena somanassasahagatacittapasādena ^b^devaloke^eb^  chasu kāmasaggesu ^b^ramissati^eb^ dibbasampattiṃ anubhavissatīti  attho. </p>
              <p>[03] 633^b^.^eb^ ^b^nibbattissati^eb^ ^a^V1.0315^ea^ ^b^te byamha^eb^nti devaloke  uppannassa ^b^te^eb^ tuyhaṃ ^b^byamhaṃ^eb^ vimānaṃ ^b^sukataṃ^eb^ suṭṭhu  nibbattaṃ ^b^nāvasaṇṭhitaṃ^eb^ nāvāsaṇṭhānaṃ ^b^nibbattissati^eb^  pātubhavissatīti attho. ^b^ākāse pupphachadana^eb^nti nāvāya  uparimaṇḍapakatakammassa nissandena sabbadā gatagataṭṭhāne ākāse  pupphachadanaṃ dhārayissatīti sambandho. </p>
              <p>[03] 634^b^.^eb^ ^b^aṭṭhapaññāsakappamhī^eb^ti ito  puññakaraṇakālato paṭṭhāya aṭṭhapaṇṇāsakappaṃ atikkamitvā nāmena tārako  nāma cakkavattī khattiyo ^b^cāturanto^eb^ catūsu dīpesu issaro  ^b^vijitāvī^eb^ jitavanto bhavissatīti sambandho. sesagāthā  uttānatthāva. </p>
              <p>[03] 637^b^.^eb^ ^b^revato nāma nāmenā^eb^ti revatīnakkhattena  jātattā ``revato''ti laddhanāmo ^b^brahmabandhu^eb^ brāhmaṇaputtabhūto  ^b^bhavissati^eb^ brāhmaṇakule uppajjissatīti attho. </p>
              <p>[03] 639^b^.^eb^ ^b^nibbāyissatināsavo^eb^ti nikkileso  khandhaparinibbānena nibbāyissati. </p>
              <p>[03] 640^b^.^eb^ ^b^vīriyaṃ me dhuradhorayha^eb^nti evaṃ padumuttarena  bhagavatā byākato ahaṃ kamena pāramitākoṭiṃ patvā ^b^me^eb^ mayhaṃ  vīriyaṃ asithilavīriyaṃ dhuradhorayhaṃ dhuravāhaṃ dhurādhāraṃ yogehi khemassa  nibbhayassa nibbānassa adhivāhanaṃ ^a^M1.0345^ea^ āvahanaṃ ahosīti attho.  ^b^dhāremi antimaṃ deha^eb^nti idānāhaṃ sammāsambuddhasāsane  pariyosānasarīraṃ dhāremīti sambandho.</p>
              <p>[03] so aparabhāge attano jātagāmaṃ gantvā ``cālā, upacālā,  sīsūpacālā''ti tissannaṃ bhaginīnaṃ putte ``cālā, upacālā,  sīsūpacālā''ti tayo bhāgineyye ānetvā pabbājetvā kammaṭṭhāne  niyojesi. te kammaṭṭhānaṃ anuyuttā vihariṃsu.</p>
              <p>[03] tasmiñca samaye therassa kocideva ābādho uppanno, taṃ sutvā  sāriputtatthero -- ``revatassa gilānapucchanaṃ ^a^P0.0305^ea^  adhigamapucchanañca karissāmī''ti upagañchi. revatatthero  dhammasenāpatiṃ dūratova āgacchantaṃ disvā tesaṃ sāmaṇerānaṃ  satuppādavasena ovadiyamāno ^b^cāle^eb^tigāthaṃ abhāsittha. tattha  ^b^cāle upacāle sīsūpacāle^eb^ti tesaṃ ālapanaṃ. cālā, upacālā,  sīsūpacālāti hi itthiliṅgavasena laddhanāmā tayo dārakā  pabbajitāpi tathā vohariyyanti. ``cālī, upacālī,  sīsūpacālīti tesaṃ nāmānī''ti ca vadanti. yadatthaṃ  ``cāle''tiādinā āmantanaṃ kataṃ, taṃ dassento ^b^``patissatā nu  kho viharathā''^eb^ti vatvā tattha kāraṇaṃ āha -- ``āgato vo vālaṃ  viya vedhī''ti. ^b^patissatā^eb^ti patissatikā ^a^V1.0316^ea^. ^b^kho^eb^ti  avadhāraṇe. ^b^āgato^eb^ti āgañchi. ^b^vo^eb^ti tumhākaṃ.  ^b^vālaṃ viya vedhī^eb^ti vālavedhi viya. ayañhettha saṅkhepattho --  tikkhajavananibbedhikapaññatāya vālavedhirūpo satthukappo tumhākaṃ  mātulatthero āgato, tasmā samaṇasaññaṃ upaṭṭhapetvā satisampajaññayuttā  eva hutvā viharatha, yathādhigate vihāre appamattā bhavathāti.</p>
              <p>[03] taṃ sutvā te sāmaṇerā dhammasenāpatissa paccuggamanādivattaṃ  katvā ubhinnaṃ mātulattherānaṃ paṭisanthāravelāyaṃ nātidūre samādhiṃ  samāpajjitvā nisīdiṃsu. dhammasenāpati revatattherena saddhiṃ  paṭisanthāraṃ katvā uṭṭhāyāsanā te sāmaṇere upasaṅkami. te tathā  kālaparicchedassa katattā there upasaṅkamante uṭṭhahitvā vanditvā aṭṭhaṃsu.  thero -- ``katarakataravihārena viharathā''ti pucchitvā tehi  ``imāya imāyā''ti vutte dārakepi evaṃ vinento -- ``mayhaṃ  bhātiko saccavādī vata ^a^M1.0346^ea^ dhammassa anudhammacāri''nti theraṃ pasaṃsanto  pakkāmi. sesamettha uttānatthamevāti. </p>
              <p>[06] khadiravaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 3-10. ānandattherāpadānavaṇṇanā</h3n>
            <h4>
              <h4n> </h4n>
              <p>[03] ^b^ārāmadvārā nikkhammā^eb^tiādikaṃ āyasmato  ānandattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare satthu vemātikabhātā hutvā nibbatti.  ^b^sumano^eb^tissa nāmaṃ ahosi. pitā panassa nandarājā nāma.  so attano puttassa sumanakumārassa vayappattassa haṃsavatīnagarato  vīsayojanasate ṭhāne bhoganagaraṃ adāsi. so kadāci ^a^P0.0306^ea^  kadāci āgantvā satthārañca pitarañca passati. tadā rājā  satthārañca satasahassaparimāṇaṃ bhikkhusaṅghañca sayameva sakkaccaṃ  upaṭṭhahi, aññesaṃ upaṭṭhātuṃ na deti.</p>
              <p>[03] tena samayena paccanto kupito ahosi. kumāro tassa  kupitabhāvaṃ rañño anārocetvā sayameva taṃ vūpasamesi. taṃ sutvā  rājā tuṭṭhamānaso ``varaṃ te tāva dammi, gaṇhāhī''ti āha. kumāro  ``satthāraṃ bhikkhusaṅghañca temāsaṃ upaṭṭhahanto jīvitaṃ avañjhaṃ kātuṃ  icchāmī''ti āha. ``etaṃ na sakkā, aññaṃ vadehī''ti. ``deva,  khattiyānaṃ dve kathā nāma natthi, etaṃ me dehi, na mayhaṃ aññenattho,  sace satthā anujānāti, dinnamevā''ti. so ^a^V1.0317^ea^ ``satthu cittaṃ  jānissāmī''ti vihāraṃ gato. tena ca samayena bhagavā gandhakuṭiṃ  paviṭṭho hoti. so bhikkhū upasaṅkamitvā ``ahaṃ, bhante, bhagavantaṃ  dassanāya āgato, dassetha ma''nti. bhikkhū ``sumano nāma thero  satthu upaṭṭhāko, tassa santikaṃ gacchāhī''ti āhaṃsu. so therassa  santikaṃ gantvā ``satthāraṃ, bhante, dassethā''ti āha. atha thero  tassa passantasseva pathaviyaṃ nimujjitvā bhagavantaṃ upasaṅkamitvā  ``rājaputto, bhante, tumhākaṃ dassanāya āgato''ti āha. ``tena  hi bhikkhu bahi āsanaṃ ^a^M1.0347^ea^ paññapehī''ti. thero punapi buddhāsanaṃ  gahetvā antogandhakuṭiyaṃ nimujjitvā tassa passantassa bahipariveṇe  pātubhavitvā gandhakuṭipariveṇe āsanaṃ paññāpesi. kumāro taṃ disvā  ``mahanto vatāyaṃ bhikkhū''ti cittaṃ uppādesi.</p>
              <p>[03] bhagavāpi gandhakuṭito nikkhamitvā paññattāsane nisīdi.  rājaputto satthāraṃ vanditvā paṭisanthāraṃ katvā ``ayaṃ, bhante, thero  tumhākaṃ sāsane vallabho maññe''ti? ``āma, kumāra, vallabho''ti.  ``kiṃ katvā, bhante, esa vallabho''ti? ``dānādīni puññāni  katvā''ti. ``bhagavā, ahampi ayaṃ thero viya anāgate buddhasāsane  vallabho hotukāmo''ti so buddhappamukhassa saṅghassa sattāhaṃ khandhāvāre  bhattaṃ datvā sattame divase, ``bhante, mayā pitu santikā tumhākaṃ  temāsaṃ paṭijagganavaro laddho, temāsaṃ me vassāvāsaṃ adhivāsethā''ti  vatvā satthu adhivāsanaṃ viditvā saparivāraṃ bhagavantaṃ gahetvā yojane  yojane satthu bhikkhusaṅghassa ca vasanānucchavike vihāre kāretvā  tattha tattha vasāpento attano vasanaṭṭhānasamīpe satasahassena kīte  sobhananāmake uyyāne satasahassena kāritaṃ vihāraṃ pavesāpetvā -- </p>
              <p>[21] ``satasahassena me kītaṃ, satasahassena kāritaṃ. </p>
              <p>[22] sobhanaṃ nāma uyyānaṃ, paṭiggaṇha mahāmunī''ti.. -- </p>
              <p>[25] udakaṃ ^a^P0.0307^ea^ pātesi. so  vassūpanāyikadivase satthu mahādānaṃ pavattetvā ``iminā nīhārena  dānaṃ dadeyyāthā''ti puttadāre amacce ca dāne kiccakaraṇe ca  niyojetvā sayaṃ sumanattherassa vasanaṭṭhānasamīpeyeva vasanto evaṃ  attano vasanaṭṭhāne satthāraṃ temāsaṃ upaṭṭhahi. upakaṭṭhāya pana pavāraṇāya  gāmaṃ pavisitvā sattāhaṃ mahādānaṃ pavattetvā sattame divase satthu  bhikkhusaṅghassa ca pādamūle ticīvare ṭhapetvā vanditvā ``bhante,  yadetaṃ mayā khandhāvārato paṭṭhāya puññaṃ kataṃ, na taṃ sakkasampattiādīnaṃ  atthāya kataṃ, atha kho ahampi sumanatthero viya anāgate ekassa  ^a^V1.0318^ea^ buddhassa upaṭṭhāko vallabho bhaveyya''nti patthanaṃ akāsi.  satthā tassa anantarāyataṃ disvā byākaritvā pakkāmi.</p>
              <p>[03] so ^a^M1.0348^ea^ tasmiṃ buddhuppāde vassasatasahassaṃ puññāni katvā tato  parampi tattha tattha bhave uḷārāni puññakammāni upacinitvā  devamanussesu saṃsaranto kassapabhagavato kāle kulagehe nibbatto  viññutaṃ patvā ekassa therassa piṇḍāya carato pattaggahaṇatthaṃ  uttarasāṭakaṃ katvā pūjaṃ akāsi. puna sagge nibbattitvā tato cuto  bārāṇasirājā hutvā aṭṭha paccekabuddhe disvā te bhojetvā attano  maṅgaluyyāne aṭṭha paṇṇasālāyo kāretvā tesaṃ nisīdanatthāya aṭṭha  sabbaratanamayapīṭhe ceva maṇiādhārake ca paṭiyādetvā  dasavassasahassāni upaṭṭhānaṃ akāsi, etāni pākaṭāni.</p>
              <p>[03] kappasatasahassaṃ pana tattha tattha bhave puññāni upacinanto  amhākaṃ bodhisattena saddhiṃ tusitapure nibbattitvā tato cuto  amitodanasakkassa gehe nibbattitvā sabbe ñātake ānandite karonto  jātoti ^b^ānando^eb^tveva nāmaṃ labhi. so anukkamena vayappatto  katābhinikkhamane sammāsambodhiṃ patvā pavattitavaradhammacakke paṭhamaṃ  kapilavatthuṃ gantvā tato nikkhamante bhagavati tassa parivāratthaṃ  pabbajituṃ nikkhamantehi bhaddiyādīhi saddhiṃ nikkhamitvā bhagavato  santike pabbajitvā āyasmato puṇṇassa mantāṇiputtassa santike  dhammakathaṃ sutvā sotāpattiphale patiṭṭhahi.</p>
              <p>[03] tena ca samayena bhagavato paṭhamabodhiyaṃ vīsativassāni  anibaddhā upaṭṭhākā ahesuṃ. ekadā nāgasamālo pattacīvaraṃ gahetvā  vicarati, ekadā nāgito, ekadā upavāno, ekadā sunakkhatto,  ekadā cundo samaṇuddeso, ekadā sāgato, ekadā meghiyo, te  yebhuyyena satthu cittaṃ nārādhayiṃsu. athekadivasaṃ bhagavā  gandhakuṭipariveṇe paññattavarabuddhāsane ^a^P0.0308^ea^  bhikkhusaṅghaparivuto nisinno bhikkhū āmantesi -- ``ahaṃ,  bhikkhave, idāni mahallako ekacce bhikkhū `iminā maggena  gacchāmī'ti vutte aññena maggena gacchanti, ekacce mayhaṃ pattacīvaraṃ  bhūmiyaṃ nikkhipanti, mayhaṃ nibaddhupaṭṭhākaṃ ekaṃ bhikkhuṃ vijānathā''ti.  taṃ sutvā bhikkhūnaṃ dhammasaṃvego udapādi. athāyasmā sāriputto  uṭṭhāya bhagavantaṃ vanditvā ``ahaṃ, bhante, tumhe upaṭṭhahissāmī''ti āha.  taṃ bhagavā paṭikkhipi. etenupāyena mahāmoggallānaṃ ādiṃ katvā  sabbe mahāsāvakā ``ahaṃ upaṭṭhahissāmi ^a^M1.0349^ea^, ahaṃ upaṭṭhahissāmī''ti  uṭṭhahiṃsu ṭhapetvā āyasmantaṃ ānandaṃ. tepi bhagavā paṭikkhipi.</p>
              <p>[03] ānando ^a^V1.0319^ea^ pana tuṇhīyeva nisīdi. atha naṃ bhikkhū āhaṃsu --  ``āvuso, tvampi satthu upaṭṭhākaṭṭhānaṃ yācāhī''ti. ``yācitvā  laddhupaṭṭhānaṃ nāma kīdisaṃ hoti? sace ruccati, satthā sayameva  vakkhatī''ti. atha bhagavā -- ``na, bhikkhave, ānando aññehi  ussāhetabbo, sayameva jānitvā maṃ upaṭṭhahissatī''ti āha. tato  bhikkhū ``uṭṭhehi, āvuso ānanda, satthāraṃ upaṭṭhākaṭṭhānaṃ yācāhī''ti  āhaṃsu. thero uṭṭhahitvā ``sace me, bhante, bhagavā attanā laddhaṃ  paṇītaṃ cīvaraṃ na dassati, paṇītaṃ piṇḍapātaṃ na dassati,  ekagandhakuṭiyaṃ vasituṃ na dassati, nimantanaṃ gahetvā na gamissati,  evāhaṃ bhagavantaṃ upaṭṭhahissāmī''ti āha. ``ettake guṇe labhato  satthu upaṭṭhānaṃ ko bhāro''ti upavādamocanatthaṃ ime cattāro paṭikkhepā,  ``sace, bhante, bhagavā mayā gahitaṃ nimantanaṃ gamissati, sacāhaṃ  desantarato āgatāgate tāvadeva dassetuṃ labhāmi, yadā me kaṅkhā  uppajjati, tāvadeva bhagavantaṃ upasaṅkamitvā pucchituṃ labhāmi, sace  bhagavā parammukhā desitaṃ dhammaṃ puna mayhaṃ byākarissasi, evāhaṃ  bhagavantaṃ upaṭṭhahissāmi''. ``ettakampi satthu santike anuggahaṃ na  labhatī''ti upavādamocanatthañceva dhammabhaṇḍāgārikabhāvaparipūraṇatthañca  imā catasso yācanāti ime aṭṭha vare gahetvā nibaddhupaṭṭhāko ahosi.  tasseva ṭhānantarassa atthāya kappasatasahassaṃ pūritānaṃ pāramīnaṃ  phalaṃ pāpuṇi.</p>
              <p>[03] so upaṭṭhākaṭṭhānaṃ laddhadivasato paṭṭhāya dasabalaṃ duvidhena udakena  tividhena dantakaṭṭhena hatthapādaparikammena piṭṭhiparikammena  gandhakuṭipariveṇasammajjanenāti evamādīhi kiccehi upaṭṭhahanto --  ``imāya nāma velāya satthu idaṃ nāma laddhuṃ vaṭṭati, idaṃ nāma kātuṃ  vaṭṭatī''ti divasabhāgaṃ santikāvacaro hutvā rattibhāge mahantaṃ  daṇḍadīpikaṃ gahetvā gandhakuṭipariveṇaṃ navavāre anupariyāyati ^a^P0.0309^ea^  satthari pakkosante paṭivacanadānāya, thinamiddhavinodanatthaṃ.  atha naṃ satthā jetavane ariyagaṇamajjhe nisinno anekapariyāyena  pasaṃsitvā bahussutānaṃ satimantānaṃ gatimantānaṃ dhitimantānaṃ  upaṭṭhākānañca bhikkhūnaṃ aggaṭṭhāne ṭhapesi.</p>
              <p>[03] evaṃ ^a^M1.0350^ea^ satthārā pañcasu ṭhānesu etadagge ṭhapito catūhi  acchariyabbhūtadhammehi samannāgato satthu dhammakosārakkho ayaṃ  mahāthero sekhova samāno satthari parinibbute heṭṭhā vuttanayena  bhikkhūhi samuttejito devatāya ca saṃvejito ``sveyeva ca dāni  dhammasaṅgīti kātabbā, na kho pana metaṃ patirūpaṃ, yvāyaṃ sekho  sakaraṇīyo asekhehi therehi saddhiṃ dhammaṃ gāyituṃ sannipātaṃ gantu''nti  sañjātussāho vipassanaṃ paṭṭhapetvā bahudeva rattiṃ vipassanāya kammaṃ  karonto caṅkame vīriyasamataṃ alabhitvā tato vihāraṃ pavisitvā  sayane nisīditvā sayitukāmo ^a^V1.0320^ea^ kāyaṃ āvaṭṭesi. apattañca sīsaṃ  bimbohanaṃ, pādā ca bhūmito muttamattā, ekasmiṃ antare anupādāya  āsavehi cittaṃ vimucci, chaḷabhiñño ahosi. </p>
              <p>[03] 644^b^.^eb^ evaṃ chaḷabhiññādiguṇapaṭimaṇḍito  upaṭṭhākādiguṇehi etadaggaṭṭhānaṃ patto attano pubbakammaṃ saritvā  somanassavasena pubbacaritāpadānaṃ dassento ^b^ārāmadvārā  nikkhammā^eb^tiādimāha. tattha ^b^ārāmadvārā^eb^ti sabbasattānaṃ  dhammadesanatthāya vihāradvārato nikkhamitvā bahidvārasamīpe  katamaṇḍapamajjhe supaññattavarabuddhāsane nisinno padumuttaro nāma  ^b^mahāmuni^eb^ sammāsambuddho. ^b^vassanto amataṃ vuṭṭhi^eb^nti  dhammadesanāmahāamatadhārāhi dhammavassaṃ vassanto. ^b^nibbāpesi  mahājana^eb^nti mahājanassa cittasantānagatakilesaggiṃ ^b^nibbāpesi^eb^  vūpasamesi, mahājanaṃ nibbānāmatapānena santiṃ sītibhāvaṃ pāpesīti  attho. </p>
              <p>[03] 645^b^.^eb^ ^b^satasahassaṃ te dhīrā^eb^ti parivārasampattiṃ  dassento āha. chahi abhiññāhi iddhividhādiñāṇakoṭṭhāsehi  samannāgatā anekasatasahassacakkavāḷesu khaṇena gantuṃ samatthāhi iddhīhi  samannāgatattā ^b^mahiddhikā^eb^te dhīrā satasahassakhīṇāsavā  ^b^chāyāva anapāyinī^eb^ti katthaci anapagatā chāyā iva taṃ sambuddhaṃ  padumuttaraṃ bhagavantaṃ ^b^parivārenti^eb^ parivāretvā dhammaṃ suṇantīti  attho. </p>
              <p>[03] 646^b^.^eb^ ^b^hatthikkhandhagato āsi^eb^nti tadā bhagavato  dhammadesanāsamaye ahaṃ hatthipiṭṭhe nisinno ^b^āsiṃ^eb^ ahosinti  attho. ^b^setacchattaṃ^eb^ ^a^P0.0310^ea^ ^b^varuttama^eb^nti patthetabbaṃ  uttamaṃ setacchattaṃ mama matthake dhārayanto hatthipiṭṭhe ^a^M1.0351^ea^ nisinnoti  sambandho. ^b^sucārurūpaṃ disvānā^eb^ti sundaraṃ cāruṃ  manohararūpavantaṃ dhammaṃ desiyamānaṃ sambuddhaṃ disvā ^b^me^eb^ mayhaṃ  ^b^vitti^eb^ santuṭṭhi somanassaṃ ^b^udapajjatha^eb^ uppajjatīti attho. </p>
              <p>[03] 647^b^.^eb^ ^b^oruyha hatthikkhandhamhā^eb^ti taṃ bhagavantaṃ  nisinnaṃ disvā hatthipiṭṭhito ^b^oruyha^eb^ orohitvā ^b^narāsabhaṃ^eb^  naravasabhaṃ ^b^upagacchiṃ^eb^ samīpaṃ gatoti attho. ^b^ratanamayachattaṃ  me^eb^ti ratanabhūsitaṃ me mayhaṃ chattaṃ buddhaseṭṭhassa matthake dhārayinti  sambandho. </p>
              <p>[03] 648^b^.^eb^ ^b^mama saṅkappamaññāyā^eb^ti mayhaṃ pasādena  uppannaṃ saṅkappaṃ ñatvā isīnaṃ antare mahantabhūto so padumuttaro bhagavā.  ^b^taṃ kathaṃ ṭhapayitvānā^eb^ti taṃ attanā desiyamānaṃ dhammakathaṃ  ṭhapetvā mama byākaraṇatthāya imā gāthā ^b^abhāsatha^eb^ kathesīti  attho. </p>
              <p>[03] 649^b^.^eb^ kathanti ^a^V1.0321^ea^ ce? ^b^yo so^eb^tiādimāha.  soṇṇālaṅkārabhūsitaṃ chattaṃ yo so rājakumāro me matthake dhāresīti  sambandho. ^b^tamahaṃ kittayissāmī^eb^ti taṃ rājakumāraṃ ahaṃ  kittayissāmi pākaṭaṃ karissāmi. ^b^suṇotha mama bhāsato^eb^ti  bhāsantassa mama vacanaṃ suṇotha ohitasotā manasi karothāti attho. </p>
              <p>[03] 650^b^.^eb^ ^b^ito gantvā ayaṃ poso^eb^ti ayaṃ  rājakumāro ito manussalokato cuto tusitaṃ gantvā  ^b^āvasissati^eb^ tattha viharissati. tattha accharāhi purakkhato  parivārito tusitabhavanasampattiṃ anubhossatīti sambandho. </p>
              <p>[03] 651^b^.^eb^ ^b^catuttiṃsakkhattu^eb^nti tusitabhavanato cavitvā  tāvatiṃsabhavane uppanno catuttiṃsavāre devindo devarajjaṃ karissatīti  sambandho. ^b^balādhipo aṭṭhasata^eb^nti tāvatiṃsabhavanato cuto  manussaloke uppanno ^b^balādhipo^eb^ caturaṅginiyā senāya  ^b^adhipo^eb^ padhāno aṭṭhasatajātīsu padesarājā hutvā ^b^vasudhaṃ^eb^  anekaratanavaraṃ pathaviṃ ^b^āvasissati^eb^ puthabyaṃ viharissatīti  attho. </p>
              <p>[03] 652^b^.^eb^ ^b^aṭṭhapaññāsakkhattu^eb^nti aṭṭhapaññāsajātīsu  cakkavattī rājā bhavissatīti attho. ^b^mahiyā^eb^  sakalajambudīpapathaviyā ^b^vipulaṃ^eb^ asaṅkhyeyyaṃ padesarajjaṃ  kārayissati. </p>
              <p>[03] 654^b^.^eb^ ^b^sakyānaṃ^eb^ ^a^M1.0352^ea^ ^b^kulaketussā^eb^ti   sakyarājūnaṃ kulassa dhajabhūtassa buddhassa ñātako bhavissatīti attho. </p>
              <p>[03] 655^b^.^eb^ ^b^ātāpī^eb^ti vīriyavā. ^b^nipako^eb^ti  nepakkasaṅkhātāya paññāya samannāgato. ^b^bāhusaccesu^eb^  bahussutabhāvesu piṭakattayadhāraṇesu ^b^kovido^eb^ ^a^P0.0311^ea^  cheko. ^b^nivātavutti^eb^ anavaññattiko ^b^athaddho^eb^  kāyapāgabbiyādithaddhabhāvavirahito ^b^sabbapāṭhī^eb^  sakalapiṭakattayadhārī bhavissatīti sambandho. </p>
              <p>[03] 656^b^.^eb^ ^b^padhānapahitatto so^eb^ti so ānandatthero  vīriyakaraṇāya pesitacitto. ^b^upasanto nirūpadhī^eb^ti  rāgūpadhidosūpadhimohūpadhīhi virahito, sotāpattimaggena  pahātabbakilesānaṃ pahīnattā upasanto santakāyacitto. </p>
              <p>[03] 657^b^.^eb^ ^b^santi āraññakā^eb^ti araññe bhavā mahāvane  jātā. ^b^saṭṭhihāyanā^eb^ti saṭṭhivassakāle hāyanabalā ^a^V1.0322^ea^. ^b^tidhā  pabhinnā^eb^ti akkhikaṇṇakosasaṅkhātehi tīhi ṭhānehi bhinnamadā.  ^b^mātaṅgā^eb^ti mātaṅgahatthikule jātā. ^b^īsādantā^eb^ti  rathīsāsadisadantā. ^b^urūḷhavā^eb^ rājavāhanā. kuñjarasaṅkhātā  nāgā hatthirājāno santi saṃvijjanti yathā, tathā satasahassasaṅkhyā  khīṇāsavasaṅkhātā paṇḍitā mahiddhikā arahantanāgā santi, sabbe te  arahantanāgā buddhanāgarājassa. ^b^na honti paṇidhimhi te^eb^ti te  paṇidhimhi tādisā na honti, kiṃ sabbe te bhayabhītā sakabhāvena  saṇṭhātuṃ asamatthāti attho. sesaṃ vuttanayattā uttānatthamevāti. </p>
              <p>[06] ānandattherāpadānavaṇṇanā samattā. </p>
              <p>[06] ettāvatā paṭhamā buddhavaggavaṇṇanā samattā. </p>
              <p>[06] paṭhamo bhāgo niṭṭhito. </p>
              <p>[06].. namo tassa bhagavato arahato sammāsambuddhassa.. </p>
            </h4>
          </h3>
        </h2>
        <h2>
          <h2n> 2. sīhāsaniyavaggo </h2n>
          <h3>
            <h3n> 1. sīhāsanadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^M2.0001^ea^ ^a^V2.0001^ea^ ^b^lokanāthamhī^eb^tiādikaṃ āyasmato  sīhāsanadāyakattherassa apadānaṃ. ayampi purimabuddhesu katādhikāro  tattha tattha bhave puññāni upacinanto siddhatthassa bhagavato kāle  vibhavasampanne saddhāsampanne ekasmiṃ kule nibbatto, dharamāne bhagavati  devaloke vasitvā nibbute bhagavati uppannattā viññutaṃ patto bhagavato  sārīrikacetiyaṃ disvā ``aho me alābhā, bhagavato dharamāne kāle  asampatto''ti cintetvā cetiye cittaṃ pasādetvā somanassajāto  sabbaratanamayaṃ devatānimmitasadisaṃ dhammāsane sīhāsanaṃ kāretvā  jīvamānakabuddhassa ^a^V2.0002^ea^ viya pūjesi. tassupari gehampi dibbavimānamiva  kāresi, pādaṭṭhapanapādapīṭhampi kāresi. evaṃ yāvajīvaṃ  dīpadhūpapupphagandhādīhi anekavidhaṃ pūjaṃ katvā tato cuto devaloke  nibbatto cha kāmasagge aparāparaṃ dibbasampattiṃ anubhavitvā manussesu  cakkavattisampattiṃ ^a^M2.0002^ea^ anekakkhattuṃ anubhavitvā saṅkhyātikkantaṃ  padesarajjasampattiñca anubhavitvā kassapassa bhagavato sāsane  pabbajitvā samaṇadhammaṃ katvā etthantare devamanussesu saṃsaranto  ^a^P0.0312^ea^ imasmiṃ buddhuppāde ekasmiṃ vibhavasampanne kule  nibbattitvā viññutaṃ patto satthu dhammadesanaṃ sutvā paṭiladdhasaddho  pabbajitvā laddhūpasampado kammaṭṭhānaṃ gahetvā ghaṭento vāyamanto  nacirasseva arahattaṃ pāpuṇi. </p>
              <p>[03] 1^b^.^eb^ evaṃ pattārahattaphalo attano pubbakammaṃ saritvā  somanassaṃ uppādetvā pubbacaritāpadānaṃ pakāsento ^b^nibbute  lokanāthamhī^eb^tiādimāha. tattha lokassa nātho padhānoti  lokanātho, lokattayasāmīti attho. lokanāthe siddhatthamhi  nibbuteti sambandho. ^b^vitthārite pāvacane^eb^ti pāvacane piṭakattaye  vitthārite patthaṭe pākaṭeti attho. ^b^bāhujaññamhi sāsane^eb^ti  sikkhattayasaṅgahite buddhasāsane  anekasatasahassakoṭikhīṇāsavasaṅkhātehi bahujanehi ñāte adhigateti  attho. </p>
              <p>[03] 2-3^b^.^eb^ ^b^pasannacitto sumano^eb^ti tadā ahaṃ buddhassa  dharamānakāle asampatto nibbute tasmiṃ devalokā cavitvā manussalokaṃ  upapanno tassa bhagavato sārīrikadhātucetiyaṃ disvā pasannacitto  saddhāsampayuttamano sundaramano ``aho mamāgamanaṃ svāgamana''nti  sañjātapasādabahumāno ``mayā nibbānādhigamāya ekaṃ puññaṃ kātuṃ  vaṭṭatī''ti cintetvā bhagavato cetiyasamīpe bhagavantaṃ uddissa  hiraññasuvaṇṇaratanādīhi alaṅkaritvāva sīhāsanaṃ akāsi. tatra  nisinnassa pādaṭṭhapanatthāya pādapīṭhañca kāresi. sīhāsanassa  atemanatthāya tassupari gharañca kāresi. tena vuttaṃ --  ^b^``sīhāsanamakāsahaṃ...pe0... gharaṃ tattha akāsaha''^eb^nti.  ^b^tena cittappasādenā^eb^ti dharamānassa viya bhagavato sīhāsanaṃ mayā  kataṃ, tena cittappasādena. ^b^tusitaṃ upapajjaha^eb^nti tusitabhavane  upapajjinti attho. </p>
              <p>[03] 4^b^.^eb^ ^b^āyāmena catubbīsā^eb^ti tatrupapannassa  devabhūtassa sato mayhaṃ sukataṃ puññena nibbattitaṃ pātubhūtaṃ āyāmena  uccato catubbīsayojanaṃ ^b^vitthārena^eb^ tiriyato catuddasayojanaṃ  tāvadeva nibbattikkhaṇeyeva ^b^āsi^eb^ ahosīti attho. sesaṃ  suviññeyyameva. </p>
              <p>[03] 9^b^.^eb^ ^b^catunnavute^eb^ ^a^M2.0003^ea^ ^a^V2.0003^ea^ ^b^ito kappe^eb^ti ito kappato  catunavute kappe yaṃ kammaṃ ^b^akariṃ^eb^ akāsiṃ, tadā tato paṭṭhāya  puññabalena kañci duggatiṃ nābhijānāmi, na anubhūtapubbā kāci  duggatīti attho. </p>
              <p>[03] 10^b^.^eb^ ^b^tesattatimhito kappe^eb^ti ito kappato  tesattatikappe. ^b^indanāmā tayo janā^eb^ti indanāmakā tayo  cakkavattirājāno ekasmiṃ kappe tīsu jātīsu indo nāma cakkavattī  rājā ahosinti attho. ^b^dvesattatimhito^eb^ ^a^P0.0313^ea^  ^b^kappe^eb^ti ito dvesattatikappe. sumananāmakā tayo janā tikkhattuṃ  cakkavattirājāno ahesuṃ. </p>
              <p>[03] 11^b^.^eb^ ^b^samasattatito kappe^eb^ti ito kappato  anūnādhike sattatime kappe ^b^varuṇanāmakā^eb^ varuṇo cakkavattīti  evaṃnāmakā tayo ^b^cakkavattirājāno^eb^ cakkaratanasampannā catudīpamhi  issarā ahesunti attho. sesaṃ suviññeyyamevāti. </p>
              <p>[06] sīhāsanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 2. ekatthambhikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa bhagavato^eb^tiādikaṃ āyasmato  ekatthambhadāyakatherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto siddhatthassa  bhagavato kāle vanakammiko hutvā ekasmiṃ vibhavasampanne kule  nibbatto. tasmiṃ samaye sabbe saddhā pasannā upāsakā ekacchandā  ``bhagavato upaṭṭhānasālaṃ karomā''ti dabbasambhāratthāya vanaṃ pavisitvā  taṃ upāsakaṃ disvā ``amhākaṃ ekaṃ thambhaṃ dethā''ti yāciṃsu. so taṃ  pavattiṃ sutvā ``tumhe mā cintayitthā''ti te sabbe uyyojetvā ekaṃ  sāramayaṃ thambhaṃ gahetvā satthu dassetvā tesaṃyeva adāsi. so teneva  somanassajāto tadeva mūlaṃ katvā aññāni dānādīni puññāni katvā  tato cuto devaloke nibbatto aparāparaṃ chasu kāmāvacaresu  dibbasampattiyo anubhavitvā manussesu ca aggacakkavattisampattiṃ  anekavāraṃ anubhavitvā asaṅkhyeyyaṃ padesarajjasampattiñca anubhavitvā  imasmiṃ buddhuppāde saddhāsampanne ekasmiṃ ^a^M2.0004^ea^ kule nibbatto mātāpitūhi  saddhiṃ bhagavato santike dhammaṃ sutvā paṭiladdhasaddho pabbajitvā  laddhūpasampado kammaṭṭhānaṃ gahetvā manasikaronto nacirasseva arahā  ahosi. </p>
              <p>[03] 13^b^.^eb^ so ^a^V2.0004^ea^ evaṃ pattārahatto attano pubbakammaṃ saritvā  somanassajāto pubbacaritāpadānaṃ pakāsento  ^b^siddhatthassā^eb^tiādimāha. tattha siddhatthassa ^b^bhagavato^eb^  bhagyasampannassa sammāsambuddhassa. ^b^mahāpūgagaṇo^eb^ti  mahāupāsakasamūho ^b^ahu^eb^ ahosīti attho. ^b^saraṇaṃ gatā ca  te buddha^eb^nti ``buddhaṃ saraṇa''nti gatā bhajiṃsu jāniṃsu vā te  upāsakā. ^b^tathāgataṃ saddahanti^eb^ buddhaguṇaṃ attano cittasantāne  ṭhapentīti attho. </p>
              <p>[03] 14^b^.^eb^ ^b^sabbe saṅgamma mantetvā^eb^ti sabbe samāgamma  sannipatitvā mantetvā aññamaññaṃ saññāpetvā ekacchandā hutvā  ^b^māḷaṃ^eb^ upaṭṭhānasālaṃ satthuno atthāya ^b^kubbanti^eb^ karontīti  attho. dabbasambhāresu ekatthambhaṃ alabhantā ^b^brahāvane^eb^ mahāvane  vicinantīti sambandho. </p>
              <p>[03] 15^b^.^eb^ ^b^tehaṃ^eb^ ^a^P0.0314^ea^ ^b^araññe  disvānā^eb^ti ahaṃ te upāsake araññe disvāna ^b^gaṇaṃ^eb^ samūhaṃ  ^b^upagamma^eb^ samīpaṃ gantvā ^b^añjaliṃ paggahetvāna^eb^  dasaṅgulisamodhānaṃ añjaliṃ sirasi katvā ahaṃ ^b^gaṇaṃ^eb^  upāsakasamūhaṃ ``tumhe imaṃ vanaṃ kimatthaṃ āgatatthā''ti ^b^tadā^eb^  tasmiṃ kāle paripucchinti sambandho. </p>
              <p>[03] 16^b^.^eb^ ^b^te^eb^ sīlavanto upāsakā ^b^me^eb^ mayā  puṭṭhā ``māḷaṃ mayaṃ kattukāmā hutvā ekatthambho amhehi na labbhatī''ti  ^b^viyākaṃsu^eb^ visesena kathayiṃsūti sambandho. </p>
              <p>[03] 17^b^.^eb^ ^b^mamaṃ^eb^ mayhaṃ ekatthambhaṃ detha, ahaṃ taṃ  dassāmi satthuno santikaṃ ahaṃ thambhaṃ āharissāmi, ^b^te^eb^ bhavanto  thambhaharaṇe ^b^appossukkā^eb^ ussāharahitā bhavantūti sambandho. </p>
              <p>[03] 24^b^.^eb^ ^b^yaṃ yaṃ yonupapajjāmī^eb^ti yaṃ yaṃ yoniṃ  devattaṃ atha mānusaṃ upagacchāmīti attho. bhummatthe vā upayogavacanaṃ,  yasmiṃ yasmiṃ devaloke vā manussaloke vāti attho. sesaṃ  uttānatthamevāti. </p>
              <p>[06] ekatthambhikattherāpadānavaṇṇanā samattā. </p>
            </h4>
          </h3>
          <h3>
            <h3n> 3. nandattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarassa^eb^ ^a^M2.0005^ea^ ^a^V2.0005^ea^ ^b^bhagavato^eb^tiādikaṃ āyasmato nandattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  haṃsavatīnagare ekasmiṃ kule nibbattitvā viññutaṃ patto bhagavato  santike dhammaṃ suṇanto satthāraṃ ekaṃ bhikkhuṃ indriyesu guttadvārānaṃ  aggaṭṭhāne ṭhapentaṃ disvā sayaṃ taṃ ṭhānantaraṃ patthento bhagavato  bhikkhusaṅghassa ca pūjāsakkārabahulaṃ mahādānaṃ pavattetvā ``ahaṃ, bhante,  anāgate tumhādisassa buddhassa evarūpo sāvako bhaveyya''nti  paṇidhānaṃ akāsi.</p>
              <p>[03] so tato paṭṭhāya devamanussesu saṃsaranto atthadassissa bhagavato  kāle dhammatāya nāma nadiyā mahanto kacchapo hutvā nibbatto  ekadivasaṃ satthāraṃ nadiṃ tarituṃ tīre ṭhitaṃ disvā sayaṃ bhagavantaṃ  tāretukāmo satthu pādamūle nipajji. satthā tassa ajjhāsayaṃ ñatvā  piṭṭhiṃ abhiruhi. so haṭṭhatuṭṭho vegena sotaṃ chindanto sīghataraṃ  paratīraṃ pāpesi. bhagavā tassa anumodanaṃ vadanto bhāviniṃ sampattiṃ  kathetvā pakkāmi.</p>
              <p>[03] so tena puññakammena sugatīsuyeva saṃsaranto ^a^P0.0315^ea^  imasmiṃ buddhuppāde kapilavatthusmiṃ suddhodanamahārājassa aggamahesiyā  mahāpajāpatigotamiyā kucchimhi nibbatto, tassa nāmaggahaṇadivase  ñātisaṅghaṃ nandayanto jātoti ^b^``nando''^eb^tveva nāmaṃ akaṃsu.  tassa vayappattakāle bhagavā pavattitavaradhammacakko lokānuggahaṃ karonto  anukkamena kapilavatthuṃ gantvā ñātisamāgame pokkharavassaṃ aṭṭhuppattiṃ  katvā vessantarajātakaṃ (jā0 2.22.1655 ādayo) kathetvā  dutiyadivase piṇḍāya paviṭṭho ``uttiṭṭhe nappamajjeyyā''ti (dha0 pa0  168) gāthāya pitaraṃ sotāpattiphale patiṭṭhāpetvā nivesanaṃ gantvā  ``dhammañcare sucarita''nti (dha0 pa0 169) gāthāya mahāpajāpatiṃ  sotāpattiphale rājānaṃ sakadāgāmiphale patiṭṭhāpetvā tatiyadivase  nandakumārassa abhisekagehapavesanāavāhamaṅgalesu vattamānesu piṇḍāya  pāvisi. satthā nandakumārassa hatthe pattaṃ datvā maṅgalaṃ vatvā tassa  hatthato pattaṃ aggahetvāva vihāraṃ gato ^a^M2.0006^ea^, taṃ pattahatthaṃ vihāraṃ āgataṃ  anicchamānaṃyeva pabbājetvā tathāpabbājitattāyeva anabhiratiyā pīḷitaṃ  ñatvā upāyena tassa taṃ anabhiratiṃ vinodesi. so yoniso  paṭisaṅkhāya vipassanaṃ paṭṭhapetvā nacirasseva arahattaṃ pāpuṇi. thero  puna divase bhagavantaṃ upasaṅkamitvā evamāha -- ``yaṃ me, bhante,  bhagavā pāṭibhogo pañcannaṃ accharāsatānaṃ paṭilābhāya ^a^V2.0006^ea^ kakuṭapādānaṃ,  muñcāmahaṃ, bhante, bhagavantaṃ etasmā paṭissavā''ti. bhagavāpi  ``yadeva te, nanda, anupādāya āsavehi cittaṃ vimuttaṃ, tadāhaṃ mutto  etasmā paṭissavā''ti āha. athassa bhagavā savisesaṃ indriyesu  guttadvārataṃ ñatvā taṃ guṇaṃ vibhāvento ``etadaggaṃ, bhikkhave, mama  sāvakānaṃ bhikkhūnaṃ indriyesu guttadvārānaṃ yadidaṃ nando''ti (a0  ni0  1.219, 230) indriyesu guttadvārabhāvena naṃ etadagge ṭhapesi.  thero hi ``indriyāsaṃvaraṃ nissāya imaṃ vippakāraṃ patto, tamahaṃ  suṭṭhu niggaṇhissāmī''ti ussāhajāto balavahirottappo tattha ca  katādhikārattā indriyasaṃvare ukkaṃsapāramiṃ agamāsi. </p>
              <p>[03] 27^b^.^eb^ evaṃ so etadaggaṭṭhānaṃ patvā attano pubbakammaṃ  saritvā somanassappatto pubbacaritāpadānaṃ pakāsento ^b^padumuttarassa  bhagavato^eb^tiādimāha. ^b^vatthaṃ khomaṃ mayā dinna^eb^nti khomaraṭṭhe  jātaṃ vatthaṃ bhagavati cittappasādena gāravabahumānena mayā paramasukhumaṃ  khomavatthaṃ dinnanti attho. ^b^sayambhussā^eb^ti ^a^P0.0316^ea^  sayameva bhūtassa jātassa ariyāya jātiyā nibbattassa.  ^b^mahesino^eb^ti mahante  sīlasamādhipaññāvimuttivimuttiñāṇadassanakkhandhe esi gavesīti  mahesi, tassa mahesino sayambhussa cīvaratthāya khomavatthaṃ mayā  dinnanti sambandho. </p>
              <p>[03] 28^b^.^eb^ ^b^taṃ me buddho viyākāsī^eb^ti ettha  ^b^ta^eb^nti sāmyatthe upayogavacanaṃ, tassa vatthadāyakassa me dānaphalaṃ  visesena akāsi kathesi buddhoti attho. ^b^jalajuttamanāmako^eb^ti  padumuttaranāmako. ``jalaruttamanāyako''tipi pāṭho, tassa  jalamānānaṃ devabrahmānaṃ uttamanāyako padhānoti attho. ^b^iminā  vatthadānenā^eb^ti iminā vatthadānassa nissandena tvaṃ anāgate  ^b^hemavaṇṇo^eb^ suvaṇṇavaṇṇo bhavissasi. </p>
              <p>[03] 29^b^.^eb^ ^b^dve^eb^ ^a^M2.0007^ea^ ^b^sampattiṃ anubhotvā^eb^ti  dibbamanussasaṅkhātā dve sampattiyo anubhavitvā. ^b^kusalamūlehi  codito^eb^ti kusalāvayavehi kusalakoṭṭhāsehi codito pesito, ``tvaṃ  iminā puññena satthu kulaṃ pasavāhī''ti pesito viyāti attho.  ``gotamassa bhagavato kaniṭṭho tvaṃ bhavissasī''ti byākāsīti  sambandho. </p>
              <p>[03] 30^b^.^eb^ ^b^rāgaratto sukhasīlo^eb^ti kilesakāmehi  ratto allīno kāyasukhacittasukhānubhavanasabhāvo. ^b^kāmesu  gedhamāyuto^eb^ti vatthukāmesu gedhasaṅkhātāya taṇhāya āyuto  yojitoti attho. ^b^buddhena codito santo, tadā tva^eb^nti yasmā  kāmesu gedhito, ^b^tadā^eb^ tasmā ^a^V2.0007^ea^ tvaṃ attano bhātukena gotamabuddhena  codito pabbajjāya uyyojito tassa santike pabbajissasīti  sambandho. </p>
              <p>[03] 31^b^.^eb^ ^b^pabbajitvāna tvaṃ tatthā^eb^ti tasmiṃ  gotamassa bhagavato sāsane tvaṃ pabbajitvā ^b^kusalamūlena^eb^  mūlabhūtena puññasambhārena ^b^codito^eb^ bhāvanāyaṃ niyojito  ^b^sabbāsave^eb^ sakalāsave ^b^pariññāya^eb^ jānitvā pajahitvā  anāmayo niddukkho ^b^nibbāyissasi^eb^ adassanaṃ pāpessasi,  apaṇṇattikabhāvaṃ gamissasīti attho. </p>
              <p>[03] 32^b^.^eb^ ^b^satakappasahassamhī^eb^ti ito kappato pubbe  satakappādhike sahassame kappamhi ceḷanāmakā cattāro cakkavattirājāno  ahesunti attho. ^b^saṭṭhi kappasahassānī^eb^ti kappasahassāni saṭṭhi  ca atikkamitvā heṭṭhā ekasmiṃ kappe cattāro janā upaceḷā nāma  cakkavattirājāno catūsu jātīsu ahesunti attho. </p>
              <p>[03] 33^b^.^eb^ ^b^pañcakappasahassamhī^eb^ti pañcakappādhike  sahassame kappamhi ceḷā nāma cattāro janā cakkavattirājāno sattahi  ratanehi sampannā samaṅgībhūtā  jambudīpāparagoyānauttarakurupubbavidehadīpasaṅkhāte ^a^P0.0317^ea^  ^b^catudīpamhi issarā^eb^ padhānā visuṃ ahesunti attho. sesaṃ  vuttanayamevāti. </p>
              <p>[06] nandattherāpadānavaṇṇanā samattā. </p>
            </h4>
          </h3>
          <h3>
            <h3n> 4. cūḷapanthakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro^eb^ ^a^M2.0008^ea^ ^b^nāma jino^eb^tiādikaṃ āyasmato  cūḷapanthakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle yadettha aṭṭhuppattivasena vattabbaṃ, taṃ aṭṭhakanipāte  mahāpanthakavatthusmiṃ (theragā0 510 ādayo) vuttameva. ayaṃ pana  viseso -- mahāpanthakatthero arahattaṃ patvā phalasamāpattisukhena  vītināmento cintesi -- ``kathaṃ nu kho sakkā cūḷapanthakampi  imasmiṃ sukhe patiṭṭhāpetu''nti. so attano ayyakaṃ dhanaseṭṭhiṃ  upasaṅkamitvā āha -- ``sace, mahāseṭṭhi ^a^V2.0008^ea^, anujānātha, ahaṃ  cūḷapanthakaṃ pabbājeyya''nti. ``pabbājetha, bhante''ti. thero taṃ  pabbājesi. so dasasu sīlesu patiṭṭhito bhātu santike -- </p>
              <p>[21] ``padumaṃ yathā kokanadaṃ sugandhaṃ, pāto siyā  phullamavītagandhaṃ. </p>
              <p>[22] aṅgīrasaṃ passa virocamānaṃ,  tapantamādiccamivantalikkhe''ti.. (saṃ0 ni0  1.123; a0  ni0  5.195) -- </p>
              <p>[25] gāthaṃ uggaṇhanto catūhi māsehi uggahetuṃ nāsakkhi,  gahitampi hadaye na tiṭṭhati. atha naṃ mahāpanthako, ``cūḷapanthaka,  tvaṃ imasmiṃ sāsane abhabbo, catūhi māsehi ekaṃ gāthampi gahetuṃ na  sakkosi, pabbajitakiccaṃ pana tvaṃ kathaṃ matthakaṃ pāpessasi, nikkhama  ito''ti so therena paṇāmiko dvārakoṭṭhakasamīpe rodamāno aṭṭhāsi.</p>
              <p>[03] tena ca samayena satthā jīvakambavane viharati. atha jīvako  purisaṃ pesesi -- ``gaccha, pañcahi bhikkhusatehi saddhiṃ satthāraṃ  nimantehī''ti. tena ca samayena āyasmā mahāpanthako bhattuddesako  hoti. so ``pañcannaṃ bhikkhusatānaṃ bhikkhaṃ paṭicchathā''ti vutto  ``cūḷapanthakaṃ ṭhapetvā sesānaṃ paṭicchāmī''ti āha. taṃ sutvā  cūḷapanthako bhiyyosomattāya domanassappatto ahosi. satthā tassa  cittakkhedaṃ ñatvā ``cūḷapanthako mayā katena upāyena  bujjhissatī''ti ^a^P0.0318^ea^ tassa avidūraṭṭhāne attānaṃ dassetvā  ``kiṃ, panthaka, rodasī''ti pucchi. ``bhātā maṃ, bhante,  paṇāmetī''ti āha. ``panthaka, mā cintayi, mama sāsane ^a^M2.0009^ea^ tuyhaṃ  pabbajjā, ehi imaṃ gahetvā `rajoharaṇaṃ, rajoharaṇa'nti manasi  karohī''ti iddhiyā suddhaṃ coḷakkhaṇḍaṃ abhisaṅkharitvā adāsi.  so satthārā dinnaṃ coḷakkhaṇḍaṃ ``rajoharaṇaṃ, rajoharaṇa''nti hatthena  parimajjanto nisīdi. tassa taṃ parimajjantassa kiliṭṭhadhātukaṃ jātaṃ,  puna parimajjantassa ukkhaliparipuñchanasadisaṃ jātaṃ. so  ñāṇaparipākattā evaṃ cintesi -- ``idaṃ coḷakkhaṇḍaṃ pakatiyā  parisuddhaṃ, imaṃ upādiṇṇakasarīraṃ nissāya kiliṭṭhaṃ aññathā jātaṃ,  tasmā aniccaṃ yathāpetaṃ, evaṃ cittampī''ti khayavayaṃ paṭṭhapetvā tasmiṃyeva  nimitte jhānāni nibbattetvā jhānapādakaṃ katvā vipassanaṃ paṭṭhapetvā  saha paṭisambhidāhi arahattaṃ pāpuṇi. arahattapattassevassa tepiṭakaṃ  pañcābhiññā ca āgamiṃsu.</p>
              <p>[03] satthā ekūnehi pañcabhikkhusatehi saddhiṃ gantvā jīvakassa  nivesane paññatte āsane nisīdi. cūḷapanthako pana attano  bhikkhāya appaṭicchitattā eva na gato. jīvako yāguṃ dātuṃ ^a^V2.0009^ea^ ārabhi.  satthā hatthena pattaṃ pidahi. ``kasmā, bhante, na gaṇhathā''ti vutte  ``vihāre eko bhikkhu atthi, jīvakā''ti. so purisaṃ pesesi --  ``gaccha, bhaṇe, vihāre nisinnaṃ ayyaṃ gahetvā ehī''ti.  cūḷapanthakattheropi rūpena kiriyāya ca ekampi ekena asadisaṃ  bhikkhusahassaṃ nimminitvā nisīdi. so puriso vihāre bhikkhūnaṃ  bahubhāvaṃ disvā gantvā jīvakassa kathesi -- ``imasmā  bhikkhusaṅghā vihāre bhikkhusaṅgho bahutaro, pakkositabbaṃ ayyaṃ na  jānāmī''ti. jīvako satthāraṃ pucchi -- ``ko nāmo, bhante,  vihāre nisinno bhikkhū''ti? ``cūḷapanthako nāma, jīvakā''ti.  ``gaccha, bhaṇe, `cūḷapanthako nāma kataro'ti pucchitvā taṃ  ānehī''ti. so vihāraṃ gantvā ``cūḷapanthako nāma kataro,  bhante''ti pucchi. ``ahaṃ cūḷapanthako, ahaṃ cūḷapanthako''ti  ekappahārena bhikkhusahassampi kathesi. so punāgantvā taṃ pavattiṃ  jīvakassa ārocesi jīvako paṭividdhasaccattā ``iddhimā maññe,  ayyo''ti nayato ñatvā ``gaccha, bhaṇe, paṭhamaṃ kathentaṃ ayyameva  `tumhe satthā pakkosatī'ti vatvā cīvarakaṇṇe gaṇhāhī''ti āha.  so vihāraṃ gantvā tathā akāsi. tāvadeva nimmitabhikkhū  antaradhāyiṃsu. so theraṃ gahetvā agamāsi.</p>
              <p>[03] satthā ^a^M2.0010^ea^ tasmiṃ khaṇe yāguñca khajjakādibhedañca paṭiggaṇhi.  katabhattakicco bhagavā āyasmantaṃ cūḷapanthakaṃ āṇāpesi ``anumodanaṃ  karohī''ti. so pabhinnapaṭisambhido sineruṃ gahetvā ^a^P0.0319^ea^  mahāsamuddaṃ manthento viya tepiṭakaṃ buddhavacanaṃ saṅkhobhento satthu  ajjhāsayaṃ gaṇhanto anumodanaṃ akāsi. dasabale bhattakiccaṃ katvā  vihāraṃ gate dhammasabhāyaṃ kathā udapādi `aho buddhānaṃ ānubhāvo, yatra  hi nāma cattāro māse ekagāthaṃ gahetuṃ asakkontampi lahukena khaṇeneva  evaṃ mahiddhikaṃ akaṃsū'ti, tathā hi jīvakassa nivesane nisinno  bhagavā `evaṃ cūḷapanthakassa cittaṃ samāhitaṃ, vīthipaṭipannā  vipassanā'ti ñatvā yathānisinnoyeva attānaṃ dassetvā, `panthaka,  nevāyaṃ pilotikā kiliṭṭhā rajānukiṇṇā, ito pana aññopi  ariyassa vinaye saṃkileso rajo'ti dassento -- </p>
              <p>[21] ``rāgo rajo na ca pana reṇu vuccati, rāgassetaṃ  adhivacanaṃ rajoti. </p>
              <p>[22] etaṃ rajaṃ vippajahitvā bhikkhavo, viharanti te  vigatarajassa sāsane.. </p>
              <p>[22] ``doso rajo...pe0... vigatarajassa sāsane.. </p>
              <p>[22] ``moho ^a^V2.0010^ea^ rajo...pe0... vigatarajassa sāsane''ti..  (mahāni0 209; cūḷani0 udayamāṇavapucchāniddesa 74) -- </p>
              <p>[25] imā tisso gāthāyo abhāsi. gāthāpariyosāne  cūḷapanthako sahapaṭisambhidāhi arahattaṃ pāpuṇīti. satthā tesaṃ  bhikkhūnaṃ kathāsallāpaṃ sutvā āgantvā buddhāsane nisīditvā ``kiṃ  vadetha, bhikkhave''ti pucchitvā ``imaṃ nāma, bhante''ti vutte  ``bhikkhave, cūḷapanthakena idāni mayhaṃ ovāde ṭhatvā lokuttharadāyajjaṃ  laddhaṃ, pubbe pana lokiyadāyajjaṃ laddha''nti vatvā tehi yācito  cūḷaseṭṭhijātakaṃ (jā0 1.1.4) kathesi. aparabhāge naṃ satthā  ariyagaṇaparivuto dhammāsane nisinno manomayaṃ kāyaṃ  abhinimminantānaṃ bhikkhūnaṃ cetovivaṭṭakusalānañca aggaṭṭhāne ṭhapesi. </p>
              <p>[03] 35^b^.^eb^ evaṃ so pattaetadaggaṭṭhāno attano pubbakammaṃ  saritvā pītisomanassavasena pubbacaritāpadānaṃ pakāsento  ^b^padumuttaro nāma jino^eb^tiādimāha. tattha purimapadadvayaṃ  vuttatthameva. ^b^gaṇamhā vūpakaṭṭho^eb^ ^a^M2.0011^ea^ ^b^so^eb^ti so padumuttaro nāma satthā  gaṇamhā mahatā bhikkhusamūhato vūpakaṭṭho visuṃ bhūto vivekaṃ upagato.  ^b^tadā^eb^ ^a^P0.0320^ea^ mama tāpasakāle ^b^himavante^eb^  himālayapabbatasamīpe ^b^vasi^eb^ vāsaṃ kappesi, catūhi iriyāpathehi  vihāsīti attho. </p>
              <p>[03] 36^b^.^eb^ ^b^ahampi...pe0... tadā^eb^ti yadā so bhagavā  himavantaṃ upagantvā vasi, tadā ahampi himavantasamīpe katāssame  ^b^ā^eb^ samantato kāyacittapīḷāsaṅkhātā parissayā samanti  etthāti ^b^assamo^eb^ti laddhanāme araññāvāse vasāmīti sambandho.  ^b^acirāgataṃ mahāvīra^eb^nti aciraṃ āgataṃ mahāvīriyavantaṃ  ^b^lokanāyakaṃ^eb^ padhānaṃ taṃ bhagavantaṃ upesinti sambandho,  āgatakkhaṇeyeva upāgaminti attho. </p>
              <p>[03] 37^b^.^eb^ ^b^pupphacchattaṃ gahetvānā^eb^ti evaṃ upagacchanto  ca padumuppalapupphādīhi chāditaṃ pupphamayaṃ chattaṃ gahetvā ^b^narāsabhaṃ^eb^  narānaṃ seṭṭhaṃ bhagavantaṃ chādento ^b^upagacchiṃ^eb^ samīpaṃ gatosmīti  attho. ^b^samādhiṃ samāpajjanta^eb^nti rūpāvacarasamādhijjhānaṃ  samāpajjantaṃ appetvā nisinnassa antarāyaṃ ahaṃ akāsinti sambandho. </p>
              <p>[03] 38^b^.^eb^ ^b^ubho hatthehi paggayhā^eb^ti taṃ susajjitaṃ  pupphacchattaṃ dvīhi hatthehi ukkhipitvā ahaṃ ^a^V2.0011^ea^ bhagavato adāsinti  sambandho. ^b^paṭiggahesī^eb^ti taṃ mayā dinnaṃ pupphacchattaṃ padumuttaro  bhagavā sampaṭicchi, sādaraṃ sādiyīti attho. </p>
              <p>[03] 41^b^.^eb^ ^b^satapattachattaṃ paggayhā^eb^ti ekekasmiṃ  padumapupphe satasatapattānaṃ vasena satapattehi padumapupphehi chāditaṃ  pupphacchattaṃ pakārena ādarena gahetvā tāpaso mama adāsīti attho.  ^b^tamahaṃ kittayissāmī^eb^ti taṃ tāpasaṃ ahaṃ kittayissāmi pākaṭaṃ  karissāmīti attho. mama ^b^bhāsato^eb^ bhāsamānassa vacanaṃ  suṇotha manasi karotha. </p>
              <p>[03] 42^b^.^eb^ ^b^pañcavīsatikappānī^eb^ti iminā  pupphacchattadānena pañcavīsativāre tāvatiṃsabhavane sakko hutvā devarajjaṃ  karissatīti sambandho. ^b^catuttiṃsatikkhattuñcā^eb^ti  catuttiṃsativāre manussaloke cakkavattī rājā bhavissati. </p>
              <p>[03] 43^b^.^eb^ ^b^yaṃ^eb^ ^a^M2.0012^ea^ ^b^yaṃ yoni^eb^nti manussayoniādīsu yaṃ  yaṃ jātiṃ ^b^saṃsarati^eb^ gacchati upapajjati. tattha tattha yoniyaṃ  ^b^abbhokāse^eb^ suññaṭṭhāne ^b^patiṭṭhantaṃ^eb^ nisinnaṃ ṭhitaṃ vā padumaṃ  ^b^dhārayissati^eb^ upari chādayissatīti attho. </p>
              <p>[03] 45^b^.^eb^ ^b^pakāsite pāvacane^eb^ti tena bhagavato  sakalapiṭakattaye pakāsite dīpite ^b^manussattaṃ^eb^ manussajātiṃ  ^b^labhissati^eb^ upapajjissati. ^b^manomayamhi kāyamhī^eb^ti  manena jhānacittena nibbattoti manomayo, yathā cittaṃ pavattati, tathā  kāyaṃ pavatteti cittagatikaṃ karotīti ^a^P0.0321^ea^ attho. tamhi  manomaye kāyamhi so tāpaso cūḷapanthako nāma hutvā uttamo aggo  bhavissatīti attho. sesaṃ heṭṭhā vuttattā uttānattā ca suviññeyyameva. </p>
              <p>[03] 52^b^.^eb^ ^b^sariṃ kokanadaṃ aha^eb^nti ahaṃ bhagavato  nimmitacoḷakaṃ parimajjanto kokanadaṃ padumaṃ sarinti attho.  ^b^tattha cittaṃ vimucci me^eb^ti tasmiṃ kokanade padume mayhaṃ cittaṃ  adhimucci allīno, tato ahaṃ arahattaṃ pāpuṇinti sambandho. </p>
              <p>[03] 53^b^.^eb^ ahaṃ manomayesu cittagatikesu kāyesu  ^b^sabbattha^eb^ sabbesu ^b^pāramiṃ^eb^ pariyosānaṃ ^b^gato^eb^ pattoti  sambandho. sesaṃ vuttanayamevāti. </p>
              <p>[06] cūḷapanthakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. pilindavacchattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^V2.0012^ea^ ^b^lokanāthamhī^eb^tiādikaṃ āyasmato  pilindavacchattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare mahābhogakule nibbatto heṭṭhā vuttanayena  satthu santike dhammaṃ suṇanto satthāraṃ ekaṃ bhikkhuṃ devatānaṃ  piyamanāpabhāvena aggaṭṭhāne ṭhapentaṃ disvā taṃ ṭhānantaraṃ patthetvā  yāvajīvaṃ kusalaṃ katvā tato cuto devamanussesu saṃsaranto sumedhassa  bhagavato kāle kulagehe nibbatto. parinibbute bhagavati tassa thūpaṃ  pūjetvā saṅghassa mahādānaṃ pavattetvā tato cavitvā devamanussesu  ubhayasampattiyo ^a^M2.0013^ea^ anubhavitvā anuppanne buddhe cakkavattī rājā hutvā  mahājanaṃ pañcasīlesu patiṭṭhāpetvā saggaparāyanaṃ akāsi. so  anuppanneyeva amhākaṃ bhagavati sāvatthiyaṃ brāhmaṇakule nibbatti,  ^b^pilindo^eb^tissa nāmaṃ akaṃsu. ^b^vaccho^eb^ti gottaṃ. so  aparabhāge ^b^pilindavaccho^eb^ti paññāyittha. saṃsāre pana  saṃvegabahulatāya paribbājakapabbajjaṃ pabbajitvā cūḷagandhāraṃ nāma vijjaṃ  sādhetvā tāya vijjāya ākāsacārī paracittavidū ca hutvā rājagahe  lābhaggayasaggapatto paṭivasati.</p>
              <p>[03] atha amhākaṃ bhagavā abhisambuddho hutvā anukkamena rājagahaṃ  upagato. tato paṭṭhāya buddhānubhāvena tassa sā vijjā na sampajjati,  attano kiccaṃ na sādheti. so cintesi -- ``sutaṃ kho panetaṃ  ācariyapācariyānaṃ bhāsamānānaṃ `yattha mahāgandhāravijjā dharati  ^a^P0.0322^ea^, tattha cūḷagandhāravijjā na sampajjatī'ti samaṇassa  pana gotamassa āgatakālato paṭṭhāya nāyaṃ mama vijjā sampajjati,  nissaṃsayaṃ samaṇo gotamo mahāgandhāravijjaṃ jānāti, yaṃnūnāhaṃ taṃ  payirupāsitvā tassa santike taṃ vijjaṃ pariyāpuṇeyya''nti. so  bhagavantaṃ upasaṅkamitvā etadavoca -- ``ahaṃ, mahāsamaṇa, tava  santike ekaṃ vijjaṃ pariyāpuṇitukāmo, okāsaṃ me karohī''ti.  ``tena hi mama santike pabbajāhī''ti āha. so ``vijjāya  parikammaṃ pabbajjā''ti maññamāno pabbaji. tassa bhagavā dhammaṃ  kathetvā caritānukūlaṃ kammaṭṭhānaṃ adāsi. so upanissayasampannatāya  nacirasseva vipassanaṃ paṭṭhapetvā arahattaṃ pāpuṇi. </p>
              <p>[03] 55^b^.^eb^ yā pana purimajātiyaṃ tassovāde ṭhatvā sagge  nibbattā devatā, tā kataññutaṃ nissāya tasmiṃ sañjātabahumānā sāyaṃ  pātaṃ theraṃ payirupāsitvā gacchanti. tasmā naṃ bhagavā devatānaṃ  ativiya piyamanāpabhāvena aggabhāve ṭhapesi ``etadaggaṃ, bhikkhave,  mama sāvakānaṃ bhikkhūnaṃ ^a^V2.0013^ea^ devatānaṃ piyamanāpānaṃ yadidaṃ  pilindavaccho''ti (a0 ni0  1.209, 215). evaṃ so  pattāggaṭṭhāno attano pubbakammaṃ anussaritvā pītisomanassavasena  pubbacaritāpadānaṃ pakāsento ^b^nibbute lokanāthamhī^eb^tiādimāha.</p>
              <p>[03] tattha ^a^M2.0014^ea^ kāmarūpārūpalokassa nātho padhānoti ^b^lokanātho^eb^.  medhā vuccanti sabbaññutaññāṇānāvaraṇañāṇādayo, sundarā, pasaṭṭhā  vā medhā yassa so ^b^sumedho,^eb^ aggo ca so puggalo cāti  ^b^aggapuggalo,^eb^ tasmiṃ sumedhe lokanāyake aggapuggale  khandhaparinibbānena nibbute satīti sambandho. ^b^pasannacitto  sumano^eb^ti saddhāya pasāditacitto somanassena sundaramano ahaṃ tassa  sumedhassa bhagavato ^b^thūpapūjaṃ^eb^ cetiyapūjaṃ akāsinti attho. </p>
              <p>[03] 56^b^.^eb^ ^b^ye ca khīṇāsavā tatthā^eb^ti tasmiṃ  samāgame ye ca khīṇāsavā pahīnakilesā ^b^chaḷabhiññā^eb^ chahi  abhiññāhi samannāgatā ^b^mahiddhikā^eb^ mahantehi iddhīhi samannāgatā  santi, ^b^te^eb^ sabbe khīṇāsave ahaṃ tattha ^b^samānetvā^eb^ suṭṭhu  ādarena ānetvā ^b^saṅghabhattaṃ^eb^ sakalasaṅghassa dātabbabhattaṃ  ^b^akāsiṃ^eb^ tesaṃ bhojesinti attho. </p>
              <p>[03] 57^b^.^eb^ ^b^upaṭṭhāko tadā ahū^eb^ti tadā mama  saṅghabhattadānakāle sumedhassa bhagavato nāmena sumedho nāma  upaṭṭhākasāvako ahu ahosīti attho. so sāvako mayhaṃ pūjāsakkāraṃ  ^b^anumodittha^eb^ anumodito ānisaṃsaṃ kathesīti attho. </p>
              <p>[03] 58^b^.^eb^ ^b^tena cittappasādenā^eb^ti tena  thūpapūjākaraṇavasena uppannena ^a^P0.0323^ea^ cittappasādena devaloke  dibbavimānaṃ ^b^upapajjiṃ^eb^ upagato asmīti attho, tattha  nibbattomhīti vuttaṃ hoti. ^b^chaḷāsītisahassānī^eb^ti tasmiṃ  vimāne cha asītisahassāni devaccharāyo ^b^me^eb^ mayhaṃ cittaṃ  ^b^ramiṃsu^eb^ ramāpesunti sambandho. </p>
              <p>[03] 59^b^.^eb^ ^b^mameva anuvattantī^eb^ti ^b^tā^eb^ accharāyo  ^b^sabbakāmehi^eb^ dibbehi rūpādivatthukāmehi upaṭṭhahantiyo mamaṃ eva  anuvattanti mama vacanaṃ anukaronti ^b^sadā^eb^ niccakālanti attho.  sesaṃ suviññeyyamevāti. </p>
              <p>[06] pilindavacchattherāpadānavaṇṇanā samattā. </p>
            </h4>
          </h3>
          <h3>
            <h3n> 6. rāhulattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarassa^eb^ ^a^M2.0015^ea^ ^a^V2.0014^ea^ ^b^bhagavato^eb^tiādikaṃ  āyasmato rāhulattherassa  apadānaṃ. ayampi āyasmā purimajinavaresu katādhikāro tattha tattha  bhave vivaṭṭūpanissayāni puññāni upacinanto padumuttarassa bhagavato  kāle kulagehe nibbatto viññutaṃ patvā satthu dhammadesanaṃ suṇanto  satthāraṃ ekaṃ bhikkhuṃ sikkhākāmānaṃ aggaṭṭhāne ṭhapentaṃ disvā sayampi  taṃ ṭhānantaraṃ patthento senāsanavisodhanavijjotanādikaṃ uḷāraṃ puññaṃ  katvā paṇidhānaṃ akāsi. so tato cavitvā devamanussesu saṃsaranto  ubhayasampattiyo anubhavitvā imasmiṃ buddhuppāde amhākaṃ bodhisattaṃ  paṭicca yasodharāya deviyā kucchimhi nibbattitvā ^b^rāhulo^eb^ti  laddhanāmo mahatā khattiyaparivārena vaḍḍhi. tassa pabbajjāvidhānaṃ  khandhake (mahāva0 105) āgatameva. so pabbajitvā satthu santike  anekehi suttapadehi suladdhovādo paripakkañāṇo vipassanaṃ ussukkāpetvā  arahattaṃ pāpuṇi. arahā pana hutvā attano paṭipattiṃ paccavekkhitvā  aññaṃ byākaronto -- </p>
              <p>[21] ``ubhayeneva sampanno, rāhulabhaddoti maṃ vidū. </p>
              <p>[22] yañcamhi putto buddhassa, yañca dhammesu cakkhumā.. </p>
              <p>[21] ``yañca me āsavā khīṇā, yañca natthi punabbhavo. </p>
              <p>[22] arahā dakkhiṇeyyomhi, tevijjo amataddaso.. </p>
              <p>[21] ``kāmandhā jālapacchannā, taṇhāchadanachāditā. </p>
              <p>[22] pamattabandhunā bandhā, macchāva kuminā mukhe.. </p>
              <p>[21] ``taṃ kāmaṃ ahamujjhitvā, chetvā mārassa bandhanaṃ. </p>
              <p>[22] samūlaṃ taṇhamabbuyha, sītibhūtosmi nibbuto''ti..  (theragā0 295-298).</p>
              <p>[03] catasso gāthā abhāsi. tattha ^a^P0.0324^ea^ ^b^ubhayeneva  sampanno^eb^ti jātisampadā paṭipattisampadāti ubhayasampattiyāpi  sampanno samannāgato. ^b^rāhulabhaddoti maṃ vidū^eb^ti  ``rāhulabhaddo''ti maṃ sabrahmacārino ^a^V2.0015^ea^ sañjānanti. tassa hi  jātasāsanaṃ sutvā bodhisattena, ``rāhu, jāto, bandhanaṃ jāta''nti  vuttavacanaṃ upādāya suddhodanamahārājā ``rāhulo''ti nāmaṃ ^a^M2.0016^ea^ gaṇhi.  tattha ādito pitarā vuttapariyāyameva gahetvā āha --  ``rāhulabhaddoti maṃ vidū''ti. ^b^bhaddo^eb^ti pasaṃsāvacanameva.  aparabhāge satthā taṃ sikkhākāmabhāvena aggaṭṭhāne ṭhapesi ``etadaggaṃ,  bhikkhave, mama sāvakānaṃ bhikkhūnaṃ sikkhākāmānaṃ yadidaṃ rāhulo''ti  (a0 ni0  1.209). </p>
              <p>[03] 68^b^.^eb^ evaṃ so pattaetadaggaṭṭhāno attano pubbakammaṃ  saritvā somanassajāto pubbacaritāpadānaṃ pakāsento ^b^padumuttarassa  bhagavato^eb^tiādimāha. ^b^sattabhūmimhi pāsāde^eb^ti pasādaṃ  somanassaṃ janetīti pāsādo. uparūpari ṭhitā satta bhūmiyo yasmiṃ  pāsāde soyaṃ sattabhūmi, tasmiṃ sattabhūmimhi pāsāde. ^b^ādāsaṃ  santhariṃ aha^eb^nti ādāsatalaṃ nipphādetvā lokajeṭṭhassa bhagavato  tādino ahaṃ santharaṃ adāsiṃ, santharitvā pūjesinti attho. </p>
              <p>[03] 69^b^.^eb^ ^b^khīṇāsavasahassehī^eb^ti arahantasahassehi  parikiṇṇo parivuto. ^b^dvipadindo^eb^ dvipadānaṃ indo sāmi  narāsabho mahāmuni gandhakuṭiṃ tehi saha ^b^upāgami^eb^ pāvisīti  attho. </p>
              <p>[03] 70^b^.^eb^ ^b^virocento gandhakuṭi^eb^nti taṃ gandhakuṭiṃ  sobhayamāno devānaṃ devo ^b^devadevo^eb^ narānaṃ āsabho  ^b^narāsabho^eb^ jeṭṭho satthā bhikkhusaṅghamajjhe nisīditvā imā  byākaraṇagāthāyo ^b^abhāsatha^eb^ kathesīti sambandho. </p>
              <p>[03] 71^b^.^eb^ ^b^yenāyaṃ jotitā seyyā^eb^ti yena upāsakena  ayaṃ pāsādasaṅkhātā seyyā jotitā pabhāsitā pajjalitā.  ^b^ādāsova^eb^ kaṃsalohamayaṃ ādāsatalaṃ iva suṭṭhu samaṃ katvā santhatā.  ^b^taṃ^eb^ upāsakaṃ ^b^kittayissāmi^eb^ pākaṭaṃ karissāmīti attho.  sesaṃ suviññeyyameva. </p>
              <p>[03] 81^b^.^eb^ ^b^aṭṭhānametaṃ yaṃ tādī^eb^ti yaṃ yena kāraṇena  tādī iṭṭhāniṭṭhesu akampiyasabhāvattā tādī ^b^agāre^eb^ gharāvāse  ^b^ratiṃ^eb^ allīnabhāvaṃ ^b^ajjhagā^eb^ pāpuṇi, ^b^etaṃ^eb^ kāraṇaṃ  aṭṭhānaṃ akāraṇanti attho. </p>
              <p>[03] 82^b^.^eb^ ^b^nikkhamitvā^eb^ ^a^M2.0017^ea^ ^b^agārasmā^eb^ti gharāvāsato  nikkhamitvā taṃ tiṇadalamiva pariccajitvā ^b^subbato^eb^  susikkhito pabbajissati. ^b^rāhulo nāma^eb^ ^a^P0.0325^ea^  ^b^nāmenā^eb^ti suddhodanamahārājena pesitaṃ ^a^V2.0016^ea^ kumārassa jātasāsanaṃ  sutvā pitarā siddhatthena, ``rāhu jāto, bandhanaṃ jāta''nti  vuttanāmattā rāhulo nāmāti attho. ``yathā candasūriyānaṃ  vimānapabhāya kiliṭṭhakaraṇena rāhu asurindo upeti gacchati,  evamevāyaṃ mama abhinikkhamanapabbajjādīnaṃ antarāyaṃ karontoriva  jāto''ti adhippāyena, ``rāhu jātoti āhā''ti daṭṭhabbaṃ.  ^b^arahā so bhavissatī^eb^ti so tādiso upanissayasampanno  vipassanāyaṃ yuttappayutto arahā khīṇāsavo bhavissatīti attho. </p>
              <p>[03] 83^b^.^eb^ ^b^kikīva aṇḍaṃ rakkheyyā^eb^ti aṇḍaṃ bījaṃ  rakkhamānā kikī sakuṇī iva appamatto sīlaṃ rakkheyya, ^b^cāmarī  viya vāladhi^eb^nti vālaṃ rakkhamānā kaṇḍakesu vāle laggante  bhindanabhayena anākaḍḍhitvā maramānā cāmarī viya jīvitampi  pariccajitvā sīlaṃ abhinditvā rakkheyya. ^b^nipako  sīlasampanno^eb^ti nepakkaṃ vuccati paññā, tena nepakkena samannāgato  nipako khaṇḍachiddādibhāvaṃ apāpetvā rakkhaṇato sīlasampanno  bhavissatīti evaṃ so bhagavā byākaraṇamakāsi. so evaṃ  pattārahattaphalo ekadivasaṃ vivekaṭṭhāne nisinno somanassavasena  ^b^evaṃ rakkhiṃ mahāmunī^eb^tiādimāha. taṃ suviññeyyamevāti. </p>
              <p>[06] rāhulattherāpadānavaṇṇanā samattā. </p>
            </h4>
          </h3>
          <h3>
            <h3n> 7. upasenavaṅgantaputtattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaraṃ bhagavanta^eb^ntiādikaṃ āyasmato  upasenavaṅgantaputtattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare kulagehe nibbattitvā vayappatto satthu  santikaṃ gantvā dhammaṃ suṇanto satthāraṃ ekaṃ bhikkhuṃ  samantapāsādikānaṃ aggaṭṭhāne ṭhapentaṃ disvā satthu adhikārakammaṃ katvā  taṃ ṭhānantaraṃ patthetvā yāvajīvaṃ kusalaṃ katvā ^a^M2.0018^ea^ devamanussesu saṃsaranto  imasmiṃ buddhuppāde nālakagāme rūpasārī brāhmaṇiyā kucchimhi  nibbatti, ^b^upaseno^eb^tissa nāmaṃ ahosi. so vayappatto tayo  vede uggaṇhitvā satthu santike dhammaṃ sutvā paṭiladdhasaddho pabbajitvā  upasampadāya ekavassiko ``ariyagabbhaṃ vaḍḍhemī''ti ekaṃ kulaputtaṃ  attano santike upasampādetvā tena saddhiṃ satthu santikaṃ gato.  satthārā cassa tassa avassikassa bhikkhuno saddhivihārikabhāvaṃ  sutvā ``atilahuṃ kho tvaṃ, moghapurisa, bāhullāya āvatto''ti  (mahāva0 75) garahito ``idānāhaṃ yadi parisaṃ nissāya satthārā  garahito, parisaṃyeva pana nissāya ^a^P0.0326^ea^ satthu ^a^V2.0017^ea^ pasādaṃ  karissāmī''ti vipassanāya kammaṃ karonto nacirasseva arahattaṃ  pāpuṇi. arahā pana hutvā sayampi sabbe dhutaṅgadhamme samādāya  vattati, aññepi tadatthāya samādapesi, tena naṃ bhagavā  samantapāsādikānaṃ aggaṭṭhāne ṭhapesi. so aparena samayena  kosambiyaṃ kalahe uppanne bhikkhusaṅghe ca dvidhābhūte ekena bhikkhunā  taṃ kalahaṃ parivajjitukāmena ``etarahi kho kalaho uppanno,  bhikkhusaṅgho ca dvidhābhūto, kathaṃ nu kho mayā paṭipajjitabba''nti  puṭṭho vivekavāsato paṭṭhāya tassa paṭipattiṃ kathesi. evaṃ thero tassa  bhikkhuno ovādadānāpadesena attano tathā paṭipannabhāvaṃ dīpento aññaṃ  byākāsi. </p>
              <p>[03] 86^b^.^eb^ so evaṃ pattaetadaggaṭṭhāno attano pubbakammaṃ  saritvā somanassavasena pubbacaritāpadānaṃ pakāsento ^b^padumuttaraṃ  bhagavanta^eb^ntiādimāha. ^b^pabbhāramhi nisīdanta^eb^nti purato bhāraṃ  namitaṃ onamitanti pabbhāraṃ vivekakāmaṃ vanamajjhe  sayaṃjātapabbatapabbhāre nisinnaṃ ^b^naruttamaṃ^eb^ bhagavantaṃ ahaṃ  ^b^upagacchiṃ^eb^ samīpaṃ gatoti attho. </p>
              <p>[03] 87^b^.^eb^ ^b^kaṇikārapuppha disvā^eb^ti tathā upagacchanto  tasmiṃ padese supupphitaṃ kaṇikāraṃ disvā. ^b^vaṇṭe chetvānahaṃ  tadā^eb^ti tasmiṃ tathāgatassa diṭṭhakāle taṃ pupphaṃ vaṇṭe vaṇṭasmiṃ chetvāna  chinditvāna. ^b^alaṅkaritvā chattamhī^eb^ti tena pupphena chattaṃ  chādetvā. ^b^buddhassa abhiropayi^eb^nti pabbhāre nisinnassa buddhassa  muddhani akāsinti attho. </p>
              <p>[03] 88^b^.^eb^ ^b^piṇḍapātañca^eb^ ^a^M2.0019^ea^ ^b^pādāsi^eb^nti tasmiṃyeva  nisinnassa bhagavato piṇḍapātaṃ pakārena adāsiṃ bhojesinti attho.  ^b^paramannaṃ subhojana^eb^nti sundarabhojanasaṅkhātaṃ paramannaṃ uttamāhāraṃ.  ^b^buddhena navame tatthā^eb^ti tasmiṃ vivekaṭṭhāne buddhena saha navame aṭṭha  ^b^samaṇe^eb^ samitapāpe khīṇāsavabhikkhū bhojesinti attho.</p>
              <p>[03] ^b^yaṃ vadanti sumedho^eb^ti yaṃ gotamasammāsambuddhaṃ  ^b^bhūripaññaṃ^eb^ pathavisamānaṃ paññaṃ ^b^sumedhaṃ^eb^ sundaraṃ  sabbaññutādipaññavantaṃ. sumedho iti sundarapañño iti vadanti  paṇḍitā ito kappato satasahasse kappe eso gotamo sammāsambuddho  bhavissatīti sambandho. sesaṃ suviññeyyamevāti. </p>
              <p>[06] upasenavaṅgantaputtattherāpadānavaṇṇanā samattā. </p>
            </h4>
          </h3>
          <h3>
            <h3n> 8. raṭṭhapālattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarassa^eb^ ^a^P0.0327^ea^ ^a^V2.0018^ea^ ^b^bhagavato^eb^tiādikaṃ  āyasmato raṭṭhapālattherassa apadānaṃ. ayampāyasmā purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato uppattito puretarameva haṃsavatīnagare  gahapatimahāsālakule nibbattitvā vayappatto pitu accayena gharāvāse  patiṭṭhito ratanakoṭṭhāgārakammikena dassitaṃ aparimāṇaṃ vaṃsānugataṃ dhanaṃ  disvā ``imaṃ ettakaṃ dhanarāsiṃ mayhaṃ pituayyakapayyakādayo attanā  saddhiṃ gahetvā gantuṃ nāsakkhiṃsu, mayā pana gahetvā gantuṃ vaṭṭatī''ti  cintetvā kapaṇaddhikādīnaṃ mahādānaṃ adāsi. so abhiññālābhiṃ  ekaṃ tāpasaṃ upasaṅkamitvā tena devalokādhipacce niyojito yāvajīvaṃ  puññāni katvā tato cuto devaloke nibbattitvā dibbasampattiṃ  anubhavanto tattha yāvatāyukaṃ ṭhatvā tato cuto manussaloke bhinnaṃ raṭṭhaṃ  sandhāretuṃ samatthassa kulassa ekaputtako hutvā nibbatti. tena  samayena padumuttaro bhagavā loke uppajjitvā pavattitavaradhammacakko  veneyyasatte nibbānamahānagarasaṅkhātaṃ khemantabhūmiṃ sampāpesi. atha  so kulaputto anukkamena viññutaṃ patto ekadivasaṃ upāsakehi saddhiṃ  vihāraṃ gantvā satthāraṃ dhammaṃ desentaṃ disvā pasannacitto  parisapariyante nisīdi.</p>
              <p>[03] tena ^a^M2.0020^ea^ kho pana samayena satthā ekaṃ bhikkhuṃ saddhāpabbajitānaṃ  aggaṭṭhāne ṭhapesi. so taṃ disvā pasannamānaso  satasahassabhikkhuparivutassa bhagavato sattāhaṃ mahādānaṃ datvā taṃ ṭhānaṃ  patthesi. satthā anantarāyena samijjhanabhāvaṃ disvā ``ayaṃ anāgate  gotamassa nāma sammāsambuddhassa sāsane saddhāpabbajitānaṃ aggo  bhavissatī''ti byākāsi. so satthāraṃ bhikkhusaṅghañca vanditvā  uṭṭhāyāsanā pakkāmi. so yāvatāyukaṃ puññāni katvā tato cavitvā  devamanussesu saṃsaranto ito dvenavute kappe phussassa bhagavato kāle  satthu vemātikesu tīsu rājaputtesu satthāraṃ upaṭṭhahantesu tesaṃ  puññakiriyāsu sahāyakiccaṃ akāsi. evaṃ tattha tattha bhave bahuṃ  kusalaṃ upacinitvā sugatīsuyeva saṃsaranto imasmiṃ buddhuppāde kururaṭṭhe  thullakoṭṭhikanigame raṭṭhapālaseṭṭhino gehe nibbatti, tassa bhinnaṃ raṭṭhaṃ  sandhāretuṃ samatthakule nibbattattā ^b^raṭṭhapālo^eb^ti vaṃsānugatameva nāmaṃ  ahosi. so mahatā parivārena vaḍḍhanto anukkamena yobbanappatto  mātāpitūhi patirūpena dārena saṃyojito mahante ^a^P0.0328^ea^ ca  yase patiṭṭhāpito dibbasampattisadisasampattiṃ paccanubhoti.</p>
              <p>[03] atha ^a^V2.0019^ea^ bhagavā kururaṭṭhe janapadacārikaṃ caranto thullakoṭṭhikaṃ  anupāpuṇi. taṃ sutvā raṭṭhapālo kulaputto satthāraṃ upasaṅkamitvā  satthu santike dhammaṃ sutvā paṭiladdhasaddho pabbajitukāmo sattāhaṃ  bhattacchedaṃ katvā kicchena kasirena mātāpitaro anujānāpetvā satthāraṃ  upasaṅkamitvā pabbajjaṃ yācitvā satthu āṇattiyā aññatarassa santike  pabbajitvā yonisomanasikārena kammaṃ karonto vipassanaṃ vaḍḍhetvā  arahattaṃ pāpuṇi. arahattaṃ pana patvā satthāraṃ anujānāpetvā  mātāpitaro passituṃ thullakoṭṭhikaṃ gantvā tattha sapadānaṃ piṇḍāya  caranto pitu nivesane ābhidosikaṃ kummāsaṃ labhitvā taṃ amataṃ viya  paribhuñjanto pitarā nimantito svātanāya adhivāsetvā dutiyadivase  pitu nivesane piṇḍapātaṃ paribhuñjitvā alaṅkatapaṭiyatte itthāgārajane  upagantvā ``kīdisā nāma tā, ayyaputta, accharāyo, yāsaṃ tvaṃ hetu  brahmacariyaṃ carasī''tiādīni (ma0 ni0 2.301) vatvā  palobhanakammaṃ kātuṃ āraddhe tassādhippāyaṃ viparivattetvā  aniccatādipaṭisaṃyuttaṃ dhammaṃ kathento -- </p>
              <p>[21] ``passa ^a^M2.0021^ea^ cittakataṃ bimbaṃ, arukāyaṃ samussitaṃ. </p>
              <p>[22] āturaṃ bahusaṅkappaṃ, yassa natthi dhuvaṃ ṭhiti.. </p>
              <p>[21] ``passa cittakataṃ rūpaṃ, maṇinā kuṇḍalena ca. </p>
              <p>[22] aṭṭhiṃ tacena onaddhaṃ, saha vatthehi sobhati.. </p>
              <p>[21] ``alattakakatā pādā, mukhaṃ cuṇṇakamakkhitaṃ. </p>
              <p>[22] alaṃ bālassa mohāya, no ca pāragavesino.. </p>
              <p>[21] ``aṭṭhāpadakatā kesā, nettā añjanamakkhitā. </p>
              <p>[22] alaṃ bālassa mohāya, no ca pāragavesino.. </p>
              <p>[21] ``añjanīva navā cittā, pūtikāyo alaṅkato. </p>
              <p>[22] alaṃ bālassa mohāya, no ca pāragavesino.. </p>
              <p>[21] ``odahi ^a^P0.0329^ea^ migavo pāsaṃ, nāsadā  vāguraṃ migo. </p>
              <p>[22] bhutvā nivāpaṃ gacchāma, kandante migabandhake.. </p>
              <p>[21] ``chinno ^a^V2.0020^ea^ pāso migavassa, nāsadā vāguraṃ migo. </p>
              <p>[22] bhutvā nivāpaṃ gacchāma, socante migaluddake''ti..  (ma0 ni0 2.302; theragā0 769-775).</p>
              <p>[03] imā gāthāyo abhāsi. imā gāthā vatvā vehāsaṃ abbhuggantvā  rañño korabyassa migājinavanuyyāne maṅgalasilāpaṭṭe nisīdi.  therassa kira pitā sattasu dvārakoṭṭhakesu aggaḷaṃ dāpetvā malle  āṇāpesi ``nikkhamituṃ mā detha, kāsāyāni apanetvā setakāni  nivāsāpethā''ti. tasmā thero ākāsena agamāsi. atha rājā  korabyo therassa tattha nisinnabhāvaṃ sutvā taṃ upasaṅkamitvā  sammodanīyaṃ kathaṃ sāraṇīyaṃ vītisāretvā ``idha, bho raṭṭhapāla,  pabbajanto byādhipārijuññaṃ vā jarābhogañātipārijuññaṃ vā patto  pabbajati, tvaṃ pana kiñcipi pārijuññaṃ anupagato eva kasmā  pabbajasī''ti pucchi. athassa thero ``upaniyyati loko addhuvo,  atāṇo loko anabhissaro, asaraṇo loko sabbaṃ pahāya gamanīyaṃ,  ūno loko atitto taṇhādāso''ti (ma0 ni0 2.305) imesaṃ  catunnaṃ dhammuddesānaṃ attanā viditabhāvaṃ kathetvā tassā desanāya  anugītiṃ kathento -- </p>
              <p>[21] ``passāmi ^a^M2.0022^ea^ loke sadhane manusse, laddhāna vittaṃ na  dadanti mohā. </p>
              <p>[22] luddhā dhanaṃ sannicayaṃ karonti, bhiyyova kāme  abhipatthayanti.. </p>
              <p>[21] ``rājā pasayhappathaviṃ vijetvā, sasāgarantaṃ  mahimāvasanto. </p>
              <p>[22] oraṃ samuddassa atittarūpo, pāraṃ samuddassapi patthayetha..</p>
              <p>[03]  </p>
              <p>[21] ``rājā ca aññe ca bahū manussā, avītataṇhā maraṇaṃ  upenti. </p>
              <p>[22] ūnāva hutvāna jahanti dehaṃ, kāmehi lokamhi na hatthi  titti.. </p>
              <p>[21] ``kandanti ^a^P0.0330^ea^ naṃ ñātī pakiriya kese,  `aho vatā no amarā'ti cāhu. </p>
              <p>[22] vatthena naṃ pārutaṃ nīharitvā, citaṃ samodhāya tato  ḍahanti.. </p>
              <p>[21] ``so ḍayhati sūlehi tujjamāno, ekena vatthena pahāya  bhoge. </p>
              <p>[22] na mīyamānassa bhavanti tāṇā, ñātī ca mittā atha  vā sahāyā.. </p>
              <p>[21] ``dāyādakā ^a^V2.0021^ea^ tassa dhanaṃ haranti, satto pana gacchati  yena kammaṃ. </p>
              <p>[22] na mīyamānaṃ dhanamanveti kiñci, puttā ca dārā ca  dhanañca raṭṭhaṃ.. </p>
              <p>[21] ``na dīghamāyuṃ labhate dhanena, na cāpi vittena jaraṃ  vihanti. </p>
              <p>[22] appaṃ hidaṃ jīvitamāhu dhīrā, asassataṃ  vippariṇāmadhammaṃ.. </p>
              <p>[21] ``aḍḍhā ^a^M2.0023^ea^ daliddā ca phusanti phassaṃ, bālo ca dhīro  ca tatheva phuṭṭho. </p>
              <p>[22] bālo hi bālyā vadhitova seti, dhīro ca no vedhati  phassaphuṭṭho.. </p>
              <p>[21] ``tasmā hi paññāva dhanena seyyā, yāya  vosānamidhādhigacchati. </p>
              <p>[22] abyositattā hi bhavābhavesu, pāpāni kammāni karoti  mohā.. </p>
              <p>[21] ``upeti gabbhañca parañca lokaṃ, saṃsāramāpajjaparamparāya. </p>
              <p>[22] tassappapañño abhisaddahanto, upeti gabbhañca parañca  lokaṃ.. </p>
              <p>[21] ``coro ^a^P0.0331^ea^ yathā sandhimukhe gahīto,  sakammunā haññati pāpadhammo. </p>
              <p>[22] evaṃ pajā pecca paramhi loke, sakammunā haññati  pāpadhammo.. </p>
              <p>[21] ``kāmā hi citrā madhurā manoramā, virūparūpena  mathenti cittaṃ. </p>
              <p>[22] ādīnavaṃ kāmaguṇesu disvā, tasmā ahaṃ pabbajitomhi  rāja.. </p>
              <p>[21] ``dumapphalānīva patanti māṇavā, daharā ca vuḍḍhā ca  sarīrabhedā. </p>
              <p>[22] etampi disvāna pabbajitomhi rāja, apaṇṇakaṃ  sāmaññameva seyyo.. </p>
              <p>[21] ``saddhāyāhaṃ pabbajito, upeto jinasāsane. </p>
              <p>[22] avañjhā mayhaṃ pabbajjā, anaṇo bhuñjāmi bhojanaṃ.. </p>
              <p>[21] ``kāme ādittato disvā, jātarūpāni satthato. </p>
              <p>[22] gabbhāvokkantito dukkhaṃ, nirayesu mahabbhayaṃ.. </p>
              <p>[21] ``etamādīnavaṃ ^a^M2.0024^ea^ ^a^V2.0022^ea^ ñatvā, saṃvegaṃ alabhiṃ tadā. </p>
              <p>[22] sohaṃ viddho tadā santo, sampatto āsavakkhayaṃ.. </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, bhavanetti samūhatā.. </p>
              <p>[21] ``yassatthāya pabbajito, agārasmānagāriyaṃ. </p>
              <p>[22] so me attho anuppatto, sabbasaṃyojanakkhayo''ti..  (theragā0 776-793) -- </p>
              <p>[25] imā gāthā avoca. evaṃ thero rañño korabyassa  dhammaṃ desetvā satthu santikameva gato. satthā ca aparabhāge  ariyagaṇamajjhe nisinno theraṃ saddhāpabbajitānaṃ aggaṭṭhāne ṭhapesi. </p>
              <p>[03] 97-8^b^.^eb^ evaṃ ^a^P0.0332^ea^ so thero  pattaetadaggaṭṭhāno pubbakammaṃ saritvā somanassajāto pubbacaritāpadānaṃ  pakāsento ^b^padumuttarassa bhagavato^eb^tiādimāha. ^b^varanāgo  mayā dinno^eb^ti tassa bhagavato rūpakāye pasīditvā varo uttamo  seṭṭho ^b^īsādanto^eb^ rathīsāsadisadanto urūḷhavā bhāravaho  rājāraho vā. ^b^setacchattopasobhito^eb^ti hatthikkhandhe  ussāpitasetacchattena upasevito sobhamāno. punapi kiṃ visiṭṭho  varanāgo? ^b^sakappano^eb^ hatthālaṅkārasahito. ^b^saṅghārāmaṃ^eb^  buddhappamukhassa bhikkhusaṅghassa vasanatthāya ārāmaṃ vihāraṃ  ^b^akārayiṃ^eb^ kāresiṃ. </p>
              <p>[03] 99^b^.^eb^ ^b^catupaññāsasahassānī^eb^ti tasmiṃ kārāpite  vihārabbhantare catupaññāsasahassāni pāsādāni ca ahaṃ akārayiṃ  kāresinti attho. ^b^mahoghadānaṃ karitvānā^eb^ti  sabbaparikkhārasahitaṃ mahoghasadisaṃ mahādānaṃ sajjetvā ^b^mahesino^eb^  munino niyyādesinti attho. </p>
              <p>[03] 100^b^.^eb^ ^b^anumodi mahāvīro^eb^ti  caturāsaṅkhyeyyasatasahassesu kappesu abbocchinnaussāhasaṅkhātena  vīriyena mahāvīro ^b^sayambhū^eb^ sayameva bhūto jāto  laddhasabbaññutaññāṇo aggo seṭṭho puggalo ^b^anumodi^eb^  vihārānumodanaṃ akāsi. ^b^sabbe jane hāsayanto^eb^ti  sakalānantāparimāṇe devamanusse hāsayanto santuṭṭhe ^a^M2.0025^ea^ ^b^kurumāno^eb^  amatanibbānapaṭisaṃyuttaṃ catusaccadhammadesanaṃ ^b^desesi^eb^ pakāsesi  vivari vibhaji uttānī akāsīti attho. </p>
              <p>[03] 101^b^.^eb^ ^b^taṃ^eb^ ^a^V2.0023^ea^ ^b^me viyākāsī^eb^ti taṃ mayhaṃ katapuññaṃ  balaṃ visesena pākaṭaṃ akāsi. ^b^jalajuttamanāmako^eb^ti jale jātaṃ  jalajaṃ padumaṃ, padumuttaranāmakoti attho. ``jalanuttamanāyako''tipi  pāṭho. tattha attano pabhāya jalantīti jalanā,  candimasūriyadevabrahmāno, tesaṃ jalanānaṃ uttamoti jalanuttamo.  sabbasattānaṃ nāyako uttamoti nāyako, sambhāravante satte nibbānaṃ  neti pāpetīti vā nāyako, jalanuttamo ca so nāyako cāti  ^b^jalanuttamanāyako. bhikkhusaṅghe nisīditvā^eb^ti  bhikkhusaṅghassa majjhe nisinno ^b^imā gāthā abhāsatha^eb^ pākaṭaṃ  katvā kathesīti attho. sesaṃ uttānatthamevāti. </p>
              <p>[06] raṭṭhapālattherāpadānavaṇṇanā samattā. </p>
            </h4>
          </h3>
          <h3>
            <h3n> 9. sopākattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbhāraṃ sodhayantassā^eb^tiādikaṃ āyasmato sopākattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto siddhatthassa bhagavato ^a^P0.0333^ea^  kāle aññatarassa kuṭumbikassa putto hutvā nibbatti.  ekadivasaṃ satthāraṃ disvā bījapūraphalāni satthu upanesi, paribhuñji  bhagavā tassānukampaṃ upādāya. so bhikkhu satthari saṅghe ca  abhippasanno salākabhattaṃ paṭṭhapetvā saṅghuddesavasena tiṇṇaṃ bhikkhūnaṃ  yāvatāyukaṃ khīrabhattaṃ adāsi. so tehi puññehi aparāparaṃ  devamanussesu sampattiyo anubhavanto ekadā manussayoniyaṃ nibbatto  ekassa paccekabuddhassa khīrabhattaṃ adāsi.</p>
              <p>[03] evaṃ tattha tattha puññāni katvā sugatīsuyeva paribbhamanto  imasmiṃ buddhuppāde purimakammanissandena sāvatthiyaṃ aññatarāya  duggatitthiyā kucchimhi paṭisandhiṃ gaṇhi. sā taṃ dasamāse  kucchinā pariharitvā paripakke gabbhe vijāyanakāle vijāyituṃ  asakkontī mucchaṃ āpajjitvā bahuvelaṃ matā viya nipajji. ñātakā  ``matā''ti saññāya susānaṃ netvā citakaṃ āropetvā ^a^M2.0026^ea^ devatānubhāvena  vātavuṭṭhiyā uṭṭhitāya aggiṃ adatvā pakkamiṃsu. dārako  pacchimabhavikattā devatānubhāveneva arogo hutvā mātukucchito  nikkhami. mātā pana kālamakāsi. devatā manussarūpenupagamma taṃ  gahetvā susānagopakassa gehe ṭhapetvā katipāhaṃ kālaṃ patirūpena  āhārena posesi. tato paraṃ susānagopako attano puttaṃ katvā  vaḍḍhesi. so ^a^V2.0024^ea^ tathā vaḍḍhento tassa puttena suppiyena nāma dārakena  saddhiṃ kīḷanto vicari. tassa susāne jātasaṃvaḍḍhabhāvato  ^b^sopāko^eb^ti samaññā ahosi.</p>
              <p>[03] athekadivasaṃ sattavassikaṃ taṃ bhagavā paccūsavelāyaṃ ñāṇajālaṃ  pattharitvā veneyyabandhave olokento ñāṇajālassa antogataṃ disvā  susānaṭṭhānaṃ agamāsi. dārako pubbahetunā codiyamāno pasannamānaso  satthāraṃ upasaṅkamitvā vanditvā aṭṭhāsi. satthā tassa dhammaṃ kathesi.  so dhammaṃ sutvā pabbajjaṃ yācitvā pitarā ``anuññātosī''ti  vutto pitaraṃ satthu santikaṃ ānesi. tassa pitā satthāraṃ vanditvā  ``imaṃ dārakaṃ pabbājetha, bhante''ti anujāni, taṃ pabbājetvā bhagavā  mettābhāvanāya niyojesi. so mettākammaṭṭhānaṃ gahetvā susāne  viharanto nacirasseva mettājhānaṃ pādakaṃ katvā vipassanaṃ vaḍḍhetvā  arahattaṃ sacchākāsi. arahā hutvāpi aññesaṃ sosānikabhikkhūnaṃ  mettābhāvanāvidhiṃ dassento ^b^``yathāpi ekaputtasmi''^eb^nti  (theragā0 33) gāthaṃ abhāsi. idaṃ ^a^P0.0334^ea^ vuttaṃ hoti --  yathā ekaputtake piye manāpe mātā pitā ca kusalī ekantahitesī  bhaveyya, evaṃ puratthimādibhedāsu sabbāsu disāsu kāmabhavādibhedesu vā  sabbesu bhavesu daharādibhedāsu sabbāsu avatthāsupi ṭhitesu sabbesu  sattesu ekantahitesitāya kusalī bhaveyya ``mitto, udāsino,  paccatthiko''ti sīmaṃ akatvā sīmāya sambhedavasena sabbattha ekarasaṃ  mettaṃ bhāveyyāti imaṃ pana gāthaṃ vatvā ``sace tumhe āyasmanto evaṃ  mettaṃ bhāveyyātha, ye te bhagavatā `sukhaṃ supatī'tiādinā (a0 ni0   11.15; pari0 331; mi0 pa0 4.4.6) ekādasa mettānisaṃsā  ca vuttā, ekaṃsena tesaṃ bhāgino bhavathā''ti ovādaṃ adāsi. </p>
              <p>[03] 112^b^.^eb^ evaṃ ^a^M2.0027^ea^ so pattaphalādhigamo attano katapuññaṃ  paccavekkhitvā sañjātasomanasso pubbacaritāpadānaṃ dassento  ^b^pabbhāraṃ sodhayantassā^eb^tiādimāha. tattha ^b^pabbhāra^eb^nti  silāpabbatassa vivekaṭṭhānaṃ, taṃ pabbajitānurūpattā iṭṭhakapākāraṃ katvā  dvārakavāṭaṃ yojetvā bhikkhūnaṃ vasanatthāya adāsi, pakārena bharo  patthetabboti pabbhāro, taṃ sodhayantassa mama santikaṃ siddhattho nāma  bhagavā ^b^āgacchi^eb^ pāpuṇi. </p>
              <p>[03] 113^b^.^eb^ ^b^buddhaṃ upagataṃ disvā^eb^ti evaṃ mama santikaṃ  āgataṃ disvā ^b^tādino^eb^ iṭṭhāniṭṭhesu akampiyasabhāvattā  tādiguṇayuttassa ^b^lokajeṭṭhassa^eb^ buddhassa ^b^santharaṃ^eb^  tiṇapaṇṇādisantharaṃ kaṭṭhattharaṃ ^b^paññāpetvā^eb^ niṭṭhāpetvā  ^b^pupphāsanaṃ^eb^ pupphamayaṃ āsanaṃ ahaṃ adāsiṃ. </p>
              <p>[03] 114^b^.^eb^ ^b^pupphāsane^eb^ ^a^V2.0025^ea^ ^b^nisīditvā^eb^ti tasmiṃ paññatte  pupphāsane nisīditvā lokanāyako siddhattho bhagavā. ^b^mamañca  gatimaññāyā^eb^ti mayhaṃ gatiṃ āyatiṃ uppattiṭṭhānaṃ aññāya jānitvā  ^b^aniccataṃ^eb^ aniccabhāvaṃ ^b^udāhari^eb^ kathesi. </p>
              <p>[03] 115^b^.^eb^ ^b^aniccā vata saṅkhārā^eb^ti vata ekantena  saṅkhārā paccayehi samecca samāgantvā karīyamānā sabbe  sappaccayadhammā hutvā abhāvaṭṭhena aniccā. ^b^uppādavayadhammino^eb^ti  uppajjitvā vinassanasabhāvā ^b^uppajjitvā^eb^ pātubhavitvā ete  saṅkhārā ^b^nirujjhanti^eb^ vinassantīti attho. ^b^tesaṃ  vūpasamo sukho^eb^ti tesaṃ saṅkhārānaṃ visesena upasamo sukho, tesaṃ  vūpasamakaraṃ nibbānameva ekantasukhanti attho. </p>
              <p>[03] 116^b^.^eb^ ^b^idaṃ vatvāna sabbaññū^eb^ti  sabbadhammajānanako bhagavā lokānaṃ jeṭṭho vuḍḍho narānaṃ āsabho  padhāno vīro idaṃ aniccapaṭisaṃyuttaṃ ^a^P0.0335^ea^ dhammadesanaṃ  ^b^vatvāna^eb^ kathetvā ^b^ambare^eb^ ākāse haṃsarājā iva ^b^nabhaṃ^eb^  ākāsaṃ abbhuggamīti sambandho. </p>
              <p>[03] 117^b^.^eb^ ^b^sakaṃ diṭṭhiṃ^eb^ attano laddhiṃ khantiṃ ruciṃ  ajjhāsayaṃ ^b^jahitvāna^eb^ pahāya. ^b^bhāvayāniccasaññaha^eb^nti  anicce aniccanti pavattasaññaṃ ahaṃ bhāvayiṃ vaḍḍhesiṃ manasi akāsiṃ.  ^b^tattha kālaṃ kato aha^eb^nti tattha tissaṃ jātiyaṃ tato jātito  ahaṃ kālaṃ kato mato. </p>
              <p>[03] 118^b^.^eb^ ^b^dve^eb^ ^a^M2.0028^ea^ ^b^sampattī anubhotvā^eb^ti  manussasampattidibbasampattisaṅkhātā dve sampattiyo anubhavitvā.  ^b^sukkamūlena codito^eb^ti purāṇakusalamūlena, mūlabhūtena kusalena vā  codito sañcodito. ^b^pacchime bhave sampatte^eb^ti pariyosāne bhave  sampatte pāpuṇite. ^b^sapākayonupāgami^eb^nti sakaṃ pacitabhattaṃ sapākaṃ  yoniṃ upāgamiṃ. yassa kulassa attano pacitabhattaṃ aññehi  abhuñjanīyaṃ, tasmiṃ caṇḍālakule nibbattosmīti attho. atha vā sā  vuccati sunakho, sunakhocchiṭṭhabhattabhuñjanakacaṇḍālakule jātoti attho.  sesaṃ uttānatthamevāti. </p>
              <p>[06] sopākattherāpadānavaṇṇanā samattā. </p>
            </h4>
          </h3>
          <h3>
            <h3n> 10. sumaṅgalattherāpadānavaṇṇanā</h3n>
            <h4>
              <h4n> </h4n>
              <p>[03] ^b^āhutiṃ^eb^ ^a^V2.0026^ea^ ^b^yiṭṭhukāmo^eb^tiādikaṃ āyasmato sumaṅgalattherassa  apadānaṃ. ayampāyasmā purimabuddhesu katādhikāro tattha tattha bhave  vivaṭṭūpanissayāni puññāni upacinanto piyadassissa bhagavato kāle  rukkhadevatā hutvā nibbatti. so ekadivasaṃ satthāraṃ nhatvā  ekacīvaraṃ ṭhitaṃ disvā somanassappatto apphoṭesi. so tena puññena  devamanussesu saṃsaranto imasmiṃ buddhuppāde sāvatthiyā avidūre  aññatarasmiṃ gāmake tādisena kammanissandena daliddakule nibbatti,  tassa ^b^sumaṅgalo^eb^ti nāmaṃ ahosi. so vayappatto  khujjakāsitanaṅgalakuddālaparikkhāro hutvā kasiyā jīvikaṃ kappesi.  so ekadivasaṃ raññā pasenadinā kosalena bhagavato bhikkhusaṅghassa  ca mahādāne pavattiyamāne dānūpakaraṇāni gahetvā āgacchantehi  manussehi saddhiṃ dadhighaṭaṃ gahetvā āgato bhikkhūnaṃ sakkārasammānaṃ  disvā ``ime samaṇā sakyaputtiyā sukhumavatthanivatthā subhojanāni  bhuñjitvā nivātesu senāsanesu viharanti, yaṃnūnāhampi pabbajeyya''nti  cintetvā aññataraṃ mahātheraṃ upasaṅkamitvā attano pabbajādhippāyaṃ  nivedesi. so taṃ karuṇāyanto pabbājetvā kammaṭṭhānaṃ ^a^P0.0336^ea^  ācikkhi. so araññe ^a^M2.0029^ea^ viharanto ekakavihāre nibbinno  ukkaṇṭhito hutvā vibbhamitukāmo ñātigāmaṃ gacchanto antarāmagge  kacchaṃ bandhitvā khettaṃ kasante kiliṭṭhavatthanivatthe samantato  rajokiṇṇasarīre vātātapena sussante khettaṃ kassake manusse disvā  ``mahantaṃ vatime sattā jīvikanimittaṃ dukkhaṃ paccanubhavantī''ti saṃvegaṃ  paṭilabhi. ñāṇassa paripākagatattā cassa yathāgahitaṃ kammaṭṭhānaṃ  upaṭṭhāsi. so aññataraṃ rukkhamūlaṃ upagantvā vivekaṃ labhitvā  yonisomanasikaronto vipassanaṃ vaḍḍhetvā maggapaṭipāṭiyā arahattaṃ  pāpuṇi. </p>
              <p>[03] 124^b^.^eb^ evaṃ so pattārahattaphalo attano pubbakammaṃ  saritvā somanassavasena pubbacaritāpadānaṃ pakāsento ^b^āhutiṃ  yiṭṭhukāmoha^eb^ntiādimāha. tattha ^b^āhuti^eb^nti  annapānādianekavidhaṃ pūjāsakkārūpakaraṇaṃ. ^b^yiṭṭhukāmo^eb^ti  yajitukāmo, dānaṃ dātukāmo ahaṃ. ^b^paṭiyādetvāna bhojana^eb^nti  āhāraṃ paṭiyādetvā nipphādetvā. ^b^brāhmaṇe paṭimānento^eb^ti  paṭiggāhake suddhapabbajite pariyesanto. ^b^visāle māḷake  ṭhito^eb^ti parisuddhapaṇḍarapulinatalābhirāme vipule māḷake ṭhito. </p>
              <p>[03] 125-7^b^.^eb^ ^b^athaddasāsiṃ sambuddha^eb^ntiādīsu  ^b^mahāyasaṃ^eb^ mahāparivāraṃ ^b^sabbalokaṃ^eb^ sakalasattalokaṃ  ^b^vinetānaṃ^eb^ visesena netāraṃ nibbānasampāpakaṃ ^b^sayambhuṃ^eb^  sayameva bhūtaṃ anācariyakaṃ ^a^V2.0027^ea^ ^b^aggapuggalaṃ^eb^ seṭṭhapuggalaṃ bhagavantaṃ  bhagyavantādiguṇayuttaṃ ^b^jutimantaṃ^eb^ nīlapītādipabhāsampannaṃ sāvakehi  ^b^purakkhataṃ^eb^ parivāritaṃ ^b^ādiccamiva^eb^ sūriyamiva ^b^rocantaṃ^eb^  sobhamānaṃ ^b^rathiyaṃ^eb^ vīthiyaṃ paṭipannakaṃ gacchantaṃ piyadassiṃ nāma  ^b^sambuddhaṃ^eb^ addasinti sambandho. ^b^añjaliṃ paggahetvānā^eb^ti  bandhañjalipuṭaṃ sirasi katvā ^b^sakaṃ cittaṃ^eb^ attano cittaṃ  ^b^pasādayiṃ^eb^ itthambhūtassa bhagavato guṇe pasādesiṃ pasannamakāsinti  attho. ^b^manasāva nimantesi^eb^nti cittena pavāresiṃ.  ^b^āgacchatu mahāmunī^eb^ti mahito pūjāraho muni bhagavā mama  nivesanaṃ āgacchatu. </p>
              <p>[03] 128^b^.^eb^ ^b^mama saṅkappamaññāyā^eb^ti mayhaṃ cittasaṅkappaṃ  ñatvā ^b^loke^eb^ sattaloke ^b^anuttaro^eb^ uttaravirahito satthā  ^b^khīṇāsavasahassehi^eb^ arahantasahassehi ^a^M2.0030^ea^ parivuto ^b^mama dvāraṃ^eb^  mayhaṃ gehadvāraṃ ^b^upāgami^eb^ sampāpuṇi. </p>
              <p>[03] 129^b^.^eb^ tassa sampattassa satthuno evaṃ namakkāramakāsiṃ.  ^b^purisājañña^eb^ purisānaṃ ājañña, seṭṭha, mama namakkāro ^b^te^eb^  tuyhaṃ ^b^atthu^eb^ bhavatu. ^b^purisuttama^eb^ purisānaṃ uttama  adhikaguṇavisiṭṭha ^b^te^eb^ tuyhaṃ mama namakkāro atthu. ^b^pāsādaṃ^eb^  pasādajanakaṃ mama nivesanaṃ ^a^P0.0337^ea^ abhiruhitvā  ^b^sīhāsane^eb^ uttamāsane nisīdatanti āyācinti attho. </p>
              <p>[03] 130^b^.^eb^ ^b^danto dantaparivāro^eb^ti sayaṃ dvārattayena  danto tathā dantāhi bhikkhubhikkhunīupāsakaupāsikāsaṅkhātāhi  catūhi parisāhi parivārito. ^b^tiṇṇo tārayataṃ varo^eb^ti sayaṃ  tiṇṇo saṃsārato uttiṇṇo nikkhanto tārayataṃ tārayantānaṃ  visiṭṭhapuggalānaṃ varo uttamo bhagavā mamārādhanena pāsādaṃ abhiruhitvā  ^b^pavarāsane^eb^ uttamāsane ^b^nisīdi^eb^ nisajjaṃ kappesi. </p>
              <p>[03] 131^b^.^eb^ ^b^yaṃ me atthi sake gehe^eb^ti attano gehe yaṃ  āmisaṃ ^b^paccupaṭṭhitaṃ^eb^ sampāditaṃ rāsikataṃ atthi. ^b^tāhaṃ  buddhassa pādāsi^eb^nti buddhassa buddhappamukhassa saṅghassa taṃ āmisaṃ  pādāsiṃ pa-kārena ādarena vā adāsinti attho. ^b^pasanno sehi  pāṇibhī^eb^ti attano dvīhi hatthehi passannacitto gahetvā pādāsinti  attho. </p>
              <p>[03] 132^b^.^eb^ ^b^pasannacitto^eb^ pasāditamanasaṅkappo sumano  sundaramano. ^b^vedajāto^eb^ jātavedo uppannasomanasso  ^b^katañjalī^eb^ sirasi ṭhapitāñjalipuṭo ^b^buddhaseṭṭhaṃ namassāmi^eb^  seṭṭhassa buddhassa paṇāmaṃ karomīti attho. ^b^aho  buddhassuḷāratā^eb^ti paṭividdhacatusaccassa satthuno uḷāratā mahantabhāvo  aho acchariyanti attho. </p>
              <p>[03] 133^b^.^eb^ ^b^aṭṭhannaṃ^eb^ ^a^V2.0028^ea^ ^b^payirūpāsata^eb^nti payirupāsantānaṃ  ^b^bhuñjaṃ^eb^ bhuñjantānaṃ aṭṭhannaṃ ariyapuggalānaṃ antare ^b^khīṇāsavā^eb^  arahantova bahūti attho. ^b^tuyheveso ānubhāvo^eb^ti eso  ākāsacaraṇaummujjananimujjanādiānubhāvo tuyheva tuyhaṃ eva  ānubhāvo, nāññesaṃ. ^b^saraṇaṃ taṃ upemaha^eb^nti taṃ itthambhūtaṃ tuvaṃ  saraṇaṃ tāṇaṃ leṇaṃ parāyananti upemi gacchāmi jānāmi vāti attho. </p>
              <p>[03] 134^b^.^eb^ lokajeṭṭho ^a^M2.0031^ea^ narāsabho piyadassī bhagavā  bhikkhusaṅghamajjhe nisīditvā imā byākaraṇagāthā abhāsatha  kathesīti attho. sesaṃ suviññeyyamevāti. </p>
              <p>[06] sumaṅgalattherāpadānavaṇṇanā samattā. </p>
              <p>[06] dutiyassa sīhāsanavaggassa vaṇṇanā samattā. </p>
            </h4>
          </h3>
        </h2>
        <h2>
          <h2n> 3. subhūtivaggo </h2n>
          <h3>
            <h3n> 1. subhūtittherāpadānavaṇṇanā </h3n>
            <h4>
              <h4n> </h4n>
              <p>[01] ^b^himavantassāvidūre^eb^tiādikaṃ ^a^V2.0029^ea^ āyasmato  subhūtittherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto ito  kappasatasahassamatthake anuppanneyeva padumuttare bhagavati lokanāthe  haṃsavatīnagare ^a^P0.0338^ea^ aññatarassa brāhmaṇamahāsālassa  ekaputtako hutvā nibbatti, tassa ^b^nandamāṇavo^eb^ti nāmaṃ akaṃsu.  so vayappatto tayo vede uggaṇhitvā tattha sāraṃ apassanto attano  parivārabhūtehi catucattālīsāya māṇavasahassehi saddhiṃ pabbatapāde  isipabbajjaṃ pabbajitvā aṭṭha samāpattiyo pañcābhiññāyo ca  nibbattesi. antevāsikānampi kammaṭṭhānaṃ ācikkhi. tepi  nacirasseva jhānalābhino ahesuṃ.</p>
              <p>[03] tena ca samayena padumuttaro bhagavā loke uppajjitvā  haṃsavatīnagaraṃ upanissāya viharanto ekadivasaṃ paccūsasamaye lokaṃ  volokento nandatāpasassa antevāsikajaṭilānaṃ arahattūpanissayaṃ,  nandatāpasassa ca dvīhaṅgehi samannāgatassa sāvakaṭṭhānantarassa patthanaṃ  disvā pātova sarīrapaṭijagganaṃ katvā pubbaṇhasamaye pattacīvaramādāya  aññaṃ kañci anāmantetvā sīho viya ekacaro nandatāpasassa  antevāsikesu phalāphalatthāya gatesu ``buddhabhāvaṃ me jānātū''ti  passantasseva nandatāpasassa ākāsato otaritvā pathaviyaṃ patiṭṭhāsi.  nandatāpaso buddhānubhāvañceva lakkhaṇapāripūriñca disvā  lakkhaṇamante sammasitvā ``imehi lakkhaṇehi samannāgato nāma  agāraṃ ajjhāvasanto rājā hoti cakkavattī, pabbajanto loke  vivaṭacchedo ^a^M2.0032^ea^ sabbaññū buddho hoti, ayaṃ purisājānīyo nissaṃsayaṃ  buddho''ti ñatvā paccuggamanaṃ katvā pañcapatiṭṭhitena vanditvā āsanaṃ  paññāpetvā adāsi. nisīdi bhagavā paññatte āsane.  nandatāpasopi attano anucchavikaṃ āsanaṃ gahetvā ekamantaṃ nisīdi.  tasmiṃ samaye catucattālīsasahassajaṭilā paṇītapaṇītāni  ojavantāni phalāphalāni gahetvā ācariyassa santikaṃ sampattā  buddhānañceva ācariyassa ca nisinnākāraṃ oloketvā āhaṃsu --  ``ācariya, mayaṃ `imasmiṃ loke tumhehi mahantataro natthī'ti  vicarāma, ayaṃ pana puriso tumhehi mahantataro maññe''ti.  nandatāpaso -- ``tātā ^a^V2.0030^ea^, kiṃ vadetha, tumhe sāsapena saddhiṃ  aṭṭhasaṭṭhiyojanasatasahassubbedhaṃ sineruṃ upametuṃ icchatha, sabbaññubuddhena  saddhiṃ mā maṃ upamitthā''ti āha. atha te tāpasā -- ``sace ayaṃ  orako abhavissa, na amhākaṃ ācariyo evaṃ upamaṃ āhareyya. yāva  mahāvatāyaṃ purisājānīyo''ti pādesu nipatitvā sirasā vandiṃsu.  atha te ācariyo āha -- ``tātā, amhākaṃ buddhānaṃ anucchaviko  deyyadhammo natthi, bhagavā ca bhikkhācāravelāyaṃ idhāgato, tasmā mayaṃ  yathābalaṃ deyyadhammaṃ dassāma, tumhehi yaṃ yaṃ paṇītaṃ phalāphalaṃ ābhataṃ,  taṃ taṃ āharathā''ti āharāpetvā sahattheneva dhovitvā sayaṃ ^a^P0.0339^ea^  tathāgatassa patte patiṭṭhāpesi. satthārā phalāphale  paṭiggahitamatte devatā dibbojaṃ pakkhipiṃsu. tāpaso udakampi  sayameva parissāvetvā adāsi. tato bhojanakiccaṃ niṭṭhāpetvā  nisinne satthari sabbe antevāsike pakkositvā satthu santike  sāraṇīyaṃ kathaṃ kathento nisīdi. satthā ``bhikkhusaṅgho  āgacchatū''ti cintesi. satthu cittaṃ ñatvā satasahassamattā  khīṇāsavā āgantvā satthāraṃ vanditvā aṭṭhaṃsu. </p>
              <p>[01] atha nandatāpaso antevāsike āmantesi -- ``tātā,  buddhānaṃ nisinnāsanampi nīcaṃ, samaṇasatasahassassapi āsanaṃ natthi.  tumhehi ajja uḷāraṃ bhagavato bhikkhusaṅghassa ca sakkāraṃ kātuṃ vaṭṭati,  pabbatapādato vaṇṇagandhasampannāni pupphāni āharathā''ti āha.  acinteyyattā iddhivisayassa te muhutteneva vaṇṇagandharasasampannāni  pupphāni āharitvā buddhānaṃ yojanappamāṇaṃ pupphāsanaṃ paññāpesuṃ.  aggasāvakānaṃ tigāvutaṃ, sesabhikkhūnaṃ ^a^M2.0033^ea^ aḍḍhayojanādibhedaṃ,  saṅghanavakassa usabhamattaṃ paññāpesuṃ. evaṃ paññattesu āsanesu  nandatāpaso tathāgatassa purato añjaliṃ paggayha ṭhito, ``bhante,  amhākaṃ dīgharattaṃ hitāya sukhāya imaṃ pupphāsanaṃ āruyha  nisīdathā''ti āha. nisīdi bhagavā pupphāsane. evaṃ nisinne  satthari satthu ākāraṃ ñatvā bhikkhū attano attano pattāsane  nisīdiṃsu. nandatāpaso mahantaṃ pupphacchattaṃ gahetvā tathāgatassa  matthake dhārento aṭṭhāsi. satthā ``tāpasānaṃ ayaṃ sakkāro mahapphalo  hotū''ti nirodhasamāpattiṃ samāpajji. satthu samāpannabhāvaṃ ñatvā  bhikkhūpi samāpattiṃ samāpajjiṃsu. tathāgate sattāhaṃ nirodhaṃ  samāpajjitvā nisinne antevāsikā bhikkhācārakāle sampatte  vanamūlaphalāphalaṃ paribhuñjitvā sesakāle buddhānaṃ añjaliṃ paggayha aṭṭhaṃsu.  nandatāpaso pana bhikkhācārampi agantvā pupphacchattaṃ dhārentoyeva  sattāhaṃ pītisukheneva vītināmesi.</p>
              <p>[03] satthā nirodhato vuṭṭhāya araṇavihāriaṅgena dakkhiṇeyyaṅgena  cāti dvīhi aṅgehi samannāgataṃ ekaṃ sāvakaṃ ``isigaṇassa  pupphāsanānumodanaṃ karohī''ti āṇāpesi. so cakkavattirañño  santikā paṭiladdhamahālābho mahāyodho viya tuṭṭhamānaso attano visaye  ṭhatvā tepiṭakaṃ buddhavacanaṃ sammasitvā ^a^V2.0031^ea^ anumodanamakāsi. tassa  desanāvasāne satthā sayaṃ dhammaṃ desesi. satthu desanāvasāne sabbepi  catucattālīsasahassatāpasā arahattaṃ pāpuṇiṃsu. satthā -- ``etha  bhikkhavo''ti hatthaṃ pasāresi. tesaṃ tāvadeva kesamassū antaradhāyiṃsu  ^a^P0.0340^ea^. aṭṭha parikkhārā sarīre paṭimukkāva ahesuṃ. te  saṭṭhivassikattherā viya satthāraṃ parivārayiṃsu. nandatāpaso pana  vikkhittacittatāya visesaṃ nādhigañchi. tassa kira  araṇavihārittherassa dhammaṃ sotuṃ āraddhakālato paṭṭhāya -- ``aho  vatāhampi anāgate ekassa buddhassa sāsane iminā sāvakena laddhaguṇaṃ  labheyya''nti cittaṃ udapādi. so tena vitakkena maggaphalapaṭivedhaṃ  kātuṃ nāsakkhi. tathāgataṃ pana vanditvā añjaliṃ paggayha sammukhe  ṭhito evamāha -- ``bhante, yena bhikkhunā isigaṇassa  pupphāsanānumodanā katā, ko nāmāyaṃ tumhākaṃ sāsane''ti?  ``araṇavihāriaṅgena ca dakkhiṇeyyaṅgena ca etadaggaṭṭhānaṃ patto eso  bhikkhū''ti. ``bhante, yvāyaṃ mayā sattāhaṃ pupphacchattaṃ dhārentena  ^a^M2.0034^ea^ sakkāro kato, tena adhikārena aññaṃ sampattiṃ na patthemi, anāgate  pana ekassa buddhassa sāsane ayaṃ thero viya dvīhaṅgehi samannāgato  sāvako bhaveyya''nti patthanaṃ akāsi.</p>
              <p>[03] satthā ``samijjhissati nu kho imassa tāpasassa  patthanā''ti anāgataṃsañāṇaṃ pesetvā olokento kappasatasahassaṃ  atikkamitvā samijjhanakabhāvaṃ disvā, ``tāpasa, na te ayaṃ patthanā  moghaṃ bhavissati, anāgate kappasatasahassaṃ atikkamitvā gotamo nāma  buddho uppajjissati, tassa santike samijjhissatī''ti dhammakathaṃ  kathetvā bhikkhusaṅghaparivuto ākāsaṃ pakkhandi. nandatāpaso yāva  cakkhupathaṃ na samatikkamati, tāva satthu bhikkhusaṅghassa ca añjaliṃ  paggahetvā aṭṭhāsi. so aparabhāge kālena kālaṃ satthāraṃ  upasaṅkamitvā dhammaṃ suṇitvā aparihīnajjhānova kālaṃ katvā  brahmaloke nibbatto. tato pana cuto aparānipi pañca jātisatāni  pabbajitvā āraññakova ahosi, kassapasammāsambuddhakālepi  pabbajitvā āraññako hutvā gatapaccāgatavattaṃ pūresi. etaṃ kira vattaṃ  aparipūretvā mahāsāvakabhāvaṃ pāpuṇantā nāma natthi, gatapaccāgatavattaṃ  pana āgamaṭṭhakathāsu vuttanayeneva veditabbaṃ. so  vīsativassasahassāni gatapaccāgatavattaṃ pūretvā kālaṃ katvā  tāvatiṃsadevaloke nibbatti.</p>
              <p>[03] evaṃ so tāvatiṃsabhavane aparāparaṃ uppajjanavasena dibbasampattiṃ  anubhavitvā tato cuto manussaloke anekasatakkhattuṃ cakkavattirājā  padesarājā ca hutvā uḷāraṃ manussasampattiṃ anubhavitvā amhākaṃ  bhagavato uppannakāle sāvatthiyaṃ sumanaseṭṭhissa gehe anāthapiṇḍikassa  ^a^P0.0341^ea^ kaniṭṭho hutvā nibbatti. ^b^subhūtī^eb^tissa nāmaṃ  ahosi.</p>
              <p>[03] tena ^a^V2.0032^ea^ ca samayena amhākaṃ bhagavā loke uppajjitvā  pavattitavaradhammacakko anupubbena rājagahaṃ gantvā tattha  veḷuvanapaṭiggahaṇādinā lokānuggahaṃ karonto rājagahaṃ upanissāya  sītavane vihāsi. tadā anāthapiṇḍiko seṭṭhi sāvatthiyaṃ uṭṭhānakaṃ  bhaṇḍaṃ gahetvā attano sahāyassa rājagahaseṭṭhino gehaṃ gantvā buddhuppādaṃ  sutvā satthāraṃ sītavane viharantaṃ upasaṅkamitvā paṭhamadassaneneva  sotāpattiphale patiṭṭhāya ^a^M2.0035^ea^ satthāraṃ sāvatthiṃ āgamanatthāya yācitvā tato  pañcacattālīsayojane magge yojane yojane satasahassapariccāgena  vihāre patiṭṭhāpetvā sāvatthiyaṃ aṭṭhakarīsappamāṇaṃ jetassa kumārassa  uyyānabhūmiṃ koṭisanthārena kiṇitvā tattha bhagavato vihāraṃ kāretvā  adāsi. vihāramahadivase ayaṃ subhūtikuṭumbiko  anāthapiṇḍikaseṭṭhinā saddhiṃ gantvā dhammaṃ suṇanto saddhaṃ paṭilabhitvā  pabbaji. so upasampanno dve mātikā paguṇā katvā kammaṭṭhānaṃ  kathāpetvā araññe samaṇadhammaṃ karonto mettājhānaṃ nibbattetvā taṃ  pādakaṃ katvā vipassanaṃ vaḍḍhetvā arahattaṃ pāpuṇi.</p>
              <p>[03] so dhammaṃ desento yasmā satthārā desitaniyāmena anodissakaṃ  katvā deseti, tasmā araṇavihārīnaṃ aggo nāma jāto. yasmā ca  piṇḍāya caranto ghare ghare mettājhānaṃ samāpajjitvā vuṭṭhāya bhikkhaṃ  paṭiggaṇhāti ``evaṃ dāyakānaṃ mahapphalaṃ bhavissatī''ti, tasmā  dakkhiṇeyyānaṃ aggo nāma jāto. tena naṃ bhagavā ``etadaggaṃ,  bhikkhave, mama sāvakānaṃ bhikkhūnaṃ araṇavihārīnaṃ dakkhiṇeyyānañca  yadidaṃ subhūtī''ti (a0 ni0  1.198, 201) dvayaṅgasamannāgate  aggaṭṭhāne ṭhapesi. evamayaṃ mahāthero attanā pūritapāramīnaṃ phalassa  matthakaṃ arahattaṃ patvā loke abhiññāto abhilakkhito hutvā  bahujanahitāya janapadacārikaṃ caranto anupubbena rājagahaṃ agamāsi.</p>
              <p>[03] rājā bimbisāro therassa āgamanaṃ sutvā upasaṅkamitvā  vanditvā ``idheva, bhante, vasatha, vasanaṭṭhānaṃ vo karissāmī''ti  vatvā pakkanto vissari. thero senāsanaṃ alabhanto abbhokāse  vītināmesi. therassānubhāvena devo na vassati. manussā  avuṭṭhitāya upaddutā rañño nivesanadvāre ukkuṭṭhiṃ akaṃsu. rājā ``kena  nu kho kāraṇena devo na vassatī''ti vīmaṃsanto ``therassa  abbhokāsavāsena maññe na vassatī''ti cintetvā tassa paṇṇakuṭiṃ  kārāpetvā ``imissaṃ, bhante, paṇṇakuṭiyaṃ vasathā''ti vatvā vanditvā  pakkāmi. thero kuṭiṃ pavisitvā tiṇasanthārake pallaṅkena nisīdi.  tadā devo thokaṃ ^a^P0.0342^ea^ thokaṃ phusāyati, na sammādhāraṃ  anupavecchati. atha thero lokassa avuṭṭhikabhayaṃ vidhamitukāmo  ^a^M2.0036^ea^ attano ajjhattikabāhiravatthukassa ^a^V2.0033^ea^ parissayassa  abhāvaṃ pavedento ``channā me kuṭikā''ti (theragā0 1) gāthamāha.  tassattho theragāthāyaṃ vuttoyeva.</p>
              <p>[03] kasmā panete mahātherā attano guṇe pakāsentīti? iminā  dīghena addhunā anadhigatapubbaṃ paramagambhīraṃ ativiya santaṃ paṇītaṃ  attanā adhigatalokuttaradhammaṃ paccavekkhitvā  pītivegasamussāhitaudānadīpanatthaṃ sāsanassa  niyyānikabhāvavibhāvanatthañca paramappicchā ariyā attano guṇe  pakāsenti. yathā taṃ lokanātho bodhaneyyānaṃ ajjhāsayavasena  ``dasabalasamannāgato, bhikkhave, tathāgato  catuvesārajjavisārado''tiādinā (a0 ni0  10.21; ma0 ni0  1. 148 atthato samānaṃ) attano guṇe pakāseti. evamayaṃ therassa  aññābyākaraṇagāthāpi ahosīti. </p>
              <p>[03] 1^b^.^eb^ evaṃ so pattārahattaphalo pattaetadaggaṭṭhāno ca  attano pubbakammaṃ saritvā somanassajāto pubbacaritāpadānaṃ pakāsento  ^b^himavantassāvidūre^eb^tiādimāha. tattha ^b^himavantassā^eb^ti  himālayapabbatassa ^b^avidūre^eb^ āsanne samīpe pabbatapāde manussānaṃ  gamanāgamanasampanne sañcaraṇaṭṭhāneti attho. ^b^nisabho nāma  pabbato^eb^ti pabbatānaṃ jeṭṭhattā nāmena nisabho nāma selamayapabbato  ahosīti sambandho. ^b^assamo sukato mayha^eb^nti tattha pabbate  mayhaṃ vasanatthāya assamo araññāvāso suṭṭhu kato.  kuṭirattiṭṭhānadivāṭṭhānavatiparikkhepādivasena sundarākārena katoti  attho. ^b^paṇṇasālā sumāpitā^eb^ti paṇṇehi chāditā sālā mayhaṃ  nivāsanatthāya suṭṭhu māpitā niṭṭhāpitāti attho. </p>
              <p>[03] 2^b^.^eb^ ^b^kosiyo nāma nāmenā^eb^ti mātāpitūhi  katanāmadheyyena kosiyo nāma. ^b^uggatāpano^eb^ pākaṭatapo  ghoratapo. ^b^ekākiyo^eb^ aññesaṃ abhāvā ahaṃ eva eko.  ^b^adutiyo^eb^ dutiyatāpasarahito ^b^jaṭilo^eb^ jaṭādhārī tāpaso  ^b^tadā^eb^ tasmiṃ kāle ^b^nisabhe^eb^ pabbate ^b^vasāmi^eb^  viharāmīti sambandho. </p>
              <p>[03] 3^b^.^eb^ ^b^phalaṃ mūlañca paṇṇañca, na bhuñjāmi ahaṃ  tadā^eb^ti tadā tasmiṃ nisabhapabbate vasanakāle tiṇḍukādiphalaṃ  muḷālādimūlaṃ, kārapaṇṇādipaṇṇañca rukkhato ^a^M2.0037^ea^ ocinitvā na  bhuñjāmīti attho. evaṃ sati kathaṃ jīvatīti taṃ dassento  ^b^pavattaṃva supātāha^eb^nti ^a^P0.0343^ea^ āha. tattha ^b^pavattaṃ^eb^  sayameva jātaṃ ^b^supātaṃ^eb^ attano dhammatāya patitaṃ paṇṇādikaṃ  nissāya āhāraṃ katvā ahaṃ ^b^tāvade^eb^ tasmiṃ kāle ^b^jīvāmi^eb^  jīvikaṃ kappemīti sambandho. ``pavattapaṇḍupaṇṇānī''ti ^a^V2.0034^ea^ vā pāṭho,  tassa sayameva patitāni ^b^paṇḍupaṇṇāni rukkhapattāni^eb^ upanissāya  jīvāmīti attho. </p>
              <p>[03] 4^b^.^eb^ ^b^nāhaṃ kopemi ājīva^eb^nti ahaṃ jīvitaṃ  cajamānopi pariccāgaṃ kurumānopi taṇhāvasena  phalamūlādiāhārapariyesanāya sammā ājīvaṃ na kopemi na nāsemīti  sambandho. ^b^ārādhemi sakaṃ citta^eb^nti sakaṃ cittaṃ attano manaṃ  appicchatāya santuṭṭhiyā ca ārādhemi pasādemi. ^b^vivajjemi  anesana^eb^nti vejjakammadūtakammādivasena anesanaṃ ayuttapariyesanaṃ  vivajjemi dūraṃ karomi. </p>
              <p>[03] 5^b^.^eb^ ^b^rāgūpasaṃhitaṃ citta^eb^nti yadā yasmiṃ kāle  mama rāgena sampayuttaṃ cittaṃ uppajjati, tadā sayameva attanāyeva  paccavekkhāmi ñāṇena paṭivekkhitvā vinodemi. ^b^ekaggo taṃ  damemaha^eb^nti ahaṃ ekasmiṃ kammaṭṭhānārammaṇe aggo samāhito taṃ  rāgacittaṃ damemi damanaṃ karomi. </p>
              <p>[03] 6^b^.^eb^ ^b^rajjase rajjanīye cā^eb^ti rajjanīye  allīyitabbe rūpārammaṇādivatthusmiṃ rajjase allīno asi bhavasi.  ^b^dussanīye ca dussase^eb^ti dūsitabbe dosakaraṇavatthusmiṃ dūsako  asi. ^b^muyhase mohanīye cā^eb^ti mohitabbe mohakaraṇavatthusmiṃ  moyhasi mūḷho asi bhavasi. tasmā tuvaṃ ^b^vanā^eb^ vanato  araññavāsato ^b^nikkhamassu^eb^ apagacchāhīti evaṃ attānaṃ damemīti  sambandho. </p>
              <p>[03] 24^b^.^eb^ ^b^timbarūsakavaṇṇābho^eb^ti  suvaṇṇatimbarūsakavaṇṇābho, jambonadasuvaṇṇavaṇṇoti attho. sesaṃ  suviññeyyamevāti. </p>
              <p>[06] subhūtittherāpadānavaṇṇanā samattā. </p>
            </h4>
          </h3>
          <h3>
            <h3n> 2. upavānattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro^eb^ ^a^M2.0038^ea^ ^b^nāma jino^eb^tiādikaṃ āyasmato  upavānattherassa apadānaṃ. ayampāyasmā purimabuddhesu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle daliddakule nibbattitvā viññutaṃ patto bhagavati  parinibbute tassa dhātuṃ gahetvā  manussadevanāgagaruḷakumbhaṇḍayakkhagandhabbehi sattaratanamaye sattayojanike  thūpe kate tattha sudhotaṃ attano uttarasāṭakaṃ veḷagge laggetvā  ābandhitvā dhajaṃ katvā pūjaṃ akāsi. taṃ gahetvā abhisammatako  ^a^P0.0344^ea^ ^a^V2.0035^ea^ nāma yakkhasenāpati devehi cetiyapūjārakkhaṇatthaṃ  ṭhapito adissamānakāyo taṃ ākāse dhārento cetiyaṃ tikkhattuṃ  padakkhiṇaṃ akāsi. so taṃ disvā bhiyyosomattāya pasannamānaso  hutvā tena puññakammena devamanussesu saṃsaranto imasmiṃ buddhuppāde  sāvatthiyaṃ brāhmaṇakule nibbattitvā ^b^upavāno^eb^ti laddhanāmo  vayappatto jetavanapaṭiggahaṇe buddhānubhāvaṃ disvā paṭiladdhasaddho  pabbajitvā vipassanāya kammaṃ karonto arahattaṃ patvā chaḷabhiñño  ahosi. yadā bhagavato aphāsu ahosi, tadā thero uṇhodakaṃ  tathārūpaṃ pānakañca bhesajjaṃ bhagavato upanāmesi. tenassa satthuno  rogo vūpasami. tassa bhagavā anumodanaṃ akāsi. </p>
              <p>[03] 52^b^.^eb^ evaṃ so pattārahattaphalo adhigataetadaggaṭṭhāno  attano pubbakammaṃ saritvā somanassavasena pubbacaritāpadānaṃ  pakāsento ^b^padumuttaro nāma jino^eb^tiādimāha. tattha sabbesaṃ  lokiyalokuttaradhammānaṃ ^b^pāragū^eb^ pariyosānaṃ nibbānaṃ gato patto  ^b^padumuttaro nāma jino^eb^ jitapañcamāro bhagavā aggikkhandho iva  chabbaṇṇā buddharaṃsiyo ^b^jalitvā^eb^ sabbalokaṃ dhammapajjotena  obhāsetvā ^b^sambuddho^eb^ suṭṭhu buddho avijjāniddūpagatāya pajāya  savāsanāya kilesaniddāya paṭibuddho vikasitanettapaṅkajo  ^b^parinibbuto^eb^ khandhaparinibbānena nibbuto adassanaṃ gatoti  sambandho. </p>
              <p>[03] 57^b^.^eb^ ^b^jaṅghā^eb^ti cetiyakaraṇakāle  upacinitabbānaṃ iṭṭhakānaṃ ṭhapanatthāya, nibandhiyamānasopānapanti. </p>
              <p>[03] 88^b^.^eb^ ^b^sudhotaṃ^eb^ ^a^M2.0039^ea^ ^b^rajakenāha^eb^nti vatthadhovakena  purisena suṭṭhu dhovitaṃ suvisuddhakataṃ, ^b^uttareyyapaṭaṃ mama^eb^ uttarasāṭakaṃ  ahaṃ veḷagge laggitvā dhajaṃ katvā ukkhipiṃ, ^b^ambare^eb^ ākāse  ussāpesinti attho. sesaṃ suviññeyyamevāti. </p>
              <p>[06] upavānattherāpadānavaṇṇanā samattā. </p>
            </h4>
          </h3>
          <h3>
            <h3n> 3. tisaraṇagamaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare bandhumatiyā^eb^tiādikaṃ āyasmato  tisaraṇagamaniyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle bandhumatīnagare kulagehe nibbattitvā andhamātāpitaro  upaṭṭhāsi. so ekadivasaṃ cintesi -- ``ahaṃ mātāpitaro  upaṭṭhahanto pabbajituṃ na labhāmi, yaṃnūnāhaṃ tīṇi saraṇāni ^a^P0.0345^ea^  gaṇhissāmi ^a^V2.0036^ea^, evaṃ duggatito mocessāmī''ti nisabhaṃ nāma  vipassissa bhagavato aggasāvakaṃ upasaṅkamitvā tīṇi saraṇāni gaṇhi.  so tāni vassasatasahassāni rakkhitvā teneva kammena  tāvatiṃsabhavane nibbatto, tato paraṃ devamanussesu saṃsaranto  ubhayasampattiyo anubhavitvā imasmiṃ buddhuppāde sāvatthinagare  mahāsālakule nibbatto viññutaṃ patto sattavassikova dārakehi  parivuto ekaṃ saṅghārāmaṃ agamāsi. tattha eko khīṇāsavatthero  tassa dhammaṃ desetvā saraṇāni adāsi. so tāni gahetvā pubbe  attano rakkhitāni saraṇāni saritvā vipassanaṃ vaḍḍhetvā arahattaṃ  pāpuṇi. taṃ arahattappattaṃ bhagavā upasampādesi. </p>
              <p>[03] 106^b^.^eb^ so arahattappatto upasampanno hutvā attano  pubbakammaṃ saritvā somanassavasena pubbacaritāpadānaṃ pakāsento  ^b^nagare bandhumatiyā^eb^tiādimāha. tattha ^b^mātu upaṭṭhāko  ahu^eb^nti ahaṃ mātāpitūnaṃ upaṭṭhāko bharako bandhumatīnagare ahosinti  sambandho. </p>
              <p>[03] 108^b^.^eb^ ^b^tamandhakārapihitā^eb^ti ^a^M2.0040^ea^ mohandhakārena  pihitā chāditā. ^b^tividhaggīhi ḍayhare^eb^ti  rāgaggidosaggimohaggisaṅkhātehi tīhi aggīhi ḍayhare ḍayhanti  sabbe sattāti sambandho. </p>
              <p>[03] 114^b^.^eb^ ^b^aṭṭha hetū labhāmaha^eb^nti aṭṭha kāraṇāni  sukhassa paccayabhūtāni kāraṇāni labhāmi ahanti attho. sesaṃ  suviññeyyamevāti. </p>
              <p>[06] tisaraṇagamaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 4. pañcasīlasamādāniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare candavatiyā^eb^tiādikaṃ āyasmato  pañcasīlasamādāniyattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  anomadassissa bhagavato kāle ekasmiṃ kule nibbatto purimabhave  katākusalakammānurūpena daliddo hutvā appannapānabhojano paresaṃ bhatiṃ  katvā jīvanto saṃsāre ādīnavaṃ ñatvā pabbajitukāmopi pabbajjaṃ  alabhamāno anomadassissa bhagavato sāvakassa nisabhattherassa  santike pañca sikkhāpadāni samādiyi. dīghāyukakāle uppannattā  vassasatasahassāni sīlaṃ paripālesi. tena kammena so devamanussesu  saṃsaranto imasmiṃ buddhuppāde vesāliyaṃ mahābhogakule nibbatto.  mātāpitaro sīlaṃ samādiyante disvā attano sīlaṃ saritvā  vipassanaṃ vaḍḍhetvā arahattaṃ patvā pabbaji. </p>
              <p>[03] 134^b^.^eb^ so attano pubbakammaṃ saritvā somanassajāto  udānavasena pubbacaritāpadānaṃ pakāsento ^a^V2.0037^ea^ ^b^nagare  candavatiyā^eb^tiādimāha. ^b^bhatako^eb^ ^a^P0.0346^ea^ ^b^āsahaṃ  tadā^eb^ti tadā mama puññakaraṇakāle ahaṃ bhatako bhatiyā kammakārako  āsiṃ ahosiṃ. ^b^parakammāyane yutto^eb^ti bhatiyā paresaṃ  kammakaraṇe āyutto yojito okāsābhāvena saṃsārato muccanatthāya  ahaṃ pabbajjaṃ na labhāmi. </p>
              <p>[03] 135^b^.^eb^ ^b^mahandhakārapihitā^eb^ti mahantehi  kilesandhakārehi pihitā saṃvutā thakitā. ^b^tividhaggīhi  ḍayhare^eb^ti narakaggipetaggisaṃsāraggisaṅkhātehi tīhi ^a^M2.0041^ea^ aggīhi  ḍayhanti. ahaṃ pana kena upāyena kena kāraṇena visaṃyutto bhaveyyanti  attho. </p>
              <p>[03] 136^b^.^eb^ ^b^deyyadhammo^eb^ annapānādidātabbayuttakaṃ vatthu  mayhaṃ natthi, tassābhāvena ahaṃ ^b^varāko^eb^ dukkhito ^b^bhatako^eb^  bhatiyā jīvanako ^b^yaṃnūnāhaṃ pañcasīlaṃ rakkheyyaṃ paripūraya^eb^nti  pañcasīlaṃ samādiyitvā paripūrento yaṃnūna rakkheyyaṃ sādhukaṃ bhaddakaṃ  sundaraṃ katvā paripāleyyanti attho. </p>
              <p>[03] 148^b^.^eb^ ^b^svāhaṃ yasamanubhavi^eb^nti so ahaṃ  devamanussesu mahantaṃ yasaṃ anubhaviṃ tesaṃ sīlānaṃ vāhasā ānubhāvenāti  attho. kappakoṭimpi tesaṃ sīlānaṃ phalaṃ kittento ekakoṭṭhāsameva  ^b^kittaye^eb^ pākaṭaṃ kareyyanti attho. sesaṃ suviññeyyamevāti. </p>
              <p>[06] pañcasīlasamādāniyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. annasaṃsāvakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇaṃ sambuddha^eb^ntiādikaṃ āyasmato  annasaṃsāvakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto siddhatthassa  bhagavato kāle ekasmiṃ kulagehe nibbatto piṇḍāya carantaṃ  dvattiṃsamahāpurisalakkhaṇabyāmappabhāmaṇḍalopasobhitaṃ bhagavantaṃ disvā  pasannamānaso bhagavantaṃ nimantetvā gehaṃ netvā varānnapānena santappetvā  sampavāretvā bhojesi. so teneva cittappasādena tato cuto devaloke  nibbattitvā dibbasampattiṃ anubhavitvā tato cavitvā manussaloke  nibbattitvā manussasampattiṃ anubhavitvā tato aparāparaṃ  devamanussasampattiyo anubhavitvā imasmiṃ buddhuppāde ekasmiṃ kule  nibbatto sāsane pasīditvā pabbajitvā vipassanaṃ vaḍḍhetvā arahattaṃ  pāpuṇi. so pubbe katapuññanāmavasena ^b^annasaṃsāvakatthero^eb^ti  pākaṭanāmo ahosi. </p>
              <p>[03] 155-6^b^.^eb^ so ^a^M2.0042^ea^ ^a^V2.0038^ea^ aparabhāge attano pubbakammaṃ saritvā  somanassajāto ``evaṃ mayā iminā puññasambhārānubhāvena pattaṃ  arahatta''nti attano pubbacaritāpadānaṃ udānavasena pakāsento  ^b^suvaṇṇavaṇṇa^eb^ntiādimāha ^a^P0.0347^ea^. tattha suvaṇṇassa  vaṇṇo viya vaṇṇo yassa bhagavato soyaṃ suvaṇṇavaṇṇo, taṃ  ^b^suvaṇṇavaṇṇaṃ sambuddhaṃ^eb^ siddhatthanti attho. ^b^gacchantaṃ  antarāpaṇe^eb^ti vessānaṃ āpaṇapantīnaṃ antaravīthiyaṃ gacchamānaṃ.  ^b^kañcanagghiyasaṃkāsa^eb^nti suvaṇṇatoraṇasadisaṃ  ^b^bāttiṃsavaralakkhaṇaṃ^eb^ dvattiṃsavaralakkhaṇehi sampannaṃ  ^b^lokapajjotaṃ^eb^ sakalalokadīpabhūtaṃ ^b^appameyyaṃ^eb^ pamāṇavirahitaṃ  ^b^anopamaṃ^eb^ upamāvirahitaṃ ^b^jutindharaṃ^eb^ pabhādhāraṃ  nīlapītādichabbaṇṇabuddharaṃsiyo dhārakaṃ siddhatthaṃ disvā ^b^paramaṃ^eb^  uttamaṃ pītiṃ ^b^alatthaṃ^eb^ alabhinti sambandho. sesaṃ  suviññeyyamevāti. </p>
              <p>[06] annasaṃsāvakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. dhūpadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa bhagavato^eb^tiādikaṃ āyasmato  dhūpadāyakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto siddhatthassa  bhagavato kāle kulagehe nibbatto siddhatthe bhagavati cittaṃ pasādetvā  tassa bhagavato gandhakuṭiyaṃ candanāgarukāḷānusāriādinā katehi  anekehi dhūpehi dhūpapūjaṃ akāsi. so tena puññena devesu ca  manussesu ca ubhayasampattiyo anubhavanto nibbattanibbattabhave pūjanīyo  hutvā imasmiṃ buddhuppāde ekasmiṃ kulagehe nibbatto  puññasambhārānubhāvena sāsane pabbajitvā vipassanaṃ vaḍḍhetvā arahattaṃ  patvā katadhūpapūjāpuññattā nāmena ^b^dhūpadāyakatthero^eb^ti sabbattha  pākaṭo. so pattārahattaphalo attano pubbakammaṃ saritvā  somanassajāto pubbacaritāpadānaṃ dassento ^b^siddhatthassa  bhagavato^eb^tiādimāha. siddho paripuṇṇo  sabbaññutaññāṇādiguṇasaṅkhāto attho payojanaṃ yassa bhagavato soyaṃ  siddhattho, tassa ^b^siddhatthassa bhagavato^eb^ bhagyādiguṇavantassa  lokajeṭṭhassa sakalalokuttamassa ^b^tādino^eb^ iṭṭhāniṭṭhesu ^a^M2.0043^ea^  tādisassa acalasabhāvassāti attho. sesaṃ uttānatthamevāti. </p>
              <p>[06] dhūpadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. pulinapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassissa^eb^ ^a^V2.0039^ea^ ^b^bhagavato^eb^tiādikaṃ āyasmato  pulinapūjakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle ekasmiṃ kule nibbatto sāsane pasannacitto  cetiyaṅgaṇabodhiyaṅgaṇesu ^a^P0.0348^ea^ purāṇavālukaṃ apanetvā navaṃ  muttādalasadisapaṇḍarapulinaṃ okiritvā māḷakaṃ alaṅkari. tena  kammena so devaloke nibbatto tattha dibbehi ratanehi vijjotamāne  anekayojane kanakavimāne dibbasampattiṃ anubhavitvā tato cuto  manussaloke sattaratanasampanno cakkavattī rājā hutvā manussasampattiṃ  anubhavitvā aparāparaṃ saṃsaranto imasmiṃ buddhuppāde vibhavasampanne  ekasmiṃ kule nibbatto sāsane pasanno pabbajitvā vipassanaṃ vaḍḍhetvā  arahattaṃ pāpuṇi. so attano katapuññanāmasadisena nāmena  ^b^pulinapūjakatthero^eb^ti pākaṭo. </p>
              <p>[03] 165^b^.^eb^ so attano pubbakammaṃ saritvā somanassajāto  pubbacaritāpadānaṃ dassento ^b^vipassissa bhagavato^eb^tiādimāha.  tattha vividhaṃ passatīti vipassī, vivicca passatīti vā vipassī,  vividhe attatthaparatthādibhede atthe passatīti vā vipassī, vividhe  vohāraparamatthādibhede passatīti vā vipassī, tassa ^b^vipassissa  bodhiyā pādaputtame^eb^ uttame bodhirukkhamaṇḍalamāḷake ^b^purāṇapulinaṃ^eb^  vālukaṃ chaḍḍetvā suddhaṃ paṇḍaraṃ pulinaṃ ^b^ākiriṃ^eb^ santhariṃ. sesaṃ  suviññeyyamevāti. </p>
              <p>[06] pulinapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. uttiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^candabhāgānadītīre^eb^tiādikaṃ ^a^M2.0044^ea^ āyasmato uttiyattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto siddhatthassa bhagavato kāle  candabhāgānadiyaṃ susumāro hutvā nibbatto nadītīraṃ upagataṃ bhagavantaṃ  disvā pasannacitto pāraṃ netukāmo tīrasamīpeyeva nipajji. bhagavā  tassa anukampāya piṭṭhiyaṃ pāde ṭhapesi. so tuṭṭho udaggo pītivegena  mahussāho hutvā sotaṃ chindanto sīghena javena bhagavantaṃ paratīraṃ  nesi. bhagavā tassa cittappasādaṃ ñatvā ``ayaṃ ito cuto devaloke  nibbattissati ^a^V2.0040^ea^, tato paṭṭhāya sugatīsuyeva saṃsaranto ito  catunnavutikappe amataṃ pāpuṇissatī''ti byākaritvā pakkāmi.</p>
              <p>[03] so tathā sugatīsuyeva saṃsaranto imasmiṃ buddhuppāde sāvatthiyaṃ  aññatarassa brāhmaṇassa putto hutvā nibbatti, ^b^uttiyo^eb^tissa nāmaṃ  akaṃsu. so vayappatto ``amataṃ pariyesissāmī''ti paribbājako  hutvā ekadivasaṃ bhagavantaṃ disvā upasaṅkamitvā vanditvā dhammaṃ sutvā  paṭiladdhasaddho hutvā sāsane pabbajitvā sīladiṭṭhīnaṃ avisodhitattā  visesaṃ nibbattetuṃ asakkonto aññaṃ bhikkhuṃ visesaṃ nibbattetvā aññaṃ  byākarontaṃ disvā satthāraṃ upasaṅkamitvā saṅkhepena ovādaṃ yāci.  satthāpi tassa ^a^P0.0349^ea^, ``tasmātiha tvaṃ, uttiya, ādimeva  visodhehī''tiādinā (saṃ0 ni0  5.382) saṅkhepeneva ovādaṃ  adāsi. so satthu ovāde ṭhatvā vipassanaṃ ārabhi. tassa  āraddhavipassakassa ābādho uppajji. uppanne ābādhe jātasaṃvego  vīriyārambhavatthuṃ ñatvā vipassanaṃ vaḍḍhetvā arahattaṃ pāpuṇi. </p>
              <p>[03] 169^b^.^eb^ evaṃ so katasambhārānurūpena pattārahattaphalo  attano pubbakammaṃ saritvā somanassajāto pubbacaritāpadānaṃ pakāsento  ^b^candabhāgānadītīre^eb^tiādimāha. tattha ^b^candabhāgānadītīre^eb^ti  parisuddhapaṇḍarapulinatalehi ca pabhāsampannapasannamadhurodakaparipuṇṇatāya ca  candappabhākiraṇasassirīkābhā nadamānā saddaṃ kurumānā gacchatīti  candabhāgānadī, tassā candabhāgānadiyā tīre susumāro ahosinti  sambandho. tattha ^a^M2.0045^ea^ ^b^susumāro^eb^ti khuddakamacchagumbe khaṇḍākhaṇḍikaṃ  karonto māretīti susumāro, caṇḍamaccho kumbhīloti attho.  ^b^sabhojanapasutoha^eb^nti ahaṃ sabhojane sakagocare pasuto byāvaṭo.  ^b^nadītitthaṃ agacchaha^eb^nti bhagavato āgamanakāle ahaṃ nadītitthaṃ  agacchiṃ pattomhi. </p>
              <p>[03] 170^b^.^eb^ ^b^siddhattho tamhi samaye^eb^ti tasmiṃ mama  titthagamanakāle siddhattho bhagavā aggapuggalo sabbasattesu jeṭṭho seṭṭho  ^b^sayambhū^eb^ sayameva bhūto jāto buddhabhūto so bhagavā nadiṃ  taritukāmo nadītīraṃ upāgami. </p>
              <p>[03] 172^b^.^eb^ ^b^pettikaṃ visayaṃ mayha^eb^nti mayhaṃ  pitupitāmahādīhi paramparānītaṃ, yadidaṃ sampattasampattamahānubhāvānaṃ  taraṇanti attho. </p>
              <p>[03] 173^b^.^eb^ ^b^mama^eb^ ^a^V2.0041^ea^ ^b^uggajjanaṃ sutvā^eb^ti mayhaṃ uggajjanaṃ  ārādhanaṃ sutvā mahāmuni bhagavā abhiruhīti sambandho. sesaṃ  uttānatthamevāti. </p>
              <p>[06] uttiyattherāpadānavaṇṇanā samattā. </p>
            </h4>
          </h3>
          <h3>
            <h3n> 9. ekañjalikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇa^eb^ntiādikaṃ āyasmato ekañjalikattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto vipassissa bhagavato kāle  ekasmiṃ kulagehe nibbatto viññutaṃ patto ratanattaye pasanno piṇḍāya  carantaṃ vipassiṃ bhagavantaṃ disvā pasannamānaso añjaliṃ paggahetvā  aṭṭhāsi. so tena puññakammena devamanussesu saṃsaranto sabbattha  pūjanīyo hutvā ubhayasampattiyo anubhavitvā ^a^P0.0350^ea^ imasmiṃ  buddhuppāde vibhavasampanne kule nibbattitvā sāsane pasīditvā  pabbajitvā vipassanaṃ vaḍḍhetvā arahatte patiṭṭhāsi. pubbe  katapuññavasena ^b^ekañjalikatthero^eb^ti pākaṭo. </p>
              <p>[03] 180^b^.^eb^ so attano pubbakammaṃ saritvā taṃ hatthatale  āmalakaṃ viya disvā udānavasena pubbacaritāpadānaṃ pakāsento  ^b^suvaṇṇavaṇṇa^eb^ntiādimāha. ^b^vipassiṃ satthavāhagga^eb^nti  vāṇije kantārā vahati tāretīti satthavāho ^a^M2.0046^ea^. vāḷakantārā  coḷakantārā dubbhikkhakantārā nirudakakantārā yakkhakantārā  appabhakkhakantārā ca tāreti uttāreti patāreti nittāreti khemantabhūmiṃ  pāpetīti attho. ko so? vāṇijajeṭṭhako. satthavāhasadisattā  ayampi bhagavā satthavāho. tathā hi so tividhaṃ bodhiṃ patthayante  katapuññasambhāre satte jātikantārā jarākantārā byādhikantārā  maraṇakantārā sokaparidevadukkhadomanassupāyāsakantārā ca sabbasmā  saṃsārakantārā ca tāreti uttāreti patāreti nittāreti nibbānathalaṃ  pāpetīti attho. satthavāho ca so aggo seṭṭho padhāno cāti  satthavāhaggo, taṃ ^b^satthavāhaggaṃ^eb^ vipassiṃ sambuddhanti sambandho.  ^b^naravaraṃ vināyaka^eb^nti narānaṃ antare asithilaparakkamoti  naravīro, taṃ. visesena katapuññasambhāre satte neti nibbānapuraṃ  pāpetīti vināyako, taṃ. </p>
              <p>[03] 181^b^.^eb^ ^b^adantadamanaṃ tādi^eb^nti  rāgadosamohādikilesasampayuttattā kāyavacīmanodvārehi adante satte  dametīti adantadamano, taṃ. iṭṭhāniṭṭhesu akampiyatādiguṇayuttoti  tādī, taṃ. ^b^mahāvādiṃ mahāmati^eb^nti sakasamayaparasamayavādīnaṃ  antare attanā samadhikapuggalavirahitattā mahāvādī ^a^V2.0042^ea^, mahatī  pathavisamānā merusamānā ca mati yassa so mahāmati, taṃ  ^b^mahāvādiṃ mahāmatiṃ^eb^ sambuddhanti iminā tulyādhikaraṇaṃ. sesaṃ  suviññeyyamevāti. </p>
              <p>[06] ekañjalikattherāpadānavaṇṇanā samattā. </p>
            </h4>
          </h3>
          <h3>
            <h3n> 10. khomadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare bandhumatiyā^eb^tiādikaṃ āyasmato  khomadāyakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vipassissa  bhagavato kāle ekasmiṃ kulagehe nibbatto vayappatto sāsane  abhippasanno ratanattayamāmako vipassissa bhagavato santike dhammaṃ  sutvā pasannamānaso khomadussena pūjaṃ akāsi. so tadeva mūlaṃ  katvā yāvajīvaṃ puññāni katvā tato devaloke nibbatto. chasu  ^a^P0.0351^ea^ devesu aparāparaṃ dibbasukhaṃ ^a^M2.0047^ea^ anubhavitvā tato cavitvā  manussaloke cakkavattiādianekavidhamanussasampattiṃ anubhavitvā  paripākagate puññasambhāre imasmiṃ buddhuppāde kulagehe nibbatto vayappatto  satthu santike dhammaṃ sutvā paṭiladdhasaddho pabbajitvā vipassanaṃ  vaḍḍhetvā nacirasseva arahattaṃ pāpuṇi. katapuññanāmena  ^b^khomadāyakatthero^eb^ti pākaṭo. </p>
              <p>[03] 184^b^.^eb^ so attano pubbakammaṃ saritvā somanassajāto  pubbacaritāpadānaṃ dassento ^b^nagare bandhumatiyā^eb^tiādimāha.  tattha bandhu vuccati ñātako, te bandhū yasmiṃ nagare aññamaññaṃ  saṅghaṭitā vasanti, taṃ nagaraṃ ``bandhumatī''ti vuccati. ^b^ropemi  bījasampada^eb^nti dānasīlādipuññabījasampattiṃ ropemi paṭṭhapemīti  attho. </p>
              <p>[06] khomadāyakattherāpadānavaṇṇanā samattā. </p>
              <p>[06] tatiyassa subhūtivaggassa vaṇṇanā samattā. </p>
              <p>[06] catubhāṇavāravaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 4. kuṇḍadhānavaggo </h2n>
          <h3>
            <h3n> 1. kuṇḍadhānattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sattāhaṃ^eb^ ^a^V2.0043^ea^ ^b^paṭisallīna^eb^ntiādikaṃ āyasmato kuṇḍadhānattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  haṃsavatīnagare kulagehe nibbatto vuttanayena bhagavantaṃ upasaṅkamitvā dhammaṃ  suṇanto satthāraṃ ekaṃ bhikkhuṃ paṭhamaṃ salākaṃ gaṇhantānaṃ aggaṭṭhāne  ṭhapentaṃ disvā taṃ ṭhānantaraṃ patthetvā tadanurūpaṃ puññaṃ karonto vicari.  so ekadivasaṃ padumuttarassa bhagavato nirodhasamāpattito vuṭṭhāya  nisinnassa manosilācuṇṇapiñjaraṃ mahantaṃ kadaliphalakaṇṇikaṃ upanesi,  taṃ bhagavā paṭiggahetvā paribhuñji. so tena puññakammena  ekādasakkhattuṃ devesu devarajjaṃ kāresi. catuvīsativāre ca rājā  ahosi cakkavattī.</p>
              <p>[03] so ^a^M2.0048^ea^ evaṃ aparāparaṃ puññāni katvā devamanussesu saṃsaranto  kassapabuddhakāle bhummadevatā hutvā nibbatti. dīghāyukabuddhānañca nāma  na anvaddhamāsiko uposatho hoti. tathā hi vipassissa bhagavato  chabbassantare chabbassantare uposatho ahosi, kassapadasabalo pana  chaṭṭhe chaṭṭhe māse pātimokkhaṃ osāresi, tassa pātimokkhassa  osāraṇakāle disāvāsikā dve sahāyakā bhikkhū ``uposathaṃ  karissāmā''ti gacchanti. ayaṃ bhummadevatā cintesi -- ``imesaṃ  dvinnaṃ ^a^P0.0352^ea^ bhikkhūnaṃ metti ativiya daḷhā, kiṃ nu kho  bhedake sati bhijjeyya, na bhijjeyyā''ti. tesaṃ okāsaṃ  olokayamānā tesaṃ avidūre gacchati.</p>
              <p>[03] atheko thero ekassa hatthe pattacīvaraṃ datvā sarīravaḷañjanatthaṃ  udakaphāsukaṭṭhānaṃ gantvā dhotahatthapādo hutvā gumbasamīpato nikkhamati.  bhummadevatā tassa therassa pacchato pacchato uttamarūpā itthī hutvā  kese vidhunitvā saṃvidhāya bandhantī viya piṭṭhiyaṃ paṃsuṃ puñchamānā  viya sāṭakaṃ saṃvidhāya nivāsayamānā viya ca hutvā therassa  padānupadikā hutvā gumbato nikkhantā ^a^V2.0044^ea^. ekamante ṭhito  sahāyakatthero taṃ kāraṇaṃ disvāva domanassajāto ``naṭṭho dāni me  iminā bhikkhunā saddhiṃ dīgharattānugato sineho, sacāhaṃ evaṃvidhabhāvaṃ  jāneyyaṃ, ettakaṃ kālaṃ iminā saddhiṃ vissāsaṃ na kareyya''nti  cintetvā āgacchantaṃyeva naṃ ``gaṇhāhāvuso, tuyhaṃ pattacīvaraṃ,  tādisena pāpena saddhiṃ ekamaggena na gacchāmī''ti āha. taṃ kathaṃ  sutvā tassa lajjibhikkhuno hadayaṃ tikhiṇasattiṃ gahetvā viddhaṃ viya  ahosi. tato naṃ āha -- ``āvuso, kinnāmetaṃ vadasi, ahaṃ  ettakaṃ kālaṃ dukkaṭamattampi āpattiṃ na jānāmi, tvaṃ pana maṃ ajja  `pāpo'ti vadasi, kiṃ te diṭṭhanti, kiṃ aññena diṭṭhena, kiṃ tvaṃ  evaṃvidhena alaṅkatapaṭiyattena mātugāmena saddhiṃ ekaṭṭhāne hutvā  nikkhanto''ti? ``natthetaṃ, āvuso, mayhaṃ, nāhaṃ evarūpaṃ mātugāmaṃ  passāmī''ti tassa yāvatatiyaṃ kathentassāpi itaro thero kathaṃ  asaddahitvā attanā diṭṭhakāraṇaṃyeva bhūtattaṃ katvā gaṇhanto tena saddhiṃ  ekamaggena agantvā aññena maggena satthu santikaṃ gato. itaropi  bhikkhu aññena maggena satthu santikaṃyeva gato.</p>
              <p>[03] tato ^a^M2.0049^ea^ bhikkhusaṅghassa uposathāgāraṃ pavisanavelāya so bhikkhu  taṃ bhikkhuṃ uposathagge disvā sañjānitvā ``imasmiṃ uposathagge  evarūpo nāma pāpabhikkhu atthi, nāhaṃ tena saddhiṃ uposathaṃ  karissāmī''ti nikkhamitvā bahi aṭṭhāsi. atha bhummadevatā  ``bhāriyaṃ mayā kammaṃ kata''nti mahallakaupāsakavaṇṇena tassa santikaṃ  gantvā -- ``kasmā, bhante, ayyo imasmiṃ ṭhāne ṭhito''ti āha.  ``upāsaka, imaṃ uposathaggaṃ eko pāpabhikkhu paviṭṭho, `ahaṃ tena  saddhiṃ uposathaṃ na karomī'ti bahi ṭhitomhī''ti. ``bhante, mā evaṃ  gaṇhatha, parisuddhasīlo esa bhikkhu, tumhehi diṭṭhamātugāmo nāma ahaṃ.  mayā tumhākaṃ vīmaṃsanatthāya ^a^P0.0353^ea^ `daḷhā nu kho  imesaṃ therānaṃ metti, no daḷhā'ti bhijjanābhijjanabhāvaṃ olokentena  taṃ kammaṃ kata''nti. ``ko pana tvaṃ, sappurisā''ti? ``ahaṃ ekā  bhummadevatā, bhante''ti. devaputto kathentoyeva dibbānubhāvena ṭhatvā  therassa pādamūle patitvā ``mayhaṃ, bhante, khamatha, therassa eso doso  natthi, uposathaṃ karothā''ti theraṃ yācitvā uposathaggaṃ pavesesi.  so thero uposathaṃ tāva ekaṭṭhāne akāsi. mittasanthavavasena pana  puna tena saddhiṃ na ekaṭṭhāne vasi. imassa therassa dosaṃ na kathesi.  aparabhāge cuditakatthero pana vipassanāya kammaṃ karonto arahattaṃ  pāpuṇi.</p>
              <p>[03] bhummadevatā tassa kammassa nissandena ekaṃ buddhantaraṃ apāyato  na muccittha. sace pana kālena kālaṃ manussattaṃ āgacchati, aññena  yena kenaci kato doso tasseva upari patati. so amhākaṃ  bhagavato uppannakāle sāvatthiyaṃ brāhmaṇakule nibbatti,  ^b^dhānamāṇavo^eb^tissa nāmaṃ ^a^V2.0045^ea^ akaṃsu. so vayappatto tayo vede  uggaṇhitvā mahallakakāle satthu dhammadesanaṃ sutvā paṭiladdhasaddho sāsane  pabbaji. tassa upasampannadivasato paṭṭhāya ekā alaṅkatapaṭiyattā  itthī tasmiṃ gāmaṃ pavisante saddhiṃyeva pavisati, nikkhamante  nikkhamati, vihāraṃ pavisantepi saddhiṃ pavisati, tiṭṭhantepi tiṭṭhatīti  evaṃ niccānubandhā paññāyati. thero taṃ na passati. tassa pana  purimakammassa nissandena sā aññesaṃ upaṭṭhāsi.</p>
              <p>[03] gāme ^a^M2.0050^ea^ yāgubhikkhaṃ dadamānā itthiyo, ``bhante, ayaṃ eko  yāgūḷuṅko tumhākaṃ, eko imissā amhākaṃ sahāyikāyā''ti  parihāsaṃ karonti. therassa mahatī vihesā hoti. vihāragatampi naṃ  sāmaṇerā ceva daharabhikkhū ca parivāretvā ``dhāno koṇḍo jāto''ti  parihāsaṃ karonti. athassa teneva kāraṇena ^b^kuṇḍadhāno thero^eb^ti  nāmaṃ jātaṃ. so uṭṭhāya samuṭṭhāya tehi kariyamānaṃ keḷiṃ sahituṃ  asakkonto ummādaṃ gahetvā ``tumhe koṇḍā, tumhākaṃ upajjhāyo  koṇḍo, ācariyo koṇḍo''ti vadati. atha naṃ satthu ārocesuṃ --  ``kuṇḍadhāno, bhante, daharasāmaṇerehi saddhiṃ evaṃ pharusavācaṃ vadatī''ti.  satthā taṃ pakkosāpetvā ``saccaṃ kira tvaṃ, dhāna, daharasāmaṇerehi  saddhiṃ pharusavācaṃ vadasī''ti pucchi. tena ``saccaṃ bhagavā''ti vutte  -- ``kasmā evaṃ vadasī''ti āha. ``bhante, nibaddhaṃ vihesaṃ sahituṃ  asakkonto evaṃ kathemī''ti ^a^P0.0354^ea^. ``tvaṃ pubbe katakammaṃ  yāvajjadivasā jīrāpetuṃ na sakkosi, puna evaṃ pharusavācaṃ mā vada  bhikkhū''ti vatvā āha -- </p>
              <p>[21] ``māvoca pharusaṃ kañci, vuttā paṭivadeyyu taṃ. </p>
              <p>[22] dukkhā hi sārambhakathā, paṭidaṇḍā phuseyyu taṃ.. </p>
              <p>[21] ``sace neresi attānaṃ, kaṃso upahato yathā. </p>
              <p>[22] esa pattosi nibbānaṃ, sārambho te na vijjatī''ti..  (dha0 pa0 133-134) -- </p>
              <p>[25] imañca pana tassa therassa mātugāmena saddhiṃ  vicaraṇabhāvaṃ kosalaraññopi kathayiṃsu. rājā ``gacchatha, bhaṇe, naṃ  vīmaṃsathā''ti pesetvā sayampi mandeneva parivārena saddhiṃ therassa  santikaṃ gantvā ekamante olokento aṭṭhāsi. tasmiṃ khaṇe thero  sūcikammaṃ karonto nisinno hoti. sāpi itthī avidūre ṭhāne  ṭhitā viya paññāyati.</p>
              <p>[03] rājā ^a^V2.0046^ea^ taṃ disvā ``atthi taṃ kāraṇa''nti tassā ṭhitaṭṭhānaṃ  agamāsi. sā tasmiṃ āgacchante therassa vasanapaṇṇasālaṃ paviṭṭhā  viya ahosi. rājāpi tāya saddhiṃ eva paṇṇasālāyaṃ pavisitvā  sabbattha olokento adisvā ``nāyaṃ mātugāmo, therassa eko  kammavipāko''ti saññaṃ katvā paṭhamaṃ therassa samīpena gacchantopi theraṃ  avanditvā tassa kāraṇassa abhūtabhāvaṃ ñatvā paṇṇasālato  nikkhamitvā theraṃ vanditvā ekamante ^a^M2.0051^ea^ nisinno ``kacci, bhante,  piṇḍakena na kilamathā''ti pucchi. thero ``vaṭṭati, mahārājā''ti  āha. ``jānāmahaṃ, bhante, ayyassa kathaṃ, evarūpenupakkilesena saddhiṃ  carantānaṃ tumhākaṃ ke nāma pasīdissanti, ito paṭṭhāya vo katthaci  gamanakiccaṃ natthi. ahaṃ catūhi paccayehi upaṭṭhahissāmi, tumhe  yonisomanasikāre mā pamajjitthā''ti vatvā nibaddhabhikkhaṃ paṭṭhapesi.  thero rājānaṃ upatthambhakaṃ labhitvā bhojanasappāyena ekaggacitto  hutvā vipassanaṃ vaḍḍhetvā arahattaṃ pāpuṇi. tato paṭṭhāya sā itthī  antaradhāyi.</p>
              <p>[03] tadā mahāsubhaddā ugganagare micchādiṭṭhikule vasamānā ``satthā  maṃ anukampatū''ti uposathaṅgaṃ adhiṭṭhāya nirāmagandhā hutvā  uparipāsādatale ṭhitā ``imāni pupphāni antare aṭṭhatvā dasabalassa  matthake vitānaṃ hutvā tiṭṭhantu, dasabalo imāya saññāya sve pañcahi  bhikkhusatehi saddhiṃ mayhaṃ bhikkhaṃ gaṇhatū''ti saccakiriyaṃ katvā aṭṭha  sumanapupphamuṭṭhiyo vissajjesi. pupphāni gantvā dhammadesanāvelāya  satthu matthake vitānaṃ hutvā aṭṭhaṃsu. satthā taṃ sumanapupphavitānaṃ  disvā citteneva subhaddāya bhikkhaṃ adhivāsetvā punadivase aruṇe  uṭṭhite ^a^P0.0355^ea^ ānandattheraṃ āha -- ``ānanda, mayaṃ ajja  dūraṃ bhikkhācāraṃ gamissāma, puthujjanānaṃ adatvā ariyānaṃyeva salākaṃ  dehī''ti. thero bhikkhūnaṃ ārocesi -- ``āvuso, satthā ajja  dūraṃ bhikkhācāraṃ gamissati. puthujjanā mā gaṇhantu, ariyāva  salākaṃ gaṇhantū''ti. kuṇḍadhānatthero -- ``āharāvuso,  salāka''nti paṭhamaṃyeva hatthaṃ pasāresi. ānando ``satthā tādisānaṃ  bhikkhūnaṃ salākaṃ na dāpeti, ariyānaṃyeva dāpetī''ti vitakkaṃ  uppādetvā gantvā satthu ārocesi. satthā ``āharāpentassa salākaṃ  dehī''ti āha. thero cintesi -- ``sace kuṇḍadhānassa salākā  dātuṃ na yuttā, atha satthā paṭibāheyya, bhavissati ettha kāraṇa''nti  ``kuṇḍadhānassa salākaṃ dassāmī''ti gamanaṃ abhinīhari. kuṇḍadhāno  tassa purāgamanā eva abhiññāpādakaṃ catutthajjhānaṃ samāpajjitvā  iddhiyā ākāse ṭhatvā ``āharāvuso ānanda, satthā maṃ jānāti,  mādisaṃ bhikkhuṃ paṭhamaṃ salākaṃ gaṇhantaṃ na satthā vāretī''ti hatthaṃ  pasāretvā salākaṃ gaṇhi. satthā taṃ aṭṭhuppattiṃ katvā theraṃ imasmiṃ  sāsane paṭhamaṃ salākaṃ gaṇhantānaṃ aggaṭṭhāne ṭhapesi. yasmā ^a^M2.0052^ea^ ayaṃ thero  rājānaṃ upatthambhaṃ labhitvā sappāyāhārapaṭilābhena ^a^V2.0047^ea^ samāhitacitto  vipassanāya kammaṃ karonto upanissayasampannatāya chaḷabhiñño ahosi.  evaṃbhūtassāpi imassa therassa guṇe ajānantā ye puthujjanā bhikkhū  ``ayaṃ paṭhamaṃ salākaṃ gaṇhati, kiṃ nu kho eta''nti vimatiṃ  uppādenti. tesaṃ taṃ vimatividhamanatthaṃ thero ākāsaṃ abbhuggantvā  iddhipāṭihāriyaṃ dassetvā aññāpadesena aññaṃ byākaronto ``pañca  chinde''ti gāthaṃ abhāsi. </p>
              <p>[03] 1^b^.^eb^ evaṃ so pūritapuññasambhārānurūpena arahā hutvā  pattaetadaggaṭṭhāno attano pubbakammaṃ saritvā somanassavasena  pubbacaritāpadānaṃ pakāsento ^b^sattāhaṃ paṭisallīna^eb^ntiādimāha.  tattha satthāhaṃ sattadivasaṃ nirodhasamāpattivihārena paṭisallīnaṃ  vivekabhūtanti attho. sesaṃ uttānatthamevāti. </p>
              <p>[06] kuṇḍadhānattherāpadānavaṇṇanā samattā. </p>
            </h4>
          </h3>
          <h3>
            <h3n> 2. sāgatattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sobhito nāma nāmenā^eb^tiādikaṃ āyasmato sāgatattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato  ^a^P0.0356^ea^ kāle ekasmiṃ brāhmaṇakule nibbatto sabbasippesu  nipphattiṃ patto nāmena ^b^sobhito^eb^ nāma hutvā tiṇṇaṃ vedānaṃ pāragū  sanighaṇḍukeṭubhānaṃ sākkharappabhedānaṃ itihāsapañcamānaṃ padako  veyyākaraṇo lokāyatamahāpurisalakkhaṇesu anavayo. so ekadivasaṃ  padumuttaraṃ bhagavantaṃ dvattiṃsamahāpurisalakkhaṇasiriyā sobhamānaṃ  uyyānadvārena gacchantaṃ disvā atīva pasannamānaso anekehi upāyehi  anekehi guṇavaṇṇehi thomanaṃ akāsi. bhagavā tassa thomanaṃ sutvā  ``anāgate gotamassa bhagavato sāsane sāgato nāma sāvako  bhavissatī''ti byākaraṇaṃ adāsi. so tato paṭṭhāya puññāni  karonto yāvatāyukaṃ ṭhatvā tato cuto devaloke nibbatto.  kappasatasahassadevamanussesu ubhayasampattiyo anubhavitvā imasmiṃ  buddhuppāde ekasmiṃ kulagehe nibbatto. tassa mātāpitaro ^a^M2.0053^ea^ somanassaṃ  vaḍḍhento sujāto āgatoti ^b^sāgato^eb^ti nāmaṃ kariṃsu. so  sāsane pasīditvā pabbajitvā vipassanaṃ vaḍḍhetvā arahattaṃ patto. </p>
              <p>[03] 17^b^.^eb^ evaṃ so puññasambhārānurūpena pattārahattaphalo  attano pubbakammaṃ saritvā somanassajāto ^a^V2.0048^ea^ pubbacaritāpadānaṃ pakāsento  ^b^sobhito nāma nāmenā^eb^tiādimāha. tattha tadā puññasambhārassa  paripūraṇasamaye nāmena sobhito nāma brāhmaṇo ahosinti sambandho. </p>
              <p>[03] 21^b^.^eb^ ^b^vipathā uddharitvānā^eb^ti viruddhapathā  kumaggā, uppathā vā uddharitvā apanetvā. ^b^pathaṃ ācikkhase^eb^ti,  bhante, sabbaññu tuvaṃ pathaṃ sappurisamaggaṃ nibbānādhigamanupāyaṃ  ācikkhase kathesi desesi vibhaji uttāniṃ akāsīti attho. sesaṃ  uttānatthamevāti. </p>
              <p>[06] sāgatattherāpadānavaṇṇanā samattā. </p>
            </h4>
          </h3>
          <h3>
            <h3n> 3. mahākaccānattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaranāthassā^eb^tiādikaṃ āyasmato kaccānattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  gahapatimahāsālakulagehe nibbattetvā vuddhippatto ekadivasaṃ satthu  santike dhammaṃ suṇanto satthāraṃ ekaṃ bhikkhuṃ saṃkhittena bhāsitassa  vitthārena atthaṃ vibhajantānaṃ aggaṭṭhāne ṭhapentaṃ ^a^P0.0357^ea^  disvā sayampi taṃ ṭhānantaraṃ patthento dānādīni puññāni katvā  devamanussesu saṃsaranto sumedhassa bhagavato kāle vijjādharo hutvā  ākāsena gacchanto satthāraṃ ekasmiṃ vanasaṇḍe nisinnaṃ disvā  pasannamānaso kaṇikārapupphehi pūjaṃ akāsi.</p>
              <p>[03] so tena puññakammena aparāparaṃ sugatīsuyeva parivattetvā  kassapadasabalassa kāle bārāṇasiyaṃ kulaghare nibbattitvā parinibbute  bhagavati suvaṇṇacetiyakaraṇaṭṭhānaṃ dasasahassagghanikāya suvaṇṇiṭṭhakāya  pūjaṃ katvā ``bhagavā mayhaṃ nibbattanibbattaṭṭhāne sarīraṃ suvaṇṇavaṇṇaṃ  hotū''ti pattharaṃ akāsi. tato yāvajīvaṃ kusalaṃ katvā ekaṃ  buddhantaraṃ devamanussesu ^a^M2.0054^ea^ saṃsaritvā imasmiṃ buddhuppāde ujjeniyaṃ rañño  caṇḍapajjotassa purohitassa gehe nibbatti, tassa nāmaggahaṇadivase  mātāpitaro ``amhākaṃ putto suvaṇṇavaṇṇo attano nāmaṃ gahetvā  āgato''ti ^b^kañcanamāṇavo^eb^tveva nāmaṃ kariṃsu. so vuddhimanvāya  tayo vede uggaṇhitvā pitu accayena purohitaṭṭhānaṃ labhi. so  gottavasena ^b^kaccāno^eb^ti paññāyittha.</p>
              <p>[03] rājā caṇḍapajjoto buddhuppādaṃ sutvā, ``ācariya, tvaṃ tattha  gantvā satthāraṃ idhānehī''ti ^a^V2.0049^ea^ pesesi. so attaṭṭhamo satthu santikaṃ  upagato. tassa satthā dhammaṃ desesi. desanāpariyosāne so  sattahi janehi saddhiṃ sahapaṭisambhidāhi arahatte patiṭṭhāsi. atha  satthā ``etha, bhikkhavo''ti hatthaṃ pasāresi. te tāvadeva  dvaṅgulamattakesamassukā iddhimayapattacīvaradharā vassasaṭṭhikattherā viya  ahesuṃ. evaṃ thero sadatthaṃ nipphādetvā, ``bhante, rājā pajjoto  tumhākaṃ pāde vandituṃ dhammañca sotuṃ icchatī''ti satthu ārocesi.  satthā ``tvaṃyeva bhikkhu tattha gaccha, tayi gatepi rājā  pasīdissatī''ti āha. thero attaṭṭhamo tattha gantvā rājānaṃ  pasādetvā avantīsu sāsanaṃ patiṭṭhāpetvā puna satthu santikameva gato. </p>
              <p>[03] 31^b^.^eb^ evaṃ so pattārahattaphalo ``etadaggaṃ, bhikkhave,  mama sāvakānaṃ saṃkhittena bhāsitassa vitthārena atthaṃ vibhajantānaṃ  yadidaṃ mahākaccāno''ti (a0 ni0  1.188, 197) etadaggaṭṭhānaṃ  patvā attano pubbakammaṃ saritvā pubbacaritāpadānaṃ pakāsento  ^b^padumuttaranāthassā^eb^tiādimāha. tattha ^b^padumaṃ nāma  cetiya^eb^nti padumehi chāditattā vā padumākārehi katattā vā bhagavato  vasanagandhakuṭivihārova pūjanīyabhāvena cetiyaṃ, yathā  ``gotamakacetiyaṃ, āḷavakacetiya''nti vutte tesaṃ yakkhānaṃ  nivasanaṭṭhānaṃ pūjanīyaṭṭhānattā ^a^P0.0358^ea^ cetiyanti vuccati,  evamidaṃ bhagavato vasanaṭṭhānaṃ cetiyanti vuccati, na  dhātunidhāyakacetiyanti veditabbaṃ. na hi aparinibbutassa bhagavato  sarīradhātūnaṃ abhāvā dhātucetiyaṃ akari. ^b^silāsanaṃ  kārayitvā^eb^ti tassā padumanāmikāya gandhakuṭiyā pupphādhāratthāya heṭṭhā  phalikamayaṃ silāsanaṃ kāretvā. ^b^suvaṇṇenābhilepayi^eb^nti taṃ  silāsanaṃ jambonadasuvaṇṇena abhivisesena lepayiṃ chādesinti attho. </p>
              <p>[03] 32^b^.^eb^ ^b^ratanāmayaṃ^eb^ ^a^M2.0055^ea^ sattahi ratanehi kataṃ chattaṃ  ^b^paggayha^eb^ muddhani dhāretvā vāḷabījaniñca setapavaracāmariñca  paggayha buddhassa abhiropayiṃ. ^b^lokabandhussa tādino^eb^ti  sakalalokabandhusadisassa tādiguṇasamaṅgissa buddhassa dhāresinti  attho. sesaṃ uttānatthamevāti. </p>
              <p>[06] mahākaccānattherāpadānavaṇṇanā samattā. </p>
            </h4>
          </h3>
          <h3>
            <h3n> 4. kāḷudāyittherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato kāḷudāyittherassa  apadānaṃ. ayampi purimabuddhesu katādhikāro ^a^V2.0050^ea^ tattha tattha bhave  vivaṭṭūpanissayāni puññāni upacinanto padumuttarassa bhagavato kāle  haṃsavatīnagare kulagehe nibbatto satthu dhammadesanaṃ suṇanto satthāraṃ ekaṃ  bhikkhuṃ kulappasādakānaṃ bhikkhūnaṃ aggaṭṭhāne ṭhapentaṃ disvā tajjaṃ  abhinīhāraṃ katvā taṃ ṭhānantaraṃ patthesi.</p>
              <p>[03] so yāvajīvaṃ kusalaṃ katvā devamanussesu saṃsaranto amhākaṃ  bodhisattassa mātukucchiyaṃ paṭisandhiggahaṇadivase kapilavatthusmiṃyeva  amaccagehe paṭisandhiṃ gaṇhi, bodhisattena saddhiṃ ekadivasaṃyeva jātoti  taṃ divasaṃyeva naṃ dukūlacumbaṭake nipajjāpetvā bodhisattassa  upaṭṭhānatthāya nayiṃsu. bodhisattena hi saddhiṃ bodhirukkho,  rāhulamātā, cattāro nidhī, ārohanahatthī, assakaṇḍako, ānando,  channo, kāḷudāyīti ime satta ekadivase jātattā sahajātā nāma  ahesuṃ. athassa nāmaggahaṇadivase sakalanagarassa udaggacittadivase  jātattā ^b^udāyi^eb^tveva nāmaṃ akaṃsu. thokaṃ kāḷadhātukattā pana  ^b^kāḷudāyī^eb^ti paññāyittha. so bodhisattena saddhiṃ kumārakīḷaṃ  kīḷanto vuddhiṃ agamāsi.</p>
              <p>[03] aparabhāge lokanāthe mahābhinikkhamanaṃ nikkhamitvā anukkamena  sabbaññutaṃ patvā pavattitavaradhammacakke rājagahaṃ upanissāya veḷuvane  viharante suddhodanamahārājā taṃ pavattiṃ sutvā ^a^P0.0359^ea^  purisasahassaparivāraṃ ekaṃ ^a^M2.0056^ea^ amaccaṃ ``puttaṃ me idhānehī''ti pesesi.  so dhammadesanāvelāyaṃ satthu santikaṃ gantvā parisapariyante ṭhito  dhammaṃ sutvā saparivāro arahattaṃ pāpuṇi. atha ne satthā ``etha,  bhikkhavo''ti hatthaṃ pasāresi. sabbe taṅkhaṇaññeva  iddhimayapattacīvaradharā vassasaṭṭhikattherā viya ahesuṃ. arahattappattito  paṭṭhāya pana ariyā majjhattāva honti. tasmā raññā pahitasāsanaṃ  dasabalassa na kathesi. rājā ``neva gato āgacchati, na sāsanaṃ  suyyatī''ti aparaṃ amaccaṃ purisasahassehi pesesi. tasmimpi tathā  paṭipanne aparampi pesesīti evaṃ navahi purisasahassehi saddhiṃ nava  amacce pesesi. sabbe arahattaṃ patvā tuṇhī ahesuṃ.</p>
              <p>[03] atha rājā cintesi -- ``ettakā janā mayi sinehābhāvena  dasabalassa idhāgamanatthāya na kiñci kathayiṃsu, ayaṃ kho udāyi  dasabalena samavayo, sahapaṃsukīḷiko, mayi ca sineho atthi, imaṃ  pesessāmī''ti taṃ pakkosāpetvā, ``tāta, tvaṃ purisasahassaparivāro  rājagahaṃ gantvā dasabalaṃ idhānehī''ti vatvā pesesi. so pana  gacchanto ``sacāhaṃ, deva, pabbajituṃ labhissāmi, evāhaṃ bhagavantaṃ  idhānessāmī''ti vatvā ``yaṃ kiñci katvā mama puttaṃ dassehī''ti  vutto rājagahaṃ gantvā satthu dhammadesanavelāyaṃ parisapariyante ṭhito  dhammaṃ sutvā saparivāro ^a^V2.0051^ea^ arahattaṃ patvā ehibhikkhubhāve patiṭṭhāsi.  arahattaṃ pana patvā ``na tāvāyaṃ dasabalassa kulanagaraṃ gantuṃ kālo,  vasante pana upagate pupphite vanasaṇḍe haritatiṇasañchannāya bhūmiyā  gamanakālo bhavissatī''ti kālaṃ paṭimānento vasante sampatte satthu  kulanagaraṃ gantuṃ gamanamaggavaṇṇaṃ saṃvaṇṇento -- </p>
              <p>[21] ``aṅgārino dāni dumā bhadante, phalesino chadanaṃ  vippahāya. </p>
              <p>[22] te accimantova pabhāsayanti, samayo mahāvīra bhāgī  rathānaṃ.. </p>
              <p>[21] ``dumāni phullāni manoramāni, samantato sabbadisā  pavanti. </p>
              <p>[22] pattaṃ pahāya phalamāsasānā, kālo ito pakkamanāya vīra..</p>
              <p>[03]  </p>
              <p>[21] ``nevātisītaṃ ^a^M2.0057^ea^ ^a^P0.0360^ea^ na panātiuṇhaṃ, sukhā  utu addhaniyā bhadante. </p>
              <p>[22] passantu taṃ sākiyā koḷiyā ca, pacchāmukhaṃ rohiniyaṃ  tarantaṃ.. </p>
              <p>[21] ``āsāya kasate khettaṃ, bījaṃ āsāya vappati. </p>
              <p>[21] āsāya vāṇijā yanti, samuddaṃ dhanahārakā. </p>
              <p>[22] yāya āsāya tiṭṭhāmi, sā me āsā samijjhatu..  (theragā0 527-530). </p>
              <p>[21] ``nātisītaṃ nātiuṇhaṃ, nātidubbhikkhachātakaṃ. </p>
              <p>[22] saddalā haritā bhūmi, esa kālo mahāmuni.. (a0  ni0 aṭṭha0 1.1.225). </p>
              <p>[21] ``punappunañceva vapanti bījaṃ, punappunaṃ vassati  devarājā. </p>
              <p>[22] punappunaṃ khettaṃ kasanti kassakā, punappunaṃ dhaññamupeti  raṭṭhaṃ.. </p>
              <p>[21] ``punappunaṃ yācanakā caranti, punappunaṃ dānappatī  dadanti. </p>
              <p>[22] punappunaṃ dānappatī daditvā, punappunaṃ saggamupenti ṭhānaṃ..</p>
              <p>[03]  </p>
              <p>[21] ``vīro ^a^V2.0052^ea^ have sattayugaṃ puneti, yasmiṃ kule jāyati  bhūripañño. </p>
              <p>[22] maññāmahaṃ sakkati devadevo, tayā hi jāto muni  saccanāmo.. </p>
              <p>[21] ``suddhodano nāma pitā mahesino, buddhassa mātā pana  māyanāmā. </p>
              <p>[22] yā bodhisattaṃ parihariya kucchinā, kāyassa bhedā  tidivamhi modati.. </p>
              <p>[21] ``sā gotamī kālakatā ito cutā, dibbehi kāmehi  samaṅgibhūtā. </p>
              <p>[22] sā modati kāmaguṇehi pañcahi, parivāritā devagaṇehi  tehī''ti.. (theragā0 531-535).</p>
              <p>[03] imā ^a^M2.0058^ea^ gāthā abhāsi. tattha ^b^aṅgārino^eb^ti aṅgārāni  viyāti aṅgārāni. aṅgārāni rattapavāḷavaṇṇāni rukkhānaṃ  pupphaphalāni, tāni etesaṃ santīti ^a^P0.0361^ea^ aṅgārino,  abhilohitakusumakisalayehi aṅgāravuṭṭhisamparikiṇṇā viyāti attho.  ^b^dānī^eb^ti imasmiṃ kāle. ^b^dumā^eb^ti rukkhā.  ^b^bhadante^eb^ti bhaddaṃ ante etassāti, ``bhadante''ti ekassa  da-kārassa lopaṃ katvā vuccati. guṇavisesayutto,  guṇavisesayuttānañca aggabhūto satthā. tasmā, bhadanteti satthu  ālapanameva, paccattavacanañcetaṃ ekārantaṃ ``sugate paṭikamme sukhe  dukkhe jīve''tiādīsu viya. idha pana sambodhanaṭṭhe daṭṭhabbaṃ. tena  vuttaṃ, ``bhadanteti ālapana''nti. ``bhaddasaddena samānatthaṃ  padantarameka''nti keci. phalāni esantīti ^b^phalesino^eb^.  acetanepi hi sacetanakiriyaṃ āha. evaṃ therena yācito bhagavā tattha  gamane bahūnaṃ visesādhigamanaṃ disvā vīsatisahassakhīṇāsavaparivuto  rājagahato aturitacārikāvasena kapilavatthugāmimaggaṃ paṭipajji.  thero iddhiyā kapilavatthuṃ gantvā rañño purato ākāse ṭhitova  adiṭṭhapubbavesaṃ disvā raññā ``kosi tva''nti pucchito  ``amaccaputtaṃ tayā bhagavato santikaṃ pesitaṃ maṃ na jānāsi, tvaṃ evaṃ  pana jānāhī''ti dassento -- </p>
              <p>[21] ``buddhassa puttomhi asayhasāhino,  aṅgīrasassappaṭimassa tādino. </p>
              <p>[22] pitupitā mayhaṃ tuvaṃsi sakka, dhammena me gotama  ayyakosī''ti.. (theragā0 536) -- </p>
              <p>[25] gāthamāha.</p>
              <p>[03] tattha ^a^V2.0053^ea^ ^b^buddhassa puttomhī^eb^ti sabbaññubuddhassa orassa putto  amhi. ^b^asayhasāhino^eb^ti abhisambodhito pubbe ṭhapetvā  mahābodhisattaṃ aññehi sahituṃ vahituṃ asakkuṇeyyattā asayhassa  sakalassa bodhisambhārassa mahākāruṇikādhikārassa ca sahanato  vahanato, tato parampi aññehi sahituṃ abhibhavituṃ asakkuṇeyyattā  asayhānaṃ pañcannaṃ mārānaṃ sahanato abhibhavanato,  āsayānusayacaritādhimuttiādivibhāgāvabodhanena yathārahaṃ veneyyānaṃ  diṭṭhadhammikasamparāyikaparamatthehi anusāsanīsaṅkhātassa aññehi  asayhassa buddhakiccassa ^a^M2.0059^ea^ sahanato, tattha vā sādhukāribhāvato  asayhasāhino. ^b^aṅgīrasassā^eb^ti aṅgīkatasīlādisampattikassa.  aṅgamaṅgehi niccharaṇakaobhāsassāti apare. keci pana  ``aṅgīraso, siddhatthoti dve nāmāni pitarāyeva gahitānī''ti  vadanti. ^b^appaṭimassā^eb^ti anūpamassa. iṭṭhāniṭṭhesu  tādilakkhaṇappattiyā ^a^P0.0362^ea^ ^b^tādino. pitupitā mayhaṃ  tuvaṃsī^eb^ti ariyajātivasena mayhaṃ pitu sammāsambuddhassa lokavohārena  tvaṃ pitā asi. ^b^sakkā^eb^ti jātivasena rājānaṃ ālapati.  ^b^dhammenā^eb^ti sabhāvena ariyajāti lokiyajātīti dvinnaṃ jātīnaṃ  sabhāvasamodhānena. ^b^gotamā^eb^ti rājānaṃ gottena ālapati.  ^b^ayyakosī^eb^ti pitāmaho asi. ettha ca ``buddhassa  puttomhī''tiādiṃ vadanto thero aññaṃ byākāsi.</p>
              <p>[03] evaṃ pana attānaṃ jānāpetvā haṭṭhatuṭṭhena raññā mahārahe pallaṅke  nisīdāpetvā attano paṭiyāditassa nānaggarasabhojanassa pattaṃ pūretvā  dinne gamanākāraṃ dassesi. ``kasmā, bhante, gantukāmattha,  bhuñjathā''ti ca vutte, ``satthu santikaṃ gantvā bhuñjissāmī''ti.  ``kahaṃ pana satthā''ti? ``vīsatisahassabhikkhuparivāro tumhākaṃ  dassanatthāya maggaṃ paṭipanno''ti. ``tumhe imaṃ piṇḍapātaṃ bhuñjatha,  aññaṃ bhagavato harissatha. yāva ca mama putto imaṃ nagaraṃ  sampāpuṇāti, tāvassa ito piṇḍapātaṃ harathā''ti vutte thero bhattakiccaṃ  katvā rañño parisāya ca dhammaṃ kathetvā satthu āgamanato puretarameva  sakalarājanivesanaṃ ratanattaye abhippasannaṃ karonto sabbesaṃ  passantānaṃyeva satthu āharitabbabhattapuṇṇaṃ pattaṃ ākāse vissajjetvā  sayampi vehāsaṃ abbhuggantvā piṇḍapātaṃ upanāmetvā satthu hatthe ṭhapesi.  satthā taṃ piṇḍapātaṃ paribhuñji. evaṃ saṭṭhiyojanamagge divase  divase yojanaṃ gacchantassa bhagavato rājagehatoyeva piṇḍapātaṃ  āharitvā adāsi. atha naṃ bhagavā ``ayaṃ mayhaṃ pituno  sakalanivesanaṃ pasādetī''ti ``etadaggaṃ, bhikkhave, mama sāvakānaṃ  kulappasādakānaṃ bhikkhūnaṃ yadidaṃ kāḷudāyī''ti (a0 ni0   1.219, 225) kulappasādakānaṃ aggaṭṭhāne ṭhapesi. </p>
              <p>[03] 48-9^b^.^eb^ evaṃ so katapuññasambhārānurūpena arahattaṃ patvā  pattaetadaggaṭṭhāno attano pubbakammaṃ ^a^V2.0054^ea^ saritvā somanassavasena  pubbacaritāpadānaṃ ^a^M2.0060^ea^ pakāsento ^b^padumuttarassa buddhassā^eb^tiādimāha.  ^b^addhānaṃ paṭipannassā^eb^ti apararaṭṭhaṃ gamanatthāya dūramaggaṃ  paṭipajjantassa. ^b^carato cārikaṃ tadā^eb^ti antomaṇḍalaṃ  majjhemaṇḍalaṃ bahimaṇḍalanti tīṇi maṇḍalāni tadā cārikaṃ carato  carantassa ^b^padumuttarabuddhassa^eb^ bhagavato ^b^suphullaṃ^eb^ suṭṭhu phullaṃ  pabodhitaṃ ^b^gayha^eb^ gahetvā na kevalameva padumaṃ, uppalañca  ^b^mallikaṃ^eb^ vikasitaṃ ahaṃ gayha ubhohi hatthehi gahetvā pūresinti  sambandho. ^b^paramannaṃ gahetvānā^eb^ti paramaṃ uttamaṃ seṭṭhaṃ madhuraṃ  sabbasupakkaṃ sāliodanaṃ gahetvā satthuno ^b^adāsiṃ^eb^ bhojesinti  attho. </p>
              <p>[03] 97^b^.^eb^ ^b^sakyānaṃ^eb^ ^a^P0.0363^ea^  ^b^nandijanano^eb^ti sakyarājakulānaṃ bhagavato ñātīnaṃ  ārohapariṇāharūpayobbanavacanālapanasampattiyā nandaṃ tuṭṭhiṃ janento  uppādento. ^b^ñātibandhu bhavissatī^eb^ti ñāto pākaṭo bandhu  bhavissati. sesaṃ suviññeyyamevāti. </p>
              <p>[06] kāḷudāyittherāpadānavaṇṇanā samattā. </p>
            </h4>
          </h3>
          <h3>
            <h3n> 5. mogharājattherāpadānavaṇṇanā</h3n>
            <h4>
              <h4n> </h4n>
              <p>[03] ^b^atthadassī tu bhagavā^eb^tiādikaṃ āyasmato  mogharājattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle kulagehe nibbattitvā viññutaṃ patto ekadivasaṃ satthu  santike dhammaṃ suṇanto satthāraṃ ekaṃ bhikkhuṃ lūkhacīvaradharānaṃ  aggaṭṭhāne ṭhapentaṃ disvā taṃ ṭhānantaraṃ ākaṅkhanto paṇidhānaṃ katvā  tattha tattha bhave puññāni karonto atthadassissa bhagavato kāle puna  brāhmaṇakule nibbattitvā brāhmaṇānaṃ vijjāsippesu nipphattiṃ gato  ekadivasaṃ atthadassiṃ bhagavantaṃ bhikkhusaṅghaparivutaṃ rathiyaṃ gacchantaṃ  disvā pasannamānaso pañcapatiṭṭhitena vanditvā sirasi añjaliṃ katvā  ``yāvatā rūpino satthā''tiādīhi chahi gāthāhi abhitthavitvā  bhājanaṃ pūretvā madhuṃ upanesi. satthā taṃ paṭiggahetvā anumodanaṃ  akāsi. so tena puññakammena devamanussesu saṃsaranto  kassapabhagavato kāle kaṭṭhavāhanassa nāma rañño amacco hutvā nibbatto  tena satthu ānayanatthāya ^a^M2.0061^ea^ pesito satthu santikaṃ gantvā dhammaṃ sutvā  paṭiladdhasaddho pabbajitvā vīsativassasahassāni samaṇadhammaṃ katvā  tato cuto ekaṃ buddhantaraṃ sugatīsuyeva parivattento imasmiṃ buddhuppāde  brāhmaṇakule nibbattitvā ^b^mogharājā^eb^ti laddhanāmo  bāvarīyabrāhmaṇassa ^a^V2.0055^ea^ santike uggahitasippo saṃvegajāto tāpasapabbajjaṃ  pabbajitvā tāpasasahassaparivāro ajitādīhi saddhiṃ satthu santikaṃ  pesito tesaṃ pannarasamo hutvā pañhaṃ pucchitvā vissajjanapariyosāne  arahattaṃ pāpuṇi. arahattaṃ pana patvā satthalūkhaṃ suttalūkhaṃ  rajanalūkhanti visesena tividhenapi lūkhena samannāgataṃ paṃsukūlaṃ  dhāresi. tena naṃ satthā lūkhacīvaradharānaṃ aggaṭṭhāne ṭhapesi. </p>
              <p>[03] 64^b^.^eb^ evaṃ ^a^P0.0364^ea^ so paṇidhānānurūpena  arahattaphalaṃ patvā attano pubbasambhāraṃ disvā pubbakammāpadānaṃ  pakāsento ^b^atthadassī tu bhagavā^eb^tiādimāha. taṃ sabbaṃ  uttānatthameva. </p>
              <p>[03] 73^b^.^eb^ ^b^puṭakaṃ pūrayitvānā^eb^ti puṭakaṃ vuccati  vārakaṃ, ghaṭaṃ vā. ^b^aneḷakaṃ^eb^ niddosaṃ makkhikaṇḍavirahitaṃ  khuddamadhunā ghaṭaṃ pūretvā taṃ ubhohi hatthehi ^b^paggayha^eb^ pakārena  ādarena gahetvā ^b^mahesino^eb^ bhagavato upanesinti sambandho.  sesaṃ suviññeyyamevāti. </p>
              <p>[06] mogharājattherāpadānavaṇṇanā samattā. </p>
            </h4>
          </h3>
          <h3>
            <h3n> 6. adhimuttattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute lokanāthamhī^eb^tiādikaṃ āyasmato  adhimuttattherassa apadānaṃ (theragā0 aṭṭha0 2.adhimuttattheragāthāvaṇṇanā).  ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto atthadassimhi lokanāthe  parinibbute ekasmiṃ kulagehe nibbatto ratanattaye pasanno bhikkhusaṅghaṃ  nimantetvā ucchūhi maṇḍapaṃ kāretvā mahādānaṃ pavattetvā pariyosāne  santipadaṃ paṇidhesi. so tato cuto devesu ca manussesu ca  ubhayasampattiyo anubhavitvā imasmiṃ buddhuppāde ekasmiṃ kulagehe  nibbatto sāsane pasīditvā saddhāya patiṭṭhitattā ^b^adhimuttatthero^eb^ti  pākaṭo. </p>
              <p>[03] 84^b^.^eb^ evaṃ ^a^M2.0062^ea^ katasambhāravasena arahattaṃ patvā attano  pubbakammaṃ saritvā somanassajāto pubbacaritāpadānaṃ pakāsento  ^b^nibbute lokanāthamhī^eb^tiādimāha. taṃ sabbaṃ uttānatthamevāti. </p>
              <p>[06] adhimuttattherāpadānavaṇṇanā samattā. </p>
            </h4>
          </h3>
          <h3>
            <h3n> 7. lasuṇadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ ^a^V2.0056^ea^ āyasmato  lasuṇadāyakattherassa apadānaṃ. esopāyasmā purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle ekasmiṃ kulagehe nibbattitvā viññutaṃ patto gharāvāse  ādīnavaṃ disvā gehaṃ pahāya tāpasapabbajjaṃ pabbajitvā himavantaṃ  nissāya vane vasanto bahūni lasuṇāni ropetvā tadeva vanamūlaphalañca  khādanto vihāsi. so bahūni lasuṇāni kājenādāya manussapathaṃ  āharitvā pasanno dānaṃ datvā buddhappamukhassa bhikkhusaṅghassa  bhesajjatthāya datvā gacchati. evaṃ so yāvajīvaṃ puññāni katvā  teneva puññabalena devamanussesu saṃsaranto ubhayasampattiṃ anubhavitvā  kamena imasmiṃ buddhuppāde uppanno paṭiladdhasaddho pabbajitvā vipassanaṃ  ^a^P0.0365^ea^ vaḍḍhetvā nacirasseva arahattaṃ patto pubbakammavasena  ^b^lasuṇadāyakatthero^eb^ti pākaṭo. </p>
              <p>[03] 89^b^.^eb^ attano pubbakammaṃ saritvā somanassajāto  pubbacaritāpadānaṃ pakāsento ^b^himavantassāvidūre^eb^tiādimāha.  tattha himālayapabbatassa pariyosāne manussānaṃ sañcaraṇaṭṭhāne yadā  vipassī bhagavā udapādi, tadā ahaṃ tāpaso ahosinti sambandho.  ^b^lasuṇaṃ upajīvāmī^eb^ti rattalasuṇaṃ ropetvā tadeva gocaraṃ katvā  jīvikaṃ kappemīti attho. tena vuttaṃ ``lasuṇaṃ mayhabhojana''nti. </p>
              <p>[03] 90^b^.^eb^ ^b^khāriyo pūrayitvānā^eb^ti tāpasabhājanāni  lasuṇena pūrayitvā kājenādāya ^b^saṅghārāmaṃ^eb^ saṅghassa vasanaṭṭhānaṃ  hemantādīsu tīsu kālesu saṅghassa catūhi iriyāpathehi vasanavihāraṃ  ^b^agacchiṃ^eb^ agamāsinti attho. ^b^haṭṭho haṭṭhena cittenā^eb^ti ahaṃ  santuṭṭho somanassayuttacittena saṅghassa lasuṇaṃ adāsinti attho. </p>
              <p>[03] 91^b^.^eb^ ^b^vipassissa...pe0...^eb^ ^a^M2.0063^ea^ ^b^niratassaha^eb^nti  narānaṃ aggassa seṭṭhassa assa vipassissa bhagavato sāsane nirato  nissesena rato ahanti sambandho. ^b^saṅghassa...pe0...  modaha^eb^nti ahaṃ saṅghassa lasuṇadānaṃ datvā ^b^saggamhi^eb^ suṭṭhu  aggasmiṃ devaloke āyukappaṃ dibbasampattiṃ anubhavamāno modiṃ,  santuṭṭho bhavāmīti attho. sesaṃ suviññeyyamevāti. </p>
              <p>[06] lasuṇadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. āyāgadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^V2.0057^ea^ ^b^lokanāthamhī^eb^tiādikaṃ āyasmato  āyāgadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto sikhissa  bhagavato parinibbutakāle ekasmiṃ kulagehe nibbatto sāsane pasanno  vaḍḍhakīnaṃ mūlaṃ datvā atimanoharaṃ dīghaṃ bhojanasālaṃ kārāpetvā  bhikkhusaṅghaṃ nimantetvā paṇītenāhārena bhojetvā mahādānaṃ datvā cittaṃ  pasādesi. so yāvatāyukaṃ puññāni katvā devamanussesuyeva  saṃsaranto ubhayasampattiṃ anubhavitvā imasmiṃ buddhuppāde kulagehe  nibbatto paṭiladdhasaddho pabbajitvā ghaṭento vāyamanto vipassanaṃ  vaḍḍhetvā na cirasseva arahattaṃ pāpuṇi. pubbe katapuññavasena  ^b^āyāgatthero^eb^ti pākaṭo. </p>
              <p>[03] 94^b^.^eb^ evaṃ so katapuññasambhāravasena arahattaṃ patvā  attanā pubbe katakusalakammaṃ saritvā somanassajāto pubbacaritāpadānaṃ  pakāsento ^b^nibbute lokanāthamhī^eb^tiādimāha. tattha  ^b^nibbute^eb^ti ^b^vadataṃ^eb^ ``mayaṃ buddhā''ti vadantānaṃ antare  ^b^vare^eb^ ^a^P0.0366^ea^ uttame sikhimhi bhagavati parinibbuteti  attho. ^b^haṭṭho haṭṭhena cittenā^eb^ti saddhatāya haṭṭhapahaṭṭho  somanassayuttacittatāya pahaṭṭhena cittena ^b^uttamaṃ thūpaṃ^eb^ seṭṭhaṃ cetiyaṃ  ^b^avandiṃ^eb^ paṇāmayinti attho. </p>
              <p>[03] 95^b^.^eb^ ^b^vaḍḍhakīhi kathāpetvā^eb^ti ``bhojanasālāya  pamāṇaṃ kittaka''nti pamāṇaṃ kathāpetvāti attho. ^b^mūlaṃ datvānahaṃ  tadā^eb^ti tadā tasmiṃ kāle ahaṃ kammakaraṇatthāya tesaṃ vaḍḍhakīnaṃ mūlaṃ  datvā ^b^āyāgaṃ^eb^ ^a^M2.0064^ea^ āyataṃ dīghaṃ bhojanasālaṃ ahaṃ santuṭṭho  somanassacittena kārapesahaṃ kārāpesiṃ ahanti attho. sesaṃ  suviññeyyamevāti. </p>
              <p>[03] 97^b^.^eb^ ^b^āyāgassa idaṃ phala^eb^nti  bhojanasāladānassa idaṃ vipākanti attho. </p>
              <p>[06] āyāgadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. dhammacakkikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa bhagavato^eb^tiādikaṃ āyasmato  dhammacakkikattherassa apadānaṃ. ayampi purimabuddhesu ^a^V2.0058^ea^ katādhikāro tattha  tattha bhave vivaṭṭūpanissayāni puññāni upacinanto siddhatthassa  bhagavato kāle ekasmiṃ kulagehe nibbatto vuddhippatto puttadārehi  vaḍḍhito vibhavasampanno mahābhogo, so ratanattaye pasanno saddhājāto  dhammasabhāyaṃ dhammāsanassa piṭṭhito ratanamayaṃ dhammacakkaṃ kāretvā pūjesi.  so tena puññakammena devamanussesu nibbattaṭṭhānesu sakkasampattiṃ  cakkavattisampattiñca anubhavitvā kamena imasmiṃ buddhuppāde ekasmiṃ  kulagehe uppanno vibhavasampanno sañjātasaddho pabbajitvā vipassanaṃ  vaḍḍhetvā nacirasseva arahattaṃ patvā pubbe katakusalanāmasadisanāmena  ^b^dhammacakkikatthero^eb^ti pākaṭo jāto ahosi. </p>
              <p>[03] 102^b^.^eb^ so puññasambhārānurūpena pattārahattaphalo  attano pubbakammaṃ saritvā jātasomanasso pubbacaritāpadānaṃ pakāsento  ^b^siddhatthassa bhagavato^eb^tiādimāha. ^b^sīhāsanassa  sammukhā^eb^ti sīhassa bhagavato nisinnassa sammukhā buddhāsanassa  abhimukhaṭṭhāneti attho, ^b^dhammacakkaṃ me ṭhapita^eb^nti mayā  dhammacakkākārena ubhato sīharūpaṃ dassetvā majjhe ādāsasadisaṃ  kāretvā kataṃ dhammacakkaṃ ṭhapitaṃ pūjitaṃ. kiṃ bhūtaṃ? viññūhi  medhāvīhi ``atīva sundara''nti ^b^vaṇṇitaṃ^eb^ thomitaṃ sukataṃ  dhammacakkanti sambandho. </p>
              <p>[03] 103^b^.^eb^ ^b^cāruvaṇṇova^eb^ ^a^M2.0065^ea^ ^b^sobhāmī^eb^ti suvaṇṇavaṇṇo  iva sobhāmi virocāmīti ^a^P0.0367^ea^ attho. ``catuvaṇṇehi  sobhāmī''tipi pāṭho, tassa khattiyabrāhmaṇavessasuddajātisaṅkhātehi  catūhi vaṇṇehi ^b^sobhāmi^eb^ virocāmīti attho.  ^b^sayoggabalavāhano^eb^ti suvaṇṇasivikādīhi yoggehi ca  senāpatimahāmattādīhi sevakehi balehi ca hatthiassarathasaṅkhātehi  vāhanehi ca sahitoti attho. ^b^bahujjanā^eb^ bahavo manussā  ^b^anuyantā^eb^ mamānuvattantā ^b^niccaṃ^eb^ niccakālaṃ parivārentīti  sambandho. sesaṃ suviññeyyamevāti. </p>
              <p>[06] dhammacakkikattherāpadānavaṇṇanā samattā. </p>
            </h4>
          </h3>
          <h3>
            <h3n> 10. kapparukkhiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa bhagavato^eb^tiādikaṃ āyasmato  kapparukkhiyattherassa apadānaṃ (theragā0 aṭṭha0 2.576). ayampi  purimabuddhesu katādhikāro tesu tesu bhavesu nibbānādhigamūpāyabhūtāni  puññāni upacinanto siddhatthassa bhagavato kāle vibhavasampanne ekasmiṃ  kule nibbatto mahaddhano mahābhogo ^a^V2.0059^ea^ satthari pasanno sattahi ratanehi  vicittaṃ suvaṇṇamayaṃ kapparukkhaṃ kāretvā siddhatthassa bhagavato  cetiyassa sammukhe ṭhapetvā pūjesi. so evarūpaṃ puññaṃ katvā  yāvatāyukaṃ ṭhatvā tato cuto sugatīsuyeva saṃsaranto kamena imasmiṃ  buddhuppāde ekasmiṃ kulagehe nibbatto viññutaṃ patto gharāvāsaṃ saṇṭhapetvā  ratanattaye pasanno dhammaṃ sutvā paṭiladdhasaddho satthu ārādhetvā  pabbajito nacirasseva arahattaṃ patvā pubbe katakusalanāmena  ^b^kapparukkhiyatthero^eb^ti pākaṭo ahosi. </p>
              <p>[03] 108^b^.^eb^ so evaṃ pattārahattaphalo attano pubbakammaṃ  saritvā somanassavasena pubbacaritāpadānaṃ pakāsento ^b^siddhatthassa  bhagavato^eb^tiādimāha. ^b^thūpaseṭṭhassa sammukhā^eb^ti seṭṭhassa  uttamassa dhātunihitathūpassa cetiyassa sammukhaṭṭhāne ^b^vicittadusse^eb^  anekavaṇṇehi visamena visadisena cittena manohare  cinapaṭṭasomārapaṭṭādike dusse ^a^M2.0066^ea^. ^b^lagetvā^eb^ olaggetvā kapparukkhaṃ  ^b^ṭhapesiṃ^eb^ ahaṃ patiṭṭhapesinti attho. sesaṃ uttānatthamevāti. </p>
              <p>[06] kapparukkhiyattherāpadānavaṇṇanā samattā. </p>
              <p>[06] catutthavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 5. upālivaggo </h2n>
          <h3>
            <h3n> 1. bhāgineyyupālittherāpadānavaṇṇanā</h3n>
            <h4>
              <h4n> </h4n>
              <p>[03] ^b^khīṇāsavasahassehī^eb^tiādikaṃ ^a^V2.0060^ea^ āyasmato upālittherassa  bhāgineyyupālittherassa apadānaṃ. eso hi thero purimabuddhesu  katādhikāro ^a^P0.0368^ea^ tasmiṃ tasmiṃ bhave puññāni upacinanto  padumuttarassa bhagavato kāle ekasmiṃ kule nibbatto vuddhimanvāya  gharāvāse ādīnavaṃ disvā gehaṃ pahāya isipabbajjaṃ pabbajitvā  pañcābhiññāaṭṭhasamāpattilābhī hutvā himavante vāsaṃ kappesi. tasmiṃ  samaye padumuttaro bhagavā vivekakāmo himavantaṃ pāvisi. tāpaso  bhagavantaṃ puṇṇacandamiva virocamānaṃ dūratova disvā pasannamānaso  ajinacammaṃ aṃse katvā añjaliṃ paggayha vanditvā ṭhitakova  dasanakhasamodhānañjaliṃ sirasi patiṭṭhapetvā anekāhi upamāhi anekehi  thutivacanehi bhagavantaṃ thomesi. taṃ sutvā bhagavā -- ``ayaṃ tāpaso  anāgate gotamassa nāma bhagavato sāsane pabbajitvā vinaye  tikhiṇapaññānaṃ aggo bhavissatī''ti byākaraṇamadāsi. so  yāvatāyukaṃ ṭhatvā aparihīnajjhāno brahmaloke nibbatti. tato cuto  devamanussesu saṃsaranto sampattiyo anubhavitvā imasmiṃ buddhuppāde  kapilavatthunagare upālittherassa bhāgineyyo hutvā nibbatti. so  kamena vuddhippatto mātulassa upālittherasa santike pabbajitvā  kammaṭṭhānaṃ gahetvā vipassanaṃ vaḍḍhetvā nacirasseva arahā ahosi.  so attano ācariyassa samīpe vasitattā vinayapañhe tikhiṇañāṇo  ahosi. atha bhagavā ``etadaggaṃ, bhikkhave, mama sāvakānaṃ  bhikkhūnaṃ vinayapañhe tikhiṇapaññānaṃ bhikkhūnaṃ yadidaṃ  bhāgineyyupālī''ti taṃ etadaggaṭṭhāne ṭhapesi. </p>
              <p>[03] 1^b^.^eb^ so ^a^M2.0067^ea^ evaṃ etadaggaṭṭhānaṃ patvā attano pubbakammaṃ  saritvā somanassajāto pubbacaritāpadānaṃ pakāsento  ^b^khīṇāsavasahassehī^eb^tiādimāha. tattha ^b^ā^eb^ samantato  yāvabhavaggā savanti pavattantīti āsavā. kāmāsavādayo cattāro  āsavā, te khīṇā sositā visositā viddhaṃsitā yehi teti  khīṇāsavā, teyeva sahassā khīṇāsavasahassā, tehi  khīṇāsavasahassehi ^a^V2.0061^ea^. ^b^pareto^eb^ parivuto ^b^lokanāyako^eb^  lokassa nibbānapāpanako vivekaṃ anuyutto paṭisallituṃ ekībhavituṃ  gacchateti sambandho. </p>
              <p>[03] 2^b^.^eb^ ^b^ajinena nivatthoha^eb^nti ahaṃ  ajinamigacammena paṭicchanno, ajinacammavasanoti attho.  ^b^tidaṇḍaparidhārako^eb^ti kuṇḍikaṭṭhapanatthāya tidaṇḍaṃ gahetvā  dhārentoti attho. bhikkhusaṅghena paribyūḷhaṃ parivāritaṃ lokanāyakaṃ  addasanti sambandho. sesaṃ pākaṭamevāti. </p>
              <p>[06] bhāgineyyupālittherāpadānavaṇṇanā samattā. </p>
            </h4>
          </h3>
          <h3>
            <h3n> 2. soṇakoḷivisattherāpadānavaṇṇanā</h3n>
            <h4>
              <h4n> </h4n>
              <p>[03] ^b^anomadassissa^eb^ ^a^P0.0369^ea^ ^b^munino^eb^tiādikaṃ  āyasmato koḷivisattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  anomadassissa bhagavato kāle ekasmiṃ kulagehe nibbatto vayappatto  puttadārehi vaḍḍhito vibhavasampanno bhagavato caṅkamanatthāya sobhanaṃ  caṅkamaṃ kāretvā sudhāparikammaṃ kāretvā ādāsatalamiva samaṃ  vijjotamānaṃ katvā dīpadhūpapupphādīhi sajjetvā bhagavato niyyādetvā  buddhappamukhaṃ bhikkhusaṅghaṃ paṇītenāhārena pūjesi. so evaṃ yāvajīvaṃ  puññāni katvā tato cavitvā devaloke nibbatto. tattha pāḷiyā  vuttanayena dibbasampattiṃ anubhavitvā antarā okkākakulappasutoti taṃ  sabbaṃ pāḷiyā vuttānusārena veditabbaṃ. pacchimabhave pana  koliyarājavaṃse jāto vayappatto koṭiagghanakassa kaṇṇapiḷandhanassa  dhāritattā ^b^koṭikaṇṇo^eb^ti, ^b^kuṭikaṇṇo^eb^ti ca pākaṭo  ahosi. so bhagavati pasanno ^a^M2.0068^ea^ dhammaṃ sutvā paṭiladdhasaddho pabbajitvā  vipassanaṃ vaḍḍhetvā nacirasseva arahattaṃ pāpuṇi. </p>
              <p>[03] 25^b^.^eb^ so arahā hutvā attano pubbakammaṃ saritvā  somanassajāto pubbacaritāpadānaṃ pakāsento ^b^anomadassissa  munino^eb^tiādimāha. tattha ^b^anomadassissā^eb^ti anomaṃ  alāmakaṃ sundaraṃ dassanaṃ dvattiṃsamahāpurisalakkhaṇapaṭimaṇḍitattā  byāmappabhāmaṇḍalopasobhitattā ārohapariṇāhena samannāgatattā ca  dassanīyaṃ sarīraṃ yassa bhagavato so anomadassī, tassa  anomadassissa muninoti attho. ^b^tādino^eb^ti iṭṭhāniṭṭhesu  akampiyasabhāvassa. ^b^sudhāya lepanaṃ katvā^eb^ti ^a^V2.0062^ea^ sudhāya avalittaṃ  katvā dīpadhūpapupphadhajapaṭākādīhi ca alaṅkataṃ caṅkamaṃ ^b^kārayiṃ^eb^  akāsinti attho. sesagāthānaṃ attho pāḷiyā anusārena  suviññeyyova. </p>
              <p>[03] 35^b^.^eb^ parivārasampattidhanasampattisaṅkhātaṃ yasaṃ  dhāretīti yasodharo, sabbe ete sattasattaticakkavattirājāno  yasodharanāmena ekanāmakāti sambandho. </p>
              <p>[03] 52^b^.^eb^ ^b^aṅgīraso^eb^ti aṅgato sarīrato niggatā  rasmi yassa so aṅgīraso, chandadosamohabhayāgatīhi vā  pāpācāravasena vā caturāpāyaṃ na gacchatīti nāgo, mahanto pūjito ca  so nāgo ceti ^b^mahānāgo^eb^. sesaṃ uttānatthamevāti. </p>
              <p>[06] koḷivisattherāpadānavaṇṇanā samattā. </p>
            </h4>
          </h3>
          <h3>
            <h3n> 3. kāḷigodhāputtabhaddiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarasambuddha^eb^ntiādikaṃ āyasmato bhaddiyassa  kāḷigodhāputtattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto ^a^P0.0370^ea^  padumuttarassa bhagavato kāle vibhavasampanne ekasmiṃ kule  nibbatto vuddhippatto puttadārehi vaḍḍhito nagaravāsino puññāni  karonte disvā sayampi puññāni kātukāmo ^a^M2.0069^ea^ buddhappamukhaṃ bhikkhusaṅghaṃ  nimantetvā thūlapaṭalikādianekāni mahārahāni sayanāni paññāpetvā  tattha nisinne bhagavati sasaṅghe paṇītenāhārena bhojetvā mahādānaṃ  adāsi. so evaṃ yāvatāyukaṃ puññāni katvā devamanussesu  ubhayasampattiyo anubhavitvā aparabhāge imasmiṃ buddhuppāde kāḷigodhāya  nāma deviyā putto hutvā nibbatti. so viññutaṃ patto  ārohapariṇāhahatthapādarūpasampattiyā bhaddattā ca kāḷigodhāya deviyā  puttattā ca ^b^bhaddiyo kāḷigodhāputto^eb^ti pākaṭo. satthari  pasīditvā mātāpitaro ārādhetvā pabbajitvā nacirasseva arahā  ahosi. </p>
              <p>[03] 54^b^.^eb^ so arahā hutvā attano pubbakammaṃ saritvā  somanassajāto pubbacaritāpadānaṃ pakāsento  ^b^padumuttarasambuddha^eb^ntiādimāha. taṃ heṭṭhā vuttatthameva.  ^b^mettacitta^eb^nti mijjati sinehati nandati sabbasatteti mettā,  mettāya sahagataṃ cittaṃ mettacittaṃ, taṃ yassa bhagavato atthīti  mettacitto, taṃ mettacittaṃ. ^b^mahāmuni^eb^nti sakalabhikkhūnaṃ  mahantattā mahāmuni, taṃ padumuttaraṃ sambuddhanti ^a^V2.0063^ea^ sambandho. ^b^janatā  sabbā^eb^ti sabbo janakāyo, sabbanagaravāsinoti attho.  ^b^sabbalokagganāyaka^eb^nti sakalalokassa aggaṃ seṭṭhaṃ nibbānassa  nayanato pāpanato nāyakaṃ padumuttarasambuddhaṃ janatā ^b^upeti^eb^ samīpaṃ  gacchatīti sambandho. </p>
              <p>[03] 55^b^.^eb^ ^b^sattukañca baddhakañcā^eb^ti  baddhasattuabaddhasattusaṅkhātaṃ ^b^āmisaṃ^eb^. atha vā  bhattapūpakhajjabhojjayāguādayo yāvakālikattā ^b^āmisaṃ^eb^  pānabhojanañca gahetvā puññakkhette anuttare satthuno dadantīti  sambandho. </p>
              <p>[03] 58^b^.^eb^ ^b^āsanaṃ buddhayuttaka^eb^nti buddhayoggaṃ buddhārahaṃ  buddhānucchavikaṃ sattaratanamayaṃ āsananti attho. sesaṃ nayānuyogena  suviññeyyamevāti. </p>
              <p>[06] kāḷigodhāputtabhaddiyattherāpadānavaṇṇanā samattā. </p>
            </h4>
          </h3>
          <h3>
            <h3n> 4. sanniṭṭhāpakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^araññe^eb^ ^a^M2.0070^ea^ ^b^kuṭikaṃ katvā^eb^tiādikaṃ āyasmato  sanniṭṭhāpakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle kulagehe nibbatto viññutaṃ patto gharabandhanena ^a^P0.0371^ea^  baddho gharāvāse ādīnavaṃ disvā vatthukāmakilesakāme pahāya  himavantassa avidūre pabbatantare araññavāsaṃ kappesi. tasmiṃ kāle  padumuttaro bhagavā vivekakāmatāya taṃ ṭhānaṃ pāpuṇi. atha so tāpaso  bhagavantaṃ disvā pasannamānaso vanditvā nisīdanatthāya tiṇasantharaṃ  paññāpetvā adāsi. tattha nisinnaṃ bhagavantaṃ anekehi madhurehi  tiṇḍukādīhi phalāphalehi santappesi. so tena puññakammena tato  cuto devesu ca manussesu ca aparāparaṃ saṃsaranto dve sampattiyo  anubhavitvā imasmiṃ buddhuppāde ekasmiṃ kulagehe nibbatto saddhāsampanno  pabbajito vipassanaṃ vaḍḍhetvā nacirasseva arahā ahosi. khuragge  arahattaphalappattiyaṃ viya nirussāheneva santipadasaṅkhāte nibbāne suṭṭhu  ṭhitattā ^b^sanniṭṭhāpakatthero^eb^ti pākaṭo. </p>
              <p>[03] 70^b^.^eb^ arahā pana hutvā attano pubbakammaṃ saritvā  somanassajāto pubbacaritāpadānaṃ pakāsento ^b^araññe kuṭikaṃ  katvā^eb^tiādimāha. tattha ^b^araññe^eb^ti sīhabyagghādīnaṃ bhayena  manussā ettha ^a^V2.0064^ea^ na rajjanti na ramanti na allīyantīti araññaṃ, tasmiṃ  araññe. ^b^kuṭika^eb^nti tiṇacchadanakuṭikaṃ katvā pabbatantare  ^b^vasāmi^eb^ vāsaṃ kappesinti attho. lābhena ca alābhena ca  yasena ca ayasena ca santuṭṭho vihāsinti sambandho. </p>
              <p>[03] 72^b^.^eb^ ^b^jalajuttamanāmaka^eb^nti jale jātaṃ jalajaṃ,  padumaṃ, jalajaṃ uttamaṃ jalajuttamaṃ, jalajuttamena samānaṃ nāmaṃ yassa so  jalajuttamanāmako, taṃ jalajuttamanāmakaṃ buddhanti attho. sesaṃ  pāḷinayānuyogena suviññeyyamevāti. </p>
              <p>[06] sanniṭṭhāpakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. pañcahatthiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sumedho^eb^ ^a^M2.0071^ea^ ^b^nāma sambuddho^eb^tiādikaṃ āyasmato  pañcahatthiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto sumedhassa bhagavato  kāle ekasmiṃ kulagehe nibbatto viññutaṃ patvā ratanattaye pasanno  vihāsi. tasmiṃ samaye pañcauppalahatthāni ānesuṃ. so tehi  pañcauppalahatthehi vīthiyaṃ caramānaṃ sumedhaṃ bhagavantaṃ pūjesi. tāni  gantvā ākāse vitānaṃ hutvā chāyaṃ kurumānāni tathāgateneva saddhiṃ  gacchiṃsu. so taṃ disvā somanassajāto pītiyā phuṭṭhasarīro  yāvajīvaṃ tadeva puññaṃ anussaritvā tato cuto devaloke nibbatto  aparāparaṃ saṃsaranto imasmiṃ buddhuppāde ekasmiṃ kulagehe nibbatto  viññutaṃ patto saddhājāto pabbajitvā ^a^P0.0372^ea^ vipassanaṃ  vaḍḍhetvā nacirasseva arahā ahosi. katakusalanāmena  ^b^pañcahatthiyatthero^eb^ti pākaṭo. </p>
              <p>[03] 77^b^.^eb^ so attano pubbakammaṃ saritvā paccakkhato  paññāya diṭṭhapubbacaritāpadānaṃ pakāsento ^b^sumedho nāma  sambuddho^eb^tiādimāha. tattha ^b^sumedho^eb^ti sundarā medhā  catusaccapaṭivedhapaṭisambhidādayo paññā yassa so bhagavā sumedho  sambuddho ^b^antarāpaṇe^eb^ antaravīthiyaṃ gacchatīti sambandho.  ^b^okkhittacakkhū^eb^ti adhokhittacakkhu. ^b^mitabhāṇī^eb^ti pamāṇaṃ  ñatvā bhaṇanasīlo, pamāṇaṃ jānitvā dhammaṃ desesīti attho. sesaṃ  suviññeyyamevāti. </p>
              <p>[06] pañcahatthiyattherāpadānavaṇṇanā samattā. </p>
            </h4>
          </h3>
          <h3>
            <h3n> 6. padumacchadaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^V2.0065^ea^ ^b^lokanāthamhī^eb^tiādikaṃ āyasmato  padumacchadaniyattherassa apadānaṃ. ayampi purimabuddhesu  katapuññasambhāro tattha tattha bhave vivaṭṭūpanissayāni puññāni  upacinanto vipassissa bhagavato kāle ekasmiṃ kulagehe nibbatto  viññutaṃ patto ratanattaye pasanno parinibbutassa vipassissa bhagavato  citakaṃ padumapupphehi pūjesi. so teneva ^a^M2.0072^ea^ cittappasādena yāvatāyukaṃ  ṭhatvā tato sugatīsuyeva saṃsaranto dibbasampattiṃ manussasampattiñcāti  dve sampattiyo anekakkhattuṃ anubhavitvā imasmiṃ amhākaṃ  sammāsambuddhakāle ekasmiṃ kulagehe nibbatto viññutaṃ patto satthari  pasīditvā sāsane pabbajito ghaṭento vāyamanto nacirasseva arahā  ahosi. tassa rattiṭṭhānadivāṭṭhānādīsu tattha tattha viharantassa  vihāro padumapupphehi chādīyati, tena so ^b^padumacchadaniyatthero^eb^ti  pākaṭo. </p>
              <p>[03] 83^b^.^eb^ attano pubbakammaṃ saritvā somanassavasena  pubbacaritāpadānaṃ pakāsento ^b^nibbute lokanāthamhī^eb^tiādimāha.  tattha ^b^nibbute^eb^ti khandhaparinibbānena parinibbute satthari,  vipassissa sammāsambuddhassa sarīre citamāniyamāne citake āropite  suphullaṃ padumakalāpaṃ ahaṃ gahetvā citakaṃ ^b^āropayiṃ^eb^ pūjesinti  attho. sesagāthāsu heṭṭhā vuttanayattā uttānatthamevāti. </p>
              <p>[06] padumacchadaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 7. sayanadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa bhagavato^eb^tiādikaṃ āyasmato  sayanadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto siddhatthassa  bhagavato kāle ^a^P0.0373^ea^ aññatarasmiṃ kule nibbatto viññutaṃ  patto satthari pasīditvā hatthidaṇḍasuvaṇṇādīhi sayanatthāya mañcaṃ  kāretvā anagghehi vicittattharaṇehi attharitvā bhagavantaṃ pūjesi. so  bhagavā tassānukampāya paṭiggahetvā anubhavi. so tena puññakammena  dibbamanussasampattiyo anubhavitvā imasmiṃ buddhuppāde ekasmiṃ kulagehe  nibbatto viññutaṃ patvā satthu sāsane pasanno pabbajitvā vipassanaṃ  ārabhitvā nacirasseva arahā ahosi. pubbe katapuññanāmena  ^b^sayanadāyakatthero^eb^ti pākaṭo. </p>
              <p>[03] 88^b^.^eb^ so ^a^V2.0066^ea^ ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^siddhatthassa  bhagavato^eb^tiādimāha. taṃ sabbaṃ pāḷinayānusārena suviññeyyamevāti. </p>
              <p>[06] sayanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. caṅkamanadāyakattherāpadānavaṇṇanā </h3n>
            <h4>
              <h4n> </h4n>
              <p>[01] ^b^atthadassissa^eb^ ^a^M2.0073^ea^ ^b^munino^eb^tiādikaṃ āyasmato  caṅkamanadāyakattherassa apadānaṃ. ayampāyasmā purimabuddhesu  katādhikāro tesu tesu bhavesu vivaṭṭūpanissayāni puññāni upacinanto  atthadassissa bhagavato kāle ekasmiṃ kulagehe nibbatto viññutaṃ patto  satthari pasīditvā uccavatthukaṃ sudhāparikammakataṃ rajatarāsisadisaṃ  sobhamānaṃ caṅkamaṃ kāretvā muttadalasadisaṃ setapulinaṃ attharitvā  bhagavato adāsi. paṭiggahesi bhagavā, caṅkamaṃ paṭiggahetvā ca pana  sukhaṃ kāyacittasamādhiṃ appetvā ``ayaṃ anāgate gotamassa bhagavato  sāsane sāvako bhavissatī''ti byākāsi. so tena puññakammena  devamanussesu aparāparaṃ saṃsaranto dve sampattiyo anubhavitvā imasmiṃ  buddhuppāde ekasmiṃ kulagehe nibbatto vuddhippatto saddhāsampanno sāsane  pabbajitvā nacirasseva arahattaṃ patvā katapuññanāmena  ^b^caṅkamanadāyakatthero^eb^ti pākaṭo ahosi. </p>
              <p>[03] 93^b^.^eb^ so ekadivasaṃ attanā pubbe katapuññakammaṃ  saritvā somanassajāto pubbacaritāpadānaṃ pakāsento  ^b^atthadassissa munino^eb^tiādimāha. tattha  ^b^atthadassissā^eb^ti atthaṃ payojanaṃ vuddhiṃ virūḷhiṃ nibbānaṃ  dakkhati passatīti atthadassī, atha vā atthaṃ nibbānaṃ dassanasīlo  jānanasīloti atthadassī, tassa atthadassissa munino monena  ñāṇena samannāgatassa bhagavato manoramaṃ manallīnaṃ bhāvanīyaṃ manasi  kātabbaṃ caṅkamaṃ kāresinti sambandho. sesaṃ vuttanayānusāreneva  suviññeyyamevāti. </p>
              <p>[06] caṅkamanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. subhaddattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro^eb^ ^a^P0.0374^ea^ ^b^lokavidū^eb^tiādikaṃ  āyasmato subhaddattherassa apadānaṃ. ayampi purimabuddhesu katādhikāro ^a^V2.0067^ea^   tattha tattha bhave nibbānādhigamanatthāya puññāni upacinanto  padumuttarassa bhagavato kāle vibhavasampanne ^a^M2.0074^ea^ saddhāsampanne ekasmiṃ kulagehe  nibbato viññutaṃ patvā gharabandhanena baddho ratanattaye pasanno  parinibbānamañce nipannaṃ padumuttaraṃ bhagavantaṃ disvā sannipatitā  dasasahassacakkavāḷadevatāyo ca disvā pasannamānaso  nigguṇḍikeṭakanīlakāsokāsitādianekehi sugandhapupphehi pūjesi.  so tena puññakammena yāvatāyukaṃ ṭhatvā tato cavitvā tusitādīsu  dibbasampattiyo anubhavitvā tato manussesu manussasampattiyo  anubhavitvā nibbattanibbattaṭṭhānesu ca sugandhehi pupphehi pūjito  ahosi. imasmiṃ pana buddhuppāde ekasmiṃ vibhavasampanne kule  nibbattitvā viññutaṃ patto kāmesu ādīnavaṃ disvāpi yāva buddhassa  bhagavato parinibbānakālo tāva aladdhabuddhadassano bhagavato  parinibbānamañce nipannakāleyeva pabbajitvā arahattaṃ pāpuṇi. pubbe  katapuññanāmena ^b^subhaddo^eb^ti pākaṭo ahosi. </p>
              <p>[03] 101^b^.^eb^ so attano pubbakammaṃ saritvā somanassavasena  pubbacaritāpadānaṃ pakāsento ^b^padumuttaro lokavidū^eb^tiādimāha.  taṃ uttānatthameva. ^b^suṇātha mama bhāsato...pe0...  nibbāyissatināsavo^eb^ti idaṃ parinibbānamañce nipannova padumuttaro  bhagavā byākāsi. </p>
              <p>[06] pañcamabhāṇavāravaṇṇanā samattā. </p>
              <p>[03] 115^b^.^eb^ so attano paṭipattiṃ dassento ^b^pubbakammena  saṃyutto^eb^tiādimāha. ^b^ekaggo^eb^ti ekaggacitto.  ^b^susamāhito^eb^ti suṭṭhu samāhito, santakāyacittoti attho.  ^b^buddhassa oraso putto^eb^ti buddhassa urasā hadayena  niggataovādānusāsaniṃ sutvā pattārahattaphaloti attho.  ^b^dhammajomhi sunimmito^eb^ti dhammato kammaṭṭhānadhammato jāto  ariyāya jātiyā sunimmito suṭṭhu nippphāditasabbakicco amhi  bhavāmīti attho. </p>
              <p>[03] 116^b^.^eb^ ^b^dhammarājaṃ upagammā^eb^ti dhammena sabbasattānaṃ  rājānaṃ issarabhūtaṃ bhagavantaṃ upagantvā samīpaṃ gantvāti attho.  ^b^apucchiṃ pañhamuttama^eb^nti uttamaṃ  khandhāyatanadhātusaccasamuppādādipaṭisaṃyuttaṃ pañhaṃ apucchinti attho.  ^b^kathayanto^eb^ ^a^P0.0375^ea^ ^b^ca me pañha^eb^nti eso amhākaṃ  bhagavā me mayhaṃ pañhaṃ kathayanto byākaronto. ^b^dhammasotaṃ  upānayī^eb^ti anupādisesanibbānadhātusaṅkhātaṃ dhammasotaṃ dhammapavāhaṃ  upānayi pāvisīti attho. </p>
              <p>[03] 118^b^.^eb^ ^b^jalajuttamanāyako^eb^ti ^a^M2.0075^ea^ padumuttaranāmako  ma-kārassa ya-kāraṃ katvā katavohāro. ^b^nibbāyi^eb^  ^a^V2.0068^ea^ ^b^anupādāno^eb^ti upādāne pañcakkhandhe aggahetvā nibbāyi na paññāyi  adassanaṃ agamāsi, manussalokādīsu katthacipi apatiṭṭhitoti attho.  ^b^dīpova telasaṅkhayā^eb^ti vaṭṭitelānaṃ saṅkhayā abhāvā padīpo  iva nibbāyīti sambandho. </p>
              <p>[03] 119^b^.^eb^ ^b^sattayojanikaṃ āsī^eb^ti tassa  parinibbutassa padumuttarassa bhagavato ratanamayaṃ thūpaṃ sattayojanubbedhaṃ  āsi ahosīti attho. ^b^dhajaṃ tattha apūjesi^eb^nti tattha tasmiṃ  cetiye sabbabhaddaṃ sabbato bhaddaṃ sabbaso manoramaṃ dhajaṃ pūjesinti  attho. </p>
              <p>[03] 120^b^.^eb^ ^b^kassapassa ca buddhassā^eb^ti padumuttarassa  bhagavato kālato paṭṭhāya āgatassa devamanussesu saṃsarato me mayhaṃ  oraso putto tisso nāma kassapassa sammāsambuddhassa aggasāvako  jinasāsane buddhasāsane dāyādo āsi ahosīti sambandho. </p>
              <p>[03] 121^b^.^eb^ ^b^tassa hīnena manasā^eb^ti tassa mama  puttassa tissassa aggasāvakassa hīnena lāmakena manasā cittena  ^b^abhaddakaṃ^eb^ asundaraṃ ayuttakaṃ ``antako pacchimo''ti ^b^vācaṃ^eb^  vacanaṃ ^b^abhāsiṃ^eb^ kathesinti attho. ^b^tena kammavipākenā^eb^ti  tena arahantabhakkhānasaṅkhātassa akusalakammassa vipākena.  ^b^pacchime addasaṃ jina^eb^nti pacchime pariyosāne parinibbānakāle  mallānaṃ upavattane sālavane parinibbānamañce nipannaṃ jinaṃ  jitasabbamāraṃ amhākaṃ gotamasammāsambuddhaṃ addasaṃ ahanti attho.  ``pacchā me āsi bhaddaka''ntipi pāṭho. tassa ^b^pacchā^eb^ tassa  bhagavato avasānakāle nibbānāsannakāle ^b^me^eb^ mayhaṃ ^b^bhaddakaṃ^eb^  sundaraṃ catusaccapaṭivijjhanaṃ ^b^āsi^eb^ ahosīti attho. </p>
              <p>[03] 122^b^.^eb^ ^b^pabbājesi mahāvīro^eb^ti mahāvīriyo  sabbasattahito karuṇāyutto jitamāro muni mallānaṃ upavattane sālavane  pacchime sayane parinibbānamañce sayitova maṃ pabbājesīti sambandho. </p>
              <p>[03] 123^b^.^eb^ ^b^ajjeva^eb^ ^a^M2.0076^ea^ ^b^dāni pabbajjā^eb^ti ajja eva  bhagavato parinibbānadivaseyeva mama pabbajjā, tathā ajja eva  upasampadā, ajja eva dvipaduttamassa sammukhā parinibbānaṃ ahosīti  sambandho. sesaṃ suviññeyyamevāti. </p>
              <p>[06] subhaddattherāpadānavaṇṇanā samattā. </p>
            </h4>
          </h3>
          <h3>
            <h3n> 10. cundattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa^eb^ ^a^P0.0376^ea^ ^a^V2.0069^ea^ ^b^bhagavato^eb^tiādikaṃ  āyasmato cundattherassa apadānaṃ. ayampi purimabuddhesu  katapuññasambhāro tattha tattha bhave vivaṭṭūpanissayāni puññāni  upacinanto siddhatthassa bhagavato kāle vibhavasampanne kule nibbatto  viññutaṃ patvā satthari pasīditvā sattaratanamayaṃ suvaṇṇagghiyaṃ kāretvā  sumanapupphehi chādetvā bhagavantaṃ pūjesi. tāni pupphāni ākāsaṃ  samuggantvā vitānākārena aṭṭhaṃsu. atha naṃ bhagavā ``anāgate  gotamassa nāma bhagavato sāsane cundo nāma sāvako bhavissatī''ti  byākāsi. so tena puññakammena tato cuto devaloke upapanno kamena  chasu kāmāvacaradevesu sukhaṃ anubhavitvā manussesu  cakkavattiādisampattiyo ca anubhavitvā imasmiṃ buddhuppāde brāhmaṇakule  rūpasāriyā putto sāriputtattherassa kaniṭṭho hutvā nibbatti. tassa  viññutaṃ pattassa ārohapariṇāharūpavayānaṃ sundaratāya sakārassa cakāraṃ  katvā ^b^cundo^eb^ti nāmaṃ kariṃsu. so vayappatto gharāvāse  ādīnavaṃ pabbajjāya ca ānisaṃsaṃ disvā bhātuttherassa santike  pabbajitvā vipassanaṃ vaḍḍhetvā nacirasseva arahattaṃ pāpuṇi. </p>
              <p>[03] 125^b^.^eb^ so pattārahattaphalo ekadivasaṃ attano  pubbakammaṃ saritvā somanassajāto pubbacaritāpadānaṃ pakāsento  ^b^siddhatthassa bhagavato^eb^tiādimāha. taṃ heṭṭhā vuttatthameva.  ^b^agghiya^eb^ntiādayopi uttānatthāyeva. </p>
              <p>[03] 128^b^.^eb^ ^b^vitiṇṇakaṅkho sambuddho^eb^ti visesena  maggādhigamena vicikicchāya khepitattā vitiṇṇakaṅkho asaṃsayo  sambuddho. ^b^tiṇṇoghehi purakkhato^eb^ti kāmoghādīnaṃ catunnaṃ  oghānaṃ tiṇṇattā atikkantattā oghatiṇṇehi ^a^M2.0077^ea^ khīṇāsavehi purakkhato  parivāritoti attho. byākaraṇagāthā uttānatthāyeva. </p>
              <p>[03] 139^b^.^eb^ ^b^upaṭṭhahiṃ mahāvīra^eb^nti uttamatthassa  nibbānassa ^b^pattiyā^eb^ pāpuṇanatthāya kappasatasahassādhikesu  caturāsaṅkhyeyyesu kappesu pāramiyo pūrentena katavīriyattā mahāvīraṃ  buddhaṃ upaṭṭhahiṃ upaṭṭhānaṃ akāsinti attho. ^b^aññe ca pesale  bahū^eb^ti na kevalameva buddhaṃ upaṭṭhahiṃ, pesale piyasīle sīlavante aññe  ca bahuaggappatte sāvake, ^b^me^eb^ mayhaṃ ^b^bhātaraṃ^eb^ sāriputtattherañca  upaṭṭhahinti sambandho. </p>
              <p>[03] 140^b^.^eb^ ^b^bhātaraṃ^eb^ ^a^V2.0070^ea^ ^b^me upaṭṭhahitvā^eb^ti mayhaṃ bhātaraṃ  upaṭṭhahitvā vattapaṭivattaṃ katvā tassa parinibbutakāle bhagavato paṭhamaṃ  parinibbutattā tassa dhātuyo gahetvā pattamhi okiritvā lokajeṭṭhassa  ^a^P0.0377^ea^ narānaṃ āsabhassa buddhassa ^b^upanāmesiṃ^eb^  adāsinti attho. </p>
              <p>[03] 141^b^.^eb^ ^b^ubho hatthehi paggayhā^eb^ti taṃ mahā dinnaṃ  dhātuṃ so bhagavā attano ubhohi hatthehi pakārena gahetvā taṃ dhātuṃ  saṃsuṭṭhu dassayanto ^b^aggasāvakaṃ^eb^ sāriputtattheraṃ ^b^kittayi^eb^  pakāsesīti attho. sesaṃ uttānatthamevāti. </p>
              <p>[06] cundattherāpadānavaṇṇanā samattā. </p>
              <p>[06] pañcamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 6. bījanivaggo </h2n>
          <h3>
            <h3n> 1. vidhūpanadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ ^a^V2.0071^ea^ āyasmato  vidhūpanadāyakattherassa apadānaṃ. ayampi purimajinavaresu  pūritapuññasambhāro tattha tattha bhave vivaṭṭūpanissayāni puññāni  upacinanto padumuttarassa bhagavato kāle ekasmiṃ kulagehe nibbatto  viññutaṃ patto vibhavasampanno saddhājāto bhagavati pasanno gimhakāle  suvaṇṇarajatamuttāmaṇimayaṃ bījaniṃ kāretvā bhagavato adāsi. so  tena puññakammena devesu ca manussesu ca saṃsaranto ^a^M2.0078^ea^ dve sampattiyo  anubhavitvā imassa amhākaṃ sammāsambuddhassa uppannakāle ekasmiṃ  kulagehe nibbatto gharabandhanena bandhitvā gharāvāse ādīnavaṃ disvā  pabbajjāya ca ānisaṃsaṃ disvā saddhāsampanno sāsane pabbajitvā  vipassanaṃ vaḍḍhetvā nacirasseva arahā ahosi. </p>
              <p>[03] 1^b^.^eb^ so ``kena mayā puññakammena ayaṃ  lokuttarasampatti laddhā''ti attano pubbakammaṃ anussaranto taṃ  paccakkhato ñatvā pubbacaritāpadānaṃ pakāsento  ^b^padumuttarabuddhassā^eb^tiādimāha. taṃ heṭṭhā vuttatthameva.  ^b^bījanikā mayā dinnā^eb^ti visesena santāpayantānaṃ sattānaṃ  santāpaṃ nibbāpenti sītalaṃ vātaṃ janetīti bījanī, bījanīyeva  bījanikā, sā sattaratanamayā vijjotamānā bījanikā mayā  kārāpetvā dinnāti attho. </p>
              <p>[06] vidhūpanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 2. sataraṃsittherāpadānavaṇṇanā</h3n>
            <h4>
              <h4n> </h4n>
              <p>[03] ^b^ucciyaṃ selamāruyhā^eb^tiādikaṃ āyasmato sataraṃsittherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  brāhmaṇakule nibbatto viññutaṃ patto sakkaṭabyākaraṇe vedattaye ca  pāraṅgato gharāvāsaṃ ^a^V2.0072^ea^ pahāya araññaṃ pavisitvā isipabbajjaṃ pabbajitvā  himavante vāsaṃ kappesi. tasmiṃ ^a^P0.0378^ea^ samaye padumuttaro  bhagavā vivekakāmatāya uccaṃ ekaṃ pabbataṃ āruyha jalitaggikkhanto  viya nisīdi. taṃ tathānisinnaṃ bhagavantaṃ disvā tāpaso  somanassajāto añjaliṃ paggayha anekehi kāraṇehi thomesi. so  tena puññakammena tato cuto chasu kāmāvacaradevesu dibbasampattiṃ  anubhavitvā tato manussaloke sataraṃsī nāma cakkavattī rājā hutvā  nibbatti. tampi sampattiṃ anekakkhattuṃ anubhavitvā imasmiṃ buddhuppāde  ekasmiṃ kulagehe nibbatto pubbapuññasambhāravasena ñāṇassa paripakkattā  sattavassikova pabbajitvā arahattaṃ pāpuṇi. </p>
              <p>[03] 8-9^b^.^eb^ so ^a^M2.0079^ea^ ``ahaṃ kena kammena sattavassikova  santipadaṃ anuppattosmī''ti saramāno pubbakammaṃ ñāṇena paccakkhato  disvā somanassajāto pubbacaritāpadānaṃ udānavasena pakāsento  ^b^ucciyaṃ selamāruyhā^eb^tiādimāha. tattha ^b^ucciya^eb^nti uccaṃ  selamayaṃ pabbataṃ āruyha nisīdi padumuttaroti sambandho.  ^b^pabbatassāvidūramhī^eb^ti bhagavato nisinnassa pabbatassa  āsannaṭṭhāneti attho. ^b^brāhmaṇo mantapāragū^eb^ti mantasaṅkhātassa  vedattayassa pāraṃ pariyosānaṃ koṭiṃ gato eko brāhmaṇoti attho,  aññaṃ viya attānaṃ niddisati ayaṃ mantapāragūti. ^b^upaviṭṭhaṃ  mahāvīra^eb^nti tasmiṃ pabbate nisinnaṃ vīravantaṃ jinaṃ, kiṃ visiṭṭhaṃ?  ^b^devadevaṃ^eb^ sakalachakāmāvacarabrahmadevānaṃ atidevaṃ ^b^narāsabhaṃ^eb^  narānaṃ āsataṃ seṭṭhaṃ ^b^lokanāyakaṃ^eb^ sakalasattalokaṃ nayantaṃ nibbānaṃ  pāpentaṃ ahaṃ ^b^añjaliṃ^eb^ dasanakhasamodhānañjalipuṭaṃ sirasi muddhani  ^b^paggahetvāna^eb^ patiṭṭhapetvā ^b^santhaviṃ^eb^ suṭṭhuṃ thomesinti sambandho. </p>
              <p>[03] 12^b^.^eb^ ^b^abhāsathā^eb^ti ``yenāyaṃ añjalī  dinno...pe0... arahā so bhavissatī''ti byākāsi. sesaṃ  uttānatthamevāti. </p>
              <p>[06] sataraṃsittherāpadānavaṇṇanā samattā. </p>
            </h4>
          </h3>
          <h3>
            <h3n> 3. sayanadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato sayanadāyakattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato ^a^V2.0073^ea^ kāle  ekasmiṃ kulagehe nibbatto viññutaṃ patto gharāvāsaṃ saṇṭhapetvā  sukhamanubhavanto satthu dhammadesanaṃ sutvā satthari pasanno  dantasuvaṇṇarajatamuttamaṇimayaṃ mahārahaṃ mañcaṃ kārāpetvā  cīnapaṭṭakambalādīni attharitvā sayanatthāya bhagavato adāsi.  bhagavā tassa anuggahaṃ karonto tattha sayi ^a^P0.0379^ea^. so  tena puññakammena devamanussesu saṃsaranto tadanurūpaṃ  ākāsagamanasukhaseyyādisukhaṃ anubhavitvā imasmiṃ buddhuppāde  vibhavasampanne ekasmiṃ kule nibbattitvā viññutaṃ pāpuṇitvā satthu  dhammadesanaṃ sutvā pasannamānaso pabbajitvā vipassanto nacirasseva  arahā ahosi. </p>
              <p>[03] 20^b^.^eb^ so ^a^M2.0080^ea^ attano pubbakammaṃ saritvā somanassajāto  pubbacaritāpadānaṃ pakāsento ^b^padumuttarabuddhassā^eb^tiādimāha. taṃ  heṭṭhā vuttatthameva. </p>
              <p>[03] 21^b^.^eb^ ^b^sukhette bījasampadā^eb^ti yathā  tiṇakacavararahite kaddamādisampanne sukhette vuttabījāni sāduphalāni  nipphādenti, evameva  rāgadosādidiyaḍḍhasahassakilesasaṅkhātatiṇakacavararahite suddhasantāne  puññakkhette vuttadānāni appānipi samānāni mahapphalāni hontīti  attho. sesaṃ suviññeyyamevāti. </p>
              <p>[06] sayanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. gandhodakiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato gandhodakiyattherassa  apadānaṃ. ayampi purimamunivaresu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  kulagehe nibbatto parinibbute bhagavati nagaravāsino bodhipūjaṃ  kurumāne disvā vicittaghaṭe candanakappurāgaruādimissakasugandhodakena  pūretvā bodhirukkhaṃ abhisiñci. tasmiṃ khaṇe devo mahādhārāhi  pavassi. tadā so asanivegena kālaṃ kato. teneva puññakammena  devaloke nibbatti, tattheva ṭhito ``aho buddho, aho  dhammo''tiādigāthāyo abhāsi. evaṃ so devamanussesu sampattiyo  anubhavitvā sabbapariḷāhavippamutto nibbattanibbattaṭṭhāne  sītibhāvamupagato sukhito imasmiṃ buddhuppāde kulagehe ^a^V2.0074^ea^ nibbatto  viññutaṃ patto satthari pasanno pabbajitvā kammaṭṭhānaṃ ārabhitvā  vipassanto nacirasseva arahattaṃ pāpuṇi. pubbe katapuññena  ^b^gandhodakiyatthero^eb^ti pākaṭo ahosi. </p>
              <p>[03] 25^b^.^eb^ so ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento  ^b^padumutarassā^eb^tiādimāha. taṃ vuttatthameva. ^b^mahābodhimaho  ahū^eb^ti mahābodhirukkhassa pūjā ahosīti attho. ^b^vicittaṃ  ghaṭamādāyā^eb^ti anekehi cittakammasuvaṇṇakammehi vicittaṃ sobhamānaṃ  gandhodakapuṇṇaṃ ghaṭaṃ gahetvāti attho ^a^M2.0081^ea^. ^b^gandhodakamadāsaha^eb^nti  gandhodakaṃ adāsiṃ, ahaṃ gandhodakena abhisiñcinti attho. </p>
              <p>[03] 26^b^.^eb^ ^b^nhānakāle^eb^ ^a^P0.0380^ea^ ^b^ca  bodhiyā^eb^ti bodhiyā pūjākaraṇasamayeti attho. sesaṃ  uttānatthamevāti. </p>
              <p>[06] gandhodakiyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. opavayhattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato opavayhattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarajinādicce loke  pātubhūte ekasmiṃ vibhavasampannakule nibbatto vuddhimanvāya mahaddhano  mahābhogo gharāvāsaṃ vasamāno sāsane pasanno satthari pasādabahumāno  ājānīyena sindhavena pūjaṃ akāsi, pūjetvā ca pana ``buddhādīnaṃ  samaṇānaṃ hatthiassādayo na kappanti, kappiyabhaṇḍaṃ dassāmī''ti  cintetvā taṃ agghāpetvā tadagghanakena kahāpaṇena kappiyaṃ  kappāsikakambalakojavādikaṃ cīvaraṃ kappūratakkolādikaṃ  bhesajjaparikkhārañca adāsi. so tena puññakammena yāvatāyukaṃ ṭhatvā  tato cuto devesu ca manussesu ca hatthiassādianekavāhanasampanno  sukhaṃ anubhavitvā imasmiṃ buddhuppāde ekasmiṃ kulagehe nibbatto  viññutaṃ patto saddhāsampanno sāsane pabbajitvā kammaṭṭhānaṃ gahetvā  vipassanaṃ vaḍḍhetvā maggapaṭipāṭiyā arahatte patiṭṭhāsi, pubbe  katapuññasambhāravasena ^b^opavayhatthero^eb^ti pākaṭo ahosi. </p>
              <p>[03] 33^b^.^eb^ so ``kena nu kho kāraṇena idaṃ mayā  santipadaṃ adhigata''nti upadhārento pubbakammaṃ ^a^V2.0075^ea^ ñāṇena paccakkhato  ñatvā somanassajāto pubbacaritāpadānaṃ udānavasena pakāsento  ^b^padumuttarabuddhassā^eb^tiādimāha. taṃ vuttatthameva.  ^b^ājānīyamadāsaha^eb^nti ājānīyaṃ uttamajātisindhavaṃ ahaṃ adāsiṃ  pūjesinti attho. </p>
              <p>[03] 35^b^.^eb^ ^b^sapattabhāro^eb^ti sassa attano pattāni aṭṭha  parikkhārāni bhārāni yassa so sapattabhāro, aṭṭhaparikkhārayuttoti  attho. </p>
              <p>[03] 36^b^.^eb^ ^b^khamanīyamadāsaha^eb^nti ^a^M2.0082^ea^ khamanīyayoggaṃ  cīvarādikappiyaparikkhāranti attho. </p>
              <p>[03] 40^b^.^eb^ ^b^carimo^eb^ti pariyosāno koṭippatto  bhavoti attho. sesaṃ suviññeyyamevāti. </p>
              <p>[06] opavayhattherāpadānavaṇṇanā samattā. </p>
            </h4>
          </h3>
          <h3>
            <h3n> 6. saparivārāsanattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato  saparivārāsanattherassa apadānaṃ. sopi purimabuddhesu katādhikāro  tattha ^a^P0.0381^ea^ tattha bhavesu vivaṭṭūpanissayāni puññāni  upacinanto padumuttarassa bhagavato kāle vibhavasampanne kulagehe  nibbatto vuddhippatto saddhājāto sāsane pasanno dānaphalaṃ saddahanto  nānaggarasabhojanena bhagavato piṇḍapātaṃ adāsi, datvā ca pana  bhojanasālāyaṃ bhojanatthāya nisinnāsanaṃ jātisumanamallikādīhi  alaṅkari. bhagavā ca bhattānumodanamakāsi. so tena puññakammena  devamanussesu saṃsaranto anekavidhaṃ sampattiṃ anubhavitvā imasmiṃ  buddhuppāde vibhavasampanne kulagehe nibbatto vuddhimanvāya saddho pasanno  pabbajitvā na cirasseva arahā ahosi. </p>
              <p>[03] 43^b^.^eb^ so evaṃ pattasantipado ``kena nu kho puññena  idaṃ santipadaṃ anuppatta''nti ñāṇena upadhārento pubbakammaṃ disvā  somanassajāto pubbacaritāpadānaṃ pakāsento  ^b^padumuttarabuddhassā^eb^tiādimāha. taṃ vuttatthameva. ^b^piṇḍapātaṃ  adāsaha^eb^nti tattha tattha laddhānaṃ piṇḍānaṃ kabaḷaṃ kabaḷaṃ katvā  pātabbato khāditabbato āhāro piṇḍapāto, taṃ piṇḍapātaṃ bhagavato  adāsiṃ, bhagavantaṃ bhojesinti attho. </p>
              <p>[03] 44^b^.^eb^ ^b^akittayi^eb^ ^a^V2.0076^ea^ ^b^piṇḍapāta^eb^nti mayā  dinnapiṇḍapātassa guṇaṃ ānisaṃsaṃ pakāsesīti attho. </p>
              <p>[03] 48^b^.^eb^ ^b^saṃvuto pātimokkhasmi^eb^nti  pātimokkhasaṃvarasīlena saṃvuto pihito paṭicchannoti attho.  ^b^indriyesu ca pañcasū^eb^ti cakkhundriyādīsu pañcasu ^a^M2.0083^ea^ indriyesu  rūpādīhi gopito indriyasaṃvarasīlañca gopitoti attho. sesaṃ  suviññeyyamevāti. </p>
              <p>[06] saparivārāsanattherāpadānavaṇṇanā samattā. </p>
            </h4>
          </h3>
          <h3>
            <h3n> 7. pañcadīpakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato pañcadīpakattherassa  apadānaṃ. ayampi purimabuddhesu katādhikāro uppannuppannabhavesu  vivaṭṭūpanissayāni puññāni upacinanto padumuttarassa bhagavato kāle  kulagehe nibbatto vuddhimanvāya gharāvāse vasanto bhagavato dhammaṃ sutvā  sammādiṭṭhiyaṃ patiṭṭhito saddho pasanno mahājanehi bodhipūjaṃ kayiramānaṃ  disvā sayampi bodhiṃ parivāretvā dīpaṃ jāletvā pūjesi. so tena  puññakammena devamanussesu saṃsaranto cakkavattisampattiādayo  anubhavitvā sabbattheva uppannabhave jalamāno jotisampannavimānādīsu  vasitvā imasmiṃ buddhuppāde ekasmiṃ vibhavasampanne kulagehe nibbatto  vuddhippatto saddhājāto pabbajitvā nacirasseva arahā ahosi,  dīpapūjānissandena ^b^dīpakatthero^eb^ti pākaṭo. </p>
              <p>[03] 50^b^.^eb^ so ^a^P0.0382^ea^ ekadivasaṃ attano  pubbakammaṃ saritvā somanassajāto pubbacaritāpadānaṃ pakāsento  ^b^padumuttarabuddhassā^eb^tiādimāha. taṃ vuttatthameva. ^b^ujudiṭṭhi  ahosaha^eb^nti vaṅkaṃ micchādiṭṭhiṃ chaḍḍetvā uju avaṅkaṃ nibbānābhimukhaṃ  pāpuṇanasammādiṭṭhi ahosinti attho. </p>
              <p>[03] 51^b^.^eb^ ^b^padīpadānaṃ pādāsi^eb^nti ettha pakārena  dibbati jotatīti padīpo, tassa dānaṃ padīpadānaṃ, taṃ adāsiṃ  padīpapūjaṃ akāsinti attho. sesaṃ sabbattha uttānatthamevāti. </p>
              <p>[06] pañcadīpakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. dhajadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ ^a^M2.0084^ea^ ^a^V2.0077^ea^ āyasmato dhajadāyakattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  ekasmiṃ kulagehe nibbatto vuddhimanvāya satthari pasīditvā sundarehi  anekehi vatthehi dhajaṃ kārāpetvā dhajapūjaṃ akāsi. so tena  puññakammena uppannuppannabhave uccakule nibbatto pūjaniyo ahosi.  aparabhāge imasmiṃ buddhuppāde ekasmiṃ kulagehe nibbatto vuddhimanvāya  puttadārehi vaḍḍhitvā mahābhogo yasavā saddhājāto satthari pasanno  gharāvāsaṃ pahāya pabbajitvā nacirasseva arahā ahosi. </p>
              <p>[03] 57^b^.^eb^ so pattārahattaphalo pubbakammaṃ saritvā  somanassajāto attano pubbacaritāpadānaṃ pakāsento  ^b^padumuttarabuddhassā^eb^tiādimāha. tassattho pubbe vuttoyeva.  ^b^haṭṭho haṭṭhena cittenā^eb^ti somanassasahagatacittayuttattā haṭṭho  paripuṇṇarūpakāyo saddhāsampayuttacittatāya haṭṭhena cittena santuṭṭhena  cittenāti attho. ^b^dhajamāropayiṃ aha^eb^nti dhunāti kampati  calatīti dhajaṃ, taṃ dhajaṃ āropayiṃ veḷagge laggetvā pūjesinti attho. </p>
              <p>[03] 58-9^b^.^eb^ ^b^patitapattāni gaṇhitvā^eb^ti patitāni  bodhipattāni gahetvā ahaṃ bahi chaḍḍesinti attho. ^b^antosuddhaṃ  bahisuddha^eb^nti anto cittasantānanāmakāyato ca bahi  cakkhusotādirūpakāyato ca suddhiṃ ^b^adhi^eb^ visesena ^b^muttaṃ^eb^  kilesato vimuttaṃ anāsavaṃ sambuddhaṃ viya sammukhā uttamaṃ bodhiṃ  ^b^avandiṃ^eb^ paṇāmamakāsinti attho. sesaṃ sabbattha  uttānatthamevāti. </p>
              <p>[06] dhajadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. padumattherāpadānavaṇṇanā</h3n>
            <h4>
              <h4n> </h4n>
              <p>[03] ^b^catusaccaṃ pakāsento^eb^tiādikaṃ āyasmato padumattherassa  apadānaṃ. ayampi purimabuddhesu katakusalasambhāro padumuttaramuninā  ^a^P0.0383^ea^ dhammapajjote jotamāne ekasmiṃ kulagehe nibbatto  gharāvāsaṃ saṇṭhapetvā ^a^M2.0085^ea^ bhogasampannoti pākaṭo. so satthari pasīditvā  mahājanena saddhiṃ dhammaṃ suṇanto dhajena saha padumakalāpaṃ gahetvā  aṭṭhāsi, sadhajaṃ taṃ padumakalāpaṃ ākāsamukkhipiṃ, taṃ ^a^V2.0078^ea^ acchariyaṃ disvā  ativiya somanassajāto ahosi. so yāvajīvaṃ kusalaṃ katvā  jīvitapariyosāne sagge nibbatto dhajamiva chakāmāvacare pākaṭo  pūjito ca dibbasampattimanubhavitvā manussesu ca  cakkavattisampattimanubhavitvā imasmiṃ buddhuppāde vibhavasampanne  saddhāsampanne ekasmiṃ kulagehe nibbatto vuddhimanvāya saddhājāto  pañcavassikova pabbajitvā nacirasseva arahā hutvā katapuññanāmena  ^b^padumatthero^eb^ti pākaṭo. </p>
              <p>[03] 67^b^.^eb^ attano pubbakammaṃ saritvā somanassajāto  pubbacaritāpadānaṃ pakāsento ^b^catusaccaṃ pakāsento^eb^tiādimāha.  tattha ^b^sacca^eb^nti tathaṃ avitathaṃ aviparītaṃ saccaṃ,  dukkhasamudayanirodhamaggavasena cattāri saccāni samāhaṭānīti  catusaccaṃ, taṃ catusaccaṃ pakāsento loke pākaṭaṃ karontoti attho.  ^b^varadhammappavattako^eb^ti uttamadhammappavattako pakāsakoti attho.  ^b^amataṃ vuṭṭhi^eb^nti amatamahānibbānavuṭṭhidhāraṃ pavassanto paggharanto  sadevakaṃ lokaṃ temento sabbakilesapariḷāhaṃ nibbāpento dhammavassaṃ  vassatīti attho. </p>
              <p>[03] 68^b^.^eb^ ^b^sadhajaṃ padumaṃ gayhā^eb^ti dhajena saha ekato  katvā padumaṃ padumakalāpaṃ gahetvāti attho. ^b^aḍḍhakose ṭhito  aha^eb^nti ubho ukkhipitvā ṭhito ahanti attho. sesaṃ sabbattha  uttānatthamevāti. </p>
              <p>[06] padumattherāpadānavaṇṇanā samattā. </p>
            </h4>
          </h3>
          <h3>
            <h3n> 10. asanabodhiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^jātiyā sattavassoha^eb^ntiādikaṃ āyasmato  asanabodhiyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto tissassa  bhagavato kāle aññatarasmiṃ kulagehe nibbatto vuddhippatto sukhappatto  sāsane pasanno ^a^M2.0086^ea^ asanabodhito phalaṃ gahetvā tato vuṭṭhitabodhitaruṇe  gahetvā bodhiṃ ropesi, yathā na vinassati tathā  udakāsiñcanādikammena rakkhitvā pūjesi. so tena puññena  devamanussesu sampattiyo anubhavitvā imasmiṃ buddhuppāde kulagehe  nibbatto paripakkasambhārattā ^a^P0.0384^ea^ sattavassikova samāno  pabbajitvā khuraggeyeva arahattaṃ pāpuṇi, purākatapuññanāmena  ^b^asanabodhiyatthero^eb^ti pākaṭo. </p>
              <p>[03] 78^b^.^eb^ so ^a^V2.0079^ea^ pubbasambhāramanussaritvā somanassajāto  pubbacaritāpadānaṃ pakāsento ^b^jātiyā sattavassoha^eb^ntiādimāha.  tattha ^b^jātiyā^eb^ti mātugabbhato nikkhantakālato paṭṭhāyāti attho.  sattavasso paripuṇṇasarado ahaṃ lokanāyakaṃ tissaṃ bhagavantaṃ  addasanti sambandho. ^b^pasannacitto sumano^eb^ti pakārena  pasannānāluḷitāvikampitacitto, sumano sundaramano  somanassasahagatacittoti attho. </p>
              <p>[03] 79^b^.^eb^ ^b^tissassāhaṃ bhagavato^eb^ti tikkhattuṃ jātoti  tisso, so mātugabbhato, manussajātito, pañcakkhandhato ca mutto  hutvā jāto nibbatto buddho jātoti attho. tassa tissassa  bhagavato tādino, lokajeṭṭhassa asanabodhiṃ uttamaṃ ropayinti sambandho. </p>
              <p>[03] 80^b^.^eb^ ^b^asano nāmadheyyenā^eb^ti nāmapaññattiyā  nāmasaññāya asano nāma asanarukkho bodhi ahosīti attho.  ^b^dharaṇīruhapādapo^eb^ti vallirukkhapabbatagaṅgāsāgarādayo dhāretīti  dharaṇī, kā sā? pathavī, tassaṃ ruhati patiṭṭhahatīti dharaṇīruho,  pādena pivatīti pādapo, pādasaṅkhātena mūlena siñcitodakaṃ pivati  āporasaṃ sinehaṃ dhāretīti attho. dharaṇīruho ca so pādapo cāti  dharaṇīruhapādapo, taṃ uttamaṃ asanaṃ bodhiṃ pañca vassāni ^b^paricariṃ^eb^  posesinti attho. </p>
              <p>[03] 81^b^.^eb^ ^b^pupphitaṃ pādapaṃ disvā^eb^ti taṃ mayā positaṃ  asanabodhirukkhaṃ pupphitaṃ accharayoggabhūtapupphattā ^b^abbhutaṃ^eb^  lomahaṃsakaraṇaṃ disvā ^b^sakaṃ^eb^ ^a^M2.0087^ea^ ^b^kammaṃ^eb^ attano kammaṃ ^b^pakittento^eb^  pakārena kathayanto buddhaseṭṭhassa santikaṃ agamāsinti attho. sesaṃ  sabbattha uttānatthamevāti. </p>
              <p>[06] asanabodhiyattherāpadānavaṇṇanā samattā. </p>
              <p>[06] chaṭṭhavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 7. sakacintaniyavaggo </h2n>
          <h3>
            <h3n> 1. sakacintaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pavanaṃ^eb^ ^a^V2.0080^ea^ ^b^kānanaṃ disvā^eb^tiādikaṃ āyasmato  sakacintaniyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle ekasmiṃ kulagehe nibbatto vuddhimanvāya tassa bhagavato  āyupariyosāne uppanno ^a^P0.0385^ea^ dharamānaṃ bhagavantaṃ  apāpuṇitvā parinibbutakāle isipabbajjaṃ pabbajitvā himavante vasanto  vivekaṃ ramaṇīyaṃ ekaṃ vanaṃ patvā tatthevekāya kandarāya pulinacetiyaṃ  katvā bhagavati saññaṃ katvā sadhātukasaññañca katvā vanapupphehi  pūjetvā namassamāno paricari. so tena puññakammena devamanussesu  saṃsaranto dvīsu aggaṃ aggasampattiṃ aggañca cakkavattisampattiṃ  anubhavitvā imasmiṃ buddhuppāde ekasmiṃ kulagehe nibbatto  vibhavasampanno saddhāsampanno satthari pasīditvā pabbajitvā arahā  chaḷabhiñño ahosi. </p>
              <p>[03] 1^b^.^eb^ so attano pubbakammaṃ saritvā somanassajāto  pubbacaritāpadānaṃ pakāsento ^b^pavanaṃ kānanaṃ disvā^eb^tiādimāha.  tattha ^b^pavana^eb^nti pakārena vanaṃ patthaṭaṃ vitthiṇṇaṃ gahanabhūtanti  pavanaṃ. ^b^kānanaṃ^eb^ avakucchitaṃ ānanaṃ avahanaṃ satataṃ  sīhabyagghayakkharakkhasamaddahatthiassasupaṇṇauragehi  vihaṅgagaṇasaddakukkuṭakokilehi vā bahalanti kānanaṃ, taṃ kānanasaṅkhātaṃ  pavanaṃ manussasaddavirahitattā ^b^appasaddaṃ^eb^ nissaddanti attho.  ^b^anāvila^eb^nti na āvilaṃ upaddavarahitanti attho. ^b^isīnaṃ  anuciṇṇa^eb^nti buddhapaccekabuddhārahantakhīṇāsavasaṅkhātānaṃ isīnaṃ  anuciṇṇaṃ nisevitanti attho. ^b^āhutīnaṃ^eb^ ^a^M2.0088^ea^ ^b^paṭiggaha^eb^nti āhunaṃ  vuccati pūjāsakkāraṃ paṭiggahaṃ gehasadisanti attho. </p>
              <p>[03] 2^b^.^eb^ ^b^thūpaṃ katvāna veḷunā^eb^ti veḷupesikāhi  cetiyaṃ katvāti attho. ^b^nānāpupphaṃ samokiri^eb^nti campakādīhi  anekehi pupphehi samokiriṃ pūjesinti attho. ^b^sammukhā viya  sambuddha^eb^nti ^a^V2.0081^ea^ sajīvamānassa sambuddhassa sammukhā iva ^b^nimmitaṃ^eb^  uppāditaṃ cetiyaṃ ahaṃ ^b^abhi^eb^ visesena ^b^vandiṃ^eb^  paṇāmamakāsinti attho. sesaṃ suviññeyyamevāti. </p>
              <p>[06] sakacintaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. avopupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vihārā abhinikkhammā^eb^tiādikaṃ āyasmato  avopupphiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto sikhissa bhagavato  kāle kulagehe nibbatto viññutaṃ patto saddhāsampanno dhammaṃ sutvā  somanassappatto nānāpupphāni ubhohi hatthehi gahetvā buddhassa upari  abbhukkiri. so tena puññena devamanussesu saṃsaranto ^a^P0.0386^ea^  saggasampattiñca cakkavattisampattiñca anubhavitvā sabbattha  pūjito imasmiṃ buddhuppāde ekasmiṃ kulagehe nibbato vuddhippatto  sāsane pasīditvā pabbajitvā nacirasseva arahā ahosi. ^b^ā^eb^  samantato kāsati dippatīti ākāso, tasmiṃ ākāse pupphānaṃ  avakiritattā ^b^avopupphiyatthero^eb^ti pākaṭo. </p>
              <p>[03] 7^b^.^eb^ evaṃ pattasantipado attano pubbakammaṃ saritvā  somanassajāto pubbacaritāpadānaṃ pakāsento ^b^vihārā  abhinikkhammā^eb^tiādimāha. tattha ^b^vihārā^eb^ti visesena harati  catūhi iriyāpathehi apatantaṃ attabhāvaṃ āharati pavatteti etthāti  vihāro, tasmā vihārā ^b^abhi^eb^ visesena ^b^nikkhamma^eb^  nikkhamitvā. ^b^abbhuṭṭhāsi ca caṅkame^eb^ti caṅkamanatthāya saṭṭhiratane  caṅkame abhivisesena uṭṭhāsi, abhiruhīti attho. ^b^catusaccaṃ^eb^  ^a^M2.0089^ea^ ^b^pakāsento^eb^ti tasmiṃ caṅkame caṅkamanto  dukkhasamudayanirodhamaggasaccasaṅkhātaṃ catusaccaṃ pakāsento pākaṭaṃ  karonto amataṃ padaṃ nibbānaṃ desento vibhajanto uttānīkaronto  tasmiṃ caṅkameti sambandho. </p>
              <p>[03] 8^b^.^eb^ ^b^sikhissa giramaññāya, buddhaseṭṭhassa  tādino^eb^ti seṭṭhassa tādiguṇasamaṅgissa sikhissa buddhassa giraṃ saddaṃ  ghosaṃ aññāya jānitvā. ^b^nānāpupphaṃ gahetvānā^eb^ti  nāgapunnāgādianekāni pupphāni gahetvā āharitvā. ^b^ākāsamhi  samokiri^eb^nti caṅkamantassa bhagavato muddhani ākāse okiriṃ  pūjesiṃ. </p>
              <p>[03] 9^b^.^eb^ ^b^tena kammena dvipadindā^eb^ti dvipadānaṃ  devabrahmamanussānaṃ inda padhānabhūta. ^b^narāsabha^eb^ narānaṃ ^a^V2.0082^ea^ āsabhabhūta.  ^b^pattomhi acalaṃ ṭhāna^eb^nti tumhākaṃ santike pabbajitvā acalaṃ  ṭhānaṃ nibbānaṃ patto amhi bhavāmi. ^b^hitvā jayaparājaya^eb^nti  dibbamanussasampattisaṅkhātaṃ jayañca caturāpāyadukkhasaṅkhātaṃ  parājayañca hitvā chaḍḍetvā nibbānaṃ pattosmīti attho. sesaṃ  suviññeyyamevāti. </p>
              <p>[06] avopupphiyattherāpadānavaṇṇanā samatto. </p>
            </h4>
          </h3>
          <h3>
            <h3n> 3. paccāgamaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sindhuyā nadiyā tīre^eb^tiādikaṃ āyasmato  paccāgamaniyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle sindhuyā gaṅgāya samīpe cakkavākayoniyaṃ nibbatto  pubbasambhārayuttattā pāṇino akhādanto sevālameva bhakkhayanto carati.  tasmiṃ samaye vipassibhagavā sattānuggahaṃ karonto tattha agamāsi.  tasmiṃ khaṇe so cakkavāko vijjotamānaṃ ^a^P0.0387^ea^ bhagavantaṃ  disvā pasannamānaso tuṇḍena sālarukkhato sālapupphaṃ chinditvā  āgamma pūjesi. so teneva cittappasādena tato cuto devaloke  uppanno aparāparaṃ chakāmāvacarasampattiṃ anubhavitvā tato cuto  manussaloke uppajjitvā cakkavattisampattiādayo anubhavitvā imasmiṃ  buddhuppāde ekasmiṃ kulagehe ^a^M2.0090^ea^ nibbatto viññutaṃ patto pubbacaritavasena  satthari pasanno pabbajitvā nacirasseva arahā ahosi, cakkavāko  hutvā bhagavantaṃ disvā katthaci gantvā pupphamāharitvā pūjitattā  pubbapuññanāmena ^b^paccāgamaniyatthero^eb^ti pākaṭo. </p>
              <p>[03] 13^b^.^eb^ attano pubbakammaṃ saritvā somanassajāto  pubbacaritāpadānaṃ pakāsento ^b^sindhuyā nadiyā tīre^eb^tiādimāha.  sīti saddaṃ kurumānā dhunāti kampatīti sindhu, nadati saddaṃ karonto  gacchatīti nadi. ^b^cakkavāko ahaṃ tadā^eb^ti cakkaṃ sīghaṃ gacchantaṃ  iva udake vā thale vā ākāse vā sīghaṃ vāti gacchatīti cakkavāko.  tadā vipassiṃ bhagavantaṃ dassanakāle ahaṃ cakkavāko ahosinti  attho. ^b^suddhasevālabhakkhoha^eb^nti aññagocarāmissattā  suddhasevālameva khādanto ahaṃ vasāmi. ^b^pāpesu ca susaññato^eb^ti  pubbavāsanāvasena pāpakaraṇe suṭṭhu saññato tīhi dvārehi saññato  susikkhito. </p>
              <p>[03] 14^b^.^eb^ ^b^addasaṃ^eb^ ^a^V2.0083^ea^ ^b^virajaṃ buddha^eb^nti  rāgadosamohavirahitattā virajaṃ nikkilesaṃ buddhaṃ addasaṃ addakkhiṃ.  ^b^gacchantaṃ anilañjase^eb^ti anilañjase ākāsapathe gacchantaṃ buddhaṃ.  ^b^tuṇḍena^eb^ mayhaṃ mukhatuṇḍena ^b^tālaṃ^eb^ sālapupphaṃ ^b^paggayha^eb^  paggahetvā ^b^vipassissābhiropayiṃ^eb^ vipassissa bhagavato pūjesinti  attho. sesaṃ suviññeyyamevāti. </p>
              <p>[06] paccāgamaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 4. parappasādakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^usabhaṃ pavaraṃ vīra^eb^ntiādikaṃ āyasmato  parappasādakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto siddhatthassa  bhagavato kāle brāhmaṇakule nibbatto tiṇṇaṃ vedānaṃ pāragū  itihāsapañcamānaṃ padako veyyākaraṇo sanighaṇḍukeṭubhānaṃ  sākkharappabhedānaṃ lokāyatamahāpurisalakkhaṇesu anavayo nāmena  ^b^selabrāhmaṇo^eb^ti pākaṭo siddhatthaṃ bhagavantaṃ disvā  dvattiṃsamahāpurisalakkhaṇehi asītianubyañjanehi cāti sayaṃ sobhamānaṃ  disvā pasannamānaso anekehi kāraṇehi ^a^M2.0091^ea^ anekāhi ^a^P0.0388^ea^  upamāhi thomanaṃ pakāsesi. so tena puññakammena devaloke  sakkamārādayo cha kāmāvacarasampattiyo anubhavitvā manussesu  cakkavattisampattiṃ anubhavitvā imasmiṃ buddhuppāde vibhavasampanne ekasmiṃ  kulagehe nibbatto viññutaṃ patto satthari pasīdisvā pabbajito  nacirasseva catupaṭisambhidāchaḷabhiññappatto mahākhīṇāsavo ahosi,  buddhassa thutiyā sattānaṃ sabbesaṃ cittappasādakaraṇato  ^b^parappasādakatthero^eb^ti pākaṭo. </p>
              <p>[03] 20^b^.^eb^ ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^usabhaṃ pavaraṃ  vīra^eb^ntiādimāha. tattha ^b^usabha^eb^nti vasabho nisabho visabho  āsabhoti cattāro jeṭṭhapuṅgavā. tattha gavasatajeṭṭhako vasabho,  gavasahassajeṭṭhako nisabho, gavasatasahassajeṭṭhako visabho,  gavakoṭisatasahassajeṭṭhako āsabhoti ca yassa kassaci thutiṃ karontā  brāhmaṇapaṇḍitā bahussutā attano attano paññāvasena thutiṃ karonti,  buddhānaṃ pana sabbākārena thutiṃ kātuṃ samattho ekopi natthi.  appameyyo hi buddho. vuttañhetaṃ -- </p>
              <p>[21] ``buddhopi ^a^V2.0084^ea^ buddhassa bhaṇeyya vaṇṇaṃ, kappampi ce  aññamabhāsamāno. </p>
              <p>[22] khīyetha kappo ciradīghamantare, vaṇṇo na khīyetha  tathāgatassā''ti.. (dī0 ni0 aṭṭha0 1.304; 3.141; ma0 ni0  aṭṭha0 2.425; udā0 aṭṭha0 53) -- </p>
              <p>[25] ādikaṃ. ayampi brāhmaṇo mukhārūḷhavasena  ekapasīdanavasena ``āsabha''nti vattabbe ``usabha''ntiādimāha.  varitabbo patthetabboti varo. anekesu kappasatasahassesu  katavīriyattā vīro. mahantaṃ sīlakkhandhādikaṃ esati gavesatīti  mahesī, taṃ ^b^mahesiṃ^eb^ buddhaṃ. visesena kilesakhandhamārādayo māre  jitavāti vijitāvī, taṃ ^b^vijitāvinaṃ^eb^ sambuddhaṃ. suvaṇṇassa  vaṇṇo iva vaṇṇo yassa sambuddhassa so suvaṇṇavaṇṇo, taṃ  ^b^suvaṇṇavaṇṇaṃ^eb^ sambuddhaṃ disvā ko nāma satto nappasīdatīti. </p>
              <p>[06] parappasādakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. bhisadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vessabhū^eb^ ^a^M2.0092^ea^ ^b^nāma nāmenā^eb^tiādikaṃ āyasmato  bhisadāyakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vessabhussa bhagavato  kāle himavantasmiṃ hatthiyoniyaṃ nibbatto tasmiṃ paṭivasati. tasmiṃ  samaye vessabhū bhagavā vivekakāmo himavantamagamāsi. taṃ disvā so  hatthināgo pasannamānaso bhisamuḷālaṃ ^a^P0.0389^ea^ gahetvā bhagavantaṃ  bhojesi. so tena puññakammena hatthiyonito cuto devaloke  uppajjitvā tattha cha kāmāvacarasampattiyo anubhavitvā manussattamāgato  manussesu cakkavattisampattiādayo anubhavitvā imasmiṃ buddhuppāde  mahābhoge aññatarasmiṃ kule nibbatto pubbavāsanābalena satthari pasanno  pabbajitvā nacirasseva arahā ahosi, so pubbe katakusalanāmena  ^b^bhisadāyakatthero^eb^ti pākaṭo. </p>
              <p>[03] 29^b^.^eb^ so attano pubbakammaṃ saritvā  pubbacaritāpadānaṃ dassento ^b^vessabhū nāma nāmenā^eb^tiādimāha.  tattha ^b^vessabhū^eb^ti vessaṃ bhunāti atikkamatīti vessabhū. atha vā  vesse vāṇijakamme vā kāmarāgādike vā kusalādikamme vā  vatthukāmakilesakāme vā bhunāti abhibhavatīti ^a^V2.0085^ea^ vessabhū, so nāmena  vessabhū nāma bhagavā. ^b^isīnaṃ tatiyo ahū^eb^ti kusaladhamme  esati gavesatīti isi, ``vipassī, sikhī, vessabhū''ti vuttattā  tatiyo isi tatiyo bhagavā ahu ahosīti attho. ^b^kānanaṃ  vanamoggayhā^eb^ti kānanasaṅkhātaṃ vanaṃ ogayha ogahetvā pāvisīti  attho. </p>
              <p>[03] 30^b^.^eb^ ^b^bhisamuḷālaṃ gaṇhitvā^eb^ti dvipadacatuppadānaṃ  chātakaṃ bhisati hiṃsati vināsetīti bhisaṃ, ko so? padumakando,  bhisañca muḷālañca bhisamuḷālaṃ, taṃ bhisamuḷālaṃ gahetvāti attho. </p>
              <p>[03] 31^b^.^eb^ ^b^karena ca parāmaṭṭho^eb^ti taṃ mayā dinnadānaṃ,  ^b^vessabhūvarabuddhinā^eb^ uttamabuddhinā vessabhunā karena hatthatalena  parāmaṭṭho katasamphasso ahosi. ^b^sukhāhaṃ nābhijānāmi, samaṃ  tena kutottari^eb^nti tena sukhena ^a^M2.0093^ea^ samaṃ sukhaṃ nābhijānāmi, tato  uttariṃ tato paraṃ tato adhikaṃ sukhaṃ kutoti attho. sesaṃ  nayānusārena suviññeyyanti. </p>
              <p>[06] bhisadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. sucintitattherāpadānavaṇṇanā</h3n>
            <h4>
              <h4n> </h4n>
              <p>[03] ^b^giriduggacaro āsi^eb^ntiādikaṃ āyasmato  sucintitattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto atthadassissa  bhagavato kāle himavantappadese nesādakule uppanno migasūkarādayo  vadhitvā khādanto viharati. tadā lokanātho lokānuggahaṃ  sattānuddayatañca paṭicca himavantamagamāsi. tadā so nesādo  bhagavantaṃ disvā pasannamānaso attano khādanatthāya ānītaṃ  varamadhuramaṃsaṃ adāsi. paṭiggahesi bhagavā tassānukampāya, taṃ  bhuñjitvā anumodanaṃ vatvā pakkāmi. so teneva puññena ^a^P0.0390^ea^  teneva somanassena tato cuto sugatīsu saṃsaranto cha  kāmāvacarasampattiyo anubhavitvā manussesu cakkavattisampattiādayo  anubhavitvā imasmiṃ buddhuppāde kulagehe nibbatto satthari pasīditvā  pabbajito nacirasseva arahā ahosi. </p>
              <p>[03] 36^b^.^eb^ catupaṭisambhidāpañcābhiññādibhedaṃ patvā attano  pubbakammaṃ saritvā somanassajāto ^a^V2.0086^ea^ pubbacaritāpadānaṃ pakāsento  ^b^giriduggacaro āsi^eb^ntiādimāha. girati saddaṃ karotīti  giri, ko so? silāpaṃsumayapabbato, duṭṭhu dukkhena gamanīyaṃ duggaṃ,  girīhi duggaṃ giriduggaṃ, duggamoti attho. tasmiṃ giridugge  pabbatantare caro caraṇasīlo āsiṃ ahosiṃ. ^b^abhijātova  kesarī^eb^ti abhi visesena jāto nibbatto kesarīva kesarasīho iva  giriduggasmiṃ carāmīti attho. </p>
              <p>[03] 40^b^.^eb^ ^b^giriduggaṃ pavisiṃ aha^eb^nti ahaṃ tadā tena  maṃsadānena pītisomanassajāto pabbatantaraṃ pāvisiṃ. sesaṃ  uttānatthamevāti. </p>
              <p>[06] sucintitattherāpadānavaṇṇanā samattā. </p>
            </h4>
          </h3>
          <h3>
            <h3n> 7. vatthadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pakkhijāto^eb^ ^a^M2.0094^ea^ ^b^tadā āsi^eb^ntiādikaṃ āyasmato  vatthadāyakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto atthadassissa  bhagavato kāle supaṇṇayoniyaṃ nibbatto gandhamādanapabbataṃ gacchantaṃ  atthadassiṃ bhagavantaṃ disvā pasannamānaso supaṇṇavaṇṇaṃ vijahitvā  māṇavakavaṇṇaṃ nimminitvā mahagghaṃ dibbavatthaṃ ādāya bhagavantaṃ pūjesi.  sopi bhagavā paṭiggahetvā anumodanaṃ vatvā pakkāmi. so teneva  somanassena vītināmetvā yāvatāyukaṃ ṭhatvā tato cuto devaloke  nibbatto tattha aparāparaṃ saṃsaranto puññāni anubhavitvā tato  manussesu manussasampattinti sabbattha mahagghaṃ vatthābharaṇaṃ laddhaṃ, tato  uppannuppannabhave vatthacchāyāya gatagataṭṭhāne vasanto imasmiṃ buddhuppāde  ekasmiṃ kulagehe nibbatto viññutaṃ patto satthari pasīditvā  pabbajito nacirasseva chaḷabhiññappattakhīṇāsavo ahosi, pubbe  katapuññanāmena ^b^vatthadāyakatthero^eb^ti pākaṭo. </p>
              <p>[03] 45^b^.^eb^ so attano pubbakammaṃ saritvā somanassajāto  pubbacaritāpadānaṃ pakāsento ^b^pakkhijāto tadā āsi^eb^ntiādimāha.  tattha ^b^pakkhijāto^eb^ti pakkhandati upalavati sakuṇo etenāti  pakkhaṃ, pakkhamassa atthīti pakkhī, pakkhiyoniyaṃ jāto nibbattoti  attho. ^b^supaṇṇo^eb^ti sundaraṃ paṇṇaṃ pattaṃ yassa so supaṇṇo,  vātaggāhasuvaṇṇavaṇṇajalamānapattamahābhāroti ^a^P0.0391^ea^ ^a^V2.0087^ea^ attho.  ^b^garuḷādhipo^eb^ti nāge gaṇhanatthāya garuṃ bhāraṃ pāsāṇaṃ giḷantīti  garuḷā, garuḷānaṃ adhipo rājāti garuḷādhipo, virajaṃ buddhaṃ  addasāhanti sambandho. </p>
              <p>[06] vatthadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. ambadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^anomadassī bhagavā^eb^tiādikaṃ āyasmato  ambadāyakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto anomadassissa  bhagavato kāle vānarayoniyaṃ ^a^M2.0095^ea^ nibbatto himavante kapirājā hutvā  paṭivasati. tasmiṃ samaye anomadassī bhagavā tassānukampāya  himavantamagamāsi. atha so kapirājā bhagavantaṃ disvā  pasannamānaso sumadhuraṃ ambaphalaṃ khuddamadhunā adāsi. atha bhagavā  tassa passantasseva taṃ sabbaṃ paribhuñjitvā anumodanaṃ vatvā pakkāmi.  atha so somanassasampannahadayo teneva pītisomanassena yāvatāyukaṃ  ṭhatvā tato cuto devaloke nibbatto aparāparaṃ tattha  dibbasukhamanubhavitvā manussesu ca manussasampattiṃ anubhavitvā  imasmiṃ buddhuppāde vibhavasampanne ekasmiṃ kulagehe nibbatto satthari  pasīditvā pabbajitvā nacirasseva chaḷabhiññappatto ahosi.  pubbapuññanāmena ^b^ambadāyakatthero^eb^ti pākaṭo. </p>
              <p>[03] 53^b^.^eb^ so aparabhāge attanā katakusalabījaṃ disvā  somanassajāto attano pubbacaritāpadānaṃ pakāsento ^b^anomadassī  bhagavā^eb^tiādimāha. ^b^mettāya aphari loke, appamāṇe  nirūpadhī^eb^ti so bhagavā sabbaloke appamāṇe satte ``sukhī  hontū''tiādinā nirupadhi upadhivirahitaṃ katvā mettāya mettacittena  aphari patthari vaḍḍhesīti attho. </p>
              <p>[03] 54^b^.^eb^ ^b^kapi ahaṃ tadā āsi^eb^nti tadā  tassāgamanakāle kapirājā ahosinti attho. </p>
              <p>[06] ambadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. sumanattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sumano^eb^ ^a^V2.0088^ea^ ^b^nāma nāmenā^eb^tiādikaṃ āyasmato sumanattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto sikhissa bhagavato kāle  mālākārassa kulagehe nibbatto vuddhimanvāya saddhājāto bhagavati  pasannamānaso sumanamālāmuṭṭhiyo gahetvā ubhohi ^a^P0.0392^ea^  hatthehi pūjesi. so tena puññena devamanussesu dve sampattiyo  anubhavitvā imasmiṃ buddhuppāde ekasmiṃ kulagehe nibbatto vuddhimanvāya  puttadārehi vaḍḍhitvā sumananāmena ^a^M2.0096^ea^ pākaṭo satthari pasīditvā  pabbajito nacirasseva arahā ahosi. </p>
              <p>[03] 62^b^.^eb^ so arahā hutvā attano pubbakammaṃ saritvā  somanassajāto attano pubbacaritāpadānaṃ pakāsento ^b^sumano nāma  nāmenā^eb^tiādimāha. sundaraṃ manaṃ cittaṃ yassa so sumano.  saddhāpasādabahumānena yutto nāmena sumano nāma mālākāro tadā ahaṃ  ahosiṃ. </p>
              <p>[03] 63^b^.^eb^ ^b^sikhino lokabandhuno^eb^ti sikhā muddhā  kāsatīti sikhī. atha vā sampayuttasampayoge khādati viddhaṃsetīti  sikhī, kā sā? aggisikhā, aggisikhā viya sikhāya  dippanato sikhī. yathā aggisikhā jotati pākaṭā hoti, sikhī  pattatiṇakaṭṭhapalāsādike dahati, evamayampi bhagavā nīlapītādiraṃsīhi  jotati sakalalokasannivāse pākaṭo hoti.  sakasantānagatasabbakilese soseti viddhaṃseti jhāpetīti vohāranāmaṃ  nāmakammaṃ nāmadheyyaṃ, tassa sikhino. sakalalokassa  bandhuñātakoti lokabandhu, tassa sikhino lokabandhuno bhagavato  sumanapupphaṃ ^b^abhiropayiṃ^eb^ pūjesinti attho. </p>
              <p>[06] sumanattherāpadānavaṇṇanā samattā. </p>
            </h4>
          </h3>
          <h3>
            <h3n> 10. pupphacaṅkoṭiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^abhītarūpaṃ sīhaṃ vā^eb^tiādikaṃ āyasmato  pupphacaṅkoṭiyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto sikhissa  bhagavato kāle ekasmiṃ kulagehe nibbatto viññutaṃ patto  mahāvibhavasampanno satthari pasīditvā pasannākāraṃ dassento  suvaṇṇavaṇṇaṃ anojapupphamocinitvā caṅkoṭakaṃ pūretvā bhagavantaṃ pūjetvā  ``bhagavā ^a^V2.0089^ea^, imassa nissandena nibbattanibbattaṭṭhāne suvaṇṇavaṇṇo  pūjanīyo hutvā nibbānaṃ pāpuṇeyya''nti patthanamakāsi. so tena  puññakammena devamanussesu nibbatto sabbattha pūjito ^a^M2.0097^ea^ suvaṇṇavaṇṇo  abhirūpo ahosi. so aparabhāge imasmiṃ buddhuppāde vibhavasampanne  ekasmiṃ kulagehe nibbatto vuddhippatto satthari pasīditvā pabbajito  vipassanaṃ vaḍḍhetvā nacirasseva arahā ahosi. </p>
              <p>[03] 68-9^b^.^eb^ so ^a^P0.0393^ea^ pattārahattaphalo attano  pubbakammaṃ saritvā somanassajāto pubbacaritāpadānaṃ pakāsento  ^b^abhītarūpaṃ sīhaṃ vā^eb^tiādimāha. tattha ^b^sīha^eb^nti  dvipadacatuppadādayo satte abhibhavati ajjhottharatīti sīho,  abhītarūpo abhītasabhāvo, taṃ abhītarūpaṃ sīhaṃ iva nisinnaṃ  pūjesinti sambandho. pakkhīnaṃ aggaṃ garuḷarājaṃ iva ^b^pavaraṃ^eb^  uttamaṃ byaggharājaṃ iva abhi visesena jātaṃ sabbasīhānaṃ visesaṃ  kesarasīhaṃ iva tilokassa saraṇaṃ ^b^sikhiṃ^eb^ sammāsambuddhaṃ. kiṃ  bhūtaṃ? anejaṃ nikkilesaṃ khandhamārādīhi aparājitaṃ nisinnaṃ  sikhinti sambandho. ^b^māraṇānagga^eb^nti sabbakilesānaṃ māraṇe  sosane viddhaṃsane aggaṃ seṭṭhaṃ kilese mārentānaṃ paccekabuddhabuddhasāvakānaṃ  vijjamānānampi tesaṃ agganti attho. ^b^bhikkhusaṅghapurakkhataṃ^eb^  parivāritaṃ parivāretvā nisinnaṃ sikhinti sambandho. </p>
              <p>[03] 70^b^.^eb^ ^b^caṅkoṭake ṭhapetvānā^eb^ti uttamaṃ anojapupphaṃ  karaṇḍake pūretvā sikhīsambuddhaṃ seṭṭhaṃ ^b^samokiriṃ^eb^ pūjesinti attho. </p>
              <p>[06] pupphacaṅkoṭiyattherāpadānavaṇṇanā samattā. </p>
              <p>[06] sattamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 8. nāgasamālavaggo </h2n>
          <h3>
            <h3n> 1. nāgasamālattherāpadānavaṇṇanā</h3n>
            <h4>
              <h4n> </h4n>
              <p>[03] ^b^āpāṭaliṃ^eb^ ^a^V2.0090^ea^ ^b^ahaṃ puppha^eb^ntiādikaṃ āyasmato  nāgasamālattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto sikhissa bhagavato  kāle ekasmiṃ kulagehe nibbatto viññutaṃ patto gharāvāsaṃ saṇṭhapetvā  tathārūpasajjanasaṃsaggassa ^a^M2.0098^ea^ alābhena satthari dharamānakāle  dassanasavanapūjākammamakaritvā parinibbutakāle tassa bhagavato  sārīrikadhātuṃ nidahitvā katacetiyamhi cittaṃ pasādetvā pāṭalipupphaṃ  pūjetvā somanassaṃ uppādetvā yāvatāyukaṃ ṭhatvā teneva somanassena  tato kālaṃ kato tusitādīsu chasu devalokesu sukhamanubhavitvā  aparabhāge manussesu manussasampattiṃ anubhavitvā imasmiṃ buddhuppāde  kulagehe nibbatto viññutaṃ patto nāgarukkhapallavakomaḷasadisasarīrattā  ^b^nāgasamālo^eb^ti mātāpitūhi katanāmadheyyo bhagavati pasanno  pabbajitvā nacirasseva arahā ahosi. </p>
              <p>[03] 1^b^.^eb^ so ^a^P0.0394^ea^ pacchā attano pubbakammaṃ  saritvā somanassajāto pubbacaritāpadānaṃ pakāsento ^b^āpāṭaliṃ  ahaṃ puppha^eb^ntiādimāha. tattha ^b^āpāṭali^eb^nti ā samantato,  ādarena vā pāṭalipupphaṃ gahetvā ahaṃ thūpamhi ^b^abhiropesiṃ^eb^  pūjesinti attho. ^b^ujjhitaṃ sumahāpathe^eb^ti sabbanagaravāsīnaṃ  vandanapūjanatthāya mahāpathe nagaramajjhe vīthiyaṃ ujjhitaṃ uṭṭhāpitaṃ,  iṭṭhakakammasudhākammādīhi nipphāditanti attho. sesaṃ heṭṭhā  vuttanayattā uttānatthattā ca suviññeyyamevāti. </p>
              <p>[06] nāgasamālattherāpadānavaṇṇanā samattā. </p>
            </h4>
          </h3>
          <h3>
            <h3n> 2. padasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^akkantañca padaṃ disvā^eb^tiādikaṃ āyasmato  padasaññakattherassa apadānaṃ. ayampi purimabuddhesu ^a^V2.0091^ea^ katādhikāro  uppannuppannabhave vivaṭṭūpanissayāni puññāni upacinanto tissassa  bhagavato kāle ekasmiṃ saddhāsampanne upāsakagehe nibbatto viññutaṃ  patto ratanattaye pasanno bhagavatā tassa anukampāya dassitaṃ padacetiyaṃ  disvā pasanno lomahaṭṭhajāto vandanapūjanādibahumānamakāsi. so  teneva sukhette sukatena puññena tato cuto sagge nibbatto tattha  dibbasukhamanubhavitvā aparabhāge manussesu jāto manussasampattiṃ  sabbamanubhavitvā imasmiṃ buddhuppāde vibhavasampannakule nibbatto  vuddhimanvāya saddhājāto ^a^M2.0099^ea^ pabbajitvā nacirasseva arahā ahosi,  purākatapuññanāmena ^b^padasaññakatthero^eb^ti pākaṭo. </p>
              <p>[03] 5^b^.^eb^ so ekadivasaṃ attano pubbakammaṃ saritvā  pubbacaritāpadānaṃ pakāsento ^b^akkantañca padaṃ disvā^eb^tiādimāha.  tattha ^b^akkanta^eb^nti akkamitaṃ dassitaṃ. sabbabuddhānaṃ sabbadā  caturaṅgulopariyeva gamanaṃ, ayaṃ pana tassa saddhāsampannataṃ ñatvā  ``eso imaṃ passatū''ti padacetiyaṃ dassesi, tasmā so tasmiṃ  pasīditvā vandanapūjanādisakkāramakāsīti attho. sesaṃ sabbattha  uttānatthamevāti. </p>
              <p>[06] padasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 3. buddhasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^dumagge paṃsukūlika^eb^ntiādikaṃ āyasmato  buddhasaññakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto tissassa bhagavato  kāle ekasmiṃ kulagehe ^a^P0.0395^ea^ nibbatto vuddhippatto  saddhājāto dumagge laggitaṃ bhagavato paṃsukūlacīvaraṃ disvā  pasannamānaso ``arahaddhaja''nti cintetvā vandanapūjanādisakkāramakāsi.  so tena puññakammena devamanussasampattimanubhavitvā imasmiṃ  buddhuppāde vibhavasampanne ekasmiṃ kulagehe nibbatto saddhājāto  pabbajitvā nacirasseva arahā ahosi. </p>
              <p>[03] 9^b^.^eb^ so pattārahattādhigamo attano pubbakammaṃ  saritvā somanassajāto pubbacaritāpadānaṃ pakāsento ^b^dumagge  paṃsukūlika^eb^ntiādimāha. tattha dhunāti kampatīti dumo. duhati  pūreti ākāsatalanti vā dumo, dumassa aggo koṭīti dumaggo,  tasmiṃ dumagge. paṃsumiva paṭikkūlabhāvaṃ amanuññabhāvaṃ ulati  gacchatīti paṃsukūlaṃ, paṃsukūlameva paṃsukūlikaṃ, satthuno ^a^V2.0092^ea^ paṃsukūlaṃ dumagge  laggitaṃ disvā ahaṃ añjaliṃ paggahetvā taṃ paṃsukūlaṃ ^b^avandiṃ^eb^  paṇāmamakāsinti attho. ^b^ta^eb^nti nipātamattaṃ. sesaṃ sabbattha  uttānatthamevāti. </p>
              <p>[06] buddhasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. bhisāluvadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^kānanaṃ^eb^ ^a^M2.0100^ea^ ^b^vanamoggayhā^eb^tiādikaṃ āyasmato  bhisāluvadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle himavantassa samīpe araññāvāse vasanto  vanamūlaphalāhāro vivekavasenāgataṃ vipassiṃ bhagavantaṃ disvā  pasannamānaso pañcabhisāluve adāsi. bhagavā tassa cittaṃ pasādetuṃ  passantasseva paribhuñji. so tena cittappasādena kālaṃ katvā  tusitādīsu sampattimanubhavitvā pacchā manussasampattiñca anubhavitvā  imasmiṃ buddhuppāde ekasmiṃ kulagehe nibbatto vibhavasampattiṃ patto taṃ  pahāya sāsane pabbajito nacirasseva arahattaṃ pāpuṇi. </p>
              <p>[03] 13^b^.^eb^ so tato attano pubbakammaṃ saritvā  somanassajāto pubbacaritāpadānaṃ pakāsento ^b^kānanaṃ  vanamoggayhā^eb^tiādimāha. taṃ heṭṭhā vuttatthameva. ^b^vasāmi  vipine aha^eb^nti vivekavāso ahaṃ vasāmīti sambandho. sesaṃ  uttānatthamevāti. </p>
              <p>[06] bhisāluvadāyakattherāpadānavaṇṇanā samattā. </p>
              <p>[06] chaṭṭhabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> 5. ekasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^khaṇḍo^eb^ ^a^P0.0396^ea^ ^b^nāmāsi nāmenā^eb^tiādikaṃ  āyasmato ekasaññakattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  vipassissa bhagavato kāle kulagehe nibbatto viññutaṃ patto ratanattaye  pasannamānaso tassa satthuno khaṇḍaṃ nāma aggasāvakaṃ bhikkhāya  caramānaṃ disvā saddahitvā piṇḍapātamadāsi. so tena puññakammena ^a^V2.0093^ea^  devamanussasampattiyo anubhavitvā imasmiṃ buddhuppāde sāvatthiyaṃ  ekasmiṃ kulagehe nibbatto viññutaṃ patto satthu dhammadesanaṃ sutvā  paṭiladdhasaddho pabbajitvā nacirasseva arahā ahosi. so ekadivasaṃ  piṇḍapātassa saññaṃ manasikaritvā paṭiladdhavisesattā  ^b^ekasaññakatthero^eb^ti pākaṭo. </p>
              <p>[03] 18^b^.^eb^ so ^a^M2.0101^ea^ aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^khaṇḍo nāmāsi  nāmenā^eb^tiādimāha. tattha tassa aggasāvakattherassa kilesānaṃ  khaṇḍitattā ^b^khaṇḍo^eb^ti nāmaṃ. sesaṃ sabbattha uttānamevāti. </p>
              <p>[06] ekasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. tiṇasantharadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ āyasmato  tiṇasantharadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto tissassa  bhagavato kāle ekasmiṃ kulagehe nibbatto buddhuppādato pageva uppannattā  gharāvāsaṃ pahāya tāpasapabbajjaṃ pabbajitvā himavantassa avidūre ekaṃ  saraṃ nissāya paṭivasati. tasmiṃ samaye tisso bhagavā  tassānukampāya ākāsena agamāsi. atha kho so tāpaso  ākāsato oruyha ṭhitaṃ taṃ bhagavantaṃ disvā pasannamānaso tiṇaṃ  lāyitvā tiṇasantharaṃ katvā nisīdāpetvā bahumānādarena  pañcapatiṭṭhitena vanditvā paṭikuṭiko hutvā pakkāmi. so yāvatāyukaṃ  ṭhatvā tato cavitvā devamanussesu saṃsaranto anekavidhasampattiṃ  anubhavitvā imasmiṃ buddhuppāde ekasmiṃ kulagehe nibbatto vuddhippatto  satthari pasīditvā pabbajito nacirasseva arahā ahosi. </p>
              <p>[03] 22^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento  ^b^himavantassāvidūre^eb^tiādimāha. taṃ heṭṭhā vuttatthameva.  ^b^mahājātassaro^eb^ti ettha pana saranti ettha pānīyatthikā  dvipadacatuppadādayo sattāti saraṃ, atha vā saranti ettha  nadīkandarādayoti saraṃ, mahanto ^a^P0.0397^ea^ ca so sayameva  jātattā saro ceti mahājātassaro. anotattachaddantadahādayo viya  apākaṭanāmattā ``mahājātassaro''ti vuttoti daṭṭhabbo.  ^b^satapattehi^eb^ ^a^V2.0094^ea^ ^b^sañchanno^eb^ti ekekasmiṃ pupphe satasatapattānaṃ vasena  satapatto, satapattasetapadumehi ^a^M2.0102^ea^ sañchanno gahanībhūtoti attho.  ^b^nānāsakuṇamālayo^eb^ti aneke haṃsakukkuṭakukkuhadeṇḍibhādayo ekato  kuṇanti saddaṃ karontīti sakuṇāti laddhanāmānaṃ pakkhīnaṃ ālayo  ādhārabhūtoti attho. sesaṃ sabbattha uttānatthamevāti. </p>
              <p>[06] tiṇasantharadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. sūcidāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tiṃsakappasahassamhī^eb^tiādikaṃ āyasmato  sūcidāyakattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto sumedhassa  bhagavato kāle ekasmiṃ kulagehe nibbatto vuddhimanvāya bhagavato  cīvarakammaṃ kātuṃ pañca sūciyo adāsi. so tena puññena  devamanussesu puññamanubhavitvā vicaranto uppannuppannabhave tikkhapañño  hutvā pākaṭo imasmiṃ buddhuppāde ekasmiṃ kulagehe nibbatto  vuddhimanvāya satthari pasīditvā pabbajanto tikkhapaññatāya khuraggeyeva  arahattaṃ pāpuṇi. </p>
              <p>[03] 30^b^.^eb^ so aparabhāge puññaṃ paccavekkhanto taṃ disvā  somanassajāto pubbacaritāpadānaṃ pakāsento  ^b^tiṃsakappasahassamhī^eb^tiādimāha. antarantaraṃ panettha  suviññeyyameva. </p>
              <p>[03] 31^b^.^eb^ ^b^pañcasūcī mayā dinnā^eb^ti ettha sūcati  chiddaṃ karoti vijjhatīti sūci, pañcamattā sūcī pañcasūcī mayā  dinnāti attho. sesaṃ suviññeyyamevāti. </p>
              <p>[06] sūcidāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. pāṭalipupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇaṃ sambuddha^eb^ntiādikaṃ āyasmato  pāṭalipupphiyattherassa apadānaṃ. ayampi purimajinavaresu  katādhikāro tattha tattha bhave vivaṭṭūpanissayāni puññāni upacinanto  tissassa bhagavato kāle ekasmiṃ ^a^M2.0103^ea^ kulagehe seṭṭhiputto hutvā nibbatto  vuddhippatto kusalākusalaññū satthari pasīditvā pāṭalipupphaṃ gahetvā  satthu pūjesi. so tena puññena bahudhā ^a^V2.0095^ea^ sukhasampattiyo anubhavanto  devamanussesu saṃsaranto imasmiṃ buddhuppāde kulagehe nibbatto  vuddhimanvāya satthari pasanno pabbajitvā nacirasseva arahā ahosi. </p>
              <p>[03] 36^b^.^eb^ so aparabhāge ^a^P0.0398^ea^ attano  pubbakammaṃ saritvā somanassajāto pubbacaritāpadānaṃ pakāsento  ^b^suvaṇṇavaṇṇaṃ sambuddha^eb^ntiādimāha. tattha ^b^antarāpaṇe^eb^ti ā  samantato hiraññasuvaṇṇādikaṃ bhaṇḍaṃ paṇenti vikkiṇanti pattharanti  etthāti āpaṇaṃ, āpaṇassa antaraṃ vīthīti antarāpaṇaṃ, tasmiṃ  antarāpaṇe. ^b^suvaṇṇavaṇṇaṃ^eb^ kañcanagghiyasaṃkāsaṃ  dvattiṃsavaralakkhaṇaṃ sambuddhaṃ disvā pāṭalipupphaṃ pūjesinti attho.  sesaṃ sabbattha uttānatthamevāti. </p>
              <p>[06] pāṭalipupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 9. ṭhitañjaliyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^migaluddo pure āsi^eb^ntiādikaṃ āyasmato  ṭhitañjaliyattherassa apadānaṃ. ayampi purimabuddhesu katādhikāro tattha  tatthuppannabhave vivaṭṭūpanissayāni puññāni upacinanto tissassa  bhagavato kāle purākatena ekena kammacchiddena nesādayoniyaṃ  nibbattitvā viññutaṃ patto migasūkarādayo māretvā nesādakammena  araññe vāsaṃ kappesi. tasmiṃ samaye tisso bhagavā tassānukampāya  himavantaṃ agamāsi. so taṃ dvattiṃsavaralakkhaṇehi  asītānubyañjanabyāmappabhāhi ca jalamānaṃ bhagavantaṃ disvā  somanassajāto paṇāmaṃ katvā gantvā paṇṇasanthare nisīdi. tasmiṃ  khaṇe devo gajjanto asani pati, tato maraṇasamaye buddhamanussaritvā  punañjalimakāsi. so tena puññena sukhette katakusalattā  akusalavipākaṃ paṭibāhitvā sagge nibbatto kāmāvacarasampattiyo  anubhavitvā manussesu manussasampattiyo ca anubhavitvā aparabhāge  imasmiṃ buddhuppāde ekasmiṃ kulagehe nibbatto vuddhimanvāya  purākatavāsanāya satthari pasīditvā pabbajito nacirasseva arahā  ahosi. </p>
              <p>[03] 42^b^.^eb^ so ^a^M2.0104^ea^ tato paraṃ attano pubbakammaṃ saritvā  somanassajāto pubbacaritāpadānaṃ pakāsento ^b^migaluddo pure  āsi^eb^ntiādimāha. tattha ^b^migaluddo^eb^ti migānaṃ māraṇaṃ  upagacchatīti migaluddo. miganti sīghaṃ vātavegena gacchanti  dhāvantīti migā, tesaṃ migānaṃ māraṇe luddo dāruṇo lobhīti  migaluddo. so ahaṃ ^b^pure^eb^ bhagavato dassanasamaye migaluddo  ^b^āsiṃ^eb^ ahosinti attho ^a^V2.0096^ea^. ^b^araññe kānane^eb^ti arati  gacchati migasamūho etthāti araññaṃ, atha vā ā samantato rajjanti  tattha vivekābhiratā buddhapaccekabuddhādayo ^a^P0.0399^ea^ mahāsārappattā  sappurisāti araññaṃ. kā kucchitākārena vā bhayānakākārena vā  nadanti saddaṃ karonti, ānanti vindantīti vā kānanaṃ, tasmiṃ  araññe kānane migaluddo pure āsinti sambandho. ^b^tattha addasaṃ  sambuddha^eb^nti tattha tasmiṃ araññe upagataṃ sambuddhaṃ addasaṃ addakkhinti  attho. dassanaṃ pure ahosi avidūre, tasmā manodvārānusārena  cakkhuviññāṇaṃ purecārikaṃ kāyaviññāṇasamaṅgiṃ pāpeti appetīti  attho. </p>
              <p>[03] 44^b^.^eb^ ^b^tato me asanīpāto^eb^ti ā samantato  sananto gajjanto patatīti asani, asaniyā pāto patanaṃ  asanīpāto, devadaṇḍoti attho. sesaṃ sabbattha uttānatthamevāti. </p>
              <p>[06] ṭhitañjaliyattherāpadānavaṇṇanā samattā. </p>
            </h4>
          </h3>
          <h3>
            <h3n> 10. tipadumiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro nāma jino^eb^tiādikaṃ āyasmato  tipadumiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatiyaṃ mālākārakulagehe nibbatto vuddhippatto  mālākārakammaṃ katvā vasanto ekadivasaṃ anekavidhāni  jalajathalajapupphāni gahetvā rañño santikaṃ gantukāmo evaṃ cintesi  -- ``rājā imāni tāva pupphāni disvā pasanno sahassaṃ vā dhanaṃ  gāmādikaṃ vā dadeyya, lokanāthaṃ pana pūjetvā nibbānāmatadhanaṃ  labhāmi, kiṃ me etesu sundara''nti tena ``bhagavantaṃ ^a^M2.0105^ea^ pūjetvā  saggamokkhasampattiyo nipphādetuṃ vaṭṭatī''ti cintetvā vaṇṇavantaṃ  atīva rattapupphattayaṃ gahetvā pūjesi. tāni gantvā ākāsaṃ chādetvā  pattharitvā aṭṭhaṃsu. nagaravāsino acchariyabbhutacittajātā  celukkhepasahassāni pavattayiṃsu. taṃ disvā bhagavā anumodanaṃ  akāsi. so tena puññena devamanussesu sampattiyo anubhavitvā  imasmiṃ buddhuppāde gahapatikule nibbatto vuddhimanvāya satthari  pasīditvā dhammaṃ sutvā paṭiladdhasaddho pabbajitvā nacirasseva arahā  ahosi. </p>
              <p>[03] 48^b^.^eb^ so attano pubbakammaṃ saritvā somanassajāto  pubbacaritāpadānaṃ pakāsento ^b^padumuttaro^eb^ ^a^V2.0097^ea^ ^b^nāma jino^eb^tiādimāha.  tassattho heṭṭhā vuttova. ^b^sabbadhammāna pāragū^eb^ti sabbesaṃ  navalokuttaradhammānaṃ pāraṃ nibbānaṃ gato paccakkhaṃ katoti attho.  ^b^danto dantaparivuto^eb^ti sayaṃ kāyavācādīhi ^a^P0.0400^ea^  danto etadagge ṭhapitehi sāvakehi parivutoti attho. sesaṃ sabbattha  sambandhavasena uttānatthamevāti. </p>
              <p>[06] tipadumiyattherāpadānavaṇṇanā samattā. </p>
              <p>[06] aṭṭhamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 9. timiravaggo </h2n>
          <h3>
            <h3n> 1. timirapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^candabhāgānadītīre^eb^tiādikaṃ ^a^V2.0098^ea^ āyasmato  timirapupphiyattherassa apadānaṃ. kā uppatti? ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  siddhatthassa bhagavato kāle ekasmiṃ kulagehe nibbatto vuddhippatto  gharāvāsaṃ saṇṭhapetvā vasanto kāmesu ādīnavaṃ disvā gharāvāsaṃ pahāya  tāpasapabbajjaṃ pabbajitvā candabhāgāya nadiyā samīpe vasati,  vivekakāmatāya himavantaṃ gantvā nisinnaṃ siddhatthaṃ bhagavantaṃ disvā  vanditvā tassa guṇaṃ pasīditvā timirapupphaṃ gahetvā pūjesi. so  tena puññena devesu ca manussesu ca ^a^M2.0106^ea^ sampattimanubhavanto saṃsaritvā  imasmiṃ buddhuppāde ekasmiṃ kulagehe nibbatto vuddhimanvāya satthari  pasīditvā pabbajito nacirasseva arahā ahosi. </p>
              <p>[03] 1^b^.^eb^ so aparabhāge pubbakammaṃ saritvā  somanassajāto pubbacaritāpadānaṃ pakāsento  ^b^candabhāgānadītīre^eb^tiādimāha. tassattho heṭṭhā vuttova.  ^b^anubhotaṃ vajāmaha^eb^nti gaṅgāya āsanne vasanabhāvena sabbattha  rammabhāvena gaṅgāto heṭṭhā sotānusārena ahaṃ vajāmi gacchāmi tattha  tattha vasāmīti attho. ^b^nisinnaṃ samaṇaṃ disvā^eb^ti  samitapāpattā sositapāpattā samaṇasaṅkhātaṃ sammāsambuddhaṃ disvāti  attho. </p>
              <p>[03] 2^b^.^eb^ ^b^evaṃ cintesahaṃ tadā^eb^ti ayaṃ bhagavā sayaṃ  tiṇṇo sabbasatte tārayissati saṃsārato uttāreti sayaṃ kāyadvārādīhi  damito ayaṃ bhagavā pare dameti. </p>
              <p>[03] 3^b^.^eb^ sayaṃ ^b^assattho^eb^ assāsampatto,  kilesapariḷāhato mutto sabbasatte assāseti, santabhāvaṃ āpāpeti.  sayaṃ ^b^santo^eb^ santakāyacitto paresaṃ santakāyacittaṃ pāpeti. sayaṃ  ^b^mutto^eb^ saṃsārato muccito pare saṃsārato mocayissati. so  ayaṃ bhagavā sayaṃ ^b^nibbuto^eb^ kilesaggīhi nibbuto paresampi  kilesaggīhi nibbāpessatīti ahaṃ tadā evaṃ cintesinti attho. </p>
              <p>[03] 4^b^.^eb^ ^b^gahetvā timirapuppha^eb^nti sakalaṃ vanantaṃ  nīlakāḷaraṃsīhi andhakāraṃ viya kurumānaṃ khāyatīti ^a^V2.0099^ea^ timiraṃ pupphaṃ taṃ  gahetvā kaṇṇikāvaṇṭaṃ gahetvā ^b^matthake^eb^ sīsassa upari ākāse  ^b^okiriṃ^eb^ pūjesinti attho. sesaṃ uttānatthamevāti. </p>
              <p>[06] timirapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. gatasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^jātiyā^eb^ ^a^P0.0401^ea^ ^b^sattavassoha^eb^ntiādikaṃ  āyasmato gatasaññakattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  tissassa bhagavato kāle ekasmiṃ ^a^M2.0107^ea^ kulagehe nibbatto  purākatavāsanāvasena saddhājāto sattavassikakāleyeva pabbajito  bhagavato paṇāmakaraṇeneva pākaṭo ahosi. so ekadivasaṃ atīva  nīlamaṇippabhāni naṅgalakasitaṭṭhāne uṭṭhitasattapupphāni gahetvā ākāse  pūjesi. so yāvatāyukaṃ samaṇadhammaṃ katvā tena puññena devamanussesu  saṃsaranto imasmiṃ buddhuppāde ekasmiṃ kulagehe nibbatto viññutaṃ patto  satthari pasīditvā pabbajito nacirasseva arahā ahosi. </p>
              <p>[03] 10^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^jātiyā  sattavassoha^eb^ntiādimāha. tattha ^b^jātiyā sattavasso^eb^ti  mātugabbhato nikkhantakālato paṭṭhāya paripuṇṇasattavassikoti attho.  ^b^pabbajiṃ anagāriya^eb^nti agārassa hitaṃ āgāriyaṃ  kasivāṇijjādikammaṃ natthi āgāriyanti anagāriyaṃ, buddhasāsane  pabbajiṃ ahanti attho. </p>
              <p>[03] 12^b^.^eb^ ^b^sugatānugataṃ magga^eb^nti buddhena gataṃ maggaṃ.  atha vā sugatena desitaṃ dhammānudhammapaṭipattipūraṇavasena  ^b^haṭṭhamānaso^eb^ tuṭṭhacitto pūjetvāti sambandho. sesaṃ sabbattha  uttānatthamevāti. </p>
              <p>[06] gatasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 3. nipannañjalikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^rukkhamūle^eb^ ^a^V2.0100^ea^ ^b^nisinnoha^eb^ntiādikaṃ āyasmato  nipannañjalikattherassa apadānaṃ. ayampi purimabuddhesu katādhikāro  anekesu bhavesu vivaṭṭūpanissayāni puññāni upacinanto tissassa  bhagavato kāle kulagehe nibbatto vuddhippatto pabbajitvā rukkhamūlikaṅgaṃ  pūrayamāno araññe viharati. tasmiṃ samaye kharo ābādho uppajji,  tena pīḷito paramakāruññappatto ahosi. tadā bhagavā tassa  kāruññena tattha agamāsi. atha so nipannakova uṭṭhituṃ asakkonto  sirasi añjaliṃ katvā bhagavato paṇāmaṃ akāsi. so tato cuto  tusitabhavane uppanno tattha sampattimanubhavitvā evaṃ cha  kāmāvacarasampattiyo anubhavitvā ^a^M2.0108^ea^ imasmiṃ buddhuppāde ekasmiṃ kulagehe  nibbatto vuddhippatto satthari pasīditvā pabbajito nacirasseva arahā  ahosi, purākatapuññavasena ^b^nipannañjalikatthero^eb^ti pākaṭo. </p>
              <p>[03] 16^b^.^eb^ so aparabhāge attano puññasampattiyo  oloketvā somanassajāto ^a^P0.0402^ea^ pubbacaritāpadānaṃ  pakāsento ^b^rukkhamūle nisinnoha^eb^ntiādimāha. tattha ruhati  paṭiruhati uddhamuddhaṃ ārohatīti rukkho, tassa rukkhassa mūle  samīpeti attho. ^b^byādhito paramena cā^eb^ti paramena adhikena  kharena kakkhaḷena byādhinā rogena byādhito, byādhinā ahaṃ  samannāgatoti attho. ^b^paramakāruññappattomhī^eb^ti paramaṃ adhikaṃ  kāruññaṃ dīnabhāvaṃ dukkhitabhāvaṃ pattomhi araññe kānaneti sambandho. </p>
              <p>[03] 20^b^.^eb^ ^b^pañcevāsuṃ mahāsikhā^eb^ti sirasi  piḷandhanatthena sikhā vuccati cūḷā. maṇīti jotamānaṃ makuṭaṃ tassa  atthīti sikho, cakkavattino ekanāmakā pañceva cakkavattino āsuṃ  ahesunti attho. sesaṃ sabbattha uttānatthamevāti. </p>
              <p>[06] nipannañjalikattherāpadānavaṇṇanā samattā. </p>
            </h4>
          </h3>
          <h3>
            <h3n> 4. adhopupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^abhibhū nāma so bhikkhū^eb^tiādikaṃ āyasmato  adhopupphiyattherassa apadānaṃ. ayampi purimabuddhesu katādhikāro  anekesu bhavesu vivaṭṭūpanissayāni puññāni upacinanto sikhissa  bhagavato ^a^V2.0101^ea^ kāle kulagehe nibbatto vuddhippatto gharāvāsaṃ saṇṭhapetvā  aparabhāge kāmesu ādīnavaṃ disvā taṃ pahāya isipabbajjaṃ pabbajitvā  pañcābhiññāaṭṭhasamāpattilābhī iddhīsu ca vasībhāvaṃ patvā himavantasmiṃ  paṭivasati. tassa sikhissa bhagavato abhibhū nāma aggasāvako  vivekābhirato himavantamagamāsi. atha so tāpaso taṃ  aggasāvakattheraṃ disvā therassa ṭhitapabbataṃ āruhanto pabbatassa  heṭṭhātalato sugandhāni vaṇṇasampannāni satta pupphāni gahetvā pūjesi.  atha so thero tassānumodanamakāsi. sopi tāpaso sakassamaṃ  agamāsi. tattha ekena ajagarena pīḷito aparabhāge  aparihīnajjhāno ^a^M2.0109^ea^ teneva upaddavena upadduto kālaṃ katvā  brahmalokaparāyano hutvā brahmasampattiṃ chakāmāvacarasampattiñca  anubhavitvā manussesu manussasampattiyo ca khepetvā imasmiṃ buddhuppāde  ekasmiṃ kulagehe nibbatto vuddhippatto bhagavato dhammaṃ sutvā  pasannamānaso pabbajitvā nacirasseva arahā ahosi. so aparabhāge  attano katapuññanāmena ^b^adhopupphiyatthero^eb^ti pākaṭo. </p>
              <p>[03] 22^b^.^eb^ so ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^abhibhū nāma so  bhikkhū^eb^tiādimāha. tattha sīlasamādhīhi pare abhibhavatīti  abhibhū, khandhamārādimāre ^a^P0.0403^ea^ abhibhavati  ajjhottharatīti vā abhibhū, sasantānaparasantānagatakilese abhibhavati  viheseti viddhaṃsetīti vā abhibhū. bhikkhanasīlo yācanasīloti  bhikkhu, chinnabhinnapaṭadharoti vā bhikkhu. abhibhū nāma aggasāvako  so bhikkhūti attho, sikhissa bhagavato aggasāvakoti sambandho. </p>
              <p>[03] 27^b^.^eb^ ^b^ajagaro maṃ pīḷesī^eb^ti tathārūpaṃ  sīlasampannaṃ jhānasampannaṃ tāpasaṃ pubbe katapāpena verena ca mahanto  ajagarasappo pīḷesi. so teneva upaddavena upadduto aparihīnajjhāno  kālaṃ katvā brahmalokaparāyaṇo āsi. sesaṃ sabbattha uttānamevāti. </p>
              <p>[06] adhopupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. raṃsisaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbate himavantamhī^eb^tiādikaṃ āyasmato  raṃsisaññakattherassa apadānaṃ. ayampi purimabuddhesu katādhikāro tesu  tesu bhavesu vivaṭṭūpanissayāni puññāni upacinanto vipassissa ^a^V2.0102^ea^   bhagavato kāle kulagehe nibbatto vuddhimanvāya gharāvāsaṃ saṇṭhapetvā  kāmesu ādīnavaṃ disvā gharāvāsaṃ pahāya tāpasapabbajjaṃ pabbajitvā  ajinacammadharo himavantamhi vāsaṃ kappesi. tasmiṃ samaye vipassī  bhagavā himavantamagamāsi. atha so tāpaso tamupagataṃ bhagavantaṃ  disvā tassa bhagavato ^a^M2.0110^ea^ sarīrato nikkhantachabbaṇṇabuddharaṃsīsu  pasīditvā añjaliṃ paggayha pañcaṅgena namakkāramakāsi. so teneva  puññena ito cuto tusitādīsu dibbasampattiyo anubhavitvā aparabhāge  manussasampattiyo ca anubhavitvā imasmiṃ buddhuppāde kulagehe nibbatto  vuddhimanvāya gharāvāsaṃ saṇṭhapetvā tatthādīnavaṃ disvā gehaṃ pahāya  pabbajitvā nacirasseva arahā ahosi. </p>
              <p>[03] 30^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^pabbate  himavantamhī^eb^tiādimāha. tattha ^b^pabbate^eb^ti pakārena brūhati  vaḍḍhetīti pabbato, himo assa atthīti himavanto, himavanto ca  so pabbato cāti himavantapabbato. himavantapabbateti vattabbe  gāthāvacanasukhatthaṃ ``pabbate himavantamhī''ti vuttaṃ. tasmiṃ  himavantamhi pabbate vāsaṃ kappesiṃ pure ahanti sambandho. sesaṃ  sabbattha nayānusārena uttānamevāti. </p>
              <p>[06] raṃsisaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. dutiyaraṃsisaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbate^eb^ ^a^P0.0404^ea^ ^b^himavantamhī^eb^tiādikaṃ  āyasmato dutiyaraṃsisaññakattherassa apadānaṃ. ayampi purimabuddhesu  katakusalo uppannuppannabhave vivaṭṭūpanissayāni puññāni upacinanto  phussassa bhagavato kāle kulagehe nibbatto vuddhippatto gharāvāsaṃ  saṇṭhapetvā tattha dosaṃ disvā taṃ pahāya tāpasapabbajjaṃ pabbajitvā  himavantapabbate vasanto vākacīranivasano vivekasukhena viharati.  tasmiṃ samaye so phussaṃ bhagavantaṃ taṃ padesaṃ sampattaṃ disvā tassa  sarīrato nikkhantachabbaṇṇabuddharaṃsiyo ito cito vidhāvantiyo  daṇḍadīpikānikkhantavipphurantamiva disvā tasmiṃ pasanno añjaliṃ  paggahetvā vanditvā cittaṃ pasādetvā teneva pītisomanassena kālaṃ  katvā tusitādīsu nibbatto tattha cha kāmāvacarasampattiyo ca  anubhavitvā aparabhāge manussasampattiyo ^a^V2.0103^ea^ ca ^a^M2.0111^ea^ anubhavitvā imasmiṃ  buddhuppāde kulagehe nibbatto vuddhippatto pubbavāsanāvasena pabbajitvā  nacirasseva arahā ahosi. </p>
              <p>[03] 35^b^.^eb^ so aparabhāge pubbakammaṃ saritvā  somanassajāto pubbacaritāpadānaṃ pakāsento ^b^pabbate  himavantamhī^eb^tiādimāha. taṃ sabbaṃ uttānatthamevāti. </p>
              <p>[06] dutiyaraṃsisaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. phaladāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbate himavantamhī^eb^tiādikaṃ āyasmato  phaladāyakattherassa apadānaṃ. ayampi purimabuddhesu katakusalasambhāro  tattha tattha bhave vivaṭṭūpanissayāni puññāni upacinanto phussassa  bhagavato kāle ekasmiṃ kulagehe nibbatto sukhappatto taṃ sabbaṃ pahāya  tāpasapabbajjaṃ pabbajitvā kharājinacammadhārī hutvā viharati.  tasmiñca samaye phussaṃ bhagavantaṃ tattha sampattaṃ disvā pasannamānaso  madhurāni phalāni gahetvā bhojesi. so teneva kusalena  devalokādīsu puññasampattiyo anubhavitvā imasmiṃ buddhuppāde ekasmiṃ  kulagehe nibbatto vuddhimanvāya satthari pasīditvā pabbajitvā  nacirasseva arahā ahosi. </p>
              <p>[03] 39^b^.^eb^ so aparabhāge attano pubbakammaṃ anussaritvā  pubbacaritāpadānaṃ pakāsento ^b^pabbate himavantamhī^eb^tiādimāha.  taṃ sabbaṃ heṭṭhā vuttanayattā uttānatthamevāti. </p>
              <p>[06] phaladāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. saddasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbate himavantamhī^eb^tiādikaṃ āyasmato  saddasaññakattherassa apadānaṃ. ayampi purimabuddhesu katādhikāro tattha  ^a^P0.0405^ea^ tattha bhave vivaṭṭūpanissayāni puññāni upacinanto  phussassa bhagavato kāle ekasmiṃ kulagehe ^a^M2.0112^ea^ nibbatto vuddhippatto  saddhājāto tāpasapabbajjaṃ pabbajitvā himavantamhi araññāvāse vasanto  attano anukampāya upagatassa bhagavato dhammaṃ sutvā dhammesu ^a^V2.0104^ea^ cittaṃ  pasādetvā yāvatāyukaṃ ṭhatvā aparabhāge kālaṃ katvā tusitādīsu chasu  kāmāvacarasampattiyo ca manussesu manussasampattiyo ca anubhavitvā  imasmiṃ buddhuppāde ekasmiṃ kulagehe nibbatto vuddhimanvāya saddhājāto  pabbajitvā vipassanaṃ vaḍḍhetvā arahattaṃ pāpuṇi. </p>
              <p>[03] 43^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^pabbate  himavantamhī^eb^tiādimāha. taṃ sabbaṃ uttānatthamevāti. </p>
              <p>[06] saddasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. bodhisiñcakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassissa bhagavato^eb^tiādikaṃ āyasmato  bodhisiñcakattherassa apadānaṃ. ayampi purimabuddhesu katādhikāro  anekāsu jātīsu vivaṭṭūpanissayāni puññāni upacinanto vipassissa  bhagavato kāle kulagehe nibbatto sāsane pabbajitvā vattapaṭipattiyā  sāsanaṃ sobhayanto mahājane bodhipūjaṃ kurumāne disvā anekāni  pupphāni sugandhodakāni ca gāhāpetvā pūjesi. so tena puññena  devaloke nibbatto cha kāmāvacarasampattiyo anubhavitvā imasmiṃ  buddhuppāde kulagehe nibbatto vuddhimanvāya saddhājāto pabbajitvā  nacirasseva arahā ahosi. </p>
              <p>[03] 46^b^.^eb^ so arahā hutvā jhānaphalasukhena vītināmetvā  pubbakammaṃ saritvā somanassajāto pubbacaritāpadānaṃ pakāsento  ^b^vipassissa bhagavato^eb^tiādimāha. tattha visesaṃ paramatthaṃ  nibbānaṃ passatīti vipassī, visesena bhabbābhabbajane passatīti vā  vipassī, vipassanto catusaccaṃ passanadakkhanasīloti vā vipassī,  tassa vipassissa bhagavato mahābodhimaho ^a^M2.0113^ea^ ahūti sambandho. tatrāpi  ^b^mahābodhī^eb^ti bodhi vuccati catūsu maggesu ñāṇaṃ, tamettha  nisinno bhagavā paṭivijjhatīti kaṇikārapādaparukkhopi bodhicceva  vuccati, mahito ca so devabrahmanarāsurehi bodhi ceti mahābodhi,  mahato buddhassa bhagavato bodhīti vā mahābodhi, tassa ^b^maho^eb^  pūjā ahosīti attho. sesaṃ sabbattha uttānatthamevāti. </p>
              <p>[06] bodhisiñcakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. padumapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pokkharavanaṃ^eb^ ^a^P0.0406^ea^ ^a^V2.0105^ea^ ^b^paviṭṭho^eb^tiādikaṃ  āyasmato padumapupphiyattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  phussassa bhagavato kāle ekasmiṃ kulagehe nibbatto vuddhimanvāya  padumasampannaṃ ekaṃ pokkharaṇiṃ pavisitvā bhisamuḷāle khādanto  pokkharaṇiyā avidūre gacchamānaṃ phussaṃ bhagavantaṃ disvā pasannamānaso  tato padumāni ocinitvā ākāse ukkhipitvā bhagavantaṃ pūjesi,  tāni pupphāni ākāse vitānaṃ hutvā aṭṭhaṃsu. so bhiyyosomattāya  pasannamānaso pabbajitvā vattapaṭipattisāro samaṇadhammaṃ pūretvā tato  cuto tusitabhavanamalaṃ kurumāno viya tattha uppajjitvā kamena cha  kāmāvacarasampattiyo ca manussasampattiyo ca anubhavitvā imasmiṃ  buddhuppāde kulagehe nibbatto vuddhippatto saddhājāto pabbajitvā  nacirasseva arahā ahosi. </p>
              <p>[03] 51^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^pokkharavanaṃ  paviṭṭho^eb^tiādimāha. tattha pakārena naḷadaṇḍapattādīhi kharantīti  pokkharā, pokkharānaṃ samuṭṭhitaṭṭhena samūhanti pokkharavanaṃ,  padumagacchasaṇḍehi maṇḍitaṃ majjhaṃ paviṭṭho ahanti attho. sesaṃ  sabbattha uttānamevāti. </p>
              <p>[06] padumapupphiyattherāpadānavaṇṇanā samattā. </p>
              <p>[06] navamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 10. sudhāvaggo </h2n>
          <h3>
            <h3n> 1. sudhāpiṇḍiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pūjārahe^eb^ ^a^M2.0114^ea^ ^a^V2.0106^ea^ ^b^pūjayato^eb^tiādikaṃ āyasmato  sudhāpiṇḍiyattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto siddhatthassa bhagavato kāle  bhagavati dharamāne puññaṃ kātumasakkonto parinibbute bhagavati tassa  dhātuṃ nidahitvā cetiye karīyamāne sudhāpiṇḍamadāsi. so tena  puññena catunnavutikappato paṭṭhāya etthantare caturāpāyamadisvā  devamanussasampattiyo anubhavitvā imasmiṃ buddhuppāde ekasmiṃ kulagehe  nibbatto viññutaṃ patvā satthari pasīditvā pabbajito nacirasseva  arahā ahosi. </p>
              <p>[03] 1-2^b^.^eb^ so aparabhāge attano pubbakammaṃ saritvā  somanassajāto attano pubbacaritāpadānaṃ pakāsento  ^b^pūjārahe^eb^tiādimāha. tattha pūjārahā nāma  buddhapaccekabuddhāriyasāvakācariyupajjhāyamātāpitugaruādayo, tesu  pūjārahesu mālādipadumavatthābharaṇacatupaccayādīhi ^a^P0.0407^ea^  ^b^pūjayato^eb^ pūjayantassa puggalassa puññakoṭṭhāsaṃ  sahassasatasahassādivasena saṅkhyaṃ kātuṃ kenaci mahānubhāvenāpi na  sakkāti attho. na kevalameva dharamāne buddhādayo pūjayato,  parinibbutassāpi bhagavato cetiyapaṭimābodhiādīsupi eseva nayo. </p>
              <p>[03] 3^b^.^eb^ taṃ dīpetuṃ ^b^catunnamapi dīpāna^eb^ntiādimāha.  tattha ^b^catunnamapi dīpāna^eb^nti  jambudīpāparagoyānauttarakurupubbavidehasaṅkhātānaṃ catunnaṃ dīpānaṃ  tadanugatānaṃ dvisahassaparittadīpānañca ekato katvā sakalacakkavāḷagabbhe  ^b^issaraṃ^eb^ cakkavattirajjaṃ kareyyāti attho. ^b^ekissā  pūjanāyeta^eb^nti dhātugabbhe cetiye katāya ekissā pūjāya ^b^etaṃ^eb^  sakalajambudīpe sattaratanādikaṃ sakalaṃ dhanaṃ. ^b^kalaṃ nāgghati  soḷasi^eb^nti cetiye katapūjāya soḷasakkhattuṃ vibhattassa  soḷasamakoṭṭhāsassa na agghatīti attho. </p>
              <p>[03] 4^b^.^eb^ ^b^siddhatthassa...pe0...^eb^ ^a^M2.0115^ea^  ^b^phalitantare^eb^ti  narānaṃ aggassa seṭṭhassa siddhatthassa bhagavato ^b^cetiye^eb^  ^a^V2.0107^ea^ dhātugabbhamhi sudhākamme karīyamāne paricchedānaṃ ubhinnamantare vemajjhe,  atha vā pupphadānaṭṭhānānaṃ antare phalantiyā mayā sudhāpiṇḍo dinno  makkhitoti sambandho. sesaṃ sabbattha uttānamevāti. </p>
              <p>[06] sudhāpiṇḍiyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. sucintikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tissassa lokanāthassā^eb^tiādikaṃ āyasmato  sucintikattherassa apadānaṃ. ayampi purimabuddhesu katādhikāro  anekāsu jātīsu nibbānādhigamāya puññaṃ upacinitvā tissassa  bhagavato kāle ekasmiṃ kulagehe nibbatto vuddhimanvāya satthari  pasīditvā satthu nisīdanatthāya parisuddhaṃ siliṭṭhaṃ  kaṭṭhamayamanagghapīṭhamadāsi. so tena puññakammena  sugatisukhamanubhavitvā tattha tattha saṃsaranto imasmiṃ buddhuppāde  ekasmiṃ kulagehe nibbatto vuddhimanvāya satthari pasīditvā pabbajito  nacirasseva arahā ahosi. </p>
              <p>[03] 8^b^.^eb^ so pattārahattaphalo pubbakammaṃ saritvā  somanassajāto pubbacaritāpadānaṃ pakāsento ^b^tissassa  lokanāthassā^eb^tiādimāha. taṃ sabbaṃ uttānatthamevāti. </p>
              <p>[06] sucintikattherāpadānavaṇṇanā samattā. </p>
            </h4>
          </h3>
          <h3>
            <h3n> 3. aḍḍhaceḷakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tissassāhaṃ^eb^ ^a^P0.0408^ea^ ^b^bhagavato^eb^tiādikaṃ  āyasmato aḍḍhaceḷakattherassa apadānaṃ. ayampi thero purimabuddhesu  katādhikāro tattha tattha bhave vivaṭṭūpanissayāni puññāni upacinanto  tissassa bhagavato kāle ekenākusalena kammena duggatakulagehe  nibbatto vuddhimanvāya saddhammadesanaṃ ñatvā pasannamānaso cīvaratthāya  aḍḍhabhāgaṃ ekaṃ dussamadāsi. so ^a^M2.0116^ea^ teneva pītisomanassena kālaṃ  katvā sagge nibbatto cha kāmāvacarasampattimanubhavitvā tato cuto  manussesu manussasampattīnaṃ aggabhūtaṃ cakkavattisampattiṃ anubhavitvā  imasmiṃ buddhuppāde ekasmiṃ addhakule ^a^V2.0108^ea^ nibbatto vuddhippatto satthu  dhammadesanaṃ sutvā pasannamānaso pabbajitvā nacirasseva arahā ahosi. </p>
              <p>[03] 14^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^tissassāhaṃ  bhagavato^eb^tiādimāha. taṃ sabbaṃ uttānatthamevāti. </p>
              <p>[06] aḍḍhaceḷakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. sūcidāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^kammārohaṃ pure āsi^eb^ntiādikaṃ āyasmato  sūcidāyakattherassa apadānaṃ. ayampi purimabuddhesu katādhikāro  antarantarā kusalabījāni pūrento vipassissa bhagavato kāle  antarantarā katena ekena kammacchiddena kammārakule nibbatto  vuddhimanvāya sakasippesu nipphattiṃ patto satthu dhammadesanaṃ sutvā  pasannamānaso cīvarasibbanatthāya sūcidānamadāsi, tena puññena  dibbasampattiṃ anubhavitvā aparabhāge manussesu uppanno cakkavattādayo  sampattiyo ca anubhavanto uppannuppannabhave tikkhapañño vajīrañāṇo  ahosi. so kamena imasmiṃ buddhuppāde nibbatto vuddhippatto mahaddhano  saddhājāto tikkhapañño ahosi. so ekadivasaṃ satthu dhammadesanaṃ  sutvā dhammānusārena ñāṇaṃ pesetvā nisinnāsaneyeva arahā ahosi. </p>
              <p>[03] 19^b^.^eb^ so arahā samāno attano pubbakammaṃ saritvā  somanassajāto pubbacaritāpadānaṃ pakāsento ^b^kammārohaṃ pure  āsi^eb^ntiādimāha. tattha ^b^kammāro^eb^ti  ayokammalohakammādinā kammena jīvati ruhati vuddhiṃ virūḷhiṃ  āpajjatīti kammāro, pubbe puññakaraṇakāle kammāro ^b^āsiṃ^eb^  ahosinti attho. sesaṃ sabbattha uttānamevāti. </p>
              <p>[06] sūcidāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. gandhamāliyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa^eb^ ^a^M2.0117^ea^ ^a^P0.0409^ea^ ^b^bhagavato^eb^tiādikaṃ  āyasmato gandhamāliyattherassa apadāna. ayampi purimabuddhesu ^a^V2.0109^ea^  katādhikāro siddhatthassa bhagavato kāle kulagehe nibbatto mahaddhano  mahābhogo ahosi. so satthari pasīditvā  candanāgarukappūrakassaturādīni anekāni sugandhāni vaḍḍhetvā satthu  gandhathūpaṃ kāresi. tassupari sumanapupphehi chādesi, buddhañca  aṭṭhaṅganamakkāraṃ akāsi. so tena puññakammena devamanussesu  sampattiyo anubhavitvā imasmiṃ buddhuppāde vibhavasampanne ekasmiṃ  kulagehe nibbatto vuddhimanvāya satthari pasīditvā pabbajito  nacirasseva arahā ahosi. </p>
              <p>[03] 24^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^siddhatthassa  bhagavato^eb^tiādimāha. taṃ sabbaṃ uttānatthamevāti. </p>
              <p>[06] gandhamāliyattherāpadānavaṇṇanā samattā. </p>
            </h4>
          </h3>
          <h3>
            <h3n> 6. tipupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^migaluddo pure āsi^eb^ntiādikaṃ āyasmato  tipupphiyattherassa apadānaṃ. ayampi purimabuddhesu katādhikāro  antarā kenaci akusalacchiddena vipassissa bhagavato kāle nesādakule  nibbatto migaluddo hutvā araññe viharati. tadā vipassissa  bhagavato pāṭalibodhiṃ sampuṇṇapattapallavaṃ haritavaṇṇaṃ nīlobhāsaṃ manoramaṃ  disvā tīhi pupphehi pūjetvā purāṇapattaṃ chaḍḍetvā bhagavato sammukhā  viya pāṭalimahābodhiṃ vandi. so tena puññena tato cuto devaloke  uppanno tattha dibbasampattiṃ aparāparaṃ anubhavitvā tato cuto manussesu  jāto tattha cakkavattisampattiādayo anubhavitvā imasmiṃ buddhuppāde  ekasmiṃ kulagehe nibbatto vuddhimanvāya satthu dhammadesanaṃ sutvā  paṭiladdhasomanassahadayo gehaṃ pahāya pabbajitvā nacirasseva arahā  ahosi. </p>
              <p>[03] 31^b^.^eb^ so ^a^M2.0118^ea^ evaṃ siddhippatto attano pubbakammaṃ saritvā  somanassajāto pubbacaritāpadānaṃ pakāsento ^b^migaluddo pure  āsi^eb^ntiādimāha. tattha maraṇāya gacchati pāpuṇātīti migo,  atha vā magayamāno ihati pavattatīti migo, migānaṃ māraṇe luddo  lobhī gedhoti migaluddo, pure mayhaṃ puññakaraṇasamaye kānanasaṅkhāte  mahāaraññe migaluddo āsinti sambandho. ^b^pāṭaliṃ haritaṃ  disvā^eb^ti tattha pakārena talena rattavaṇṇena bhavatīti pāṭali ^a^V2.0110^ea^, pupphānaṃ  ^a^P0.0410^ea^ rattavaṇṇatāya pāṭalīti vohāro, pattānaṃ haritatāya  haritaṃ nīlavaṇṇaṃ pāṭalibodhiṃ disvāti attho. sesaṃ sabbattha  uttānatthamevāti. </p>
              <p>[06] tipupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 7. madhupiṇḍikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vivane kānane disvā^eb^tiādikaṃ āyasmato  madhupiṇḍikattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto siddhatthassa  bhagavato kāle nesādayoniyaṃ nibbatto mahāaraññe paṭivasati. tadā  vivekābhiratiyā sampattaṃ siddhatthaṃ bhagavantaṃ disvā samādhito  vuṭṭhitassa tassa sumadhuraṃ madhumadāsi. tattha ca pasannamānaso  vanditvā pakkāmi. so teneva puññena sampattiṃ anubhavanto  devamanussesu saṃsaritvā imasmiṃ buddhuppāde kulagehe nibbatto  vuddhippatto satthari pasīditvā pabbajito nacirasseva arahā ahosi. </p>
              <p>[03] 37^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^vivane kānane  disvā^eb^tiādimāha. tattha ^b^vivane^eb^ti visesena vanaṃ patthaṭaṃ  vivanaṃ, hatthiassarathasaddehi bherisaddehi ca vatthukāmakilesakāmehi ca  vigataṃ byāpagatanti attho, kānanasaṅkhāte mahāaraññe vivaneti  sambandho. ^b^osadhiṃva virocanta^eb^nti bhavavaḍḍhakijanānaṃ  icchiticchitaṃ nipphādetīti osadhaṃ. ojānibbattikāraṇaṃ paṭicca  yāya tārakāya uggatāya uddharanti gaṇhantīti sā osadhi.  osadhitārakā ^a^M2.0119^ea^ iva virocantīti vattabbe gāthābandhasukhatthaṃ  ``osadhiṃva virocanta''nti ca vuttaṃ. sesaṃ sabbattha uttānamevāti. </p>
              <p>[06] madhupiṇḍikattherāpadānavaṇṇanā samattā. </p>
            </h4>
          </h3>
          <h3>
            <h3n> 8. senāsanadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa bhagavato^eb^tiādikaṃ āyasmato  senāsanadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto siddhatthassa  bhagavato ^a^V2.0111^ea^ kāle kulagehe nibbatto vuddhippatto satthari pasīditvā  attano vasanaṭṭhānaṃ vanantaraṃ sampattassa bhagavato paṇāmaṃ katvā  paṇṇasantharaṃ santharitvā adāsi. bhagavato nisinnaṭṭhānassa samantato  bhittiparicchedaṃ katvā pupphapūjamakāsi. so tena puññena ^a^P0.0411^ea^  devamanussesu saṃsaranto ubhayasampattiyo anubhavitvā imasmiṃ  buddhuppāde kulagehe nibbatto vuddhippatto satthari pasīditvā pabbajito  nacirasseva arahā ahosi. </p>
              <p>[03] 45^b^.^eb^ so aparabhāge attano pubbakammaṃ saritvā  somanassajāto attano pubbacaritāpadānaṃ dassento ^b^siddhatthassa  bhagavato^eb^tiādimāha. taṃ sabbaṃ heṭṭhā vuttanayattā uttānatthamevāti. </p>
              <p>[06] senāsanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. veyyāvaccakarattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassissa bhagavato^eb^tiādikaṃ āyasmato  veyyāvaccakarattherassa apadānaṃ. tassa uppattiādayo heṭṭhā  vuttaniyāmeneva daṭṭhabbā. </p>
              <p>[06] veyyāvaccakarattherāpadānavaṇṇanā samattā. </p>
            </h4>
          </h3>
          <h3>
            <h3n> 10. buddhupaṭṭhākattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassissa^eb^ ^a^M2.0120^ea^ ^b^bhagavato^eb^tiādikaṃ āyasmato  buddhupaṭṭhākattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vipassissa  bhagavato kāle saṅkhadhamakakule nibbatto vuddhimanvāya attano sippe  saṅkhadhamane cheko ahosi, niccakālaṃ bhagavato saṅkhaṃ dhametvā  saṅkhasaddeneva pūjesi. so tena puññena devamanussesu saṃsaranto  sabbattha pākaṭo mahāghoso mahānādī madhurassaro ahosi, imasmiṃ  buddhuppāde ekasmiṃ pākaṭakule nibbatto vuddhippatto ^b^madhurassaro^eb^ti  pākaṭo, satthari pasīditvā pabbajito nacirasseva arahā ahosi,  aparabhāge madhurassarattheroti pākaṭo. </p>
              <p>[03] 51^b^.^eb^ so ^a^V2.0112^ea^ ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^vipassissa  bhagavato^eb^tiādimāha. taṃ heṭṭhā vuttameva. ^b^ahosiṃ  saṅkhadhamako^eb^ti saṃ suṭṭhu khananto gacchatīti saṅkho,  samuddajalapariyante caramāno gacchati vicaratīti attho. taṃ saṅkhaṃ  dhamati ghosaṃ karotīti saṅkhadhamako, sohaṃ saṅkhadhamakova  ahosinti attho. sesaṃ sabbattha uttānamevāti. </p>
              <p>[06] buddhupaṭṭhākattherāpadānavaṇṇanā samattā. </p>
              <p>[06] dasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 11. bhikkhadāyivaggo </h2n>
          <h3>
            <h3n> 1. bhikkhādāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇaṃ^eb^ ^a^P0.0412^ea^ ^a^V2.0113^ea^ ^b^sambuddha^eb^ntiādikaṃ  āyasmato bhikkhādāyakattherassa apadānaṃ. ayampi purimajinavaresu  katādhikāro tattha tattha bhave vivaṭṭūpanissayāni puññāni upacinanto  siddhatthassa bhagavato kāle ekasmiṃ kulagehe nibbatto vuddhimanvāya  vibhavasampanno saddhājāto vihārato nikkhamitvā piṇḍāya caramānaṃ  siddhatthaṃ bhagavantaṃ disvā pasannamānaso āhāramadāsi. bhagavā taṃ  paṭiggahetvā anumodanaṃ vatvā ^a^M2.0121^ea^ pakkāmi. so teneva kusalena  yāvatāyukaṃ ṭhatvā āyupariyosāne devaloke nibbatto tattha cha  kāmāvacarasampattiyo anubhavitvā manussesu ca  manussasampattimanubhavitvā imasmiṃ buddhuppāde kulagehe nibbatto  vuddhimanvāya saddhājāto pabbajitvā nacirasseva arahā ahosi. </p>
              <p>[03] 1^b^.^eb^ so aparabhāge attano pubbakammaṃ anussaritvā  somanassajāto pubbacaritāpadānaṃ pakāsento ^b^suvaṇṇavaṇṇaṃ  sambuddha^eb^ntiādimāha. taṃ sabbaṃ heṭṭhā vuttanayameva. ^b^pavarā  abhinikkhanta^eb^nti pakārena varitabbaṃ patthetabbanti pavaraṃ, rammabhūtato  vivekabhūtato sakavihārato abhi visesena nikkhantanti attho.  ^b^vānā nibbānamāgata^eb^nti vānaṃ vuccati taṇhā, tato nikkhantattā  nibbānaṃ, vānanāmaṃ taṇhaṃ padhānaṃ katvā sabbakilese pahāya nibbānaṃ  pattanti attho. </p>
              <p>[03] 2^b^.^eb^ ^b^kaṭacchubhikkhaṃ datvānā^eb^ti karatalena  gahetabbā dabbi kaṭacchu, bhikkhīyati āyācīyatīti bhikkhā, abhi  visesena khāditabbā bhakkhitabbāti vā bhikkhā, kaṭacchunā gahetabbā  bhikkhā kaṭacchubhikkhā, dabbiyā bhattaṃ datvāti attho. sesaṃ  sabbattha uttānatthamevāti. </p>
              <p>[06] bhikkhādāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 2. ñāṇasaññikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇaṃ^eb^ ^a^V2.0114^ea^ ^b^sambuddha^eb^ntiādikaṃ āyasmato  ñāṇasaññikattherassa apadānaṃ. kā uppatti? ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  siddhatthassa bhagavato kāle kulagehe nibbatto vuddhimanvāya saddhājāto  saddhammassavane sādaro sālayo bhagavato dhammadesanānusārena ñāṇaṃ  pesetvā ghosapamāṇattā bhagavato ñāṇe pasanno pañcaṅgāṭṭhaṅganamakkāravasena  paṇāmaṃ katvā pakkāmi. so tato cuto devalokesu uppanno tattha cha  kāmāvacare dibbasampattimanubhavanto tato cavitvā manussaloke jāto  tatthaggabhūtā cakkavattisampadādayo ^a^P0.0413^ea^ anubhavitvā  imasmiṃ ^a^M2.0122^ea^  buddhuppāde vibhavasampanne ekasmiṃ kulagehe nibbatto vuddhimanvāya  satthari pasīditvā pabbajito nacirasseva arahā ahosi. </p>
              <p>[03] 7^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^suvaṇṇavaṇṇaṃ  sambuddha^eb^ntiādimāha. taṃ vuttatthameva. ^b^nisabhājāniyaṃ  yathā^eb^ti gavasatasahassajeṭṭho nisabho, nisabho ca so ājāniyo  seṭṭho uttamo ceti nisabhājāniyo. yathā nisabhājāniyo, tatheva  bhagavāti attho. lokavisayasaññātaṃ paññattivasena evaṃ vuttaṃ.  anupameyyo hi bhagavā. sesaṃ sabbattha uttānatthamevāti. </p>
              <p>[06] ñāṇasaññikattherāpadānavaṇṇanā samattā. </p>
            </h4>
          </h3>
          <h3>
            <h3n> 3. uppalahatthiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tivarāyaṃ nivāsīha^eb^ntiādikaṃ āyasmato  uppalahatthakattherassa apadānaṃ. ayampi purimajinavaresu katakusalo  tattha tattha bhave vivaṭṭūpanissayāni puññāni upacinanto siddhatthassa  bhagavato kāle mālākārakule nibbatto vuddhimanvāya mālākārakammena  anekāni pupphāni vikkiṇanto jīvati. athekadivasaṃ pupphāni  gahetvā caranto bhagavantaṃ ratanagghikamiva caramānaṃ disvā  rattuppalakalāpena pūjesi. so tato cuto teneva puññena sugatīsu  puññamanubhavitvā imasmiṃ buddhuppāde kulagehe nibbatto vuddhimanvāya  saddhājāto pabbajitvā nacirasseva arahā ahosi. </p>
              <p>[03] 13^b^.^eb^ so ^a^V2.0115^ea^ aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^tivarāyaṃ  nivāsīha^eb^ntiādimāha. tattha ^b^tivarā^eb^ti tīhi vārehi kāritaṃ  sañcaritaṃ paṭicchannaṃ nagaraṃ, tassaṃ tivarāyaṃ nivāsī, vasanasīlo  nivāsanaṭṭhānagehe vā vasanto ahanti attho. ^b^ahosiṃ māliko  tadā^eb^ti tadā nibbānatthāya puññasambhārakaraṇasamaye māliko  mālākārova pupphāni kayavikkayaṃ katvā jīvanto ahosinti attho. </p>
              <p>[03] 14^b^.^eb^ ^b^pupphahatthamadāsaha^eb^nti ^a^M2.0123^ea^ siddhatthaṃ bhagavantaṃ  disvā uppalakalāpaṃ adāsiṃ pūjesinti attho. sesaṃ sabbattha  uttānatthamevāti. </p>
              <p>[06] uppalahatthakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. padapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhatthassa^eb^ ^a^P0.0414^ea^ ^b^bhagavato^eb^tiādikaṃ  āyasmato padapūjakattherassa apadānaṃ. ayampi purimabuddhesu  katādhikāro siddhatthassa bhagavato kāle kulagehe nibbatto vuddhimanvāya  satthari pasanno sumanapupphena pādamūle pūjesi. so tena puññena  devamanussesu saṃsaranto sakkasampattiṃ anubhavitvā imasmiṃ buddhuppāde  ekasmiṃ kulagehe nibbatto vuddhimanvāya satthari pasīditvā pabbajito  vipassanaṃ vaḍḍhetvā arahattaphale patiṭṭhāsi. </p>
              <p>[03] 19^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^siddhatthassa  bhagavato^eb^tiādimāha. ^b^jātipupphamadāsaha^eb^nti jātisumanapupphaṃ  adāsiṃ ahanti vattabbe gāthābandhasukhatthaṃ sumanasaddassa lopaṃ katvā  vuttaṃ. tattha jātiyā nibbatto vikasamānoyeva sumanaṃ janānaṃ  somanassaṃ karotīti sumanaṃ, pupphanaṭṭhena vikasanaṭṭhena pupphaṃ, sumanañca  taṃ pupphañcāti sumanapupphaṃ, tāni sumanapupphāni siddhatthassa bhagavato  ahaṃ pūjesinti attho. sesaṃ sabbattha uttānamevāti. </p>
              <p>[06] padapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. muṭṭhipupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sudassano^eb^ ^a^V2.0116^ea^ ^b^nāma nāmenā^eb^tiādikaṃ āyasmato  muṭṭhipupphiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle mālākārakule nibbatto vuddhimanvāya sakasippe  nipphattiṃ patto ekadivasaṃ ^a^M2.0124^ea^ bhagavantaṃ disvā pasannamānaso  jātisumanapupphāni ubhohi hatthehi bhagavato pādamūle okiritvā  pūjesi. so tena kusalasambhārena devamanussesu saṃsaranto ubho  sampattiyo anubhavitvā imasmiṃ buddhuppāde kulagehe nibbatto vuddhippatto  pubbavāsanāvasena satthari pasīditvā pabbajito nacirasseva arahā  ahosi. </p>
              <p>[03] 14-25^b^.^eb^ so aparabhāge attano pubbakammaṃ anussaritvā  somanassajāto pubbacaritāpadānaṃ pakāsento ^b^sudassano nāma  nāmenā^eb^tiādimāha. tattha ^b^sudassano^eb^ti  ārohapariṇāharūpasaṇṭhānayobbaññasobhanena sundaro dassanoti  sudassano, nāmena sudassano nāma mālākāro hutvā  jātisumanapupphehi padumuttaraṃ bhagavantaṃ pūjesinti attho. sesaṃ  sabbattha uttānamevāti. </p>
              <p>[06] muṭṭhipupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 6. udakapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇaṃ^eb^ ^a^P0.0415^ea^ ^b^sambuddha^eb^ntiādikaṃ  āyasmato udakapūjakattherassa apadānaṃ. ayampi purimajinavaresu  pūritakusalasañcayo tattha tattha bhave vivaṭṭūpanissayāni puññāni  paripūriyamāno pudumuttarassa bhagavato kāle ekasmiṃ kulagehe nibbatto  vuddhimanvāya kusalākusalaṃ jānanto padumuttarassa bhagavato ākāse  gacchato nikkhantachabbaṇṇabuddharaṃsīsu pasanno ubhohi hatthehi udakaṃ  gahetvā pūjesi. tena pūjitaṃ udakaṃ rajatabubbulaṃ viya ākāse  aṭṭhāsi. so abhippasanno teneva somanassena tusitādīsu nibbatto  dibbasampattiyo anubhavitvā aparabhāge manussasampattiyo ca  anubhavitvā imasmiṃ buddhuppāde kulagehe nibbatto viññutaṃ patto satthari  pasīditvā pabbajito nacirasseva arahā ahosi. </p>
              <p>[03] 29^b^.^eb^ so ^a^V2.0117^ea^ aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^suvaṇṇavaṇṇaṃ  sambuddha^eb^ntiādimāha. taṃ heṭṭhā vuttameva. ^b^ghatāsanaṃva  jalita^eb^nti ghataṃ vuccati sappi, ghatassa āsanaṃ ādhāranti ghatāsanaṃ,  aggi, atha vā taṃ asati bhuñjatīti ghatāsanaṃ ^a^M2.0125^ea^, aggiyeva. yathā  ghate āsitte aggimhi aggisikhā atīva jalati, evaṃ aggikkhandhaṃ  iva jalamānaṃ bhagavantanti attho. ^b^ādittaṃva hutāsana^eb^nti hutaṃ  vuccati pūjāsakkāre, hutassa pūjāsakkārassa āsananti hutāsanaṃ,  jalamānaṃ sūriyaṃ iva dvattiṃsamahāpurisalakkhaṇehi byāmappabhāmaṇḍalehi  vijjotamānaṃ suvaṇṇavaṇṇaṃ sambuddhaṃ ^b^anilañjase^eb^ ākāse gacchantaṃ  addasanti sambandho. sesaṃ sabbattha uttānamevāti. </p>
              <p>[06] udakapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. naḷamāliyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato naḷamāliyattherassa  apadānaṃ. esopi purimajinavaresu katādhikāro anekāsu jātīsu  vivaṭṭūpanissayāni kusalakammāni upacinanto padumuttarassa bhagavato  kāle kulagehe nibbatto vuddhimanvāya gharāvāsaṃ saṇṭhapetvā kāme  ādīnavaṃ disvā gehaṃ pahāya tāpasapabbajjaṃ pabbajitvā himavante  vasanto tatthāgataṃ bhagavantaṃ disvā pasanno vanditvā tiṇasantharaṃ  santharitvā tattha nisinnassa bhagavato naḷamālehi bījaniṃ katvā  bījetvā adāsi. paṭiggahesi bhagavā tassānukampāya, anumodanañca  akāsi. so tena puññena devamanussesu saṃsaranto uppannuppannabhave  pariḷāhasantāpavivajjito kāyacittacetasikasukhappatto  anekasukhamanubhavitvā ^a^P0.0416^ea^ imasmiṃ buddhuppāde ekasmiṃ  kulagehe nibbatto vuddhimanvāya pubbavāsanābalena satthari pasanno  pabbajitvā nacirasseva arahā ahosi. </p>
              <p>[03] 36^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento  ^b^padumuttarabuddhassā^eb^tiādimāha. taṃ heṭṭhā vuttameva. </p>
              <p>[03] 37^b^.^eb^ ^b^naḷamālaṃ gahetvānā^eb^ti naḷati asāro  nissāro hutvā veḷuvaṃsatopi tanuko sallahuko jātoti naḷo, naḷassa  mālā ^a^M2.0126^ea^ pupphaṃ naḷamālaṃ, tena naḷamālena bījaniṃ kāresinti sambandho ^a^V2.0118^ea^.  bījissati janissati vāto anenāti bījanī, taṃ bījaniṃ  buddhassa upanāmesiṃ, paṭiggahesinti attho. sesaṃ sabbattha  uttānamevāti. </p>
              <p>[06] naḷamāliyattherāpadānavaṇṇanā samattā. </p>
              <p>[06] sattamabhāṇavāravaṇṇanā samattā. </p>
            </h4>
          </h3>
          <h3>
            <h3n> 8. āsanupaṭṭhāhakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^kānanaṃ vanamoggayhā^eb^tiādikaṃ āyasmato  āsanupaṭṭhāhakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto  atthadassissa bhagavato kāle kulagehe nibbatto gharāvāsaṃ vasanto  tattha dosaṃ disvā gharāvāsaṃ pahāya tāpasapabbajjaṃ pabbajitvā himavante  vasanto tattha sampattaṃ bhagavantaṃ disvā pasanno sīhāsanaṃ adāsi,  tattha nisinnaṃ bhagavantaṃ mālākalāpaṃ gahetvā pūjetvā taṃ padakkhiṇaṃ  katvā pakkāmi. so tena puññena devamanussesu saṃsaranto  nibbattanibbattabhave uccakuliko vibhavasampanno ahosi. so  kālantarena imasmiṃ buddhuppāde kulagehe nibbatto vuddhimanvāya satthari  pasīditvā pabbajito nacirasseva arahā ahosi. </p>
              <p>[03] 47^b^.^eb^ so arahā samāno attano pubbakammaṃ saritvā  somanassajāto pubbacaritāpadānaṃ pakāsento ^b^kānanaṃ  vanamoggayhā^eb^tiādimāha. taṃ sabbaṃ heṭṭhā vuttatthamevāti. </p>
              <p>[06] āsanupaṭṭhāhakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. biḷālidāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ āyasmato  biḷālidāyakattherassa apadānaṃ. ayampi purimajinavaresu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle kulagehe ^a^M2.0127^ea^ nibbatto viññutaṃ patto gharāvāsaṃ  vasanto tatthādīnavaṃ ^a^P0.0417^ea^ disvā gharāvāsaṃ pahāya  tāpasapabbajjaṃ pabbajitvā himavante vasanto atīva appicchasantuṭṭho  āluvādīhi yāpento vasati. tadā padumuttaro bhagavā tassa  anukampāya taṃ himavantaṃ agamāsi ^a^V2.0119^ea^. taṃ disvā pasanno vanditvā  biḷāliyo gahetvā patte okiri. taṃ tathāgato tassānukampāya  somanassuppādayanto paribhuñji. so tena kammena tato cuto  devamanussesu ubhayasampattiyo anubhavitvā imasmiṃ buddhuppāde kulagehe  nibbattitvā vuddhimanvāya satthari pasanno sāsane pabbajitvā  nacirasseva arahā ahosi. </p>
              <p>[03] 53^b^.^eb^ so aparabhāge attano kusalakammaṃ saritvā  somanassajāto pubbacaritāpadānaṃ pakāsento  ^b^himavantassāvidūre^eb^tiādimāha. taṃ sabbaṃ heṭṭhā vuttanayattā  uttānatthameva. āluvakarambhādayo tesaṃ tesaṃ kandajātīnaṃ nāmānevāti. </p>
              <p>[06] biḷālidāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. reṇupūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇaṃ sambuddha^eb^ntiādikaṃ āyasmato  reṇupūjakattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle kulagehe nibbatto vuddhimanvāya satthari pasanno viññutaṃ  patto aggikkhandhaṃ viya vijjotamānaṃ bhagavantaṃ disvā pasannamānaso  nāgapupphakesaraṃ gahetvā pūjesi. atha bhagavā anumodanamakāsi. </p>
              <p>[03] 62-3^b^.^eb^ so tena puññena tato cuto devamanussesu  saṃsaranto ubhayasampattiyo anubhavitvā uppannuppannabhave sabbattha pūjito  imasmiṃ buddhuppāde kulagehe nibbatto viññutaṃ patto pubbavāsanābalena  satthari pasanno sāsane pabbajito nacirasseva arahā hutvā  dibbacakkhunā attano pubbakammaṃ disvā somanassajāto  pubbacaritāpadānaṃ pakāsento ^b^suvaṇṇavaṇṇaṃ sambuddha^eb^ntiādimāha.  taṃ heṭṭhā vuttatthameva. ^b^sataraṃsiṃva bhāṇuma^eb^nti satamattā  satappamāṇā raṃsi pabhā yassa sūriyassa ^a^M2.0128^ea^ so sataraṃsi,  gāthābandhasukhatthaṃ sataraṃsīti vuttaṃ, anekasatassa  anekasatasahassaraṃsīti attho. bhāṇu vuccati pabhā, bhāṇu pabhā yassa  so bhāṇumā, bhāṇumasaṅkhātaṃ sūriyaṃ iva vipassiṃ bhagavantaṃ disvā  sakesaraṃ nāgapupphaṃ gahetvā ^b^abhiropayiṃ^eb^ pūjesinti attho. sesaṃ  uttānamevāti. </p>
              <p>[06] reṇupūjakattherāpadānavaṇṇanā samattā. </p>
              <p>[06] ekādasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 12. mahāparivāravaggo </h2n>
          <h3>
            <h3n> 1. mahāparivārakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassī^eb^ ^a^P0.0418^ea^ ^a^V2.0120^ea^ ^b^nāma bhagavā^eb^tiādikaṃ  āyasmato mahāparivārakattherassa apadānaṃ. ayampi purimajinavaresu  katādhikāro tattha tattha bhave vivaṭṭūpanissayāni puññāni upacinanto  vipassissa bhagavato uppannasamaye yakkhayoniyaṃ nibbatto  anekayakkhasatasahassaparivāro ekasmiṃ khuddakadīpe  dibbasukhamanubhavanto viharati. tasmiñca dīpe cetiyābhisobhito  vihāro atthi, tattha bhagavā agamāsi. atha so yakkhasenādhipati  taṃ bhagavantaṃ tattha gatabhāvaṃ disvā dibbavatthāni gahetvā gantvā  bhagavantaṃ vanditvā dibbavatthehi pūjesi, saparivāro saraṇamagamāsi.  so tena puññakammena tato cuto devaloke nibbattitvā tattha cha  kāmāvacarasukhamanubhavitvā tato cuto manussesu  aggacakkavattiādisukhamanubhavitvā aparabhāge imasmiṃ buddhuppāde kulagehe  nibbatto viññutaṃ patto satthari pasīditvā pabbajito nacirasseva  arahā ahosi. </p>
              <p>[03] 1-2^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^vipassī nāma  bhagavā^eb^tiādimāha. tattha visesaṃ paramatthaṃ nibbānaṃ passatīti  vipassī, vividhe satipaṭṭhānādayo sattatiṃsabodhipakkhiyadhamme  passatīti vā vipassī, vividhe ^a^M2.0129^ea^ anekappakāre bodhaneyyasatte visuṃ  visuṃ passatīti vā vipassī, so vipassī bhagavā ^b^dīpacetiyaṃ^eb^  dīpe pūjanīyaṭṭhānaṃ vihāramagamāsīti attho. sesaṃ sabbattha  uttānamevāti. </p>
              <p>[06] mahāparivārakattherāpadānavaṇṇanā samattā. </p>
            </h4>
          </h3>
          <h3>
            <h3n> 2. sumaṅgalattherāpadānavaṇṇanā</h3n>
            <h4>
              <h4n> </h4n>
              <p>[03] ^b^atthadassī jinavaro^eb^tiādikaṃ āyasmato sumaṅgalattherassa  apadānaṃ. ayampi purimabuddhesu katādhikāro ^a^V2.0121^ea^ tattha tattha bhave  vivaṭṭūpanissayāni puññāni upacinanto atthadassissa bhagavato kāle  ekasmiṃ taḷākasamīpe rukkhadevatā hutvā nibbatti. tasmiṃ samaye  bhagavā vihārato nikkhamitvā nahāyitukāmo tassa taḷākassa tīraṃ  gantvā tattha nhatvā ekacīvaro jalamāno brahmā viya sūriyo viya  suvaṇṇabimbaṃ viya aṭṭhāsi. atha so devaputto somanassajāto  pañjaliko thomanamakāsi, attano dibbagītatūriyehi ^a^P0.0419^ea^  upahārañca akāsi. so tena puññakammena devamanussesu sampattiyo  anubhavitvā aparabhāge imasmiṃ buddhuppāde kulagehe nibbatto viññutaṃ  patto satthari pasīditvā pabbajitvā nacirasseva arahā ahosi. </p>
              <p>[03] 11^b^.^eb^ so pacchā pubbakammaṃ saritvā somanassajāto  pubbacaritāpadānaṃ pakāsento ^b^atthadassī jinavaro^eb^tiādimāha.  tattha paramatthaṃ nibbānaṃ dakkhati passatīti atthadassī, atha vā  sabbasattānaṃ caturāriyasaccasaṅkhātaṃ atthapayojanaṃ dassanasīloti  atthadassī, kilese ajini jināti jinissatīti jino.  varitabbo patthetabbo sabbasattehīti varo, atthadassī jino ca so  varo cāti atthadassī jinavaro. ^b^lokajeṭṭho^eb^ti lujjati  palujjatīti loko, lokīyati passīyati buddhādīhi pārappattoti vā  loko, loko ca loko ca loko cāti loko.  ekasesasamāsavasena ``lokā''ti vattabbe ``loko''ti vutto.  lokassa jeṭṭho lokajeṭṭho, so lokajeṭṭho narāsabhoti attho. sesaṃ  sabbattha uttānamevāti. </p>
              <p>[06] sumaṅgalattherāpadānavaṇṇanā samattā. </p>
            </h4>
          </h3>
          <h3>
            <h3n> 3. saraṇagamaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^ubhinnaṃ^eb^ ^a^M2.0130^ea^ ^b^devarājūnantyā^eb^dikaṃ āyasmato  saraṇagamaniyattherassa apadānaṃ. ayampi purimabuddhesu katādhikāro  uppannuppannabhave vivaṭṭūpanissayāni puññāni upacinanto padumuttare  bhagavati uppanne ayaṃ himavante devarājā hutvā nibbatti, tasmiṃ  aparena yakkhadevaraññā saddhiṃ saṅgāmatthāya upaṭṭhite dve  anekayakkhasahassaparivārā phalakāvudhādihatthā saṅgāmatthāya  samupabyūḷhā ahesuṃ. tadā padumuttaro bhagavā tesu sattesu kāruññaṃ  uppādetvā ākāsena tattha gantvā saparivārānaṃ dvinnaṃ devarājūnaṃ dhammaṃ  desesi. tadā te sabbe phalakāvudhāni chaḍḍetvā bhagavantaṃ  gāravabahumānena vanditvā saraṇamagamaṃsu. tesaṃ ayaṃ paṭhamaṃ  saraṇamagamāsi. so tena puññena ^a^V2.0122^ea^ devamanussesu saṃsaranto  ubhayasampattiyo anubhavitvā imasmiṃ buddhuppāde kulagehe nibbatto  vuddhimanvāya satthari pasanno pabbajitvā nacirasseva arahā ahosi. </p>
              <p>[03] 20^b^.^eb^ so aparabhāge pubbakusalaṃ saritvā  somanassajāto pubbacaritāpadānaṃ pakāsento ^b^ubhinnaṃ  devarājūna^eb^ntiādimāha. tattha  sucilomakharalomāaḷavakakumbhīrakuverādayo viya nāmagottena apākaṭā  dve yakkharājāno aññāpadesena dassento ``ubhinnaṃ  devarājūna''ntiādimāha. ^b^saṅgāmo samupaṭṭhito^eb^ti ^a^P0.0420^ea^  saṃ suṭṭhu gāmo kalahatthāya upagamananti saṅgāmo, so saṅgāmo  saṃ suṭṭhu upaṭṭhito, ekaṭṭhāne upagantvā ṭhitoti attho. ^b^ahosi  samupabyūḷho^eb^ti saṃ suṭṭhu upasamīpe rāsibhūtoti attho. </p>
              <p>[03] 21^b^.^eb^ ^b^saṃvejesi mahājana^eb^nti tesaṃ rāsibhūtānaṃ  yakkhānaṃ ākāse nisinno bhagavā catusaccadhammadesanāya saṃ suṭṭhu  vejesi, ādīnavadassanena gaṇhāpesi viññāpesi bodhesīti attho.  sesaṃ sabbattha uttānamevāti. </p>
              <p>[06] saraṇagamaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 4. ekāsaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^varuṇo^eb^ ^a^M2.0131^ea^ ^b^nāma nāmenā^eb^tiādikaṃ āyasmato  ekāsaniyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto atthadassissa  bhagavato kāle varuṇo nāma devarājā hutvā nibbatti. so bhagavantaṃ  disvā pasannamānaso gandhamālādīhi gītavāditehi ca upaṭṭhayamāno  saparivāro pūjesi. tato aparabhāge bhagavati parinibbute tassa  mahābodhirukkhaṃ buddhadassanaṃ viya sabbatūriyatāḷāvacarehi saparivāro  upahāramakāsi. so tena puññena tato kālaṅkatvā  nimmānaratidevaloke uppajji. evaṃ devasampattimanubhavitvā manussesu  ca manussabhūto cakkavattisampattiṃ anubhavitvā imasmiṃ buddhuppāde  kulagehe nibbatto viññutaṃ patvā satthu sāsane pabbajitvā nacirasseva  arahā ahosi. </p>
              <p>[03] 31^b^.^eb^ so pacchā sakakammaṃ saritvā taṃ tathato ñatvā  somanassajāto pubbacaritāpadānaṃ pakāsento ^a^V2.0123^ea^ ^b^varuṇo nāma  nāmenā^eb^tiādimāha. tattha yadā ahaṃ sambodhanatthāya buddhaṃ bodhiñca  pūjesiṃ, tadā varuṇo nāma devarājā ahosinti sambandho. </p>
              <p>[03] 34^b^.^eb^ ^b^dharaṇīruhapādapa^eb^nti ettha  rukkhalatāpabbatasattharatanādayo dhāretīti dharaṇī, tasmiṃ ruhati  patiṭṭhahatīti dharaṇīruho. pādena pivatīti pādapo,  siñcitasiñcitodakaṃ pādena mūlena pivati rukkhakkhandhasākhāviṭapehi  āporasaṃ patthariyatīti attho, taṃ dharaṇīruhapādapaṃ bodhirukkhanti  sambandho. </p>
              <p>[03] 35^b^.^eb^ ^b^sakakammābhiraddho^eb^ti attano kusalakammena  abhiraddho pasanno uttame bodhimhi pasannoti sambandho. sesaṃ  sabbattha uttānamevāti. </p>
              <p>[06] ekāsaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. suvaṇṇapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassī^eb^ ^a^M2.0132^ea^ ^b^nāma bhagavā^eb^tiādikaṃ āyasmato  suvaṇṇapupphiyattherassa ^a^P0.0421^ea^ apadānaṃ. ayampi  purimajinavaresu katādhikāro tattha tattha bhave vivaṭṭūpanissayāni  puññāni upacinanto vipassissa bhagavato kāle ekasmiṃ ṭhāne  bhūmaṭṭhakadevaputto hutvā nibbatto tassa bhagavato dhammaṃ sutvā  pasannamānaso catūhi suvaṇṇapupphehi pūjesi. tāni pupphāni ākāse  suvaṇṇavitānaṃ hutvā chādesuṃ, suvaṇṇapabhā ca buddhassa sarīrapabhā ca  ekato hutvā mahāobhāso ahosi. so atirekataraṃ pasanno  sakabhavanaṃ gatopi saratiyeva. so tena puññakammena  tusitabhavanādisugatīsuyeva saṃsaranto dibbasampattiṃ anubhavitvā  imasmiṃ buddhuppāde kulagehe nibbatto viññutaṃ patto satthu dhammadesanaṃ  sutvā sāsane uraṃ datvā pabbajito nacirasseva arahā ahosi. </p>
              <p>[03] 40^b^.^eb^ so aparabhāge pubbakammaṃ saritvā  somanassajāto attano pubbacaritāpadānaṃ pakāsento ^b^vipassī nāma  bhagavā^eb^tiādimāha. taṃ heṭṭhā vuttatthameva. </p>
              <p>[03] 44^b^.^eb^ ^b^pāmojjaṃ janayitvānā^eb^ti balavapītiṃ  uppādetvā ``pāmojjaṃ āmodanā pamodanā hāso ^a^V2.0124^ea^ pahāso vitti  odagyaṃ attamanatā cittassā''tiādīsu (dha0 sa0 9, 86; mahāni0  1) viya attamanatā sakabhāvaṃ uppādetvāti attho. sesaṃ sabbattha  uttānamevāti. </p>
              <p>[06] suvaṇṇapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 6. citakapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vasāmi rājāyatane^eb^tiādikaṃ āyasmato  citakapūjakattherassa apadānaṃ. ayampi purimabuddhesu katādhikāro  tato paraṃ uppannuppannabhave vivaṭṭūpanissayāni puññāni upacinanto  sikhissa bhagavato kāle rājāyatanarukkhadevatā hutvā nibbatto  antarantarā devatāhi saddhiṃ dhammaṃ ^a^M2.0133^ea^ sutvā pasanno bhagavati parinibbute  saparivāro gandhadīpadhūpapupphabheriādīni gāhāpetvā bhagavato  āḷahanaṭṭhānaṃ gantvā dīpādīni pūjetvā anekehi tūriyehi anekehi  vāditehi taṃ pūjesi. tato paṭṭhāya sakabhavanaṃ upaviṭṭhopi bhagavantameva  saritvā sammukhā viya vandati. so teneva puññena tena  cittappasādena rājāyatanato kālaṃ kato tusitādīsu nibbatto  dibbasampattiṃ anubhavitvā tato manussesu manussasampattiṃ anubhavitvā  imasmiṃ buddhuppāde kulagehe nibbatto viññutaṃ patto bhagavati  uppannacittappasādo bhagavato sāsane pabbajitvā nacirasseva arahā  ahosi. </p>
              <p>[03] 49^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^vasāmi  rājāyatane^eb^tiādimāha. ^b^rājāyatane^eb^ti ^a^P0.0422^ea^  devarājūnaṃ āyatanaṃ rājāyatanaṃ, tassa rukkhassa nāmadheyyo vā.  ^b^parinibbute bhagavatī^eb^ti parisamantato kiñci anavasesetvā  khandhaparinibbānakāle parinibbānasamaye parinibbānappattassa  sikhino lokabandhunoti sambandho. </p>
              <p>[03] 50^b^.^eb^ ^b^citakaṃ agamāsaha^eb^nti  candanāgarudevadārukappūratakkolādisugandhadārūhi citaṃ rāsigatanti  citaṃ, citameva citakaṃ, buddhagāravena citakaṃ pūjanatthāya citakassa  samīpaṃ ahaṃ agamāsinti attho. tattha gantvā katakiccaṃ dassento  ^b^tūriyaṃ tattha vādetvā^eb^tiādimāha. taṃ sabbaṃ suviññeyyamevāti. </p>
              <p>[06] citakapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. buddhasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^yadā^eb^ ^a^V2.0125^ea^ ^b^vipassī lokaggo^eb^tiādikaṃ āyasmato  buddhasaññakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vipassissa  bhagavato kāle ekasmiṃ bhūmaṭṭhakavimāne devaputto hutvā nibbatti.  tadā vipassī bhagavā āyusaṅkhāraṃ vossajji. atha  sakaladasasahassilokadhātu sasāgarapabbatā pakampittha. tadā tassa  devaputtassa bhavanampi kampittha. tasmiṃ khaṇe so devaputto ^a^M2.0134^ea^   saṃsayajāto -- ``kiṃ nu kho pathavīkampāya nibbattī''ti cintetvā  buddhassa āyusaṅkhāravossajjabhāvaṃ ñatvā mahāsokaṃ domanassaṃ  uppādesi. tadā vessavaṇo mahārājā āgantvā ``mā  cintayitthā''ti assāsesi. so devaputto tato cuto tena puññena  devamanussesu saṃsaranto imasmiṃ buddhuppāde kulagehe nibbatto viññutaṃ  patto gharāvāsaṃ pahāya pabbajitvā nacirasseva arahā ahosi. </p>
              <p>[03] 57^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^yadā vipassī  lokaggo^eb^tiādimāha. ^b^āyusaṅkhāramossajjī^eb^ti ā samantato  yunoti pāleti satteti āyu, āyussa saṅkhāro rāsibhāvo  āyusaṅkhāro, taṃ āyusaṅkhāraṃ ossajji pariccaji jahāsīti attho.  tasmiṃ āyusaṅkhāravossajjane.  jalamekhalāsāgarodakamekhalāsahitā sakaladasasahassacakkavāḷapathavī  kampitthāti sambandho. </p>
              <p>[03] 58^b^.^eb^ ^b^otataṃ vitthataṃ mayha^eb^nti mayhaṃ bhavanaṃ  otataṃ vitthataṃ cittaṃ vicittaṃ ^b^suci^eb^ suparisuddhaṃ ^b^cittaṃ^eb^  anekehi ^a^P0.0423^ea^ sattahi ratanehi vicittaṃ sobhamānaṃ  ^b^pakampittha^eb^ pakārena kampitthāti attho. sesaṃ sabbattha  uttānamevāti. </p>
              <p>[06] buddhasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. maggasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarabuddhassā^eb^tiādikaṃ āyasmato maggasaññakattherassa  apadānaṃ. ayampi purimabuddhesu katādhikāro tato oraṃ tattha tattha  bhave vivaṭṭūpanissayāni puññāni upacinanto padumuttarassa bhagavato  kāle himavante devaputto hutvā nibbatto araññaṃ gantvā maggamūḷhānaṃ  maggaṃ ^a^V2.0126^ea^ gavesantānaṃ tassa sāvakānaṃ bhojetvā maggaṃ ācikkhi. so  tena puññena devamanussasampattimanubhavitvā uppannuppannabhave sabbattha  amūḷho saññavā ahosi. atha imasmiṃ buddhuppāde kulagehe nibbatto  viññutaṃ patto gharāvāse anallīno pabbajitvā nacirasseva arahā  ahosi. </p>
              <p>[03] 66^b^.^eb^ so ^a^M2.0135^ea^ aparabhāge attano pubbakammaṃ  saritvā somanassajāto pubbacaritāpadānaṃ pakāsento  ^b^padumuttarabuddhassā^eb^tiādimāha. ^b^sāvakā vanacārino^eb^ti  bhagavato vuttavacanaṃ sammā ādarena suṇantīti sāvakā, atha vā  bhagavato desanānusārena ñāṇaṃ pesetvā saddhammaṃ suṇantīti sāvakā.  vanacārino vane vicaraṇakā sāvakā ^b^vippanaṭṭhā^eb^ maggamūḷhā  mahāaraññe ^b^andhāva^eb^ cakkhuvirahitāva ^b^anusuyyare^eb^  vicarantīti sambandho. sesaṃ sabbattha uttānamevāti. </p>
              <p>[06] maggasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. paccupaṭṭhānasaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^atthadassimhi sugate^eb^tiādikaṃ āyasmato  paccupaṭṭhānasaññakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto  atthadassissa bhagavato kāle yakkhayoniyaṃ nibbatto bhagavati dharamāne  dassanassa aladdhattā pacchā parinibbute mahāsokappatto vihāsi.  tadā hissa bhagavato sāgato nāma aggasāvako anusāsanto bhagavato  sārīrikadhātupūjā bhagavati dharamāne katapūjā viya cittappasādavasā  mahapphalaṃ bhavatī''ti vatvā ``thūpaṃ karohī''ti niyojito thūpaṃ  kāresi, taṃ pūjetvā tato cuto devamanussesu  sakkacakkavattisampattimanubhavitvā imasmiṃ buddhuppāde sāvatthiyaṃ ekasmiṃ  kulagehe nibbatto viññutaṃ ^a^P0.0424^ea^ patto satthari pasīditvā  pabbajitvā nacirasseva arahā ahosi. </p>
              <p>[03] 72^b^.^eb^ so aparabhāge attano puññakammaṃ saritvā  somanassajāto pubbacaritāpadānaṃ pakāsento ^b^atthadassimhi  sugate^eb^tiādimāha. taṃ heṭṭhā vuttameva. ^b^yakkhayoniṃ  upapajji^eb^nti ettha pana attano sakāsaṃ sampattasampatte khādantā yanti  gacchantīti yakkhā, yakkhānaṃ yoni jātīti yakkhayoni,  yakkhayoniyaṃ nibbattoti attho. </p>
              <p>[03] 73^b^.^eb^ ^b^dulladdhaṃ^eb^ ^a^V2.0127^ea^ ^b^vata me āsī^eb^ti me mayā laddhayasaṃ  dulladdhaṃ, buddhabhūtassa satthuno sakkāraṃ akatattā virādhetvā laddhanti  attho. ^b^duppabhāta^eb^nti duṭṭhu ^a^M2.0136^ea^ pabhātaṃ rattiyā pabhātakaraṇaṃ, mayhaṃ na  suṭṭhuṃ pabhātanti attho. ^b^duruṭṭhita^eb^nti dūṭṭhitaṃ, sūriyassa  uggamanaṃ mayhaṃ dūggamananti attho. sesaṃ sabbattha uttānamevāti. </p>
              <p>[06] paccupaṭṭhānasaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. jātipūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^jāyaṃ tassa vipassissā^eb^tiādikaṃ āyasmato  jātipūjakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vipassissa  bhagavato kāle kulagehe nibbatto viññutaṃ patto nakkhattapāṭhakehi  vipassibodhisattassa vuttalakkhaṇanimittaṃ sutvā ``ayaṃ kira kumāro  buddho hutvā sakalalokassa aggo seṭṭho sutvā sabbasatte saṃsārato  uddharissatī''ti sutvā taṃ bhagavantaṃ kumārakāleyeva buddhassa viya  mahāpūjamakāsi. pacchā kamena kumārakālaṃ rājakumārakālaṃ  rajjakālanti kālattayamatikkamma buddhe jātepi mahāpūjaṃ katvā tato  cuto tusitādīsu nibbatto dibbasukhamanubhavitvā pacchā manussesu  cakkavattādimanussasukhamanubhavitvā imasmiṃ buddhuppāde kulagehe nibbatto  sattaṭṭhavassakāleyeva bhagavati pasanno pabbajitvā vipassanaṃ vaḍḍhetvā  nacirasseva arahā ahosi. </p>
              <p>[03] 82^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^jāyaṃ tassa  vipassissā^eb^tiādimāha. taṃ heṭṭhā vuttatthameva. </p>
              <p>[03] 84^b^.^eb^ ^b^nemittānaṃ suṇitvānā^eb^ti ettha nimittaṃ  kāraṇaṃ sukhadukkhappattihetuṃ jānantīti nemittā, tesaṃ nemittānaṃ  nakkhattapāṭhakānaṃ ^a^P0.0425^ea^ vacanaṃ suṇitvāti attho. sesaṃ  sabbattha uttānamevāti. </p>
              <p>[06] jātipūjakattherāpadānavaṇṇanā samattā. </p>
              <p>[06] dvādasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 13. sereyyavaggo </h2n>
          <h3>
            <h3n> 1. sereyyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^ajjhāyako^eb^ ^a^M2.0137^ea^ ^a^V2.0128^ea^ ^b^mantadharo^eb^tiādikaṃ āyasmato  sereyyakattherassa apadānaṃ. ayampi purimajinavaresu katādhikāro  tato paresu attabhāvasahassesu vivaṭṭūpanissayāni puññāni upacinanto  vipassissa bhagavato kāle brāhmaṇakule nibbatto viññutaṃ patvā tiṇṇaṃ  vedānaṃ pāraṃ gantvā itihāsādisakalabrāhmaṇadhammesu koṭippatto ekasmiṃ  divase abbhokāse saparivāro ṭhito bhagavantaṃ disvā pasannamānaso  sereyyapupphaṃ gahetvā ākāse khipanto pūjesi. tāni pupphāni  ākāse vitānaṃ hutvā sattāhaṃ ṭhatvā pacchā antaradhāyiṃsu. so taṃ  acchariyaṃ disvā atīva pasannamānaso teneva pītisomanassena kālaṃ  katvā tusitādīsu nibbatto tattha dibbasukhamanubhavitvā tato  manussasukhamanubhavitvā imasmiṃ buddhuppāde ekasmiṃ kulagehe nibbatto  viññutaṃ pāpuṇitvā pubbavāsanābalena satthari pasanno pabbajitvā  nacirasseva arahā ahosi. </p>
              <p>[03] 1^b^.^eb^ so aparabhāge purākatakusalaṃ saritvā  somanassajāto pubbacaritāpadānaṃ pakāsento ^b^ajjhāyako  mantadharo^eb^tiādimāha. taṃ heṭṭhā vuttatthameva. </p>
              <p>[03] 3^b^.^eb^ ^b^sereyyakaṃ gahetvānā^eb^ti sirise bhavaṃ  jātipupphaṃ sereyyaṃ, sereyyameva sereyyakaṃ, taṃ sereyyakaṃ gahetvānāti  sambandho. bhagavati pasanno jātisumanamakuḷacampakādīni pupphāni  patiṭṭhapetvā pūjetuṃ kālaṃ natthitāya tattha sampattaṃ taṃ sereyyakaṃ pupphaṃ  gahetvā pūjesinti attho. sesaṃ sabbattha uttānamevāti. </p>
              <p>[06] sereyyakattherāpadānavaṇṇanā samattā. </p>
            </h4>
          </h3>
          <h3>
            <h3n> 2. pupphathūpiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ ^a^M2.0138^ea^ āyasmato pupphathūpiyattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto vipassibuddhassa bhagavato  kāle ^a^V2.0129^ea^ brāhmaṇakule nibbatto viññutaṃ patvā sakasippe nipphattiṃ patto  tattha sāraṃ apassanto gehaṃ pahāya himavantaṃ pavisitvā attanā  sahagatehi pañcasissasahassehi saddhiṃ pañcābhiññā aṭṭha ^a^P0.0426^ea^  samāpattiyo nibbattetvā kukkuranāmapabbatasamīpe paṇṇasālaṃ  kāretvā paṭivasati. tadā buddhuppādabhāvaṃ sutvā sissehi saha  buddhassa santikaṃ gantukāmo kenaci byādhinā pīḷito paṇṇasālaṃ  pavisitvā sissasantikā buddhassānubhāvaṃ lakkhaṇañca sutvā  pasannamānaso himavantato campakāsokatilakakeṭakādyaneke pupphe  āharāpetvā thūpaṃ katvā buddhaṃ viya pūjetvā kālaṃ katvā brahmalokūpago  ahosi. atha te sissā tassa āḷahanaṃ katvā buddhasantikaṃ gantvā  taṃ pavattiṃ ārocesuṃ. atha bhagavā buddhacakkhunā oloketvā  anāgataṃsañāṇena pākaṭīkaraṇamakāsi. so aparabhāge imasmiṃ  buddhuppāde sāvatthiyaṃ kulagehe nibbatto viññutaṃ patto pubbavāsanābalena  satthari pasanno pabbajitvā nacirasseva arahā ahosi. </p>
              <p>[03] 10^b^.^eb^ atha so attano pubbakusalaṃ saritvā  somanassajāto pubbacaritāpadānaṃ pakāsento  ^b^himavantassāvidūre^eb^tiādimāha. taṃ heṭṭhā vuttatthameva.  ^b^kukkuro nāma pabbato^eb^ti pabbatassa sikharaṃ kukkurākārena  sunakhākārena saṇṭhitattā ``kukkurapabbato''ti saṅkhyaṃ gato, tassa  samīpe paṇṇasālaṃ katvā pañcatāpasasahassehi saha vasamānoti attho.  nayānusārena sesaṃ sabbaṃ uttānatthamevāti. </p>
              <p>[06] pupphathūpiyattherāpadānavaṇṇanā samattā. </p>
            </h4>
          </h3>
          <h3>
            <h3n> 3. pāyasadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇo sambuddho^eb^tiādikaṃ āyasmato  pāyasadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle ekasmiṃ ^a^M2.0139^ea^ vibhavasampanne kulagehe nibbatto viññutaṃ patvā  gharāvāsaṃ vasanto hatthiassadhanadhaññasattaratanādivibhavasampanno  saddhāsampanno kammaphalaṃ saddahitvā sahassamattā suvaṇṇapātiyo kāretvā  tasmiṃ khīrapāyasasahassassa pūretvā tā sabbā gāhāpetvā simbalivanaṃ  agamāsi. tasmiṃ samaye vipassī bhagavā chabbaṇṇaraṃsiyo  vissajjetvā ākāse caṅkamaṃ māpetvā caṅkamati. so pana seṭṭhi taṃ  acchariyaṃ disvā atīva pasanno pātiyo ṭhapetvā vanditvā ārocesi  paṭiggahaṇāya. atha bhagavā anukampaṃ upādāya paṭiggahesi,  paṭiggahetvā ca pana tassa ^a^V2.0130^ea^ somanussuppādanatthaṃ sahassamattehi  bhikkhusaṅghehi saddhiṃ paribhuñji, tadavasesaṃ anekasahassabhikkhū  paribhuñjiṃsu. so tena puññena sugatīsuyeva saṃsaranto imasmiṃ  buddhuppāde ^a^P0.0427^ea^ kulagehe nibbatto viññutaṃ patto  saddhājāto pabbajitvā nacirasseva arahā ahosi. </p>
              <p>[03] 26^b^.^eb^ so aparabhāge attano kusalaṃ paccavekkhamāno taṃ  saritvā somanassajāto pubbacaritāpadānaṃ pakāsento ^b^suvaṇṇavaṇṇo  sambuddho^eb^tiādimāha. taṃ heṭṭhā vuttameva. </p>
              <p>[03] 28^b^.^eb^ ^b^caṅkamaṃ susamārūḷho^eb^ti cadinanto  padavikkhepaṃ karonto kamati gacchatīti caṅkamaṃ, caṅkamassa  padavikkhepassa ādhārabhūtapathavipadeso caṅkamaṃ nāmāti attho, etaṃ  caṅkamaṃsu visesena ārūḷhoti sambandho. ^b^ambare  anilāyane^eb^ti varīyati chādiyati anenāti varaṃ, na baranti  ambaraṃ, setavatthasadisaṃ ākāsanti attho. natthi nilīyanaṃ gopanaṃ  etthāti anilaṃ, ā samantato yanti gacchanti anena iddhimantoti  āyanaṃ, anilañca taṃ āyanañceti anilāyanaṃ, tasmiṃ ambare  anilāyane caṅkamaṃ māpayinti attho. sesaṃ sabbattha uttānamevāti. </p>
              <p>[06] pāyasadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. gandhodakiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nisajja pāsādavare^eb^tiādikaṃ āyasmato  gandhodakiyattherassa apadānaṃ. ayampi purimabuddhesu katādhikāro  tattha tattha bhave nibbānūpanissayāni puññāni upacinanto  vipassībhagavato kāle seṭṭhikule nibbatto ^a^M2.0140^ea^ viññutaṃ patvā mahaddhano  mahābhogo dibbasukhamanubhavanto viya manussasukhamanubhavanto ekasmiṃ  divase pāsādavare nisinno hoti. tadā bhagavā suvaṇṇamahāmeru viya  vīthiyā vicarati, taṃ vicaramānaṃ bhagavantaṃ disvā pasannamānaso  gantvā vanditvā sugandhodakena bhagavantaṃ osiñcamāno pūjesi. so  tena puññena devamanussesu saṃsaranto imasmiṃ buddhuppāde ekasmiṃ  kulagehe nibbatto viññutaṃ patto gharāvāsena anallīno satthu santike  pabbajitvā kammaṭṭhānaṃ gahetvā vipassanaṃ vaḍḍhetvā nacirasseva arahā  ahosi. </p>
              <p>[03] 35^b^.^eb^ so aparabhāge attano pubbakusalaṃ saritvā  somanassajāto pubbacaritāpadānaṃ pakāsento ^b^nisajja  pāsādavare^eb^tiādimāha. tattha ^b^pāsādo^eb^ti pasādaṃ somanassaṃ  janeti uppādetīti pāsādo ^a^V2.0131^ea^,  mālākammacittakammasuvaṇṇakammādyanekavicittaṃ disvā tattha paviṭṭhānaṃ  janānaṃ pasādaṃ janayatīti attho. pāsādo ^a^P0.0428^ea^ ca so  patthetabbaṭṭhena varo cāti pāsādavaro, tasmiṃ pāsādavare nisajja  nisīditvā vipassiṃ jinavaraṃ addasanti sambandho. sesaṃ sabbattha  uttānamevāti. </p>
              <p>[06] gandhodakiyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. sammukhāthavikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^jāyamāne vipassimhī^eb^tiādikaṃ āyasmato  sammukhāthavikattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto vipassissa  bhagavato kāle brāhmaṇakule nibbatto sattavassikakāleyeva sakasippe  nipphattiṃ patto gharāvāsaṃ saṇṭhapetvā vasanto vipassimhi bodhisatte  uppanne sabbabuddhānaṃ lakkhaṇāni vedattaye dissamānāni tāni  rājappamukhassa janakāyassa vipassībodhisattassa lakkhaṇañca  buddhabhāvañca byākaritvā janānaṃ mānasaṃ nibbāpesi, anekāni ca  thutivacanāni nivedesi. so tena kusalakammena cha  kāmāvacarasampattiyo anubhavitvā manussesu ca cakkavattisampattiyo  anubhavitvā imasmiṃ buddhuppāde kulagehe nibbatto viññutaṃ patto  saddhājāto pabbajitvā nacirasseva arahā ahosi. katakusalanāmena  ^b^sammukhāthavikatthero^eb^ti pākaṭo. </p>
              <p>[03] 41^b^.^eb^ so ^a^M2.0141^ea^ attano pubbakammaṃ saritvā somanassajāto  pubbacaritāpadānaṃ pakāsento ^b^jāyamāne vipassimhī^eb^tiādimāha.  ^b^vipassimhi^eb^ sammāsambuddhe ^b^jāyamāne^eb^ uppajjamāne  mātukucchito nikkhante ahaṃ pātubhūtaṃ ^b^nimittaṃ^eb^ kāraṇaṃ  buddhabhāvassa hetuṃ ^b^byākariṃ^eb^ kathesiṃ, anekāni acchariyāni  pākaṭāni akāsinti attho. sesaṃ vuttanayānusārena  suviññeyyamevāti. </p>
              <p>[06] sammukhāthavikattherāpadānavaṇṇanā samattā. </p>
            </h4>
          </h3>
          <h3>
            <h3n> 6. kusumāsaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare dhaññavatiyā^eb^tiādikaṃ āyasmato  kusumāsaniyattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto vipassissa ^a^V2.0132^ea^   bhagavato kāle brāhmaṇakule nibbatto viññutaṃ patto mahaddhano mahābhogo  tiṇṇaṃ vedānaṃ pāraṃ gato brāhmaṇasippesu koṭippatto  sakaparasamayakusalo mātāpitaro pūjetukāmo pañca uppalakalāpe attano  samīpe ṭhapetvā nisinno bhikkhusaṅghaparivutaṃ vipassiṃ bhagavantaṃ  āgacchantaṃ disvā nīlapītādighanabuddharasmiyo ^a^P0.0429^ea^ ca  disvā pasannamānaso āsanaṃ paññāpetvā tattha tāni pupphāni  santharitvā bhagavantaṃ tattha nisīdāpetvā sakaghare mātu atthāya  paṭiyattāni sabbāni khādanīyabhojanīyāni gahetvā saparivāraṃ  bhagavantaṃ sahatthena santappento bhojesi. bhojanāvasāne ekaṃ  uppalahatthaṃ adāsi. tena somanassajāto patthanaṃ akāsi.  bhagavāpi anumodanaṃ katvā pakāmi. so tena puññena devamanussesu  dve sampattiyo anubhavitvā imasmiṃ buddhuppāde sāvatthiyaṃ vibhavasampanne  ekasmiṃ kule nibbatto viññutaṃ patto bhogayasehi vaḍḍhito kāmesu  ādīnavaṃ disvā gharāvāsaṃ pahāya pabbajito nacirasseva arahā  ahosi. </p>
              <p>[03] 65^b^.^eb^ so aparabhāge pubbe katakusalaṃ  pubbenivāsañāṇena saritvā somanassappatto pubbacaritāpadānaṃ  pakāsento ^b^nagare dhaññavatiyā^eb^tiādimāha. dhaññānaṃ puññavantānaṃ  khattiyabrāhmaṇagahapatimahāsālānaṃ anekesaṃ kulānaṃ ākarattā dhaññavatī,  atha vā muttāmaṇiādisattaratanānaṃ ^a^M2.0142^ea^ sattavidhadhaññānaṃ upabhogaparibhogānaṃ  ākarattā dhaññavatī, atha vā dhaññānaṃ buddhapaccekabuddhakhīṇāsavānaṃ  vasanaṭṭhānaṃ ārāmavihārādīnaṃ ākarattā dhaññavatī, tassā  ^b^dhaññavatiyā^eb^. nagaranti patthenti ettha upabhogaparibhogatthikā  janāti nagaraṃ, na gacchatīti vā nagaṃ, rājayuvarājamahāmattādīnaṃ  vasanaṭṭhānaṃ. nagaṃ rāti ādadāti gaṇhātīti nagaraṃ, rājādīnaṃ  vasanaṭṭhānasamūhabhūtaṃ pākāraparikhādīhi parikkhittaṃ paricchinnaṭṭhānaṃ nagaraṃ  nāmāti attho. ^b^nagare^eb^ yadā ahaṃ vipassissa bhagavato santike  byākaraṇaṃ alabhiṃ, tadā tasmiṃ dhaññavatiyā nagare brāhmaṇo ahosinti  sambandho. sesaṃ sabbattha uttānamevāti. </p>
              <p>[06] kusumāsaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 7. phaladāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^ajjhāyako mantadharo^eb^tiādikaṃ āyasmato  phaladāyakattherassa apadānaṃ. ayampi purimabuddhesu katādhikāro  anekesu bhavesu vivaṭṭūpanissayāni puññāni upacinanto padumuttarassa  bhagavato kāle brāhmaṇakule nibbatto viññutaṃ patvā  vedattayādisakasippesu pārappatto anekesaṃ brāhmaṇasahassāniṃ ^a^V2.0133^ea^ pāmokkho  ācariyo sakasippānaṃ pariyosānaṃ adisvā tattha ca sāraṃ apassanto  ^a^P0.0430^ea^ gharāvāsaṃ pahāya isipabbajjaṃ pabbajitvā himavantassa  avidūre assamaṃ kāretvā saha sissehi vāsaṃ kappesi, tasmiṃ samaye  padumuttaro bhagavā bhikkhāya caramāno tassānukampāya taṃ padesaṃ  sampāpuṇi. tāpaso bhagavantaṃ disvā pasannamānaso attano atthāya  puṭake nikkhipitvā rukkhagge laggitāni madhurāni padumaphalāni  madhunā saha adāsi. bhagavā tassa somanassuppādanatthaṃ passantasseva  paribhuñjitvā ākāse ṭhito phaladānānisaṃsaṃ kathetvā pakkāmi. </p>
              <p>[03] 75^b^.^eb^ so tena puññena devamanussesu saṃsaranto  ubhayasampattiyo anubhavitvā imasmiṃ buddhuppāde vibhavasampanne ekasmiṃ  kulagehe nibbatto sattavassikoyeva arahattaṃ patvā pubbe katakusalakammaṃ  ^a^M2.0143^ea^ saritvā somanassajāto pubbacaritāpadānaṃ pakāsento ^b^ajjhāyako  mantadharo^eb^tiādimāha. tattha ajjheti cintetīti ajjhāyi,  ajjhāyiyeva ajjhāyako. ettha hi akāro ``paṭisedhe  vuddhitabbhāve...pe0... akāro virahappake''ti evaṃ vuttesu dasasu  atthesu tabbhāve vattati. sissānaṃ savanadhāraṇādivasena hitaṃ  ajjheti cinteti sajjhāyaṃ karotīti ^b^ajjhāyako,^eb^ cintakoti  attho. ācariyassa santike uggahitaṃ sabbaṃ mantaṃ manena dhāreti  pavattetīti ^b^mantadharo. tiṇṇaṃ vedāna pāragū^eb^ti vedaṃ vuccati  ñāṇaṃ, vedena veditabbā bujjhitabbāti vedā,  iruvedayajuvedasāmavedasaṅkhātā tayo ganthā, tesaṃ vedānaṃ pāraṃ  pariyosānaṃ koṭiṃ gato pattoti pāragū. sesaṃ pākaṭamevāti </p>
              <p>[06] phaladāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. ñāṇasaññikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbate himavantamhī^eb^tiādikaṃ āyasmato  ñāṇasaññikattherassa apadānaṃ. ayampi purimabuddhesu katādhikāro  tasmiṃ tasmiṃ uppannuppanne bhave vivaṭṭūpanissayāni puññāni upacinanto  vipassissa bhagavato kāle kulagehe nibbatto vuddhippatto gharāvāsaṃ  pahāya tāpasapabbajjaṃ pabbajitvā himavantassa avidūre pabbatantare  paṇṇasālaṃ ^a^P0.0431^ea^ kāretvā pañcābhiññāaṭṭhasamāpattiyo  nibbattetvā ^a^V2.0134^ea^ vasanto ekadivasaṃ parisuddhaṃ paṇḍaraṃ pulinatalaṃ disvā  ``īdisā parisuddhā buddhā, īdisaṃva parisuddhaṃ buddhañāṇa''nti buddhañca  tassa ñāṇañca anussari thomesi ca. </p>
              <p>[03] 84^b^.^eb^ so tena puññena devamanussesu saṃsaranto  ubhayasampattiyo anubhavitvā imasmiṃ buddhuppāde ekasmiṃ kulagehe  nibbatto viññutaṃ patvā sāsane pabbajitvā nacirasseva arahattaṃ patto  pubbe katapuññaṃ anussaritvā somanassajāto pubbacaritāpadānaṃ  pakāsento ``pabbate himavantamhī''tiādimāha. ^b^pulinaṃ sobhanaṃ  disvā^eb^ti paripuṇṇakataṃ viya pulākārena parisodhitākārena pavattaṃ  ṭhitanti pulinaṃ, sobhanaṃ ^a^M2.0144^ea^ vālukaṃ disvā seṭṭhaṃ buddhaṃ anussarinti attho.  sesaṃ suviññeyyamevāti. </p>
              <p>[06] ñāṇasaññikattherāpadānavaṇṇanā samattā. </p>
            </h4>
          </h3>
          <h3>
            <h3n> 9. gaṇṭhipupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaṇṇavaṇṇo sambuddho^eb^tiādikaṃ āyasmato  gaṇṭhipupphiyattherassa apadānaṃ. ayampi purimabuddhesu katādhikāro  anekāsu jātīsu katapuññasañcayo vipassissa bhagavato kāle  ekasmiṃ kulagehe nibbatto upabhogaparibhogehi anūno ekadivasaṃ  vipassiṃ bhagavantaṃ sagaṇaṃ disvā pasannamānaso lājāpañcamehi pupphehi  pūjesi. so teneva cittappasādena yāvatāyukaṃ ṭhatvā tato devaloke  nibbatto dibbasampattiṃ anubhavitvā aparabhāge manussesu manussasampattiṃ  anubhavitvā imasmiṃ buddhuppāde ekasmiṃ kulagehe nibbatto saddhājāto  pabbajitvā nacirasseva arahattaṃ pāpuṇi. </p>
              <p>[03] 91^b^.^eb^ so ekadivasaṃ pubbe katapuññaṃ saritvā  somanassajāto ``iminā kusalenāhaṃ nibbānaṃ patto''ti  pubbacaritāpadānaṃ pakāsento ^b^suvaṇṇavaṇṇo sambuddho^eb^tiādimāha.  taṃ sabbaṃ heṭṭhā vuttanayattā uttānatthamevāti. </p>
              <p>[06] gaṇṭhipupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 10. padumapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ ^a^V2.0135^ea^ āyasmato padumapūjakattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto padumuttarassa bhagavato kāle  brāhmaṇakule nibbatto viññutaṃ patvā sakasippe nipphattiṃ patvā tattha  sāraṃ apassanto buddhuppattito puretaraṃ ^a^P0.0432^ea^ uppannattā  ovādānusāsanaṃ alabhitvā gharāvāsaṃ pahāya isipabbajjaṃ pabbajitvā  himavantassa avidūre gotamakaṃ ^a^M2.0145^ea^ nāma pabbataṃ nissāya assamaṃ kāretvā  pañcābhiññā aṭṭha samāpattiyo nibbattetvā jhānasukheneva vihāsi.  tadā padumuttaro bhagavā buddho hutvā satte saṃsārato uddharanto  tassānukampāya himavantaṃ agamāsi. tāpaso bhagavantaṃ disvā  pasannamānaso sakasisse samānetvā tehi padumapupphāni āharāpetvā  pūjesi. so tena puññena devamanussesu saṃsaranto ubhayasampattiyo  anubhavitvā imasmiṃ buddhuppāde sāvatthiyaṃ kulagehe nibbatto saddho  pasanno pabbajitvā nacirasseva arahā ahosi. </p>
              <p>[03] 97^b^.^eb^ so attano puññakammaṃ saritvā somanassajāto  pubbacaritāpadānaṃ pakāsento ^b^himavantassāvidūre^eb^tiādimāha.  ^b^gotamo nāma pabbato^eb^ti anekesaṃ yakkhadevatānaṃ āvāsabhāvena  adhiṭṭhānavasena gotamassa bhavanattā gotamoti pākaṭo ahosi.  pavattati tiṭṭhatīti pabbato. ^b^nāgarukkhehi sañchanno^eb^ti ruhati  tiṭṭhatīti rukkho. atha vā pathaviṃ khananto uddhaṃ ruhatīti rukkho,  nānā anekappakārā campakakappūranāgāgarucandanādayo rukkhāti  nānārukkhā, tehi nānārukkhehi sañchanno parikiṇṇo gotamo  pabbatoti sambandho. ^b^mahābhūtagaṇālayo^eb^ti bhavanti jāyanti  uppajjanti vaḍḍhanti cāti bhūtā, mahantā ca te bhūtā cāti mahābhūtā,  mahābhūtānaṃ gaṇo samūhoti mahābhūtagaṇo, mahābhūtagaṇassa ālayo  patiṭṭhāti mahābhūtagaṇālayo. </p>
              <p>[03] 98^b^.^eb^ ^b^vemajjhamhi ca tassāsī^eb^ti tassa  gotamassa pabbatassa vemajjhe abbhantare assamo abhinimmito  nipphādito katoti attho. sesaṃ uttānamevāti. </p>
              <p>[06] padumapūjakattherāpadānavaṇṇanā samattā. </p>
              <p>[06] terasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 14. sobhitavaggo </h2n>
          <h3>
            <h3n> 1. sobhitattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro^eb^ ^a^M2.0146^ea^ ^a^V2.0136^ea^ ^b^nāma jino^eb^tiādikaṃ āyasmato  sobhitattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle ekasmiṃ kulagehe nibbatto viññutaṃ patto gharāvāsaṃ  saṇṭhapetvā ekadivasaṃ ^a^P0.0433^ea^ satthārā dhamme desiyamāne  somanassena pasannamānaso nānappakārehi thomesi. so teneva  somanassena kālaṃ katvā devesu nibbatto tattha dibbasukhaṃ anubhavitvā  manussesu ca manussasukhaṃ anubhavitvā imasmiṃ buddhuppāde sāvatthiyaṃ  kulagehe nibbatto sattavassikova pabbajitvā nacirasseva chaḷabhiñño  arahā ahosi. </p>
              <p>[03] 1^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^padumuttaro nāma  jino^eb^tiādimāha. taṃ sabbaṃ heṭṭhā vuttanayattā suviññeyyamevāti. </p>
              <p>[06] sobhitattherāpadānavaṇṇanā samattā. </p>
            </h4>
          </h3>
          <h3>
            <h3n> 2. sudassanattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vitthatāya nadītīre^eb^tiādikaṃ āyasmato sudassanattherassa  apadānaṃ. ayampi purimajinavaresu katādhikāro tattha tattha bhave  katapuññūpacayo sikhissa bhagavato kāle kulagehe nibbatto vuddhippatto  gharāvāsaṃ saṇṭhapetvā vasanto vitthatāya nāma gaṅgāya samīpe  pilakkhuphalitaṃ pariyesanto tassā tīre nisinnaṃ jalamānāggisikhaṃ  iva sikhiṃ sammāsambuddhaṃ disvā pasannamānaso ketakīpupphaṃ vaṇṭeneva  chinditvā pūjento evamāha -- ``bhante, yena ñāṇena tvaṃ evaṃ  mahānubhāvo sabbaññubuddho jāto, taṃ ñāṇaṃ ahaṃ pūjemī''ti. atha  bhagavā anumodanamakāsi. so tena puññena devamanussesu jāto  ubhayasampattiyo anubhavitvā imasmiṃ buddhuppāde ekasmiṃ kulagehe  nibbatto satthari pasanno pabbajitvā nacirasseva arahā ahosi. </p>
              <p>[03] 10^b^.^eb^ ^a^M2.0147^ea^ so ^a^V2.0137^ea^ attano katakusalaṃ saritvā somanassajāto  pubbacaritāpadānaṃ pakāsento ^b^vitthatāya nadītīre^eb^tiādimāha.  tattha ^b^vitthatāyā^eb^ti vittharati pattharati vitthiṇṇā hotīti  vitthatā, nadanti saddaṃ karonti itā gatā pavattāti nadī, nadiṃ  tarantā etaṃ patvā tiṇṇā nāma hontīti tīraṃ, tassā vitthatāya  nadiyā tīre tīrasamīpeti attho. ^b^ketakiṃ pupphitaṃ disvā^eb^ti  kucchitākārena gaṇhantānaṃ hatthaṃ kaṇḍako chindati vijjhatīti ketaṃ,  ketassa esā ketakīpupphaṃ, taṃ disvā vaṇṭaṃ chinditvāti sambandho. </p>
              <p>[03] 11^b^.^eb^ ^b^sikhino lokabandhuno^eb^ti sikhī vuccati  aggi, sikhīsadisā nīlapītādibhedā jalamānā chabbaṇṇaghanaraṃsiyo  yassa so sikhī, lokassa sakalalokattayassa bandhu ñātakoti  lokabandhu, tassa sikhino lokabandhuno ketakīpupphaṃ ^a^P0.0434^ea^  vaṇṭe chinditvā pūjesinti sambandho. sesaṃ uttānatthamevāti. </p>
              <p>[06] sudassanattherāpadānavaṇṇanā samattā. </p>
            </h4>
          </h3>
          <h3>
            <h3n> 3. candanapūjanakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^candabhāgānadītīre^eb^tiādikaṃ āyasmato  candanapūjanakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto  atthadassissa bhagavato kāle himavante candabhāgānadiyā samīpe  kinnarayoniyaṃ nibbatto pupphabhakkho pupphanivasano candanāgaruādīsu  gandhavibhūsito himavante bhummadevatā viya  uyyānakīḷajalakīḷādianekasukhaṃ anubhavanto vāsaṃ kappesi. tadā  atthadassī bhagavā tassānukampāya himavantaṃ gantvā ākāsato oruyha  saṅghāṭiṃ paññāpetvā nisīdi. so kinnaro taṃ bhagavantaṃ  vijjotamānaṃ tattha nisinnaṃ disvā pasannamānaso sugandhacandanena  pūjesi. tassa bhagavā anumodanaṃ akāsi. </p>
              <p>[03] 17^b^.^eb^ so tena puññena tena somanassena yāvatāyukaṃ  ṭhatvā tato cuto devaloke nibbatto aparāparaṃ cha kāmāvacarasampattiyo  anubhavitvā manussesu cakkavattirajjapadesarajjasampattiyo anubhavitvā  ^a^M2.0148^ea^ imasmiṃ buddhuppāde kulagehe nibbatto viññutaṃ patto pabbajitvā  nacirasseva arahattaṃ patvā attano pubbakammaṃ saritvā somanassajāto  pubbacaritāpadānaṃ pakāsento ^b^candabhāgānadītīre^eb^tiādimāha.  tattha candaṃ manaṃ ruciṃ ajjhāsayaṃ ñatvā viya jātoti cando.  candamaṇḍalena pasannanimmalodakena ubhosu passesu  muttādalasadisasantharadhavalapulinatalena ^a^V2.0138^ea^ ca samannāgatattā candena bhāgā  sadisāti candabhāgā, tassā candabhāgāya nadiyā tīre samīpeti  attho. sesaṃ sabbaṃ heṭṭhā vuttanayattā suviññeyyamevāti. </p>
              <p>[06] candanapūjanakattherāpadānavaṇṇanā samattā. </p>
              <p>[06] aṭṭhamabhāṇavāravaṇṇanā samattā. </p>
            </h4>
          </h3>
          <h3>
            <h3n> 4. pupphacchadaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sunando nāma nāmenā^eb^tiādikaṃ āyasmato  pupphacchadaniyattherassa apadānaṃ. ayampi purimabuddhesu katādhikāro  anekesu bhavesu vivaṭṭūpanissayāni puññāni upacinanto padumuttarassa  bhagavato kāle brāhmaṇakule nibbatto viññutaṃ patvā sakasippesu  nipphattiṃ patto mahābhogo mahāyaso dānābhirato ahosi. ekadivasaṃ  so ``sakalajambudīpe ime yācakā nāma `ahaṃ dānaṃ na laddhosmī'ti  ^a^P0.0435^ea^ vattuṃ mā labhantū''ti mahādānaṃ sajjesi. tadā  padumuttaro bhagavā saparivāro ākāsena gacchati. brāhmaṇo taṃ disvā  pasannacitto sakasisse pakkosāpetvā pupphāni āharāpetvā ākāse  ukkhipitvā pūjesi. tāni sakalanagaraṃ chādetvā satta divasāni  aṭṭhaṃsu. </p>
              <p>[03] 26^b^.^eb^ so tena puññakammena devamanussesu sukhaṃ  anubhavitvā imasmiṃ buddhuppāde sāvatthiyaṃ ekasmiṃ kulagehe nibbatto  saddhājāto pabbajitvā khuraggeyeva arahattaṃ patvā attano pubbakammaṃ  saritvā somanassajāto pubbacaritāpadānaṃ pakāsento ^b^sunando  nāma nāmenā^eb^tiādimāha. taṃ heṭṭhā vuttanayattā suviññeyyamevāti. </p>
              <p>[06] pupphacchadaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. rahosaññakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ ^a^M2.0149^ea^ āyasmato rahosaññakattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto ekasmiṃ buddhasuññakāle  majjhimadese brāhmaṇakule nibbatto vuddhimanvāya sakasippesu nipphattiṃ  patvā tattha sāraṃ apassanto kevalaṃ udaraṃ pūretvā kodhamadamānādayo  akusaleyeva disvā gharāvāsaṃ pahāya himavantaṃ pavisitvā isipabbajjaṃ  ^a^V2.0139^ea^ pabbajitvā anekatāpasasataparivāro vasabhapabbatasamīpe assamaṃ māpetvā  tīṇi vassasahassāni himavanteyeva vasamāno ``ahaṃ ettakānaṃ  sissānaṃ ācariyoti sammato garuṭṭhāniyo garukātabbo vandanīyo,  ācariyo me natthī''ti domanassappatto te sabbe sisse sannipātetvā  buddhānaṃ abhāve nibbānādhigamābhāvaṃ pakāsetvā sayaṃ ekako raho  vivekaṭṭhāneva nisinno buddhassa sammukhā nisinno viya buddhasaññaṃ  manasi karitvā buddhārammaṇaṃ pītiṃ uppādetvā sālāyaṃ pallaṅkaṃ  ābhujitvā nisinno kālaṃ katvā brahmaloke nibbatti. </p>
              <p>[03] 34^b^.^eb^ so tattha jhānasukhena ciraṃ vasitvā imasmiṃ  buddhuppāde kulagehe nibbatto kāmesu anallīno sattavassiko pabbajitvā  khuraggeyeva arahattaṃ patvā chaḷabhiñño hutvā pubbenivāsañāṇena attano  pubbakammaṃ saritvā sañjātasomanasso pubbacaritāpadānaṃ pakāsento  ^b^himavantassāvidūre^eb^tiādimāha. ^b^vasabho nāma pabbato^eb^ti  himavantapabbataṃ vinā sesapabbatānaṃ uccatarabhāvena seṭṭhatarabhāvena  vasabhoti saṅkhaṃ gato pabbatoti attho. sesaṃ sabbattha  uttānatthamevāti. </p>
              <p>[06] rahosaññakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. campakapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^kaṇikāraṃva^eb^ ^a^P0.0436^ea^ ^b^jotanta^eb^ntiādikaṃ  āyasmato campakapupphiyattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  vessabhussa bhagavato kāle brāhmaṇakule ^a^M2.0150^ea^ nibbatto vuddhippatto sakasippesu  nipphattiṃ patvā tattha sāraṃ apassanto gharāvāsaṃ pahāya tāpasapabbajjaṃ  pabbajitvā vanantare vasanto vessabhuṃ bhagavantaṃ uddissa sissehi  ānītehi campakapupphehi pūjesi. bhagavā anumodanaṃ akāsi. so  teneva kusalena devamanussesu saṃsaranto ubhayasampattiyo anubhavitvā  imasmiṃ buddhuppāde kulagehe nibbatto viññutaṃ pāpuṇitvā  pubbavāsanābalena gharāvāse anallīno pabbajitvā nacirasseva arahā  ahosi. </p>
              <p>[03] 41^b^.^eb^ so aparabhāge attano pubbapuññakammaṃ saritvā  somanassajāto pubbacaritāpadānaṃ pakāsento ^b^kaṇikāraṃva  jotanta^eb^ntiādimāha. tattha ^b^kaṇikāra^eb^nti sakalapattapalāsāni  paribhajja pātetvā pupphagahaṇasamaye kaṇṇikābaddho hutvā pupphamakuḷānaṃ  gahaṇato kaṇṇikākārena pakatoti kaṇikāro, ``kaṇṇikāro''ti  vattabbe niruttinayena ekassa pubba ṇa-kārassa lopaṃ katvā  ``kaṇikāra''nti ^a^V2.0140^ea^ vuttanti daṭṭhabbaṃ. taṃ pupphitaṃ kaṇikārarukkhaṃ iva  jotantaṃ buddhaṃ addasanti attho. sesaṃ uttānatthamevāti. </p>
              <p>[06] campakapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 7. atthasandassakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^visālamāḷe āsīno^eb^tiādikaṃ āyasmato  atthasandassakattherassa apadānaṃ. ayampi purimabuddhesu katādhikāro  anekesu attabhāvesu katapuññūpacayo padumuttarassa bhagavato kāle  brāhmaṇakule nibbatto vuddhimanvāya sakasippesu nipphattiṃ patto tattha  sāraṃ apassanto gehaṃ pahāya himavantaṃ gantvā ramaṇīye ṭhāne paṇṇasālaṃ  katvā paṭivasati, tadā sattānukampāya himavantamāgataṃ padumuttarabhagavantaṃ  disvā pasannamānaso pañcaṅgasamannāgato vanditvā thutivacanehi thomesi.  so tena puññena yāvatāyukaṃ katvā kālaṅkatvā brahmalokūpago  ahosi. so aparabhāge imasmiṃ buddhuppāde kulagehe nibbatto viññutaṃ  patto satthu dhammadesanaṃ sutvā paṭiladdhasaddho pabbajitvā arahattaṃ pāpuṇi. </p>
              <p>[03] 47^b^.^eb^ so ^a^M2.0151^ea^ attano pubbakammaṃ saritvā somanassajāto  pubbacaritāpadānaṃ pakāsento ^b^visālamāḷe āsīno^eb^tiādimāha.  tattha ^a^P0.0437^ea^ ^b^visālamāḷe^eb^ti visālaṃ patthaṭaṃ vitthiṇṇaṃ  mahantaṃ māḷaṃ visālamāḷaṃ, tasmiṃ visālamāḷe ^b^āsīno^eb^  nisinno ahaṃ lokanāyakaṃ addasanti sambandho. tesaṃ  suviññeyyamevāti. </p>
              <p>[06] atthasandassakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. ekapasādaniyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nārado iti me nāma^eb^ntiādikaṃ āyasmato  ekapasādaniyattherassa apadānaṃ. ayampi purimabuddhesu katādhikāro  anekāsu jātīsu katakusalo atthadassissa bhagavato kāle brāhmaṇakule  nibbatto kesavoti pākaṭo hutvā viññutaṃ patvā gharāvāsaṃ pahāya  pabbajitvā vasanto ekadivasaṃ satthu dhammadesanaṃ sutvā pasannamānaso  añjaliṃ paggayha ativiya pītisomanassajāto pakkāmi. so  yāvatāyukaṃ ṭhatvā teneva somanassena kālaṃ katvā devesu nibbatto  tattha dibbasampattiṃ anubhavitvā manussesu uppanno tattha sampattiyo  anubhavitvā imasmiṃ buddhuppāde aññatarasmiṃ kulagehe nibbatto  vuddhippatto satthari pasīditvā pabbajito nacirasseva arahā ahosi. </p>
              <p>[03] 55^b^.^eb^ so ^a^V2.0141^ea^ aparabhāge attano katakusalakammaṃ saritvā  somanassajāto pubbacaritāpadānaṃ pakāsento ^b^nārado iti me  nāma^eb^ntiādimāha. tattha ^b^nārado^eb^ti jātivasena suddhasarīrattā  natthi rajo dhūli malaṃ etassāti nārado, ja-kārassa da-kāraṃ katvā  nāradoti kuladattikaṃ nāmaṃ. ^b^kesavo^eb^ti kisavacchagotte jātattā  kesavo nāradakesavo iti maṃ janā ^b^vidū^eb^ jānantīti attho.  sesaṃ pākaṭamevāti. </p>
              <p>[06] ekapasādaniyattherāpadānavaṇṇanā samattā. </p>
            </h4>
          </h3>
          <h3>
            <h3n> 9. sālapupphadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^migarājā^eb^ ^a^M2.0152^ea^ ^b^tadā āsi^eb^ntiādikaṃ āyasmato  sālapupphadāyakattherassa apadānaṃ. ayampi purimabuddhesu katādhikāro  tattha tattha bhave katakusalasañcayo kenaci kammacchiddena himavante  sīhayoniyaṃ nibbatto anekasīhaparivāro vihāsi. tadā sikhī  bhagavā tassānukampāya himavantaṃ agamāsi. sīho taṃ upagataṃ disvā  pasannamānaso sākhābhaṅgena sakaṇṇikasālapupphaṃ gahetvā pūjesi.  bhagavā tassa anumodanaṃ akāsi. </p>
              <p>[03] 60^b^.^eb^ so tena puññena devamanussesu saṃsaranto  ubhayasampattiyo anubhavitvā imasmiṃ buddhuppāde ekasmiṃ kulagehe  nibbatto viññutaṃ patvā satthari pasanno pabbajitvā arahattaṃ patto  attano pubbakammaṃ ^a^P0.0438^ea^ saritvā somanassajāto  pubbacaritāpadānaṃ pakāsento ^b^migarājā tadā āsi^eb^ntiādimāha.  tattha maraṇaṃ gacchantīti migā, atha vā ghāsaṃ magganti  gavesantīti migā, migānaṃ rājā migarājā. sakalacatuppadānaṃ  rājabhāve satipi gāthābandhasukhatthaṃ mige ādiṃ katvā migarājāti  vuttaṃ. yadā bhagavantaṃ disvā sapupphaṃ sālasākhaṃ bhañjitvā pūjesiṃ,  tadā ahaṃ migarājā ahosinti attho. </p>
              <p>[03] 62^b^.^eb^ ^b^sakosaṃ pupphamāhari^eb^nti sakaṇṇikaṃ  sālapupphaṃ āhariṃ pūjesinti attho. sesaṃ uttānatthamevāti. </p>
              <p>[06] sālapupphadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. piyālaphaladāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^parodhako^eb^ ^a^V2.0142^ea^ ^b^tadā āsi^eb^ntiādikaṃ āyasmato  piyālaphaladāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto sikhissa  bhagavato kāle nesādakule nibbatto himavante ekasmiṃ pabbhāre mige  vadhitvā jīvikaṃ kappetvā vasati. tasmiṃ kāle tattha gataṃ sikhiṃ  bhagavantaṃ disvā pasannamānaso sāyaṃ pātaṃ namassamāno kañci  deyyadhammaṃ apassanto madhurāni ^a^M2.0153^ea^ piyālaphalāni uccinitvā adāsi.  bhagavā tāni paribhuñji. so nesādo buddhārammaṇāya pītiyā  nirantaraṃ phuṭṭhasarīro pāpakamme virattacitto mūlaphalāhāro nacirasseva  kālaṃ katvā devaloke nibbatti. </p>
              <p>[03] 66^b^.^eb^ so tattha dibbasampattiyo anubhavitvā  manussesu ca anekavidhasampattiyo anubhavitvā imasmiṃ buddhuppāde  gahapatikule nibbatto viññutaṃ patto gharāvāsaṃ saṇṭhapetvā tattha  anabhirato gehaṃ pahāya satthu santike pabbajitvā vipassanaṃ vaḍḍhetvā  nacirasseva arahattaṃ patto attano kataphaladānakammaṃ saritvā  somanassajāto pubbacaritāpadānaṃ pakāsento ^b^parodhako tadā  āsi^eb^ntiādimāha. tattha yadā ahaṃ piyālaphalaṃ datvā cittaṃ  pasādesiṃ, tadā ahaṃ parodhako āsinti sambandho.  ^b^parodhako^eb^ti parasattarodhako vihesako. ``pararodhako''ti  vattabbe pubbassa ra-kārassa lopaṃ katvā ``parodhako''ti vuttaṃ. </p>
              <p>[03] 69^b^.^eb^ ^b^paricāriṃ vināyaka^eb^nti taṃ nibbānapāpakaṃ  satthāraṃ, ``bhante ^a^P0.0439^ea^, imaṃ phalaṃ paribhuñjathā''ti pavāriṃ  nimantesiṃ ārādhesinti attho. sesaṃ suviññeyyamevāti. </p>
              <p>[06] piyālaphaladāyakattherāpadānavaṇṇanā samattā. </p>
              <p>[06] cuddasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 15. chattavaggo </h2n>
          <h3>
            <h3n> 1. atichattiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^parinibbute^eb^ ^a^V2.0143^ea^ ^b^bhagavatī^eb^tiādikaṃ āyasmato  atichattiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto atthadassissa  bhagavato kāle ekasmiṃ kulagehe nibbatto dharamānassa bhagavato  adiṭṭhattā parinibbutakāle ``aho mama parihānī''ti cintetvā  ``mama jātiṃ saphalaṃ karissāmī''ti katasanniṭṭhāno chattādhichattaṃ  kāretvā tassa bhagavato sarīradhātuṃ nihitadhātugabbhaṃ pūjesi.  aparabhāge pupphacchattaṃ kāretvā tameva dhātugabbhaṃ ^a^M2.0154^ea^ pūjesi. so teneva  puññena devamanussesu saṃsaranto ubhayasampattiyo anubhavitvā imasmiṃ  buddhuppāde gahapatikule nibbatto viññutaṃ patto satthari pasanno  pabbajitvā kammaṭṭhānaṃ gahetvā vāyamanto nacirasseva arahattaṃ pāpuṇi. </p>
              <p>[03] 1^b^.^eb^ so attano pubbakammaṃ saritvā somanassajāto  pubbacaritāpadānaṃ pakāsento ^b^parinibbute bhagavatī^eb^tiādimāha.  tattha ^b^chattātichatta^eb^nti chādiyati saṃvariyati ātapādinti chattaṃ,  chattassa atichattaṃ chattassa upari katachattaṃ chattātichattaṃ, chattassa  uparūpari chattanti attho. ^b^thūpamhi abhiropayi^eb^nti thūpiyati  rāsikarīyatīti thūpo, atha vā thūpati thirabhāvena vuddhiṃ virūḷhiṃ  vepullaṃ āpajjamāno patiṭṭhātīti thūpo, tasmiṃ thūpamhi mayā kāritaṃ  chattaṃ uparūpari ṭhapanavasena abhi visesena āropayiṃ pūjesinti attho. </p>
              <p>[03] 2^b^.^eb^ ^b^pupphacchadanaṃ katvānā^eb^ti vikasitehi  sugandhehi anekehi phupphehi chadanaṃ chattupari vitānaṃ katvā pūjesinti  attho. sesaṃ sabbattha uttānatthamevāti. </p>
              <p>[06] atichattiyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. thambhāropakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^V2.0144^ea^ ^b^lokanāthamhī^eb^tiādikaṃ āyasmato  thambhāropakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto dhammadassissa  bhagavato ^a^P0.0440^ea^ kāle kulagehe nibbatto saddho pasanno  parinibbute bhagavati tassa bhagavato dhātugabbhamāḷake thambhaṃ nikhanitvā  dhajaṃ āropesi. bahūni jātisumanapupphāni ganthitvā nisseṇiyā  ārohitvā pūjesi. </p>
              <p>[03] 5^b^.^eb^ so yāvatāyukaṃ ṭhatvā kālaṃ katvā devamanussesu  saṃsaranto ubhayasampattiyo anubhavitvā sabbattha pūjito imasmiṃ  buddhuppāde ekasmiṃ kulagehe nibbatto daharakālato pabhuti pūjanīyo  sāsane baddhasaddho pabbajitvā saha paṭisambhidāhi arahattaṃ patto  ^a^M2.0155^ea^ attano  pubbakammaṃ saritvā somanassajāto pubbacaritāpadānaṃ pakāsento  ^b^nibbute lokanāthamhī^eb^tiādimāha. tattha ^b^nibbute  lokanāthamhī^eb^ti sakalalokassa nāthe padhānabhūte paṭisaraṇe ca  satthari khandhaparinibbānena nibbute nibbutadīpasikhā viya adassanaṃ  gateti attho. ^b^dhammadassīnarāsabhe^eb^ti catusaccadhammaṃ passatīti  dhammadassī, atha vā satipaṭṭhānādike sattatiṃsabodhipakkhiyadhamme  dassanasīlo passanasīloti dhammadassī, narānaṃ āsabho pavaro  uttamoti narāsabho, dhammadassī ca so narāsabho ceti  dhammadassīnarāsabho, tasmiṃ dhammadassīnarāsabhe. ^b^āropesiṃ dhajaṃ  thambha^eb^nti cetiyamāḷake thambhaṃ nikhanitvā tattha dhajaṃ āropesiṃ  bandhitvā ṭhapesinti attho. </p>
              <p>[03] 6^b^.^eb^ ^b^nisseṇiṃ māpayitvānā^eb^ti nissāya taṃ  iṇanti gacchanti ārohanti uparīti nisseṇi, taṃ nisseṇiṃ  māpayitvā kāretvā bandhitvā thūpaseṭṭhaṃ samāruhinti sambandho.  ^b^jātipupphaṃ gahetvānā^eb^ti jāyamānameva janānaṃ sundaraṃ manaṃ  karotīti jātisumanaṃ, jātisumanameva pupphaṃ ``jātisumanapuppha''nti  vattabbe gāthābandhasukhatthaṃ sumanasaddassa lopaṃ katvā ``jātipuppha''nti  vuttaṃ, taṃ jātisumanapupphaṃ gahetvā ganthitvā thūpamhi āropayiṃ,  āropetvā pūjesinti attho. sesaṃ suviññeyyamevāti. </p>
              <p>[06] thambhāropakattherāpadānavaṇṇanā samattā. </p>
            </h4>
          </h3>
          <h3>
            <h3n> 3. vedikārakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^V2.0145^ea^ ^b^lokanāthamhī^eb^tiādikaṃ āyasmato  vedikārakattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto piyadassissa  bhagavato kāle vibhavasampanne ekasmiṃ kule nibbatto viññutaṃ patvā  gharāvāsaṃ saṇṭhapetvā nibbute satthari pasanno tassa cetiye valayaṃ  kāresi, sattahi ratanehi paripūretvā mahāpūjaṃ kāresi. so ^a^P0.0441^ea^  tena puññena devamanussesu saṃsaranto anekesu  jātisatasahassesu pūjanīyo mahaddhano mahābhogo ubhayasukhaṃ  anubhavitvā imasmiṃ buddhuppāde kulagehe nibbatto vibhavasampanno  pabbajitvā vāyamanto nacirasseva arahā ahosi. </p>
              <p>[03] 10^b^.^eb^ so ^a^M2.0156^ea^ ekadivasaṃ attano pubbe katakusalaṃ saritvā  somanassajāto pubbacaritāpadānaṃ pakāsento ^b^nibbute  lokanāthamhī^eb^tiādimāha. taṃ heṭṭhā vuttatthameva.  ^b^piyadassīnaruttame^eb^ti piyaṃ somanassākāraṃ dassanaṃ yassa so  piyadassī,  ārohapariṇāhadvattiṃsamahāpurisalakkhaṇāsītānubyañjanabyāmappabhāmaṇḍalehi  sādhu mahājanappasādaṃ janayanākāradassanoti attho. narānaṃ  uttamoti naruttamo, piyadassī ca so naruttamo ceti  piyadassīnaruttamo, tasmiṃ piyadassīnaruttame nibbute dhātugabbhamhi  muttavediṃ ahaṃ akāsinti sambandho. pupphādhāratthāya pariyosāne  vedikāvalayaṃ akāsinti attho. </p>
              <p>[03] 11^b^.^eb^ ^b^maṇīhi parivāretvā^eb^ti maṇati jotati  pabhāsatīti maṇi, atha vā janānaṃ manaṃ pūrento somanassaṃ karonto  ito gato pavattoti maṇi, jātiraṅgamaṇiveḷuriyamaṇiādīhi anekehi  maṇīhi katavedikāvalayaṃ parivāretvā uttamaṃ mahāpūjaṃ akāsinti  attho. sesaṃ uttānatthamevāti. </p>
              <p>[06] vedikārakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. saparivāriyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro nāma jino^eb^tiādikaṃ āyasmato  saparivāriyattherassa apadānaṃ. ayampi purimabuddhesu katādhikāro  anekāsu jātīsu vivaṭṭūpanissayāni puññāni upacinanto  padumuttarassa bhagavato ^a^V2.0146^ea^ kāle kulagehe nibbatto viññutaṃ patto mahaddhano  mahābhogo ahosi. atha padumuttare bhagavati parinibbute mahājano  tassa dhātuṃ nidahitvā mahantaṃ cetiyaṃ kāretvā pūjesi. tasmiṃ kāle  ayaṃ upāsako tassupari candanasārena cetiyagharaṃ karitvā mahāpūjaṃ  akāsi. so teneva puññena devamanussesu saṃsaranto ubhayasampattiyo  anubhavitvā imasmiṃ buddhuppāde ekasmiṃ kulagehe nibbatto vuddhimanvāya  kusalaṃ katvā saddhāya sāsane pabbajitvā nacirasseva arahā ahosi. </p>
              <p>[03] 15-8^b^.^eb^ so ^a^M2.0157^ea^ aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^padumuttaro nāma  jino^eb^tiādimāha. tattha ^a^P0.0442^ea^ ^b^omatta^eb^nti  lāmakabhāvaṃ nīcabhāvaṃ dukkhitabhāvaṃ vā na passāmi na jānāmi, na  diṭṭhapubbo mayā nīcabhāvoti attho. sesaṃ pākaṭamevāti. </p>
              <p>[06] saparivāriyattherāpadānavaṇṇanā samattā. </p>
            </h4>
          </h3>
          <h3>
            <h3n> 5. umāpupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute lokamahite^eb^tiādikaṃ āyasmato  umāpupphiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto siddhatthassa  bhagavato kāle kulagehe nibbatto vuddhippatto gharāvāsaṃ saṇṭhapetvā  vasanto nibbutassa bhagavato cetiyamahe vattamāne indanīlamaṇivaṇṇaṃ  umāpupphaṃ gahetvā pūjesi. so tena puññena sugatīsuyeva saṃsaranto  dibbamānusasampattiyo anubhavitvā uppannuppannabhave bahulaṃ nīlavaṇṇo  jātisampanno vibhavasampanno ahosi. so imasmiṃ buddhuppāde  vibhavasampanne ekasmiṃ kulagehe nibbatto viññutaṃ patvā saddhājāto  pabbajito nacirasseva arahattaṃ pāpuṇi. </p>
              <p>[03] 21^b^.^eb^ so pubbakammaṃ saritvā somanassajāto  pubbacaritāpadānaṃ pakāsento ^b^nibbute lokamahite^eb^tiādi vuttaṃ.  tattha ^b^lokamahite^eb^ti lokehi mahito pūjitoti lokamahito,  tasmiṃ lokamahite siddhatthamhi bhagavati parinibbuteti sambandho.  ^b^āhutīnaṃpaṭiggahe^eb^ti āhutino vuccanti pūjāsakkārā, tesaṃ  āhutīnaṃ paṭiggahetuṃ arahatīti āhutīnaṃpaṭiggaho,  aluttakitantasamāso, tasmiṃ āhutīnaṃpaṭiggahe bhagavati parinibbuteti  attho. </p>
              <p>[03] 22^b^.^eb^ ^b^umāpuppha^eb^nti ^a^V2.0147^ea^ uddhamuddhaṃ nīlapabhaṃ muñcamānaṃ  pupphati vikasatīti umāpupphaṃ, taṃ umāpupphaṃ gahetvā cetiye pūjaṃ  akāsinti attho. sesaṃ uttānatthamevāti. </p>
              <p>[06] umāpupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 6. anulepadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^anomadassīmunino^eb^tiādikaṃ ^a^M2.0158^ea^ āyasmato  anulepadāyakattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto  anomadassissa bhagavato kāle kulagehe nibbatto mahaddhano mahābhogo  tassa bhagavato bodhirukkhassa vedikāvalayaṃ kāretvā sudhākammañca  kāretvā vālukasantharaṇaṃ daddaḷhamānaṃ rajatavimānamiva kāresi. so  tena puññena sukhappatto uppannuppannabhave  rajatavimānarajatageharajatapāsādesu ^a^P0.0443^ea^ sukhamanubhavitvā  imasmiṃ buddhuppāde kulagehe nibbatto viññutaṃ patvā satthari pasanno  pabbajitvā vipassanamanuyutto nacirasseva arahā ahosi. </p>
              <p>[03] 26^b^.^eb^ so aparabhāge ``kiṃ nu kho kusalaṃ katvā  mayā ayaṃ viseso adhigato''ti pubbenivāsānussatiñāṇena  paṭipāṭiyā anussaritvā pubbe katakusalaṃ jānitvā somanassajāto  pubbacaritāpadānaṃ pakāsento ^b^anomadassīmunino^eb^tiādimāha.  tattha anomaṃ alāmakaṃ dassanaṃ dassanīyaṃ sarīraṃ yassa so  anomadassī,  dvattiṃsamahāpurisalakkhaṇāsītānubyañjanabyāmappabhāsamujjalavirājitasarīrattā  sundaradassanoti attho. ^b^sudhāya piṇḍaṃ datvānā^eb^ti bodhighare  vedikāvalayaṃ kāretvā sakale bodhighare sudhālepanaṃ katvāti attho.  ^b^pāṇikammaṃ akāsaha^eb^nti sārakaṭṭhena phalakapāṇiyo katvā tāhi  pāṇīhi maṭṭhakammaṃ akāsinti attho. sesaṃ suviññeyyamevāti. </p>
              <p>[06] anulepadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. maggadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^uttaritvāna nadika^eb^ntiādikaṃ āyasmato  maggadāyakattherassa apadānaṃ. ayampi purimajinavaresu ^a^V2.0148^ea^ katādhikāro  anekesu bhavesu nibbānādhigamatthāya puññāni upacinanto siddhatthassa  bhagavato kāle lokasammate kule nibbatto vuddhimanvāya gharāvāsaṃ  vasanto ekadivasaṃ bhagavantaṃ ekaṃ nadiṃ uttaritvā vanantaraṃ gacchantaṃ  disvā pasannamānaso ``idāni mayā bhagavato maggaṃ samaṃ kātuṃ  vaṭṭatī''ti cintetvā kudālañca piṭakañca ^a^M2.0159^ea^ ādāya bhagavato gamanamaggaṃ  samaṃ katvā vālukaṃ okiritvā bhagavato pāde vanditvā, ``bhante,  iminā maggālaṅkārakaraṇena nibbattanibbattaṭṭhāne pūjanīyo bhaveyyaṃ,  nibbānañca pāpuṇeyya''nti patthanaṃ akāsi. bhagavā ``yathādhippāyaṃ  samijjhatū''ti anumodanaṃ vatvā pakkāmi. </p>
              <p>[03] 32-3^b^.^eb^ so tena puññena devamanussesu saṃsaranto  sabbattha pūjito ahosi. imasmiṃ pana buddhuppāde pākaṭe ekasmiṃ  kule nibbatto satthari pasanno pabbajitvā vipassanaṃ vaḍḍhetvā  nacirasseva arahattaṃ patvā attano pubbakammaṃ paccakkhato ñatvā  somanassajāto pubbacaritāpadānaṃ pakāsento ^b^uttaritvāna  nadika^eb^ntiādimāha. tattha nadati saddaṃ karoti gacchatīti nadī,  nadīyeva nadikā, taṃ nadikaṃ uttaritvā atikkamitvāti attho.  ^b^kudālapiṭakamādāyā^eb^ti ^a^P0.0444^ea^ ku vuccati pathavī, taṃ  vidālane padālane chindane alanti kudālaṃ, piṭakaṃ vuccati  paṃsuvālikādivāhakaṃ, tālapaṇṇavettalatādīhi katabhājanaṃ, kudālañca  piṭakañca kudālapiṭakaṃ, taṃ ādāya gahetvāti attho. sesaṃ  uttānatthamevāti. </p>
              <p>[06] maggadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. phalakadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^yānakāro pure āsi^eb^ntiādikaṃ āyasmato  phalakadāyakattherassa apadānaṃ. ayampi purimabuddhesu katādhikāro  anekesu attabhāvesu katapuññasambhāro siddhatthassa bhagavato kāle  vaḍḍhakikule nibbatto ratanattaye pasanno candanena ālambanaphalakaṃ  katvā bhagavato adāsi. bhagavā tassānumodanaṃ akāsi. </p>
              <p>[03] 37^b^.^eb^ so tena puññena devamanussesu saṃsaranto  sabbattha kāle cittasukhapīṇito ubhayasampattiyo anubhavitvā imasmiṃ  buddhuppāde kulagehe nibbatto viññutaṃ patvā satthu dhammadesanaṃ sutvā  sañjātappasādo pabbajitvā vāyamanto nacirasseva saha paṭisambhidāhi  arahattaṃ ^a^V2.0149^ea^ patvā attano pubbakammaṃ saritvā somanassajāto  pubbacaritāpadānaṃ pakāsento ^a^M2.0160^ea^ ^b^yānakāro pure āsi^eb^ntiādimāha.  tattha ^b^yānakāro^eb^ti yanti etena icchiticchitaṭṭhānanti yānaṃ, taṃ  karotīti yānakāro, pure buddhadassanasamaye ahaṃ yānakāro āsiṃ  ahosinti attho. ^b^candanaṃ phalakaṃ katvā^eb^ti candati pariḷāhaṃ  vūpasametīti candanaṃ. atha vā candanti sugandhavāsanatthaṃ sarīraṃ  vilimpanti etenāti candanaṃ, taṃ ālambanaphalakaṃ katvā.  ^b^lokabandhuno^eb^ti sakalalokassa bandhu ñātibhūtoti lokabandhu,  tassa lokabandhuno satthussa adāsinti attho. sesaṃ  suviññeyyamevāti. </p>
              <p>[06] phalakadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. vaṭaṃsakiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sumedho nāma nāmenā^eb^tiādikaṃ āyasmato  vaṭaṃsakiyattherassa apadānaṃ. ayampi purimamunindesu katādhikāro  tattha tattha bhave vivaṭṭūpanissayāni puññāni upacinanto sumedhassa  bhagavato kāle kulagehe nibbatto viññutaṃ patto gharāvāsaṃ saṇṭhapetvā  tattha ādīnavaṃ disvā gehaṃ pahāya tāpasapabbajjaṃ pabbajitvā mahāvane  vihāsi. tasmiṃ samaye sumedho bhagavā vivekakāmatāya taṃ vanaṃ  sampāpuṇi. atha so tāpaso bhagavantaṃ ^a^P0.0445^ea^ disvā  pasannamānaso vikasitaṃ saḷalapupphaṃ gahetvā vaṭaṃsakākārena ganthetvā  bhagavato pādamūle ṭhapetvā pūjesi. bhagavā tassa cittappasādatthāya  anumodanamakāsi. so tena puññena devamanussesu saṃsaranto  ubhayasampattiyo anubhavitvā imasmiṃ buddhuppāde vibhavasampanne kule  jāto vuddhimanvāya saddho pasanno pabbajitvā nacirasseva arahā  ahosi. </p>
              <p>[03] 43^b^.^eb^ so aparabhāge pubbakammaṃ saritvā  somanassajāto pubbacaritāpadānaṃ pakāsento ^b^sumedho nāma  nāmenā^eb^tiādi vuttaṃ. ^b^vivekamanubrūhanto^eb^ti janākiṇṇataṃ pahāya  janavivekaṃ cittavivekañca anubrūhanto vaḍḍhento bahulīkaronto mahāvanaṃ  ajjhogāhi pāvisīti attho. sesaṃ uttānatthamevāti. </p>
              <p>[06] vaṭaṃsakiyattherāpadānavaṇṇanā samattā. </p>
            </h4>
          </h3>
          <h3>
            <h3n> 10. pallaṅkadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sumedhassa^eb^ ^a^M2.0161^ea^ ^a^V2.0150^ea^ ^b^bhagavato^eb^tiādikaṃ āyasmato  pallaṅkadāyakattherassa apadānaṃ. ayampi purimabuddhesu katādhikāro  anekesu bhavesu nibbānādhigamatthāya katapuññūpacayo sumedhassa bhagavato  kāle gahapatikule nibbatto vuddhimanvāya mahābhogasampanno satthari  pasīditvā dhammaṃ sutvā tassa satthuno sattaratanamayaṃ pallaṅkaṃ kāretvā  mahantaṃ pūjaṃ akāsi. so tena puññena devamanussesu saṃsaranto  sabbattha pūjito ahosi. so anukkamena imasmiṃ buddhuppāde  vibhavasampanne ekasmiṃ kule nibbatto viññutaṃ patto gharāvāsaṃ  saṇṭhapetvā satthu dhammadesanaṃ sutvā pasanno pabbajitvā nacirasseva  arahattaṃ patvā pubbe katapuññanāmena ^b^pallaṅkadāyakatthero^eb^ti pākaṭo  ahosi. heṭṭhā viya uparipi pubbe katapuññanāmena therānaṃ nāmāni  evameva veditabbāni. </p>
              <p>[03] 47^b^.^eb^ so ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^sumedhassa  bhagavato^eb^tiādimāha. ^b^pallaṅko hi mayā dinno^eb^ti pallaṅkaṃ  ūrubaddhāsanaṃ katvā yattha upavīsanti nisīdanti, so pallaṅkoti  vuccati, so pallaṅko sattaratanamayo mayā dinno pūjitoti attho.  ^b^sauttarasapacchado^eb^ti saha uttaracchadena saha pacchadena  sauttarasapacchado, uparivitānaṃ bandhitvā āsanaṃ uttamavatthehi  acchādetvāti attho. sesaṃ pākaṭamevāti. </p>
              <p>[06] pallaṅkadāyakattherāpadānavaṇṇanā samattā. </p>
              <p>[06] pannarasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 16. bandhujīvakavaggo </h2n>
          <h3>
            <h3n> 1. bandhujīvakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^candaṃva^eb^ ^a^P0.0446^ea^ ^a^V2.0151^ea^ ^b^vimalaṃ suddha^eb^ntiādikaṃ  āyasmato bandhujīvakattherassa apadānaṃ. ayampāyasmā purimabuddhesu  katādhikāro tattha tattha bhave vivaṭṭūpanissayāni puññāni upacinanto  sikhissa bhagavato kāle kulagehe nibbatto ^a^M2.0162^ea^ viññutaṃ patto gharāvāsaṃ  saṇṭhapetvā vasanto sikhissa bhagavato rūpakāyasampattiṃ disvā  pasannamānaso bandhujīvakapupphāni gahetvā bhagavato pādamūle pūjesi.  bhagavā tassa cittappasādavaḍḍhanatthāya anumodanamakāsi. so  yāvatāyutaṃ ṭhatvā teneva puññena devaloke nibbatto cha  kāmāvacarasampattiyo anubhavitvā manussesu ca cakkavattiādisampattiyo  anubhavitvā imassa amhākaṃ sammāsambuddhassa uppannakāle gahapatikule  nibbatto rūpaggayasaggappatto satthu dhammadesanaṃ sutvā saddhājāto gehaṃ  pahāya pabbajito arahattaṃ pāpuṇi. </p>
              <p>[03] 1^b^.^eb^ so pubbenivāsañāṇena pubbe katakusalakammaṃ  anussaritvā somanassajāto pubbacaritāpadānaṃ pakāsento ^b^candaṃva  vimalaṃ suddha^eb^ntiādimāha. tattha ^b^candaṃva vimalaṃ suddha^eb^nti  abbhā, mahikā, dhumo, rajo, rāhūti imehi upakkilesamalehi vimuttaṃ  candaṃ iva diyaḍḍhasahassupakkilesamalānaṃ pahīnattā vimalaṃ nikkilesattā  suddhaṃ pasannaṃ sikhiṃ sambuddhanti sambandho. kilesakaddamānaṃ abhāvena  ^b^anāvilaṃ^eb^. nandībhavasaṅkhātāya balavasnehāya parisamantato  khīṇattā ^b^nandībhavaparikkhīṇaṃ. tiṇṇaṃ loke^eb^ti lokattayato  tiṇṇaṃ uttiṇṇaṃ atikkantaṃ. ^b^visattika^eb^nti visattikaṃ vuccati  taṇhā, nittaṇhanti attho. </p>
              <p>[03] 2^b^.^eb^ ^b^nibbāpayantaṃ janata^eb^nti dhammavassaṃ  vassanto janataṃ janasamūhaṃ kilesapariḷāhābhāvena nibbāpayantaṃ  vūpasamentaṃ. sayaṃ saṃsārato ^b^tiṇṇaṃ,^eb^ sabbasatte saṃsārato  ^b^tārayantaṃ^eb^ atikkamentaṃ catunnaṃ saccānaṃ munanato jānanato  ^b^muniṃ^eb^ sikhiṃ sambuddhanti sambandho. ^b^vanasmiṃ  jhāyamāna^eb^nti ārammaṇūpanijjhānalakkhaṇūpanijjhānehi jhāyantaṃ  cintentaṃ cittena bhāventaṃ vanamajjheti attho. ^b^ekaggaṃ^eb^  ^a^V2.0152^ea^ ekaggacittaṃ ^b^susamāhitaṃ^eb^ suṭṭhu ārammaṇe āhitaṃ  ṭhapitacittaṃ sikhiṃ muniṃ disvāti sambandho. </p>
              <p>[03] 3^b^.^eb^ ^b^bandhujīvakapupphānī^eb^ti bandhūnaṃ ñātīnaṃ  jīvakaṃ jīvitanissayaṃ hadayamaṃsalohitaṃ bandhujīvakaṃ  hadayamaṃsalohitasamānavaṇṇaṃ pupphaṃ bandhujīvakapupphaṃ gahetvā sikhino  lokabandhuno pūjesinti attho. sesaṃ uttānatthamevāti. </p>
              <p>[06] bandhujīvakattherāpadānavaṇṇanā samattā. </p>
            </h4>
          </h3>
          <h3>
            <h3n> 2. tambapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^parakammāyane^eb^ ^a^M2.0163^ea^ ^a^P0.0447^ea^ ^b^yutto^eb^tiādikaṃ  āyasmato tambapupphiyattherassa apadānaṃ. ayampi āyasmā  purimabuddhesu katādhikāro tattha tattha bhave vivaṭṭūpanissayāni puññāni  upacinanto piyadassissa bhagavato kāle kenaci pure katena  akusalakammena duggatakule nibbatto vuddhippatto paresaṃ kammaṃ katvā  bhatiyā jīvikaṃ kappesi. so evaṃ dukkhena vasanto paresaṃ aparādhaṃ  katvā maraṇabhayena palāyitvā vanaṃ pāvisi. tattha gataṭṭhāne  pāṭalibodhiṃ disvā vanditvā sammajjitvā ekasmiṃ rukkhe tambavaṇṇaṃ  pupphaṃ disvā taṃ sabbaṃ kaṇṇike ocinitvā bodhipūjaṃ akāsi.  tattha cittaṃ pasādetvā vanditvā pallaṅkamābhujitvā nisīdi. tasmiṃ  khaṇe te manussā padānupadikaṃ anubandhitvā tattha agamaṃsu. so te  disvā bodhiṃ āvajjentova palāyitvā bhayānake gīriduggapapāte  patitvā mari. </p>
              <p>[03] 7^b^.^eb^ so bodhipūjāya anussaritattā teneva  pītisomanassena tāvatiṃsādīsu upapanno cha kāmāvacarasampattiṃ  anubhavitvā manussesu ca cakkavattiādisampattiṃ anubhavitvā imasmiṃ  buddhuppāde vibhavasampanne kule nibbatto vuddhippatto satthu dhammadesanaṃ  sutvā pasannamānaso pabbajitvā nacirasseva arahā hutvā attano  pubbakammaṃ saritvā somanassajāto pubbacaritāpadānaṃ pakāsento  ^b^parakammāyane yutto^eb^tiādimāha. tattha paresaṃ kammāni  parakammāni, parakammānaṃ āyane karaṇe vāhane dhāraṇe yutto yojito  ahosinti attho. sesaṃ pākaṭamevāti. </p>
              <p>[06] tambapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 3. vīthisammajjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^udentaṃ^eb^ ^a^V2.0153^ea^ ^b^sataraṃsiṃ vā^eb^tiādikaṃ āyasmato  vīthisammajjakattherassa apadānaṃ. ayampi purimabuddhesu katādhikāro  anekesu jātisatesu katapuññasañcayo sikhissa bhagavato kāle  kulagehe nibbatto gharāvāsaṃ vasanto nagaravāsīhi saddhiṃ vīthiṃ  sajjetvā nīyamānaṃ bhagavantaṃ disvā pasannamānaso vīthiṃ samaṃ katvā  dhajaṃ tattha ussāpesi. </p>
              <p>[03] 15^b^.^eb^ so ^a^M2.0164^ea^ teneva puññena devamanussesu saṃsaranto  ubhayasampattiyo anubhavitvā imasmiṃ buddhuppāde ekasmiṃ kule nibbatto  viññutaṃ patvā satthu dhammadesanaṃ sutvā paṭiladdhasaddho bahumānahadayo  pabbajitvā laddhūpasampado nacirasseva arahā hutvā attano pubbakammaṃ  anussaranto paccakkhato jānitvā pubbacaritāpadānaṃ pakāsento  ^b^udentaṃ sataraṃsiṃ vā^eb^tiādimāha. tattha ^a^P0.0448^ea^ udentaṃ  uggacchantaṃ sataraṃsiṃ satapabhaṃ. ^b^sataraṃsī^eb^ti desanāsīsamattaṃ,  anekasatasahassapabhaṃ sūriyaṃ ivāti attho. ^b^pītaraṃsiṃva  bhāṇuma^eb^nti pītaraṃsiṃ saṃkucitapabhaṃ bhāṇumaṃ pabhāvantaṃ candamaṇḍalaṃ iva  sambuddhaṃ disvāti attho. sesaṃ suviññeyyamevāti. </p>
              <p>[06] vīthisammajjakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. kakkārupupphapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^devaputto ahaṃ santo^eb^tiādikaṃ āyasmato  kakkārupupphapūjakattherassa apadānaṃ. ayampi purimabuddhesu katādhikāro  tattha tattha bhave katapuññasañcayo sikhissa bhagavato kāle  bhummaṭṭhakadevaputto hutvā nibbatto sikhiṃ sammāsambuddhaṃ disvā  dibbakakkārupupphaṃ gahetvā pūjesi. </p>
              <p>[03] 21^b^.^eb^ so tena puññena devamanussesu saṃsaranto  ekatiṃsakappabbhantare ubhayasukhaṃ anubhavitvā imasmiṃ buddhuppāde  sāvatthiyaṃ kulagehe nibbatto vuddhimanvāya satthari pasanno pabbajitvā  nacirasseva arahā hutvā attano pubbakammaṃ paccakkhato ñatvā  somanassajāto pubbacaritāpadānaṃ pakāsento ^b^devaputto ahaṃ  santo^eb^tiādimāha. tattha dibbanti kīḷanti pañcahi dibbehi  kāmaguṇehīti devā, devānaṃ putto, devo eva vā putto ^b^devaputto,^eb^  ahaṃ devaputto ^a^V2.0154^ea^ santo vijjamāno dibbaṃ kakkārupupphaṃ ^b^paggayha^eb^  pakārena, gahetvā sikhissa bhagavato ^b^abhiropayiṃ^eb^ pūjesinti  attho. sesaṃ uttānatthamevāti. </p>
              <p>[06] kakkārupupphapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. mandāravapupphapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^devaputto^eb^ ^a^M2.0165^ea^ ^b^ahaṃ santo^eb^tiādikaṃ āyasmato  mandāravapupphapūjakattherassa apadānaṃ. ayampi thero purimabuddhesu  katādhikāro tattha tattha bhave vivaṭṭūpanissayāni puññāni upacinanto  sikhissa bhagavato kāle bhummaṭṭhakadevaputto hutvā nibbatto sikhiṃ  bhagavantaṃ disvā pasannamānaso dibbamandāravapupphehi pūjesi. </p>
              <p>[03] 25^b^.^eb^ so tena puññenātiādikaṃ sabbaṃ  anantarattherassa apadānavaṇṇanāya vuttanayeneva veditabbanti. </p>
              <p>[06] mandāravapupphapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. kadambapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ āyasmato  kadambapupphiyattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto  sammāsambuddhasuññe loke ekasmiṃ ^a^P0.0449^ea^ kule nibbatto  vuddhimanvāya gharāvāsaṃ vasanto tattha ādīnavaṃ disvā gharāvāsaṃ pahāya  tāpasapabbajjaṃ pabbajitvā himavantasamīpe kukkuṭe nāma pabbate assamaṃ  katvā vihāsi. so tattha satta paccekabuddhe disvā pasannamānaso  pupphitaṃ kadambapupphaṃ ocinitvā te paccekabuddhe pūjesi. tepi  ``icchitaṃ patthita''ntiādinā anumodanaṃ akaṃsu. </p>
              <p>[03] 30^b^.^eb^ so tena puññena devamanussesu saṃsaranto  ubhayasampattiyo anubhavitvā imasmiṃ buddhuppāde sāvatthiyaṃ kulagehe  nibbatto vuddhimanvāya satthu dhammadesanaṃ sutvā paṭiladdhasaddho  pabbajitvā nacirasseva arahā hutvā pubbakammaṃ saritvā  somanassajāto pubbacaritāpadānaṃ pakāsento ^a^V2.0155^ea^   ^b^himavantassāvidūre^eb^tiādimāha. taṃ vuttatthameva. ^b^kukkuṭo  nāma pabbato^eb^ti tassa ubhosu passesu kukkuṭacūḷākārena pabbatakūṭānaṃ  vijjamānattā kukkuṭoti saṅkhaṃ gato. pakārena tiro hutvā  patiṭṭhahatīti pabbato. ^b^tamhi pabbatapādamhī^eb^ti tasmiṃ  pabbatasamīpe. ^b^satta buddhā vasantī^eb^ti satta paccekabuddhā tasmiṃ  kukkuṭapabbatapāde paṇṇasālāyaṃ vasantīti attho. </p>
              <p>[03] 31^b^.^eb^ ^b^dīparājaṃva^eb^ ^a^M2.0166^ea^ ^b^uggata^eb^nti dīpānaṃ rājā  dīparājā, sabbesaṃ dīpānaṃ jalamānānaṃ tārakānaṃ rājā candoti attho.  atha vā sabbesu jambudīpapubbavidehāparagoyānauttarakurusaṅkhātesu  catūsu dīpesu dvisahassaparittadīpesu ca rājā ālokapharaṇato cando  dīparājāti vuccati, taṃ nabhe uggataṃ candaṃ iva ^b^pupphitaṃ^eb^ phullitaṃ  kadambarukkhaṃ disvā tato pupphaṃ ocinitvā ubhohi hatthehi  ^b^paggayha^eb^ pakārena gahetvā satta paccekabuddhe ^b^samokiriṃ^eb^ suṭṭhu  okiriṃ, ādarena pūjesinti attho. sesaṃ uttānatthamevāti. </p>
              <p>[06] kadambapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 7. tiṇasūlakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ āyasmato tiṇasūlakattherassa  apadānaṃ. ayampi thero purimajinavaresu katapuññasambhāro  uppannuppannabhave kusalāni upacinanto sikhissa bhagavato kāle  kulagehe nibbatto gharāvāsaṃ saṇṭhapetvā tattha dosaṃ disvā taṃ pahāya  tāpasapabbajjaṃ pabbajitvā vasanto himavantasamīpe bhūtagaṇe nāma pabbate  vasantaṃ ekataṃ vivekamanubrūhantaṃ sikhiṃ sambuddhaṃ disvā pasannamānaso  tiṇasūlapupphaṃ gahetvā pādamūle pūjesi. buddhopi tassa anumodanaṃ  akāsi. </p>
              <p>[03] 35^b^.^eb^ so tena puññena devamanussesu saṃsaranto  ubhayasampattiyo anubhavitvā imasmiṃ buddhuppāde sāvatthiyaṃ  vibhavasampanne ^a^P0.0450^ea^ ekasmiṃ kule nibbatto vuddhimanvāya  sāsane pasanno pabbajitvā upanissayasampannattā nacirasseva arahattaṃ  pāpuṇitvā pubbakammaṃ saritvā somanassappatto pubbacaritāpadānaṃ  pakāsento ^b^himavantassāvidūre^eb^tiādimāha. ^b^bhūtagaṇo nāma  pabbato^eb^ti bhūtagaṇānaṃ devayakkhasamūhānaṃ āvāsabhūtattā bhavanasadisattā  avirūḷhabhāvena pavattattā ^a^V2.0156^ea^ ca bhūtagaṇo nāma pabbato, tasmiṃ  ^b^eko^eb^ adutiyo ^b^jino^eb^ jitamāro buddho ^b^vasate^eb^  dibbabrahmāriyairiyāpathavihārehi viharatīti attho. </p>
              <p>[03] 36^b^.^eb^ ^b^ekūnasatasahassaṃ ^a^M2.0167^ea^, kappaṃ na  vinipātiko^eb^ti tena tiṇasūlapupphapūjākaraṇaphalena nirantaraṃ  ekūnasatasahassakappānaṃ avinipātako caturāpāyavinimutto  saggasampattibhavameva upapannoti attho. sesaṃ suviññeyyamevāti. </p>
              <p>[06] tiṇasūlakattherāpadānavaṇṇanā samattā. </p>
            </h4>
          </h3>
          <h3>
            <h3n> 8. nāgapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^suvaccho nāma nāmenā^eb^tiādikaṃ āyasmato  nāgapupphiyattherassa apadānaṃ. ayampi thero purimajinanisabhesu  katādhikāro tattha tattha bhave vivaṭṭūpanissayāni puññāni upacinanto  padumuttarabhagavato kāle brāhmaṇakule nibbatto vuddhippatto vedattayādīsu  sakasippesu nipphattiṃ patvā tattha sāraṃ adisvā himavantaṃ pavisitvā  tāpasapabbajjaṃ pabbajitvā jhānasamāpattisukhena vītināmesi. tasmiṃ  samaye padumuttaro bhagavā tassānukampāya tattha agamāsi. so tāpaso  taṃ bhagavantaṃ disvā lakkhaṇasatthesu chekattā bhagavato  lakkhaṇarūpasampattiyā pasanno vanditvā añjaliṃ paggayha aṭṭhāsi.  ākāsato anotiṇṇattā pūjāsakkāre akateyeva ākāseneva pakkāmi.  atha so tāpaso sasisso nāgapupphaṃ ocinitvā tena pupphena bhagavato  gatadisābhāgamaggaṃ pūjesi. </p>
              <p>[03] 39^b^.^eb^ so tena puññena devamanussesu saṃsaranto  ubhayasampattiyo anubhavanto sabbattha pūjito imasmiṃ buddhuppāde  sāvatthiyaṃ kulagehe nibbatto vuddhimanvāya saddhāsampanno pabbajitvā  vattapaṭipattiyā sāsanaṃ sobhayamāno nacirasseva arahā hutvā ``kena  nu kho kusalakammena mayā ayaṃ lokuttarasampatti laddhā''ti  atītakammaṃ saranto pubbakammaṃ paccakkhato ñatvā sañjātasomanasso  pubbacaritāpadānaṃ pakāsento ^b^suvaccho nāma nāmenā^eb^tiādimāha.  tattha vacchagotte jātattā vaccho, sundaro ca so vaccho ceti  ^b^suvaccho^eb^. nāmena suvaccho nāma brāhmaṇo ^b^mantapāragū^eb^  vedattayādisakalamantasatthe ^a^P0.0451^ea^ koṭippattoti attho.  sesaṃ heṭṭhā vuttanayattā uttānatthamevāti. </p>
              <p>[06] nāgapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 9. punnāgapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^kānanaṃ^eb^ ^a^M2.0168^ea^ ^a^V2.0157^ea^ ^b^vanamogayhā^eb^tiādikaṃ āyasmato  punnāgapupphiyattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto phussassa  bhagavato kāle nesādakule nibbatto mahāvanaṃ paviṭṭho tattha  supupphitapunnāgapupphaṃ disvā hetusampannattā buddhārammaṇapītivasena  bhagavantaṃ saritvā taṃ pupphaṃ saha kaṇṇikāhi ocinitvā vālukāhi  cetiyaṃ katvā pūjesi. </p>
              <p>[03] 46^b^.^eb^ so tena puññena dvenavutikappe nirantaraṃ  devamanussasampattiyoyeva anubhavitvā imasmiṃ buddhuppāde sāvatthiyaṃ  vibhavasampanne kule nibbatto vuddhimanvāya pubbavāsanābalena sāsane  pasanno pabbajitvā vāyamanto nacirasseva arahā hutvā pubbe katakusalaṃ  saritvā somanassajāto pubbacaritāpadānaṃ pakāsento ^b^kānanaṃ  vanamogayhā^eb^tiādimāha. taṃ sabbaṃ heṭṭhā vuttattā uttānatthamevāti. </p>
              <p>[06] punnāgapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 10. kumudadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^himavantassāvidūre^eb^tiādikaṃ āyasmato  kumudadāyakattherassa apadānaṃ. ayampi thero purimabuddhesu katādhikāro  anekesu bhavesu vivaṭṭūpanissayāni puññāni upacinanto padumuttarassa  bhagavato kāle himavantassa āsanne mahante jātassare kukuttho nāma  pakkhī hutvā nibbatto kenaci akusalena pakkhī samānopi pubbe  katasambhārena buddhisampanno puññāpuññesu cheko sīlavā pāṇagocarato  paṭivirato ahosi. tasmiṃ samaye padumuttaro bhagavā ākāsenāgantvā  tassa samīpe caṅkamati. atha so sakuṇo bhagavantaṃ disvā  pasannacitto kumudapupphaṃ ḍaṃsitvā bhagavato pādamūle pūjesi. bhagavā  tassa somanassuppādanatthaṃ paṭiggahetvā anumodanamakāsi. </p>
              <p>[03] 51^b^.^eb^ so ^a^M2.0169^ea^ tena puññena devamanussesu ubhayasampattisukhaṃ  anubhavitvā imasmiṃ buddhuppāde sāvatthiyaṃ aññatarasmiṃ kule nibbatto  vuddhimanvāya mahaddhano mahābhogo ratanattaye pasanno satthu dhammadesanaṃ  sutvā paṭiladdhasaddho pabbajitvā nacirasseva arahā hutvā attano  pubbakammaṃ paccakkhato ñatvā somanassajāto pubbacaritāpadānaṃ  pakāsento ^b^himavantassāvidūre^eb^tiādimāha.  ^b^padumuppalasañchanno^eb^ti ^a^P0.0452^ea^ ^a^V2.0158^ea^ ettha satapattehi sampuṇṇo  setapadumo ca tīṇi nīlarattasetuppalāni ca padumuppalāni tehi  sañchanno gahanībhūto sampuṇṇo mahājātassaro ahūti sambandho.  ^b^puṇḍarīkasamotthaṭo^eb^ti puṇḍarīkehi rattapadumehi otthaṭo  sampuṇṇoti attho. sesaṃ suviññeyyamevāti. </p>
              <p>[06] kumudadāyakattherāpadānavaṇṇanā samattā. </p>
              <p>[06] soḷasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 17. supāricariyavaggo </h2n>
          <h3>
            <h3n> 1. supāricariyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumo^eb^ ^a^V2.0159^ea^ ^b^nāma nāmenā^eb^tiādikaṃ āyasmato  supāricariyattherassa apadānaṃ. ayampi purimamunipuṅgavesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle yakkhayoniyaṃ nibbatto himavati  yakkhasamāgamaṃ gato bhagavato devayakkhagandhabbanāgānaṃ dhammadesanaṃ sutvā  pasannamānaso ubho hatthe ābhujitvā apphoṭesi namassi ca. so  tena puññena tato cuto upari devaloke uppanno tattha dibbasukhaṃ  anubhavitvā manussesu ca cakkavatiādisampattiyo anubhavitvā imasmiṃ  buddhuppāde sāvatthiyaṃ gahapatikule nibbatto aḍḍho mahaddhano mahābhogo  ratanattaye pasanno satthu dhammadesanaṃ sutvā saddhājāto pabbajitvā  nacirasseva arahattaṃ pāpuṇi. </p>
              <p>[03] 1^b^.^eb^ so ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^padumo nāma  nāmenā^eb^tiādimāha. tattha ^a^M2.0170^ea^ ^b^padumo^eb^ti yassa pādanikkhepasamaye  pathaviṃ bhinditvā padumaṃ uggantvā pādatalaṃ sampaṭicchati, tena  saññāṇena so bhagavā padumoti saṅkhaṃ gato, idha padumuttaro bhagavā  adhippeto. so bhagavā ^b^pavanā^eb^ vasanavihārā  ^b^abhinikkhamma^eb^ vanamajjhaṃ pavisitvā dhammaṃ desetīti sambandho.</p>
              <p>[03] ^b^yakkhānaṃ samayo^eb^ti devānaṃ samāgamo ^b^āsi^eb^  ahosīti attho. ^b^ajjhāpekkhiṃsu tāvade^eb^ti tasmiṃ desanākāle  adhiapekkhiṃsu, visesena passanasīlā ahesunti attho. sesaṃ  pākaṭamevāti. </p>
              <p>[06] supāricariyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. kaṇaverapupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^siddhattho^eb^ ^a^V2.0160^ea^ ^b^nāma bhagavā^eb^tiādikaṃ āyasmato  kaṇaverapupphiyattherassa apadānaṃ. ayampi purimabuddhesu katādhikāro  siddhatthassa bhagavato kāle suddakule nibbatto vuddhimanvāya ^a^P0.0453^ea^  rañño antepurapālako ahosi. tasmiṃ samaye siddhattho  bhagavā bhikkhusaṅghaparivuto rājavīthiṃ paṭipajji. atha so  antepurapālako caramānaṃ bhagavantaṃ disvā pasannamānaso hutvā  kaṇaverapupphena bhagavantaṃ pūjetvā namassamāno aṭṭhāsi. so tena  puññena sugatisampattiyoyeva anubhavitvā imasmiṃ buddhuppāde ekasmiṃ  kule nibbattitvā vuddhippatto satthu dhammadesanaṃ sutvā paṭiladdhasaddho  pabbajitvā nacirasseva arahā ahosi. </p>
              <p>[03] 7^b^.^eb^ so pattāggaphalo pubbe katakusalaṃ saritvā  sañjātasomanasso pubbacaritāpadānaṃ pakāsento ^b^siddhattho nāma  bhagavā^eb^tiādimāha. taṃ sabbaṃ heṭṭhā vuttattā uttānatthamevāti. </p>
              <p>[06] kaṇaverapupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 3. khajjakadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tissassa kho bhagavato^eb^tiādikaṃ āyasmato  khajjakadāyakattherassa apadānaṃ. ayampi purimajinavaresu katādhikāro  tattha tattha bhave vivaṭṭūpanissayāni puññāni upacinanto tissassa  bhagavato kāle ^a^M2.0171^ea^ suddakule nibbatto bhagavantaṃ disvā pasannamānaso  ambajambuādimanekaṃ madhuraphalāphalaṃ nāḷikeraṃ pūvakhajjakañca adāsi.  bhagavā tassa pasādavaḍḍhanatthāya passantasseva paribhuñji. so tena  puññena sugatisampattiyoyeva anubhavitvā imasmiṃ buddhuppāde sāvatthiyaṃ  kulagehe nibbatto viññutaṃ patvā satthu dhammadesanaṃ sutvā sañjātasaddho  pasādabahumāno pabbajitvā vattapaṭipattiyā sāsanaṃ sobhento  sīlālaṅkārapaṭimaṇḍito nacirasseva arahattaṃ pāpuṇi. </p>
              <p>[03] 13^b^.^eb^ so pubbakammaṃ saranto ``pubbe mayā sukhette  kusalaṃ kataṃ sundara''nti somanassajāto pubbacaritāpadānaṃ pakāsento  ^b^tissassa kho bhagavato^eb^tiādimāha. tattha tissopi  bhavasampattiyo dadamāno jātoti mātāpitūhi katanāmavasena tisso.  atha vā tīhi ^a^V2.0161^ea^ saraṇagamanehi assāsento ovadanto hetusampannapuggale  saggamokkhadvaye patiṭṭhāpento buddho jātoti tisso.  samāpattiguṇādīhi bhagehi yuttoti bhagavā, tassa ^b^tissassa  bhagavato^eb^ pubbe ahaṃ phalaṃ adāsinti sambandho. ^b^nāḷikerañca  pādāsi^eb^nti nāḷikākārena pavattaṃ phalaṃ nāḷikeraṃ, tañca phalaṃ  adāsinti attho. ^b^khajjakaṃ abhisammata^eb^nti khāditabbaṃ khajjakaṃ  abhi visesena madhusakkarādīhi sammissaṃ ^a^P0.0454^ea^ katvā  nipphāditaṃ sundaraṃ madhuranti sammataṃ ñātaṃ abhisammataṃ khajjakañca  adāsinti attho. sesaṃ suviññeyyamevāti. </p>
              <p>[06] khajjakadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 4. desapūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^atthadassī tu bhagavā^eb^tiādikaṃ āyasmato  desapūjakattherassa apadānaṃ. ayampi thero purimabuddhesu katādhikāro  tattha tattha bhave vivaṭṭūpanissayāni puññāni upacinanto  atthadassissa bhagavato kāle kulagehe nibbatto vuddhimanvāya saddho  pasanno buddhamāmako dhammamāmako saṅghamāmako ahosi. tadā  atthadassī bhagavā bhikkhusaṅghaparivuto cando viya sūriyo viya ca  ākāsena gacchati. so upāsako bhagavato gatadisābhāgaṃ  gandhamālādīhi pūjento añjaliṃ paggayha namassamāno aṭṭhāsi. </p>
              <p>[03] 18^b^.^eb^ so ^a^M2.0172^ea^ tena puññena devaloke nibbatto  saggasampattiṃ anubhavitvā manussesu ca manussasampattiṃ anubhavitvā  imasmiṃ buddhuppāde ekasmiṃ kule nibbatto vuddhippatto  upabhogaparibhogasampanno satthu dhammadesanaṃ sutvā pasannamānaso gharāvāse  anallīno pabbajitvā vattasampanno nacirasseva arahā hutvā attano  pubbakammaṃ saritvā somanassajāto pubbacaritāpadānaṃ pakāsento  ^b^atthadassī tu bhagavā^eb^tiādimāha. taṃ heṭṭhā vuttatthameva.  ^b^anilañjase^eb^ti ``maggo pantho patho pajjo, añjasaṃ  vaṭumāyana''nti (cūḷani0 pārāyanatthutigāthāniddesa 101)  pariyāyassa vuttattā anilassa vātassa añjasaṃ gamanamaggoti  anilañjasaṃ, tasmiṃ anilañjase, ākāseti attho. sesaṃ  uttānatthamevāti. </p>
              <p>[06] desapūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. kaṇikārachattiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vessabhū^eb^ ^a^V2.0162^ea^ ^b^nāma sambuddho^eb^tiādikaṃ āyasmato  kaṇikārachattiyattherassa apadānaṃ. ayampi thero purimabuddhesu  katādhikāro tattha tattha bhave vivaṭṭūpanissayāni puññāni upacinanto  vessabhussa bhagavato kāle kulagehe nibbatto viññutaṃ patto  saddhāsampanno ahosi. tasmiṃ samaye vessabhū bhagavā vivekakāmo  mahāvanaṃ pavisitvā nisīdi. atha sopi upāsako kenacideva  karaṇīyena tattha gantvā bhagavantaṃ aggikkhandhaṃ viya jalamānaṃ nisinnaṃ  disvā pasannamānaso kaṇikārapupphaṃ ocinitvā chattaṃ katvā bhagavato  nisinnaṭṭhāne vitānaṃ katvā pūjesi, taṃ bhagavato ānubhāvena sattāhaṃ  amilātaṃ hutvā tatheva aṭṭhāsi. bhagavāpi phalasamāpattiṃ  nirodhasamāpattiñca samāpajjitvā vihāsi ^a^P0.0455^ea^, so taṃ  acchariyaṃ disvā somanassajāto bhagavantaṃ vanditvā añjaliṃ paggayha  aṭṭhāsi. bhagavā samāpattito vuṭṭhahitvā vihārameva agamāsi. </p>
              <p>[03] 23^b^.^eb^ so tena puññena devamanussesu sampattiyo  anubhavitvā imasmiṃ buddhuppāde sāvatthiyaṃ kulagehe nibbatto  vuddhimanvāya saddhāsampanno satthu ^a^M2.0173^ea^ dhammadesanaṃ sutvā gharāvāse anallīno  pabbajitvā vattapaṭipattiyā jinasāsanaṃ sobhento nacirasseva arahā  hutvā attano pubbakammaṃ saritvā somanassajāto pubbacaritāpadānaṃ  pakāsento ^b^vessabhū nāma sambuddho^eb^tiādimāha. tattha  ^b^vessabhū^eb^ti vesse vessajane bhunāti abhibhavatīti vessabhū. atha  vā vesse pañcavidhamāre abhibhunāti ajjhottharatīti ^b^vessabhū^eb^.  sāmaṃyeva bujjhitā saccānīti sambuddho, nāmena vessabhū nāma  sambuddhoti attho. ^b^divāvihārāya munī^eb^ti dibbati pakāseti  taṃ taṃ vatthuṃ pākaṭaṃ karotīti divā. sūriyuggamanato paṭṭhāya yāva  atthaṅgamo, tāva paricchinnakālo, viharaṇaṃ catūhi iriyāpathehi  pavattanaṃ vihāro, divāya vihāro divāvihāro, tassa divāvihārāya  lokajeṭṭho narāsabho buddhamuni mahāvanaṃ ^b^ogāhitvā^eb^ pavisitvāti  attho. sesaṃ uttānatthamevāti. </p>
              <p>[06] kaṇikārachattiyattherāpadānavaṇṇanā samattā. </p>
            </h4>
          </h3>
          <h3>
            <h3n> 6. sappidāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^phusso^eb^ ^a^V2.0163^ea^ ^b^nāmātha bhagavā^eb^tiādikaṃ āyasmato  sappidāyakattherassa apadānaṃ. ayampi purimabuddhesu katādhikāro  anekesu bhavesu vivaṭṭūpanissayāni puññāni upacinanto phussassa  bhagavato kāle kulagehe nibbatto ahosi. tadā bhagavā  bhikkhusaṅghaparivuto vīthiyaṃ caramāno tassa upāsakassa gehadvāraṃ  sampāpuṇi. atha so upāsako bhagavantaṃ disvā pasannamānaso  vanditvā pattapūraṃ sappitelaṃ adāsi, bhagavā anumodanaṃ katvā pakkāmi.  so teneva somanassena yāvatāyukaṃ ṭhatvā tato cuto tena puññena  devaloke uppanno tattha dibbasukhaṃ anubhavitvā manussesu ca nibbatto  uppannuppannabhave sappitelamadhuphāṇitādimadhurāhārasamaṅgī sukhaṃ  anubhavitvā imasmiṃ buddhuppāde sāvatthiyaṃ ekasmiṃ kule nibbatto  vuddhippatto saddho buddhisampanno satthu dhammadesanaṃ sutvā pasannamānaso  pabbajitvā vattasampanno nacirasseva arahā ahosi. </p>
              <p>[03] 28^b^.^eb^ so attano pubbakammaṃ saritvā jātasomanasso  pubbacaritāpadānaṃ pakāsento ^b^phusso nāmātha bhagavā^eb^tiādimāha.  tattha ^b^phusso^eb^ti ^a^M2.0174^ea^ ^a^P0.0456^ea^ phussanakkhattayogena jātattā  mātāpitūhi katanāmadheyyena phusso. atha vā nibbānaṃ phusi passi  sacchi akāsīti ^b^phusso^eb^. atha vā  samatiṃsapāramitāsattatiṃsabodhipakkhiyadhamme sakale ca tepiṭake  pariyattidhamme phusi passi aññāsīti ^b^phusso^eb^. bhaggavā  bhagyavā yuttotiādipuññakoṭṭhāsasamaṅgitāya ^b^bhagavā. āhutīnaṃ  paṭiggaho^eb^ti āhutino vuccanti pūjāsakkārā, tesaṃ āhutīnaṃ  paṭiggahetuṃ arahatīti āhutīnaṃ paṭiggaho. mahājanaṃ nibbāpento  vīro phusso nāma bhagavā vīthiyaṃ ^b^atha^eb^ tadā gacchateti sambandho.  sesaṃ pākaṭamevāti. </p>
              <p>[06] sappidāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 7. yūthikāpupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^candabhāgānadītīre^eb^tiādikaṃ āyasmato  yūthikāpupphiyattherassa apadānaṃ. ayampi āyasmā purimamunindesu  katādhikāro anekesu ca jātisatesu vivaṭṭūpanissayāni puññāni  upacinanto phussasseva bhagavato kāle suddakule nibbatto vuddhippatto  candabhāgāya nadiyā tīre ^a^V2.0164^ea^ kenacideva karaṇīyena anusotaṃ caramāno  phussaṃ bhagavantaṃ nhāyitukāmaṃ aggikkhandhaṃ viya jalamānaṃ disvā  somanassajāto tattha jātaṃ yūthikāpupphaṃ ocinitvā bhagavantaṃ pūjesi.  bhagavā tassa anumodanamakāsi. </p>
              <p>[03] 33^b^.^eb^ so tattha tena puññakoṭṭhāsena devamanussesu  saṃsaranto ubhayasampattiyo anubhavitvā imasmiṃ buddhuppāde kulagehe  nibbatto vuddhippatto bhagavato dhammadesanaṃ sutvā pasannamānaso  pabbajitvā vattapaṭipattiyā sāsanaṃ sobhento nacirasseva arahā hutvā  attano pubbakammaṃ saritvā somanassajāto pubbacaritāpadānaṃ pakāsento  ^b^candabhāgānadītīre^eb^tiādimāha. taṃ sabbaṃ uttānatthamevāti. </p>
              <p>[06] yūthikāpupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 8. dussadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tivarāyaṃ^eb^ ^a^M2.0175^ea^ ^b^pure ramme^eb^tiādikaṃ āyasmato  dussadāyakattherassa apadānaṃ. ayampāyasmā purimajinavaresu  katādhikāro tattha tattha bhave vivaṭṭūpanissayāni puññāni upacinanto  siddhatthassa bhagavato kāle rājakule nibbatto vuddhippattakāle  yuvarājabhāvaṃ patvā pākaṭo ekaṃ janapadaṃ labhitvā tatrādhipatibhūto  sakalajanapadavāsino dānapiyavacanātthacariyāsamānatthatāsaṅkhātehi  catūhi saṅgahavatthūhi saṅgaṇhāti. tasmiṃ samaye siddhattho bhagavā taṃ  janapadaṃ sampāpuṇi. atha so yuvarājā paṇṇākāraṃ ^a^P0.0457^ea^  labhitvā tattha sukhumavatthena bhagavantaṃ pūjesi. bhagavā taṃ vatthaṃ  hatthena parāmasitvā ākāsaṃ pakkhandi. tampi vatthaṃ bhagavantameva  anubandhi. atha so yuvarājā taṃ acchariyaṃ disvā atīva pasanno  añjaliṃ paggayha aṭṭhāsi. bhagavato sampattasampattaṭṭhāne sabbe janā taṃ  acchariyaṃ disvā acchariyabbhutacittā añjaliṃ paggayha aṭṭhaṃsu. bhagavā  vihārameva agamāsi. yuvarājā teneva kusalakammena tato cuto  devaloke uppanno tattha dibbasampattiṃ anubhavitvā manussesu  cakkavattiādisampattiyo anubhavitvā imasmiṃ buddhuppāde vibhavasampanne  ekasmiṃ kule nibbatto viññutaṃ patto gharāvāsaṃ saṇṭhapetvā ratanattaye  pasanno bhagavato dhammadesanaṃ sutvā paṭiladdhasaddho pabbajitvā vāyamanto  nacirasseva arahā ahosi. </p>
              <p>[03] 38^b^.^eb^ so ^a^V2.0165^ea^ ekadivasaṃ attano pubbakammaṃ saritvā  somanassajāto pubbacaritāpadānaṃ pakāsento ^b^tivarāyaṃ pure  ramme^eb^tiādimāha. tattha tivaranāmake nagare ramaṇīye ahaṃ rājaputto  hutvā siddhatthaṃ bhagavantaṃ vatthena pūjesinti attho. sesaṃ  suviññeyyamevāti. </p>
              <p>[06] dussadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. samādapakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare bandhumatiyā^eb^tiādikaṃ āyasmato samādapakattherassa  apadānaṃ. ayampi thero purimabuddhānaṃ santike katakusalasambhāro  anekesu bhavesu vivaṭṭūpanissayāni puññāni upacinanto vipassissa  bhagavato ^a^M2.0176^ea^ kāle kulagehe nibbatto vuddhimanvāya gharāvāsaṃ saṇṭhapetvā  puññāni karonto vasamāno saddho pasanno bahū upāsake sannipātetvā  gaṇajeṭṭhako hutvā ``māḷakaṃ karissāmā''ti te sabbe samādapetvā ekaṃ  māḷakaṃ samaṃ kāretvā paṇḍarapulinaṃ okiritvā bhagavato niyyādesi.  so tena puññena devaloke uppanno cha kāmāvacarasampattiyo  anubhavitvā manussesu ca cakkavattiādisampattiyo anubhavitvā imasmiṃ  buddhuppāde kulagehe nibbatto viññutaṃ patto bhagavati pasanno dhammaṃ sutvā  pasannamānaso saddhājāto pabbajitvā sīlasampanno vattasampanno  nacirasseva arahattaṃ pāpuṇi. </p>
              <p>[03] 44^b^.^eb^ so aparabhāge attano katakusalaṃ saritvā  sañjātasomanasso pubbacaritāpadānaṃ pakāsento ^b^nagare  bandhumatiyā^eb^tiādimāha. tattha bandhanti ñātigottādivasena  ekasambandhā honti sakalanagaravāsinoti bandhū, bandhū etasmiṃ  vijjantīti bandhumatī, tassā bandhumatiyā ^a^P0.0458^ea^ nāma  nagare mahāpūgagaṇo upāsakasamūho ahosīti attho. ^b^māḷaṃ  kassāma saṅghassā^eb^ti ettha māti gaṇhāti sampattasampattajanānaṃ  cittanti māḷaṃ, atha vā sampattayatigaṇānaṃ cittassa vivekakaraṇe  alanti māḷaṃ, māḷameva māḷakaṃ, bhikkhusaṅghassa phāsuvihāratthāya  māḷakaṃ karissāmāti attho. sesaṃ pākaṭamevāti. </p>
              <p>[06] samādapakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. pañcaṅguliyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^tisso^eb^ ^a^V2.0166^ea^ ^b^nāmāsi bhagavā^eb^tiādikaṃ āyasmato  pañcaṅguliyattherassa apadānaṃ. ayampi purimabuddhesu katādhikāre tattha  tattha bhave vivaṭṭūpanissayāni puññāni upacinanto tissassa bhagavato  kāle ekasmiṃ kule nibbatto vuddhimanvāya gharāvāsaṃ saṇṭhapetvā  vibhavasampanno saddho pasanno vīthito vihāraṃ paṭipannaṃ bhagavantaṃ disvā  jātisumanādianekāni sugandhapupphāni candanādīni ca vilepanāni  gāhāpetvā vihāraṃ gato pupphehi bhagavantaṃ pūjetvā vilepanehi bhagavato  sarīre pañcaṅgulikaṃ katvā vanditvā pakkāmi. </p>
              <p>[03] 50^b^.^eb^ so ^a^M2.0177^ea^ tena puññena devamanussesu ubhayasampattiyo  anubhavitvā imasmiṃ buddhuppāde vibhavasampanne ekasmiṃ kule nibbattitvā  vuddhimanvāya satthu dhammadesanaṃ sutvā pasannamānaso pabbajitvā  vipassanaṃ vaḍḍhetvā nacirasseva arahā hutvā pubbakammaṃ saranto  paccakkhato ñatvā ``imaṃ nāma kusalakammaṃ katvā īdisaṃ  lokuttarasampattiṃ pattomhī''ti pubbacaritāpadānaṃ pakāsento ^b^tisso  nāmāsi bhagavā^eb^tiādimāha. taṃ sabbaṃ uttānatthamevāti. </p>
              <p>[06] pañcaṅguliyattherāpadānavaṇṇanā samattā. </p>
              <p>[06] sattarasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 18. kumudavaggo </h2n>
          <h3>
            <h3n> 1. kumudamāliyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^pabbate^eb^ ^a^V2.0167^ea^ ^b^himavantamhī^eb^tiādikaṃ āyasmato  kumudamāliyattherassa apadānaṃ. ayampi thero purimabuddhesu  katādhikāro tattha tattha bhave vivaṭṭūpanissayāni puññāni upacinanto  atthadassissa bhagavato kāle himavantapabbatasamīpe jātassarassa  āsanne rakkhaso hutvā nibbatto atthadassiṃ bhagavantaṃ tattha upagataṃ  disvā pasannamānaso kumudapupphāni ocinitvā bhagavantaṃ pūjesi.  bhagavā anumodanaṃ katvā pakkāmi. </p>
              <p>[03] 1^b^.^eb^ so tena puññena tato cavitvā devalokaṃ  upapanno cha kāmāvacarasampattiyo ^a^P0.0459^ea^ anubhavitvā  manussesu ca cakkavattiādisampattiyo anubhavitvā imasmiṃ buddhuppāde  kulagehe nibbatto vuddhippatto ratanattaye pasanno pabbajitvā vāyamanto  brahmacariyapariyosānaṃ arahattaṃ patvā attano pubbakammaṃ saritvā  somanassajāto pubbacaritāpadānaṃ pakāsento ^b^pabbate  himavantamhī^eb^tiādimāha. tattha ^b^tatthajo rakkhaso āsi^eb^nti  tasmiṃ jātassarasamīpe jāto nibbatto rakkhaso pararudhiramaṃsakhādako  niddayo ghorarūpo bhayānakasabhāvo mahābalo mahāthāmo kakkhaḷo  yakkho āsiṃ ahosinti attho.</p>
              <p>[03] ^b^kumudaṃ^eb^ ^a^M2.0178^ea^ ^b^pupphate tatthā^eb^ti tasmiṃ mahāsare sūriyaraṃsiyā  abhāve sati sāyanhe makuḷitaṃ kuñcitākārena nippabhaṃ avaṇṇaṃ  hotīti ``kumuda''nti laddhanāmaṃ pupphaṃ pupphate vikasatīti attho.  ^b^cakkamattāni jāyare^eb^ti tāni pupphāni rathacakkapamāṇāni hutvā  jāyantīti attho. sesaṃ suviññeyyamevāti. </p>
              <p>[06] kumudamāliyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. nisseṇidāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^koṇḍaññassa^eb^ ^a^V2.0168^ea^ ^b^bhagavato^eb^tiādikaṃ āyasmato  nisseṇidāyakattherassa apadānaṃ. ayampi purimajinavaresu  katādhikāro anekāsu jātīsu vivaṭṭūpanissayāni puññāni  upacinanto koṇḍaññassa bhagavato kāle vaḍḍhakikule nibbatto saddho  pasanno bhagavato dhammadesanaṃ sutvā pasannamānaso bhagavato  vasanapāsādassārohanatthāya sārakaṭṭhamayaṃ nisseṇiṃ katvā ussāpetvā  ṭhapesi. bhagavā tassa pasādasaṃvaḍḍhanatthāya passantasseva uparipāsādaṃ  āruhi. so atīva pasanno teneva pītisomanassena kālaṃ katvā  devaloke nibbatto tattha dibbasampattiṃ anubhavitvā manussesu  jāyamāno nisseṇidānanissandena uccakule nibbatto manussasukhaṃ  anubhavitvā imasmiṃ buddhuppāde ekasmiṃ kule nibbatto satthu  dhammadesanaṃ sutvā saddhājāto pabbajito nacirasseva arahā ahosi. </p>
              <p>[03] 9^b^.^eb^ so attano pubbakammaṃ saritvā somanassajāto  pubbacaritāpadānaṃ pakāsento ^b^koṇḍaññassa bhagavato^eb^tiādimāha.  tattha ^b^koṇḍaññassā^eb^ti kucchito hutvā ḍeti pavattatīti koṇḍo,  lāmakasatto, koṇḍato aññoti koṇḍañño, alāmako uttamapurisoti  attho. atha vā brāhmaṇagottesu koṇḍaññagotte uppannattā  ``koṇḍañño''ti ^a^P0.0460^ea^ gottavasena tassa nāmaṃ, tassa  koṇḍaññassa. sesaṃ pākaṭamevāti. </p>
              <p>[06] nisseṇidāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 3. rattipupphiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^migaluddo^eb^ ^a^M2.0179^ea^ ^b^pure āsi^eb^ntiādikaṃ āyasmato  rattipupphiyattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vipassissa  bhagavato kāle nesādakule uppanno migavadhāya araññe vicaramāno  tassa kāruññena araññe caramānaṃ vipassiṃ bhagavantaṃ disvā  pasannamānaso pupphitaṃ rattikaṃ nāma pupphaṃ kuṭajapupphañca saha vaṇṭena  ocinitvā somanassacittena pūjesi. bhagavā anumodanaṃ katvā  pakkāmi. </p>
              <p>[03] 13^b^.^eb^ so teneva puññena devamanussesu saṃsaranto  ubhayasampattiyo anubhavitvā imasmiṃ buddhuppāde kulagehe nibbatto  viññutaṃ patto ratanattaye pasanno satthu dhammadesanaṃ sutvā kāmesu  ādīnavaṃ ^a^V2.0169^ea^ disvā pabbajitvā nacirasseva arahattaṃ patto attano  pubbakammaṃ saritvā ``nesādabhūtena mayā katakusalaṃ sundara''nti  somanassajāto pubbacaritāpadānaṃ pakāsento ^b^migaluddo pure  āsi^eb^ntiādimāha. tattha migānaṃ luddo sāhasiko mārakoti  migaluddo, migesu vā luddo lobhīti migaluddo, nesādo āsiṃ pureti  attho. </p>
              <p>[03] 14^b^.^eb^ ^b^rattikaṃ pupphitaṃ disvā^eb^ti padumapupphādīni  anekāni pupphāni sūriyaraṃsisamphassena divā pupphanti rattiyaṃ  makuḷitāni honti. jātisumanamallikādīni anekāni pupphāni  pana rattiyaṃ pupphanti no divā. tasmā rattiyaṃ pupphanato  rattipupphanāmakāni anekāni sugandhapupphāni ca kuṭajapupphāni ca  gahetvā pūjesinti attho. sesaṃ uttānatthamevāti. </p>
              <p>[06] rattipupphiyattherāpadānavaṇṇanā samattā. </p>
            </h4>
          </h3>
          <h3>
            <h3n> 4. udapānadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^vipassino bhagavato^eb^tiādikaṃ āyasmato  udapānadāyakattherassa apadānaṃ. ayampi thero purimamunivaresu  katādhikāro anekesu bhavesu katapuññasañcayo vipassissa bhagavato  kāle kulagehe ^a^M2.0180^ea^ nibbatto vuddhippatto ``pānīyadānaṃ mayā dātabbaṃ, tañca  nirantaraṃ katvā pavattetuṃ vaṭṭatī''ti cintetvā ekaṃ kūpaṃ khanāpetvā  udakasampattakāle iṭṭhakāhi cināpetvā thiraṃ katvā tattha uṭṭhitena  udakena puṇṇaṃ taṃ udapānaṃ vipassissa bhagavato niyyādesi. bhagavā  pānīyadānānisaṃsadīpakaṃ anumodanaṃ akāsi ^a^P0.0461^ea^. so  tena puññena devamanussesu saṃsaranto nibbattanibbattaṭṭhāne  pokkharaṇīudapānapānīyādisampanno sukhamanubhavitvā imasmiṃ buddhuppāde  ekasmiṃ kule nibbatto vuddhimanvāya saddho pasanno pabbajitvā  nacirasseva arahā ahosi. </p>
              <p>[03] 18^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^vipassino  bhagavato^eb^tiādimāha. tattha ^b^udapāno kato mayā^eb^ti udakaṃ  pivanti etthāti udapāno, kūpapokkharaṇītaḷākānametaṃ adhivacanaṃ.  so udapāno kūpo vipassissa bhagavato atthāya kato khanitoti  attho. sesaṃ uttānatthamevāti. </p>
              <p>[06] udapānadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 5. sīhāsanadāyakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nibbute^eb^ ^a^V2.0170^ea^ ^b^lokanāthamhī^eb^tiādikaṃ āyasmato  sīhāsanadāyakattherassa apadānaṃ. ayampi purimabuddhesu katādhikāro  tattha tattha bhave nibbānādhigamatthāya katapuññūpacayo padumuttarassa  bhagavato kāle gahapatikule nibbatto viññutaṃ patto satthu dhammadesanaṃ  sutvā ratanattaye pasanno tasmiṃ bhagavati parinibbute sattahi ratanehi  khacitaṃ sīhāsanaṃ kārāpetvā bodhirukkhaṃ pūjesi, bahūhi  mālāgandhadhūpehi ca pūjesi. </p>
              <p>[03] 21^b^.^eb^ so tena puññena devamanussesu saṃsaranto  ubhayasampattiyo anubhavitvā sabbattha pūjito imasmiṃ buddhuppāde  sāvatthiyaṃ kulagehe nibbatto vuddhippatto gharāvāsaṃ vasanto satthu  dhammadesanaṃ sutvā pasannamānaso ñātivaggaṃ pahāya pabbajito  nacirasseva arahā hutvā ^a^M2.0181^ea^ pubbūpacitakusalasambhāraṃ saritvā  sañjātasomanasso pubbacaritāpadānaṃ pakāsento ^b^nibbute  lokanāthamhī^eb^tiādimāha. tattha ^b^sīhāsanamadāsaha^eb^nti  sīharūpahiraññasuvaṇṇaratanehi khacitaṃ āsanaṃ sīhāsanaṃ, sīhassa vā  abhītassa bhagavato nisinnārahaṃ, sīhaṃ vā seṭṭhaṃ uttamaṃ āsananti  sīhāsanaṃ, taṃ ahaṃ adāsiṃ, bodhirukkhaṃ pūjesinti attho. sesaṃ  suviññeyyamevāti. </p>
              <p>[06] sīhāsanadāyakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. maggadattikattherāpadānavaṇṇanā</h3n>
            <h4>
              <h4n> </h4n>
              <p>[03] ^b^anomadassī bhagavā^eb^tiādikaṃ āyasmato  maggadattikattherassa apadānaṃ. ayampāyasmā purimabuddhesu katādhikāro  tattha tattha bhave vivaṭṭūpanissayāni puññāni upacinanto  anomadassissa ^a^P0.0462^ea^ bhagavato kāle kulagehe nibbatto  vuddhimanvāya gharāvāsaṃ saṇṭhapetvā vasanto anomadassiṃ bhagavantaṃ  ākāse caṅkamantaṃ pāduddhāre pāduddhāracaṅkamanaṭṭhāne pupphānaṃ vikiraṇaṃ  acchariyañca disvā pasannamānaso pupphāni ākāse ukkhipi, tāni  vitānaṃ hutvā aṭṭhaṃsu. </p>
              <p>[03] 26^b^.^eb^ so tena puññena sugatīsuyeva saṃsaranto  sabbattha pūjito sukhaṃ anubhavitvā imasmiṃ buddhuppāde ekasmiṃ kule  nibbatto kamena yobbaññaṃ pāpuṇitvā saddhājāto pabbajitvā  vattasampanno ^a^V2.0171^ea^ nacirasseva arahattaṃ patto caṅkamanassa pūjitattā  ^b^maggadattikatthero^eb^ti pākaṭo. so pubbakammaṃ saritvā  somanassajāto pubbacaritāpadānaṃ pakāsento ^b^anomadassī  bhagavā^eb^tiādimāha. ^b^diṭṭhadhammasukhatthāyā^eb^ti imasmiṃ attabhāve  caṅkamanena sarīrasallahukādisukhaṃ paṭiccāti attho.  ^b^abbhokāsamhi caṅkamī^eb^ti abbhokāse aṅgaṇaṭṭhāne caṅkami,  padavikkhepaṃ padasañcāraṃ akāsīti attho.</p>
              <p>[03] ^b^uddhate pāde pupphānī^eb^ti caṅkamantena pāde uddhate  padumuppalādīni pupphāni pathavito uggantvā caṅkame vikiriṃsūti  attho. ^b^sobhaṃ muddhani tiṭṭhare^eb^ti buddhassa ^a^M2.0182^ea^ muddhani sīse  sobhayamānā tāni tiṭṭhantīti attho. sesaṃ suviññeyyamevāti. </p>
              <p>[06] maggadattikattherāpadānavaṇṇanā samattā. </p>
            </h4>
          </h3>
          <h3>
            <h3n> 7. ekadīpiyattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttarassa munino^eb^tiādikaṃ āyasmato  ekadīpiyattherassa apadānaṃ. ayampāyasmā purimajinaseṭṭhesu  katakusalasambhāro tattha tattha bhave vivaṭṭūpanissayāni puññāni  upacinanto padumuttarassa bhagavato kāle gahapatikule nibbatto  vuddhippatto saddho pasanno bhagavato salalamahābodhimhi ekapadīpaṃ  pūjesi, thāvaraṃ katvā niccamekapadīpapūjanatthāya telavaṭṭaṃ paṭṭhapesi.  so tena puññena devamanussesu saṃsaranto sabbattha jalamāno  pasannacakkhuko ubhayasukhamanubhavitvā imasmiṃ buddhuppāde sāvatthiyaṃ  vibhavasampanne ekasmiṃ kule nibbatto viññutaṃ patto ratanattaye pasanno  pabbajitvā nacirasseva arahattaṃ patto dīpapūjāya laddhavisesādhigamattā  ^b^ekadīpiyatthero^eb^ti pākaṭo. </p>
              <p>[03] 30^b^.^eb^ so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^padumuttarassa  munino^eb^tiādimāha. taṃ sabbaṃ uttānatthamevāti. </p>
              <p>[06] ekadīpiyattherāpadānavaṇṇanā samattā. </p>
            </h4>
          </h3>
          <h3>
            <h3n> 8. maṇipūjakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^orena^eb^ ^a^P0.0463^ea^ ^a^V2.0172^ea^ ^b^himavantassā^eb^tiādikaṃ  āyasmato maṇipūjakattherassa apadānaṃ. ayampi thero purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle ekasmiṃ kule nibbatto gharāvāsaṃ  saṇṭhapetvā tatthādīnavaṃ disvā gharāvāsaṃ pahāya tāpasapabbajjaṃ  pabbajitvā himavantaorabhāge ekissā nadiyā samīpe paṇṇasālaṃ  kāretvā vasanto vivekakāmatāya tassānukampāya ca tattha upagataṃ  padumuttaraṃ bhagavantaṃ disvā pasannamānaso maṇipallaṅkaṃ ^a^M2.0183^ea^ bhagavato pūjesi.  bhagavā tassa pasādavaḍḍhanatthāya tattha nisīdi. so bhiyyosomattāya  pasanno nibbānādhigamatthāya patthanaṃ akāsi. bhagavā anumodanaṃ  vatvā pakkāmi. so tena puññena devamanussesu saṃsaranto sabbattha  pūjito sukhaṃ anubhavitvā imasmiṃ buddhuppāde sāvatthiyaṃ vibhavasampanne  kule nibbatto gharāvāsaṃ vasanto ekadivasaṃ satthu dhammadesanaṃ sutvā  paṭiladdhasaddho pabbajitvā nacirasseva arahā ahosi. </p>
              <p>[03] 34^b^.^eb^ so ekadivasaṃ attanā katakusalaṃ saritvā  sañjātasomanasso pubbacaritāpadānaṃ pakāsento ^b^orena  himavantassā^eb^tiādimāha. tattha ^b^orenā^eb^ti himavantassa aparaṃ  bhāgaṃ vihāya orena, bhummatthe karaṇavacanaṃ, orasmiṃ disābhāgeti  attho. ^b^nadikā sampavattathā^eb^ti apākaṭanāmadheyyā ekā nadī  saṃsuṭṭhu pavattānī vahānī sandamānā ahosīti attho. ^b^tassā  cānupakhettamhī^eb^ti tassā nadiyā anupakhettamhi tīrasamīpeti attho.  ^b^sayambhū vasate tadā^eb^ti yadā ahaṃ maṇipallaṅkaṃ pūjesiṃ, tadā  anācariyako hutvā sayameva buddhabhūto bhagavā vasate viharatīti attho. </p>
              <p>[03] 35^b^.^eb^ ^b^maṇiṃ paggayha pallaṅka^eb^nti ^b^maṇi^eb^nti  cittaṃ ārādheti somanassaṃ karotīti maṇi, atha vā māti pamāṇaṃ  karoti ābharaṇanti maṇi, atha vā marantāpi rājayuvarājādayo taṃ na  pariccajanti tadatthāya saṅgāmaṃ karontīti maṇi, taṃ maṇiṃ maṇimayaṃ  pallaṅkaṃ manoramaṃ ^b^sādhu cittaṃ^eb^ suṭṭhu vicittaṃ paggayha gahetvā  buddhaseṭṭhassa ^b^abhiropayiṃ^eb^ pūjesinti attho. sesaṃ sabbaṃ  uttānatthamevāti. </p>
              <p>[06] maṇipūjakattherāpadānavaṇṇanā samattā. </p>
            </h4>
          </h3>
          <h3>
            <h3n> 9. tikicchakattherāpadānavaṇṇanā</h3n>
            <h4>
              <h4n> </h4n>
              <p>[03] ^b^nagare^eb^ ^a^V2.0173^ea^ ^b^bandhumatiyā^eb^tiādikaṃ āyasmato tikicchakattherassa  apadānaṃ. ayampāyasmā purimajinavaresu katādhikāro ^a^P0.0464^ea^  tattha tattha bhave vivaṭṭūpanissayāni puññāni upacinanto  vipassissa bhagavato kāle bandhumatīnagare vejjakule nibbatto  bahussuto susikkhito vejjakamme cheko ^a^M2.0184^ea^ bahū rogino tikicchanto  vipassissa bhagavato upaṭṭhākassa asokanāmattherassa rogaṃ tikicchi.  so tena puññena devamanussesu aparāparaṃ sukhaṃ anubhavanto  nibbattanibbattabhave arogo dīghāyuko suvaṇṇavaṇṇasarīro ahosi. </p>
              <p>[03] 39^b^.^eb^ so imasmiṃ buddhuppāde sāvatthiyaṃ gahapatikule  nibbatto vuddhimanvāya sabbasippesu nipphattiṃ patto arogo sukhito  vibhavasampanno ratanattaye pasanno satthu dhammadesanaṃ sutvā paṭiladdhasaddho  gharāvāsaṃ pahāya pabbajitvā nacirasseva arahā hutvā pubbakammaṃ  saritvā somanassajāto pubbacaritāpadānaṃ pakāsento ^b^nagare  bandhumatiyā^eb^tiādimāha. taṃ sabbaṃ heṭṭhā vuttanayattā uttānatthamevāti. </p>
              <p>[06] tikicchakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. saṅghupaṭṭhākattherāpadānavaṇṇanā </h3n>
            <h4>
              <h4n> </h4n>
              <p>[01] ^b^vessabhumhi bhagavatī^eb^tiādikaṃ āyasmato  saṅghupaṭṭhākattherassa apadānaṃ. ayampi thero purimabuddhesu  katakusalasambhāro anekesu bhavesu vivaṭṭūpanissayāni puññāni  upacinanto vessabhussa bhagavato kāle tassārāmikassa putto hutvā  nibbatto viññutaṃ patvā saddho pasanno vihāresu ārāmikakammaṃ  karonto sakkaccaṃ saṅghaṃ upaṭṭhāsi. so teneva kusalakammena  devamanussesu saṃsaranto ubhayasampattiyo anubhavitvā imasmiṃ buddhuppāde  sāvatthiyaṃ gahapatikule nibbatto vuddhippatto vibhavasampanno sukhappatto  pākaṭo satthu dhammadesanaṃ sutvā sāsane pasanno pabbajitvā vattasampanno  sāsanaṃ sobhayamāno vipassanaṃ vaḍḍhento nacirasseva saha  paṭisambhidāhi arahattaṃ patto chaḷabhiñño pubbe katakusalakammavasena  ^b^saṅghupaṭṭhākatthero^eb^ti pākaṭo ahosi. </p>
              <p>[03] 45^b^.^eb^ so ^a^V2.0174^ea^ ekadivasaṃ ``pubbe mayā kiṃ nāma kammaṃ  katvā ayaṃ lokuttarasampatti laddhā''ti attano pubbakammaṃ saritvā  paccakkhato jānitvā somanassajāto pubbacaritāpadānaṃ pākaṭaṃ karonto  ^b^vessabhumhi bhagavatī^eb^tiādimāha. tattha ^b^ahosārāmiko  aha^eb^nti ahaṃ ^a^M2.0185^ea^ vessabhussa bhagavato sāsane ārāmiko ahosinti  attho. sesaṃ heṭṭhā vuttanayattā uttānatthattā ca suviññeyyamevāti. </p>
              <p>[06] saṅghupaṭṭhākattherāpadānavaṇṇanā samattā. </p>
              <p>[06] aṭṭhārasamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 19. kuṭajapupphiyavaggo </h2n>
          <h3>
            <h3n> 1-10. kuṭajapupphiyattherāpadānādivaṇṇanā</h3n>
            <h4>
              <h4n> </h4n>
              <p>[03] ito ^a^P0.0465^ea^ ^a^V2.0175^ea^ parampi ekūnavīsatimavagge āgatānaṃ  imesaṃ kuṭajapupphiyattherādīnaṃ dasannaṃ therānaṃ apubbaṃ natthi. tesañhi  therānaṃ purimabuddhānaṃ santike katapuññasambhārānaṃ vasena pākaṭanāmāni  ceva nivāsanagarādīni ca heṭṭhā vuttanayeneva veditabbānīti taṃ sabbaṃ  apadānaṃ suviññeyyamevāti. </p>
              <p>[06] ekūnavīsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 20. tamālapupphiyavaggo </h2n>
          <h3>
            <h3n> 1-10. tamālapupphiyattherāpadānādivaṇṇanā</h3n>
            <h4>
              <h4n> </h4n>
              <p>[03] vīsatime ^a^V2.0176^ea^ vagge paṭhamattherāpadānaṃ uttānameva. </p>
              <p>[03] 6^b^.^eb^ dutiyattherāpadāne ^b^yaṃ dāyavāsiko isī^eb^ti  isipabbajjaṃ pabbajitvā vane vasanabhāvena ^b^dāyavāsiko isī^eb^ti  saṅkhaṃ gato, attano anukampāya taṃ vanaṃ upagatassa siddhatthassa  satthuno vasanamaṇḍapacchādanatthāya yaṃ tiṇaṃ, taṃ ^b^lāyati^eb^  chindatīti attho. dabbachadanaṃ katvā anekehi khuddakadaṇḍakehi  maṇḍapaṃ katvā taṃ tiṇena chādetvā ^b^siddhatthassa^eb^ bhagavato ahaṃ  ^b^adāsiṃ^eb^ pūjesinti attho. </p>
              <p>[03] 8^b^.^eb^ ^b^sattāhaṃ dhārayuṃ tatthā^eb^ti taṃ maṇḍapaṃ tattha  ṭhitā devamanussā sattāhaṃ nirodhasamāpattiṃ samāpajjitvā nisinnassa  ^b^satthuno dhārayuṃ^eb^ dhāresunti attho. sesaṃ uttānatthamevāti.</p>
              <p>[03] tatiyattherassa ^a^M2.0186^ea^ apadāne ^b^khaṇḍaphulliyatthero^eb^ti ettha  ^b^khaṇḍa^eb^nti kaṭṭhānaṃ jiṇṇattā chinnabhinnaṭṭhānaṃ, ^b^phulla^eb^nti kaṭṭhānaṃ  jiṇṇaṭṭhāne kaṇṇakitamahicchattakādipupphanaṃ, khaṇḍañca phullañca  khaṇḍaphullāni, khaṇḍaphullānaṃ paṭisaṅkharaṇaṃ punappunaṃ thirakaraṇanti  khaṇḍaphullapaṭisaṅkharaṇaṃ. imassa pana therassa sambhārapūraṇakāle  phussassa bhagavato cetiye chinnabhinnaṭṭhāne sudhāpiṇḍaṃ makkhetvā  thirakaraṇaṃ khaṇḍaphullapaṭisaṅkharaṇaṃ nāma. tasmā so khaṇḍaphulliyo  theroti pākaṭo ahosi. tatiyaṃ. </p>
              <p>[03] 17^b^.^eb^ catutthattherassāpadāne ^b^rañño baddhacaro  aha^eb^nti rañño paricārako kammakārako ahosinti attho. </p>
              <p>[03] 19^b^.^eb^ ^b^jalajuttamanāmino^eb^ti ^a^P0.0466^ea^  jale udake jātaṃ jalajaṃ, kiṃ taṃ padumaṃ, padumena samānanāmattā  ^a^V2.0177^ea^ padumuttarassa bhagavatoti attho. uttamapadumanāmassa  bhagavatoti vā attho. catutthaṃ.</p>
              <p>[03] pañcamaṃ uttānatthameva. </p>
              <p>[03] 28^b^.^eb^ chaṭṭhe ^b^nagare dvāravatiyā^eb^ti  mahādvāravātapānakavāṭaphalakāhi vatipākāraṭṭālagopurakaddamodakaparikhāhi  ca sampannaṃ nagaranti dvāravatīnagaraṃ, dvāraṃ vatiñca padhānaṃ katvā  nagarassa upalakkhitattā ``dvāravatī nagara''nti voharantīti ^b^nagare  dvāravatiyā^eb^ti vuttaṃ. mālāvaccho pupphārāmo mama ahosīti attho. </p>
              <p>[03] 31^b^.^eb^ ^b^te kisalayā^eb^ti te asokapallavā. chaṭṭhaṃ.</p>
              <p>[03] sattamaṭṭhamanavamāni uttānatthāneva. dasamepi apubbaṃ natthīti. </p>
              <p>[06] vīsatimavaṇṇanā samattā. </p>
            </h4>
          </h3>
        </h2>
        <h2>
          <h2n> 21-23. kaṇikārapupphiyādivaggo </h2n>
          <h3>
            <h3n> 1-30. kaṇikārapupphiyattherāpadānādivaṇṇanā</h3n>
            <h4>
              <h4n> </h4n>
              <p>[03] ito ^a^V2.0178^ea^ paraṃ sabbattha anuttānapadavaṇṇanaṃ karissāma.  ekavīsatime bāvīsatime tevīsatime ca vagge sabbesaṃ therānaṃ  sayaṃkatena puññena laddhanāmāni, katapuññānañca nānattaṃ tesaṃ  byākaraṇadāyakānaṃ buddhānaṃ nāmāni ^a^M2.0187^ea^ vasitanagarāni ca heṭṭhā vuttanayattā  sabbānipi uttānāneva. apadānagāthānamattho ca nayānuyogena  suviññeyyoyevāti. </p>
            </h4>
          </h3>
        </h2>
        <h2>
          <h2n> 24. udakāsanavaggo </h2n>
          <h3>
            <h3n> 1-10.udakāsanadāyakattherāpadānādivaṇṇanā</h3n>
            <h4>
              <h4n> </h4n>
              <p>[03] catuvīsatime ^a^V2.0179^ea^ vagge paṭhamadutiyāpadānāni uttānāneva. </p>
              <p>[03] 9^b^.^eb^ tatiyāpadāne ^b^aruṇavatiyā nagare^eb^ti ā  samantato ālokaṃ karonto uṇati uggacchatīti aruṇo, so tasmiṃ  vijjatīti aruṇavatī, tasmiṃ nagare ālokaṃ karonto sūriyo  uggacchatīti attho. sesanagaresupi sūriyuggamane vijjamānepi  visesavacanaṃ sabbacatuppadānaṃ ^a^P0.0467^ea^ mahiyaṃ sayanepi sati  mahiyaṃ sayatīti mahiṃsoti vacanaṃ viya rūḷhivasena vuttanti  veditabbaṃ. atha vā pākārapāsādahammiyādīsu  suvaṇṇarajatamaṇimuttādisattaratanapabhāhi aruṇuggamanaṃ viya pabhāvatī  aruṇavatī nāma, tasmiṃ aruṇavatiyā nagare, ^b^pūpiko^eb^ pūpavikkayena  jīvikaṃ kappento ahosinti attho. </p>
              <p>[03] 14^b^.^eb^ catutthāpadāne ^b^tivarāyaṃ pure ramme^eb^ti tīhi  pākārehi parivāritā parikkhittāti tivarā,  khajjabhojjādiupabhogavatthābharaṇādinaccagītādīhi ramaṇīyanti rammaṃ,  tasmiṃ tivarāyaṃ pure nagare ^b^ramme^eb^ naḷakāro ahaṃ ahosinti  sambandho.</p>
              <p>[03] pañcamāpadānaṃ uttānatthameva. </p>
              <p>[03] 23^b^.^eb^ chaṭṭhāpadāne ^b^vaṇṇakāro ahaṃ tadā^eb^ti  nīlapītarattādivaṇṇavasena vatthāni karoti rañjetīti vaṇṇakāro.  vattharajako hutvā cetiye vatthehi acchādanasamaye nānāvaṇṇehi  dussāni rañjesinti attho. </p>
              <p>[03] 27^b^.^eb^ sattamāpadāne ^b^piyālaṃ pupphitaṃ disvā^eb^ti  supupphitaṃ piyālarukkhaṃ disvā. ^b^gatamagge khipiṃ^eb^ ^a^V2.0180^ea^  ^b^aha^eb^nti ahaṃ ^b^migaluddo^eb^ nesādo hutvā piyālapupphaṃ  ocinitvā buddhassa gatamagge khipiṃ pūjesinti attho. </p>
              <p>[03] 30^b^.^eb^ aṭṭhamāpadāne ^a^M2.0188^ea^ ^b^sake sippe apatthaddho^eb^ti  attano takkabyākaraṇādisippasmiṃ apatthaddho patiṭṭhito cheko ahaṃ  kānanaṃ ^b^agamaṃ^eb^ gato ^b^sambuddhaṃ yantaṃ disvānā^eb^ti vanantare  gacchantaṃ vipassiṃ sambuddhaṃ passitvā. ^b^ambayāgaṃ adāsaha^eb^nti  ahaṃ ambadānaṃ adāsinti attho. </p>
              <p>[03] 33^b^.^eb^ navamāpadāne ^b^jagatī kāritā mayha^eb^nti  atthadassissa bhagavato sarīradhātunidhāpitacetiye jagati  chinnabhinnāalindapupphādhānasaṅkhātā jagati mayā kāritā  kārāpitāti attho.</p>
              <p>[03] dasamāpadānaṃ uttānatthamevāti. </p>
              <p>[06] catuvīsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 25. tuvaradāyakavaggo </h2n>
          <h3>
            <h3n> 1-10. tuvaradāyakattherāpadānādivaṇṇanā </h3n>
            <h4>
              <h4n> </h4n>
              <p>[03] 1^b^.^eb^ pañcavīsatime ^a^P0.0468^ea^ ^a^V2.0181^ea^ vagge  paṭhamāpadāne ^b^bharitvā tuvaramādāyā^eb^ti tuvarāṭṭhiṃ muggakalayasadisaṃ  tuvaraṭṭhiṃ bhajjitvā pupphetvā bhājanena ādāya ^b^saṅghassa^eb^  vanamajjhogāhakassa ^b^adadiṃ^eb^ adāsinti attho. </p>
              <p>[03] 4-5^b^.^eb^ dutiyāpadāne ^b^dhanuṃ advejjhaṃ katvānā^eb^ti  migādīnaṃ māraṇatthāya dhanuṃ sannayhitvā caramāno ^b^kesaraṃ ogataṃ  disvā^eb^ti supupphitaṃ khuddakasaraṃ disvā ^b^buddhassa abhiropesi^eb^nti  ahaṃ cittaṃ pasādetvā vanaṃ sampattassa tissassa bhagavato abhiropayiṃ  pūjesinti attho. </p>
              <p>[03] 9-10^b^.^eb^ tatiyāpadāne ^b^jalakukkuṭo^eb^ti jātassare  caramānakukkuṭo. ^b^tuṇḍena kesariṃ gayhā^eb^ti padumapupphaṃ mukhatuṇḍena  ḍaṃsitvā ākāsena gacchantassa ^b^tissassa^eb^ bhagavato  ^b^abhiropesiṃ^eb^ pūjesinti attho. </p>
              <p>[03] 14^b^.^eb^ catutthāpadāne ^b^viravapupphamādāyā^eb^ti vividhaṃ  ravati saddaṃ karotīti viravaṃ, saddakaraṇavelāyaṃ vikasanato  ``virava''nti laddhanāmaṃ pupphasamūhaṃ ādāya gahetvā siddhatthassa  ^b^buddhassa abhiropayiṃ^eb^ pūjesinti attho. </p>
              <p>[03] 17^b^.^eb^ pañcamāpadāne ^b^kuṭigopako^eb^ti  senāsanapālako. ^b^kālena kālaṃ dhūpesi^eb^nti  sampattasampattakālānukāle dhūpesiṃ, dhūpena sugandhaṃ akāsinti ^a^M2.0189^ea^  attho. siddhatthassa bhagavato gandhakuṭikālānusāridhūpena dhūpesiṃ  vāsesinti attho.</p>
              <p>[03] chaṭṭhasattamāpadānāni uttānatthāneva. </p>
              <p>[03] 27^b^.^eb^ aṭṭhamāpadāne ^a^V2.0182^ea^ ^b^satta sattalipupphānī^eb^ti  sattalisaṅkhātāni, satta pupphāni sīsenādāya vessabhussa bhagavato  ^b^abhiropesiṃ^eb^ pūjesinti attho. </p>
              <p>[03] 31^b^.^eb^ navamāpadāne ^b^bimbijālakapupphānī^eb^ti  rattaṅkuravakapupphāni siddhatthassa bhagavato pūjesinti attho. </p>
              <p>[03] 35^b^.^eb^ dasamāpadāne ^b^uddālakaṃ gahetvānā^eb^ti  jātassare vihaṅgasobbhe jātaṃ uddālakapupphaṃ ocinitvā kakusandhassa  bhagavato pūjesinti attho. sesaṃ suviññeyyamevāti. </p>
              <p>[06] pañcavīsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 26. thomakavaggo </h2n>
          <h3>
            <h3n> 1-10. thomakattherāpadānādivaṇṇanā</h3n>
            <h4>
              <h4n> </h4n>
              <p>[03] chabbīsatime ^a^P0.0469^ea^ ^a^V2.0183^ea^ vagge paṭhamāpadānaṃ uttānameva. </p>
              <p>[03] 5-6^b^.^eb^ dutiyāpadāne ^b^vijahitvā devavaṇṇa^eb^nti  devatā sarīraṃ vijahitvā chaḍḍetvā, manussasarīraṃ nimminitvāti  attho. ^b^adhikāraṃ kattukāmo^eb^ti adhikakiriyaṃ puññasambhāraṃ  kattukāmo devaro nāma ahaṃ devarājā bhariyāya saha buddhaseṭṭhassa  sāsane sādaratāya ^b^idha^eb^ imasmiṃ manussaloke ^b^āgamiṃ^eb^  āgatoti attho. ^b^tassa bhikkhā mayā dinnā^eb^ti padumuttarassa  bhagavato yo nāmena ^b^devalo^eb^ nāma sāvako ahosi, tassa  sāvakassa mayā vippasannena cetasā ^b^bhikkhā dinnā^eb^ piṇḍapāto  dinnoti attho. </p>
              <p>[03] 9-10^b^.^eb^ tatiyāpadāne ^b^ānando nāma sambuddho^eb^ti  ānandaṃ tuṭṭhiṃ jananato ānando nāma paccekabuddhoti attho.  ^b^amanussamhi kānane^eb^ti amanussapariggahe kānane mahāaraññe  ^b^parinibbāyi^eb^ anupādisesanibbānadhātuyā ^a^M2.0190^ea^ antaradhāyi, adassanaṃ  agamāsīti attho. ^b^sarīraṃ tattha jhāpesi^eb^nti ahaṃ devalokā  idhāgantvā tassa bhagavato sarīraṃ tattha araññe jhāpesiṃ dahanaṃ  akāsinti attho.</p>
              <p>[03] catutthapañcamāpadānāni uttānāneva. </p>
              <p>[03] 20^b^.^eb^ chaṭṭhāpadāne ^b^ahosiṃ candano nāmā^eb^ti  nāmena paṇṇattivasena candano nāma. ^b^sambuddhassatrajo^eb^ti  paccekasambuddhabhūtato pubbe tassa atrajo putto ahaṃ. ^b^ekopāhano  mayā dinno^eb^ti ekaṃ upāhanayugaṃ mayā dinnaṃ. ^b^bodhiṃ sampajja me  tuva^eb^nti tena upāhanayugena me mayhaṃ sāvakabodhiṃ tuvaṃ sampajja  nipphādehīti attho. </p>
              <p>[03] 23-24^b^.^eb^ sattamāpadāne ^a^V2.0184^ea^ ^b^mañjarikaṃ karitvānā^eb^ti  mañjeṭṭhipupphaṃ haritacaṅkoṭakaṃ gahetvā ^b^rathiyaṃ^eb^ vīthiyā paṭipajjiṃ  ahaṃ tathā paṭipannova ^b^bhikkhusaṅghapurakkhataṃ^eb^ bhikkhusaṅghena  parivutaṃ ^b^samaṇānaggaṃ^eb^ samaṇānaṃ bhikkhūnaṃ aggaṃ seṭṭhaṃ sammāsambuddhaṃ  addasanti sambandho. ^b^buddhassa abhiropayi^eb^nti disvā ca pana  taṃ pupphaṃ ubhohi hatthehi ^b^paggayha^eb^ ukkhipitvā buddhassa phussassa  bhagavato abhiropayiṃ pūjesinti attho. </p>
              <p>[03] 28-29^b^.^eb^ aṭṭhamāpadāne ^b^aloṇapaṇṇabhakkhomhī^eb^ti  khīrapaṇṇādīni uñchācariyāya āharitvā loṇavirahitāni paṇṇāni  pacitvā bhakkhāmi, aloṇapaṇṇabhakkho ^a^P0.0470^ea^ amhi  bhavāmīti attho. ^b^niyamesu ca saṃvuto^eb^ti niyamasaññitesu  pāṇātipātāveramaṇiādīsu niccapañcasīlesu saṃvuto pihitoti attho.  ^b^pātarāse anuppatte^eb^ti purebhattakāle anuppatte. ^b^siddhattho  upagacchi ma^eb^nti mama samīpaṃ siddhattho bhagavā upagañchi sampāpuṇi.  ^b^tāhaṃ buddhassa pādāsi^eb^nti ahaṃ taṃ aloṇapaṇṇaṃ tassa buddhassa  adāsinti attho.</p>
              <p>[03] navamāpadānaṃ uttānameva. </p>
              <p>[03] 37-38^b^.^eb^ dasamāpadāne ^b^sikhinaṃ sikhinaṃ yathā^eb^ti  sarīrato nikkhantachabbaṇṇaraṃsīhi ^b^obhāsayantaṃ^eb^ jalantaṃ sikhīnaṃ  sikhībhagavantaṃ sikhīnaṃ yathā jalamānāggikkhandhaṃ viya.  ^b^aggajaṃ pupphamādāyā^eb^ti aggajanāmakaṃ pupphaṃ gahetvā ^b^buddhassa^eb^  sikhissa bhagavato ^b^abhiropayiṃ^eb^ pūjesinti attho. </p>
              <p>[06] chabbīsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 27. padumukkhipavaggo </h2n>
          <h3>
            <h3n> 1-10. ākāsukkhipiyattherāpadānādivaṇṇanā </h3n>
            <h4>
              <h4n> </h4n>
              <p>[03] 1-2^b^.^eb^ sattavīsatime ^a^M2.0191^ea^ ^a^V2.0185^ea^ vagge paṭhamāpadāne ^b^jalajagge  duve gayhā^eb^ti jale udake jāte agge uppalādayo dve pupphe gahetvā  buddhassa samīpaṃ gantvā ekaṃ pupphaṃ pādesu ^b^nikkhipiṃ^eb^ pūjesiṃ,  ekaṃ pupphaṃ ākāse khipinti attho.</p>
              <p>[03] dutiyāpadānaṃ pākaṭameva. </p>
              <p>[03] 10^b^.^eb^ tatiyāpadāne ^b^bodhiyā pādaputtame^eb^ti uttame  bodhipādape. ^b^aḍḍhacandaṃ mayā dinna^eb^nti tasmiṃ bodhimūle  aḍḍhacandākārena mayā anekapupphāni pūjitānīti attho.  ^b^dharaṇīruhapādape^eb^ti rukkhapabbataratanādayo dhāretīti dharaṇī,  pathavī, dharaṇiyā ruhati patiṭṭhahatīti dharaṇīruho, pādasaṅkhātena  mūlena udakaṃ pivati khandhaviṭapādīsu patthariyatīti pādapo,  dharaṇīruho ca so pādapo ceti dharaṇīruhapādapo, tasmiṃ  dharaṇīruhapādape pupphaṃ mayā pūjitanti attho.</p>
              <p>[03] catutthāpadānaṃ uttānatthameva. </p>
              <p>[03] 18-19^b^.^eb^ pañcamāpadāne ^b^himavantassāvidūre^eb^ti  himavantassa āsanne. ^b^romaso nāma pabbato^eb^ti  rukkhalatāgumbābhāvā kevalaṃ dabbatiṇādisañchannattā romaso nāma  pabbato ahosi. ^b^tamhi pabbatapādamhī^eb^ti ^a^P0.0471^ea^  tasmiṃ pabbatapariyante. ^b^samaṇo bhāvitindriyo^eb^ti samitapāpo  vūpasantakileso samaṇo vaḍḍhitaindriyo,  rakkhitacakkhundriyādīndriyoti attho. atha vā vaḍḍhitaindriyo  vaḍḍhitasaddhindriyādīndriyoti attho. tassa samaṇassa ahaṃ  biḷāliāluve gahetvā adāsinti attho.</p>
              <p>[03] chaṭṭhasattamaṭṭhamanavamadasamāpadānāni uttānatthānevāti. </p>
              <p>[06] sattavīsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 28. suvaṇṇabibbohanavaggo </h2n>
          <h3>
            <h3n> 1-10. suvaṇṇabibbohaniyattherāpadānādivaṇṇanā</h3n>
            <h4>
              <h4n> </h4n>
              <p>[03] aṭṭhavīsatime ^a^V2.0186^ea^ vagge paṭhamāpadānaṃ uttānameva. </p>
              <p>[03] 5^b^.^eb^ dutiyāpadāne ^b^manomayena kāyenā^eb^ti yathā  cittavasena pavattakāyenāti attho. </p>
              <p>[03] 10^b^.^eb^ tatiyāpadāne ^a^M2.0192^ea^ ^b^mahāsamuddaṃ nissāyā^eb^ti  mahāsāgarāsanne ṭhitassa pabbatassa antare pabbataleṇeti attho.  siddhattho bhagavā vivekakāmatāya ^b^vasati^eb^ paṭivasatīti attho.  ^b^paccuggantvānakāsaha^eb^nti ahaṃ tassa bhagavato paṭiuggantvā samīpaṃ  gantvā vandanādipuññaṃ akāsinti attho. ^b^caṅkoṭakamadāsaha^eb^nti  siddhatthassa bhagavato ahaṃ pupphabharitaṃ caṅkoṭakaṃ kadambaṃ adāsiṃ  pūjesinti attho. </p>
              <p>[03] 14^b^.^eb^ catutthāpadāne ^b^akakkasacittassāthā^eb^ti  apharusacittassa, ^b^atha^eb^-saddo padapūraṇe. </p>
              <p>[03] 19^b^.^eb^ pañcamāpadāne ^b^udumbare vasantassā^eb^ti  udumbararukkhamūle rukkhacchāyāya vasantassa tissassa bhagavato.  ^b^niyate paṇṇasanthare^eb^ti niyāmite paṭibaddhe paṇṇasanthare  sākhābhaṅgāsane nisinnassa. ^b^vutthokāso mayā dinno^eb^ti  vivittokāse maṇḍapadvārādīhi pihitokāso mayā dinno sampāditoti  attho. </p>
              <p>[03] 24^b^.^eb^ chaṭṭhāpadāne ^b^potthadānaṃ mayā dinna^eb^nti  potthavaṭṭiṃ potthachalliṃ tāḷetvā kataṃ sāṭakaṃ visamaṃ gophāsukena  ghaṃsitvā nimmitaṃ suttaṃ gahetvā kantitvā tena suttena nisīdanatthāya  vā bhūmattharaṇatthāya vā sāṭakaṃ vāyāpetvā taṃ sāṭakaṃ mayā  ratanattayassa dinnanti attho. </p>
              <p>[03] 27^b^.^eb^ sattamāpadāne ^b^candabhāgānadītīre^eb^ti  candabhāgāya nāma nadiyā tīrato, nissakke bhummavacanaṃ ^a^V2.0187^ea^.  ^b^anusota^eb^nti sotassa anu heṭṭhāgaṅgaṃ ^a^P0.0472^ea^  ^b^vajāmi^eb^ gacchāmi ahanti attho. ^b^satta māluvapupphāni,  citamāropayiṃ aha^eb^nti ahaṃ māluvapupphāni satta pattāni gahetvā  citake vālukarāsimhi vālukāhi thūpaṃ katvā pūjesinti attho. </p>
              <p>[03] 31-32^b^.^eb^ aṭṭhamāpadāne ^b^mahāsindhu sudassanā^eb^ti  sundaradassanasundarodakadhavalapulinopasobhitattā suṭṭhu manoharā  mahāsindhu nāma vārinadī ahosi. ^b^tattha^eb^ tissaṃ  sindhuvārinadiyaṃ ^b^sappabhāsaṃ^eb^ pabhāya sahitaṃ ^b^sudassanaṃ^eb^  sundararūpaṃ ^b^paramopasame yuttaṃ^eb^ uttame upasame yuttaṃ samaṅgībhūtaṃ  vītarāgaṃ ahaṃ addasanti attho. ^b^disvāhaṃ vimhitāsayo^eb^ti  ^a^M2.0193^ea^ ``evarūpaṃ bhayānakaṃ himavantaṃ kathaṃ sampatto''ti vimhitājjhāsayo  acchariyabbhutacittoti attho. ^b^āluvaṃ tassa pādāsi^eb^nti tassa  arahato ahaṃ pasannamānaso āluvakandaṃ pādāsiṃ ādarena adāsinti  attho.</p>
              <p>[03] navamadasamāpadānāni uttānānevāti. </p>
              <p>[06] aṭṭhavīsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 29. paṇṇadāyakavaggo </h2n>
          <h3>
            <h3n> 1-10. paṇṇadāyakattherāpadānādivaṇṇanā </h3n>
            <h4>
              <h4n> </h4n>
              <p>[03] 1-2^b^.^eb^ ekūnatiṃsatime ^a^V2.0188^ea^ vagge paṭhamāpadāne  ^b^paṇṇabhojanabhojano^eb^ti khīrapaṇṇādibhojanassa bhuñjanatthāya  paṇṇasālāya nisinno ^b^amhi^eb^ bhavāmīti attho. ^b^upaviṭṭhañca  maṃ santa^eb^nti paṇṇasālāyaṃ upaviṭṭhaṃ santaṃ vijjamānaṃ maṃ.  ^b^upāgacchi mahāisī^eb^ti mahante sīlādikhandhe esanato mahāisi.  ^b^lokapajjoto^eb^ lokapadīpo ^b^siddhattho^eb^ bhagavā upagacchi,  mama samīpaṃ agamāsīti attho. ^b^nisinnassa paṇṇasanthare^eb^ti  upagantvā paṇṇasanthare nisinnassa khādanatthāya seditaṃ ^b^paṇṇaṃ^eb^  mayā dinnanti sambandho. </p>
              <p>[03] 5-7^b^.^eb^ dutiyāpadāne sinerusamasantoso  dharaṇīsamasādiso siddhattho bhagavāti sambandho. ^b^vuṭṭhahitvā  samādhimhā^eb^ti nirodhasamāpattito vuṭṭhahitvā visuṃ hutvāti attho.  ^b^bhikkhāya mamupaṭṭhito^eb^ti bhikkhācāravelāya ``ajja mama yo  koci kiñci dānaṃ dadāti, tassa mahapphala''nti cintetvā  nisinnassa mama santikaṃ samīpaṃ upaṭṭhito samīpamāgatoti attho.  ^b^harītakaṃ...pe0... phārusakaphalāni cā^eb^ti evaṃ sabbaṃ taṃ phalaṃ  sabbalokānukampino tassa ^b^siddhatthassa mahesissa^eb^ mayā  vippasannena cetasā dinnanti attho. </p>
              <p>[03] 11-12^b^.^eb^ tatiyāpadāne ^a^P0.0473^ea^ ^b^sīhaṃ yathā  vanacara^eb^nti vane caramānaṃ sīharājaṃ iva caramānaṃ siddhatthaṃ  bhagavantanti sambandho. ^b^nisabhājāniyaṃ yathā^eb^ti vasabho,  nisabho, visabho, āsabhoti cattāro gavajeṭṭhakā. tesu gavasatassa  jeṭṭhako vasabho, gavasahassassa jeṭṭhako nisabho, gavasatasahassassa  jeṭṭhako visabho, gavakoṭisatasahassassa ^a^M2.0194^ea^ jeṭṭhako āsabho. idha pana  āsabho ``nisabho''ti vutto, ājānīyaṃ abhītaṃ niccalaṃ usabharājaṃ  ivāti attho. ^b^kakudhaṃ vilasantaṃvā^eb^ti pupphapallavehi sobhamānaṃ  kakudharukkhaṃ iva narāsabhaṃ narānaṃ āsabhaṃ uttamaṃ āgacchantaṃ siddhatthaṃ  bhagavantaṃ disvā saddhāya sampayuttattā vippasannena cetasā paccuggamanaṃ  akāsinti attho.</p>
              <p>[03] catutthāpadānādīni dasamāvasānāni suviññeyyānevāti. </p>
              <p>[06] ekūnatiṃsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 30. citakapūjakavaggo </h2n>
          <h3>
            <h3n> 1-10. citakapūjakattherāpadānādivaṇṇanā </h3n>
            <h4>
              <h4n> </h4n>
              <p>[03] 1-2^b^.^eb^ tiṃsatime ^a^V2.0189^ea^ vagge paṭhamāpadāne ^b^āhutiṃ  yiṭṭhukāmoha^eb^nti pūjāsakkāraṃ kāretukāmo ahaṃ. ^b^nānāpupphaṃ  samānayi^eb^nti nānā anekavidhaṃ campakasalalādipupphaṃ saṃ suṭṭhu  ānayiṃ, rāsiṃ akāsinti attho. ^b^sikhino lokabandhuno^eb^ti  sakalalokattayabandhussa ñātakassa sikhissa bhagavato parinibbutassa  citakaṃ āḷāhanacitakaṃ dārurāsiṃ jalantaṃ ādittaṃ disvā tañca mayā  rāsīkataṃ pupphaṃ ^b^okiriṃ^eb^ pūjesinti attho. </p>
              <p>[03] 6-7^b^.^eb^ dutiyāpadāne ^b^ajinuttaravāsano^eb^ti  ajinamigacammaṃ uttarāsaṅgaṃ katvā nivāsino acchādanoti attho.  ^b^abhiññā pañca nibbattā^eb^ti iddhividhādayo pañca abhiññāyo  pañca ñāṇāni nibbattā uppāditā nipphāditā. ^b^candassa  parimajjako^eb^ti candamaṇḍalassa samantato majjako, phuṭṭho ahosinti  attho. ^b^vipassiṃ lokapajjota^eb^nti sakalalokattaye padīpasadisaṃ  vipassiṃ bhagavantaṃ mama santikaṃ ^b^abhigataṃ^eb^ visesena sampattaṃ  āgataṃ. ^b^disvā pāricchattakapupphānī^eb^ti devalokato  pāricchattakapupphāni āharitvā vipassissa satthuno matthake  chattākārena ahaṃ dhāresinti attho. </p>
              <p>[03] 11-13^b^.^eb^ tatiyāpadāne ^b^putto mama pabbajito^eb^ti  mayhaṃ putto saddhāya pabbajito. ^b^kāsāyavasano tadā^eb^ti tasmiṃ  pabbajitakāle kāsāyanivattho ^a^P0.0474^ea^, na  bāhirakapabbajjāya pabbajitoti attho. ^b^so^eb^ ^a^M2.0195^ea^ ca buddhattaṃ  sampattob^ti so mayhaṃ putto catūsu buddhesu sāvakabuddhabhāvaṃ saṃ suṭṭhu  patto, arahattaṃ pattoti attho. ^b^nibbuto lokapūjito^eb^ti  sakalalokehi katasakkāro khandhaparinibbānena parinibbutoti attho.  ^b^vicinanto sakaṃ putta^eb^nti ahaṃ tassa gatadesaṃ pucchitvā sakaṃ puttaṃ  vicinanto pacchato agamaṃ, anugato asmīti attho.  ^b^nibbutassa mahantassā^eb^ti mahantehi sīlakkhandhādīhi yuttattā  mahantassa tassa mama puttassa arahato ādahanaṭṭhāne ^b^citakaṃ^eb^  citakaṭṭhānaṃ ahaṃ agamāsinti attho. ^b^paggayha añjaliṃ tatthā^eb^ti  tasmiṃ ādahanaṭṭhāne ^a^V2.0190^ea^ añjaliṃ dasaṅgulisamodhānaṃ paggahetvā sirasi  katvā ahaṃ ^b^citakaṃ^eb^ dahanadārurāsiṃ ^b^vanditvā^eb^ paṇāmaṃ katvā  ^b^setacchattañca paggayhā^eb^ti na kevalameva vanditvā dhavalacchattañca  paggayha ukkhipitvā ahaṃ ^b^āropesiṃ^eb^ patiṭṭhapesinti attho. </p>
              <p>[03] 17-18^b^.^eb^ catutthāpadāne ^b^anuggatamhi ādicce^eb^ti  sūriye anuggate anuṭṭhite paccūsakāleti attho. ^b^pasādo vipulo  ahū^eb^ti rogapīḷitassa mayhaṃ cittappasādo vipulo atireko  buddhānussaraṇena ahu ahosi. mahesino ^b^buddhaseṭṭhassa^eb^ lokamhi  ^b^pātubhāvo^eb^ pākaṭabhāvo ahosīti sambandho. ^b^ghosamassosahaṃ  tatthā^eb^ti tasmiṃ pātubhāve sati ``ahaṃ gilāno buddho uppanno''ti  ghosaṃ assosiṃ. ^b^na ca passāmi taṃ jina^eb^nti taṃ jitapañcamāraṃ  sammāsambuddhaṃ na passāmi, bāḷhagilānattā gantvā passituṃ na  sakkomīti attho. ^b^maraṇañca anuppatto^eb^ti maraṇāsannakālaṃ  anuppatto, āsannamaraṇo hutvāti attho. ^b^buddhasaññamanussari^eb^nti  buddhotināmaṃ anussariṃ, buddhārammaṇaṃ manasi akāsinti attho. </p>
              <p>[03] 21-23^b^.^eb^ pañcamāpadāne ^b^ārāmadvārā nikkhammā^eb^ti  ārāmadvārato saṅghassa nikkhamanadvāramaggehi attho. ^b^gosīsaṃ  santhataṃ mayā^eb^ti tasmiṃ nikkhamanadvāramagge ``bhagavato  bhikkhusaṅghassa ca pādā mā kaddamaṃ akkamantū''ti akkamanatthāya  gosīsaṭṭhiṃ mayā santharitanti attho. ^b^anubhomi sakaṃ kamma^eb^nti  attano gosīsāttharaṇakammassa balena ājānīyā vātajavā sindhavā  sīghavāhanādīni vipākaphalāni anubhomīti attho. ^b^aho^eb^  ^a^M2.0196^ea^ ^a^P0.0475^ea^ ^b^kāraṃ paramakāra^eb^nti ^b^sukhette^eb^ saṅghe mayā  suṭṭhu kataṃ kāraṃ appakampi kiccaṃ mahapphaladānato paramakāraṃ uttamakiccaṃ  aho vimhayanti attho. yathā tiṇadosādivirahitesu khettesu  vappitaṃ sālibījaṃ mahapphalaṃ deti, evameva rāgadosādidosarahite  parisuddhakāyavacīsamācāre saṅghakhette gosīsāttharaṇakammaṃ mayā kataṃ,  idaṃ mahapphalaṃ detīti vuttaṃ hoti. ^b^na aññaṃ kalamagghatī^eb^ti  aññaṃ bāhirasāsane kataṃ kammaṃ saṅghe ^b^katassa kārassa^eb^  pūjāsakkārassa kalaṃ soḷasiṃ kalaṃ koṭṭhāsaṃ na agghatīti sambandho.</p>
              <p>[03] chaṭṭhasattamaṭṭhamanavamadasamāpadānāni uttānānevāti. </p>
              <p>[06] tiṃsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 31. padumakesaravaggo </h2n>
          <h3>
            <h3n> 1-10. padumakesariyattherāpadānādivaṇṇanā </h3n>
            <h4>
              <h4n> </h4n>
              <p>[03] 1-2^b^.^eb^ ekatiṃsatime ^a^V2.0191^ea^ vagge paṭhamāpadāne ^b^isisaṅghe  ahaṃ pubbe^eb^ti ahaṃ pubbe bodhisambhārapūraṇakāle isisaṅghe  paccekabuddhaisisamūhe tesaṃ samīpe himavantapabbate mātaṅgahatthikule  vāraṇo caṇḍahatthī ahosinti sambandho. manussādayo vāretīti  ^b^vāraṇo,^eb^ atha vā vācāya ravati koñcanādaṃ nadatīti  ^b^vāraṇo. mahesīnaṃ pasādenā^eb^ti paccekabuddhamahesīnaṃ pasādena.  ^b^paccekajinaseṭṭhesu, dhutarāgesu tādisū^eb^ti lokadhammehi niccalesu  paccekabuddhesu ^b^padmakesaraṃ^eb^ padumareṇuṃ ^b^okiriṃ^eb^ avasiñcinti  sambandho.</p>
              <p>[03] dutiyatatiyāpadānāni uttānāni. </p>
              <p>[03] 13-16^b^.^eb^ catutthāpadāne ^b^mahābodhimaho ahū^eb^ti  vipassissa bhagavato catumaggañāṇādhārabhāvato ``bodhī''ti  laddhanāmassa rukkhassa pūjā ahosīti attho. ^b^rukkhaṭṭhasseva  sambuddho^eb^ti assa bodhipūjāsamaye sannipatitassa mahājanassa  sambuddho lokajeṭṭho narāsabho rukkhaṭṭho iva rukkhe ṭhito viya  paññāyatīti attho. ^b^bhagavā tamhi samaye^eb^ti tasmiṃ  bodhipūjākaraṇakāle bhagavā ^b^bhikkhusaṅghapurakkhato^eb^ bhikkhusaṅghena  parivuto. ^b^vācāsabhimudīraya^eb^nti mudusiliṭṭhamadhurauttamaghosaṃ  udīrayaṃ kathayanto nicchārento catusaccaṃ pakāsesi, desesīti attho.  ^b^saṃkhittena^eb^ ^a^M2.0197^ea^ ^b^ca desento^eb^ti veneyyapuggalajjhāsayānurūpena desento  saṃkhittena ca vitthārena ca desayīti attho. ^b^vivaṭṭacchado^eb^ti  rāgo ^a^P0.0476^ea^ chadanaṃ, doso chadanaṃ, moho chadanaṃ,  sabbakilesā chadanā''ti evaṃ vuttā chadanā vivaṭā ugghāṭitā  viddhaṃsitā anenāti vivaṭṭacchado, sambuddho. taṃ mahājanaṃ  desanāvasena ^b^nibbāpesi^eb^ pariḷāhaṃ vūpasamesīti attho.  ^b^tassāhaṃ dhammaṃ sutvānā^eb^ti tassa bhagavato desentassa dhammaṃ sutvā. </p>
              <p>[03] 20^b^.^eb^ pañcamāpadāne ^a^V2.0192^ea^ ^b^phalahattho apekkhavā^eb^ti  vipassiṃ bhagavantaṃ disvā madhurāni phalāni gahetvā apekkhavā  aturito saṇikaṃ assamaṃ gañchinti attho.</p>
              <p>[03] chaṭṭhasattamāpadānāni uttānāneva. </p>
              <p>[03] 40^b^.^eb^ aṭṭhamāpadāne ^b^niṭṭhite navakamme cā^eb^ti  sīmāya navakamme niṭṭhaṃ gate sati. ^b^anulepamadāsaha^eb^nti  anupacchā sudhālepaṃ adāsiṃ, sudhāya lepāpesinti attho.</p>
              <p>[03] navamadasamāpadānāni uttānāniyevāti. </p>
              <p>[06] ekatiṃsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 32. ārakkhadāyakavaggo </h2n>
          <h3>
            <h3n> 1-10. ārakkhadāyakattherāpadānādivaṇṇanā</h3n>
            <h4>
              <h4n> </h4n>
              <p>[03] bāttiṃsatimavagge ^a^V2.0193^ea^ paṭhamadutiyatatiyāpadānāni suviññeyyāneva. </p>
              <p>[03] 16^b^.^eb^ catutthāpadāne ^b^jalajaggehi okiri^eb^nti  jalajehi uttamehi uppalapadumādīhi pupphehi okiriṃ pūjesinti attho.</p>
              <p>[03] pañcamāpadānaṃ uttānameva. </p>
              <p>[03] 26-27^b^.^eb^ chaṭṭhāpadāne ^b^cetiyaṃ uttamaṃ nāma, sikhino  lokabandhuno^eb^ti sakalalokattayassa bandhuno ñātakassa sikhissa  bhagavato uttamaṃ cetiyaṃ. ^b^irīṇe^eb^ janasañcaravirahite ^b^vane^eb^  manussānaṃ kolāhalavirahite mahāaraññe ahosīti sambandho.  ^b^andhāhiṇḍāmahaṃ tadā^eb^ti tasmiṃ kāle vane maggamūḷhabhāvena  andho, na cakkhunā ^a^M2.0198^ea^ andho, ahaṃ āhiṇḍāmi maggaṃ pariyesāmīti  attho. ^b^pavanā nikkhamantenā^eb^ti mahāvanato nikkhamantena mayā  ^b^sīhāsanaṃ^eb^ uttamāsanaṃ, sīhassa vā bhagavato āsanaṃ diṭṭhanti  attho. ^b^ekaṃsaṃ añjaliṃ katvā^eb^ti ekaṃsaṃ uttarāsaṅgaṃ katvā  sirasi añjaliṃ ṭhapetvāti attho. ^b^santhaviṃ lokanāyaka^eb^nti  sakalalokattayanayaṃ taṃ nibbānaṃ pāpentaṃ thomitaṃ thutiṃ akāsinti  attho. </p>
              <p>[03] 34^b^.^eb^ sattamāpadāne ^a^P0.0477^ea^ ^b^sudassano  mahāvīro^eb^ti sundaradassano dvattiṃsamahāpurisalakkhaṇasampannasarīrattā  manoharadassano mahāvīriyo siddhattho bhagavāti sambandho.  ^b^vasatigharamuttame^eb^ti uttame vihāre vasatīti attho.</p>
              <p>[03] aṭṭhamanavamadasamāpadānāni uttānānevāti. </p>
              <p>[06] bāttiṃsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 33. umāpupphiyavaggo </h2n>
          <h3>
            <h3n> 1-10. umāpupphiyattherāpadānādivaṇṇanā</h3n>
            <h4>
              <h4n> </h4n>
              <p>[03] tettiṃsatime ^a^V2.0194^ea^ vagge paṭhamadutiyatatiyacatutthapañcamachaṭṭhāpadānāni  uttānāniyeva. </p>
              <p>[03] 55^b^.^eb^ sattamāpadāne ^b^samayaṃ agamāsaha^eb^nti samūhaṃ  samāgamaṭṭhānaṃ ahaṃ agamāsinti attho. </p>
              <p>[03] 62^b^.^eb^ ^b^abbudanirabbudānī^eb^ti  ``pakoṭisatasahassānaṃ sataṃ abbudaṃ, abbudasatasahassānaṃ sataṃ  nirabbuda''nti vuttattā āyunā abbudanirabbudāni gatamahāāyuvantā  ^b^manujādhipā^eb^ cakkavattino khattiyā aṭṭha aṭṭha hutvā kappānaṃ  pañcavīsasahassamhi ^b^āsiṃsu^eb^ ahesunti attho.  aṭṭhamanavamadasamāpadānāni pākaṭānevāti. </p>
              <p>[06] tettiṃsatimavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 34-38. gandhodakādivaggo </h2n>
          <h3>
            <h3n> 1-50. gandhadhūpiyattherāpadānādivaṇṇanā</h3n>
            <h4>
              <h4n> </h4n>
              <p>[03] catutiṃsatimavaggapañcatiṃsatimavaggachattiṃsatimavaggasattatiṃsatimavaggāṭṭhatiṃsatimavaggā  ^a^M2.0199^ea^ ^a^V2.0195^ea^ uttānatthāyeva.</p>
              <p>[03] ekūnacattālīsamavaggepi paṭhamāpadānādīni aṭṭhamāpadānantāni  uttānānevāti. </p>
            </h4>
          </h3>
        </h2>
        <h2>
          <h2n> 39. avaṭaphalavaggo </h2n>
          <h3>
            <h3n> 9. soṇakoṭivīsattherāpadānavaṇṇanā</h3n>
            <h4>
              <h4n> </h4n>
              <p>[03] navamāpadāne ^a^V2.0196^ea^ pana ^b^vipassino pāvacane^eb^tiādikaṃ āyasmato  soṇassa koṭivīsattherassa apadānaṃ. ayampi thero purimabuddhesu  katādhikāro tattha tattha bhave vivaṭṭūpanissayāni puññāni upacinanto  vipassissa bhagavato kāle mahāvibhave seṭṭhikule nibbatto vuddhippatto  seṭṭhi hutvā upāsakehi saddhiṃ vihāraṃ gantvā satthu dhammadesanaṃ sutvā  pasannamānaso ^a^P0.0478^ea^ bhagavato caṅkamanaṭṭhāne sudhāya parikammaṃ  kāretvā ekañca leṇaṃ kāretvā nānāvirāgavatthehi leṇabhūmiyā  santharitvā upari vitānañca katvā cātuddisassa saṅghassa  niyyādetvā sattāhaṃ mahādānaṃ datvā paṇidhānaṃ akāsi. satthā  anumodanaṃ akāsi. so tena kusalakammena devamanussesu saṃsaranto  ubhayasampattiyo anubhavitvā imasmiṃ kappe parinibbute kassapadasabale  anuppanne amhākaṃ bhagavati bārāṇasiyaṃ kulagehe nibbattitvā viññutaṃ  patto gaṅgātīre paṇṇasālaṃ karitvā vasantaṃ ekaṃ paccekabuddhaṃ temāsaṃ  catūhi paccayehi sakkaccaṃ upaṭṭhahi. paccekabuddho vuṭṭhavasso  paripuṇṇaparikkhāro gandhamādanameva agamāsi. sopi kulaputto  yāvajīvaṃ tattha puññāni katvā tato cavitvā devamanussesu saṃsaranto  amhākaṃ bhagavato kāle campānagare aggaseṭṭhissa gehe paṭisandhiṃ gaṇhi.  tassa paṭisandhiggahaṇakālato paṭṭhāya seṭṭhissa mahābhogakkhandho  abhivaḍḍhi. tassa mātukucchito nikkhamanadivase sakalanagare  mahālābhasakkārasammāno ahosi, tassa pubbe paccekabuddhassa  satasahassagghanikarattakambalapariccāgena suvaṇṇavaṇṇo sukhumālataro ca  attabhāvo ahosi, tenassa ^b^soṇo^eb^ti nāmaṃ akaṃsu. so  ^a^M2.0200^ea^ mahatā  parivārena abhivaḍḍhi. tassa hatthapādatalāni  bandhujīvakapupphavaṇṇāni ahesuṃ, tesaṃ satavāraṃ vihatakappāsaṃ viya  mudusamphasso ahosi. pādatalesu maṇikuṇḍalāvaṭṭavaṇṇalomāni  jāyiṃsu. vayappattassa tassa tiṇṇaṃ utūnaṃ anucchavike tayo pāsāde  kārāpetvā nāṭakitthiyo upaṭṭhāpesuṃ. so tattha mahatiṃ sampattiṃ  anubhavanto devakumāro viya paṭivasati.</p>
              <p>[03] atha amhākaṃ bhagavati sabbaññutaṃ patvā pavattitavaradhammacakke  rājagahaṃ upanissāya viharante bimbisāraraññā pakkosāpito tehi  asītiyā gāmikasahassehi saddhiṃ rājagahaṃ āgato satthu ^a^V2.0197^ea^ santikaṃ  gantvā dhammaṃ sutvā paṭiladdhasaddho mātāpitaro anujānāpetvā bhagavato  santike pabbajitvā laddhūpasampado satthu santike kammaṭṭhānaṃ gahetvā  janasaṃsaggapariharaṇatthaṃ ^a^P0.0479^ea^ sītavane vihāsi. so  tattha vasanto ``mama sarīraṃ sukhumālaṃ, na ca sakkā sukheneva sukhaṃ  adhigantuṃ, kāyaṃ kilametvāpi samaṇadhammaṃ kātuṃ vaṭṭatī''ti cintetvā  ṭhānacaṅkamameva adhiṭṭhāya padhānamanuyuñjanto pādatalesu phoṭesu  uṭṭhitesupi vedanaṃ ajjhupekkhitvā daḷhaṃ vīriyaṃ karonto  accāraddhavīriyatāya visesaṃ nibbattetuṃ asakkonto ``evaṃ ahaṃ  vāyamantopi maggaphalāni nibbattetuṃ na sakkomi, kiṃ me pabbajjāya,  hīnāyāvattitvā bhoge ca bhuñjāmi, puññāni ca karissāmī''ti  cintesi. atha satthā tassa cittācāraṃ ñatvā tattha gantvā  vīṇopamovādena (mahāva0 243) ovaditvā vīriyasamatāyojanavidhiṃ  dassento kammaṭṭhānaṃ sodhetvā gijjhakūṭaṃ gato. soṇopi kho satthu  santikā ovādaṃ labhitvā vīriyasamataṃ yojetvā vipassanaṃ  ussukkāpetvā arahatte patiṭṭhāsi. </p>
              <p>[03] 49^b^.^eb^ so arahā hutvā attano pubbakammaṃ saritvā  somanassajāto pubbacaritāpadānaṃ pakāsento ^b^vipassino  pāvacane^eb^tiādimāha. tattha ^b^vipassī^eb^ti visesena, vividhaṃ vā  passatīti vipassī. ^b^pāvacane^eb^ti pakārena vuccatīti pāvacanaṃ,  piṭakattayaṃ. tassa vipassino tasmiṃ pāvacaneti attho.  ^b^leṇa^eb^nti linante nilīyante etthāti leṇaṃ vihāraṃ.  ^b^bandhumārājadhāniyā^eb^ti bandhanti kulaparamparāya vasena aññamaññaṃ  sambajjhantīti bandhū, ñātakā. te ettha paṭivasantīti bandhumā,  bandhu assa atthīti ^a^M2.0201^ea^ vā bandhumā. rājūnaṃ vasanaṭṭhānanti rājadhānī,  bandhumā ca sā rājadhānī ceti bandhumārājadhānī, tassā  bandhumārājadhāniyā, leṇaṃ mayā katanti sambandho. sesamettha  uttānatthamevāti. </p>
              <p>[06] soṇakoṭivīsattherāpadānavaṇṇanā samattā. </p>
            </h4>
          </h3>
          <h3>
            <h3n> 10. pubbakammapilotikabuddhāpadānavaṇṇanā </h3n>
            <h4>
              <h4n> </h4n>
              <p>[03] 64^b^.^eb^ dasamāpadāne ^b^anotattasarāsanne^eb^ti  pabbatakūṭehi paṭicchannattā candimasūriyānaṃ santāpehi otattaṃ uṇhaṃ  udakaṃ ettha natthīti anotatto. saranti gacchanti pabhavanti  sandanti etasmā mahānadiyoti saro. sīhamukhādīhi nikkhantā  mahānadiyo tikkhattuṃ tikkhattuṃ padakkhiṇaṃ katvā  nikkhantanikkhantadisābhāgena saranti gacchantīti attho. anotatto  ca so saro ^a^V2.0198^ea^ cāti anotattasaro ^a^P0.0480^ea^. tassa āsannaṃ  samīpaṭṭhānanti anotattasarāsannaṃ, tasmiṃ anotattasarāsanne, samīpeti  attho. ^b^ramaṇīye^eb^ti  devadānavagandhabbakinnaroragabuddhapaccekabuddhādīhi ramitabbaṃ  allīyitabbanti ramaṇīyaṃ, tasmiṃ ramaṇīye. ^b^silātale^eb^ti  ekagghanapabbatasilātaleti attho. ^b^nānāratanapajjote^eb^ti  padumarāgaveḷuriyādinānāanekehi ratanehi pajjote pakārena jotamāne.  ^b^nānāgandhavanantare^eb^ti nānappakārehi  candanāgarukappūratamālatilakāsokanāgapunnāgaketakādīhi anekehi  sugandhapupphehi gahanībhūtavanantare silātaleti sambandho. </p>
              <p>[03] 65^b^.^eb^ guṇamahantatāya saṅkhyāmahantatāya ca ^b^mahatā  bhikkhusaṅghena, pareto^eb^ parivuto ^b^lokanāyako^eb^  lokattayasāmisammāsambuddho tattha silāsane nisinno attano pubbāni  kammāni ^b^byākarī^eb^ visesena pākaṭamakāsīti attho. sesamettha  heṭṭhā buddhāpadāne (apa0 thera 1.1.1 ādayo) vuttattā uttānatthattā ca  suviññeyyameva. buddhāpadāne antogadhampi idhāpadāne kusalākusalaṃ  kammasaṃsūcakattā vaggasaṅgahavasena dhammasaṅgāhakattherā saṅgāyiṃsūti. </p>
              <p>[06] pubbakammapilotikabuddhāpadānavaṇṇanā samattā. </p>
              <p>[06] ekūnacattālīsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 40. pilindavacchavaggo </h2n>
          <h3>
            <h3n> 1. pilindavacchattherāpadānavaṇṇanā</h3n>
            <h4>
              <h4n> </h4n>
              <p>[03] cattālīsamavagge ^a^M2.0202^ea^ ^a^V2.0199^ea^ apadāne ^b^nagare haṃsavatiyā^eb^tiādikaṃ  āyasmato pilindavacchattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle haṃsavatīnagare dovārikakule nibbatto  mahaddhano mahābhogo ahosi. so koṭisannicitadhanarāsiṃ  oloketvā raho nisinno ``imaṃ sabbadhanaṃ mayā sammā gahetvā gantuṃ  vaṭṭatī''ti cintetvā ``buddhappamukhassa bhikkhusaṅghassa  sabbaparikkhāradānaṃ dātuṃ vaṭṭatī''ti sanniṭṭhānaṃ katvā chattasatasahassaṃ  ādiṃ katvā sabbaparibhogaparikkhārānipi satasahassavasena kāretvā  padumuttaraṃ bhagavantaṃ nimantetvā buddhappamukhassa bhikkhusaṅghassa mahādānaṃ  adāsi. evaṃ sattāhaṃ dānaṃ datvā pariyosānadivase nibbānādhigamaṃ  patthetvā yāvajīvaṃ puññāni katvā ^a^P0.0481^ea^ jīvitapariyosāne  devaloke nibbatto cha kāmāvacare dibbasampattiyo anubhavitvā  manussesu ca cakkavattiādisampattiyo anubhavitvā imasmiṃ buddhuppāde  brāhmaṇakule nibbatto sabbasippesu nipphattiṃ patto gottavasena  ^b^pilindavaccho^eb^ti pākaṭo ahosi. </p>
              <p>[03] 1^b^.^eb^ so ekadivasaṃ satthu santike dhammadesanaṃ sutvā  paṭiladdhasaddho pabbajitvā nacirasseva arahā hutvā attano pubbakammaṃ  saritvā somanassajāto udānavasena taṃ pakāsento ^b^nagare  haṃsavatiyā^eb^tiādimāha. tassattho heṭṭhā vuttova. ^b^āsiṃ  dovāriko aha^eb^nti ahaṃ haṃsavatīnagare rañño gehadvāre dvārapālako  āsiṃ ahosinti attho. ^b^akkhobhaṃ amitaṃ bhoga^eb^nti rañño  vallabhattā aññehi khobhetuṃ cāletuṃ asakkuṇeyyaṃ amitaṃ aparimāṇabhogaṃ  dhanaṃ mama ghare ^b^sannicitaṃ^eb^ rāsīkataṃ ahosīti attho. </p>
              <p>[03] 3^b^.^eb^ ^b^bahū medhigatā bhogā^eb^ti anekā bhogā me  mayā adhigatā pattā paṭiladdhāti attho ^a^V2.0200^ea^. satthavāsiādīnaṃ  parikkhārānaṃ nāmāni nayānuyogena suviññeyyāni.  parikkhāradānānisaṃsāni ca suviññeyyānevāti. </p>
              <p>[06] pilindavacchattherāpadānavaṇṇanā samattā.</p>
              <p>[03] dutiyatatiyacatutthapañcamāpadānāni uttānānevāti. </p>
            </h4>
          </h3>
          <h3>
            <h3n> 6. bākulattherāpadānavaṇṇanā</h3n>
            <h4>
              <h4n> </h4n>
              <p>[03] chaṭṭhāpadāne ^a^M2.0203^ea^ ^b^himavantassāvidūre^eb^tiādikaṃ bākulattherassa  apadānaṃ. ayaṃ kira thero atīte ito kappasatasahassādhikassa  asaṅkhyeyyassa matthake anomadassissa bhagavato uppattito puretarameva  brāhmaṇakule nibbattitvā vayappatto tayo vede uggaṇhitvā tattha sāraṃ  apassanto ``samparāyikatthaṃ gavesissāmī''ti isipabbajjaṃ  pabbajitvā pabbatapāde viharanto pañcābhiññāaṭṭhasamāpattīnaṃ lābhī  hutvā viharanto buddhuppādaṃ sutvā satthu santikaṃ gantvā dhammaṃ sutvā  saraṇesu patiṭṭhito satthu vātābādhe uppanne araññato bhesajjāni  ānetvā taṃ vūpasametvā taṃ puññaṃ ārogyatthāya pariṇāmetvā tato cuto  brahmaloke nibbatto ekaṃ asaṅkhyeyyaṃ devamanussesu saṃsaranto  padumuttarabuddhakāle haṃsavatīnagare ekasmiṃ kule nibbatto viññutaṃ patvā  satthu dhammadesanaṃ sutvā ^a^P0.0482^ea^ satthāraṃ ekaṃ bhikkhuṃ  appābādhānaṃ aggaṭṭhāne ṭhapentaṃ disvā sayaṃ taṃ ṭhānantaraṃ ākaṅkhanto  paṇidhānaṃ katvā yāvajīvaṃ kusalakammaṃ upacinitvā sugatīsuyeva  saṃsaranto vipassissa bhagavato uppattito puretarameva bandhumatīnagare  brāhmaṇakule nibbatto sabbasippesu nipphattiṃ patto tattha sāraṃ  apassanto isipabbajjaṃ pabbajitvā jhānābhiññālābhī hutvā pabbatapāde  vasanto buddhuppādaṃ sutvā satthu santikaṃ gantvā saraṇesu patiṭṭhāya  bhikkhūnaṃ tiṇapupphakaroge uppanne taṃ vūpasametvā tattha yāvatāyukaṃ ṭhatvā  tato cuto brahmaloke nibbattitvā tato ekanavutikappe devamanussesu  saṃsaranto kassapassa bhagavato kāle bārāṇasiyaṃ kulagehe nibbattitvā  gharāvāsaṃ vasanto ekaṃ jiṇṇaṃ vinassamānaṃ mahāvihāraṃ disvā tattha  uposathāgārādikaṃ sabbaṃ āvasathaṃ kārāpetvā tattha bhikkhusaṅghassa  sabbaṃ bhesajjaṃ paṭiyādetvā yāvajīvaṃ kusalaṃ katvā ekaṃ buddhantaraṃ  devamanussesu saṃsaranto amhākaṃ bhagavato uppattito puretarameva  kosambiyaṃ seṭṭhikule nibbatti.</p>
              <p>[03] so ^a^V2.0201^ea^ mātukucchito nikkhamitvā dhātīhi arogabhāvāya yamunāyaṃ  nhāpiyamāno tāsaṃ hatthato muccitvā macchena gilito ahosi.  kevaṭṭā taṃ macchaṃ jālāya gahetvā bārāṇasiyaṃ seṭṭhibhariyāya vikkiṇiṃsu.  sā taṃ gahetvā phālayamānā pubbe katapuññaphalena arogaṃ  ^a^M2.0204^ea^ dārakaṃ  disvā ``putto me laddho''ti gahetvā posesi. so janakehi  mātāpitūhi taṃ pavattiṃ sutvā āgantvā ``ayaṃ amhākaṃ putto, detha  no putta''nti anuyoge kate raññā ``ubhayesampi sādhāraṇo hotū''ti  dvinnaṃ kulānaṃ dāyādabhāvena vinicchayaṃ katvā ṭhapitattā  ^b^bākulo^eb^ti laddhanāmo vayappatto mahāsampattiṃ anubhavanto dvīsu  seṭṭhikulesu ekekasmiṃ chamāsaṃ chamāsaṃ vasati. te attano vāre  sampatte nāvāsaṅghāṭaṃ bandhitvā tatrūpari ratanamaṇḍapaṃ kāretvā  pañcaṅgikatūriye nipphādetvā kumāraṃ tattha nisīdāpetvā  ubhayanagaramajjhaṭṭhānaṃ gaṅgāya āgacchanti, aparaseṭṭhimanussāpi evameva  sajjetvā taṃ ṭhānaṃ gantvā kumāraṃ tattha āropetvā gacchanti. so evaṃ  vaḍḍhamāno āsītiko hutvā ^b^ubhayaseṭṭhiputto^eb^ti pākaṭo. satthu  santikaṃ gantvā dhammaṃ sutvā paṭiladdhasaddho pabbajitvā sattāhaṃ  vāyamanto aṭṭhame divase saha paṭisambhidāya arahattaṃ ^a^P0.0483^ea^  pāpuṇi. </p>
              <p>[03] 386^b^.^eb^ so arahā hutvā attano pubbakammaṃ saritvā  somanassajāto pubbacaritāpadānaṃ pakāsento  ^b^himavantassāvidūre^eb^tiādimāha. tassattho heṭṭhā vuttova.  apadānapāḷiatthopi suviññeyyova. so arahattaṃ patvā vimuttisukhena  viharanto saṭṭhivassasatāyuko hutvā parinibbāyīti. </p>
              <p>[06] bākulattherāpadānavaṇṇanā samattā. </p>
            </h4>
          </h3>
          <h3>
            <h3n> 7. girimānandattherāpadānavaṇṇanā</h3n>
            <h4>
              <h4n> </h4n>
              <p>[03] sattamāpadāne ^b^bhariyā me kālaṅkatā^eb^tiādikaṃ āyasmato  girimānandattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto sumedhassa  bhagavato kāle kulagehe nibbatto vayappatto gharāvāsaṃ saṇṭhapetvā  vasanto attano bhariyāya ca putte ca kālaṅkate sokasallasamappito  araññaṃ pavisitvā pavattaphalabhojano rukkhamūle vihāsi. tadā  sumedho bhagavā tassānukampāya tattha gantvā dhammaṃ desetvā sokasallaṃ  abbūḷhesi ^a^V2.0202^ea^. so dhammaṃ sutvā pasannamānaso sugandhapupphehi bhagavantaṃ  pūjetvā pañcapatiṭṭhitena vanditvā sirasi añjaliṃ katvā abhitthavi.</p>
              <p>[03] so ^a^M2.0205^ea^ tena puññena devamanussesu saṃsaranto ubhayattha sukhaṃ  anubhavitvā imasmiṃ buddhuppāde rājagahe bimbisārarañño purohitassa  putto hutvā nibbatti, ^b^girimānando^eb^tissa nāmaṃ ahosi. so  viññutaṃ patvā satthu rājagahāgamane buddhānubhāvaṃ disvā paṭiladdhasaddho  pabbajitvā samaṇadhammaṃ karonto katipayaṃ divasaṃ gāmakāvāse vasitvā  satthāraṃ vandituṃ rājagahaṃ agamāsi. bimbisāramahārājā tassa  āgamanaṃ sutvā taṃ upasaṅkamitvā ``idheva, bhante, vasatha, ahaṃ catūhi  paccayehi upaṭṭhahāmī''ti sampavāretvā gatopi bahukiccattā taṃ na sari.  ``thero abbhokāseyeva vasatī''ti. devatā therassa temanabhayena  vassadhāraṃ vāresuṃ. rājā avassanakāraṇaṃ upadhāretvā ñatvā therassa  kuṭikaṃ kārāpesi. thero kuṭikāyaṃ vasanto senāsanasappāyalābhena  cittasamādhānaṃ labhitvā vīriyasamataṃ yojetvā vipassanaṃ ussukkāpetvā  arahattaṃ pāpuṇi. </p>
              <p>[03] 419^b^.^eb^ so arahattaṃ patvā attano pubbakammaṃ saritvā  sañjātasomanasso pubbacaritāpadānaṃ pakāsento ^b^bhariyā me  kālaṅkatā^eb^tiādimāha. taṃ bhagavato nivedanañca bhagavatā  katānusāsanañca maggaṃ phalādhigamāpadānañca pāṭhānusārena  suviññeyyamevāti. </p>
              <p>[06] girimānandattherāpadānavaṇṇanā samattā.</p>
              <p>[03] aṭṭhamanavamadasamāpadānāni ^a^P0.0484^ea^ uttānatthānevāti. </p>
              <p>[06] cattālīsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 41. metteyyavaggo </h2n>
          <h3>
            <h3n> 1. tissametteyyattherāpadānavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ ekacattālīsame ^a^V2.0203^ea^ vagge paṭhamāpadāne  ^b^pabbhārakūṭaṃ nissāyā^eb^tiādikaṃ tissametteyyattherassa apadānaṃ.  tattha tāpasapabbajjaṃ pabbajitvā padumuttarassa bhagavato ajinacammaṃ  nisīdanatthāya dinnameva nānaṃ. sesaṃ apadānapāḷiyā  suviññeyyamevāti. </p>
            </h4>
          </h3>
          <h3>
            <h3n> 2. puṇṇakattherāpadānavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ dutiyāpadāne ^a^M2.0206^ea^ ^b^pabbhārakūṭaṃ  nissāyā^eb^tiādikaṃ āyasmato puṇṇakattherassa apadānaṃ. tattha  himavante yakkhasenāpati hutvā parinibbutassa paccekabuddhassa  āḷahanakaraṇameva nānattaṃ. sesaṃ pāṭhānusārena suviññeyyameva. </p>
              <p>[03] 45^b^.^eb^ tatiyāpadāne ^b^himavantassāvidūre^eb^tiādikaṃ  āyasmato mettaguttherassa apadānaṃ. tattha himavantasamīpe  asokapabbate so tāpaso hutvā paṇṇasālāyaṃ vasanto sumedhasambuddhaṃ  disvā pattaṃ gahetvā sappipūraṇaṃ viseso. sesaṃ puññaphalāni ca  suviññeyyāneva. apadānagāthānaṃ attho ca pākaṭoyeva. </p>
              <p>[03] 72^b^.^eb^ catutthāpadāne ^b^gaṅgā bhāgīrathī  nāmā^eb^tiādikaṃ āyasmato dhotakattherassa apadānaṃ. tatrāpi  brāhmaṇo hutvā bhāgīrathīgaṅgāya taramāne bhikkhū disvā pasannamānaso  setuṃ kārāpetvā buddhappamukhassa bhikkhusaṅghassa niyyāditabhāvoyeva  viseso. puññaphalaparidīpanagāthānaṃ attho nayānusārena suviññeyyova. </p>
              <p>[03] 100^b^.^eb^ pañcamāpadāne ^b^himavantassāvidūre^eb^tiādikaṃ  āyasmato upasivattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle kulagehe nibbatto viññutaṃ patto gharāvāsaṃ  pahāya isipabbajjaṃ pabbajitvā ^a^V2.0204^ea^ himavante padumuttaraṃ bhagavantaṃ disvā  tiṇasantharaṃ santharitvā tattha nisinnassa bhagavato sālapupphapūjaṃ  akāsīti ayaṃ viseso, sesamuttānameva. </p>
              <p>[03] 161^b^.^eb^ chaṭṭhāpadāne ^b^migaluddo pure āsi^eb^ntiādikaṃ  āyasmato nandakattherassa apadānaṃ. ayaṃ kira padumuttarassa bhagavato  ^a^P0.0485^ea^ kāle karavikasakuṇo hutvā madhurakūjitaṃ karonto  satthāraṃ padakkhiṇaṃ akāsi. aparabhāge mayūro hutvā aññatarassa  paccekabuddhassa vasanaguhādvāre pasannamānaso divasassa tikkhattuṃ madhurena  vassitaṃ vassi. evaṃ tattha tattha bhave puññāni katvā amhākaṃ  bhagavato kāle sāvatthiyaṃ kulagehe nibbatto ^b^nandako^eb^ti  laddhanāmo satthu santike dhammaṃ ^a^M2.0207^ea^ sutvā pabbajitvā vipassanaṃ vaḍḍhetvā  arahattaṃ pāpuṇi. so aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^migaluddo pure  āsi^eb^ntiādimāha. tattha paccekabuddhassa maṇḍapaṃ katvā padumapupphehi  chadanameva viseso. </p>
              <p>[03] 183^b^.^eb^ sattamāpadāne ^b^pabbhārakūṭaṃ  nissāyā^eb^tiādikaṃ āyasmato hemakattherassa apadānaṃ. tatthāpi  isipabbajjaṃ pabbajitvā himavante vasanto piyadassiṃ bhagavantaṃ upagataṃ  disvā ratanamayaṃ pīṭhaṃ attharitvā aṭṭhāsi. tattha nisinnassa  kumbhamattaṃ jambuphalaṃ āharitvā adāsi. bhagavā tassa  cittappasādatthāya taṃ phalaṃ paribhuñji. ettakameva viseso. </p>
              <p>[03] 224^b^.^eb^ aṭṭhamāpadāne ^b^rājāsi vijayo  nāmā^eb^tiādikaṃ āyasmato todeyyattherassa apadānaṃ. tattha  ^b^rājāsi vijayo nāmā^eb^ti daharakālato paṭṭhāya sabbasaṅgāmesu  jinato, catūhi saṅgahavatthūhi janaṃ rañjanato allīyanato vijayo nāma  rājā ahosīti attho. ^b^ketumatīpuruttame^eb^ti ketu vuccanti  dhajapaṭākā. atha vā nagarasobhanatthāya nagaramajjhe  ussāpitaratanatoraṇāni, te ketū niccaṃ ussāpitā sobhayamānā assā  atthīti ketumatī. pūreti dhanadhaññehi sabbajanānaṃ mananti puraṃ.  ketumatī ca sā purañca seṭṭhaṭṭhena uttamañceti ketumatīpuruttamaṃ, tasmiṃ  ketumatīpuruttame. ^b^sūro vikkamasampanno^eb^ti abhīto vīriyasampanno  vijayo nāma rājā ajjhāvasīti sambandho. itthaṃ ^a^P0.0486^ea^  bhūtaṃ purañca sabbavatthuvāhanañca chaḍḍetvā himavantaṃ pavisitvā  isipabbajjaṃ pabbajitvā vasanto sumedhabhagavantaṃ disvā somanassaṃ  uppādetvā candanena pūjākaraṇameva viseso. </p>
              <p>[03] 276^b^.^eb^ navamāpadāne ^b^nagare haṃsavatiyā^eb^tiādikaṃ  āyasmato jatukaṇṇittherassa apadānaṃ ^a^V2.0205^ea^. tattha seṭṭhiputto hutvā  suvaṇṇapāsāde vasanabhāvo ca pañcahi kāmaguṇehi samaṅgī hutvā  vasanabhāvo ca sabbadesavāsīnaṃ sabbasippaviññūnañca āgantvā  sevanabhāvo ca viseso. </p>
              <p>[03] 330^b^.^eb^ dasamāpadāne ^b^himavantassāvidūre^eb^tiādikaṃ  āyasmato udenattherassa apadānaṃ. tattha himavantasamīpe padumapabbataṃ  nissāya tāpasapabbajjaṃ ^a^M2.0208^ea^ pabbajitvā vasantena padumuttarassa bhagavato  padumapupphaṃ gahetvā pūjitabhāvova viseso. sesaṃ sabbattha  uttānamevāti. </p>
              <p>[06] ekacattālīsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 42. bhaddālivaggo </h2n>
          <h3>
            <h3n> 1-10. bhaddālittherāpadānādivaṇṇanā</h3n>
            <h4>
              <h4n> </h4n>
              <p>[03] bācattālīsamavagge ^a^V2.0206^ea^ paṭhamāpadānañca dutiyāpadānañca  tatiyāpadānañca nayānusārena suviññeyyameva. </p>
              <p>[03] 106^b^.^eb^ catutthāpadāne ^b^nagare bandhumatiyā^eb^tiādikaṃ  āyasmato madhumaṃsadāyakattherassa apadānaṃ. tattha ^b^sūkariko^eb^ti  sūkaramaṃsaṃ vikkiṇitvā jīvikaṃ kappento. ^b^ukkoṭakaṃ  randhayitvā^eb^ti pihakapapphāsamaṃsaṃ pacitvā madhumaṃsamhi ^b^okiriṃ^eb^  pakkhipiṃ. tena maṃsena pattaṃ pūretvā bhikkhusaṅghassa datvā tena  puññakammena imasmiṃ buddhuppāde arahattaṃ pāpuṇinti attho.</p>
              <p>[03] nāgapallavattherassa pañcamāpadānampi ekadīpiyattherassa  chaṭṭhāpadānampi ucchaṅgapupphiyattherassa sattamāpadānampi  yāgudāyakattherassa aṭṭhamāpadānampi patthodanadāyakattherassa  navamāpadānampi mañcadāyakattherassa dasamāpadānampi sabbaṃ  suviññeyyamevāti. </p>
              <p>[06] bācattālīsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 43-48. sakiṃsammajjakādivaggo </h2n>
          <h3>
            <h3n> 1-60. sakiṃsammajjakattherāpadānādivaṇṇanā</h3n>
            <h4>
              <h4n> </h4n>
              <p>[03] tecattālīsamavagge ^a^P0.0487^ea^ ^a^V2.0207^ea^ sabbatherāpadānāni  uttānāneva. kevalaṃ therānaṃ nāmanānattaṃ puññanānattañca viseso.</p>
              <p>[03] catucattālīsame vaggepi sabbāni apadānāni pākaṭāneva.  kevalaṃ puññanānattaṃ phalanānattañca viseso. </p>
              <p>[03] 1^b^.^eb^ pañcacattālīsamavagge paṭhamāpadāne ^b^kakusandho  mahāvīro^eb^tiādikaṃ āyasmato vibhīṭakamiñjiyattherassa apadānaṃ. </p>
              <p>[03] 2^b^.^eb^ tattha ^a^M2.0209^ea^ ^b^bījamiñjamadāsaha^eb^nti  vibhīṭakaphalāni phāletvā bījāni miñjāni gahetvā madhusakkarāhi  yojetvā kakusandhassa bhagavato adāsinti attho.  dutiyāpadānādīni sabbāni suviññeyyāneva, therānaṃ  nāmanānattādīnipi pāṭhānusārena veditabbāni. </p>
              <p>[03] 1^b^.^eb^ chacattālīsame vagge paṭhamāpadāne ^b^jagatiṃ  kārayiṃ aha^eb^nti uttamabodhirukkhassa samantato āḷindaṃ ahaṃ  kārayinti attho. sesāni dutiyāpadānādīni sabbānipi  uttānāneva.</p>
              <p>[03] sattacattālīsame vagge paṭhamāpadānādīni pāḷianusārena  suviññeyyāneva.</p>
              <p>[03] aṭṭhacattālīsame vagge paṭhamadutiyāpadānāni uttānāneva. </p>
              <p>[03] 30^b^.^eb^ tatiyāpadāne ^b^kosiyo nāma bhagavā^eb^ti  kosiyagotte jātattā kosiyo nāma paccekabuddhoti ^a^V2.0208^ea^ attho.  ^b^cittakūṭe^eb^ti cittakūṭakelāsakūṭasānukūṭādīsu anotattadahaṃ  paṭicchādetvā ṭhitapabbatakūṭesu nānāratanaosadhādīhi vicitte  cittakūṭapabbate so paccekabuddho vasīti attho.</p>
              <p>[03] catutthapañcamāpadānāni uttānāneva. </p>
              <p>[03] 56^b^.^eb^ chaṭṭhāpadāne ^b^kusaṭṭhakamadāsaha^eb^nti  pakkhikabhattauposathikabhattadhurabhattasalākabhattādīsu kusapaṇṇavasena  dātabbaṃ aṭṭhasalākabhattaṃ ahaṃ adāsinti attho. </p>
              <p>[03] 61^b^.^eb^ sattamāpadāne ^b^sobhito nāma sambuddho^eb^ti  ārohapariṇāhadvattiṃsamahāpurisalakkhaṇabyāmappabhādīhi  sobhamānasarīrattā sobhito nāma sammāsambuddhoti attho. </p>
              <p>[03] 66^b^.^eb^ aṭṭhamāpadāne ^a^P0.0488^ea^ ^b^takkarāyaṃ  vasī tadā^eb^ti taṃ dasapuññakiriyavatthuṃ karontā janā paṭivasanti  etthāti takkarā, rājadhānī. tissaṃ takkarāyaṃ, tadā vasīti attho. </p>
              <p>[03] 72^b^.^eb^ navamāpadāne ^a^M2.0210^ea^ ^b^pānadhiṃ sukataṃ gayhā^eb^ti  upāhanayugaṃ sundarākārena nipphāditaṃ gahetvāti attho. dasamāpadānaṃ  suviññeyyamevāti. </p>
              <p>[06] aṭṭhacattālīsamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 49. paṃsukūlavaggo </h2n>
          <h3>
            <h3n> 1-10. paṃsukūlasaññakattherāpadānādivaṇṇanā</h3n>
            <h4>
              <h4n> </h4n>
              <p>[03] ekūnapaññāsamavagge ^a^V2.0209^ea^ paṭhamāpadānaṃ suviññeyyameva. </p>
              <p>[03] 14^b^.^eb^ dutiyāpadāne ^b^adhiccuppattikā buddhā^eb^ti  adhiccena akāraṇena uppattikā sayambhūtā, aññehi devabrahmamārādīhi  upadesadāyakehi rahitā sayambhūñāṇena uppannā jātā pātubhūtāti attho. </p>
              <p>[03] 16^b^.^eb^ ^b^odumbarikapupphaṃ vā^eb^ti udumbararukkhe pupphaṃ  dullabhaṃ dullabhuppattikaṃ iva. ^b^candamhi sasakaṃ yathā^eb^ti candamaṇḍale  sasalekhāya rūpaṃ dullabhaṃ yathā. ^b^vāyasānaṃ yathā khīra^eb^nti  kākānaṃ niccaṃ rattindivaṃ khuddāpīḷitabhāvena khīraṃ dullabhaṃ yathā, evaṃ  dullabhaṃ lokanāyakaṃ caturāsaṅkhyeyyaṃ vā aṭṭhāsaṅkhyeyyaṃ vā  soḷasāsaṅkhyeyyaṃ vā kappasatasahassaṃ pāramiyo pūretvā buddhabhāvato  dullabho lokanāyakoti attho. </p>
              <p>[03] 30^b^.^eb^ tatiyāpadāne ^b^madhuṃ bhisehi savatī^eb^ti  pokkharamadhupadumakesarehi savati paggharati. ^b^khīraṃ sappiṃ  muḷālibhī^eb^ti khīrañca sappirasañca padumamuḷālehi ^b^savati^eb^  paggharati. tasmā tadubhayaṃ mama santakaṃ buddho paṭiggaṇhatūti attho.</p>
              <p>[03] catutthapañcamachaṭṭhāpadānāni uttānāneva. </p>
              <p>[03] 119^b^.^eb^ sattamāpadāne ^b^cattālīsadijāpi cā^eb^ti  dvikkhattuṃ jātāti dijā. kumāravaye uṭṭhitadantānaṃ patitattā puna  uṭṭhitadantā dijā, te ca dantā. byākaraṇañca heṭṭhā nidānakathāyaṃ  vuttameva.</p>
              <p>[03] aṭṭhamāpadānaṃ uttānamevāti. </p>
              <p>[03] 171^b^.^eb^ navamāpadāne ^a^P0.0489^ea^ ^b^tadāhaṃ  māṇavo āsi^eb^nti yadā sumedhapaṇḍito dīpaṅkarabhagavato santikā  byākaraṇaṃ labhi, tadā ahaṃ megho nāma brāhmaṇamāṇavo ^a^M2.0211^ea^ hutvā  sumedhatāpasena saha isipabbajjaṃ ^a^V2.0210^ea^ pabbajitvā sikkhāpadesu sikkhito  kenaci pāpasahāyena saṃsaṭṭho saṃsaggadosena pāpavitakkādivasaṃ gato  mātughātakammavasena narake aggijālādidukkhamanubhavitvā tato cuto  samudde timiṅgalamahāmaccho hutvā nibbatto, samuddamajjhe gacchantaṃ  mahānāvaṃ gilitukāmo gato. disvā maṃ vāṇijā bhītā ``aho  gotamo bhagavā''ti saddamakaṃsu. atha mahāmaccho pubbavāsanāvasena  buddhagāravaṃ uppādetvā tato cuto sāvatthiyaṃ vibhavasampanne brāhmaṇakule  nibbatto saddho pasanno satthu dhammadesanaṃ sutvā pabbajitvā saha  paṭisambhidāhi arahattaṃ pāpuṇitvā divasassa tikkhattuṃ upaṭṭhānaṃ gantvā  saramāno vandati. tadā bhagavā ``ciraṃ dhammarucī''ti maṃ āha. </p>
              <p>[03] 184^b^.^eb^ atha so thero ``suciraṃ  satapuññalakkhaṇa''ntiādīhi gāthāhi thomesi. bhante,  satapuññalakkhaṇadhara gotama. ^b^patipubbena visuddhapaccaya^eb^nti pubbe  dīpaṅkarapādamūle paripuṇṇapāramīpaccayasambhāro suṭṭhu ciraṃ kālaṃ mayā na  diṭṭho asīti attho. ^b^ahamajjasupekkhana^eb^nti ajja imasmiṃ  divase ahaṃ supekkhanaṃ sundaradassanaṃ, sundaradiṭṭhaṃ vā ^b^nirupamaṃ  viggahaṃ^eb^ upamārahitasarīraṃ gotamaṃ ^b^vata^eb^ ekantena ^b^passāmi^eb^  dakkhāmīti attho. </p>
              <p>[03] 185-186^b^.^eb^ ^b^suciraṃ vihatatamo mayā^eb^ti visesena  hatatamo viddhaṃsitamoho tvaṃ mayāpi suṭṭhu ciraṃ thomitoti attho.  ^b^sucirakkhena nadī visositā^eb^ti esā taṇhānadī sundararakkhena  gopanena visesena sositā, abhabbuppattikatā tayāti attho.  ^b^suciraṃ amalaṃ visodhita^eb^nti suṭṭhu ciraṃ dīghena addhunā amalaṃ  nibbānaṃ visesena sodhitaṃ, suṭṭhu kataṃ adhigataṃ tayāti attho.  ^b^nayanaṃ ñāṇamayaṃ mahāmune. cirakālasamaṅgito^eb^ti mahāmune  mahāsamaṇa ñāṇamayaṃ nayanaṃ dibbacakkhuṃ cirakālaṃ samadhigato sampatto  tvanti attho. ^b^avinaṭṭho punarantara^eb^nti ahaṃ puna antaraṃ  antarābhave majjhe parinaṭṭho ^a^P0.0490^ea^ parihīno ahosinti  attho. ^b^punarajjasamāgato tayā^eb^ti ajja imasmiṃ kāle tayā  saddhiṃ punapi samāgato ekībhūto saha vasāmīti attho. ^b^na hi  nassanti katāni gotamā^eb^ti gotama sabbaññubuddha, tayā saddhiṃ  katāni samāgamādīni ^a^M2.0212^ea^ na hi nassanti yāva khandhaparinibbānā na  vinā bhavissantīti attho. sesaṃ uttānamevāti. </p>
              <p>[06] dhammaruciyattherāpadānavaṇṇanā samattā.</p>
              <p>[03] dasamāpadānaṃ suviññeyyamevāti. </p>
              <p>[06] ekūnapaññāsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 50-53. kiṅkaṇipupphādivaggo </h2n>
          <h3>
            <h3n> 1-40. kiṅkaṇipupphiyattherāpadānādivaṇṇanā</h3n>
            <h4>
              <h4n> </h4n>
              <p>[03] paññāsamavagge ^a^V2.0211^ea^ ca ekapaññāsamavagge ca dvepaññāsamavagge ca  tepaññāsamavagge ca sabbāni apadānāni uttānānevāti. </p>
            </h4>
          </h3>
        </h2>
        <h2>
          <h2n> 54. kaccāyanavaggo </h2n>
          <h3>
            <h3n> 1. mahākaccāyanattherāpadānavaṇṇanā</h3n>
            <h4>
              <h4n> </h4n>
              <p>[03] catupaññāsamavagge ^a^V2.0212^ea^ paṭhamāpadāne ^b^padumuttaro nāma  jino^eb^tiādikaṃ āyasmato mahākaccāyanattherassa apadānaṃ. ayampi  purimabuddhesu katādhikāro tattha tattha bhave vivaṭṭūpanissayāni puññāni  upacinanto padumuttarassa bhagavato kāle gahapatimahāsālakule  nibbattitvā vuddhippatto ekadivasaṃ satthu santike dhammaṃ suṇanto  satthārā saṃkhittena bhāsitassa vitthārena atthaṃ vibhajantānaṃ aggaṭṭhāne  ṭhapiyamānaṃ ekaṃ bhikkhuṃ disvā sayampi taṃ ṭhānantaraṃ patthento  paṇidhānaṃ katvā dānādīni puññāni katvā devamanussesu saṃsaranto  sumedhassa bhagavato kāle vijjādharo hutvā ākāsena gacchanto ekasmiṃ  vanasaṇḍe nisinnaṃ bhagavantaṃ disvā pasannamānaso kaṇikārapupphehi pūjaṃ  akāsi.</p>
              <p>[03] so tena puññena aparāparaṃ sugatīsuyeva parivattento  kassapadasabalassa kāle bārāṇasiyaṃ kulagehe nibbattitvā parinibbute  bhagavati suvaṇṇacetiyakammaṭṭhāne satasahassagghanikāya suvaṇṇiṭṭhakāya  pūjaṃ katvā ``imassa nissandena nibbattanibbattaṭṭhāne sarīraṃ me  suvaṇṇavaṇṇaṃ hotū''ti ^a^M2.0213^ea^ patthanaṃ akāsi. tato yāvajīvaṃ kusalakammaṃ  katvā ekaṃ buddhantaraṃ devamanussesu saṃsaritvā imasmiṃ buddhuppāde  ujjeniyaṃ rañño caṇḍapajjotassa purohitagehe nibbatti, tassa  nāmaggahaṇadivase mātā ``mayhaṃ ^a^P0.0491^ea^ putto suvaṇṇavaṇṇo,  attano nāmaṃ gahetvā āgato''ti ^b^kañcanamāṇavo^eb^tveva nāmaṃ  akāsi. so vuddhimanvāya tayo vede uggaṇhitvā pitu accayena  purohitaṭṭhānaṃ labhi. so gottavasena ^b^kaccāyano^eb^ti paññāyittha.  atha rājā caṇḍapajjoto buddhuppādaṃ sutvā, ``ācariya, tumhe tattha  gantvā satthāraṃ idhānethā''ti pesesi. so attaṭṭhamo satthu santikaṃ  upagato tassa satthā dhammaṃ desesi, desanāpariyosāne sattahi janehi  saddhiṃ saha paṭisambhidāhi arahatte patiṭṭhāsi. </p>
              <p>[03] 1^b^.^eb^ so evaṃ pattārahattaphalo attano pubbakammaṃ  saritvā somanassajāto pubbacaritāpadānaṃ ^a^V2.0213^ea^ pakāsento ^b^padumuttaro  nāma jino^eb^tiādimāha. taṃ heṭṭhā vuttatthameva. atha satthā  ``etha, bhikkhavo''ti hatthaṃ pasāresi. te tāvadeva  dvaṅgulamattakesamassuiddhimayapattacīvaradharā vassasaṭṭhikattherā viya ahesuṃ.  evaṃ thero sadatthaṃ nipphādetvā, ``bhante, rājā pajjoto tumhākaṃ  pāde vandituṃ dhammañca sotuṃ icchatī''ti ārocesi. satthā  ``tvaṃyeva, kaccāna, tattha gaccha, tayi gate rājā pasīdissatī''ti  āha. thero satthu āṇāya attaṭṭhamo tattha gantvā rājānaṃ pasādetvā  avantīsu sāsanaṃ patiṭṭhāpetvā puna satthu santikameva āgato.  attano pubbapatthanāvasena kaccāyanappakaraṇaṃ mahāniruttippakaraṇaṃ  nettippakaraṇanti pakaraṇattayaṃ saṅghamajjhe byākāsi. atha santuṭṭhena  bhagavatā ``etadaggaṃ, bhikkhave, mama sāvakānaṃ saṃkhittena bhāsitassa  vitthārena atthaṃ vibhajantānaṃ yadidaṃ mahākaccāno''ti (a0 ni0   1.188, 197) etadaggaṭṭhāne ṭhapito aggaphalasukhena vihāsīti. </p>
              <p>[06] mahākaccāyanattherāpadānavaṇṇanā samattā. </p>
            </h4>
          </h3>
          <h3>
            <h3n> 2. vakkalittherāpadānavaṇṇanā</h3n>
            <h4>
              <h4n> </h4n>
              <p>[03] dutiyāpadāne ^a^M2.0214^ea^ ^b^ito satasahassamhī^eb^tiādikaṃ āyasmato  vakkalittherassa apadānaṃ. ayampi thero purimajinavaresu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare kulagehe nibbatto viññutaṃ patto satthu  santikaṃ gacchantehi upāsakehi saddhiṃ vihāraṃ gantvā parisapariyante  ṭhito dhammaṃ suṇanto satthārā ekaṃ bhikkhuṃ ^a^P0.0492^ea^  saddhādhimuttānaṃ aggaṭṭhāne ṭhapitaṃ disvā sayampi taṃ ṭhānantaraṃ patthento  sattāhaṃ buddhappamukhassa bhikkhusaṅghassa mahādānaṃ datvā paṇidhānaṃ  akāsi. satthā tassa anantarāyaṃ disvā byākari.</p>
              <p>[03] so yāvajīvaṃ kusalaṃ katvā devamanussesu saṃsaranto amhākaṃ  bhagavato kāle sāvatthiyaṃ brāhmaṇakule nibbatti, tassa ^b^vakkalī^eb^ti  nāmaṃ kariṃsu. tattha ^b^kalī^eb^ti aparādhatilakāḷakādidosassa  adhivacanaṃ. niddhantasuvaṇṇapiṇḍasadisatāya apagato byapagato kali  doso assāti va-kārāgamaṃ katvā vakkalīti vuccati. so  vuddhippatto tayo vede uggaṇhitvā brāhmaṇasippesu nipphattiṃ gato,  satthāraṃ disvā rūpakāyasampattidassanena atitto satthārā saddhiṃyeva  vicarati. ``agāramajjhe vasanto niccakālaṃ satthu dassanaṃ na  labhissāmī''ti ^a^V2.0214^ea^ satthu santike pabbajitvā ṭhapetvā bhojanakālaṃ  sarīrakiccakālañca sesakāle yattha ṭhitena sakkā dasabalaṃ passituṃ,  tattha ṭhito aññaṃ kiccaṃ pahāya bhagavantaṃ olokentoyeva viharati.  satthā tassa ñāṇaparipākaṃ āgamento bahukālaṃ tasmiṃ rūpadassaneneva  vicarante kiñci avatvā punekadivasaṃ -- ``kiṃ te, vakkali, iminā  pūtikāyena diṭṭhena? yo kho, vakkali, dhammaṃ passati, so maṃ  passati; yo maṃ passati, so dhammaṃ passati. dhammañhi, vakkali,  passanto maṃ passatī''ti (saṃ0 ni0  3.87) āha. satthari  evaṃ vadantepi thero satthu dassanaṃ pahāya aññattha gantuṃ na sakkoti.  tato satthā, ``nāyaṃ bhikkhu saṃvegaṃ alabhitvā bujjhissatī''ti  vassūpanāyikadivase -- ``apehi, vakkalī''ti theraṃ paṇāmesi. so  satthārā paṇāmito satthu sammukhe ṭhātuṃ asakkonto -- ``kiṃ mayhaṃ  jīvitena, yohaṃ satthāraṃ daṭṭhuṃ na labhāmī''ti gijjhakūṭe pabbate  papātaṭṭhānaṃ ^a^M2.0215^ea^ abhiruhi? satthā tassa taṃ pavattiṃ ñatvā -- ``ayaṃ  bhikkhu mama santikā assāsaṃ alabhanto maggaphalānaṃ upanissayaṃ  nāseyyā''ti attānaṃ dassetvā obhāsaṃ vissajjento -- </p>
              <p>[21] ``pāmojjabahulo bhikkhu, pasanno buddhasāsane. </p>
              <p>[22] adhigacche padaṃ santaṃ, saṅkhārūpasamaṃ sukha''nti..  (dha0 pa0 381) -- </p>
              <p>[25] gāthaṃ vatvā ``ehi, vakkalī''ti (dha0 pa0 aṭṭha0  2.381) hatthaṃ pasāresi. thero ``dasabalo me diṭṭho, `ehī'ti  avhāyanampi laddha''nti balavapītisomanassaṃ uppādetvā ``kuto  gacchāmī''ti attano gamanabhāvaṃ ajānitvāva satthu sammukhe ^a^P0.0493^ea^  ākāse pakkhanditvā paṭhamena pādena pabbate ṭhitoyeva satthārā  vuttagāthāyo āvajjento ākāseyeva pītiṃ vikkhambhetvā saha  paṭisambhidāhi arahattaṃ pāpuṇīti aṅguttaraṭṭhakathāyaṃ (a0 ni0 aṭṭha0  1.1.208) dhammapadavaṇṇanāyañca (dha0 pa0 aṭṭha0 2.381  vakkalittheravatthu) āgataṃ.</p>
              <p>[03] idha pana evaṃ veditabbaṃ -- ``kiṃ te, vakkalī''tiādinā  satthārā ovadito gijjhakūṭe viharanto vipassanaṃ paṭṭhapesi, tassa  saddhāya balavabhāvato eva vipassanā vīthiṃ na otarati? bhagavā taṃ  ñatvā kammaṭṭhānaṃ sodhetvā adāsi. so puna vipassanaṃ matthakaṃ pāpetuṃ  nāsakkhiyeva. athassa āhāravekallena vātābādho uppajji, taṃ  vātābādhena pīḷiyamānaṃ ñatvā bhagavā tattha gantvā pucchanto -- </p>
              <p>[21] ``vātarogābhinīto ^a^V2.0215^ea^ tvaṃ, viharaṃ kānane vane. </p>
              <p>[22] paviddhagocare lūkhe, kathaṃ bhikkhu karissasī''ti..  (theragā0 350) -- </p>
              <p>[25] āha. taṃ sutvā thero -- </p>
              <p>[21] ``pītisukhena vipulena, pharamāno samussayaṃ. </p>
              <p>[22] lūkhampi abhisambhonto, viharissāmi kānane.. </p>
              <p>[21] ``bhāvento satipaṭṭhāne, indriyāni balāni ca. </p>
              <p>[22] bojjhaṅgāni ca bhāvento, viharissāmi kānane.. </p>
              <p>[21] ``āraddhavīriye pahitatte, niccaṃ daḷhaparakkame. </p>
              <p>[22] samagge sahite disvā, viharissāmi kānane.. </p>
              <p>[21] ``anussaranto ^a^M2.0216^ea^ sambuddhaṃ, aggaṃ dantaṃ samāhitaṃ. </p>
              <p>[22] atandito rattindivaṃ, viharissāmi kānane''ti..  (theragā0 351-354) -- </p>
              <p>[25] catasso gāthāyo abhāsi. tāsaṃ attho  theragāthāvaṇṇanāyaṃ (theragā0 aṭṭha0 2.351-354) vuttoyeva. evaṃ  thero vipassanaṃ ussukkāpetvā arahattaṃ pāpuṇi. </p>
              <p>[03] 28^b^.^eb^ so arahattaṃ patvā attano pubbakammaṃ saritvā  somanassajāto pubbacaritāpadānaṃ pakāsento ^b^ito  satasahassamhī^eb^tiādimāha. tattha ^b^ito^eb^ti kakusandhādīnaṃ  uppannabhaddakappato heṭṭhā kappasatasahassamatthaketi attho. </p>
              <p>[03] 29^b^.^eb^ ^b^padumākāravadano^eb^ti  supupphitapadumasassirīkamukho. ^b^padumapattakkho^eb^ti  setapadumapupphapaṇṇasadisākkhīti attho. </p>
              <p>[03] 30^b^.^eb^ ^b^padumuttaragandhovā^eb^ti padumagandhamukhoti  attho. </p>
              <p>[03] 31^b^.^eb^ ^b^andhānaṃ^eb^ ^a^P0.0494^ea^  ^b^nayanūpamo^eb^ti cakkhuvirahitānaṃ sattānaṃ nayanasadiso,  dhammadesanāya sabbasattānaṃ ^a^V2.0216^ea^ paññācakkhādicakkhudāyakoti attho.  ^b^santaveso^eb^ti santasabhāvo santairiyāpatho. ^b^guṇanidhī^eb^ti  guṇānaṃ nidhi, sabbaguṇagaṇānaṃ nidhānaṭṭhānabhūtoti attho.  ^b^karuṇāmatiākaro^eb^ti sādhūnaṃ cittakampanasaṅkhātāya karuṇāya ca  atthānatthaminanaparicchinnamatiyā ca ākaro ādhārabhūto. </p>
              <p>[03] 32^b^.^eb^ ^b^brahmāsurasuraccito^eb^ti brahmehi ca asurehi  ca devehi ca accito pūjitoti attho. </p>
              <p>[03] 33^b^.^eb^ ^b^madhurena rutena cā^eb^ti karavīkarutamadhurena  saddena sakalaṃ janaṃ rañjayantīti sambandho. ^b^santhavī sāvakaṃ  saka^eb^nti attano sāvakaṃ madhuradhammadesanāya santhavī, thutiṃ  akāsīti attho. </p>
              <p>[03] 34^b^.^eb^ ^b^saddhādhimutto^eb^ti saddahanasaddhāya sāsane  adhimutto patiṭṭhitoti attho. ^b^mama dassanalālaso^eb^ti mayhaṃ  dassane byāvaṭo tapparo. </p>
              <p>[03] 35^b^.^eb^ ^b^taṃ^eb^ ^a^M2.0217^ea^ ^b^ṭhānamabhirocayi^eb^nti  taṃ saddhādhimuttaṭṭhānantaraṃ abhirocayiṃ, icchiṃ patthesinti attho. </p>
              <p>[03] 40^b^.^eb^ ^b^pītamaṭṭhanivāsana^eb^nti  siliṭṭhasuvaṇṇavaṇṇavatthe nivatthanti attho.  ^b^hemayaññopacitaṅga^eb^nti suvaṇṇapāmaṅgalaggitagattanti attho. </p>
              <p>[03] 47-48^b^.^eb^ ^b^nonītasukhumālaṃ ma^eb^nti navanītamiva  mudutaluṇahatthapādaṃ. ^b^jātapallavakomala^eb^nti  asokapallavapattakomalamiva mudukanti attho.  ^b^pisācībhayatajjitā^eb^ti tadā evaṃbhūtaṃ kumāraṃ maṃ aññā pisācī  ekā rakkhasī bhayena tajjesi bhiṃsāpesīti attho. tadā  ^b^mahesissa^eb^ sammāsambuddhassa pādamūle maṃ ^b^sāyesuṃ^eb^ nipajjāpesuṃ.  ^b^dīnamānasā^eb^ bhītacittā mama mātāpitaro ^b^imaṃ^eb^ dārakaṃ te  dadāma, imassa ^b^saraṇaṃ^eb^ patiṭṭhā hotu nātha nāyakāti sambandho. </p>
              <p>[03] 49^b^.^eb^ ^b^tadā paṭiggahi so ma^eb^nti so bhagavā  tadā tasmiṃ mama mātuyā dinnakāle ^b^jālinā^eb^ jālayuttena  saṅkhālakena cakkalakkhaṇādīhi ^a^P0.0495^ea^ lakkhitena  ^b^mudukomalapāṇinā^eb^ mudukena visuddhena hatthatalena maṃ aggahesīti  attho. </p>
              <p>[03] 52^b^.^eb^ ^b^sabbapāramisambhūta^eb^nti ^a^V2.0217^ea^ sabbehi  dānapāramitādīhi sambhūtaṃ jātaṃ. ^b^nīlakkhinayanaṃ varaṃ^eb^  puññasambhārajaṃ uttamanīlākkhivantaṃ. ^b^sabbasubhākiṇṇaṃ^eb^ sabbena  subhena vaṇṇena saṇṭhānena ākiṇṇaṃ gahanībhūtaṃ ^b^rūpaṃ^eb^ bhagavato  hatthapādasīsādirūpaṃ disvāti attho, tittiṃ apatto viharāmi ahanti  sambandho. </p>
              <p>[03] 61^b^.^eb^ ^b^tadā maṃ caraṇantago^eb^ti tasmiṃ mayhaṃ  arahattaṃ pattakāle sīlādipannarasannaṃ caraṇadhammānaṃ antago,  pariyosānappatto paripūrakārīti attho. ``maraṇantago''tipi pāṭho.  tassa maraṇassa antaṃ nibbānaṃ pattoti attho. saddhādhimuttānaṃ  aggaṃ paññapesīti sambandho. atha satthā bhikkhusaṅghamajjhe  nisinno ``etadaggaṃ, bhikkhave, mama sāvakānaṃ saddhādhimuttānaṃ  yadidaṃ, vakkalī''ti (a0 ni0  1.198, 208) maṃ etadaggaṭṭhāne  ṭhapesīti vuttaṃ hoti. sesaṃ suviññeyyamevāti. </p>
              <p>[06] vakkalittherāpadānavaṇṇanā samattā. </p>
            </h4>
          </h3>
          <h3>
            <h3n> 3. mahākappinattherāpadānavaṇṇanā</h3n>
            <h4>
              <h4n> </h4n>
              <p>[03] ^b^padumuttaro^eb^ ^a^M2.0218^ea^ ^b^nāma jino^eb^tiādikaṃ āyasmato  kappinattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare kulagehe nibbatto viññutaṃ patvā satthu  santike dhammadesanaṃ suṇanto satthārā ekaṃ bhikkhuṃ ovādakānaṃ  aggaṭṭhāne ṭhapitaṃ disvā adhikārakammaṃ katvā taṃ ṭhānantaraṃ patthesi.</p>
              <p>[03] so tattha yāvajīvaṃ kusalaṃ katvā devamanussesu saṃsaranto  bārāṇasito avidūre ekasmiṃ pesakāragāme jeṭṭhapesakāragehe nibbatto  tadā sahassamattā paccekabuddhā himavante aṭṭha māse vasitvā vassike  cattāro māse janapade vasanti. te ekavāraṃ bārāṇasiyā avidūre  otaritvā ``senāsanaṃ karaṇatthāya hatthakammaṃ yācathā''ti rañño  santikaṃ aṭṭha paccekabuddhe pahiṇiṃsu. tadā pana rañño vappamaṅgalaṃ  ahosi. so ``paccekabuddhā ^a^P0.0496^ea^ kira āgatā''ti  sutvā nikkhamitvā āgatakāraṇaṃ pucchitvā ``ajja, bhante, okāso  natthi sve amhākaṃ vappamaṅgalaṃ ^a^V2.0218^ea^, tatiyadivase karissāmā''ti vatvā  paccekabuddhe animantetvāva pāvisi. paccekabuddhā ``aññaṃ gāmaṃ  pavisissāmā''ti pakkamiṃsu.</p>
              <p>[03] tasmiṃ samaye jeṭṭhapesakārassa bhariyā kenacideva karaṇīyena  bārāṇasiṃ gacchantī te paccekabuddhe disvā vanditvā, ``kiṃ, bhante,  avelāya ayyā āgatā''ti pucchi. te ādito paṭṭhāya kathesuṃ. taṃ  sutvā saddhāsampannā buddhisampannā itthī ``sve, bhante, amhākaṃ bhikkhaṃ  gaṇhathā''ti nimantesi. ``bahukā mayaṃ, bhaginī''ti. ``kittakā,  bhante''ti? ``sahassamattā, bhaginī''ti. ``bhante, imasmiṃ no  gāme sahassamattā vasimhā, ekeko ekekassa bhikkhaṃ dassati,  bhikkhaṃ adhivāsetha, ahameva vo vasanaṭṭhānaṃ kārāpessāmī''ti āha.  paccekabuddhā adhivāsesuṃ.</p>
              <p>[03] sā gāmaṃ pavisitvā ugghosesi -- ``ammatātā, ahaṃ  sahassamatte paccekabuddhe disvā nimantesiṃ, ayyānaṃ nisīdanaṭṭhānaṃ  saṃvidahatha, yāgubhattādīni sampādethā''ti gāmamajjhe maṇḍapaṃ kārāpetvā  āsanāni paññāpetvā punadivase paccekabuddhe nisīdāpetvā paṇītena  khādanīyena bhojanīyena parivisitvā bhattakiccapariyosāne tasmiṃ  gāme sabbā itthiyo ^a^M2.0219^ea^ ādāya tāhi saddhiṃ paccekabuddhe vanditvā temāsaṃ  vasanatthāya paṭiññaṃ gaṇhitvā puna gāme ugghosesi -- ``ammatātā,  ekekakulato ekekapuriso vāsipharasuādīni gahetvā araññaṃ  pavisitvā dabbasambhāre āharitvā ayyānaṃ vasanaṭṭhānaṃ karotū''ti.  gāmavāsino tassāyeva vacanaṃ sutvā ekeko ekekaṃ katvā saddhiṃ  rattidivāṭṭhānehi paṇṇasālasahassaṃ niṭṭhāpetvā attano attano  paṇṇasālāyaṃ upagataṃ paccekabuddhaṃ ``ahaṃ sakkaccaṃ upaṭṭhahissāmi, ahaṃ  sakkaccaṃ upaṭṭhahissāmī''ti vatvā upaṭṭhahiṃsu. sā vassaṃvuṭṭhakāle  ``attano attano paṇṇasālāya vassaṃvuṭṭhānaṃ paccekabuddhānaṃ cīvarasāṭake  sajjethā''ti samādapetvā ekekassa sahassa sahassamūlaṃ cīvaraṃ dāpesi.  paccekabuddhā vuṭṭhavassā anumodanaṃ katvā pakkamiṃsu. gāmavāsinopi  idaṃ puññakammaṃ katvā tato cuto tāvatiṃsadevaloke nibbattitvā  gaṇadevatā nāma ahesuṃ.</p>
              <p>[03] te tattha dibbasampattiṃ anubhavitvā kassapasammāsambuddhakāle  kuṭumbikagehesu nibbattiṃsu. pubbe jeṭṭhakapesakāro jeṭṭhakakuṭumbikassa  putto ahosi. bhariyāpissa ekassa jeṭṭhakakuṭumbikassa dhītā  ahosi. sesānaṃ bhariyāyo sesakuṭumbikānaṃ dhītaro ^a^P0.0497^ea^  ahesuṃ, tā sabbāpi vayappattā parakulaṃ gacchantiyo tesaṃ  tesaṃyeva gehāni agamaṃsu. athekadivasaṃ vihāre dhammassavane saṅghuṭṭhe  ``satthā dhammaṃ desessatī''ti sutvā te sabbepi kuṭumbikā ``dhammaṃ  sossāmā''ti ^a^V2.0219^ea^ bhariyāhi saddhiṃ vihāraṃ agamaṃsu. tesaṃ vihāramajjhaṃ  paviṭṭhakkhaṇe vassaṃ vassi. yesaṃ kulūpakā vā ñātisāmaṇerādayo vā  atthi, te tesaṃ pariveṇādīni pavisiṃsu. te pana tathārūpānaṃ  natthitāya katthaci pavisituṃ avisahantā vihāramajjheyeva aṭṭhaṃsu.  atha ne jeṭṭhakakuṭumbiko āha -- ``passatha, bho, amhākaṃ vippakāraṃ,  kulaputtehi nāma ettakena lajjituṃ yutta''nti. ``ayya, kiṃ  karomā''ti? ``mayaṃ vissāsikaṭṭhānassa abhāvena imaṃ vippakāraṃ  pattā, sabbe dhanaṃ saṃharitvā pariveṇaṃ karissāmā''ti. ``sādhu,  ayyā''ti jeṭṭhako sahassaṃ adāsi. sesā pañca pañca satāni.  itthiyo aḍḍhateyyāni aḍḍhateyyāni satāni. te taṃ dhanaṃ āharitvā  sahassakūṭāgāraparivāraṃ satthu vasanatthāya mahāpariveṇaṃ nāma  ^a^M2.0220^ea^ kārāpesuṃ.  navakammassa mahantatāya dhane appahonte pubbe dinnadhanato puna  upaḍḍhūpaḍḍhaṃ adaṃsu. niṭṭhite pariveṇe vihāramahaṃ karontā  buddhappamukhassa bhikkhusaṅghassa sattāhaṃ mahādānaṃ datvā vīsatiyā  bhikkhusahassānaṃ cīvarāni sajjayiṃsu.</p>
              <p>[03] jeṭṭhakakuṭumbikassa pana bhariyā attano paññāya ṭhitā ahaṃ tehi  samakaṃ akatvā atirekataraṃ katvā ``satthāraṃ pūjessāmī''ti  anojapupphavaṇṇena sahassamūlena sāṭakena saddhiṃ anojapupphacaṅkoṭakaṃ  gahetvā satthāraṃ anojapupphehi pūjetvā taṃ sāṭakaṃ satthu pādamūle  ṭhapetvā, ``bhante, nibbattanibbattaṭṭhāne anojapupphavaṇṇaṃyeva me sarīraṃ  hotu, anojātveva ca nāmaṃ hotū''ti patthanaṃ akāsi. satthā ``evaṃ  hotū''ti anumodanaṃ akāsi. te sabbepi yāvatāyukaṃ ṭhatvā tato  cutā devaloke nibbattiṃsu. te imasmiṃ buddhuppāde devalokā cavitvā  jeṭṭhako kukkuṭavatīnagare rājakule nibbattitvā viññutaṃ patto  mahākappinarājā nāma ahosi. sesā amaccakulesu nibbattiṃsu.  jeṭṭhakassa bhariyā maddaraṭṭhe sākalanagare rājakule nibbatti  anojapupphavaṇṇamevassā sarīraṃ ahosi, tena ^b^anojā^eb^tvevassā  nāmaṃ akaṃsu, sā vayappattā mahākappinarañño gehaṃ gantvā  ^b^anojādevī^eb^ti pākaṭā ahosi.</p>
              <p>[03] sesitthiyopi amaccakulesu nibbattitvā vayappattā tesaṃyeva  amaccaputtānaṃ ^a^P0.0498^ea^ gehāni agamaṃsu. te sabbepi rañño  sampattisadisaṃ sampattiṃ anubhaviṃsu. yadā hi rājā  alaṅkārapaṭimaṇḍito hatthiṃ abhiruhitvā vicarati, tadāpi te tatheva  vicaranti. tasmiṃ assena vā rathena vā vicarante tepi tatheva  vicaranti. evaṃ te ekato hutvā katānaṃ puññānaṃ balena ekatova  sampattiṃ anubhaviṃsu. rañño pana vālo, vālavāhano, puppho,  pupphavāhano, supattoti pañceva assā honti. tesu rājā supattaṃ  assaṃ sayaṃ ārohati, itare cattāro asse assārohānaṃ  sāsanāharaṇatthāya adāsi. rājā te pātova bhojetvā ``gacchatha ^a^V2.0220^ea^,  bhaṇe, dve vā tīṇi vā yojanāni āhiṇḍitvā buddhassa vā dhammassa  vā saṅghassa vā uppannabhāvaṃ sutvā mayhaṃ sukhasāsanaṃ ^a^M2.0221^ea^ ārocethā''ti  pesesi. te catūhi dvārehi nikkhamitvā dve tīṇi yojanāni  āhiṇḍitvā kiñci sāsanaṃ alabhitvāva paccāgamiṃsu.</p>
              <p>[03] athekadivasaṃ rājā supattaṃ āruhitvā amaccasahassaparivuto  uyyānaṃ gacchanto kilantarūpe pañcasatamatte vāṇijake nagaraṃ pavisante  disvā ``ime addhānakilantā, addho imesaṃ santikā ekaṃ bhaddakaṃ  sāsanaṃ sossāmī''ti te pakkosāpetvā ``kuto āgatatthā''ti pucchi.  ``atthi, deva, ito vīsatiyojanasatamatthake sāvatthi nāma nagaraṃ,  tato āgatamhā''ti. ``atthi pana vo dese kiñci sāsanaṃ  uppanna''nti. ``deva, aññaṃ kiñci natthi, sammāsambuddho  uppanno''ti. rājā tāvadeva balavapītiyā phuṭṭhasarīro kiñci  sallakkhetuṃ asakkonto muhuttaṃ vītināmetvā pana, ``tātā, kiṃ  vadethā''ti pucchi. ``buddho, deva, uppanno''ti. rājā dutiyampi  tatiyampi tatheva vītināmetvā catutthavāre ``kiṃ vadetha, tātā''ti  pucchitvā ``buddho uppanno''ti vutte, ``tātā, sukhasāsanasavanāya  satasahassaṃ vo dammī''ti vatvā ``aparampi kiñci sāsanaṃ atthi,  tātā''ti pucchi. ``atthi, deva, dhammo uppanno''ti. rājā  tampi sutvā purimanayeneva tayo vāre vītināmetvā catutthavāre  ``dhammo uppanno''ti vutte -- ``idhāpi vo satasahassaṃ dammī''ti  vatvā ``aparampi kiñci sāsanaṃ atthi, tātā''ti pucchi.  ``atthi, deva, saṅgho uppanno''ti. rājā tampi sutvā tatheva tayo  vāre vītināmetvā catutthavāre ``saṅgho uppanno''ti vutte --  ``idhāpi vo satasahassaṃ dammī''ti vatvā amaccasahassaṃ oloketvā,  ``tātā, kiṃ karissāmā''ti pucchi. ``deva, tumhe kiṃ  karissathā''ti? ``ahaṃ, tātā, `buddho uppanno dhammo uppanno  saṅgho uppanno'ti sutvā na puna nivattissāmi, bhagavantaṃ uddissa  gantvā tassa santike pabbajissāmī''ti. ``mayampi, deva, tumhehi  saddhiṃ pabbajissāmā''ti. rājā suvaṇṇapaṭṭe ^a^P0.0499^ea^  akkharāni likhāpetvā vāṇijakānaṃ datvā ``imaṃ anojāya nāma  deviyā detha, sā tumhākaṃ tīṇi satasahassāni dassati, evañca pana  naṃ vadeyyātha `raññā kira te issariyaṃ vissaṭṭhaṃ, yathāsukhaṃ sampattiṃ  paribhuñjāhī'ti, sace pana `vo rājā kaha'nti pucchati, `satthāraṃ  uddissa pabbajissāmī'ti vatvā gatoti āroceyyāthā''ti āha.  amaccāpi attano attano bhariyānaṃ tatheva ^a^M2.0222^ea^ sāsanaṃ pahiṇiṃsu. rājā  vāṇijake uyyojetvā assaṃ abhiruyha amaccasahassaparivuto  taṃkhaṇaññeva nikkhami.</p>
              <p>[03] satthāpi taṃdivasaṃ paccūsakāle lokaṃ volokento  mahākappinarājānaṃ saparivāraṃ disvā ``ayaṃ ^a^V2.0221^ea^ mahākappino vāṇijakānaṃ  santikā tiṇṇaṃ ratanānaṃ uppannabhāvaṃ sutvā tesaṃ vacanaṃ tīhi  satasahassehi pūjetvā rajjaṃ pahāya amaccasahassaparivuto maṃ uddissa  pabbajitukāmo sve nikkhamissati, so saparivāro saha  paṭisambhidāhi arahattaṃ pāpuṇissati, paccuggamanaṃ karissāmī''ti  punadivase cakkavattī viya khuddakagāmabhojakaṃ rājānaṃ paccuggacchanto  sayameva pattacīvaramādāya vīsayojanasataṃ maggaṃ paccuggantvā  candabhāgāya nadiyā tīre nigrodharukkhamūle chabbaṇṇabuddharasmiyo  vissajjetvā nisīdi. rājāpi āgacchanto ekaṃ nadiṃ patvā ``kā  nāmāya''nti pucchi. ``aparacchā nāma, devā''ti. ``kimassā  parimāṇaṃ, tātā''ti? ``gambhīrato gāvutaṃ, puthulato dve gāvutāni,  devā''ti. ``atthi panettha nāvā vā uḷumpo vā''ti? ``natthi,  devā''ti. ``nāvādīni olokente amhe jāti jaraṃ upaneti, jarā  maraṇaṃ. ahaṃ nibbematiko hutvā tīṇi ratanāni uddissa  nikkhanto, tesaṃ me ānubhāvena `idaṃ udakaṃ udakaṃ viya mā hotū'ti  ratanattayassa guṇaṃ āvajjetvā `itipi so bhagavā arahaṃ  sammāsambuddho'''ti buddhaguṇaṃ anussaranto saparivāro assasahassena  udakapiṭṭhe pakkhandi. sindhavā piṭṭhipāsāṇe viya pakkhandiṃsu.  khurānaṃ aggaṭṭhāneva temiṃsu.</p>
              <p>[03] so taṃ uttaritvā purato gacchanto aparampi nadiṃ disvā  ``ayaṃ kā nāmā''ti pucchi. ``nīlavāhā nāma, devā''ti.  ``kimassā parimāṇa''nti? ``gambhīratopi puthulatopi  aḍḍhayojanaṃ, devā''ti. sesaṃ purimasadisameva. taṃ pana nadiṃ  disvā ``svākkhāto bhagavatā dhammo''ti dhammānussatiṃ anussaranto  pakkhandi. tampi atikkamitvā gacchanto aparampi nadiṃ disvā  ``ayaṃ kā nāmā''ti pucchi. ``candabhāgā ^a^P0.0500^ea^ nāma,  devā''ti. ``kimassā parimāṇa''nti? ``gambhīratopi puthulatopi  yojanaṃ, devā''ti. sesaṃ purimasadisameva. taṃ pana nadiṃ disvā  ``suppaṭipanno bhagavato sāvakasaṅgho''ti saṅghānussatiṃ anussaranto  ^a^M2.0223^ea^ pakkhandi. tampi nadiṃ atikkamitvā gacchanto satthu sarīrato  nikkhantā chabbaṇṇabuddharasmiyo nigrodharukkhassa sākhāviṭapapalāsāni  obhāsayamānā disvā cintesi -- ``ayaṃ obhāso neva candassa,  na sūriyassa, na devamārabrāhmaṇasupaṇṇanāgānaṃ aññatarassa, addhā ahaṃ  satthāraṃ uddissa āgacchanto sammāsambuddhena diṭṭho bhavissāmī''ti.  so tāvadeva assapiṭṭhito otaritvā onatasarīro rasmiyānusārena  satthāraṃ upasaṅkamitvā manosilārase nimujjanto viya buddharasmīnaṃ  anto pāvisi. so satthāraṃ vanditvā ekamantaṃ nisīdi saddhiṃ  amaccasahassena. satthā tesaṃ anupubbiṃ kathaṃ kathesi.  desanāpariyosāne saparivāro rājā sotāpattiphale patiṭṭhahi.</p>
              <p>[03] atha ^a^V2.0222^ea^ sabbe uṭṭhahitvā pabbajjaṃ yāciṃsu. satthā ``āgamissati  nu kho imesaṃ kulaputtānaṃ iddhimayapattacīvara''nti upadhārento ``ime  kulaputtā paccekabuddhasahassānaṃ cīvarasahassaṃ adaṃsu, kassapabuddhakāle  vīsatiyā bhikkhusahassānaṃ vīsaticīvarasahassānipi adaṃsu,  anacchariyaṃ imesaṃ kulaputtānaṃ iddhimayapattacīvarāgamana''nti ñatvā  dakkhiṇahatthaṃ pasāretvā ``etha, bhikkhavo, caratha brahmacariyaṃ sammā  dukkhassa antakiriyāyā''ti āha. te tāvadeva aṭṭhaparikkhāradharā  vassasaṭṭhikattherā viya hutvā vehāsaṃ abbhuggantvā paccorohitvā satthāraṃ  vanditvā ekamantaṃ nisīdiṃsu.</p>
              <p>[03] te pana vāṇijakā rājagehaṃ gantvā deviyā raññā pahitasāsanaṃ  ārocetvā deviyā ``āgacchantū''ti vutte pavisitvā ekamantaṃ aṭṭhaṃsu.  atha ne devī pucchi -- ``tātā, kiṃkāraṇā āgatatthā''ti?  ``mayaṃ raññā tumhākaṃ santikaṃ pesitā, tīṇi kira no  satasahassāni dethā''ti. ``bahuṃ, bhaṇe, bhaṇatha, kiṃ tumhehi rañño  santike kataṃ, kismiṃ vo rājā pasanno ettakaṃ dhanaṃ dāpetī''ti?  ``devi, na aññaṃ kiñci kataṃ, ekaṃ pana sāsanaṃ ārocayimhā''ti.  ``sakkā pana, tātā, mayhampi taṃ ārocetu''nti. ``sakkā,  devī''ti suvaṇṇabhiṅgārena mukhaṃ vikkhāletvā ``devi, buddho loke  uppanno''ti. sāpi taṃ sutvā pītiyā phuṭṭhasarīrā tikkhattuṃ kiñci  asallakkhetvā catutthavāre ``buddho uppanno''ti sutvā ``kiṃ, tātā,  imasmiṃ pade raññā dinna''nti ^a^P0.0501^ea^? ``satasahassaṃ,  devī''ti. ``tātā, ananucchavikaṃ raññā kataṃ evarūpaṃ sāsanaṃ  ^a^M2.0224^ea^ sutvā tumhākaṃ satasahassadadamānena, ahaṃ vo mama duggatapaṇṇākāre  tīṇi satasahassāni dammi. aparaṃ kiñci tumhehi ārocita''nti?  te idañca idañcāti itarānipi dve sāsanāni ārocesuṃ. devī  purimanayeneva tayo tayo vāre asallakkhetvā catutthacatutthavāre tīṇi  tīṇi satasahassāni adāsi. evaṃ te sabbāni dvādasasatasahassāni  labhiṃsu.</p>
              <p>[03] atha ne devī pucchi -- ``rājā kahaṃ, tātā''ti? ``devi,  rājā `satthāraṃ uddissa pabbajissāmī'ti vatvā gato''ti. ``mayhaṃ  tena kiṃ sāsanaṃ dinna''nti? ``sabbaṃ kira issariyaṃ tumhākaṃ  vissaṭṭhaṃ, `tumhe kira yathāsukhaṃ sampattiṃ anubhavathā'''ti. ``amaccā  pana kuhiṃ, tātā''ti? ``tepi raññā saddhiṃ `pabbajissāmā'ti  gatā, devī''ti. sā tesaṃ bhariyāyo pakkosāpetvā, ``ammā,  tumhākaṃ sāmikā raññā saddhiṃ `pabbajissāmā'ti gatā, tumhe kiṃ  karissathā''ti? ``kiṃ pana tehi amhākaṃ sāsanaṃ pahitaṃ, devī''ti?  ``tehi kira attano sampatti tumhākaṃ vissaṭṭhā `tumhe kira  sampattiṃ yathāsukhaṃ paribhuñjathā'''ti. ``tumhe pana, devi, kiṃ  ^a^V2.0223^ea^ karissathā''ti? ``amhākaṃ so tāva rājā magge ṭhito tīhi  satasahassehi tīṇi ratanāni pūjetvā kheḷapiṇḍaṃ viya sampattiṃ pahāya  `pabbajissāmī'ti nikkhanto, mayāpi tiṇṇaṃ ratanānaṃ sāsanaṃ sutvā  tāni navahi satasahassehi pūjitāni, na kho panesā sampatti nāma  raññoyeva dukkhā, mayhampi dukkhā eva. ko raññā chaḍḍitakheḷapiṇḍaṃ  jaṇṇukehi bhūmiyaṃ patiṭṭhahitvā mukhena gaṇhissati, na mayhaṃ  sampattiyā attho, satthāraṃ uddissa pabbajissāmī''ti. ``devi,  mayampi tumhehi saddhiṃ pabbajissāmā''ti. ``sace sakkotha,  sādhū''ti. ``sakkoma, devī''ti. tena hi ``ethā''ti rathasahassaṃ  yojāpetvā rathaṃ āruyha tāhi saddhiṃ nikkhamitvā antarāmagge paṭhamaṃ  nadiṃ disvā yathā raññā paṭhamaṃ pucchitā, tatheva pucchitvā sabbaṃ  pavattiṃ sutvā ``raññā gatamaggaṃ olokethā''ti vatvā ``sindhavānaṃ  padavalañjaṃ na passāmā''ti vutte rājā ``tīṇi ratanāni uddissa  nikkhantosmī''ti saccakiriyaṃ karitvā tiṇṇaṃ ratanānaṃ guṇe  anussaritvā gato bhavissati ^a^P0.0502^ea^, ahampi tīṇi  ratanāni uddissa nikkhantā, tesaṃ me ānubhāvena ``idaṃ udakaṃ udakaṃ  viya mā hotū''ti tiṇṇaṃ ratanānaṃ guṇe anussarantī rathasahassaṃ  ^a^M2.0225^ea^ pesesi. udakaṃ piṭṭhipāsāṇasadisaṃ ahosi, cakkānaṃ aggaṭṭhāneva  temiṃsu. eteneva upāyena itarā dvepi nadiyo uttariṃsu.</p>
              <p>[03] satthā tāsaṃ āgatabhāvaṃ ñatvā yathā tā attano santike  nisinne sāmike bhikkhū na passanti, tathā adhiṭṭhāsi. devīpi  āgacchantī satthu sarīrato nikkhantā rasmiyo disvā tatheva  cintetvā satthāraṃ upasaṅkamitvā, vanditvā ekamantaṃ ṭhitā pucchi --  ``bhante, mahākappino rājā tumhe uddissa nikkhamitvā gato, kahaṃ  nu kho so, amhākaṃ taṃ dassethā''ti. ``nisīdatha tāva, idheva naṃ  passissathā''ti. tā sabbāpi haṭṭhatuṭṭhā ``idheva kira nisinnā  sāmike no passissāmā''ti nisīdiṃsu. satthā anupubbiṃ kathaṃ  kathesi. anojādevī desanāpariyosāne tāhi saddhiṃ sotāpattiphalaṃ  pāpuṇi. mahākappino thero tāsaṃ desiyamānaṃ dhammadesanaṃ sutvā  saparivāro saha paṭisambhidāhi arahattaṃ pāpuṇi. tasmiṃ khaṇe satthā  tāsaṃ te bhikkhū dassesi. tāsañhi āgatakkhaṇeyeva attano sāmike  kāsāvadhare muṇḍasīse disvā cittaṃ ekaggaṃ na bhaveyya, maggaphalaṃ  nibbattetuṃ sakkā na bhaveyya. tasmā acalasaddhāya patiṭṭhitakālato  paṭṭhāya tāsaṃ te bhikkhū arahattappatte dassesi. tāpi te disvā  pañcapatiṭṭhitena vanditvā, ``bhante, tumhākaṃ pabbajitakiccaṃ  matthakappatta''nti vatvā satthāraṃ vanditvā ekamantaṃ ṭhatvā pabbajjaṃ  yāciṃsu.</p>
              <p>[03] evaṃ vutte satthā uppalavaṇṇāya theriyā āgamanaṃ cintesi.  sā satthu cintitakkhaṇeyeva ākāsenāgantvā ^a^V2.0224^ea^ tā sabbā itthiyo  gahetvā ākāsena bhikkhunupassayaṃ netvā pabbājesi. tā sabbā  nacirasseva arahattaṃ pāpuṇiṃsu. satthā bhikkhusahassaṃ ādāya  ākāsena jetavanaṃ agamāsi. tatra sudaṃ āyasmā mahākappino  rattiṭṭhānādīsu ``aho sukhaṃ, aho sukha''nti udānaṃ udānento  vicarati. bhikkhū bhagavato ārocesuṃ -- ``bhante, mahākappino  `aho sukhaṃ, aho sukha'nti udānaṃ udānento vicarati, attano  rajjasukhaṃ ārabbha udāneti maññe''ti. satthā taṃ pakkosāpetvā --  ``saccaṃ kira tvaṃ, kappina, kāmasukhaṃ ārabbha udānaṃ udānesī''ti?  ``bhagavā me, bhante, taṃ ārabbha udānabhāvaṃ vā aññaṃ ārabbha  udānabhāvaṃ vā jānātī''ti. atha satthā -- ``na, bhikkhave, mama  putto kāmasukhaṃ rajjasukhaṃ ārabbha udānaṃ udāneti, puttassa  ^a^M2.0226^ea^ pana me dhammaṃ carato dhammapīti nāma uppajjati, so  amatamahānibbānaṃ ^a^P0.0503^ea^ ārabbha evaṃ udānaṃ udānesī''ti  anusandhiṃ ghaṭetvā dhammaṃ desento imaṃ gāthamāha -- </p>
              <p>[21] ``dhammapīti sukhaṃ seti, vippasannena cetasā. </p>
              <p>[22] ariyappavedite dhamme, sadā ramati paṇḍito''ti..  (dha0 pa0 79).</p>
              <p>[03] athekadivasaṃ satthā bhikkhū āmantesi -- ``kacci, bhikkhave,  kappino bhikkhūnaṃ dhammaṃ desetī''ti? ``appossukko, bhante,  diṭṭhadhammasukhavihāraṃ anuyutto viharati, ovādamattampi na detī''ti.  satthā theraṃ pakkosāpetvā -- ``saccaṃ kira tvaṃ, kappina,  antevāsikānaṃ ovādamattampi na desī''ti? ``saccaṃ, bhagavā''ti.  ``brāhmaṇa, mā evaṃ akāsi, ajja paṭṭhāya upagatānaṃ bhikkhūnaṃ dhammaṃ  desehī''ti. ``sādhu, bhante''ti thero bhagavato vacanaṃ sirasā  sampaṭicchitvā ekovādeneva samaṇasahassaṃ arahatte patiṭṭhāpesi. tena  naṃ satthā paṭipāṭiyā attano sāvake ṭhānantare ṭhapento ``etadaggaṃ,  bhikkhave, mama sāvakānaṃ bhikkhuovādakānaṃ yadidaṃ mahākappino''ti  (a0 ni0  1.219, 231) etadagge ṭhapesi. </p>
              <p>[03] 66^b^.^eb^ evaṃ thero pattārahattaphalo attano pubbakammaṃ  saritvā somanassajāto pubbacaritāpadānaṃ pakāsento ^b^padumuttaro  nāma jino^eb^tiādimāha. ^b^udito ajaṭākāse^eb^ti sakalākāse  udito uṭṭhito pākaṭabhūto. ^b^saradambare^eb^ saradakāle ākāse  ^b^ravīva^eb^ sūriyo ivāti attho. </p>
              <p>[03] 70^b^.^eb^ ^b^akkhadasso tadā āsi^eb^nti tasmiṃ  padumuttarassa bhagavato kāle sāradassī hitadassī ācariyo pākaṭo  ahosinti attho. </p>
              <p>[03] 71^b^.^eb^ ^b^sāvakassa^eb^ ^a^V2.0225^ea^ ^b^katāvino^eb^ti tassa bhagavato  ^b^me manaṃ^eb^ mama cittaṃ, ^b^tappayantassa^eb^ tosayantassa sāvakassa  ovādakassa guṇaṃ pakāsayato aggaṭṭhāne ṭhapentassa katāvino  sātaccakiccayuttassa vacanaṃ sutvāti sambandho. </p>
              <p>[03] 73^b^.^eb^ ^b^haṃsasamabhāgo^eb^ti ^a^M2.0227^ea^ haṃsasadisagāmi.  ^b^haṃsadundubhinissano^eb^ti haṃsaravo dundubhibherisaddasadisavacano  ``etaṃ mahāmattaṃ passatha, bhikkhavo''ti āhāti sambandho. </p>
              <p>[03] 74^b^.^eb^ ^b^samuggatatanūruha^eb^nti suṭṭhu uggatalomaṃ  uddhaggalomaṃ, udagyamanaṃ vā. ^b^jīmūtavaṇṇa^eb^nti  muttaphalasamānavaṇṇaṃ sundarasarīrapabhanti ^a^P0.0504^ea^ attho.  ^b^pīṇaṃsa^eb^nti paripuṇṇaṃ aṃsaṃ. ^b^pasannanayanānana^eb^nti  pasannākkhipasannamukhanti attho. </p>
              <p>[03] 75^b^.^eb^ ^b^katāvino^eb^ti katādhikārassa etadagge  ṭhitassa bhikkhuno ṭhānaṃ so eso muditāya pahaṭṭhacittatāya patthetīti  sambandho. </p>
              <p>[03] 81^b^.^eb^ ^b^sataso anusāsiyā^eb^ti dhammena samena  vacanena kāraṇavasena anusāsitvāti attho.  ^b^bārāṇasiyamāsanne^eb^ti bārāṇasiyā samīpe pesakāragāme.  ^b^jāto keniyajātiya^eb^nti tantavāyajātiyā pesakārakule jātoti  attho. sesaṃ suviññeyyamevāti. </p>
              <p>[06] mahākappinattherāpadānavaṇṇanā samattā. </p>
            </h4>
          </h3>
          <h3>
            <h3n> 4. dabbamallaputtattherāpadānavaṇṇanā</h3n>
            <h4>
              <h4n> </h4n>
              <p>[03] catutthāpadāne ^b^padumuttaro nāma jino^eb^tiādikaṃ āyasmato  dabbamallaputtattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare seṭṭhiputto hutvā jāto vibhavasampanno  ahosi, satthari pasanno satthu dhammadesanaṃ suṇanto satthāraṃ ekaṃ  bhikkhuṃ senāsanapaññāpakānaṃ aggaṭṭhāne ṭhapentaṃ disvā pasannamānaso  buddhappamukhaṃ bhikkhusaṅghaṃ nimantetvā sattāhaṃ mahādānaṃ datvā  sattāhaccayena bhagavato pādamūle nipatitvā taṃ ṭhānaṃ patthesi.  bhagavāpissa samijjhanabhāvaṃ ñatvā byākāsi. so yāvajīvaṃ kusalaṃ  katvā tato cuto tusitādīsu devesu dibbasampattiṃ anubhavitvā tato  cuto ^a^V2.0226^ea^ vipassissa bhagavato kāle ekasmiṃ kule nibbatto  asappurisasaṃsaggena tassa sāvakaṃ bhikkhuṃ arahāti jānantopi  abbhūtena abbhācikkhi. tasseva sāvakānaṃ khīrasalākabhattaṃ adāsi.  so yāvatāyukaṃ ^a^M2.0228^ea^ puññāni katvā devamanussesu saṃsaranto  ubhayasampattiyo anubhavitvā kassapadasabalassa kāle kulagehe nibbatto  osānakāle sāsane pabbajito parinibbute bhagavati sakalaloke  kolāhale jāte satta bhikkhavo pabbajito paccantajanapade vanamajjhe  ekaṃ pabbataṃ abhiruhitvā ``jīvitāsā orohantu nirālayā  nisīdantū''ti nisseṇiṃ pātesuṃ. tesaṃ ovādadāyako jeṭṭhakatthero  satthāhabbhantare arahā ahosi. tadanantaratthero anāgāmī, itare  pañca parisuddhasīlā tato cutā devaloke nibbattā. tattha ekaṃ  buddhantaraṃ dibbasukhaṃ anubhavitvā ^a^P0.0505^ea^ imasmiṃ buddhuppāde  pukkusāti (ma0 ni0 3.342), sabhiyo (su0 ni0 sabhiyasutta),  bāhiyo (udā0 10), kumārakassapoti (ma0 ni0 1.249) ime  cattāro tattha tattha nibbattiṃsu. ayaṃ pana mallaraṭṭhe anupiyanagare  nibbatti. tasmiṃ mātukucchito anikkhanteyeva mātā kālamakāsi,  atheko tassā sarīraṃ jhāpanatthāya citakasmiṃ āropetvā kumāraṃ  dabbantare patitaṃ gahetvā jaggāpesi. dabbe patitattā ^b^dabbo  mallaputto^eb^ti pākaṭo ahosi. aparabhāge pubbasambhāravasena pabbaji,  so kammaṭṭhānamanuyutto nacirasseva saha paṭisambhidāhi arahattaṃ pāpuṇi.</p>
              <p>[03] atha naṃ satthā majjhattabhāvena ānubhāvasampannabhāvena ca  bhikkhūnaṃ senāsanaṃ paññāpane bhattuddesane ca niyojesi. sabbo ca  bhikkhusaṅgho taṃ samannesi. taṃ vinayakhandhake (cūḷava0 189-190)  āgatameva. aparabhāge thero ekassa varasalākadāyakassa salākabhattaṃ  mettiyabhūmajakānaṃ bhikkhūnaṃ uddisi. te haṭṭhatuṭṭhā ``sve mayhaṃ  muggaghatamadhumissakabhattaṃ bhuñjissāmā''ti ussāhajātā ahesuṃ. so  pana upāsako tesaṃ vārappattabhāvaṃ sutvā dāsiṃ āṇāpesi -- ``ye,  je, bhikkhū sve idha āgamissanti, te kaṇājakena bilaṅgadutiyena  parivisāhī''ti. sāpi tatheva te bhikkhū āgate koṭṭhakapamukhe  nisīdāpetvā bhojesi. te bhikkhū anattamanā kopena taṭataṭāyantā  there āghātaṃ bandhitvā ``madhurabhattadāyakaṃ amhākaṃ amadhurabhattaṃ dāpetuṃ  esova niyojesī''ti dukkhī dummanā nisīdiṃsu. atha te mettiyā  nāma bhikkhunī ``kiṃ, bhante, dummanā''ti pucchi. te, ``bhagini,  kiṃ amhe dabbena ^a^M2.0229^ea^ mallaputtena viheṭhiyamāne ajjhupekkhasī''ti āhaṃsu.  ``kiṃ, bhante, mayā sakkā kātu''nti? ``tassa dosaṃ āropehī''ti.  sā tattha tattha therassa abhūtāropanaṃ akāsi. taṃ sutvā bhikkhū  bhagavato ārocesuṃ. atha bhagavā dabbaṃ mallaputtaṃ pakkosāpetvā --  ``saccaṃ kira tvaṃ, dabba, mettiyāya bhikkhuniyā vippakāramakāsī''ti  pucchi. ``yathā maṃ, bhante, bhagavā jānātī''ti. ``na kho,  dabba ^a^V2.0227^ea^, dabbā evaṃ nibbeṭhenti, kārakabhāvaṃ vā akārakabhāvaṃ vā  vadehī''ti. ``akārako ahaṃ, bhante''ti. bhagavā -- ``mettiyaṃ  bhikkhuniṃ nāsetvā te bhikkhū anuyuñjathā''ti āha.  upālittherappamukhā ^a^P0.0506^ea^ bhikkhū taṃ bhikkhuniṃ  uppabbājetvā mettiyabhūmajake bhikkhū anuyuñjitvā tehi ``amhehi  niyojitā sā bhikkhunī''ti vutte bhagavato ekamatthaṃ ārocesuṃ.  bhagavā mettiyabhūmajakānaṃ bhikkhūnaṃ amūlakasaṅghādisesaṃ paññapesi.</p>
              <p>[03] tena ca samayena dabbatthero bhikkhūnaṃ senāsanaṃ paññāpento  veḷuvanavihārassa sāmantā aṭṭhārasamahāvihāre sabhāge bhikkhū pesento  rattibhāge andhakāre aṅguliyā padīpaṃ jāletvā tenevālokena  aniddhimante bhikkhū pesesi. evaṃ therassa  senāsanapaññāpanabhattuddesanakicce pākaṭe jāte satthā ariyagaṇamajjhe  dabbattheraṃ ṭhānantare ṭhapento ``etadaggaṃ, bhikkhave, mama sāvakānaṃ  bhikkhūnaṃ senāsanapaññāpakānaṃ yadidaṃ dabbo mallaputto''ti (a0 ni0   1.209, 214) etadagge ṭhapesi. </p>
              <p>[03] 108^b^.^eb^ thero attano pubbakammaṃ saritvā  somanassajāto pubbacaritāpadānaṃ pakāsento ^b^padumuttaro nāma  jino^eb^tiādimāha. taṃ sabbaṃ heṭṭhā vuttatthameva. ito ekanavute  kappe vipassī nāma nāyako loke uppajjīti sambandho. </p>
              <p>[03] 125^b^.^eb^ ^b^duṭṭhacitto^eb^ti dūsitacitto asādhusaṅgamena  apasannacittoti attho. ^b^upavadiṃ sāvakaṃ tassā^eb^ti tassa  bhagavato khīṇāsavaṃ sāvakaṃ upavadiṃ, upari abhūtaṃ vacanaṃ āropesiṃ,  abbhakkhānaṃ akāsinti attho. </p>
              <p>[03] 132^b^.^eb^ ^b^dundubhiyo^eb^ti ^a^M2.0230^ea^ dunduṃ iti saddāyanato  dundubhisaṅkhātā bheriyo. ^b^nādayiṃsū^eb^ti saddaṃ kariṃsu.  ^b^samantato asaniyo^eb^ti sabbadisābhāgato asane vināsane  niyuttoti asaniyo, devadaṇḍā bhayāvahā phaliṃsūti sambandho. </p>
              <p>[03] 133^b^.^eb^ ^b^ukkā patiṃsu nabhasā^eb^ti ākāsato  aggikkhandhā ca patiṃsūti attho. ^b^dhūmaketu ca dissatī^eb^ti  dhūmarājisahito aggikkhandho ca dissati paññāyatīti attho.  sesaṃ suviññeyyamevāti. </p>
              <p>[06] dabbamallaputtattherāpadānavaṇṇanā samattā. </p>
            </h4>
          </h3>
          <h3>
            <h3n> 5. kumārakassapattherāpadānavaṇṇanā</h3n>
            <h4>
              <h4n> </h4n>
              <p>[03] pañcamāpadāne ^a^V2.0228^ea^ ^b^ito satasahassamhī^eb^tiādikaṃ āyasmato  kumārakassapattherassa apadānaṃ. ayaṃ kira padumuttarassa bhagavato kāle  brāhmaṇakule nibbatto viññutaṃ patvā ekadivasaṃ satthu santike dhammaṃ  suṇanto satthāraṃ ekaṃ bhikkhuṃ cittakathikānaṃ aggaṭṭhāne ṭhapentaṃ disvā  sayampi taṃ ṭhānantaraṃ patthento ^a^P0.0507^ea^ paṇidhānaṃ katvā  tadanurūpāni puññāni karonto yāvatāyukaṃ ṭhatvā tato cuto  devamanussesu saṃsaranto ubhayasampattiyo anubhavitvā kassapassa  bhagavato kāle kulagehe nibbatto tassa bhagavato sāsane pabbajitvā  samaṇadhammaṃ katvā sugatīsuyeva saṃsaranto dibbasukhaṃ mānusasukhañca  anubhavitvā imasmiṃ buddhuppāde rājagahe ekissā seṭṭhidhītāya  kucchimhi nibbatto. sā kira kumārikākāleyeva pabbajitukāmā  mātāpitaro yācitvā pabbajjaṃ alabhamānā patikulaṃ gantvā gabbhaṃ  gaṇhitvā taṃ ajānitvā ``sāmikaṃ ārādhetvā pabbajjaṃ  anujānāpessāmī''ti cintesi. sā sāmikaṃ ārādhentī, ayyaputta  -- </p>
              <p>[21] ``sace imassa kāyassa, anto bāhirako siyā. </p>
              <p>[22] daṇḍaṃ nūna gahetvāna, kāke soṇe nivāraye''ti..  (visuddhi0 1.122) -- </p>
              <p>[25] ādinā sarīrassa dosaṃ dassentī taṃ ārādhesi.</p>
              <p>[03] sā ^a^M2.0231^ea^ sāmikena anuññātā gabbhinibhāvaṃ ajānantī  devadattapakkhiyāsu bhikkhunīsu pabbaji. tassā gabbhinibhāvaṃ disvā  bhikkhuniyo devadattaṃ pucchiṃsu. so ``assamaṇī''ti āha. sā  ``nāhaṃ devadattaṃ uddissa pabbajitā, bhagavantaṃ uddissa pabbajitā''ti  bhagavato santikaṃ gantvā dasabalaṃ pucchi. satthā upālittheraṃ  paṭicchāpesi. thero sāvatthinagaravāsīni kulāni visākhañca  upāsikaṃ pakkosāpetvā sarājikāya parisāya taṃ vinicchinanto  ``pure laddho gabbho, arogā pabbajjā''ti āha. taṃ sutvā satthā  ``sādhu suvinicchitaṃ upālinā adhikaraṇa''nti therassa sādhukāraṃ  adāsi.</p>
              <p>[03] sā bhikkhunī suvaṇṇabimbasadisaṃ puttaṃ vijāyi. taṃ rājā  pasenadi kosalo ``dārakapariharaṇaṃ bhikkhunīnaṃ palibodho''ti  dhātīnaṃ dāpetvā posāpesi, ^b^kassapo^eb^tissa nāmaṃ kariṃsu ^a^V2.0229^ea^.  aparabhāge alaṅkaritvā satthu santikaṃ netvā pabbājesi. kumārakāle  pabbajitattā pana bhagavatā ``kassapaṃ pakkosatha, idaṃ phalaṃ vā  khādanīyaṃ vā kassapassa dethā''ti vutte ``katarakassapassā''ti  ``kumārakassapassā''ti evaṃ gahitanāmattā raññā posāvanīyaputtattā  ca vuddhakālepi ^b^kumārakassapo^eb^tveva paññāyittha.</p>
              <p>[03] so pabbajitakālato paṭṭhāya vipassanāya kammaṃ karoti,  buddhavacanañca uggaṇhāti. atha tena saddhiṃ pabbatamatthake samaṇadhammaṃ  katvā anāgāmī hutvā suddhāvāse nibbattamahābrahmā ``vipassanāya  mukhaṃ dassetvā ^a^P0.0508^ea^ maggaphaluppattiyā upāyaṃ  karissāmī''ti pañcadasapañhe abhisaṅkharitvā andhavane vasantassa  therassa ``ime pañhe satthāraṃ puccheyyāsī''ti ācikkhi. tato so  te pañhe bhagavantaṃ pucchi. bhagavāpissa vissajjesi. thero bhagavatā  kathitaniyāmeneva te uggaṇhitvā vipassanaṃ gabbhaṃ gāhāpetvā arahattaṃ  pāpuṇi. </p>
              <p>[03] 150^b^.^eb^ so arahattaṃ patvā attano pubbakammaṃ saritvā  somanassajāto pubbacaritāpadānaṃ pakāsento ^b^ito  satasahassamhī^eb^tiādimāha. tattha yaṃ heṭṭhā vuttanayañca uttānatthañca,  taṃ sabbaṃ na vaṇṇayissāma. anuttānapadameva vaṇṇayissāma. </p>
              <p>[03] 169^b^.^eb^ ^b^āpannasattā me mātā^eb^ti mayhaṃ mātā  garugabbhā gabbhinī pasutāsannagabbhāti attho. </p>
              <p>[03] 173^b^.^eb^ ^b^vammikasadisaṃ^eb^ ^a^M2.0232^ea^ ^b^kāya^eb^nti sarīraṃ nāma  vammikasadisaṃ yathā vammiko ito cito ca chiddāvachiddo  gharagoḷikaupacikādīnaṃ āsayo, evameva ayaṃ kāyo navachiddo  dhuvassavoti ^b^buddhena^eb^ bhagavatā ^b^desitaṃ^eb^ pakāsitaṃ taṃ sutvā me  cittaṃ āsave aggahetvā asesetvā kilesato vimucci, arahatte  patiṭṭhāsīti attho. aparabhāge tattha tattha bhikkhūnaṃ  vicittadhammakathikabhāvaṃ sutvā satthā ``etadaggaṃ, bhikkhave, mama  sāvakānaṃ bhikkhūnaṃ cittakathikānaṃ yadidaṃ kumārakassapo''ti (a0  ni0  1.209, 217) etadagge ṭhapesīti. </p>
              <p>[06] kumārakassapattherāpadānavaṇṇanā samattā. </p>
            </h4>
          </h3>
          <h3>
            <h3n> 6. bāhiyattherāpadānavaṇṇanā</h3n>
            <h4>
              <h4n> </h4n>
              <p>[03] chaṭṭhāpadāne ^a^V2.0230^ea^ ^b^ito satasahassamhī^eb^tiādikaṃ āyasmato  bāhiyassa dārucīriyattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle brāhmaṇakule nibbatto brāhmaṇasippesu  nipphattiṃ gantvā vedaṅgesu anavayo ekadivasaṃ satthu santikaṃ gantvā  dhammaṃ suṇanto pasannamānaso satthāraṃ ekaṃ bhikkhuṃ khippābhiññānaṃ  aggaṭṭhāne ṭhapentaṃ disvā taṃ ṭhānaṃ pattukāmo sattāhaṃ buddhappamukhassa  bhikkhusaṅghassa mahādānaṃ datvā sattāhassa accayena bhagavato pādamūle  nipanno ``bhagavā, bhante, ito sattame divase yaṃ bhikkhuṃ  khippābhiññānaṃ aggaṭṭhāne ṭhapesi, so viya ahampi anāgate ekassa  buddhassa sāsane khippābhiññānaṃ aggo bhaveyya''nti patthanaṃ akāsi  ^a^P0.0509^ea^. bhagavā anāgataṃsañāṇena oloketvā  samijjhanabhāvaṃ ñatvā ``anāgate gotamassa bhagavato sāsane  pabbajitvā khippābhiññānaṃ aggo bhavissatī''ti byākāsi. so  yāvatāyukaṃ puññāni katvā tato cuto devaloke nibbatto tattha cha  kāmāvacarasampattiyo anubhavitvā puna manussesu  cakkavattiādisampattiyo anekakappakoṭisatesu anubhavitvā kassapassa  bhagavato kāle ekasmiṃ kule nibbatto, bhagavati parinibbute  pabbajito yadā sāsane osakkamāne satta bhikkhū catunnaṃ parisānaṃ  ajjhācāraṃ ^a^M2.0233^ea^ disvā saṃvegappattā araññaṃ pavisitvā ``yāva sāsanassa  antaradhānaṃ na hoti, tāva attano patiṭṭhaṃ karissāmā''ti  suvaṇṇacetiyaṃ vanditvā tattha araññe ekaṃ pabbataṃ disvā  ``jīvitasālayā nivattantu, nirālayā imaṃ pabbataṃ abhiruhantū''ti  nisseṇiṃ bandhitvā sabbe taṃ pabbataṃ abhiruyha nisseṇiṃ pātetvā  samaṇadhammaṃ kariṃsu. tesu saṅghatthero ekarattātikkamena arahattaṃ  pāpuṇi. so anotattadahe nāgalatādantakaṭṭhaṃ khāditvā mukhaṃ dhovitvā  uttarakuruto piṇḍapātaṃ āharitvā te bhikkhū āha -- ``āvuso, imaṃ  piṇḍapātaṃ bhuñjathā''ti. te āhaṃsu -- ``kiṃ, bhante, amhehi evaṃ  katikā katā `yo paṭhamaṃ arahattaṃ pāpuṇāti, tenābhataṃ piṇḍapātaṃ  avasesā paribhuñjantū'''ti? ``no hetaṃ, āvuso''ti. ``tena hi  sace mayampi tumhe viya visesaṃ nibbattessāma, sayaṃ āharitvā  bhuñjissāmā''ti na icchiṃsu.</p>
              <p>[03] dutiyadivase dutiyatthero anāgāmī hutvā tatheva piṇḍapātaṃ  āharitvā itare nimantesi. te evamāhaṃsu -- ``kiṃ panāvuso,  katikā katā, `mahātherena ābhataṃ piṇḍapātaṃ abhuñjitvā anutherena  ābhataṃ bhuñjissāmā'''ti? ``no hetaṃ, āvuso''ti. ``evaṃ sante  tumhe ^a^V2.0231^ea^ viya mayampi visesaṃ nibbattetvā attano attano purisakārena  bhuñjituṃ sakkontā bhuñjissāmā''ti na icchiṃsu. tesu  arahattappattatthero parinibbāyi, dutiyo anāgāmī brahmaloke nibbatti,  itare pañca visesaṃ nibbattetuṃ asakkontā sussitvā sattame divase  kālaṃ katvā devaloke nibbattiṃsu. tattha dibbasukhaṃ anubhavitvā  imasmiṃ buddhuppāde tato cavitvā manussesu nibbattiṃsu. tesu eko  pukkusāti rājā ahosi, eko gandhāraraṭṭhe takkasilāyaṃ kumārakassapo,  eko bāhiyo dārucīriyo, eko dabbo mallaputto, eko sabhiyo  paribbājakoti. tesu ^a^P0.0510^ea^ ayaṃ bāhiyo dārucīriyo  suppārakapaṭṭane vāṇijakule nibbatto vāṇijakamme nipphattiṃ gato  mahaddhano mahābhogo, so suvaṇṇabhūmiṃ gacchantehi vāṇijehi saddhiṃ  nāvamāruyha videsaṃ gacchanto katipāhaṃ gantvā bhinnāya nāvāya sesesu  macchakacchapabhakkhesu jātesu ekoyeva avasiṭṭho ekaṃ phalakaṃ gahetvā  vāyamanto sattame divase suppārakapaṭṭanatīraṃ okkami. tassa  nivāsanapārupanaṃ natthi, so aññaṃ kiñci apassanto  sukkhakaṭṭhadaṇḍake vākehi ^a^M2.0234^ea^ paliveṭhetvā nivāsetvā pārupitvā ca  devakulato kapālaṃ gahetvā suppārakapaṭṭanaṃ agamāsi. manussā taṃ  disvā yāgubhattādīni datvā ``ayaṃ eko arahā''ti sambhāvesuṃ.  so vatthesu upanītesu ``sacāhaṃ nivāsemi, pārupāmi vā,  lābhasakkāro me parihāyissatī''ti tāni paṭikkhipitvā dārucīrāneva  parihari.</p>
              <p>[03] athassa ``arahā, arahā''ti bahūhi sambhāviyamānassa evaṃ  cetaso parivitakko udapādi ``ye keci loke arahanto vā  arahattamaggaṃ vā samāpannā, ahaṃ tesaṃ aññataro''ti so tena niyāmena  kuhanakammena jīvikaṃ kappeti.</p>
              <p>[03] kassapadasabalassa sāsane sattasu janesu pabbataṃ āruyha  samaṇadhammaṃ karontesu eko anāgāmī hutvā suddhāvāsabrahmaloke  nibbattitvā attano brahmasampattiṃ olokento āgataṭṭhānaṃ āvajjento  pabbatamāruyha samaṇadhammaṃ karaṇaṭṭhānaṃ disvā sesānaṃ nibbattanaṭṭhānaṃ  āvajjento ekassa parinibbutabhāvaṃ itaresañca pañcannaṃ  kāmāvacaradevaloke nibbattabhāvaṃ ñatvā te kālānukālaṃ āvajjesi  ``imasmiṃ pana kāle kahaṃ nu kho te''ti āvajjento dārucīriyaṃ  suppārakapaṭṭanaṃ nissāya kuhanakammena jīvitaṃ kappentaṃ disvā ``naṭṭho  vatāyaṃ bālo, pubbe samaṇadhammaṃ karonto atiukkaṭṭhabhāvena arahatāpi  ābhataṃ piṇḍapātaṃ aparibhuñjitvā idāni udarahetu anārahāva samāno  arahattaṃ paṭijānitvā lokaṃ vañcento vicarati, dasabalassa uppannabhāvaṃ  na jānāti, gacchāmi naṃ saṃvejetvā buddhuppādaṃ jānāpessāmī''ti  khaṇeneva brahmalokato otaritvā suppārakapaṭṭane rattibhāgasamanantare  dārucīriyassa sammukhe pāturahosi. so ^a^V2.0232^ea^ attano vasanaṭṭhāne obhāsaṃ  disvā bahi nikkhamitvā mahābrahmānaṃ disvā añjaliṃ paggayha ``ke  tumhe''ti pucchi. ``ahaṃ tumhākaṃ porāṇakasahāyo anāgāmiphalaṃ  patvā brahmaloke nibbatto, amhākaṃ sabbajeṭṭhako arahā hutvā  parinibbuto, tumhe pana pañcajanā ^a^P0.0511^ea^ devaloke nibbattā.  svāhaṃ dāni taṃ imasmiṃ ṭhāne kuhanakammena jīvikaṃ kappentaṃ disvā  damituṃ āgato''ti vatvā idaṃ kāraṇaṃ āha -- ``neva kho tvaṃ,  bāhiya, arahā nāpi arahattamaggaṃ vā samāpanno, sāpi te paṭipadā  natthi, yāya tvaṃ arahā vā assa arahattamaggaṃ vā samāpanno''ti.  athassa satthu uppannabhāvaṃ sāvatthiyaṃ vasanabhāvañca ^a^M2.0235^ea^ ācikkhitvā  ``satthu santikaṃ gacchā''ti taṃ uyyojetvā brahmalokameva agamāsi.</p>
              <p>[03] bāhiyo pana ākāse ṭhatvā kathentaṃ mahābrahmānaṃ oloketvā  cintesi -- ``aho bhāriyaṃ kammaṃ mayā kataṃ, anarahaṃ arahā ahanti  cintesiṃ, ayañca maṃ `na tvaṃ arahā, nāpi arahattamaggaṃ vā  samāpannāsī'ti vadati, atthi nu kho loke añño arahā''ti.  atha naṃ pucchi -- ``atha ke carahi sadevake loke arahanto vā  arahattamaggaṃ vā samāpannā''ti. athassa devatā ācikkhi --  ``atthi, bāhiya, uttaresu janapadesu sāvatthi nāma nagaraṃ, tattha so  bhagavā etarahi viharati arahaṃ sammāsambuddho. so hi, bāhiya,  bhagavā arahā ceva arahattāya ca dhammaṃ desesī''ti. bāhiyo  rattibhāge devatāya kathaṃ sutvā saṃviggamānaso taṃkhaṇaṃyeva suppārakā  nikkhamitvā ekarattivāsena sāvatthiṃ agamāsi, gacchanto ca pana  devatānubhāvena buddhānubhāvena ca vīsayojanasatikaṃ maggaṃ atikkamitvā  sāvatthiṃ anuppatto, tasmiṃ khaṇe satthā sāvatthiyaṃ piṇḍāya paviṭṭho  hoti. so jetavanaṃ pavisitvā abbhokāse caṅkamante sambahule  bhikkhū pucchi -- ``kuhiṃ etarahi satthā''ti? bhikkhū  ``sāvatthiyaṃ piṇḍāya paviṭṭho''ti vatvā ``tvaṃ pana kuto  āgatosī''ti pucchiṃsu. ``suppārakā āgatomhī''ti. ``kadā  nikkhantosī''ti? ``hiyyo sāyanhasamaye nikkhantomhī''ti.  ``dūratopi āgato, nisīda tāva pāde dhovitvā telena makkhetvā  thokaṃ vissamāhi, āgatakāle satthāraṃ dakkhissatī''ti āhaṃsu.  ``ahaṃ, bhante, satthu vā attano vā jīvitantarāyaṃ na jānāmi,  katthaci aṭṭhatvā anisīditvā ekaratteneva vīsayojanasatikaṃ maggaṃ  āgato, satthāraṃ passitvāva vissamissāmī''ti āha. so evaṃ  vatvā taramānarūpo sāvatthiṃ pavisitvā bhagavantaṃ anopamāya  buddhasiriyā carantaṃ disvā ``cirassaṃ vata me gotamo sammāsambuddho  diṭṭho''ti diṭṭhaṭṭhānato paṭṭhāya ^a^P0.0512^ea^ onatasarīro gantvā  antaravīthiyaṃ pañcapatiṭṭhitena vanditvā gopphakesu daḷhaṃ gahetvā  evamāha -- ``desetu, bhante bhagavā, dhammaṃ, desetu ^a^V2.0233^ea^ sugato dhammaṃ, yaṃ  mamassa dīgharattaṃ hitāya sukhāyā''ti. atha naṃ satthā ``akālo  kho tāva, bāhiya, antaragharaṃ paviṭṭhamhā piṇḍāyā''ti paṭikkhipi.</p>
              <p>[03] taṃ ^a^M2.0236^ea^ sutvā bāhiyo, ``bhante, saṃsāre saṃsarantena  kabaḷīkārāhāro na aladdhapubbo, tumhākaṃ vā mayhaṃ vā jīvitantarāyaṃ  na jānāmi, desetu me, bhante bhagavā, dhammaṃ, desetu sugato dhamma''nti  puna yāci. satthā dutiyampi tatheva paṭikkhipi. evaṃ kirassa  ahosi -- ``imassa diṭṭhakālato paṭṭhāya sakalasarīraṃ pītiyā  nirantaraṃ ajjhotthaṭaṃ hoti, balavapītivego dhammaṃ sutvāpi na  sakkhissati paṭivijjhituṃ, majjhattupekkhāya tāva tiṭṭhatu, ekaratteneva  vīsayojanasatikaṃ maggaṃ āgatassapi cassa daratho balavā sopi tāva  paṭippassambhatū''ti. tasmā dvikkhattuṃ paṭikkhipitvā tatiyaṃ yācito  antaravīthiyaṃ ṭhitova ``tasmātiha te, bāhiya, evaṃ sikkhitabbaṃ,  diṭṭhe diṭṭhamattaṃ bhavissatī''tiādinā (udā0 10) nayena  anekapariyāyena dhammaṃ desesi. so satthu dhammaṃ suṇantoyeva  sabbāsave khepetvā saha paṭisambhidāhi arahattaṃ pāpuṇi. </p>
              <p>[03] 178^b^.^eb^ so arahattaṃ pattakkhaṇeyeva pubbakammaṃ saritvā  sañjātasomanasso pubbacaritāpadānaṃ pakāsento ^b^ito  satasahassamhī^eb^tiādimāha. taṃ heṭṭhā vuttanayattā uttānatthameva.  anuttānapadavaṇṇanameva karissāma. </p>
              <p>[03] 181^b^.^eb^ ^b^hasanaṃ paccavekkhaṇa^eb^nti  paripuṇṇasomanassajātaṃ paccavekkhaṇaṃ, komāravaṇṇaṃ atikomalanti  attho. </p>
              <p>[03] 182^b^.^eb^ ^b^hemayaññopacitaṅga^eb^nti  suvaṇṇasuttayaññopacitasuttāvayavaṃ sarīraṃ dehanti attho.  ^b^palambabimbatamboṭṭha^eb^nti olambitabimbaphalasadisaṃ rattavaṇṇaṃ  oṭṭhadvayasamannāgatanti attho. ^b^setatiṇhasamaṃ dija^eb^nti  sunisitatikhiṇāyalohaghaṃsanena ghaṃsitvā samaṃ kataṃ viya samadantanti  attho. </p>
              <p>[03] 183^b^.^eb^ ^b^pītisamphullitānana^eb^nti pītiyā suṭṭhu  phullitaṃ vikasitaṃ ānanaṃ mukhaṃ ādāsatalasadisamukhavantanti attho. </p>
              <p>[03] 184^b^.^eb^ ^b^khippābhiññassa bhikkhuno^eb^ti khippaṃ  desanāya samugghāṭitakkhaṇeyeva abhivisesena ñātuṃ samatthassa  bhikkhunoti attho. </p>
              <p>[03] 186^b^.^eb^ ^b^saggaṃ^eb^ ^a^P0.0513^ea^ ^a^V2.0234^ea^ ^b^agaṃ sabhavanaṃ  yathā^eb^ti attano gehaṃ viya saggaṃ lokaṃ agamāsinti attho. </p>
              <p>[03] 196^b^.^eb^ ^b^na^eb^ ^a^M2.0237^ea^ ^b^tvaṃ upāyamaggaññū^eb^ti  tvaṃ nibbānādhigamūpāyabhūtamaggaññū na ahosīti attho. </p>
              <p>[03] 200^b^.^eb^ ^b^satthuno sadā jina^eb^nti sadā sabbakālaṃ  jinaṃ jinanto parājitakopo satthuno sammāsambuddhassa  ^b^vimalānanaṃ^eb^ ādāsatalasadisamukhaṃ ^b^passissāmi^eb^ passituṃ  nikkhamāmīti yojanā. ^b^dije apucchiṃ kuhiṃ lokanandano^eb^ti  kuhiṃ ṭhāne lokapasādakaro satthāti dije brāhmaṇe ahaṃ bhikkhū  apucchinti attho. </p>
              <p>[03] 201^b^.^eb^ ^b^sasova khippaṃ munidassanussuko^eb^ti  munidassane tathāgatadassane ussuko ussāhajāto saso iva khippaṃ  pāpuṇātīti attho. </p>
              <p>[03] 202^b^.^eb^ ^b^tuvaṭaṃ gantvā^eb^ti sīghaṃ gantvā.  ^b^piṇḍatthaṃ apihāgidha^eb^nti piṇḍapātaṃ paṭicca apihaṃ apagatapihaṃ  agidhaṃ nittaṇhaṃ. </p>
              <p>[03] 203^b^.^eb^ ^b^alolakkha^eb^nti ito cito ca  anolokayamānaṃ uttame sāvatthinagare piṇḍāya vicarantaṃ adakkhinti  sambandho. ^b^sirīnilayasaṅkāsa^eb^nti siriyā  lakkhaṇānubyañjanasobhāya nilayaṃ saṅkāsaṃ jalamānatoraṇasadisaṃ.  ^b^ravidittiharānana^eb^nti vijjotamānasūriyamaṇḍalaṃ viya  vijjotamānamukhamaṇḍalaṃ. </p>
              <p>[03] 204^b^.^eb^ ^b^kupathe vippanaṭṭhassā^eb^ti kucchitapathe  sopaddavamagge mūḷhassa micchāpaṭipannassa me ^b^saraṇaṃ hohi^eb^ patiṭṭhā  hohi. ^b^gotamā^eb^ti bhagavantaṃ gottena ālapati. </p>
              <p>[03] 218^b^.^eb^ ^b^na tattha sukkā jotantī^eb^ti  sukkapabhāsampannā jotamānaosadhitārakādayo na jotanti nappabhāsanti.  sesaṃ uttānatthameva. so evaṃ pubbacaritāpadānaṃ pakāsetvā tāvadeva  ca bhagavantaṃ pabbajjaṃ yāci. ``paripuṇṇaṃ te pattacīvara''nti ca puṭṭho  ``na paripuṇṇa''nti āha. atha naṃ satthā ``tena hi pattacīvaraṃ  pariyesāhī''ti vatvā pakkāmi. so kira vīsativassasahassāni  samaṇadhammaṃ karonto ``bhikkhunā nāma attanā paccaye labhitvā aññaṃ  anoloketvā ^a^V2.0235^ea^ sayameva paribhuñjituṃ vaṭṭatī''ti vatvā ekabhikkhussāpi  pattena vā cīvarena vā saṅgahaṃ nākāsi, ``na tenassa  ^a^M2.0238^ea^ iddhimayaṃ  pattacīvaraṃ uppajjissatī''ti ñatvā bhagavā ehibhikkhubhāvena pabbajjaṃ  nādāsi. tampi pattacīvaraṃ pariyesamānameva saṅkāraṭṭhānato  coḷakkhaṇḍāni saṃkaḍḍhentaṃ pubbaveriko amanusso ekissā  taruṇavacchāya gāviyā sarīre adhimuccitvā vāmaūrumhi paharitvā  ^a^P0.0514^ea^ jīvitakkhayaṃ pāpesi. satthā piṇḍāya caritvā  katabhattakicco sambahulehi bhikkhūhi saddhiṃ nikkhamanto bāhiyassa  sarīraṃ saṅkāraṭṭhāne patitaṃ disvā ``gaṇhatha, bhikkhave, etaṃ bāhiyaṃ  dārucīriyanti ekasmiṃ gehadvāre ṭhatvā mañcakaṃ āharāpetvā imaṃ sarīraṃ  nagaradvārato nīharitvā jhāpetvā dhātuyo gahetvā thūpaṃ karothā''ti  bhikkhū āṇāpesi.</p>
              <p>[03] te bhikkhū dhātuṃ mahāpathe thūpaṃ kāretvā satthāraṃ upasaṅkamitvā  attano katakammaṃ ārocesuṃ. tato saṅghamajjhe kathā udapādi --  ``tathāgato bhikkhusaṅghena sarīrajhāpanakiccaṃ kāresi, dhātuyo ca  gāhāpetvā cetiyaṃ kārāpesi, kataramaggo nu kho tena samadhigato,  sāmaṇero nu kho so, bhikkhu nu kho''ti. satthā taṃ aṭṭhuppattiṃ  katvā ``patiṭṭhito, bhikkhave, bāhiyo dārucīriyo arahatto''ti  upari dhammadesanaṃ vaḍḍheti. tassa parinibbutabhāvañca ācikkhitvā  ``etadaggaṃ, bhikkhave, mama sāvakānaṃ bhikkhūnaṃ khippābhiññānaṃ  yadidaṃ bāhiyo dārucīriyo''ti (a0 ni0  1.209, 216)  etadagge ṭhapesi.</p>
              <p>[03] atha naṃ bhikkhū pucchiṃsu -- ``tumhe, bhante, `bāhiyo  dārucīriyo arahattaṃ patto'ti vadetha, kadā so arahattaṃ patto''ti?  ``mama dhammaṃ sutakāle, bhikkhave''ti. ``kadā panassa, bhante,  tumhehi dhammo kathito''ti? ``bhikkhāya carantena antaravīthiyaṃ  ṭhitenā''ti. ``appamattako, bhante, tumhehi antaravīthiyaṃ ṭhatvā  kathitadhammo; kathaṃ so tāvattakena visesaṃ nibbattesī''ti? atha ne  satthā, ``bhikkhave, mama dhammaṃ `appaṃ' vā `bahuṃ vā'ti mā  cintayittha. anekānipi hi anatthapadasaṃhitāni gāthāsahassāni na  seyyo, atthanissitaṃ pana ekampi gāthāpadaṃ seyyo''ti vatvā  anusandhiṃ ghaṭetvā dhammaṃ desento imaṃ gāthamāha -- </p>
              <p>[21] ``sahassamapi ce gāthā, anatthapadasaṃhitā. </p>
              <p>[22] ekaṃ gāthāpadaṃ seyyo, yaṃ sutvā upasammatī''ti..  (dha0 pa0 101) -- </p>
              <p>[25] desanāpariyosāne ^a^M2.0239^ea^ ^a^V2.0236^ea^ caturāsītiyā pāṇasahassānaṃ  dhammābhisamayo ahosīti. </p>
              <p>[06] bāhiyattherāpadānavaṇṇanā samattā. </p>
            </h4>
          </h3>
          <h3>
            <h3n> 7. mahākoṭṭhikattherāpadānavaṇṇanā</h3n>
            <h4>
              <h4n> </h4n>
              <p>[03] sattamāpadāne ^b^padumuttaro nāma jino^eb^tiādikaṃ āyasmato  mahākoṭṭhikattherassa apadānaṃ. kā uppatti? ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle haṃsavatīnagare mahābhogakule ^a^P0.0515^ea^  nibbattitvā viññutaṃ patto mātāpitūnaṃ accayena kuṭumbaṃ  saṇṭhapetvā gharāvāsaṃ vasanto ekadivasaṃ padumuttarassa bhagavato  dhammadesanākāle haṃsavatīnagaravāsino gandhamālādihatthe yena buddho  yena dhammo yena saṅgho, tanninne tappoṇe tappabbhāre gacchante disvā  tehi saddhiṃ bhagavantaṃ upasaṅkamitvā, satthāraṃ ekaṃ bhikkhuṃ  paṭisambhidāppattānaṃ aggaṭṭhāne ṭhapentaṃ disvā ``ayaṃ imasmiṃ sāsane  paṭisambhidāppattānaṃ aggo, yaṃnūnāhampi ekassa buddhassa sāsane ayaṃ  viya paṭisambhidāppattānaṃ aggo bhaveyya''nti cintetvā satthu  desanāpariyosāne vuṭṭhitāya parisāya bhagavantaṃ upasaṅkamitvā, ``bhante,  sve mayhaṃ gehe bhikkhaṃ gaṇhathā''ti nimantesi. satthā adhivāsesi.  so bhagavantaṃ abhivādetvā padakkhiṇaṃ katvā sakanivesanaṃ gantvā  sabbarattiṃ buddhassa ca bhikkhusaṅghassa ca nisajjaṭṭhānaṃ gandhamālādīhi  alaṅkaritvā khādanīyabhojanīyaṃ paṭiyādāpetvā tassā rattiyā accayena  sakanivesane bhikkhusatasahassaparivāraṃ satthāraṃ  vividhayāgukhajjakaparivāraṃ sasūpabyañjanaṃ gandhasālibhojanaṃ bhojāpetvā  bhattakiccapariyosāne cintesi -- ``mahantaṃ kho ahaṃ ṭhānantaraṃ  patthemi, na pana yuttaṃ mayā ekadivasameva dānaṃ datvā taṃ ṭhānantaraṃ  patthetuṃ, anupaṭipāṭiyā sattāhaṃ dānaṃ datvā patthessāmī''ti. so  teneva niyāmena sattāhaṃ mahādānaṃ datvā bhattakiccapariyosāne  dussakoṭṭhāgāraṃ vivarāpetvā uttamaṃ ticīvarappahonakaṃ sukhumavatthaṃ  buddhassa pādamūle ṭhapetvā bhikkhusatasahassassa ca ticīvaraṃ datvā  tathāgataṃ upasaṅkamitvā, ``bhante, yo so bhikkhu tumhehi ito sattame  divasamatthake ^a^M2.0240^ea^ paṭisambhidāppattānaṃ aggaṭṭhāne ṭhapito, ahampi so  bhikkhu viya anāgate uppajjanakassa buddhassa sāsane pabbajitvā  paṭisambhidāppattānaṃ aggo bhaveyya''nti satthu pādamūle nipajjitvā  patthanaṃ akāsi. satthā tassa samijjhanabhāvaṃ ñatvā ``anāgate ito  kappasatasahassamatthake gotamo nāma buddho loke uppajjissati, tassa  sāsane tava patthanā samijjhissatī''ti ^a^V2.0237^ea^ byākāsi. so tattha  yāvatāyukaṃ puññāni katvā tato cuto devasampattiṃ anubhavitvā  aparāparaṃ devamanussesu paribbhami.</p>
              <p>[03] evaṃ so devamanussesu saṃsaranto tattha tattha bhave  puññañāṇasambhāre sambharanto imasmiṃ buddhuppāde sāvatthiyaṃ  brāhmaṇamahāsālakule ^a^P0.0516^ea^ nibbatti, ^b^koṭṭhiko^eb^tissa  nāmaṃ akaṃsu. kasmā mātuyā vā ayyakapayyakādīnaṃ vā nāmaṃ  aggahetvā evaṃ nāmaṃ kariṃsūti ce? attano paññavantatāya vedaṅgesu  satakkaparatakkesu sanighaṇḍukeṭubhesu sākkharappabhedesu sakalabyākaraṇesu ca  chekabhāvena ca diṭṭhadiṭṭhe jane mukhasattīhi koṭṭhento pakkoṭṭhento  vitudanto vicaratīti anvatthanāmaṃ kariṃsūti veditabbaṃ. so  vayappatto tayo vede uggahetvā brāhmaṇasippe nipphattiṃ patto ekadivasaṃ  satthu santikaṃ gantvā dhammaṃ sutvā paṭiladdhasaddho pabbajitvā  upasampannakālato paṭṭhāya vipassanāya kammaṃ karonto saha  paṭisambhidāhi arahattaṃ patvā paṭisambhidāsu ciṇṇavasī hutvā abhīto  mahāthere upasaṅkamitvā pañhaṃ pucchantopi dasabalaṃ upasaṅkamitvā  paṭisambhidāsuyeva pañhaṃ pucchi. evamayaṃ thero tattha katādhikāratāya  tattha ciṇṇavasībhāvena ca paṭisambhidāppattānaṃ aggo jāto. atha naṃ  satthā mahāvedallasuttaṃ aṭṭhuppattiṃ katvā paṭisambhidāppattānaṃ aggaṭṭhāne  ṭhapesi, ``etadaggaṃ, bhikkhave, mama sāvakānaṃ bhikkhūnaṃ  paṭisambhidāppattānaṃ yadidaṃ mahākoṭṭhiko''ti (a0 ni0  1.209,  218). </p>
              <p>[03] 221^b^.^eb^ so aparena samayena vimuttisukhaṃ paṭisaṃvedento  somanassajāto attano pubbacaritāpadānaṃ pakāsento ^b^padumuttaro  nāma jino^eb^tiādimāha. taṃ sabbaṃ heṭṭhā vuttanayattā uttānatthameva.</p>
              <p>[03] ^b^itthaṃ^eb^ ^a^M2.0241^ea^ ^b^sudamāyasmā mahākoṭṭhiko^eb^ti ettha  ^b^suda^eb^nti nidassane nipāto. ^b^āyasmā^eb^ti gāravādhivacanaṃ,  yathā taṃ āyasmā mahāmoggallānoti. </p>
              <p>[06] mahākoṭṭhikattherāpadānavaṇṇanā samattā. </p>
            </h4>
          </h3>
          <h3>
            <h3n> 8. uruvelakassapattherāpadānavaṇṇanā</h3n>
            <h4>
              <h4n> </h4n>
              <p>[03] aṭṭhamāpadāne ^b^padumuttaro nāma jino^eb^tiādikaṃ āyasmato  uruvelakassapattherassa apadānaṃ. ayampi ^a^V2.0238^ea^ purimabuddhesu katādhikāro  tattha tattha bhave vivaṭṭūpanissayāni puññāni upacinanto padumuttarassa  bhagavato kāle kulagehe nibbatto vayappatto satthu santike dhammaṃ sutvā  satthāraṃ ekaṃ bhikkhuṃ mahāparivārānaṃ aggaṭṭhāne ṭhapentaṃ disvā sayampi  taṃ ṭhānantaraṃ patthento mahādānaṃ datvā paṇidhānaṃ akāsi. bhagavā  cassa anantarāyataṃ ^a^P0.0517^ea^ disvā ``anāgate gotamabuddhassa  sāsane mahāparivārānaṃ aggo bhavissatī''ti byākāsi. so tattha  yāvatāyukaṃ puññāni katvā tato cavitvā devamanussesu saṃsaranto ito  dvenavutikappamatthake phussassa bhagavato vemātikakaniṭṭhabhātā hutvā  nibbatto, aññepissa dve kaniṭṭhabhātaro ahesuṃ. te tayo  buddhappamukhabhikkhusaṅghaṃ nimantetvā paramāya pūjāya pūjetvā yāvajīvaṃ  kusalaṃ katvā devamanussesu saṃsaranto amhākaṃ bhagavato uppattito  puretarameva bārāṇasiyaṃ brāhmaṇakule tayo bhātaro hutvā nibbattā  gottavasena tayopi ^b^kassapā^eb^ti evaṃ nāmakā ahesuṃ. te tayo  vayappattā tayo vede uggaṇhiṃsu. tesaṃ jeṭṭhabhātikassa  pañcamāṇavakasatāni parivārā, majjhimassa tīṇi, kaniṭṭhassa dve, te  attano ganthesu sāraṃ olokentā diṭṭhadhammikameva atthaṃ disvā pabbajjaṃ  rocesuṃ. tesu jeṭṭhabhātā attano parivārena saddhiṃ uruvelaṃ gantvā  isipabbajjaṃ pabbajitvā ^b^uruvelakassapo^eb^ nāma jāto, majjhimo  gaṅgānadīvaṅke pabbajito ^b^nadīkassapo^eb^ nāma jāto, kaniṭṭho  gayāsīse pabbajito ^b^gayākassapo^eb^ nāma jāto. evaṃ tesu  isipabbajjaṃ pabbajitvā tattha tattha vasantesu bahūnaṃ divasānaṃ accayena  amhākaṃ bodhisatto mahābhinikkhamanaṃ nikkhamitvā ^a^M2.0242^ea^   paṭividdhasabbaññutaññāṇo anukkamena dhammacakkaṃ pavattetvā  pañcavaggiyatthere arahatte patiṭṭhāpetvā yasakulaputtappamukhe  pañcapaññāsajane sahāyake vinetvā saṭṭhi arahante ``caratha, bhikkhave,  cārika''nti (mahāva0 32) vissajjetvā tiṃsabhaddavaggiye vinetvā  uruvelakassapassa vasanaṭṭhānaṃ gantvā vasanatthāya agyāgāraṃ pavisitvā  tattha gatanāgadamanādīhi aḍḍhuḍḍhasahassehi pāṭihāriyehi  uruvelakassapaṃ saparivāraṃ vinetvā pabbājesi. tassa  pabbajjāvidhānañca iddhipāṭihāriyakaraṇañca sabbaṃ nadīkassapassa  apadānaṭṭhakathāyaṃ āvi bhavissati. tassa pabbajitabhāvaṃ sutvā  itarepi dve bhātaro saparisā āgantvā satthu santike pabbajiṃsu.  sabbeva te iddhimayapattacīvaradharā ehibhikkhukā ahesuṃ. satthā taṃ  samaṇasahassaṃ ādāya gayāsīsaṃ gantvā piṭṭhipāsāṇe nisinno  ādittapariyāyadesanāya (mahāva0 54) te sabbe arahatte patiṭṭhāpesi. </p>
              <p>[03] 251^b^.^eb^ so evaṃ arahattaṃ patvā somanassajāto attano  pubbacaritāpadānaṃ pakāsento ^b^padumuttaro nāma jino^eb^tiādimāha.  anuttānapadameva ^a^P0.0518^ea^ vaṇṇayissāma. </p>
              <p>[03] 268^b^.^eb^ ^b^so^eb^ ^a^V2.0239^ea^ ^b^ca sabbaṃ tamaṃ hantvā^eb^ti   so phusso bhagavā rāgadosamohādikilesandhakāraṃ viddhaṃsetvā. ^b^vijaṭetvā  mahājaṭa^eb^nti taṇhāmānādīhi diyaḍḍhasahassehi kilesagaṇehi  mahābyākulaṃ jaṭaṃ ^b^vijaṭetvā^eb^ padāletvā phāletvāti attho.  ^b^sadevakaṃ^eb^ devalokasahitaṃ sakalaṃ lokasannivāsaṃ^b^tappayanto^eb^  santappayanto pīṇento ^b^amataṃ vuṭṭhiṃ^eb^ mahānibbānavuṭṭhidhāraṃ  ^b^vassate^eb^ paggharāpetīti yojanā. </p>
              <p>[03] 269^b^.^eb^ ^b^tadā hi bārāṇasiya^eb^nti ``bārasa  manussā''tiādīsu viya bārasa dvādasarāsī hutvā purā, himavantato  isayo ca paccekamunisaṅkhātā isayo ca gandhamādanato  ākāsenāgantvā ettha gacchanti otaranti pavisantīti bārāṇasī,  atha vā sammāsambuddhasaṅkhātānaṃ anekasatasahassānaṃ  dhammacakkapavattanatthāya otaraṭṭhānaṃ nagaraṃ liṅgavipallāsaṃ katvā  itthiliṅgavasena bārāṇasīti vuccati, tissaṃ bārāṇasiyaṃ. </p>
              <p>[03] 273^b^.^eb^ ^b^nikkhittasatthaṃ^eb^ ^a^M2.0243^ea^ ^b^paccanta^eb^nti chaḍḍitasatthaṃ  pātitāavudhaṃ paccantajanapadaṃ nibbisevanaṃ ^b^katvā punarupaccata^eb^nti  punarapi taṃ nagaraṃ upecca upagamma sampattāti attho. sesaṃ  suviññeyyamevāti. </p>
              <p>[06] uruvelakassapattherāpadānavaṇṇanā samattā. </p>
            </h4>
          </h3>
          <h3>
            <h3n> 9. rādhattherāpadānavaṇṇanā </h3n>
            <h4>
              <h4n> </h4n>
              <p>[03] 296^b^.^eb^ navamāpadāne ^b^padumuttaro nāma  jino^eb^tiādikaṃ āyasmato rādhattherassa apadānaṃ. taṃ sabbaṃ  pāṭhānusārena nayānucintanena viññūhi suviññeyyameva. kevalaṃ  puññanānattamevāti. </p>
              <p>[06] rādhattherāpadānavaṇṇanā samattā. </p>
              <p>[06] dasamaṃ mogharājattherāpadānaṃ suviññeyyamevāti. </p>
              <p>[06] catupaññāsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 55. bhaddiyavaggo </h2n>
          <h3>
            <h3n> 1. lakuṇḍakabhaddiyattherāpadānavaṇṇanā</h3n>
            <h4>
              <h4n> </h4n>
              <p>[03] pañcapaññāsamavagge ^a^P0.0519^ea^ ^a^V2.0240^ea^ paṭhamāpadāne ^b^padumuttaro  nāma jino^eb^tiādikaṃ āyasmato lakuṇḍakabhaddiyattherassa apadānaṃ.  ayampi purimabuddhesu katādhikāro tattha tattha bhave vivaṭṭūpanissayāni  puññāni upacinanto padumuttarassa bhagavato kāle haṃsavatīnagare  mahābhogakule nibbattitvā viññutaṃ patto satthu dhammaṃ suṇanto nisinno  satthāraṃ ekaṃ bhikkhuṃ mañjussarānaṃ aggaṭṭhāne ṭhapentaṃ disvā sayampi taṃ  ṭhānantaraṃ patthento buddhappamukhassa bhikkhusaṅghassa  sappisakkharādimadhurarasasammissaṃ mahādānaṃ datvā ``ahampi, bhante,  anāgate ayaṃ bhikkhu viya ekassa buddhassa sāsane mañjussarānaṃ  aggo bhaveyya''nti paṇidhānaṃ akāsi. bhagavā tassa anantarāyaṃ  disvā byākaritvā pakkāmi.</p>
              <p>[03] so ^a^M2.0244^ea^ yāvatāyukaṃ puññāni katvā devamanussesu saṃsaranto  ubhayasampattiyo anubhavitvā phussabhagavato kāle citrakokilo hutvā  nibbatto rājuyyānato madhuraṃ ambaphalaṃ tuṇḍenādāya gacchanto satthāraṃ  disvā pasannamānaso ``dassāmi buddhassā''ti cittaṃ uppādesi.  satthā tassa cittācāraṃ ñatvā pattaṃ gahetvā nisīdi. kokilo  dasabalassa patte ambapakkaṃ ṭhapesi. satthā tassa somanassuppādanatthaṃ  tassa passantasseva taṃ paribhuñji. atha so kokilo pasannamānaso  teneva pītisukhena sattāhaṃ vītināmesi. teneva puññakammena  uppannuppannabhave mañjussaro ahosi. kassapasammāsambuddhakāle  vaḍḍhakikule nibbattetvā jeṭṭhakavaḍḍhakī hutvā pākaṭo ahosi.  parinibbute bhagavati tassa sarīradhātuyo nidahituṃ sattayojanappamāṇe  thūpe āraddhe so āha -- ``yojanāvaṭṭaṃ yojanubbedhaṃ karomā''ti. te  sabbe tassa vacane aṭṭhaṃsu. iti appamāṇassa buddhassa orappamāṇaṃ  cetiyaṃ kāresi, tena kammena nibbattaṭṭhāne aññehi hīnappamāṇo  ahosi. so amhākaṃ bhagavato kāle kulagehe nibbattitvā  atirassatāya ca suvaṇṇapaṭimā viya sundarasarīratāya ca  ^b^lakuṇḍakabhaddiyo^eb^ti paññāyittha. so aparabhāge satthu  dhammadesanaṃ ^a^V2.0241^ea^ sutvā paṭiladdhasaddho pabbajitvā bahussuto dhammakathiko  hutvā madhurena sarena paresaṃ dhammaṃ kathesi.</p>
              <p>[03] athekasmiṃ ussavadivase ekena brāhmaṇena saddhiṃ rathena gacchantī  ekā gaṇikā theraṃ disvā dantavidaṃsakaṃ hasi. thero tassā dantaṭṭhike  nimittaṃ gahetvā jhānaṃ uppādetvā taṃ pādakaṃ katvā vipassanaṃ vaḍḍhetvā  anāgāmī ahosi, so abhiṇhaṃ kāyagatāya satiyā viharanto  ekadivasaṃ ^a^P0.0520^ea^ āyasmatā dhammasenāpatinā ovadiyamāno  anusāsiyamāno arahatte patiṭṭhahi. ekacce bhikkhū ca sāmaṇerā ca  tassa arahattappattabhāvaṃ ajānanto kaṇṇesu gahetvā kaḍḍhanti, sīse  bāhāya hatthapādādīsu vā gahetvā cāletvā kīḷantā viheṭhesuṃ. atha  bhagavā sutvā -- ``mā, bhikkhave, mama puttaṃ viheṭhethā''ti āha.  tato paṭṭhāya taṃ ``arahā''ti jānitvā na viheṭhesuṃ. </p>
              <p>[03] 12^b^.^eb^ so ^a^M2.0245^ea^ arahā hutvā sañjātasomanasso attano  pubbacaritāpadānaṃ pakāsento ^b^padumuttaro nāma jino^eb^tiādimāha.  ^b^mañjunābhinikūjaha^eb^nti madhurena pemaniyena sarena abhinikūjiṃ  saddaṃ nicchāresiṃ ahanti attho. sesamettha suviññeyyamevāti. </p>
              <p>[06] lakuṇḍakabhaddiyattherāpadānavaṇṇanā samattā. </p>
            </h4>
          </h3>
          <h3>
            <h3n> 2. kaṅkhārevatattherāpadānavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ dutiyāpadāne ^b^padumuttaro nāma  jino^eb^tiādikaṃ āyasmato kaṅkhārevatattherassa apadānaṃ. ayampi  purimabuddhesu katādhikāro tattha tattha bhave vivaṭṭūpanissayāni puññāni  upacinanto padumuttarassa bhagavato kāle brāhmaṇakule nibbatto, taṃ sabbaṃ  pāṭhānusārena suviññeyyamevāti. </p>
              <p>[06] kaṅkhārevatattherāpadānavaṇṇanā samattā. </p>
            </h4>
          </h3>
          <h3>
            <h3n> 3. sīvalittherāpadānavaṇṇanā</h3n>
            <h4>
              <h4n> </h4n>
              <p>[03] tatiyāpadāne ^a^V2.0242^ea^ ^b^padumuttaro nāma jino^eb^tiādikaṃ āyasmato  sīvalittherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle kulagehe nibbatto heṭṭhā vuttanayena vihāraṃ gantvā  parisāya pariyante ṭhito dhammaṃ suṇanto satthāraṃ ekaṃ bhikkhuṃ lābhīnaṃ  aggaṭṭhāne ṭhapentaṃ disvā ``mayāpi anāgate evarūpena bhavituṃ  vaṭṭatī''ti dasabalaṃ nimantetvā sattāhaṃ buddhappamukhassa bhikkhasaṅghassa  mahādānaṃ datvā, ``bhante, iminā adhikārakammena na aññaṃ sampattiṃ  patthemi, anāgate pana ekassa buddhassa sāsane ahampi tumhehi so  etadagge ṭhapitabhikkhu viya lābhīnaṃ aggo bhaveyya''nti patthanaṃ  akāsi. satthā tassa anantarāyataṃ disvā ``ayaṃ te patthanā  anāgate gotamassa buddhassa santike samijjhissatī''ti byākaritvā  pakkāmi. so kulaputto yāvajīvaṃ kusalaṃ katvā devamanussesu  ubhayasampattiyo anubhavitvā vipassissa ^a^M2.0246^ea^ bhagavato ^a^P0.0521^ea^  kāle bandhumatīnagarato avidūre ekasmiṃ gāmake nibbatti, tasmiṃ  samaye bandhumatīnagaravāsino raññā saddhiṃ sākacchitvā dasabalassa  dānaṃ adaṃsu.</p>
              <p>[03] ekadivasaṃ sabbe ekato hutvā dānaṃ dentā ``kiṃ nu kho  amhākaṃ dānagge natthī''ti (a0 ni0 aṭṭha0 1.1.207; theragā0  aṭṭha0 1.59 sīvalittheragāthāvaṇṇanā) olokentā madhuñca  guḷadadhiñca nāddasaṃsu. te ``yato kutoci āharissāmā''ti  janapadato nagarapavisanamaggesu purise ṭhapesuṃ. tadā esa kulaputto  attano gāmato guḷadadhivārakaṃ gahetvā ``kiñcideva āharissāmī''ti  nagaraṃ gacchanto ``mukhaṃ dhovitvā dhotahatthapādo pavisissāmī''ti  phāsukaṭṭhānaṃ olokento naṅgalasīsappamāṇaṃ nimmakkhikadaṇḍakamadhuṃ  disvā ``puññena me idaṃ uppanna''nti gahetvā nagaraṃ pāvisi.  nāgarehi ṭhapitapuriso taṃ disvā, ``mārisa, kassa imaṃ harasī''ti  pucchi. ``na kassaci, sāmi, vikkāyikaṃ me ida''nti. ``tena  hi imaṃ kahāpaṇaṃ gahetvā etaṃ madhuñca guḷadadhiñca dehī''ti.</p>
              <p>[03] so cintesi -- ``idaṃ me na bahuṃ agghati, ayañca  ekappahāreneva bahuṃ deti, vīmaṃsissāmī''ti. tato naṃ āha --  ``nāhaṃ ekakahāpaṇena demī''ti. ``yadi evaṃ dve kahāpaṇe gahetvā  dehī''ti. ``dvīhipi na demī''ti. etenupāyena vaḍḍhetvā yāva  sahassaṃ pāpuṇi, so cintesi -- ``atiañchituṃ na vaṭṭati, hotu  tāva iminā kattabbakammaṃ pucchissāmī''ti ^a^V2.0243^ea^. atha naṃ āha -- ``na  idaṃ bahuagghanakaṃ, tvaṃ pana bahuṃ desi, kena kammena idaṃ gaṇhasī''ti.  ``idha, bho, nagaravāsino raññā saddhiṃ paṭivirujjhitvā  vipassisammāsambuddhassa dānaṃ dentā idaṃ dvayaṃ dānagge apassantā maṃ  pariyesāpenti. sace idaṃ dvayaṃ na labhissanti, nāgarānaṃ parājayo  bhavissati. tasmā sahassaṃ datvā gaṇhāmī''ti. ``kiṃ panetaṃ  nāgarānaṃ eva vaṭṭati, udāhu aññesampi dātuṃ vaṭṭatī''ti? ``yassa  kassaci dātuṃ avāritameta''nti. ``atthi pana koci nāgarānaṃ  dāne ekadivasaṃ sahassaṃ dātā''ti? ``natthi, sammā''ti.  ``imesaṃ me dvinnaṃ sahassagghanakabhāvaṃ jānāsī''ti? ``āma,  jānāmī''ti. ``tena hi gaccha, nāgarānaṃ ārocehi -- `eko  puriso imāni dve mūlena na deti, tumhehi saddhiṃ sahattheneva  dātukāmo, tumhe imesaṃ dvinnaṃ kāraṇā nibbitakkā hothā''ti. ``tvaṃ  imasmiṃ dāne jeṭṭhakabhāgassa ^a^M2.0247^ea^ kāyasakkhī hohī''ti vatvā gato. so  pana kulaputto gāmato paribbayatthaṃ gahitakahāpaṇena pañcakaṭukaṃ gahetvā  cuṇṇaṃ katvā ^a^P0.0522^ea^ dadhito kañciyaṃ vāhetvā tattha  madhupaṭalaṃ pīḷetvā pañcakaṭukacuṇṇena yojetvā paduminipatte  pakkhipitvā taṃ saṃvidahitvā ādāya dasabalassa avidūre nisīdi.  mahājanehi āhariyamānassa sakkārassa antare attano pattavāraṃ  olokento okāsaṃ ñatvā satthu santikaṃ gantvā, ``bhante, ayaṃ me  duggatasakkāro, imaṃ me anukampaṃ paṭicca paṭiggaṇhathā''ti. satthā  tassānukampaṃ paṭicca catumahārājehi dattiyena selamayapattena taṃ  paṭiggahetvā yathā aṭṭhasaṭṭhiyā bhikkhusatasahassassa diyyamānaṃ na  khīyati, evaṃ adhiṭṭhāsi.</p>
              <p>[03] so kulaputto niṭṭhitabhattakiccaṃ bhagavantaṃ vanditvā ekamantaṃ  nisinno āha -- ``diṭṭho me, bhante bhagavā, ajja  bandhumatīnagaravāsīhi tumhākaṃ sakkāro āhariyamāno, ahampi imassa  nissandena nibbattanibbattabhave lābhaggayasaggappatto bhaveyya''nti.  satthā ``evaṃ hotu kulaputtā''ti vatvā tassa ca nagaravāsīnañca  bhattānumodanaṃ katvā pakkāmi. so kulaputto yāvajīvaṃ kusalaṃ katvā  devamanussesu saṃsaranto imasmiṃ buddhuppāde suppavāsāya rājadhītuyā  kucchimhi paṭisandhiṃ gaṇhi. tassa paṭisandhiggahaṇakālato paṭṭhāya  sāyaṃ pātañca pañcapaṇṇākārasatāni suppavāsāya upanīyanti.  athassa sā puññavīmaṃsanatthaṃ hatthena bījapacchiṃ phusāpentī aṭṭhāsi.  ekekabījato salākasataṃ salākasahassampi niggacchati,  ekekakarīsakhettato paṇṇāsampi saṭṭhipi sakaṭapamāṇāni uppajjanti.  koṭṭhapūraṇakālepissā koṭṭhadvāraṃ hatthena phusantiyā rājadhītāya puññena  gaṇhantānaṃ gahitagahitaṃ puna pūrati. paripuṇṇabhattakumbhitopi  ``rājadhītāya puñña''nti vatvā yassa kassaci dentā naṃ yāva na  ukkaḍḍhanti, na tāva bhattaṃ khīyati. dārake kucchigateyeva satta  vassāni atikkamiṃsu.</p>
              <p>[03] gabbhe ^a^V2.0244^ea^ pana paripakke sattāhaṃ mahādukkhaṃ anubhosi. sā sāmikaṃ  āmantetvā -- ``pure maraṇā jīvamānā dānaṃ dassāmī''ti satthu  santikaṃ ^a^M2.0248^ea^ pesesi -- ``gaccha, sāmi, imaṃ pavattiṃ satthu ārocetvā  satthāraṃ nimantehi, yañca satthā vadati, taṃ sādhukaṃ upalakkhetvā  āgantvā mayhaṃ kathehī''ti. so gantvā tassā sāsanaṃ satthu  ārocesi -- ``satthu bhante, koḷiyadhītā pāde vandatī''ti.  satthā tassā anukampaṃ paṭicca -- ``sukhinī hotu suppavāsā  koḷiyadhītā arogā, arogaṃ puttaṃ vijāyatū''ti āha. so taṃ sutvā  bhagavantaṃ vanditvā attano gāmābhimukho ^a^P0.0523^ea^ pāyāsi.  tassa pure āgamanāyeva suppavāsāya kucchito dhammakaraṇato udakaṃ  viya gabbho nikkhami, parivāretvā nisinnajano assumukho rodituṃ  āraddho haṭṭhatuṭṭhova tassā sāmikassa tuṭṭhisāsanaṃ ārocetuṃ agamāsi.  so tesaṃ iṅgitaṃ disvā -- ``dasabalena kathitakathā nipphannā  bhavissati maññe''ti cintesi. so āgantvā satthu kathaṃ  rājadhītāya kathesi. rājadhītā tayā nimantitaṃ jīvabhattameva  maṅgalabhattaṃ bhavissati, gaccha sattāhaṃ dasabalaṃ nimantehīti. so  tathā akāsi. sattāhaṃ buddhappamukhassa bhikkhusaṅghassa mahādānaṃ  pavattayiṃsu. so dārako ñātīnaṃ santattacittaṃ nibbāpento sītalabhāvaṃ  kurumāno jātoti, ^b^sīvali^eb^tveva nāmaṃ kariṃsu. so satta  vassāni gabbhe vasitattā jātakālato paṭṭhāya sabbakammakkhamo ahosi.  dhammasenāpati sāriputtatthero sattame divase tena saddhiṃ  kathāsallāpamakāsi. satthāpi imaṃ gāthaṃ abhāsi -- </p>
              <p>[21] ``yomaṃ palipathaṃ duggaṃ, saṃsāraṃ mohamaccagā. </p>
              <p>[27] tiṇṇo pāraṅgato jhāyī, anejo akathaṃkathī. </p>
              <p>[22] anupādāya nibbuto, tamahaṃ brūmi brāhmaṇa''nti..  (dha0 pa0 414; su0 ni0 643).</p>
              <p>[03] atha naṃ thero evamāha -- ``kiṃ pana tayā evarūpaṃ dukkhaṃ  anubhavitvā pabbajituṃ na vaṭṭatī''ti? ``labhanto pabbajeyyaṃ,  bhante''ti. suppavāsā taṃ therena saddhiṃ kathentaṃ disvā -- ``kiṃ nu  kho me putto dhammasenāpatinā kathetī''ti theraṃ upasaṅkamitvā pucchi  -- ``mayhaṃ putto tumhehi saddhiṃ kiṃ katheti, bhante''ti? attanā  anubhuttagabbhavāsadukkhaṃ kathetvā -- ``tumhehi anuññāto  pabbajissāmī''ti vadatīti. ``sādhu bhante, pabbājetha na''nti.  thero taṃ vihāraṃ netvā tacapañcakakammaṭṭhānaṃ datvā pabbājento,  ``sīvali ^a^M2.0249^ea^, tuyhaṃ aññena ovādena kammaṃ natthi, tayā satta vassāni  anubhuttadukkhameva paccavekkhāhī''ti. ``bhante, pabbajjāyeva tumhākaṃ  bhāro, yaṃ pana mayā sakkā kātuṃ, tamahaṃ jānissāmī''ti. so pana  paṭhamakesavaṭṭiyā ^a^V2.0245^ea^ oropitakkhaṇeyeva sotāpattiphale patiṭṭhāsi, dutiyāya  oropitakkhaṇe sakadāgāmiphale, tatiyāya anāgāmiphale patiṭṭhāsi.  sabbesaṃyeva kesānaṃ oropanañca arahattaphalasacchikiriyā ca apure  apacchā ahosi.</p>
              <p>[03] atha ^a^P0.0524^ea^ bhikkhusaṅghe kathā udapādi -- ``aho  evaṃ puññavāpi thero sattamāsādhikāni satta saṃvaccharāni mātugabbhe  vasitvā satta divasāni mūḷhagabbhe vasī''ti. satthā āgantvā --  ``kāya nuttha, bhikkhave, etarahi kathāya sannisinnā''ti pucchitvā  -- ``imāya nāmā''ti vutte -- ``na, bhikkhave, iminā kulaputtena  imāya jātiyā katakamma''nti vatvā atītaṃ āharitvā atīte,  bhikkhave, buddhuppādato puretarameva esa kulaputto bārāṇasiyaṃ rājakule  nibbatto, pitu accayena rajje patiṭṭhāya vibhavasampanno pākaṭo ahosi.  tadā eko paccantarājā ``rajjaṃ gaṇhissāmī''ti āgantvā nagaraṃ  uparundhitvā khandhāvāraṃ kāretvā vihāsi. atha rājā mātuyā saddhiṃ  samānacchando hutvā sattāhaṃ khandhāvāranagare catūsu disāsu dvāraṃ  pidhāpesi, nikkhamantānaṃ pavisantānañca dvāramūḷhaṃ ahosi. atha  migadāyavihāre paccekabuddhā ugghosesuṃ. rājā sutvā dvāraṃ  vivarāpesīti. paccantarājāpi palāyi. so tena kammavipākena  narakādīsu dukkhamanubhavitvā imasmiṃ buddhuppāde rājakule nibbattopi  mātuyā saddhiṃ imaṃ evarūpaṃ dukkhamanubhavi. tassa pana  pabbajitakālato paṭṭhāya bhikkhusaṅghassa cattāro paccayā yadicchakaṃ  uppajjanti. evaṃ ettha vatthu samuṭṭhitaṃ.</p>
              <p>[03] aparabhāge satthā sāvatthiṃ agamāsi. thero bhagavantaṃ  abhivādetvā, ``bhante, mayhaṃ puññabalaṃ vīmaṃsissāmi,  pañcabhikkhusatāni dethā''ti. ``gaṇha, sīvalī''ti. so pañcasate  bhikkhū gahetvā himavantābhimukhaṃ gacchanto aṭavimaggaṃ gacchati.  tassa paṭhamaṃ diṭṭhanigrodhe adhivatthā devatā satta divasāni dānaṃ  adāsi. iti so -- </p>
              <p>[21] ``nigrodhaṃ paṭhamaṃ passi, dutiyaṃ paṇḍavapabbataṃ. </p>
              <p>[22] tatiyaṃ aciravatiyaṃ, catutthaṃ varasāgaraṃ.. </p>
              <p>[21] ``pañcamaṃ ^a^M2.0250^ea^ himavantaṃ so, chaṭṭhaṃ chaddantupāgami. </p>
              <p>[22] sattamaṃ gandhamādanaṃ, aṭṭhamaṃ atha revata''nti.. (a0  ni0 aṭṭha0 1.1.207; theragā0 aṭṭha0 1.59  sīvalittheragāthāvaṇṇanā) -- </p>
              <p>[25] sabbaṭṭhānesu ^a^V2.0246^ea^ satta satta divasāneva dānaṃ adaṃsu.  gandhamādanapabbate pana nāgadattadevarājā sattasu divasesu ekadivasaṃ  khīrapiṇḍapātaṃ adāsi, ekadivasaṃ sappipiṇḍapātaṃ adāsi. atha naṃ  ^a^P0.0525^ea^ bhikkhusaṅgho āha -- ``āvuso, imassa devarañño  neva dhenuyo duyhamānā paññāyanti, na dadhinimmathanaṃ, kuto te,  devarāja, idaṃ uppajjatī''ti? ``bhante, kassapadasabalassa kāle  khīrasalākabhattadānassetaṃ phala''nti devarājā āha.</p>
              <p>[03] aparabhāge satthā khadiravaniyarevatattherassa paccuggamanaṃ akāsi.  kathaṃ? athāyasmā sāriputto satthāraṃ āha -- ``bhante, mayhaṃ  kira kaniṭṭhabhātā revato pabbajito, so abhirameyya vā na vā,  gantvā naṃ passissāmī''ti. bhagavā revatassa āraddhavipassakabhāvaṃ  ñatvā dve vāre paṭikkhipitvā tatiyavāre yācito arahattappattabhāvaṃ  ñatvā -- sāriputta, ahampi gamissāmi bhikkhūnaṃ ārocehīti.  thero bhikkhū sannipātāpetvā -- ``āvuso, satthā cārikaṃ  caritukāmo, gantukāmā āgacchantū''ti sabbesaṃyeva ārocesi.  dasabalassa cārikatthāya gamanakāle ohiyyamānakabhikkhū nāma  appakā honti, ``satthu suvaṇṇavaṇṇaṃ sarīraṃ passissāma,  madhuradhammakathaṃ vā suṇissāmā''ti yebhuyyena gantukāmā bahutarāva  honti. iti satthā mahābhikkhusaṅghaparivāro ``revataṃ  passissāmā''ti nikkhanto.</p>
              <p>[03] athekasmiṃ padese ānandatthero dvedhāpathaṃ patvā bhagavantaṃ pucchi  -- ``bhante, imasmiṃ ṭhāne dvedhāpatho, kataramaggena bhikkhusaṅgho  gacchatū''ti? ``kataramaggo, ānanda, ujuko''ti? ``bhante,  ujumaggo tiṃsayojaniko amanussapatho. parihāramaggo pana  saṭṭhiyojaniko khemo subhikkho''ti. ``ānanda, sīvali, amhehi  saddhiṃ āgato''ti? ``āma, bhante, āgato''ti. ``tena hi  saṅgho ujumaggameva gacchatu, sīvalissa puññaṃ vīmaṃsissāmā''ti.  satthā bhikkhusaṅghaparivāro sīvalittherassa puññavīmaṃsanatthaṃ  tiṃsayojanamaggaṃ abhiruhi (a0 ni0 aṭṭha0 1.1.203).</p>
              <p>[03] maggaṃ ^a^M2.0251^ea^ abhiruhanaṭṭhānato paṭṭhāya devasaṅgho yojane yojane ṭhāne  nagaraṃ māpetvā buddhappamukhassa bhikkhusaṅghassa vasanatthāya vihāre  paṭiyādesi. devaputtā raññā pesitakammakārā viya hutvā  yāgukhajjakādīni gahetvā -- ``kahaṃ, ayyo sīvalī''ti pucchantā  gacchanti. thero sakkārasammānaṃ gāhāpetvā satthu santikaṃ gacchati.  satthā bhikkhusaṅghena saddhiṃ paribhuñji. imināva niyāmena satthā  sakkāraṃ anubhavanto devasikaṃ yojanaparamaṃ gantvā tiṃsayojanikaṃ  kantāraṃ atikkamma khadiravaniyarevatattherassa ^a^P0.0526^ea^  vasanaṭṭhānaṃ patto, thero satthu āgamanaṃ ñatvā attano ^a^V2.0247^ea^ vasanaṭṭhāne  buddhappamukhassa bhikkhusaṅghassa pahonakavihāre dasabalassa gandhakuṭiṃ  rattiṭṭhānadivāṭṭhānāni ca iddhiyā māpetvā tathāgatassa paccuggamanaṃ gato.  satthā alaṅkatapaṭiyattena maggena vihāraṃ pāvisi. atha tathāgate  gandhakuṭiṃ paviṭṭhe bhikkhū vassaggena pattasenāsanāni pavisiṃsu.  devatā ``akālo āhārassā''ti aṭṭhavidhaṃ pānakaṃ āhariṃsu. satthā  saṅghena saddhiṃ pānakaṃ pivi. iminā niyāmeneva tathāgatassa  sakkārasammānaṃ anubhavantasseva addhamāso atikkanto.</p>
              <p>[03] athekacce ukkaṇṭhitabhikkhū ekasmiṃ ṭhāne nisīditvā kathaṃ  uppādayiṃsu -- ``dasabalo `mayhaṃ aggasāvakassa kaniṭṭhabhātā'ti  vatvā evarūpaṃ navakammikaṃ bhikkhuṃ passituṃ āgato, imassa vihārassa  santike jetavanavihāro vā veḷuvanavihārādayo vā kiṃ karissanti?  ayampi bhikkhu evarūpassa navakammassa kārako, kiṃ nāma  samaṇadhammaṃ karissatī''ti? atha satthā cintesi -- ``mayi idha  ciraṃ vasante idaṃ ṭhānaṃ ākiṇṇaṃ bhavissati, āraññakā nāma bhikkhū  pavivekatthikā honti, revatassa phāsuvihāro na bhavissatī''ti.  tato therassa divāṭṭhānaṃ gato. theropi ekakova caṅkamanakoṭiyaṃ  ālambanaphalakaṃ nissāya pāsāṇaphalake nisinno satthāraṃ dūratova  āgacchantaṃ disvā paccuggantvā vandi.</p>
              <p>[03] atha naṃ satthā pucchi -- ``revata, idaṃ vāḷamigaṭṭhānaṃ, caṇḍānaṃ  hatthiassādīnaṃ saddaṃ sutvā kiṃ karosī''ti? ``tesaṃ me, bhante,  saddaṃ suṇato araññapīti nāma uppannā''ti. satthā imasmiṃ ṭhāne  revatattherassa pañcahi gāthāsatehi araññānisaṃsaṃ nāma kathetvā  punadivase avidūraṭṭhāne piṇḍāya ^a^M2.0252^ea^ caritvā revatattheraṃ āmantetvā yehi  bhikkhūhi therassa avaṇṇo kathito, tesaṃ  kattarayaṭṭhiupāhanatelanāḷichattānaṃ pamussanabhāvamakāsi. te attano  parikkhāratthāya nivattā āgatamaggeneva gacchantāpi taṃ ṭhānaṃ sallakkhetuṃ  na sakkonti. paṭhamañhi te alaṅkatapaṭiyattena maggena gantvā,  taṃdivasaṃ pana visamamaggena gacchantā tasmiṃ tasmiṃ ṭhāne ukkuṭikaṃ  nisīdantā jaṇṇukehi gacchanti. te gumbe ca gacche ca kaṇḍake ca  maddantā attanā vasitasabhāgaṭṭhānaṃ gantvā tasmiṃ tasmiṃ khadirakhāṇuke  laggitaṃ attano chattaṃ sañjānanti, upāhanaṃ kattarayaṭṭhiṃ telanāḷiñca  sañjānanti. te tasmiṃ samaye ``iddhimā ayaṃ ^a^P0.0527^ea^  bhikkhū''ti ñatvā attano parikkhāramādāya ``dasabalassa  paṭiyattasakkāro nāma evarūpo hotī''ti vadantā agamaṃsu.</p>
              <p>[03] purato āgate bhikkhū, visākhā upāsikā, attano gehe  nisinnakāle pucchi -- ``manāpaṃ ^a^V2.0248^ea^ nu kho, bhante, revatassa  vasanaṭṭhāna''nti? ``manāpaṃ, upāsike, nandavanacittalatāvanapaṭibhāgaṃ  taṃ senāsana''nti. atha tesaṃ pacchato āgate bhikkhū pucchi --  ``manāpaṃ, ayyā, revatassa vasanaṭṭhāna''nti? ``mā puccha,  upāsike, kathetuṃ ayuttaṭṭhānaṃ, etaṃ  ujjaṅgalasakkharapāsāṇavisamakhadiravanaṃ eva, tattha so bhikkhu  vasatī''ti.</p>
              <p>[03] visākhā purimānaṃ pacchimānañca bhikkhūnaṃ kathaṃ sutvā, ``kesaṃ  nu kho kathā saccā''ti pacchābhattaṃ gandhamālaṃ ādāya dasabalassa  upaṭṭhānaṃ gantvā vanditvā ekamantaṃ nisinnā satthāraṃ pucchi --  ``bhante, revatattherassa vasanaṭṭhānaṃ ekacce ayyā vaṇṇenti, ekacce  nindanti, kimetaṃ, bhante''ti? ``visākhe, ramaṇiyaṃ vā hotu mā  vā, yasmiṃ ṭhāne ariyānaṃ cittaṃ ramati, tadeva ṭhānaṃ ramaṇiyaṃ  nāmā''ti vatvā imaṃ gāthamāha -- </p>
              <p>[21] ``gāme vā yadi vāraññe, ninne vā yadi vā thale. </p>
              <p>[22] yattha arahanto viharanti, taṃ bhūmirāmaṇeyyaka''nti..  (dha0 pa0 98; theragā0 991; saṃ0 ni0  1.261).</p>
              <p>[03] aparabhāge bhagavā ariyagaṇamajjhe nisinno theraṃ ``etadaggaṃ,  bhikkhave, mama sāvakānaṃ bhikkhūnaṃ lābhīnaṃ yadidaṃ, sīvalī''ti (a0  ni0  1.198, 207) etadagge ṭhapesi. </p>
              <p>[03] 54^b^.^eb^ athāyasmā sīvalitthero arahattaṃ patvā  pattaetadaggaṭṭhāno attano pubbakammaṃ saritvā somanassajāto  pubbacaritāpadānaṃ pakāsento ^a^M2.0253^ea^ ^b^padumuttaro nāma jino^eb^tiādimāha.  anuttānatthapadavaṇṇanameva karissāma. </p>
              <p>[03] 55^b^.^eb^ ^b^sīlaṃ tassa asaṅkheyya^eb^nti tassa  padumuttarassa bhagavato sīlaṃ asaṅkheyyaṃ. </p>
              <p>[21] ``nava koṭisahassāni, asītisatakoṭiyo. </p>
              <p>[22] paññāsasatasahassāni, chattiṃsā ca punāpare.. </p>
              <p>[21] ``ete saṃvaravinayā, sambuddhena pakāsitā. </p>
              <p>[22] peyyālamukhena niddiṭṭhā, sikkhāvinayasaṃvare''ti..  (visuddhi0 1.20; paṭi0 ma0 aṭṭha0 1.1.37) -- </p>
              <p>[25] evaṃ vuttasikkhāpadāni bhikkhūnaṃ sāvakapaññattivasena  vuttāni. bhagavato pana sīlaṃ ^b^asaṅkheyyameva^eb^ ^a^V2.0249^ea^ saṃkhātuṃ gaṇetuṃ  ^a^P0.0528^ea^ asakkuṇeyyanti attho. ^b^samādhivajirūpamo^eb^  yathā vajiraṃ indanīlamaṇiveḷuriyamaṇiphalikamasāragallādīni ratanāni  vijjhati chiddāvachiddaṃ karoti, evameva padumuttarassa bhagavato  lokuttaramaggasamādhi paṭipakkhapaccanīkadhamme vijjhati bhindati  samucchindatīti attho. ^b^asaṅkheyyaṃ ñāṇavaraṃ^eb^ tassa buddhassa  cattāri saccāni sattatiṃsabodhipakkhiyadhamme saṅkhatāsaṅkhatadhamme ca  jānituṃ paṭivijjhituṃ samatthaṃ sayambhūñāṇasabbaññutaññāṇādiñāṇasamūhaṃ  ^b^asaṅkheyyaṃ,^eb^ atītānāgatapaccuppannādibhedena saṃkhāvirahitanti  attho. ^b^vimutti ca anopamā^eb^ti saṃkilesehi vimuttattā  sotāpattiphalādikā catasso vimuttiyo anupamā upamārahitā ``imā  viya bhūtā''ti upametuṃ na sakkāti attho. sesaṃ uttānatthamevāti. </p>
              <p>[06] sīvalittherāpadānavaṇṇanā samattā. </p>
            </h4>
          </h3>
          <h3>
            <h3n> 4. vaṅgīsattherāpadānavaṇṇanā</h3n>
            <h4>
              <h4n> </h4n>
              <p>[03] catutthāpadāne ^b^padumuttaro nāma jino^eb^tiādikaṃ āyasmato  vaṅgīsattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare mahābhogakule nibbatto vuddhippatto dhammaṃ  sotuṃ ^a^M2.0254^ea^ gacchantehi nagaravāsīhi saddhiṃ vihāraṃ gantvā dhammaṃ suṇanto  satthāraṃ ekabhikkhuṃ paṭibhānavantānaṃ aggaṭṭhāne ṭhapentaṃ disvā satthu  adhikārakammaṃ katvā -- ``ahampi anāgate paṭibhānavantānaṃ aggo  bhaveyya''nti patthanaṃ katvā satthārā byākato yāvajīvaṃ kusalaṃ katvā  devamanussesu ubhayasampattiyo anubhavitvā imasmiṃ buddhuppāde sāvatthiyaṃ  brāhmaṇakule nibbattitvā mātu paribbājikābhāvena aparabhāge  paribbājakoti pākaṭo ^b^vaṅgīso^eb^ti ca laddhanāmo tayo vede  uggaṇhitvā tato ācariyaṃ ārādhetvā chavasīsajānanamantaṃ nāma  sikkhitvā chavasīsaṃ nakhena ākoṭetvā -- ``ayaṃ satto  asukayoniyaṃ nibbatto''ti jānāti.</p>
              <p>[03] brāhmaṇā ``ayaṃ amhākaṃ jivikāya maggo''ti vaṅgīsaṃ gahetvā  gāmanigamarājadhāniyo vicariṃsu. vaṅgīso tivassamatthake matānampi  sīsaṃ āharāpetvā nakhena ākoṭetvā -- ``ayaṃ satto asukayoniyaṃ  nibbatto''ti vatvā mahājanassa kaṅkhācchedanatthaṃ te te jane  āvāhetvā attano ^a^V2.0250^ea^ attano gatiṃ kathāpeti. tena tasmiṃ mahājano  ^a^P0.0529^ea^ abhippasīdati. so taṃ nissāya mahājanassa  hatthato satampi sahassampi labhati. brāhmaṇā vaṅgīsaṃ ādāya  yathāruci vicariṃsu. vaṅgīso satthu guṇe sutvā satthāraṃ  upasaṅkamitukāmo ahosi. brāhmaṇā ``samaṇo gotamo māyāya taṃ  āvaṭṭessatī''ti paṭikkhipiṃsu.</p>
              <p>[03] vaṅgīso tesaṃ vacanaṃ anādiyitvā, satthu santikaṃ gantvā,  paṭisanthāraṃ katvā, ekamantaṃ nisīdi. satthā taṃ pucchi --  ``vaṅgīsa, kiñci sippaṃ jānātī''ti? ``āma, bho gotama,  chavasīsamantaṃ nāmekaṃ jānāmi, tena tivassamatthake matānampi sīsaṃ  nakhena ākoṭetvā nibbattaṭṭhānaṃ jānāmī''ti. atha satthā tassa ekaṃ  niraye nibbattassa sīsaṃ, ekaṃ manussesu, ekaṃ devesu, ekaṃ  parinibbutassa sīsaṃ āharāpetvā dassesi. so paṭhamasīsaṃ  ākoṭetvā, ``bho gotama, ayaṃ satto niraye nibbatto''ti āha.  sādhu vaṅgīsa, suṭṭhu tayā diṭṭhaṃ, ``ayaṃ satto kuhiṃ nibbatto''ti  pucchi. ``manussaloke''ti. ``ayaṃ kuhi''nti?  ``devaloke''ti. tiṇṇannampi nibbattaṭṭhānaṃ kathesi. parinibbutassa  pana sīsaṃ nakhena ākoṭento neva ^a^M2.0255^ea^ antaṃ na koṭiṃ passi. atha naṃ  satthā ``na sakkosi, vaṅgīsā''ti pucchi. ``passatha, bho gotama,  upaparikkhāmi tāvāti punappunaṃ parivattetvāpi bāhirakamantena  khīṇāsavassa sīsaṃ jānituṃ na sakkoti. athassa matthakato sedo  mucci. so lajjitvā tuṇhī ahosi''. atha naṃ satthā  ``kilamasi, vaṅgīsā''ti āha. ``āma, bho gotama, imassa  nibbattaṭṭhānaṃ jānituṃ na sakkomi. sace tumhe jānātha, kathethā''ti.  ``vaṅgīsa, ahaṃ etampi jānāmi, ito uttaripi jānāmī''ti vatvā  -- </p>
              <p>[21] ``cutiṃ yo vedi sattānaṃ, upapattiñca sabbaso. </p>
              <p>[22] asattaṃ sugataṃ buddhaṃ, tamahaṃ brūmi brāhmaṇaṃ.. </p>
              <p>[21] ``yassa gatiṃ na jānanti, devā gandhabbamānusā. </p>
              <p>[22] khīṇāsavaṃ arahantaṃ, tamahaṃ brūmi brāhmaṇa''nti.. (dha0  pa0 419-420; su0 ni0 648-649) -- </p>
              <p>[25] imā dve gāthāyo abhāsi. so tena hi, bho gotama,  taṃ vijjaṃ me dethāti apacitiṃ dassetvā satthu santike nisīdi.  satthā ``amhehi samānaliṅgassa demā''ti āha. vaṅgīso ``yaṃ  kiñci katvā mayā imaṃ mantaṃ gahetuṃ vaṭṭatī''ti brāhmaṇe upagantvā  āha -- ``tumhe mayi ^a^V2.0251^ea^ pabbajante mā cintayittha, ahaṃ mantaṃ  uggaṇhitvā sakalajambudīpe jeṭṭhako bhavissāmi, tumhākampi tena  bhaddameva bhavissatī''ti ^a^P0.0530^ea^ so mantatthāya satthu santikaṃ  upasaṅkamitvā pabbajjaṃ yāci. tadā ca thero nigrodhakappo bhagavato  santike ṭhito hoti, taṃ bhagavā āṇāpesi -- ``nigrodhakappa, imaṃ  pabbājehī''ti. thero satthu āṇāya taṃ pabbājetvā ``mantaparivāraṃ  tāva uggaṇhāhī''ti dvattiṃsākārakammaṭṭhānaṃ vipassanākammaṭṭhānañca  ācikkhi. so dvattiṃsākārakammaṭṭhānaṃ sajjhāyantova vipassanāya  kammaṭṭhānaṃ paṭṭhapesi. brāhmaṇā taṃ upasaṅkamitvā -- ``kiṃ, bho  vaṅgīsa, samaṇassa gotamassa santike sippaṃ uggahita''nti pucchiṃsu.  ``āma sikkhitaṃ''. ``tena hi ehi gamissāmā''ti. ``kiṃ  sippasikkhanena, gacchatha tumhe na mayhaṃ tumhehi kattabbakicca''nti.  brāhmaṇā ``tvampi dāni samaṇassa gotamassa vasaṃ āpanno, māyāya  āvaṭṭito, kiṃ mayaṃ tava santike karissāmā''ti āgatamaggeneva  pakkamiṃsu. vaṅgīso vipassanaṃ vaḍḍhetvā arahattaṃ sacchākāsi. </p>
              <p>[03] 96^b^.^eb^ evaṃ ^a^M2.0256^ea^ thero arahattaṃ patvā attano pubbakammaṃ  saritvā somanassajāto pubbacaritāpadānaṃ pakāsento ^b^padumuttaro  nāma jino^eb^tiādimāha. anuttānatthameva vaṇṇayissāma. </p>
              <p>[03] 99^b^.^eb^ ^b^pabhāhi anurañjanto^eb^ti so padumuttaro  bhagavā nīlapītādichabbaṇṇapabhāhi raṃsīhi anurañjanto jalanto  sobhayamāno vijjotamānoti attho. ^b^veneyyapadumāni so^eb^ti  padumuttarasūriyo attano vacanasaṅkhātena sūriyaraṃsiyā  veneyyajanasaṅkhātapadumāni visesena bodhento pabodhento  arahattamaggādhigamena phullitāni karotīti attho. </p>
              <p>[03] 100^b^.^eb^ ^b^vesārajjehi sampanno^eb^ti -- </p>
              <p>[21] ``antarāye ca niyyāne, buddhatte āsavakkhaye. </p>
              <p>[22] etesu catuṭṭhānesu, buddho suṭṭhu visārado''ti.. -- </p>
              <p>[25] evaṃ vuttacatuvesārajjañāṇehi sampanno samaṅgībhūto  samannāgatoti attho. </p>
              <p>[03] 105^b^.^eb^ ^b^vāgīso vādisūdano^eb^ti vādīnaṃ  paṇḍitajanānaṃ īso padhāno ``vādīso''ti vattabbe da-kārassa  ga-kāraṃ katvā evaṃ vuttanti daṭṭhabbaṃ. sakatthaparatthavādaṃ sūdati  paggharāpeti pākaṭaṃ karotīti vādisūdano. </p>
              <p>[03] 110^b^.^eb^ ^b^māramasanā^eb^ti ^a^V2.0252^ea^ khandhamārādayo pañcamāre  masati parāmasati viddhaṃsetīti māramasano. ^b^diṭṭhisūdanā^eb^ti  vohāraparamatthasaṅkhātaṃ ^a^P0.0531^ea^ diṭṭhidassanaṃ sūdati paggharaṃ  dīpetīti diṭṭhisūdano. </p>
              <p>[03] 111^b^.^eb^ ^b^vissāmabhūmi santāna^eb^nti  sakalasaṃsārasāgare santānaṃ kilamantānaṃ  sotāpattimaggādiadhigamāpanena vissamabhūmi vissamaṭṭhānaṃ  vūpasamanaṭṭhānanti attho. </p>
              <p>[03] 132^b^.^eb^ ^b^tatohaṃ vihatārambho^eb^ti tato paccekabuddhassa  sarīradassanena ahaṃ vihatārambho vinaṭṭhasārambho, vinaṭṭhamāno nimmado  hutvā pabbajjaṃ saṃ suṭṭhu yāciṃ saṃyāciṃ ārocesinti attho. sesaṃ  suviññeyyamevāti. </p>
              <p>[06] vaṅgīsattherāpadānavaṇṇanā samattā. </p>
            </h4>
          </h3>
          <h3>
            <h3n> 5. nandakattherāpadānavaṇṇanā</h3n>
            <h4>
              <h4n> </h4n>
              <p>[03] pañcamāpadāne ^a^M2.0257^ea^ ^b^padumuttaro nāma jino^eb^tiādikaṃ āyasmato  nandakattherassa apadānaṃ. ayampi purimabuddhesu katādhikārotiādi  sabbaṃ pāṭhānusārena suviññeyyamevāti. </p>
              <p>[06] nandakattherāpadānavaṇṇanā samattā. </p>
            </h4>
          </h3>
          <h3>
            <h3n> 6. kāḷudāyittherāpadānavaṇṇanā</h3n>
            <h4>
              <h4n> </h4n>
              <p>[03] chaṭṭhāpadāne ^b^padumuttaro nāma jino^eb^tiādikaṃ āyasmato  kāḷudāyittherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle haṃsavatīnagare kulagehe nibbatto viññutaṃ patto satthu  dhammadesanaṃ suṇanto satthāraṃ ekaṃ bhikkhuṃ kulappasādakānaṃ aggaṭṭhāne  ṭhapentaṃ disvā tajjaṃ abhinīhārakammaṃ katvā taṃ ṭhānantaraṃ patthesi.  satthāpi byākāsi. so yāvajīvaṃ kusalaṃ katvā devamanussesu  saṃsaranto amhākaṃ bodhisattassa mātukucchiyaṃ paṭisandhiggahaṇadivase  devalokato cavitvā kapilavatthusmiṃyeva amaccakule paṭisandhiṃ gaṇhi.  bodhisattena saha ekadivaseyeva ^a^V2.0253^ea^ jāto, taṃdivasaṃyeva naṃ dukūlacumbaṭakena  nipajjāpetvā bodhisattassa upaṭṭhānaṃ nayiṃsu. bodhisattena hi saddhiṃ  bodhirukkho, rāhulamātā, cattāro nidhī ^a^P0.0532^ea^,  ārohaniyahatthī, kaṇḍako, channo, kāḷudāyīti ime satta ekadivase  jātattā sahajātā nāma ahesuṃ. athassa nāmaggahaṇadivase  sakalanagarassa udaggacittadivase jātattā ^b^udāyī^eb^tveva nāmaṃ  kariṃsu. thokaṃ kāḷadhātukattā pana kāḷudāyīti paññāyittha. so  bodhisattena saddhiṃ kumārakīḷaṃ kīḷanto vuddhiṃ agamāsi.</p>
              <p>[03] aparabhāge lokanāthe mahābhinikkhamanaṃ nikkhamitvā anukkamena  sabbaññutaṃ patvā pavattitavaradhammacakke rājagahaṃ upanissāya veḷuvane  viharante suddhodanamahārājā taṃ pavattiṃ sutvā purisasahassaparivāraṃ ekaṃ  amaccaṃ ``puttaṃ me idhānehī''ti pesesi. so satthu dhammadesanāvelāyaṃ  satthu santikaṃ gantvā parisapariyante ṭhito dhammaṃ sutvā saparivāro  ^a^M2.0258^ea^ arahattaṃ pāpuṇi. atha ne satthā ``etha, bhikkhavo''ti hatthaṃ  pasāresi. sabbe taṃkhaṇaṃyeva iddhimayapattacīvaradharā vassasaṭṭhikattherā  viya ahesuṃ. arahattappattato paṭṭhāya ariyā nāma majjhattāva honti,  tasmā raññā pesitasāsanaṃ dasabalassa nārocesi. rājā neva gato  āgacchati, na sāsanaṃ suyyatīti aparampi amaccaṃ  purisasahassaparivāraṃ pesesi. tasmimpi tathā paṭipanne aparampīti  etena nayena navapurisasahassaparivāre nava amacce pesesi. sabbe  gantvā arahattaṃ patvā tuṇhībhūtā ahesuṃ.</p>
              <p>[03] atha rājā cintesi -- ``ettakā janā mayi sinehābhāvena  dasabalassa idhāgamanatthāya na kiñci kathayiṃsu, ayaṃ kho pana  udāyī dasabalena samavayo sahapaṃsukīḷiko, mayi ca sinehavā, imaṃ  pesessāmī''ti. atha taṃ pakkosāpetvā, ``tāta, tvaṃ  purisasahassaparivāro gantvā dasabalaṃ idhānehī''ti vatvā pesesi.  so pana gacchanto ``sacāhaṃ, deva, pabbajituṃ labhissāmi, evāhaṃ  bhagavantaṃ idhānessāmī''ti vatvā raññā ``pabbajitopi mama puttaṃ  dassehī''ti vutto rājagahaṃ gantvā satthu dhammadesanāvelāya  parisapariyante ṭhito dhammaṃ sutvā saparivāro arahattaṃ patvā  ehibhikkhubhāve patiṭṭhāsi. so arahattaṃ patvā -- ``na tāvāyaṃ  dasabalassa kulanagaraṃ gantuṃ kālo, vassante pana upagate pabbatesu  vanasaṇḍesu haritatiṇasañchannāya bhūmiyā gamanakālo bhavissatī''ti  gamanakālaṃ āgamento vassante sampatte satthu kulanagaraṃ gantuṃ  gamanavaṇṇaṃ saṃvaṇṇesi. vuttañcetaṃ theragāthāya (theragā0 527-530)  -- </p>
              <p>[21] ``aṅgārino ^a^P0.0533^ea^ ^a^V2.0254^ea^ dāni dumā bhadante,  phalesino chadanaṃ vippahāya. </p>
              <p>[22] te accimantova pabhāsayanti, samayo mahāvīra bhāgī  rasānaṃ.. </p>
              <p>[21] ``dumāni phullāni manoramāni, samantato sabbadisā  pavanti. </p>
              <p>[22] pattaṃ pahāya phalamāsasānā, kālo ito pakkamanāya vīra..</p>
              <p>[03]  </p>
              <p>[21] ``nevātisītaṃ ^a^M2.0259^ea^ na panātiuṇhaṃ, sukhā utu addhaniyā  bhadante. </p>
              <p>[22] passantu taṃ sākiyā koḷiyā ca, pacchāmukhaṃ rohiniyaṃ  tarantaṃ.. </p>
              <p>[21] ``āsāya kasate khettaṃ, bījaṃ āsāya vappati. </p>
              <p>[27] āsāya vāṇijā yanti, samuddaṃ dhanahārakā. </p>
              <p>[22] yāya āsāya tiṭṭhāmi, sā me āsā samijjhatu.. </p>
              <p>[21] ``nātisītaṃ nātiuṇhaṃ, nātidubbhikkhachātakaṃ. </p>
              <p>[22] saddalā haritā bhūmi, esa kālo mahāmuni.. (a0  ni0 aṭṭha0 1.1.225). </p>
              <p>[21] ``punappunañceva vapanti bījaṃ, punappunaṃ vassati  devarājā. </p>
              <p>[22] punappunaṃ khettaṃ kasanti kassakā, punappunaṃ dhaññamupeti  raṭṭhaṃ.. </p>
              <p>[21] ``punappunaṃ yācanakā caranti, punappunaṃ dānapatī  dadanti. </p>
              <p>[22] punappunaṃ dānapatī daditvā, punappunaṃ saggamupenti ṭhānaṃ..</p>
              <p>[03]  </p>
              <p>[21] ``vīro have sattayugaṃ puneti. yasmiṃ kule jāyati  bhūripañño. </p>
              <p>[22] maññāmahaṃ sakkati devadevo, tayā hi jāto muni  saccanāmo.. </p>
              <p>[21] ``suddhodano ^a^P0.0534^ea^ nāma pitā mahesino,  buddhassa mātā pana māyanāmā. </p>
              <p>[22] yā bodhisattaṃ parihariya kucchinā, kāyassa bhedā  tidivamhi modati.. </p>
              <p>[21] ``sā ^a^V2.0255^ea^ gotamī kālakatā ito cutā, dibbehi kāmehi  samaṅgibhūtā. </p>
              <p>[22] sā modati kāmaguṇehi pañcahi, parivāritā devagaṇehi  tehi.. </p>
              <p>[21] ``buddhassa ^a^M2.0260^ea^ puttomhi asayhasāhino,  aṅgīrasassappaṭimassa tādino. </p>
              <p>[22] pitupitā mayhaṃ tuvaṃsi sakka, dhammena me gotama  ayyakosī''ti.. (theragā0 531-536). </p>
              <p>[21] ``ambā panasā kapiṭṭhā ca, pupphapallavalaṅkatā. </p>
              <p>[27] dhuvapphalāni savanti, khuddāmadhukakūpamā. </p>
              <p>[22] sevamāno ubho passe, gantukālo mahāyassa.. </p>
              <p>[21] ``jambū sumadhurā nīpā, madhugaṇḍidivapphalā. </p>
              <p>[22] tā ubhosu pajjotanti, gantukālo mahāyasa.. </p>
              <p>[21] ``tiṇḍukāni piyālāni, soṇṇavaṇṇā manoramā. </p>
              <p>[22] khuddakappaphalā niccaṃ, gantukālo mahāyasa.. </p>
              <p>[21] ``kadalī pañcamocci ca, supakkaphalabhūsitā. </p>
              <p>[22] ubhopassesu lambanti, gantukālo mahāyasa.. </p>
              <p>[21] ``madhupphaladharā niccaṃ, morarukkhā manoramā. </p>
              <p>[22] khuddakappaphalā niccaṃ, gantukālo mahāyasa.. </p>
              <p>[21] ``hintālatālapantī ca, rajatakkhandhova jotare. </p>
              <p>[27] supakkaphalasañchannā, khuddakappā madhussavā. </p>
              <p>[22] phalāni tāni khādante, gantukālo mahāyasa.. </p>
              <p>[21] ``udumbarāruṇāvaṇṇā ^a^P0.0535^ea^,  sadāsumadhurapphalā. </p>
              <p>[22] ubhopassesu lambanti, gantukālo mahāyasa.. </p>
              <p>[21] ``itthambhūtā ^a^V2.0256^ea^ anekā te, nānāphaladharā dumā. </p>
              <p>[22] ubhopassesu lambanti, gantukālo mahāyasa.. </p>
              <p>[21] ``campakā salaḷā nāgā, sugandhā māluteritā. </p>
              <p>[27] supupphitaggā jotanti, sugandhenābhipūjayuṃ. </p>
              <p>[22] sādarā vinatāneva, gantukālo mahāyasa.. </p>
              <p>[21] ``punnāgā giripunnāgā, pupphitā dharaṇīruhā. </p>
              <p>[27] supupphitaggā jotanti, sugandhenābhipūjayuṃ. </p>
              <p>[22] sādarā vinatuggaggā, gantukālo mahāyasa.. </p>
              <p>[21] ``asokā ^a^M2.0261^ea^ koviḷārā ca, somanassakarā varā. </p>
              <p>[27] sugandhā kaṇṇikā bandhā, rattavaṇṇehi bhūsitā. </p>
              <p>[22] sādarā vinatuggaggā, samayo te mahāyasa.. </p>
              <p>[21] ``kaṇṇikārā phullitā niccaṃ, sovaṇṇaraṃsijotakā. </p>
              <p>[27] dibbagandhā pavāyanti, disā sabbāni sobhayaṃ. </p>
              <p>[22] sādarā vinatāneva, samayo te mahāyasa.. </p>
              <p>[21] ``supattā gandhasampannā, ketakī dhanuketakī. </p>
              <p>[27] sugandhā sampavāyanti, disā sabbābhigandhino. </p>
              <p>[22] sādarā pūjayantāva, samayo te mahāyasa.. </p>
              <p>[21] ``mallikā jātisumanā, sugandhā khuddamallikā. </p>
              <p>[27] disā sabbā pavāyanti, ubho magge pasobhayaṃ. </p>
              <p>[22] sādarā te palambanti, samayo te mahāyasa.. </p>
              <p>[21] ``sindhuvārā sītagandhā, sugandhā māluteritā. </p>
              <p>[27] disā sabbābhipūjentā, ubho magge pasobhayaṃ. </p>
              <p>[22] sādarā vinatuggaggā, samayo te mahāyasa.. </p>
              <p>[21] ``sīhā ^a^V2.0257^ea^ kesarasīhā ca, catuppadanisevitā. </p>
              <p>[22] acchambhītā surāpāne, migarājā patāpino.. </p>
              <p>[21] ``sīhanādena pūjenti, sādarā te migābhibhū. </p>
              <p>[22] maggamhi ubhato vūḷhā, samayo te mahāyasa.. </p>
              <p>[21] ``byagghā ^a^P0.0536^ea^ sindhavā nakulā, sādhurūpā  bhayānakā. </p>
              <p>[27] ākāse sampatantāva, nibbhītā yena kenaci. </p>
              <p>[22] tehi te sādarā natā, samayo te mahāyasa.. </p>
              <p>[21] ``tidhā pabhinnā chaddantā, surūpā sussarā subhā. </p>
              <p>[27] sattappatiṭṭhitaṅgā te, ubho maggesu kūjino. </p>
              <p>[22] sādarā hāsamānāva, samayo te mahāyasa.. </p>
              <p>[21] ``migā varāhā pasadā, citrāsāvayavā subhā. </p>
              <p>[27] ārohapariṇāhena, surūpā aṅgasaṃyutā. </p>
              <p>[22] ubho magge gāyamānāva, samayo te mahāyasa.. </p>
              <p>[21] ``gokaṇṇā ^a^M2.0262^ea^ sarabhā rurū, ārohapariṇāhino. </p>
              <p>[27] surūpā aṅgasampannā, sevamānāva accharuṃ. </p>
              <p>[22] sevamānā tehi tadā, samayo te mahāyasa.. </p>
              <p>[21] ``dīpī acchā taracchā ca, tudarā varuṇā sadā. </p>
              <p>[27] te dāni sikkhitā sabbe, mettāya tava tādino. </p>
              <p>[22] te paccasevakā addhā, samayo te mahāyasa.. </p>
              <p>[21] ``sasā siṅgālā nakulā, kalandakāḷakā bahū. </p>
              <p>[22] kasturā sūrā gandhā te, kevalā gāyamānāva.. </p>
              <p>[22] samayo te mahāyasa. </p>
              <p>[21] ``mayūrā ^a^V2.0258^ea^ nīlagīvā te, susikhā subhapakkhikā. </p>
              <p>[27] supiñchā te sunādā ca, veḷuriyamaṇisannibhā. </p>
              <p>[22] nādaṃ karontā pūjenti, kālo te pitudassane.. </p>
              <p>[21] ``suvaṇṇacitrahaṃsā ca, javahaṃsā vihācarā. </p>
              <p>[27] te sabbe āsayā chuddhā, jinadassanabyāvaṭā. </p>
              <p>[22] madhurassarena kūjanti, kālo te pitudassane.. </p>
              <p>[21] ``haṃsā koñcā sunadā te, cakkavākā nadīcarā. </p>
              <p>[27] bakā balākā rucirā, jalakākā sarakukkuṭā. </p>
              <p>[22] sādarābhinādino ete, kālo te pitudassane.. </p>
              <p>[21] ``citrā surūpā sussarā, sāḷikā suvataṇḍikā. </p>
              <p>[27] rukkhaggā sampatantā te, ubho maggesu kūjino. </p>
              <p>[22] tesu tesu nikūjanti, kālo te pitudassane.. </p>
              <p>[21] ``kokilā ^a^P0.0537^ea^ sakalā citrā, sadā  mañjussarā varā. </p>
              <p>[27] vimhāpitā te janataṃ, saddhimittādike surā. </p>
              <p>[22] sarehi pūjayantāva, kālo te pitudassane.. </p>
              <p>[21] ``bhiṅkā kurarā sārā, pūritā kānane sadā. </p>
              <p>[27] ninnādayantā pavanaṃ, aññamaññasamaṅgino. </p>
              <p>[22] gāyamānā sareneva, kālo te pitudassane.. </p>
              <p>[21] ``tittirā ^a^M2.0263^ea^ susarā sārā, susarā vanakukkuṭā. </p>
              <p>[22] mañjussarā rāmaṇeyyā, kālo te pitudassane.. </p>
              <p>[21] ``setavālukasañchannā, supatitthā manoramā. </p>
              <p>[27] madhurodakasampuṇṇā, sarā jotanti te sadā. </p>
              <p>[22] tattha nhatvā pivitvā ca, samayo te ñātidassane.. </p>
              <p>[21] ``kumbhīrāmakarākiṇṇā ^a^V2.0259^ea^, valayā muñjarohitā. </p>
              <p>[22] macchakacchapabyāviddhā, sarā sītodakā subhā. </p>
              <p>[22] tattha nhatvā pivitvā ca, samayo te ñātidassane.. </p>
              <p>[21] ``nīluppalasamākiṇṇā, tathā rattuppalehi ca. </p>
              <p>[27] kumuduppalasaṃkiṇṇā, sarā sobhantinekadhā. </p>
              <p>[22] tattha sītalakā toyā, samayo te ñātidassane.. </p>
              <p>[21] ``puṇḍarīkehi sañchannā, padumehi samohatā. </p>
              <p>[27] ubho maggesu sobhanti, pokkharañño tahiṃ tahiṃ. </p>
              <p>[22] tatthodakāni nhāyanti, samayo te ñātidassane.. </p>
              <p>[21] ``setapulinasaṃkiṇṇā, supatitthā manoramā. </p>
              <p>[27] sītodakamahoghehi, sampuṇṇā tā nadī subhā. </p>
              <p>[22] ubho maggehi sandanti, samayo te ñātidassane.. </p>
              <p>[21] ``maggassa ubhatopasse, gāmanigamasamākulā. </p>
              <p>[27] saddhā pasannā janatā, ratanattayamāmakā. </p>
              <p>[22] tesaṃ sampuṇṇasaṅkappo, samayo te ñātidassane.. </p>
              <p>[21] ``tesu tesu padesesu, devā mānussakā ubho. </p>
              <p>[22] gandhamālābhipūjenti, samayo te ñātidassane''ti..</p>
              <p>[03] evaṃ ^a^P0.0538^ea^ thero saṭṭhimattāhi gāthāhi satthu  gamanavaṇṇaṃ saṃvaṇṇesi. atha kho bhagavā ``kāḷudāyī mama gamanaṃ  pattheti, pūressāmissa saṅkappa''nti tattha gamane bahūnaṃ visesādhigamaṃ  disvā vīsatisahassakhīṇāsavaparivuto rājagahato  aturitacārikāvasena vuttappakāraphalāphale anubhavanto  dvipadacatuppadādisamūhānaṃ sevanapūjāya pūjiyamāno  vuttappakārasugandhapupphagandhehi gandhiyamāno gāmanigamavāsīnaṃ saṅgahaṃ  kurumāno kapilavatthugāmimaggaṃ ^a^M2.0264^ea^ paṭipajji. thero iddhiyā kapilavatthuṃ  gantvā rañño purato ākāse ṭhito adiṭṭhapubbaṃ vesaṃ disvā, raññā --  ``kosi tva''nti ^a^V2.0260^ea^ pucchito ``sace amaccaputtaṃ tayā bhagavato santike  pesitaṃ na jānāsi, evaṃ jānāhī''ti vadanto -- </p>
              <p>[21] ``buddhassa puttomhi asayhasāhino,  aṅgīrasassappaṭimassa tādino. </p>
              <p>[22] pitupitā mayhaṃ tuvaṃsi sakka, dhammena me gotama  ayyakosī''ti.. (theragā0 536) -- gāthamāha.</p>
              <p>[03] tattha ^b^buddhassa puttomhī^eb^ti sabbaññubuddhassa ure  vāyāmajanitāhi dhammadesanāhi jātatāya orasaputto amhi.  ^b^asayhasāhino^eb^ti abhisambodhito pubbe ṭhapetvā mahābodhisattaṃ  aññehi sahituṃ asakkuṇeyyattā asayhassa sakalabodhisambhārassa,  mahākaruṇākarassa ca sahanato tato parampi aññehi sahituṃ abhibhavituṃ  asakkuṇeyyattā asayhānaṃ pañcannaṃ mārānaṃ sahanato abhibhavanato  āsayānusayacaritādhimuttiādivibhāgāvabodhena yathārahaṃ veneyyānaṃ  diṭṭhadhammikasamparāyikaparamatthehi anusāsanīsaṅkhātassa aññehi  asayhassa buddhakiccassa sahanato tattha vā sādhukārībhāvato  asayhasāhino. ^b^aṅgīrasassā^eb^ti aṅgīkatasīlādisampattikassa.  ``aṅgamaṅgehi niccharaṇakaobhāsassā''ti apare. keci pana  ``aṅgīraso siddhatthoti imāni dve nāmāni pitarāyeva  gahitānī''ti vadanti. ^b^appaṭimassā^eb^ti anupamassa iṭṭhādīsu  tādilakhaṇasampattiyā tādino. ^b^pitupitā mayhaṃ tuvaṃsī^eb^ti  ariyajātivasena mayhaṃ pitu sammāsambuddhassa lokavohāravasena tvaṃ  pitā ^a^P0.0539^ea^ asi. ^b^sakkā^eb^ti vaṃsena rājānaṃ ālapati.  ^b^dhammenā^eb^ti sabhāvena ariyajātilokiyajātīhi dvinnaṃ jātīnaṃ  sabhāvasamodhānena. ^b^gotamā^eb^ti gottena rājānaṃ ālapati.  ^b^ayyakosī^eb^ti pitāmaho ahosi. ettha ca ``buddhassa  puttomhī''tiādiṃ vadanto thero aññaṃ byākāsi.</p>
              <p>[03] evaṃ ^a^M2.0265^ea^ pana attānaṃ jānāpetvā haṭṭhatuṭṭhena raññā mahārahe pallaṅke  nisīdāpetvā attano paṭiyāditassa nānaggarasabhojanassa pattaṃ pūretvā  patte dinne gamanākāraṃ dassesi. ``kasmā gantukāmattha, bhuñjathā''ti  vutte, satthu santikaṃ gantvā bhuñjissāmīti. kahaṃ pana satthāti?  vīsatisahassabhikkhuparivāro tumhākaṃ dassanatthāya maggaṃ paṭipannoti.  tumhe imaṃ piṇḍapātaṃ bhuñjatha, aññaṃ bhagavato haratha. yāva ca mama  putto imaṃ nagaraṃ pāpuṇāti, tāvassa itoyeva piṇḍapātaṃ harathāti.  thero bhattakiccaṃ katvā rañño ca parisāya ca dhammaṃ desetvā satthu  āgamanato puretarameva rājanivesanaṃ ratanattayaguṇesu abhippasannaṃ  karonto sabbesaṃ passantānaṃyeva satthu āharitabbabhattapuṇṇaṃ pattaṃ ākāse  vissajjetvā sayampi vehāsaṃ abbhuggantvā ^a^V2.0261^ea^ piṇḍapātaṃ upanetvā satthu  hatthe ṭhapesi. satthāpi taṃ piṇḍapātaṃ paribhuñji. evaṃ saṭṭhiyojanaṃ  maggaṃ divase divase yojanaṃ gacchantassa bhagavato rājagehato bhattaṃ  āharitvā adāsi. bhagavā kamena kapilavatthunagaraṃ patvā punadivase  rājavīthiyaṃ piṇḍāya carati. taṃ sutvā suddhodanamahārājā tattha  gantvā, ``mā evaṃ kattabbaṃ maññi, nayidaṃ rājavaṃsappaveṇī''ti.  ``ayaṃ tumhākaṃ, mahārāja, vaṃso, īdiso amhākaṃ pana buddhavaṃso''ti  vatvā -- </p>
              <p>[21] ``uttiṭṭhe nappamajjeyya, dhammaṃ sucaritaṃ care. </p>
              <p>[22] dhammacārī sukhaṃ seti, asmiṃ loke paramhi ca.. </p>
              <p>[21] ``dhammaṃ care sucaritaṃ, na naṃ duccaritaṃ care. </p>
              <p>[22] dhammacārī sukhaṃ seti, asmiṃ loke paramhi cā''ti..  (dha0 pa0 168-169) -- </p>
              <p>[25] dhammaṃ desesi. rājā sotāpattiphale patiṭṭhahi. tato  rājā buddhappamukhaṃ bhikkhusaṅghaṃ nimantetvā sakamandire bhojetvā  sampavāretvā bhojanāvasāne ^b^dhammapāla^eb^jātakaṃ (jā0 1.10.92  ādayo) sutvā sapariso anāgāmiphale patiṭṭhahi. aparabhāge  setacchattassa heṭṭhā nipannova arahattaṃ patvā parinibbāyi.</p>
              <p>[03] tato bhagavā rāhulamātuyā bimbādeviyā pāsādaṃ gantvā tassā  dhammaṃ ^a^P0.0540^ea^ desetvā sokaṃ vinodetvā  ^b^candakinnarī^eb^jātakadesanāya (jā0 1.14.18 ādayo) pasādaṃ  janetvā nigrodhārāmaṃ agamāsi. atha bimbādevī puttaṃ rāhulakumāraṃ  āha -- ``gaccha, tava pitu santakaṃ dhanaṃ yācāhī''ti. kumāro  ``dāyajjaṃ ^a^M2.0266^ea^, me samaṇa, dehī''ti vatvā bhagavantaṃ anubandhitvā,  ``sukhā, te samaṇa, chāyā''ti vadanto gacchati. taṃ bhagavā  nigrodhārāmaṃ netvā ``lokutaradāyajjaṃ gaṇhāhī''ti vatvā pabbājesi.  atha bhagavā ariyagaṇamajjhe nisinno ``etadaggaṃ, bhikkhave, mama  sāvakānaṃ bhikkhūnaṃ kulappasādakānaṃ yadidaṃ kāḷudāyī''ti (a0 ni0   1.219, 225) theraṃ etadagge ṭhapesi. </p>
              <p>[03] 165^b^.^eb^ thero pattaetadaggaṭṭhāno attano pubbakammaṃ  saritvā somanassajāto pubbacaritāpadānaṃ ^a^V2.0262^ea^ pakāsento ^b^padumuttaro  nāma jino^eb^tiādigāthāyo abhāsi. tattha anuttānapadameva  vaṇṇayissāma. </p>
              <p>[03] 166^b^.^eb^ ^b^guṇāguṇavidū^eb^ti guṇañca aguṇañca  guṇāguṇaṃ, vaṇṇāvaṇṇaṃ, kusalākusalaṃ vā taṃ jānātīti guṇāguṇavidū.  ^b^kataññū^eb^ti aññehi kataguṇaṃ jānātīti kataññū, ekadivasampi  bhattadānādinā katūpakārassa rajjampi dātuṃ samatthattā kataññū.  ^b^katavedī^eb^ti kataṃ vindati anubhavati sampaṭicchatīti katavedī.  ^b^titthe yojeti pāṇine^eb^ti sabbasatte nibbānapavesanupāye  kusalapathe magge dhammadesanāya yojeti sampayojeti patiṭṭhāpetīti  attho. sesaṃ uttānatthameva. gamanavaṇṇanagāthānamattho theragāthāyaṃ  vuttoyevāti. </p>
              <p>[06] kāḷudāyittherāpadānavaṇṇanā samattā. </p>
            </h4>
          </h3>
          <h3>
            <h3n> 7. abhayattherāpadānavaṇṇanā</h3n>
            <h4>
              <h4n> </h4n>
              <p>[03] sattamāpadāne ^b^padumuttaro nāma jino^eb^tiādikaṃ āyasmato  abhayattherassa apadānaṃ. ayampi purimajinavaresu katādhikāro tattha  tattha bhave vipaṭṭūpanissayāni puññāni upacinanto padumuttarassa  bhagavato kāle haṃsavatīnagare brāhmaṇakule nibbatto. so vuddhimanvāya  vedaṅgapārago sakaparasamayakusalo ekadivasaṃ satthu dhammadesanaṃ sutvā  pasannamānaso bhagavantaṃ gāthāhi thomesi. so tattha yāvatāyukaṃ ṭhatvā  puññāni katvā tato cuto devaloke nibbatto aparāparaṃ sugatīsuyevaṃ  ^a^M2.0267^ea^ saṃsaranto imasmiṃ buddhuppāde rājagahe bimbisārarañño putto hutvā  nibbatti, ^b^abhayo^eb^tvevassa nāmaṃ kariṃsu. so vayappatto  nigaṇṭhehi saddhiṃ ^a^P0.0541^ea^ vissāsiko hutvā caranto  ekadivasaṃ nigaṇṭhena nāṭaputtena satthu vādāropanatthāya pesito  nipuṇapañhaṃ pucchitvā nipuṇabyākaraṇaṃ sutvā pasanno satthu santike  pabbajitvā kammaṭṭhānānurūpaṃ ñāṇaṃ pesetvā nacirasseva arahattaṃ pāpuṇi. </p>
              <p>[03] 195^b^.^eb^ so arahattaṃ patvā attano pubbakammaṃ saritvā  somanassajāto pubbacaritāpadānaṃ pakāsento ^b^padumuttaro nāma  jino^eb^tiādimāha. taṃ sabbaṃ suviññeyyamevāti. </p>
              <p>[06] abhayattherāpadānavaṇṇanā samattā. </p>
            </h4>
          </h3>
          <h3>
            <h3n> 8. lomasakaṅgiyattherāpadānavaṇṇanā</h3n>
            <h4>
              <h4n> </h4n>
              <p>[03] aṭṭhamāpadāne ^a^V2.0263^ea^ ^b^imamhi bhaddake kappe^eb^tiādikaṃ āyasmato  lomasakaṅgiyattherassa apadānaṃ. ayampi purimabuddhesu katādhikāro  tattha tattha bhave vivaṭṭūpanissayāni puññāni upacinanto kassapassa  bhagavato kāle brāhmaṇakule nibbatto saddho pasanno ahosi. aparo  candano nāma tassa sahāyo cāsi. te dvepi satthu santike dhammaṃ  sutvā pasannamānasā pabbajitvā yāvajīvaṃ sīlaṃ rakkhitvā  suparisuddhasīlā tato cutā devaloke nibbattitvā ekaṃ buddhantaraṃ  dibbasukhaṃ anubhaviṃsu. tesu ayaṃ imasmiṃ buddhuppāde sākiyakule  nibbattitvā aparo candano devaputto hutvā tāvatiṃsabhavane nibbatti.  atha so sakyakulappasādakena kāḷudāyinā ārādhitena bhagavatā  sakyarājūnaṃ mānamaddanāya kataṃ ^b^vessantaradhammadesanāyaṃ^eb^ (jā0  2.22.1655 ādayo) pokkharavassaiddhipāṭihāriyaṃ disvā  pasannamānaso pabbajitvā majjhimanikāye vuttaṃ  ^b^bhaddekaratta^eb^suttantadesanaṃ sutvā araññavāsaṃ vasanto  bhaddekarattasuttantadesanānusāsanaṃ (ma0 ni0 3.286 ādayo) saritvā  tadanusārena ñāṇaṃ pesetvā kammaṭṭhānaṃ manasi karitvā arahattaṃ pāpuṇi. </p>
              <p>[03] 225^b^.^eb^ arahattaṃ ^a^M2.0268^ea^ patvā attano pubbakammaṃ saritvā  sañjātasomanasso pubbacaritāpadānaṃ pakāsento ^b^imamhi bhaddake  kappe^eb^tiādimāha. tattha kappo tāva catubbidho -- sārakappo,  varakappo, maṇḍakappo, bhaddakappoti. tesu yasmiṃ kappe eko buddho  uppajjati, ayaṃ ^b^sārakappo^eb^ nāma. yasmiṃ dve vā tayo vā buddhā  uppajjanti, ayaṃ ^b^varakappo^eb^ nāma. yasmiṃ cattāro buddhā  uppajjanti, ayaṃ ^b^maṇḍakappo^eb^ nāma. yasmiṃ pañca buddhā  uppajjanti, ayaṃ ^b^bhaddakappo^eb^ nāma. aññattha pana -- </p>
              <p>[21] ``sārakappo ^a^P0.0542^ea^ maṇḍakappo,  sāramaṇḍakappo tathā. </p>
              <p>[22] varakappo bhaddakappo, kappā pañcavidhā siyuṃ.. </p>
              <p>[21] ``eko dve tayo cattāro, pañca buddhā yathākkamaṃ. </p>
              <p>[22] etesu pañcakappesu, uppajjanti vināyakā''ti.. -- </p>
              <p>[25] evaṃ ^a^V2.0264^ea^ pañca kappā vuttā. tesu ayaṃ kappo ``kakusandho  koṇāgamano kassapo gotamo metteyyo''ti pañcabuddhapaṭimaṇḍitattā  bhaddakappo nāma jāto.</p>
              <p>[03] tasmā imasmiṃ bhaddakappamhi kassapo nāyako uppajjīti  sambandho. sesaṃ uttānatthamevāti. </p>
              <p>[06] lomasakaṅgiyattherāpadānavaṇṇanā samattā. </p>
            </h4>
          </h3>
          <h3>
            <h3n> 9. vanavacchattherāpadānavaṇṇanā </h3n>
            <h4>
              <h4n> </h4n>
              <p>[01] navamāpadāne ^b^imamhi bhaddake kappe^eb^tiādikaṃ  āyasmato vanavacchattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  kassapassa bhagavato kāle kulagehe nibbatto viññutaṃ patvā satthu  dhammadesanaṃ sutvā saddhājāto pabbajitvā parisuddhaṃ brahmacariyaṃ caritvā  tato cuto devaloke nibbatto, tato cuto araññāyatane bhikkhūnaṃ  samīpe kapotayoniyaṃ nibbatto. tesu mettacitto dhammaṃ sutvā tato  cuto devamanussesu saṃsaranto imasmiṃ buddhuppāde kapilavatthusmiṃ  brāhmaṇakule nibbatti. tassa mātukucchigatakāleyeva mātu dohaḷo  udapādi vane vasituṃ vane vijāyituṃ ^a^M2.0269^ea^. tato icchānurūpavasena vane  vasantiyā gabbhavuṭṭhānaṃ ahosi. gabbhato nikkhantañca naṃ  kāsāvakhaṇḍena paṭiggahesuṃ. tadā bodhisattassa uppannakālo, rājā taṃ  kumāraṃ āharāpetvā saheva posesi. atha bodhisatto  mahābhinikkhamanaṃ nikkhamitvā pabbajitvā chabbasāni dukkarakārikaṃ  katvā buddhe jāte so mahākassapassa santikaṃ gantvā tassovāde  pasanno tassa santikā buddhuppādabhāvaṃ sutvā satthu santikaṃ gantvā  dhammaṃ sutvā pabbajitvā nacirasseva chaḷabhiñño arahā ahosi. </p>
              <p>[03] 251^b^.^eb^ so arahattaṃ patvā attano pubbakammaṃ saritvā  somanassajāto pubbacaritāpadānaṃ pakāsento ^b^imamhi bhaddake  kappe^eb^tiādimāha. tattha ^b^brahmabandhu mahāyaso^eb^ti ettha brāhmaṇānaṃ  bandhu ñātakoti brāhmaṇabandhūti vattabbe gāthābandhasukhatthaṃ  ``brahmabandhū''ti ^a^P0.0543^ea^ vuttanti veditabbaṃ.  lokattayabyāpakayasattā mahāyaso. sesaṃ sabbaṃ suviññeyyamevāti. </p>
              <p>[06] vanavacchattherāpadānavaṇṇanā samattā. </p>
            </h4>
          </h3>
          <h3>
            <h3n> 10. cūḷasugandhattherāpadānavaṇṇanā</h3n>
            <h4>
              <h4n> </h4n>
              <p>[03] dasamāpadāne ^a^V2.0265^ea^ ^b^imamhi bhaddake kappe^eb^tiādikaṃ āyasmato  sugandhattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto  kassapasammāsambuddhakāle bārāṇasiyaṃ vibhavasampanne kule nibbatto  viññutaṃ patvā satthu santike dhammaṃ sutvā sabbadā namassamāno  mahādānaṃ dadamāno māsassa sattakkhattuṃ bhagavato gandhakuṭiyā  catujjātigandhena vilimpesi. ``mama nibbattanibbattaṭṭhāne sarīrato  sugandhagandho nibbattatū''ti patthanaṃ akāsi. bhagavā taṃ byākāsi.  so yāvatāyukaṃ ṭhatvā puññāni karonto tato cuto devaloke nibbatto  kāmāvacaralokaṃ sarīragandhena sugandhaṃ kurumāno ^b^sugandhadevaputto^eb^ti  pākaṭo ahosi. so devalokasampattiyo anubhavitvā tato cuto  imasmiṃ buddhuppāde mahābhogakule ^a^M2.0270^ea^ nibbatti, tassa mātukucchigatasseva  mātuyā sarīragandhena sakalagehaṃ sakalanagarañca sugandhena ekagandhaṃ  ahosi, jātakkhaṇe sakalaṃ sāvatthinagaraṃ sugandhakaraṇḍako viya  ahosi, tenassa ^b^sugandho^eb^ti nāmaṃ kariṃsu. so vuddhiṃ agamāsi.  tadā satthā sāvatthiyaṃ patvā jetavanamahāvihāraṃ paṭiggahesi, taṃ  disvā pasannamānaso bhagavato santike pabbajitvā nacirasseva saha  paṭisambhidāhi arahattaṃ pāpuṇi. tassa uppannadivasato paṭṭhāya yāva  parinibbānā etthantare nipannaṭṭhānādīsu sugandhameva vāyi. devāpi  dibbacuṇṇadibbagandhapupphāni okiranti. </p>
              <p>[03] 272^b^.^eb^ sopi thero arahattaṃ patvā attano pubbakammaṃ  saritvā somanassajāto pubbacaritāpadānaṃ pakāsento ^b^imamhi  bhaddake kappe^eb^tiādimāha. taṃ sabbaṃ heṭṭhā vuttanayattā uttānatthattā ca  suviññeyyameva, kevalaṃ puññanānattaṃ nāmanānattañca viseso. </p>
              <p>[06] cūḷasugandhattherāpadānavaṇṇanā samattā. </p>
              <p>[06] pañcapaññāsamavaggavaṇṇanā samattā. </p>
            </h4>
          </h3>
        </h2>
        <h2>
          <h2n> 56. yasavaggo </h2n>
          <h3>
            <h3n> 1. yasattherāpadānavaṇṇanā</h3n>
            <h4>
              <h4n> </h4n>
              <p>[03] chappaññāsame ^a^P0.0544^ea^ ^a^V2.0266^ea^ vagge paṭhamāpadāne ^b^mahāsamuddaṃ  oggayhā^eb^tiādikaṃ āyasmato yasattherassa apadānaṃ. ayampi  purimabuddhesu katādhikāro tattha tattha bhave vivaṭṭūpanissayāni puññāni  upacinanto sumedhassa bhagavato kāle mahānubhāvo nāgarājā hutvā  buddhappamukhaṃ bhikkhusaṅghaṃ attano bhavanaṃ netvā mahādānaṃ pavattesi,  bhagavantaṃ mahagghena ticīvarena acchādesi, ekekañca bhikkhuṃ mahaggheneva  paccekadussayugena sabbena ca samaṇaparikkhārena. so tena puññakammena  devamanussesu saṃsaranto siddhatthassa bhagavato kāle seṭṭhiputto hutvā  mahābodhimaṇḍalaṃ sattahi ratanehi pūjesi. kassapassa bhagavato kāle  sāsane pabbajitvā samaṇadhammaṃ akāsi. evaṃ so sugatīsuyeva  saṃsaranto amhākaṃ bhagavato kāle bārāṇasiyaṃ mahāvibhavassa seṭṭhino  putto ^a^M2.0271^ea^ hutvā sujātāya bhagavato khīrapāyāsaṃ dinnāya seṭṭhidhītāya  kucchimhi nibbatti, ^b^yaso^eb^ nāma nāmena paramasukhumālo. tassa  tayo pāsādā honti -- eko hemantiko, eko gimhiko, eko  vassikoti. so vassike pāsāde vassike cattāro māse  nippurisehi tūriyehi paricārayamāno vasati, heṭṭhāpāsādaṃ na otarati.  hemantike pāsāde cattāro māse suphusitavātapānakavāṭe tattheva  paṭivasati. gimhike pāsāde bahukavāṭavātapānajālāhi sampanne  tattheva vasati. hatthapādānaṃ sukhumālatāya bhūmiyaṃ nisajjādikiccaṃ  natthi. simbalitulādipuṇṇasabhāve attharitvā tattha upadhānāni  kiccāni karoti. evaṃ devaloke devakumāro viya pañcahi  kāmaguṇehi samappitassa samaṅgībhūtassa paricārayamānassa paṭikacceva  niddā okkami, parijanassāpi niddā okkami, sabbarattiyo ca  telapadīpo jhāyati. atha kho yaso kulaputto paṭikacceva pabujjhitvā  addasa sakaṃ parijanaṃ supantaṃ aññissā kacche vīṇaṃ, aññissā kaṇṭhe  mudiṅgaṃ, aññissā kacche āḷambaraṃ, aññaṃ vikesikaṃ, vikkheḷikaṃ,  aññā vippalapantiyo hatthapattaṃ susānaṃ maññe, disvānassa ādīnavo  pāturahosi, nibbidāya cittaṃ saṇṭhāsi. atha kho yaso kulaputto  udānaṃ udānesi -- ``upaddutaṃ vata bho, upassaṭṭhaṃ vata bho''ti.</p>
              <p>[03] atha ^a^V2.0267^ea^ kho yaso kulaputto suvaṇṇapādukāyo ārohitvā yena  nivesanadvāraṃ tenupasaṅkami, amanussā dvāraṃ vivariṃsu -- ``mā  yasassa kulaputtassa ^a^P0.0545^ea^ koci antarāyamakāsi  agārasmā anagāriyaṃ pabbajjāyā''ti. atha kho yaso kulaputto yena  nagaradvāraṃ tenupasaṅkami, amanussā dvāraṃ vivariṃsu -- ``mā yasassa  kulaputtassa koci antarāyamakāsi agārasmā anagāriyaṃ  pabbajjāyā''ti. atha kho yaso kulaputto yena isipatanaṃ migadāyo  tenupasaṅkami.</p>
              <p>[03] tena kho pana samayena bhagavā rattiyā paccūsasamayaṃ paccuṭṭhāya  ajjhokāse caṅkamati, addasā kho bhagavā yasaṃ kulaputtaṃ dūratova  āgacchantaṃ, disvāna caṅkamā orohitvā paññatte āsane nisīdi.  atha kho yaso kulaputto bhagavato avidūre udānaṃ udānesi --  ``upaddutaṃ vata bho, upassaṭṭhaṃ vata bho''ti. atha kho bhagavā yasaṃ  kulaputtaṃ ^a^M2.0272^ea^ etadavoca -- ``idaṃ kho, yasa, anupaddutaṃ, idaṃ anupassaṭṭhaṃ,  ehi, yasa, nisīda, dhammaṃ te desessāmī''ti. atha kho yaso  kulaputto, ``idaṃ kira anupaddutaṃ, idaṃ anupassaṭṭha''nti haṭṭho udaggo  suvaṇṇapādukāhi orohitvā yena bhagavā tenupasaṅkami, upasaṅkamitvā  bhagavantaṃ abhivādetvā ekamantaṃ nisīdi, ekamantaṃ nisinnassa kho  yasassa kulaputtassa bhagavā anupubbiṃ kathaṃ kathesi, seyyathidaṃ,  dānakathaṃ sīlakathaṃ saggakathaṃ kāmānaṃ ādīnavaṃ okāraṃ saṃkilesaṃ  nekkhamme ānisaṃsaṃ pakāsesi. yadā bhagavā aññāsi yasaṃ kulaputtaṃ  kallacittaṃ muducittaṃ vinīvaraṇacittaṃ udaggacittaṃ pasannacittaṃ, atha yā  buddhānaṃ sāmukkaṃsikā dhammadesanā, taṃ pakāsesi dukkhaṃ samudayaṃ nirodhaṃ  maggaṃ. seyyathāpi nāma suddhaṃ vatthaṃ apagatakāḷakaṃ sammadeva rajanaṃ  paṭiggaṇheyya, evameva yasassa kulaputtassa tasmiṃyeva āsane virajaṃ  vītamalaṃ dhammacakkhuṃ udapādi -- ``yaṃ kiñci samudayadhammaṃ, sabbaṃ  taṃ nirodhadhamma''nti.</p>
              <p>[03] atha kho yasassa kulaputtassa mātā pāsādaṃ abhiruhitvā yasaṃ  kulaputtaṃ apassantī yena seṭṭhi gahapati tenupasaṅkami; upasaṅkamitvā  seṭṭhiṃ gahapatiṃ etadavoca -- ``putto te gahapati yaso na  dissatī''ti. atha kho, seṭṭhi gahapati, catuddisā assadūte  uyyojetvā sāmaṃyeva yena isipatanaṃ migadāyo tenupasaṅkami. addasā  kho, seṭṭhi gahapati, suvaṇṇapādukānaṃ nikkhepaṃ, disvāna taṃyeva  anugamāsi. addasā kho bhagavā seṭṭhiṃ gahapatiṃ dūratova āgacchantaṃ,  disvāna bhagavato etadahosi -- ``yaṃnūnāhaṃ tathārūpaṃ iddhābhisaṅkhāraṃ  abhisaṅkhareyyaṃ, yathā seṭṭhi gahapati idha nisinno idha nisinnaṃ yasaṃ  kulaputtaṃ na passeyyā''ti. atha kho bhagavā tathārūpaṃ  iddhābhisaṅkhāraṃ abhisaṅkharesi. atha kho seṭṭhi gahapati yena  bhagavā tenupasaṅkami ^a^P0.0546^ea^ ^a^V2.0268^ea^; upasaṅkamitvā bhagavantaṃ  etadavoca -- ``api, bhante, bhagavā yasaṃ kulaputtaṃ passeyyā''ti.  tena hi gahapati nisīda, appeva nāma idha nisinno idha nisinnaṃ  yasaṃ kulaputtaṃ passeyyāsīti. atha kho seṭṭhi gahapati ``idheva  kirāhaṃ nisinno idha nisinnaṃ yasaṃ kulaputtaṃ passissāmī''ti haṭṭho  udaggo bhagavantaṃ abhivādetvā ekamantaṃ nisīdi, ekamantaṃ nisinnassa  kho seṭṭhissa gahapatissa bhagavā anupubbiṃ kathaṃ kathesi...pe0...  aparappaccayo atthu sāsane bhagavantaṃ etadavoca -- ``abhikkantaṃ bhante,  abhikkantaṃ bhante, seyyathāpi ^a^M2.0273^ea^, bhante, nikkujjitaṃ vā ukkujjeyya,  paṭicchannaṃ vā vivareyya mūḷhassa vā maggaṃ ācikkheyya, andhakāre  vā telapajjotaṃ dhāreyya `cakkhumanto rūpāni dakkhantī'ti, evamevaṃ  bhagavatā anekapariyāyena dhammo pakāsito. esāhaṃ, bhante, bhagavantaṃ  saraṇaṃ gacchāmi dhammañca bhikkhusaṅghañca, upāsakaṃ maṃ bhagavā dhāretu  ajjatagge pāṇupetaṃ saraṇaṃ gata''nti. sova loke paṭhamaṃ upāsako  ahosi tevāciko.</p>
              <p>[03] atha kho yasassa kulaputtassa pituno dhamme desiyamāne  yathādiṭṭhaṃ yathāviditaṃ bhūmiṃ paccavekkhantassa anupādāya āyavehi cittaṃ  vimucci. atha kho bhagavato etadahosi -- ``yasassa kho  kulaputtassa pituno dhamme desiyamāne yathādiṭṭhaṃ yathāviditaṃ bhūmiṃ  paccavekkhantassa anupādāya āsavehi cittaṃ vimuttaṃ, abhabbo kho  yaso kulaputto hīnāyāvattitvā kāme paribhuñjituṃ, seyyathāpi pubbe  agārikabhūto, yaṃnūnāhaṃ taṃ iddhābhisaṅkhāraṃ paṭippassambheyya''nti.  atha kho bhagavā taṃ iddhābhisaṅkhāraṃ paṭippassambhesi. addasā kho  seṭṭhi gahapati yasaṃ kulaputtaṃ nisinnaṃ, disvāna yasaṃ kulaputtaṃ  etadavoca -- ``mātā te tāta, yasa, paridevasokasamāpannā, dehi  mātuyā jīvita''nti. atha kho yaso kulaputto bhagavantaṃ ullokesi.  atha kho bhagavā seṭṭhiṃ gahapatiṃ etadavoca -- ``taṃ kiṃ maññasi,  gahapati, yassa sekkhena ñāṇena sekkhena dassanena dhammo diṭṭho  vidito seyyathāpi tayā, tassa yathādiṭṭhaṃ yathāviditaṃ bhūmiṃ  paccavekkhantassa anupādāya āsavehi cittaṃ vimuttaṃ, bhabbo nu kho  so, gahapati, hīnāyāvattitvā kāme paribhuñjituṃ seyyathāpi pubbe  agārikabhūto''ti? ``no hetaṃ, bhante''. ``yasassa kho, gahapati,  kulaputtassa sekkhena ñāṇena sekkhena dassanena dhammo diṭṭho vidito  seyyathāpi tayā, tassa yathādiṭṭhaṃ yathāviditaṃ bhūmiṃ paccavekkhantassa  anupādāya āsavehi cittaṃ vimuttaṃ, abhabbo kho, gahapati, yaso  kulaputto hīnāyāvattitvā kāme paribhuñjituṃ seyyathāpi pubbe  agārikabhūto''ti. ``lābhā, bhante, yasassa kulaputtassa, suladdhaṃ,  bhante, yasassa kulaputtassa ^a^P0.0547^ea^, yathā yasassa  kulaputtassa anupādāya āsavehi cittaṃ vimuttaṃ, adhivāsetu me, bhante  bhagavā, ajjatanāya bhattaṃ yasena kulaputtena pacchāsamaṇenā''ti ^a^V2.0269^ea^.  ``adhivāsesi bhagavā tuṇhībhāvena''. atha kho seṭṭhi gahapati  ^a^M2.0274^ea^, bhagavato adhivāsanaṃ viditvā uṭṭhāyāsanā bhagavantaṃ abhivādetvā  padakkhiṇaṃ katvā pakkāmi. atha kho yaso kulaputto acirapakkante  seṭṭhimhi gahapatimhi bhagavantaṃ etadavoca -- ``labheyyāhaṃ, bhante,  bhagavato santike pabbajjaṃ, labheyyaṃ upasampada''nti. ``ehi  bhikkhū''ti bhagavā avoca -- ``svākkhāto dhammo, cara brahmacariyaṃ  sammā dukkhassa antakiriyāyā''ti, sāva tassa āyasmato  upasampadā ahosi. </p>
              <p>[03] 1^b^.^eb^ arahā pana hutvā somanassajāto attano  pubbacaritāpadānaṃ pakāsento ^b^mahāsamuddaṃ oggayhā^eb^tiādimāha.  tattha ^b^samudda^eb^nti aṅgulimuddāya saṃ suṭṭhu dassetabbato samuddo, atha  vā saṃ suṭṭhu udiyati khobhiyati pasodhiyati ghosanaṃ karonto  āluḷiyatīti samuddo, mahanto ca so samuddo cāti mahāsamuddo, taṃ  mahāsamuddaṃ. ^b^oggayhā^eb^ti ajjhogāhetvā abbhantaraṃ pavisitvā  tassa mahāsamuddassa anto pavisitvā, sāmyatthe cetaṃ upayogavacananti  daṭṭhabbaṃ. ^b^bhavanaṃ me sumāpita^eb^nti ettha bhavanti nibbattanti  nivasanti catūhi iriyāpathehi vāsaṃ kappenti etthāti bhavanaṃ, mayhaṃ  taṃ bhavanaṃ taṃ vimānaṃ taṃ pāsādaṃ pañcapākārakūṭāgārehi saṃ suṭṭhu māpitaṃ  nagaraṃ, attano balena suṭṭhu nimmitanti attho. ^b^sunimmitā  pokkharaṇī^eb^ti sumahantā hutvā bhūtā itā gatā pavattā khaṇitā  katāti pokkharaṇī, macchakacchapapupphapulinatitthamadhurodakādīhi suṭṭhu  nibbattā nimmitāti attho. ^b^cakkavākūpakūjitā^eb^ti  cakkavākakukkuṭahaṃsādīhi kūjitā ghositā nāditā sā pokkharaṇīti  sambandho. ito paraṃ nadīvanadvipadacatuppadapādapapakkhīnaṃ vaṇṇañca  sumedhassa bhagavato dassanañca nimantetvā sumedhassa bhagavato  dānakkamañca suviññeyyameva.</p>
              <p>[03] ^b^lokāhutipaṭiggaha^eb^nti ettha loke āhuti lokāhuti,  kāmarūpārūpasaṅkhātassa lokassa āhutiṃ pūjāsakkāraṃ paṭiggaṇhātīti  lokāhutipaṭiggahaṃ, sumedhaṃ bhagavantanti attho. sesaṃ byākaraṇadānañca  arahattappattaphalañca suviññeyyamevāti. </p>
              <p>[06] yasattherāpadānavaṇṇanā samattā. </p>
            </h4>
          </h3>
          <h3>
            <h3n> 2. nadīkassapattherāpadānavaṇṇanā</h3n>
            <h4>
              <h4n> </h4n>
              <p>[03] dutiyāpadāne ^a^M2.0275^ea^ ^a^P0.0548^ea^ ^a^V2.0270^ea^ ^b^padumuttarassa  bhagavato^eb^tiādikaṃ āyasmato nadīkassapattherassa apadānaṃ. ayampi  purimabuddhesu katādhikāro tattha tattha bhave vivaṭṭūpanissayāni puññāni  upacinanto padumuttarassa bhagavato kāle kulagehe nibbattitvā viññutaṃ  patto ekadivasaṃ satthāraṃ piṇḍāya carantaṃ disvā pasannamānaso attanā  ropitassa ambarukkhassa paṭhamuppannaṃ manosilāvaṇṇaṃ ekaṃ ambaphalaṃ  adāsi. so tena puññakammena devamanussesu saṃsaranto imasmiṃ  buddhuppāde magadharaṭṭhe brāhmaṇakule uruvelakassapassa bhātā hutvā nibbatto  vayappatto nissaraṇajjhāsayatāya gharāvāsaṃ anicchanto tāpasapabbajjaṃ  pabbajitvā tīhi tāpasasatehi saddhiṃ nerañjarāya nadiyā tīre assamaṃ  māpetvā viharati. nadītīre vasanato kassapagottatāya ca  ^b^nadīkassapo^eb^ti samaññā ahosi. tassa bhagavā saparisassa  ehibhikkhubhāvena upasampadaṃ adāsi. so bhagavato gayāsīse  ^b^ādittapariyāya desanāya^eb^ (mahāva0 54; saṃ0 ni0  4.28)  arahatte patiṭṭhāsi.</p>
              <p>[03] tatrāyaṃ anupubbikathā -- satthā yasaṃ kulaputtaṃ pabbājetvā  uruvelāyaṃ tayo bhātikajaṭile dametuṃ yena uruvelā tadavasari. tena  kho pana samayena uruvelāyaṃ tayo jaṭilā paṭivasanti uruvelakassapo  nadīkassapo gayākassapoti, tesu uruvelakassapo jaṭilo pañcannaṃ  jaṭilasatānaṃ nāyako hoti vināyako aggo pamukho pāmokkho,  nadīkassapo jaṭilo tiṇṇaṃ jaṭilasatānaṃ nāyako hoti vināyako  aggo pamukho pāmokkho, gayākassapo jaṭilo dvinnaṃ jaṭilasatānaṃ  nāyako hoti vināyako aggo pamukho pāmokkho. atha kho  bhagavā yena uruvelakassapassa jaṭilassa assamo tenupasaṅkami;  upasaṅkamitvā uruvelakassapaṃ jaṭilaṃ etadavoca -- ``sace te,  kassapa, agaru, vaseyyāma ekarattaṃ agyāgāre''ti. na kho me,  mahāsamaṇa, garu, caṇḍettha nāgarājā iddhimā āsiviso ghoraviso,  so taṃ mā viheṭhesīti. dutiyampi kho bhagavā uruvelakassapaṃ  jaṭilaṃ etadavoca...pe0... tatiyampi...pe0... so taṃ mā viheṭhesīti.  appeva maṃ na viheṭheyya, iṅgha tvaṃ, kassapa, anujānāhi  agyāgāranti ^a^M2.0276^ea^. vihara, mahāsamaṇa, yathāsukhanti. atha kho bhagavā  agyāgāraṃ pavisitvā tiṇasanthārakaṃ paññapetvā nisīdi pallaṅkaṃ  ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.</p>
              <p>[03] addasā kho so nāgo bhagavantaṃ paviṭṭhaṃ, disvā dummano  padhūpāyi. atha kho bhagavato etadahosi ^a^V2.0271^ea^ -- ``yaṃnūnāhaṃ imassa  nāgassa anupahacca chaviñca cammañca ^a^P0.0549^ea^ maṃsañca  nhāruñca aṭṭhiñca aṭṭhimiñjañca tejasā tejaṃ pariyādiyeyya''nti.  atha kho bhagavā tathārūpaṃ iddhābhisaṅkhāraṃ abhisaṅkharitvā padhūpāyi.  atha kho so nāgo makkhaṃ asahamāno pajjali. bhagavāpi  tejodhātuṃ samāpajjitvā pajjali. ubhinnaṃ sajotibhūtānaṃ agyāgāraṃ  ādittaṃ viya hoti sampajjalitaṃ sajotibhūtaṃ. atha kho te jaṭilā  agyāgāraṃ parivāretvā evamāhaṃsu -- ``abhirūpo vata, bho,  mahāsamaṇo nāgena viheṭhiyatī''ti. atha kho bhagavā tassā rattiyā  accayena tassa nāgassa anupahacca chaviñca cammañca maṃsañca nhāruñca  aṭṭhiñca aṭṭhimiñjañca tejasā tejaṃ pariyādiyitvā patte pakkhipitvā  uruvelakassapassa jaṭilassa dassesi -- ``ayaṃ te, kassapa, nāgo  pariyādinno assa tejasā tejo''ti. atha kho uruvelakassapassa  jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma caṇḍassa nāgarājassa iddhimato āsivisassa  ghoravisassa tejasā tejaṃ pariyādiyissati, na tveva kho arahā yathā  aha''nti. </p>
              <p>[21] ``nerañjarāyaṃ bhagavā, uruvelakassapaṃ jaṭilaṃ avoca. </p>
              <p>[22] sace te kassapa agaru, viharemu ajjaṇho  aggisālamhī''ti.. </p>
              <p>[21] ``na kho me mahāsamaṇa garu, phāsukāmova taṃ  nivāremi. </p>
              <p>[27] caṇḍettha nāgarājā, iddhimā āsiviso ghoraviso. </p>
              <p>[22] so taṃ mā viheṭhesī''ti.. </p>
              <p>[21] ``appeva ^a^M2.0277^ea^ maṃ na viheṭheyya, iṅgha tvaṃ kassapa  anujānāhi agyāgāranti. </p>
              <p>[22] dinnanti naṃ viditvā, abhīto pāvisi bhayamatīto.. </p>
              <p>[21] ``disvā isiṃ paviṭṭhaṃ, ahināgo dummano padhūpāyi. </p>
              <p>[22] sumanamanaso adhimano, manussanāgopi tattha padhūpāyi..</p>
              <p>[03]  </p>
              <p>[21] ``makkhañca asahamāno, ahināgo pāvakova pajjali. </p>
              <p>[22] tejodhātusukusalo, manussanāgopi tattha pajjali.. </p>
              <p>[21] ``ubhinnaṃ ^a^V2.0272^ea^ sajotibhūtānaṃ, </p>
              <p>[27] agyāgāraṃ ādittaṃ hoti sampajjalitaṃ sajotibhūtaṃ. </p>
              <p>[26] udicchare jaṭilā, abhirūpo vata bho mahāsamaṇo. </p>
              <p>[22] nāgena viheṭhiyatīti bhaṇanti.. </p>
              <p>[21] ``atha tassā rattiyā accayena, hatā nāgassa acciyo  honti. </p>
              <p>[22] iddhimato pana ṭhitā, anekavaṇṇā acciyo honti.. </p>
              <p>[21] ``nīlā atha lohitikā, mañjiṭṭhā pītakā  phalikavaṇṇāyo. </p>
              <p>[22] aṅgīrasassa kāye, anekavaṇṇā acciyo honti.. </p>
              <p>[21] ``pattamhi odahitvā, ahināgaṃ brāhmaṇassa dassesi. </p>
              <p>[22] ayaṃ te kassapa nāgo, pariyādinno assa tejasā  tejo''ti..</p>
              <p>[03] atha ^a^M2.0278^ea^ kho uruvelakassapo jaṭilo bhagavato iminā  iddhipāṭihāriyena abhippasanno bhagavantaṃ etadavoca -- ``idheva,  mahāsamaṇa, vihara, ahaṃ te dhuvabhattenā''ti. </p>
              <p>[06] paṭhamaṃ pāṭihāriyaṃ.</p>
              <p>[03] atha ^a^P0.0550^ea^ kho bhagavā uruvelakassapassa jaṭilassa  assamassa avidūre aññatarasmiṃ vanasaṇḍe vihāsi. atha kho  cattāro mahārājāno abhikkantāya rattiyā abhikkantavaṇṇā kevalakappaṃ  vanasaṇḍaṃ obhāsetvā yena bhagavā tenupasaṅkamiṃsu; upasaṅkamitvā  bhagavantaṃ abhivādetvā catuddisā aṭṭhaṃsu seyyathāpi mahantā  aggikkhandhā. atha kho uruvelakassapo jaṭilo tassā rattiyā  accayena yena bhagavā tenupasaṅkami; upasaṅkamitvā bhagavantaṃ etadavoca  -- ``kālo, mahāsamaṇa, niṭṭhitaṃ bhattaṃ, te nu kho te, mahāsamaṇa,  abhikkantāya rattiyā abhikkantavaṇṇā kevalakappaṃ vanasaṇḍaṃ obhāsetvā  yena tvaṃ tenupasaṅkamiṃsu; upasaṅkamitvā taṃ abhivādetvā catuddisā  aṭṭhaṃsu seyyathāpi mahantā aggikkhandhā''ti. ete kho, kassapa,  cattāro mahārājāno yenāhaṃ tenupasaṅkamiṃsu dhammassavanāyāti. atha  kho uruvelakassapassa jaṭilassa etadahosi -- ``mahiddhiko kho  mahāsamaṇo mahānubhāvo, yatra hi nāma cattāropi mahārājāno  upasaṅkamissanti dhammassavanāya, na tveva ca kho arahā yathā  aha''nti ^a^V2.0273^ea^. atha kho bhagavā uruvelakassapassa jaṭilassa bhattaṃ  bhuñjitvā tasmiṃyeva vanasaṇḍe vihāsi. </p>
              <p>[06] dutiyaṃ pāṭihāriyaṃ.</p>
              <p>[03] atha kho sakko devānamindo abhikkantāya rattiyā  abhikkantavaṇṇo kevalakappaṃ vanasaṇḍaṃ obhāsetvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi  seyyathāpi mahāaggikkhandho purimāhi vaṇṇanibhāhi abhikkantataro ca  paṇītataro ca. atha kho uruvelakassapo jaṭilo tassā rattiyā  accayena yena bhagavā tenupasaṅkami; upasaṅkamitvā bhagavantaṃ etadavoca  -- ``kālo, mahāsamaṇa, niṭṭhitaṃ bhattaṃ, ko nu kho so, mahāsamaṇa,  abhikkantāya ^a^M2.0279^ea^ rattiyā abhikkantavaṇṇo kevalakappaṃ vanasaṇḍaṃ obhāsetvā  yena tvaṃ tenupasaṅkami; upasaṅkamitvā taṃ abhivādetvā ekamantaṃ aṭṭhāsi  seyyathāpi mahāaggikkhandho purimāhi vaṇṇanibhāhi abhikkantataro ca  paṇītataro cā''ti. eso kho, kassapa, sakko devānamindo yenāhaṃ  tenupasaṅkami dhammassavanāyāti. atha kho uruvelakassapassa  jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma sakkopi devānamindo upasaṅkamissati dhammassavanāya,  na tveva ca kho arahā yathā aha''nti ^a^P0.0551^ea^. atha kho  bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe  vihāsi. </p>
              <p>[06] tatiyaṃ pāṭihāriyaṃ.</p>
              <p>[03] atha kho brahmā sahampati abhikkantāya rattiyā abhikkantavaṇṇo  kevalakappaṃ vanasaṇḍaṃ obhāsetvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ aṭṭhāsi seyyathāpi  mahāaggikkhandho purimāhi vaṇṇanibhāhi abhikkantataro ca paṇītataro  ca. atha kho uruvelakassapo jaṭilo tassā rattiyā accayena yena  bhagavā tenupasaṅkami; upasaṅkamitvā bhagavantaṃ etadavoca -- ``kālo,  mahāsamaṇa, niṭṭhitaṃ bhattaṃ, ko nu kho so, mahāsamaṇa, abhikkantāya  rattiyā abhikkantavaṇṇo kevalakappaṃ vanasaṇḍaṃ obhāsetvā yena tvaṃ  tenupasaṅkami; upasaṅkamitvā taṃ abhivādetvā ekamantaṃ aṭṭhāsi  seyyathāpi mahāaggikkhandho purimāhi vaṇṇanibhāhi abhikkantataro ca  paṇītataro cā''ti. eso kho, kassapa, brahmā sahampati yenāhaṃ  tenupasaṅkami dhammassavanāyāti. atha kho uruvelakassapassa  jaṭilassa etadahosi -- ``mahiddhiko kho mahāsamaṇo mahānubhāvo,  yatra hi nāma brahmāpi sahampati upasaṅkamissati ^a^V2.0274^ea^ dhammassavanāya, na  tveva ca kho arahā yathā aha''nti. atha kho bhagavā  uruvelakassapassa jaṭilassa bhattaṃ bhuñjitvā tasmiṃyeva vanasaṇḍe  vihāsi. </p>
              <p>[06] catutthaṃ pāṭihāriyaṃ.</p>
              <p>[03] tena kho pana samayena uruvelakassapassa jaṭilassa mahāyañño  paccupaṭṭhito hoti, kevalakappā ca aṅgamagadhā pahūtaṃ khādanīyaṃ  bhojanīyaṃ ^a^M2.0280^ea^ ādāya abhikkamitukāmā honti. atha kho  uruvelakassapassa jaṭilassa etadahosi -- ``etarahi kho me  mahāyañño paccupaṭṭhito, kevalakappā ca aṅgamagadhā pahūtaṃ khādanīyaṃ  bhojanīyaṃ ādāya abhikkamissanti, sace mahāsamaṇo mahājanakāye  iddhipāṭihāriyaṃ karissati, mahāsamaṇassa lābhasakkāro  abhivaḍḍhissati, mama lābhasakkāro parihāyissati, aho nūna  mahāsamaṇo svātanāya nāgaccheyyā''ti. atha kho bhagavā  uruvelakassapassa jaṭilassa cetasā cetoparivitakkamaññāya uttarakuruṃ  gantvā tato piṇḍapātaṃ āharitvā anotattadahe paribhuñjitvā tattheva  divāvihāraṃ akāsi. atha kho uruvelakassapo jaṭilo tassā  rattiyā accayena yena bhagavā tenupasaṅkami; upasaṅkamitvā bhagavantaṃ  etadavoca -- ``kālo, mahāsamaṇa, niṭṭhitaṃ bhattaṃ, kiṃ nu kho,  mahāsamaṇa, hiyyo nāgamāsi, apica mayaṃ taṃ sarāma, `kiṃ nu kho  mahāsamaṇo nāgacchatī'ti, khādanīyassa ca bhojanīyassa ^a^P0.0552^ea^  ca te paṭivīso ṭhapito''ti. nanu te, kassapa, etadahosi  -- ``etarahi kho me mahāyañño paccupaṭṭhito kevalakappā ca  aṅgamagadhā pahūtaṃ khādanīyaṃ bhojanīyaṃ ādāya abhikkamissanti, sace  mahāsamaṇo mahājanakāye iddhipāṭihāriyaṃ karissati, mahāsamaṇassa  lābhasakkāro abhivaḍḍhissati, mama lābhasakkāro parihāyissati, aho  nūna mahāsamaṇo svātanāya nāgaccheyyā''ti, so kho ahaṃ, kassapa,  tava cetasā cetoparivitakkamaññāya uttarakuruṃ gantvā tato piṇḍapātaṃ  āharitvā anotattadahe paribhuñjitvā tattheva divāvihāraṃ akāsinti.  atha kho uruvelakassapassa jaṭilassa etadahosi -- ``mahiddhiko  kho mahāsamaṇo mahānubhāvo, yatra hi nāma cetasāpi cittaṃ  pajānissati, na tveva ca kho arahā yathā aha''nti. atha kho  bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe  vihāsi. </p>
              <p>[06] pañcamaṃ pāṭihāriyaṃ.</p>
              <p>[03] tena ^a^V2.0275^ea^ kho pana samayena bhagavato paṃsukūlaṃ uppannaṃ hoti. atha  kho bhagavato etadahosi -- ``kattha nu kho ahaṃ paṃsukūlaṃ  dhoveyya''nti? atha kho sakko devānamindo bhagavato cetasā  cetoparivitakkamaññāya ^a^M2.0281^ea^ pāṇinā pokkharaṇiṃ khaṇitvā bhagavantaṃ  etadavoca -- ``idha, bhante bhagavā, paṃsukūlaṃ dhovatū''ti. atha kho  bhagavato etadahosi -- ``kimhi nu kho ahaṃ paṃsukūlaṃ  parimaddeyya''nti? atha kho sakko devānamindo bhagavato cetasā  cetoparivitakkamaññāya mahatiṃ silaṃ upanikkhipi -- ``idha, bhante  bhagavā, paṃsukūlaṃ parimaddatū''ti. atha kho bhagavato etadahosi --  ``kimhi nu kho ahaṃ ālambitvā uttareyya''nti? atha kho kakudhe  adhivatthā devatā bhagavato cetasā cetoparivitakkamaññāya sākhaṃ  onāmesi -- ``idha, bhante bhagavā, ālambitvā uttaratū''ti. atha  kho bhagavato etadahosi -- ``kimhi nu kho ahaṃ paṃsukūlaṃ  vissajjeyya''nti? atha kho sakko devānamindo bhagavato cetasā  cetoparivitakkamaññāya mahatiṃ silaṃ upanikkhipi -- ``idha, bhante  bhagavā, paṃsukūlaṃ vissajjetū''ti. atha kho uruvelakassapo jaṭilo  tassā rattiyā accayena yena bhagavā tenupasaṅkami; upasaṅkamitvā  bhagavantaṃ etadavoca -- ``kālo, mahāsamaṇa, niṭṭhitaṃ bhattaṃ, kiṃ nu  kho, mahāsamaṇa, nāyaṃ pubbe idha pokkharaṇī sāyaṃ idha pokkharaṇī,  nayimā silā pubbe upanikkhittā, kenimā silā upanikkhittā,  nayimassa kakudhassa pubbe sākhā onatā, sāyaṃ sākhā onatā''ti?  idha me, kassapa, paṃsukūlaṃ uppannaṃ ^a^P0.0553^ea^ ahosi, tassa  mayhaṃ, kassapa, etadahosi -- ``kattha nu kho ahaṃ paṃsukūlaṃ  dhoveyya''nti? atha kho, kassapa, sakko devānamindo mama cetasā  cetoparivitakkamaññāya pāṇinā pokkharaṇiṃ khaṇitvā maṃ etadavoca --  ``idha, bhante bhagavā, paṃsukūlaṃ dhovatū''ti. sāyaṃ, kassapa,  amanussena pāṇinā khaṇitā pokkharaṇī. tassa mayhaṃ, kassapa,  etadahosi -- ``kimhi nu kho ahaṃ paṃsukūlaṃ parimaddeyya''nti?  atha kho, kassapa, sakko devānamindo mama cetasā  cetoparivitakkamaññāya mahatiṃ silaṃ upanikkhipi -- ``idha, bhante  bhagavā, paṃsukūlaṃ parimaddatū''ti? sāyaṃ, kassapa, amanussena  upanikkhittā silā. tassa mayhaṃ, kassapa, etadahosi --  ``kimhi nu kho ahaṃ ālambitvā uttareyya''nti? atha kho,  kassapa, kakudhe adhivatthā devatā mama cetasā cetoparivitakkamaññāya  sākhaṃ onāmesi -- ``idha, bhante bhagavā, ālambitvā uttaratū''ti?  svāyaṃ āharahattho kakudho. tassa mayhaṃ, kassapa, etadahosi --  ``kimhi nu kho ahaṃ paṃsukūlaṃ vissajjeyya''nti? atha kho,  kassapa, sakko devānamindo mama cetasā cetoparivitakkamaññāya  ^a^M2.0282^ea^ mahatiṃ  silaṃ upanikkhipi -- ``idha, bhante bhagavā, paṃsukūlaṃ vissajjetū''ti?  sāyaṃ, kassapa, amanussena upanikkhittā silāti. atha kho  uruvelakassapassa etadahosi -- ``mahiddhiko mahāsamaṇo  mahānubhāvo ^a^V2.0276^ea^, yatra hi nāma sakkopi devānamindo veyyāvaccaṃ  karissati, na tveva ca kho arahā yathā aha''nti. atha kho  bhagavā uruvelakassapassa jaṭilassa bhattaṃ bhuñjitvā tasmiṃyeva vanasaṇḍe  vihāsi.</p>
              <p>[03] atha kho uruvelakassapo jaṭilo tassā rattiyā accayena yena  bhagavā tenupasaṅkami; upasaṅkamitvā bhagavato kālaṃ ārocesi --  ``kālo, mahāsamaṇa, niṭṭhitaṃ bhatta''nti. ``gaccha tvaṃ, kassapa,  āyāmaha''nti uruvelakassapaṃ jaṭilaṃ uyyojetvā yāya jambuyā  jambudīpo paññāyati, tato phalaṃ gahetvā paṭhamataraṃ āgantvā agyāgāre  nisīdi. addasā kho uruvelakassapo jaṭilo bhagavantaṃ agyāgāre  nisinnaṃ, disvāna bhagavantaṃ etadavoca -- ``katamena tvaṃ, mahāsamaṇa,  maggena āgato, ahaṃ tayā paṭhamataraṃ pakkanto, so tvaṃ paṭhamataraṃ  āgantvā agyāgāre nisinno''ti? ``idhāhaṃ, kassapa, taṃ  uyyojetvā yāya jambuyā jambudīpo paññāyati, tato phalaṃ gahetvā  paṭhamataraṃ āgantvā agyāgāre nisinno. idaṃ kho, kassapa, jambuphalaṃ  vaṇṇasampannaṃ gandhasampannaṃ rasasampannaṃ, sace ākaṅkhasi paribhuñjā''ti.  ``alaṃ, mahāsamaṇa, tvaṃyeva taṃ arahasi, tvaṃyeva taṃ paribhuñjā''ti.  atha kho uruvelakassapassa jaṭilassa etadahosi -- ``mahiddhiko  kho mahāsamaṇo mahānubhāvo, yatra hi nāma maṃ paṭhamataraṃ uyyojetvā  yāya jambuyā ^a^P0.0554^ea^ jambudīpo paññāyati, tato phalaṃ  gahetvā paṭhamataraṃ āgantvā agyāgāre nisīdissati, na tveva ca kho  arahā yathā aha''nti. atha kho bhagavā uruvelakassapassa jaṭilassa  bhattaṃ bhuñjitvā tasmiṃyeva vanasaṇḍe vihāsi.</p>
              <p>[03] atha kho uruvelakassapo jaṭilo tassā rattiyā accayena yena  bhagavā tenupasaṅkami; upasaṅkamitvā bhagavato kālaṃ ārocesi --  ``kālo, mahāsamaṇa, niṭṭhitaṃ bhatta''nti. ``gaccha tvaṃ, kassapa,  āyāmaha''nti uruvelakassapaṃ jaṭilaṃ uyyojetvā yāya jambuyā  jambudīpo paññāyati, tassā avidūre ambo...pe0... tassā avidūre  āmalakī...pe0... ^a^M2.0283^ea^ tassā avidūre harītakī...pe0... tāvatiṃsaṃ gantvā  pāricchattakapupphaṃ gahetvā paṭhamataraṃ āgantvā agyāgāre nisīdi.  addasā kho uruvelakassapo jaṭilo bhagavantaṃ agyāgāre nisinnaṃ,  disvāna bhagavantaṃ etadavoca -- ``katamena tvaṃ, mahāsamaṇa, maggena  āgato, ahaṃ tayā paṭhamataraṃ pakkanto, so tvaṃ paṭhamataraṃ āgantvā  agyāgāre nisinno''ti? ``idhāhaṃ, kassapa, taṃ uyyojetvā  tāvatiṃsaṃ gantvā pāricchattakapupphaṃ gahetvā paṭhamataraṃ āgantvā agyāgāre  nisinno. idaṃ kho, kassapa, pāricchattakapupphaṃ vaṇṇasampannaṃ  gandhasampannaṃ, sace ākaṅkhasi gaṇhā''ti ^a^V2.0277^ea^. ``alaṃ, mahāsamaṇa,  tvaṃyeva taṃ arahasi, tvaṃyeva taṃ gaṇhā''ti. atha kho  uruvelakassapassa jaṭilassa etadahosi -- ``mahiddhiko kho  mahāsamaṇo mahānubhāvo, yatra hi nāma maṃ paṭhamataraṃ uyyojetvā  tāvatiṃsaṃ gantvā pāricchattakapupphaṃ gahetvā paṭhamataraṃ āgantvā agyāgāre  nisīdissati, na tveva ca kho arahā yathā aha''nti.</p>
              <p>[03] tena kho pana samayena te jaṭilā aggiṃ paricaritukāmā na  sakkonti kaṭṭhāni phāletuṃ. atha kho tesaṃ jaṭilānaṃ etadahosi --  ``nissaṃsayaṃ kho mahāsamaṇassa iddhānubhāvo yathā mayaṃ na sakkoma  kaṭṭhāni phāletu''nti. atha kho bhagavā uruvelakassapaṃ ^a^P0.0555^ea^  jaṭilaṃ etadavoca -- ``phāliyantu, kassapa, kaṭṭhānī''ti.  ``phāliyantu, mahāsamaṇā''ti. sakideva pañca kaṭṭhasatāni  phāliyiṃsu. atha kho uruvelakassapassa jaṭilassa etadahosi --  ``mahiddhiko kho mahāsamaṇo mahānubhāvo, yatra hi nāma kaṭṭhānipi  phāliyissanti, na tveva ca kho arahā yathā aha''nti.</p>
              <p>[03] tena kho pana samayena te jaṭilā aggiṃ paricaritukāmā na  sakkonti aggiṃ ujjaletuṃ. atha kho tesaṃ jaṭilānaṃ etadahosi --  ``nissaṃsayaṃ kho mahāsamaṇassa iddhānubhāvo yathā mayaṃ na sakkoma  aggiṃ ujjaletu''nti. atha kho bhagavā uruvelakassapaṃ jaṭilaṃ  etadavoca -- ``ujjaliyantu, kassapa, aggī''ti. ``ujjaliyantu,  mahāsamaṇā''ti. sakideva pañca aggisatāni ujjaliyiṃsu. atha  kho uruvelakassapassa jaṭilassa etadahosi -- ``mahiddhiko kho  mahāsamaṇo mahānubhāvo, yatra hi nāma aggīpi ujjaliyissanti, na  tveva ca kho arahā yathā aha''nti.</p>
              <p>[03] tena ^a^M2.0284^ea^ kho pana samayena te jaṭilā aggiṃ paricaritvā na  sakkonti aggiṃ vijjhāpetuṃ. atha kho tesaṃ jaṭilānaṃ etadahosi --  ``nissaṃsayaṃ kho mahāsamaṇassa iddhānubhāvo yathā mayaṃ na sakkoma  aggiṃ vijjhāpetu''nti. atha kho bhagavā uruvelakassapaṃ jaṭilaṃ  etadavoca -- ``vijjhāyantu, kassapa, aggī''ti. ``vijjhāyantu,  mahāsamaṇā''ti. sakideva pañca aggisatāni vijjhāyiṃsu. atha  kho uruvelakassapassa jaṭilassa etadahosi -- ``mahiddhiko kho  mahāsamaṇo mahānubhāvo, yatra hi nāma aggīpi vijjhāyissanti, na  tveva ca kho arahā yathā aha''nti.</p>
              <p>[03] tena kho pana samayena te jaṭilā sītāsu hemantikāsu rattīsu  antaraṭṭhakāsu himapātasamaye ^a^V2.0278^ea^ najjā nerañjarāya ummujjantipi  nimujjantipi ummujjananimujjanampi karonti. atha kho bhagavā  pañcamattāni mandāmukhisatāni abhinimmini yattha te jaṭilā  uttaritvā visibbesuṃ. atha kho tesaṃ jaṭilānaṃ etadahosi --  ``nissaṃsayaṃ kho mahāsamaṇassa iddhānubhāvo yathayimā mandāmukhiyo  nimmitā''ti. atha kho uruvelakassapassa jaṭilassa etadahosi --  ``mahiddhiko kho mahāsamaṇo mahānubhāvo, yatra hi nāma tāva bahū  mandāmukhiyopi abhinimminissati, na tveva ca kho arahā yathā  aha''nti.</p>
              <p>[03] tena kho pana samayena mahā akālamegho pāvassi, mahā  udakavāhako sañjāyi, yasmiṃ padese bhagavā viharati so padeso  udakena na otthaṭo hoti. atha kho bhagavato etadahosi --  ``yaṃnūnāhaṃ samantā udakaṃ ussāretvā majjhe reṇuhatāya bhūmiyā  caṅkameyya''nti. atha kho bhagavā samantā udakaṃ ussāretvā majjhe  reṇuhatāya bhūmiyā caṅkami. atha kho uruvelakassapo jaṭilo  ``māheva kho mahāsamaṇo udakena vūḷho ahosī''ti nāvāya  sambahulehi jaṭilehi saddhiṃ yasmiṃ padese bhagavā viharati, taṃ padesaṃ  agamāsi. addasā kho uruvelakassapo jaṭilo bhagavantaṃ ^a^P0.0556^ea^  samantā udakaṃ ussāretvā majjhe reṇuhatāya bhūmiyā caṅkamantaṃ,  disvāna bhagavantaṃ etadavoca -- ``idaṃ nu tvaṃ, mahāsamaṇā''ti.  ``ayamahamasmi, kassapā''ti bhagavā vehāsaṃ abbhuggantvā nāvāya  paccuṭṭhāsi. atha kho uruvelakassapassa jaṭilassa etadahosi --  ``mahiddhiko kho mahāsamaṇo mahānubhāvo ^a^M2.0285^ea^, yatra hi nāma  udakampi na pavāhissati, na tveva ca kho arahā yathā aha''nti.</p>
              <p>[03] atha kho bhagavato etadahosi -- ``cirampi kho imassa  moghapurisassa evaṃ bhavissati `mahiddhiko kho mahāsamaṇo  mahānubhāvo, na tveva ca kho arahā yathā aha'nti, yaṃnūnāhaṃ imaṃ  jaṭilaṃ saṃvejeyya''nti. atha kho bhagavā uruvelakassapaṃ jaṭilaṃ  etadavoca -- ``neva ca kho tvaṃ, kassapa, arahā, nāpi  arahattamaggasamāpanno, sāpi te paṭipadā natthi, yāya tvaṃ arahā vā  assasi arahattamaggaṃ vā samāpanno''ti. atha kho uruvelakassapo  jaṭilo bhagavato pādesu sirasā nipatitvā bhagavantaṃ etadavoca --  ``labheyyāhaṃ, bhante, bhagavato santike pabbajjaṃ, labheyyaṃ upasampada''nti.  ``tvaṃ khosi, kassapa, pañcannaṃ jaṭilasatānaṃ nāyako vināyako  aggo pamukho pāmokkho, tepi tāva apalokehi, yathā te  maññissanti, tathā te karissantī''ti. atha kho uruvelakassapo  jaṭilo yena te jaṭilā tenupasaṅkami; upasaṅkamitvā te jaṭile  etadavoca -- ``icchāmahaṃ, bho, mahāsamaṇe brahmacariyaṃ carituṃ, yathā  bhavanto maññanti tathā karontū''ti. ``cirapaṭikā mayaṃ, bho,  mahāsamaṇe abhippasannā, sace bhavaṃ ^a^V2.0279^ea^ mahāsamaṇe brahmacariyaṃ carissati,  sabbeva mayaṃ mahāsamaṇe brahmacariyaṃ carissāmā''ti. atha kho te  jaṭilā kesamissaṃ jaṭāmissaṃ khārikājamissaṃ aggihutamissaṃ udake  pavāhetvā yena bhagavā tenupasaṅkamiṃsu; upasaṅkamitvā bhagavato pādesu  sirasā nipatitvā bhagavantaṃ etadavocuṃ -- ``labheyyāma mayaṃ, bhante,  bhagavato santike pabbajjaṃ, labheyyāma upasampada''nti. ``etha,  bhikkhavo''ti bhagavā avoca -- ``svākkhāto dhammo, caratha  brahmacariyaṃ sammā dukkhassa antakiriyāyā''ti. sāva tesaṃ  āyasmantānaṃ upasampadā ahosi.</p>
              <p>[03] addasā kho nadīkassapo jaṭilo kesamissaṃ jaṭāmissaṃ  khārikājamissaṃ aggihutamissaṃ udake vuyhamāne, disvānassa  etadahosi -- ``māheva me bhātuno upasaggo ahosī''ti, jaṭile  pāhesi -- ``gacchatha me bhātaraṃ jānāthā''ti, sāmañca tīhi  jaṭilasatehi saddhiṃ yenāyasmā uruvelakassapo tenupasaṅkami;  upasaṅkamitvā āyasmantaṃ ^a^P0.0557^ea^ uruvelakassapaṃ etadavoca  -- ``idaṃ nu kho, kassapa, seyyo''ti? ``āmāvuso, idaṃ  seyyo''ti. atha kho te jaṭilā kesamissaṃ jaṭāmissaṃ  khārikājamissaṃ aggihutamissaṃ ^a^M2.0286^ea^ udake pavāhetvā yena bhagavā  tenupasaṅkamiṃsu; upasaṅkamitvā bhagavato pādesu sirasā nipatitvā  bhagavantaṃ etadavocuṃ -- ``labheyyāma mayaṃ, bhante, bhagavato santike  pabbajjaṃ, labheyyāma upasampada''nti. ``etha, bhikkhavo''ti bhagavā  avoca -- ``svākkhāto dhammo, caratha brahmacariyaṃ sammā dukkhassa  antakiriyāyā''ti. sāva tesaṃ āyasmantānaṃ upasampadā ahosi.</p>
              <p>[03] addasā kho gayākassapo jaṭilo kesamissaṃ jaṭāmissaṃ  khārikājamissaṃ aggihutamissaṃ udake vuyhamāne, disvānassa  etadahosi -- ``māheva me bhātūnaṃ upasaggo ahosī''ti, jaṭile  pāhesi -- ``gacchatha me bhātaro jānāthā''ti, sāmañca dvīhi  jaṭilasatehi saddhiṃ yenāyasmā uruvelakassapo tenupasaṅkami;  upasaṅkamitvā āyasmantaṃ uruvelakassapaṃ etadavoca -- ``idaṃ nu kho,  kassapa, seyyo''ti? ``āmāvuso, idaṃ seyyo''ti. atha kho te  jaṭilā kesamissaṃ jaṭāmissaṃ khārikājamissaṃ aggihutamissaṃ udake  pavāhetvā yena bhagavā tenupasaṅkamiṃsu; upasaṅkamitvā bhagavato pādesu  sirasā nipatitvā bhagavantaṃ etadavocuṃ -- ``labheyyāma mayaṃ, bhante,  bhagavato santike pabbajjaṃ, labheyyāma upasampada''nti. ``etha,  bhikkhavo''ti, bhagavā avoca -- ``svākkhāto dhammo, caratha  brahmacariyaṃ sammā dukkhassa antakiriyāyā''ti. sāva tesaṃ  āyasmantānaṃ upasampadā ahosi. </p>
              <p>[02] ``bhagavato ^a^V2.0280^ea^ adhiṭṭhānena pañca kaṭṭhasatāni na phāliyiṃsu,  phāliyiṃsu, aggī na ujjaliyiṃsu, ujjaliyiṃsu, na vijjhāyiṃsu,  vijjhāyiṃsu, pañca mandāmukhisatāni abhinimmini, etena nayena  aḍḍhuḍḍhapāṭihāriyasahassāni honti. </p>
              <p>[02] ``atha kho bhagavā uruvelāyaṃ yathābhirantaṃ viharitvā  yena gayāsīsaṃ tena cārikaṃ pakkāmi mahatā bhikkhusaṅghena saddhiṃ  sahassena sabbeheva purāṇajaṭilehi. tatra sudaṃ bhagavā gayāyaṃ viharati  gayāsīse saddhiṃ bhikkhusahassena. tatra kho bhagavā bhikkhu  āmantesi (saṃ0 ni0  4.28) -- `sabbaṃ, bhikkhave, ādittaṃ,  kiñca, bhikkhave, sabbaṃ ādittaṃ, cakkhu, bhikkhave, ādittaṃ, rūpā  ādittā, cakkhuviññāṇaṃ ^a^M2.0287^ea^ ādittaṃ, cakkhusamphasso āditto, yamidaṃ  cakkhusamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ vā tampi ^a^P0.0558^ea^ ādittaṃ. kena ādittaṃ,  rāgagginā dosagginā mohagginā ādittaṃ, jātiyā jarāya maraṇena  sokehi paridevehi dukkhehi domanassehi upāyāsehi ādittanti  vadāmi? sotaṃ ādittaṃ, saddā ādittā...pe0... ghānaṃ ādittaṃ,  gandhā ādittā...pe0... jivhā ādittā, rasā ādittā...pe0...  kāyo āditto, phoṭṭhabbā ādittā...pe0... mano āditto, dhammā  ādittā, manoviññāṇaṃ ādittaṃ, manosamphasso āditto, yamidaṃ  manosamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ vā tampi ādittaṃ. kena ādittaṃ, rāgagginā  dosagginā mohagginā ādittaṃ, jātiyā jarāya maraṇena sokehi  paridevehi dukkhehi domanassehi upāyāsehi āditta'''nti vadāmi. </p>
              <p>[02] ``evaṃ passaṃ, bhikkhave, sutavā ariyasāvako  cakkhusmimpi nibbindati, rūpesupi nibbindati, cakkhuviññāṇepi  nibbindati, cakkhusamphassepi nibbindati, yamidaṃ  cakkhusamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ vā tasmimpi nibbindati. sotasmimpi nibbindati,  saddesupi nibbindati...pe0... ghānasmimpi nibbindati, gandhesupi  nibbindati...pe0... jivhāyapi nibbindati, rasesupi  nibbindati...pe0... kāyasmimpi nibbindati, phoṭṭhabbesupi  nibbindati...pe0... manasmimpi nibbindati, dhammesupi  nibbindati, manoviññāṇepi nibbindati, manosamphassepi  nibbindati, yamidaṃ manosamphassapaccayā uppajjati vedayitaṃ sukhaṃ vā  dukkhaṃ vā adukkhamasukhaṃ vā tasmimpi nibbindati. nibbindaṃ  virajjati ^a^V2.0281^ea^, virāgā vimuccati, vimuttasmiṃ vimuttamiti ñāṇaṃ hoti,  `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti pajānātī''ti.</p>
              <p>[03] imasmiñca pana veyyākaraṇasmiṃ bhaññamāne tassa  bhikkhusahassassa anupādāya āsavehi cittāni vimucciṃsu. </p>
              <p>[03] 29^b^.^eb^ evaṃ ādittapariyāyadesanaṃ sutvā saha  paṭisambhidāhi arahattaṃ sampatto nadīkassapo thero somanassajāto  attano pubbacaritāpadānaṃ ^a^M2.0288^ea^ pakāsento ^b^padumuttarassa  bhagavato^eb^tiādimāha. tattha ^b^aggaphala^eb^nti uttamaphalaṃ, attanā  ropitāmbarukkhassa ādimhi gahitaphalaṃ vā. sesaṃ  suviññeyyamevāti. </p>
              <p>[06] nadīkassapattherāpadānavaṇṇanā samattā. </p>
            </h4>
          </h3>
          <h3>
            <h3n> 3. gayākassapattherāpadānavaṇṇanā</h3n>
            <h4>
              <h4n> </h4n>
              <p>[03] tatiyāpadāne ^a^P0.0559^ea^  ^b^ajinacammavatthoha^eb^ntiādikaṃ āyasmato gayākassapattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinanto ito ekatiṃsakappe sikhissa  bhagavato kāle kulagehe nibbatto viññutaṃ patto nissaraṇajjhāsayatāya  gharāvāsaṃ pahāya tāpasapabbajjaṃ pabbajitvā araññāyatane assamaṃ  māpetvā vanamūlaphalāhāro vasati. tena ca samayena bhagavā eko  adutiyo tassa assamasamīpenāgacchi, so bhagavantaṃ disvā  pasannamānaso upasaṅkamitvā vanditvā ekamantaṃ ṭhito velaṃ olokento  manoharāni kolaphalāni satthu upanesi. so tena puññakammena  devamanussesu saṃsaranto imasmiṃ buddhuppāde brāhmaṇakule nibbattitvā  vayappatto nissaraṇajjhāsayatāya gharāvāsaṃ pahāya tāpasapabbajjaṃ  pabbajitvā dvīhi tāpasasatehi saddhiṃ gayāya viharati. gayāya  vasanato hissa kassapagottatāya ca ^b^gayākassapo^eb^ti samaññā  ahosi. so bhagavato saddhiṃ parisāya ehibhikkhūpasampadaṃ datvā  nadīkassapassa vuttanayena ādittapariyāya desanāya ovadiyamāno  arahatte patiṭṭhāsi. </p>
              <p>[03] 35^b^.^eb^ so arahattaṃ patvā somanassajāto attano  pubbacaritāpadānaṃ pakāsento ^b^ajinacammavatthoha^eb^ntiādimāha ^a^V2.0282^ea^.  tattha ^b^ajinacammavattho^eb^ti tāpasapabbajitattā  ajinacammanivāsanapāvuraṇoti attho. ^b^khāribhāradharo^eb^ti  tāpasakāle tāpasaparikkhāraparipuṇṇakājadharoti attho.  khārikatāpasaparikkhāre pūretvā. ^b^kolaṃ ahāsi assama^eb^nti  kolaphalaṃ assame pūretvā assame nisinnoti attho.  ^b^agopayi^eb^nti ^a^M2.0289^ea^ pāṭhe kolaphalaṃ pariyesitvā assamaṃ gopesiṃ  rakkhinti attho. sesaṃ sabbaṃ uttānatthamevāti. </p>
              <p>[06] gayākassapattherāpadānavaṇṇanā samattā. </p>
            </h4>
          </h3>
          <h3>
            <h3n> 4. kimilattherāpadānavaṇṇanā</h3n>
            <h4>
              <h4n> </h4n>
              <p>[03] catutthāpadāne ^b^nibbute kakusandhamhī^eb^tiādikaṃ āyasmato  kimilattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto kakusandhassa  bhagavato kāle kulagehe nibbattitvā viññutaṃ patto parinibbute satthari  ^a^P0.0560^ea^ tassa dhātuyo uddissa salalamālāhi maṇḍapaṃ kāretvā  pūjaṃ akāsi. so tena puññakammena tāvatiṃsesu uppajjitvā aparāparaṃ  devamanussesu saṃsaranto imasmiṃ buddhuppāde kapilavatthunagare  sakyarājakule nibbattitvā ^b^kimilo^eb^ti tassa nāmaṃ akāsi.  so vayappatto bhogasampattiyā pamatto viharati. tassa ñāṇaparipākaṃ  ñatvā saṃvegajananatthaṃ anupiyāyaṃ viharanto satthā paṭhamayobbane ṭhitaṃ  ramaṇīyaṃ itthirūpaṃ abhinimminitvā purato dassetvā puna anukkamena  yathā jarārogavipattīhi abhibhūtā dissati, tathā akāsi. taṃ  disvā kimilakumāro ativiya saṃvegajāto attano saṃvegaṃ pakāsento  bhagavato pākaṭaṃ katvā laddhānusāsano arahattaṃ pāpuṇi. </p>
              <p>[03] 42^b^.^eb^ so arahattaṃ patvā somanassajāto attano  pubbacaritāpadānaṃ pakāsento ^b^nibbute kakusandhamhī^eb^tiādimāha.  ^b^brāhmaṇamhi vusīmatī^eb^ti pañcahi vasitāhi vasippattamhi bhagavati.  brāhmaṇassa sabbaguṇagaṇehi maṇḍitattā abhivūḷhītattā brāhmaṇamhi  kakusandhe bhagavati parinibbuteti attho. sesaṃ sabbaṃ uttānamevāti. </p>
              <p>[06] kimilattherāpadānavaṇṇanā samattā. </p>
            </h4>
          </h3>
          <h3>
            <h3n> 5. vajjiputtattherāpadānavaṇṇanā</h3n>
            <h4>
              <h4n> </h4n>
              <p>[03] ^b^sahassaraṃsī^eb^ ^a^M2.0290^ea^ ^a^V2.0283^ea^ ^b^bhagavā^eb^tiādikaṃ  āyasmato vajjiputtattherassa  apadānaṃ. ayampi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto ito catunavutikappe ekaṃ paccekabuddhaṃ  bhikkhāya gacchantaṃ disvā pasannamānaso kadaliphalāni adāsi. so  tena puññakammena devamanussesu saṃsaranto imasmiṃ buddhuppāde vesāliyaṃ  licchavirājakumāro hutvā nibbatti, vajjirājaputtattā  ^b^vajjiputto^eb^tvevassa samaññā. so daharo hutvā  hatthisippādisikkhanakālepi hetusampannatāya nissaraṇajjhāsayova  hutvā vicaranto satthu dhammadesanaṃ sutvā paṭiladdhasaddho satthu santike  pabbajitvā vipassanāya kammaṃ katvā nacirasseva chaḷabhiñño ahosi.  chaḷabhiñño pana hutvā aparabhāge aciraparinibbute satthari dhammaṃ  saṅgāyituṃ saṅketaṃ katvā mahātheresu tattha tattha viharantesu ekadivasaṃ  āyasmantaṃ ānandaṃ sekhaṃyeva samānaṃ mahatiyā parisāya parivutaṃ dhammaṃ  desentaṃ disvā tassa uparimaggādhigamāya ussāhaṃ janento -- </p>
              <p>[21] ``rukkhamūlagahanaṃ ^a^P0.0561^ea^ pasakkiya, nibbānaṃ  hadayasmiṃ opiya. </p>
              <p>[22] jhāya gotama mā ca pamādo, kiṃ te biḷibiḷikā  karissatī''ti.. (theragā0 119) -- gāthaṃ abhāsi.</p>
              <p>[03] tattha ^b^rukkhamūlagahana^eb^nti rukkhamūlabhūtaṃ gahanaṃ, gahanañhi  atthi, na rukkhamūlaṃ, rukkhamūlañca atthi, na gahanaṃ, tesu  rukkhamūlaggahaṇena ṭhānassa chāyāya sampannatāya vātātapaparissayābhāvaṃ  dīpeti, gahanaggahaṇena nivātabhāvena vātaparissayābhāvaṃ  janasambādhābhāvañca dasseti, tadubhayena ca bhāvanāyogyataṃ.  ^b^pasakkiyā^eb^ti upagantvā. ^b^nibbānaṃ hadayasmiṃ opiyā^eb^ti  ``evaṃ mayā paṭipajjitvā nibbānaṃ adhigantabba''nti nibbutiṃ hadaye  ṭhapetvā citte katvā. ^b^jhāyā^eb^ti tilakkhaṇūpanijjhānena jhāya,  vipassanābhāvanāsahitaṃ maggabhāvanaṃ bhāvehi. ^b^gotamā^eb^ti  dhammabhaṇḍāgārikaṃ gottenālapati. ^b^mā ca pamādo^eb^ti  adhikusalesu dhammesu mā pamādaṃ āpajji. idāni yādiso  ^a^M2.0291^ea^ therassa  pamādo, taṃ paṭikkhepavasena dassento ^b^``kiṃ te biḷibiḷikā  karissatī''^eb^ti āha. tattha ^b^biḷibiḷikā^eb^ti  biḷibiḷikiriyā, biḷibiḷitisaddapavatti yathā niratthakā, evaṃ  biḷibiḷikāsadisā janapaññatti. ^b^kiṃ te karissatī^eb^ti  kīdisaṃ atthaṃ tuyhaṃ sādhessati, tasmā janapaññattiṃ pahāya  sadatthapasuto hohīti ovādaṃ adāsi.</p>
              <p>[03] taṃ ^a^V2.0284^ea^ sutvā aññehi vuttena vissagandhavāyanavacanena saṃvegajāto  bahudeva rattiṃ caṅkamena vītināmento vipassanaṃ ussukkāpetvā senāsanaṃ  pavisitvā mañcake nisinnamattova ``kiñci sayāmī''ti sīsaṃ  bimbohanamasampattaṃ pādaṃ bhūmito uggataṃ sarīrassa ākāsagatakkhaṇeyeva  arahattaṃ pāpuṇi. </p>
              <p>[03] 49^b^.^eb^ vajjiputtatthero aparabhāge somanassajāto  attano pubbacaritāpadānaṃ pakāsento ^b^sahassaraṃsī  bhagavā^eb^tiādimāha. tattha ^b^sahassaraṃsī^eb^ti ettha  ``anekasatasahassaraṃsī''ti vattabbe gāthābandhasukhatthaṃ  ``sahassaraṃsī''ti vuttanti veditabbaṃ. sesaṃ suviññeyyamevāti. </p>
              <p>[06] vajjiputtattherāpadānavaṇṇanā samattā. </p>
            </h4>
          </h3>
          <h3>
            <h3n> 6. uttarattherāpadānavaṇṇanā</h3n>
            <h4>
              <h4n> </h4n>
              <p>[03] chaṭṭhāpadāne ^b^sumedho nāma sambuddho^eb^tiādikaṃ āyasmato  uttarasāmaṇerassa apadānaṃ. ayampi purimabuddhesu katādhikāro  ^a^P0.0562^ea^ tattha tattha bhave vivaṭṭūpanissayāni puññāni  upacinanto sumedhassa bhagavato kāle vijjādharo hutvā ākāsena  vicarati. tena ca samayena satthā tasseva anuggaṇhanatthaṃ vanantare  aññatarasmiṃ rukkhamūle nisīdi chabbaṇṇabuddharaṃsiyo vissajjento.  so antalikkhena gacchanto bhagavantaṃ disvā pasannamānaso ākāsato  oruyha suvisuddhehi vipulehi kaṇikārapupphehi bhagavantaṃ pūjesi,  pupphāni buddhānubhāvena satthu upari chattākārena aṭṭhaṃsu, so tena  bhiyyosomattāya pasannacitto hutvā aparabhāge kālaṃ katvā tāvatiṃsesu  nibbattitvā dibbasampattiṃ anubhavanto yāvatāyukaṃ tattha ṭhatvā tato  cuto devamanussesu saṃsaranto imasmiṃ buddhuppāde rājagahe  brāhmaṇamahāsālassa putto hutvā ^a^M2.0292^ea^ nibbatti, ^b^uttaro^eb^tissa nāmaṃ  ahosi. so viññutaṃ patto brāhmaṇavijjāsu nipphattiṃ gantvā  jātiyā rūpena vijjāya vayena sīlācārena ca lokassa sambhāvanīyo  jāto.</p>
              <p>[03] tassa taṃ sampattiṃ disvā vassakāro magadhamahāmatto attano  dhītaraṃ dātukāmo hutvā attano adhippāyaṃ pavedesi. so  nissaraṇajjhāsayatāya taṃ paṭikkhipitvā kālena kālaṃ dhammasenāpatiṃ  payirupāsanto tassa santike dhammaṃ sutvā paṭiladdhasaddho pabbajitvā  vattasampanno hutvā theraṃ upaṭṭhahati.</p>
              <p>[03] tena ^a^V2.0285^ea^ ca samayena therassa aññataro ābādho uppanno, tassa  bhesajjatthāya uttaro sāmaṇero pātova pattacīvaramādāya vihārato  nikkhanto antarāmagge taḷākassa samīpe pattaṃ ṭhapetvā udakasamīpaṃ  gantvā mukhaṃ dhovati. atha aññataro umaṅgacoro katakammo  ārakkhapurisehi anubaddho aggamaggena nagarato nikkhamitvā  palāyanto attanā gahitaṃ ratanabhaṇḍitaṃ sāmaṇerassa patte pakkhipitvā  palāyi. sāmaṇeropi pattasamīpaṃ upagato. coraṃ anubandhantā  rājapurisā sāmaṇerassa patte bhaṇḍikaṃ disvā ``ayaṃ coro, iminā  coriyaṃ kata''nti sāmaṇeraṃ pacchābāhaṃ bandhitvā vassakārassa  brāhmaṇassa dassesuṃ. vassakāro ca tadā rañño vinicchaye niyutto  hutvā chejjabhejjaṃ anusāsati, so ``pubbe mama vacanaṃ nādiyi,  suddhapāsaṇḍiyesu pabbajī''ti (theragā0 aṭṭha0  1.uttarattheragāthāvaṇṇanā) kammaṃ asodhetvā ghātukāmattāva jīvantameva  taṃ sūle uttāsesi.</p>
              <p>[03] athassa bhagavā ñāṇaparipākaṃ oloketvā taṃ ṭhānaṃ gantvā  vipphurantahatthanakhamaṇimayūkhasambhinnasitābhatāya  paggharantajātihiṅgulakasuvaṇṇarasadhāraṃ viya  jālāguṇṭhitamudutalunadīghaṅgulihatthaṃ uttarassa sīse ṭhapetvā ``uttara,  idaṃ te purimakammassa ^a^P0.0563^ea^ phalaṃ uppannaṃ, tattha tayā  paccavekkhaṇabalena adhivāsanā kātabbā''ti vatvā ajjhāsayānurūpaṃ  dhammaṃ desesi. uttaro amatābhisekasadisena satthu hatthasamphassena  sañjātappasādasomanassatāya uḷārapītipāmojjaṃ paṭilabhitvā  yathāparicitaṃ vipassanāmaggaṃ samārūḷho ñāṇassa paripākaṃ gatattā  satthu ca desanāvilāsena tāvadeva maggapaṭipāṭiyā sabbe kilese  khepetvā chaḷabhiñño ^a^M2.0293^ea^ ahosi. chaḷabhiñño pana hutvā sūlato  uṭṭhahitvā parānuddayāya ākāse ṭhatvā pāṭihāriyaṃ dassesi. mahājano  acchariyabbhutacittajāto ahosi. tāvadevassa vaṇo saṃrūḷhi, so  bhikkhūhi, ``āvuso, tādisadukkhaṃ anubhavanto kathaṃ tvaṃ vipassanaṃ  anuyuñjituṃ asakkhī''ti puṭṭho, ``pageva me, āvuso, saṃsāre  ādīnavo, saṅkhārānañca sabhāvo sudiṭṭho, evāhaṃ tādisaṃ dukkhaṃ  anubhavantopi asakkhiṃ vipassanaṃ vaḍḍhetvā visesaṃ adhigantu''nti  āha. ``pubbajātiyā daharakāle makkhikaṃ gahetvā nimbasūlakaṃ  gahetvā sūlāropanakīḷaṃ paṭicca evaṃ anekajātisatesu  sūlāropanadukkhamanubhavitvā imāya pariyosānajātiyā evarūpaṃ  dukkhamanubhūta''nti āha. </p>
              <p>[03] 55^b^.^eb^ atha aparabhāge pubbakammaṃ saritvā  somanassajāto pubbacaritāpadānaṃ pakāsento ^b^sumedho nāma  sambuddho^eb^tiādimāha. tattha anuttānapadavaṇṇanameva karissāma. </p>
              <p>[03] 57^b^.^eb^ ^b^vijjādharo tadā āsi^eb^nti  bāhirakamantādivijjāsiddhiyā ākāsagāmisamattho hutvā caraṇavasena  taṃ vijjaṃ rakkhitvā avināsetvā pariharaṇavasena vijjādharayoni āsiṃ  ahosinti ^a^V2.0286^ea^ attho. ^b^antalikkhacaro aha^eb^nti antaṃ pariyosānaṃ  koṭiṃ likhate saṃkarissatīti antalikkhaṃ. atha vā antaṃ  pariyosānaṃ likhyate olokiyate etenāti antalikkhaṃ, tasmiṃ  antalikkhe, ākāse caraṇasīlo ahanti attho. ^b^tisūlaṃ sukataṃ  gayhā^eb^ti tikhiṇaṃ sūlaṃ, aggaṃ āvudhaṃ. tisūlaṃ sundaraṃ kataṃ,  koṭṭanaghaṃsanamaddanapaharaṇavasena suṭṭhu kataṃ sūlāvudhaṃ gayha gahetvā  ambarato gacchāmīti attho. sesaṃ sabbaṃ heṭṭhā vuttanayattāva  nayānuyogena suviññeyyamevāti. </p>
              <p>[06] uttarattherāpadānavaṇṇanā samattā. </p>
            </h4>
          </h3>
          <h3>
            <h3n> 7. aparauttarattherāpadānavaṇṇanā</h3n>
            <h4>
              <h4n> </h4n>
              <p>[03] sattamāpadāne ^a^M2.0294^ea^ ^b^nibbute lokanāthamhī^eb^tiādikaṃ āyasmato  aparassa uttarattherassa apadānaṃ. ayampi purimabuddhesu ^a^P0.0564^ea^  katādhikāro tattha tattha bhave vivaṭṭūpanissayāni puññāni  upacinanto ito catunnavutikappe siddhatthassa bhagavato kāle kulagehe  nibbattitvā vayappatto viññutaṃ patvā sāsane laddhappasādo hutvā  upāsakattaṃ nivedesi. so satthari parinibbute attano ñātake  sannipātetvā bahupūjāsakkāraṃ saṃharitvā dhātupūjaṃ akāsi. so tena  puññakammena devamanussesu saṃsaranto imasmiṃ buddhuppāde sākete  brāhmaṇakule nibbattitvā ^b^uttaro^eb^ti laddhanāmo vayappatto kenacideva  karaṇīyena sāvatthiṃ gato kaṇḍambamūle kataṃ yamakapāṭihāriyaṃ disvā  pasīditvā puna kāḷakārāmasuttadesanāya abhivaḍḍhamānasaddho pabbajitvā  satthārā saddhiṃ rājagahaṃ gantvā upasampadaṃ labhitvā tatheva caranto  vipassanaṃ paṭṭhapetvā nacirasseva chaḷabhiñño ahosi. chaḷabhiñño pana  hutvā satthari sāvatthiyaṃ viharante buddhupaṭṭhānatthaṃ rājagahato sāvatthiṃ  upagato bhikkhūhi -- ``kiṃ, āvuso, pabbajjākiccaṃ tayā matthakaṃ  pāpita''nti puṭṭho aññaṃ byākāsi. </p>
              <p>[03] 93^b^.^eb^ arahattaṃ pana patvā somanassajāto attano  pubbacaritāpadānaṃ pakāsento ^b^nibbute lokanāthamhī^eb^tiādimāha.  taṃ sabbaṃ heṭṭhā vuttanayattā uttānatthamevāti. </p>
              <p>[06] aparauttarattherāpadānavaṇṇanā samattā. </p>
            </h4>
          </h3>
          <h3>
            <h3n> 8. bhaddajittherāpadānavaṇṇanā</h3n>
            <h4>
              <h4n> </h4n>
              <p>[03] aṭṭhamāpadāne ^a^V2.0287^ea^ ^b^ogayhāhaṃ pokkharaṇi^eb^ntiādikaṃ āyasmato  bhaddajittherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto padumuttarassa  bhagavato kāle brāhmaṇakule nibbattitvā viññutaṃ patto brāhmaṇānaṃ  vijjāsippesu pāraṃ gantvā kāme pahāya tāpasapabbajjaṃ pabbajitvā  araññāyatane assamaṃ ^a^M2.0295^ea^ kāretvā vasanto ekadivasaṃ satthāraṃ ākāsena  gacchantaṃ disvā pasannamānaso añjaliṃ paggayha aṭṭhāsi. satthā tassa  ajjhāsayaṃ disvā ākāsato otari. otiṇṇassa pana bhagavato  madhuñca bhisamuḷālañca sappikhīrañca upanāmesi, tassa taṃ bhagavā  anukammaṃ upādāya paṭiggahetvā anumodanaṃ katvā pakkāmi. so tena  puññakammena tusitesu nibbatto tattha yāvatāyukaṃ ṭhatvā tato cuto  aparāparaṃ sugatīsuyeva saṃsaranto vipassissa bhagavato kāle mahaddhano  seṭṭhi hutvā aṭṭhasaṭṭhibhikkhusatasahassaṃ bhojetvā ticīvarena acchādesi.</p>
              <p>[03] evaṃ bahuṃ kusalaṃ ^a^P0.0565^ea^ katvā devaloke nibbatti.  tattha yāvatāyukaṃ ṭhatvā tato cavitvā manussalokesu uppanno buddhasuññe  loke pañca paccekabuddhasatāni catūhi paccayehi upaṭṭhahitvā tato cuto  rājakule nibbattitvā rajjaṃ anusāsanto attano puttaṃ paccekabodhiṃ  adhigantvā ṭhitaṃ upaṭṭhahitvā tassa parinibbutassa dhātuyo gahetvā  cetiyaṃ katvā pūjesi. evaṃ tattha tattha tāni tāni puññāni katvā  imasmiṃ buddhuppāde bhaddiyanagare asītikoṭivibhavassa bhaddiyaseṭṭhissa  ekaputtako hutvā nibbatti, ^b^bhaddajī^eb^tissa nāmaṃ ahosi. tassa  kira issariyabhogaparivārasampatti carimabhave bodhisattassa viya  ahosi.</p>
              <p>[03] tadā satthā sāvatthiyaṃ vasitvā bhaddajikumāraṃ saṅgaṇhanatthāya  mahatā bhikkhusaṅghena saddhiṃ bhaddiyanagaraṃ gantvā jātiyāvane vasi  tassa ñāṇaparipākaṃ āgamayamāno. sopi uparipāsāde nisinno  sīhapañjaraṃ vivaritvā olokento bhagavato santike dhammaṃ sotuṃ  gacchantaṃ mahājanaṃ disvā, ``katthāyaṃ mahājano gacchatī''ti pucchitvā  taṃ kāraṇaṃ sutvā sayampi mahatā parivārena satthu santikaṃ gantvā  dhammaṃ suṇanto sabbābharaṇapaṭimaṇḍitova sabbakilese khepetvā arahattaṃ  pāpuṇi. arahatte pana tena adhigate satthā bhaddiyaseṭṭhiṃ āmantesi --  ``tava putto alaṅkatapaṭiyatto dhammaṃ suṇanto arahatte patiṭṭhāsi,  tenassa idāneva pabbajituṃ yuttaṃ, no ce pabbajissati,  parinibbāyissatī''ti. seṭṭhi ``na mayhaṃ puttassa daharasseva sato  parinibbānena kiccaṃ ^a^V2.0288^ea^ atthi, pabbājetha na''nti āha. taṃ satthā  pabbājetvā upasampādetvā tattha sattāhaṃ vasitvā koṭigāmaṃ pāpuṇi,  so ca gāmo gaṅgātīre ahosi ^a^M2.0296^ea^. koṭigāmavāsino ca  buddhappamukhassa bhikkhusaṅghassa mahādānaṃ pavattesuṃ. bhaddajitthero  satthārā anumodanāya āraddhamattāya bahigāmaṃ gantvā ``gaṅgātīre  maggasamīpe satthu āgatakāle vuṭṭhahissāmī''ti kālaparicchedaṃ katvā  aññatarasmiṃ rukkhamūle samāpattiṃ samāpajjitvā nisīdi. mahātheresu  āgacchantesupi avuṭṭhahitvā satthu āgatakāleyeva vuṭṭhāsi. puthujjanā  bhikkhū -- ``ayaṃ adhunā pabbajito, mahātheresu āgacchantesu  mānathaddho hutvā na vuṭṭhāsī''ti ujjhāyiṃsu.</p>
              <p>[03] koṭigāmavāsino satthu bhikkhusaṅghassa ca bahū nāvāsaṅghāṭe  bandhiṃsu. satthā ``bhaddajissānubhāvaṃ pakāsemī''ti nāvāya ṭhatvā  ``kahaṃ bhaddajī''ti pucchi. bhaddajitthero -- ``sohaṃ, bhante''ti  satthāraṃ upasaṅkamitvā añjaliṃ katvā aṭṭhāsi. satthā ``ehi,  bhaddaji, amhehi saddhiṃ ekanāvaṃ abhiruhā''ti. so uppatitvā satthu  ṭhitanāvāyaṃ aṭṭhāsi. satthā gaṅgāya majjhe gatakāle, ``bhaddaji,  tayā mahāpanādakāle ajjhāvuṭṭharatanapāsādo ^a^P0.0566^ea^ kaha''nti  āha. ``imasmiṃ ṭhāne nimuggo, bhante''ti. ``tena hi, bhaddaji,  sabrahmacārīnaṃ kaṅkhaṃ chindā''ti. tasmiṃ khaṇe thero satthāraṃ  vanditvā iddhibalena gantvā pāsādathūpikaṃ pādaṅgulantarena  sannirujjhitvā pañcavīsatiyojanaṃ pāsādaṃ gahetvā ākāse uppati,  uppatanto ca paññāsayojanāni ukkhipi. athassa purimabhave ñātakā  pāsādagatena lobhena macchakacchapamaṇḍūkā hutvā nibbattā tasmiṃ pāsāde  uṭṭhahante parivattitvā patiṃsu. satthā te sampatante disvā ``ñātakā  te, bhaddaji, kilamantī''ti āha. thero satthu vacanena pāsādaṃ  vissajjesi. pāsādo yathāṭhāneyeva patiṭṭhahi. satthā pāraṅgato  bhikkhūhi -- ``kadā, bhante, bhaddajittherena ayaṃ pāsādo  ajjhāvuṭṭho''ti puṭṭho ^b^mahāpanādajātakaṃ^eb^ (jā0 1.3.40 ādayo)  kathetvā bahujanaṃ dhammāmataṃ pāyesi. </p>
              <p>[03] 98^b^.^eb^ thero pana arahattaṃ patto pubbasambhāraṃ saritvā  somanassajāto pubbacaritāpadānaṃ pakāsetuṃ ^b^ogayhāhaṃ  pokkharaṇi^eb^ntiādimāha. tattha ^b^ogayhāhaṃ pokkharaṇi^eb^nti  puthunānāanekamahoghehi khaṇitattā ``pokkharaṇī''ti laddhanāmaṃ  jalāsayaṃ ogayha ogahetvā pavisitvā ajjhogāhetvā  ghāsahetukhādanatthāya tattha pokkharaṇiyaṃ pavisitvā ^a^M2.0297^ea^ ^b^bhisaṃ^eb^  padumapuṇḍarīkamūlaṃ uddharāmīti attho. sesaṃ heṭṭhā vuttanayattā  uttānapadatthattā ca nayānusārena suviññeyyamevāti. </p>
              <p>[06] bhaddajittherāpadānavaṇṇanā samattā. </p>
            </h4>
          </h3>
          <h3>
            <h3n> 9. sivakattherāpadānavaṇṇanā</h3n>
            <h4>
              <h4n> </h4n>
              <p>[03] navamāpadāne ^a^V2.0289^ea^ ^b^esanāya carantassā^eb^tiādikaṃ āyasmato  sivakattherassa apadānaṃ. ayampi purimabuddhesu katādhikāro tattha  tattha bhave vivaṭṭūpanissayāni puññāni upacinanto vipassissa  bhagavato kāle kulagehe nibbattitvā viññutaṃ patto ekadivasaṃ bhagavantaṃ  piṇḍāya carantaṃ disvā pasannamānaso pattaṃ ādāya kummāsassa pūretvā  adāsi. so tena puññakammena devamanussesu saṃsaranto imasmiṃ  buddhuppāde rājagahe brāhmaṇakulagehe nibbattitvā ^b^sivako^eb^tissa  nāmaṃ ahosi. so vayappatto vijjāsippesu nipphattiṃ gato  nekkhammajjhāsayatāya kāme pahāya tāpasapabbajjaṃ pabbajitvā vicaranto  satthāraṃ upasaṅkamitvā dhammaṃ sutvā paṭiladdhasaddho pabbajitvā  vipassanāya kammaṃ karonto nacirasseva arahattaṃ ^a^P0.0567^ea^  pāpuṇi. </p>
              <p>[03] 117^b^.^eb^ arahattaṃ patvā somanassajāto attano  pubbacaritāpadānaṃ pakāsento ^b^esanāya carantassā^eb^tiādimāha.  taṃ sabbaṃ suviññeyyamevāti. </p>
              <p>[06] sivakattherāpadānavaṇṇanā samattā. </p>
            </h4>
          </h3>
          <h3>
            <h3n> 10. upavānattherāpadānavaṇṇanā</h3n>
            <h4>
              <h4n> </h4n>
              <p>[03] dasamāpadāne ^b^padumuttaro nāma jino^eb^tiādikaṃ āyasmato  upavānattherassa apadānaṃ. ayaṃ kira purimabuddhesu katādhikāro tattha  tattha bhave vivaṭṭūpanissayāni puññāni upacinanto kenaci  kammacchiddena padumuttarassa bhagavato kāle dalliddakule nibbattitvā  viññutaṃ patto bhagavati parinibbute tassa dhātuṃ gahetvā  manussadevanāgagaruḷayakkhakumbhaṇḍagandhabbehi sattaratanamaye sattayojanike  thūpe kate ^a^M2.0298^ea^ tattha sudhotaṃ attano uttarāsaṅgaṃ veḷagge ābandhitvā dhajaṃ  katvā pūjaṃ akāsi. taṃ gahetvā abhisammatako nāma yakkhasenāpati  devehi cetiyapūjārakkhaṇatthaṃ ṭhapito adissamānakāyo ākāse  dhārento cetiyaṃ tikkhattuṃ padakkhiṇaṃ akāsi. taṃ disvā  bhiyyosomattāya pasannamānaso ahosi. so tena puññakammena  devamanussesu saṃsaranto imasmiṃ buddhuppāde sāvatthiyaṃ brāhmaṇakule  nibbattitvā ^b^upavāno^eb^ti laddhanāmo vayappatto jetavanapaṭiggahaṇe  buddhānubhāvaṃ disvā paṭiladdhasaddho pabbajitvā vipassanāya kammaṃ  karonto chaḷabhiñño ahosi. athāyasmā upavāno bhagavato upaṭṭhāko  ahosi ^a^V2.0290^ea^. tena ca samayena bhagavato vātābādho uppajji. therassa  gihisahāyo devahito nāma brāhmaṇo sāvatthiyaṃ paṭivasati. so theraṃ  catūhi paccayehi pavāresi. athāyasmā upavāno nivāsetvā pattacīvaraṃ  gahetvā tassa brāhmaṇassa nivesanaṃ upagañchi. brāhmaṇo ``kenaci  maññe payojanena thero āgato bhavissatī''ti ñatvā ``vadeyyātha,  bhante, kenattho''ti āha. thero tassa brāhmaṇassa payojanaṃ  ācikkhanto -- </p>
              <p>[21] ``arahaṃ sugato loke, vātehābādhiko muni. </p>
              <p>[22] sace uṇhodakaṃ atthi, munino dehi brāhmaṇa.. </p>
              <p>[21] ``pūjito pūjaneyyānaṃ, sakkareyyāna sakkato. </p>
              <p>[22] apacitopaceyyānaṃ, tassa icchāmi hātave''ti..  (theragā0 185-186) -- </p>
              <p>[25] gāthādvayaṃ abhāsi.</p>
              <p>[03] tassattho -- yo imasmiṃ loke pūjaneyyānaṃ pūjetabbehi  sakkādīhi devehi mahābrahmādīhi ca brahmehi pūjito, sakkareyyānaṃ  sakkātabbehi bimbisārakosalarājādīhi sakkato, apaceyyānaṃ  apacāyitabbehi mahesīhi khīṇāsavehi apacito, kilesehi ^a^P0.0568^ea^  ārakattādinā arahaṃ, sobhanagamanādinā sugato sabbaññū muni  mayhaṃ satthā devadevo sakkānaṃ atisakko brahmānaṃ atibrahmā, so dāni  vātehi vātahetu vātakkhobhanimittaṃ ābādhiko jāto. sace ^a^M2.0299^ea^, brāhmaṇa,  uṇhodakaṃ atthi, tassa vātābādhavūpasamanatthaṃ taṃ hātave upanetuṃ  icchāmīti.</p>
              <p>[03] taṃ sutvā brāhmaṇo uṇhodakaṃ tadanurūpaṃ vātaharañca bhesajjaṃ  bhagavato upanāmesi. tena ca satthu rogo vūpasami. tassa bhagavā  anumodanaṃ akāsi. </p>
              <p>[03] 122^b^.^eb^ athāyasmā upavāno aparabhāge attano  pubbakammaṃ saritvā somanassajāto pubbacaritāpadānaṃ pakāsento  ^b^padumuttaro nāma jino^eb^tiādimāha. tattha  ^b^padumuttaro^eb^tiādīni pubbe vuttatthāneva. </p>
              <p>[03] 123^b^.^eb^ ^b^mahājanā samāgammā^eb^ti  sakalajambudīpavāsino rāsibhūtāti attho. ^b^citakaṃ katvā^eb^ti  yojanubbedhaṃ candanarāsicitakaṃ katvā bhagavato sarīraṃ tattha  abhiropayiṃsūti sambandho. </p>
              <p>[03] 124^b^.^eb^ ^b^sarīrakiccaṃ^eb^ ^a^V2.0291^ea^ ^b^katvānā^eb^ti ādahanāti  agginā dahanakiccaṃ katvāti attho. </p>
              <p>[03] 127-28^b^.^eb^ ^b^jaṅghā maṇimayā āsī^eb^ti manussehi  katathūpe jaṅghā pupphavāhatthaṃ caritaṭṭhānaṃ maṇimayā indanīlamaṇinā  katāti attho. ^b^mayampī^eb^ti sabbe devā thūpaṃ karissāmāti  attho. </p>
              <p>[03] 129^b^.^eb^ ^b^dhātu āveṇikā natthī^eb^ti devamanussehi  visuṃ visuṃ cetiyaṃ kātuṃ āveṇikā visuṃ dhātu natthi, taṃ dassento  ^b^sarīraṃ ekapiṇḍita^eb^nti āha. adhiṭṭhānabalena sakalasarīradhātu  ekaghanasilāmayapaṭimā viya ekameva ahosīti attho. ^b^imamhi  buddhathūpamhī^eb^ti sakalajambudīpavāsīhi katamhi imamhi suvaṇṇathūpamhi  mayaṃ sabbe samāgantvā kañcukathūpaṃ karissāmāti attho. </p>
              <p>[03] 133^b^.^eb^ ^b^indanīlaṃ mahānīla^eb^nti  indīvarapupphavaṇṇābhaṃ maṇi indanīlamaṇi. tato adhikavaṇṇatā  mahāmaṇi indanīlamaṇayo ca mahānīlamaṇayo ca  jotirasamaṇijātiraṅgamaṇayo ca ^b^ekato sannipātetvā^eb^ rāsī  katvā suvaṇṇathūpe kañcukathūpaṃ katvā achādayunti sambandho. </p>
              <p>[03] 144^b^.^eb^ ^b^paccekaṃ^eb^ ^a^M2.0300^ea^ ^b^buddhaseṭṭhassā^eb^ti  buddhuttamassa pati  ekaṃ visuṃ uparichadanena thūpaṃ akaṃsūti attho. </p>
              <p>[03] 147^b^.^eb^ ^b^kumbhaṇḍā guyhakā^eb^ ^a^P0.0569^ea^  ^b^tathā^eb^ti kumbhamattāni aṇḍāni yesaṃ devānaṃ te kumbhaṇḍā,  paṭicchādetvā niguhitvā paṭicchādanato garuḷā guyhakā nāma jātā,  te kumbhaṇḍā guyhakāpi thūpaṃ akaṃsūti attho. </p>
              <p>[03] 151^b^.^eb^ ^b^atibhonti na tassābhā^eb^ti tassa  cetiyassa pabhaṃ candasūriyatārakānaṃ pabhā na atibhonti, na  ajjhottharantīti attho. </p>
              <p>[03] 158^b^.^eb^ ^b^ahampi kāraṃ kassāmī^eb^ti tādino  lokanāthassa thūpasmiṃ ahampi kāraṃ puññakiriyaṃ kusalakammaṃ  dhajapaṭākapūjaṃ karissāmīti attho. </p>
              <p>[06] upavānattherāpadānavaṇṇanā samattā. </p>
            </h4>
          </h3>
          <h3>
            <h3n> 11. raṭṭhapālattherāpadānavaṇṇanā</h3n>
            <h4>
              <h4n> </h4n>
              <p>[03] ekādasamāpadāne ^a^V2.0292^ea^ ^b^padumuttarassa bhagavato^eb^tiādikaṃ  āyasmato raṭṭhapālattherassa apadānaṃ. ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle tassa uppattito puretarameva haṃsavatīnagare  gahapatimahāsālakule nibbattitvā vayappatto pitu accayena gharāvāse  patiṭṭhito ratanakoṭṭhāgārakammikena dassitaṃ aparimāṇaṃ kulavaṃsānugataṃ  dhanaṃ disvā ``imaṃ ettakaṃ dhanarāsiṃ mayhaṃ ayyakapayyakādayo attanā  saddhiṃ gahetvā gantuṃ nāsakkhiṃsu, mayā pana gahetvā gantuṃ vaṭṭatī''ti  cintetvā kapaṇaddhikādīnaṃ mahādānaṃ deti. so abhiññālābhiṃ ekaṃ  tāpasaṃ upaṭṭhahanto tena devalokādhipacce uyyojito yāvajīvaṃ puññāni  katvā tato cuto devo hutvā nibbatti. so tattha devaloke devarajjaṃ  karonto yāvatāyukaṃ ṭhatvā tato cuto manussaloke bhinnaṃ raṭṭhaṃ  sandhāretuṃ samatthassa kulassa ekaputto hutvā nibbatti. tena ca  samayena padumuttaro nāma bhagavā loke uppajjitvā pavattitavaradhammacakko  veneyyasattaṃ nibbānamahānagarasaṅkhātakhemantabhūmiṃ sampāpesi. atha  so kulaputto anukkamena viññutaṃ patto ekadivasaṃ upāsakehi  ^a^M2.0301^ea^ saddhiṃ vihāraṃ gato satthāraṃ dhammaṃ desentaṃ disvā pasannacitto  parisapariyante nisīdi.</p>
              <p>[03] tena ca samayena satthā ekaṃ bhikkhuṃ saddhāpabbajitānaṃ aggaṭṭhāne  ṭhapesi, taṃ disvā pasannamānaso tadatthāya cittaṃ ṭhapetvā  satasahassabhikkhuparivārassa bhagavato mahatā sakkārena sattāhaṃ mahādānaṃ  pavattetvā paṇidhānaṃ akāsi. satthā tassa anantarāyena ^a^P0.0570^ea^  ijjhanabhāvaṃ disvā ``anāgate gotamassa nāma  sammāsambuddhassa sāsane saddhāpabbajitānaṃ aggo bhavissatī''ti  byākāsi. so satthāraṃ bhikkhusaṅghañca vanditvā uṭṭhāyāsanā  pakkāmi. so tattha yāvatāyukaṃ puññāni katvā tato cavitvā  devamanussesu saṃsaranto ito dvānavutikappe phussassa bhagavato kāle  satthu vemātikabhātikesu tīsu rājaputtesu satthāraṃ upaṭṭhahantesu tesaṃ  puññakiriyāya sahāyakiccaṃ akāsi. evaṃ tattha tattha bhave taṃ taṃ bahuṃ  kusalaṃ upacinitvā sugatīsuyeva saṃsaranto imasmiṃ buddhuppāde kururaṭṭhe  thullakoṭṭhikanigame raṭṭhapālaseṭṭhigehe nibbatti, tassa bhinnaṃ raṭṭhaṃ sandhāretuṃ  samatthe kule nibbattattā ^b^raṭṭhapālo^eb^ti vaṃsānugatameva nāmaṃ ahosi.  so mahatā parivārena vaḍḍhanto anukkamena yobbanaṃ patto  mātāpitūhi patirūpena dārena saṃyojetvā mahante ca yase patiṭṭhāpito  dibbasampattisadisaṃ sampattiṃ paccanubhoti. atha bhagavā kururaṭṭhe  janapadacārikaṃ caranto thullakoṭṭhikaṃ anupāpuṇi. taṃ sutvā raṭṭhapālo  kulaputto satthāraṃ upasaṅkamitvā satthu santike ^a^V2.0293^ea^ dhammaṃ sutvā  paṭiladdhasaddho sattavāre bhattacchede katvā kicchena kasirena mātāpitaro  anujānāpetvā satthāraṃ upasaṅkamitvā pabbajjaṃ yācitvā satthu  āṇattiyā aññatarassa therassa santike pabbajitvā  yonisomanasikārena kammaṃ karonto vipassanaṃ vaḍḍhetvā arahattaṃ  pāpuṇi. </p>
              <p>[03] 179-180^b^.^eb^ athāyasmā aparabhāge attano pubbakammaṃ saritvā  somanassajāto pubbacaritāpadānaṃ pakāsento ^b^padumuttarassa  bhagavato^eb^tiādimāha. ^b^sunāgo so mayā dinno^eb^ti tadā  mahādhanaseṭṭhi hutvā sabbaṃ sāpateyyaṃ dānamukhe vissajjanasamaye  sattappatiṭṭho sundaro nāgo ^a^M2.0302^ea^ hatthirājā mayā dinno ahosi. taṃ  dassento ^b^īsādanto^eb^tiādimāha. īsādanto  rathaīsappamāṇadanto, so mayā dinno hatthināgo. ^b^urūḷhavā^eb^ti  rājāvahanayoggasamattho, rājāraho vā. ^b^setacchatto^eb^ti  alaṅkāratthāya upaṭṭhahanasetacchattasahitoti attho. ^b^pasobhito^eb^ti  ārohapariṇāhavā rūpasobhāhi sampannoti attho. ^b^sakappano  sahatthipo^eb^ti hatthialaṅkārasahito hatthigopakasahitoti attho.  itthambhūto hatthināgo padumuttarassa bhagavato mayā dinnoti attho. </p>
              <p>[03] 181^b^.^eb^ ^b^mayā bhattaṃ kāretvānā^eb^ti mayā  kārāpitavihāre vasantānaṃ koṭisaṅkhānaṃ bhikkhūnaṃ niccabhattaṃ paṭṭhapetvā  mahesino niyyādesinti sambandho. </p>
              <p>[03] 183^b^.^eb^ ^b^jalajuttamanāmako^eb^ti ^a^P0.0571^ea^  jalato jāto jalajo, kiṃ taṃ? padumaṃ, padumena samānanāmattā  uttamattā ca padumuttaro nāma bhagavāti attho. sesaṃ sabbattha  uttānatthamevāti. </p>
              <p>[06] raṭṭhapālattherāpadānavaṇṇanā samattā. </p>
              <p>[06] chappaññāsamamahāvaggavaṇṇanā samattā. </p>
              <p>[06] iti visuddhajanavilāsiniyā apadāna-aṭṭhakathāya </p>
              <p>[06] ettāvatā buddhapaccekabuddhasāvakattherāpadāna-aṭṭhakathā samattā. </p>
            </h4>
          </h3>
        </h2>
      </h1>
      <h1>
        <h1n> nigamanakathā </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] sīhaḷadīpake ^a^M2.0303^ea^ ^a^V2.0294^ea^ appicchatādiguṇavantānaṃ theravaṃsappadīpānaṃ  ānandattherādīnaṃ sabbasattānaṃ taṇhāmānadiṭṭhādayo  chedananiggahavivecanādyatthaṃ sattahi māsehi ativiya ārādhanena  laddhakosallena bodhisambhāraṃ gavesantena satidhitigativīriyaparakkamantena  mahāsamantaguṇasobhanena tipiṭakadharena paṇḍitena ābhataṃ imaṃ  apadāna-aṭṭhakathaṃ sabbo sadevaloko jānātūti. </p>
              <p>[21] anena lobhādimalā pajānaṃ, cakkhādirogā vividhā ca  dukkhā. </p>
              <p>[22] kalahādibhayā dukkhitā jātā, corādayonatthakarā ca  loke.. </p>
              <p>[21] nassantu me pañca verā ca pāpā, nassantu gimhe yathā  vuṭṭhivātā. </p>
              <p>[22] aṭṭhaṅgikamaggavarena patvā, nibbānapuraṃ paṭipādayāmi.. </p>
              <p>[21] sabbadiṭṭhiñca maddanto, rāgadosādipāpake. </p>
              <p>[22] saṃsāravaṭṭaṃ chinditvā, upemi saggamokkhake.. </p>
              <p>[21] āṇākhettamhi ^a^P0.0572^ea^ sabbattha, avīcimhi  bhavaggato. </p>
              <p>[22] sabbe dhammānuyāyantu, tayo lokā utupi cāti.. </p>
              <p>[06] apadāna-aṭṭhakathā samattā.</p>
            </h4>
          </h3>
        </h2>
      </h1>
    </h0>
  </ha>
</body>
