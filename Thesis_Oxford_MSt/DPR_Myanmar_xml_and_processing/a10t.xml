<?xml version="1.0"?>
<body>
  <p>[06] Namo tassa bhagavato arahato sammāsambuddhassa</p>
  <h>[19]Aṅguttaranikāye</h>
  <ha>
    <han>Dasakanipāta-ṭīkā</han>
    <h0>
      <h0n>1. Paṭhamapaṇṇāsakaṃ</h0n>
      <h1>
        <h1n>1. Ānisaṃsavaggo</h1n>
        <h2>
          <h2n>1. Kimatthiyasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^1^eb^^b^.^eb^ Dasakanipātassa ^a^V3.0283^ea^^a^M3.0305^ea^ paṭhame ^b^avippaṭisāratthānī^eb^ti avippaṭisārappayojanāni. ^b^Avippaṭisārānisaṃsānī^eb^ti avippaṭisārudayāni. Etena avippaṭisāro nāma sīlasssa udayamattaṃ, saṃvaddhitassa rukkhassa chāyāpupphasadisaṃ, añño eva panānena nipphādetabbo samādhiādiguṇoti dasseti. ‘‘Yāva maggāmaggañāṇadassanavisuddhi, tāva taruṇavipassanā’’ti hi vacanato upakkilesavimuttaudayabbayañāṇato paraṃ ayañca vipassanā virajjati yogāvacaro viratto puriso viya bhariyāya saṅkhārato etenāti virāgo.</p>
              <p>[06]Kimatthiyasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2-5. Cetanākaraṇīyasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^2-5^eb^^b^.^eb^ Dutiye ^a^V3.0284^ea^ saṃsāramahoghassa paratīrabhāvato yo naṃ adhigacchati, taṃ pāreti gametīti ^b^pāraṃ,^eb^ nibbānaṃ. Tabbidūratāya natthi ettha pāranti ^b^apāraṃ,^eb^ saṃsāro. Tenāha ^b^‘‘orimatīrabhūtā tebhūmakavaṭṭā’’^eb^tiādi. Tatiyādīsu natthi vattabbaṃ.</p>
              <p>[06]Cetanākaraṇīyasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Samādhisuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^6^eb^^b^.^eb^ Chaṭṭhe ^b^santaṃ santanti appetvā nisinnassā^eb^tiādīsu santaṃ santaṃ paṇītaṃ paṇītantiādīni vadati. Iminā pana ākārena taṃ paṭivijjhitvā tattha ^a^M3.0306^ea^ cittaṃ upasaṃharato phalasamāpattisaṅkhāto cittuppādo tathā pavattatīti veditabbo. Sesaṃ sabbattha uttānameva.</p>
              <p>[06]Samādhisuttavaṇṇanā niṭṭhitā.</p>
              <p>[06]Ānisaṃsavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>2. Nāthavaggo</h1n>
        <h2>
          <h2n>1-4. Senāsanasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^11-14^eb^^b^.^eb^ Dutiyassa paṭhame ^b^nātidūra^eb^nti gocaraṭṭhānato aḍḍhagāvutato orabhāgatāya nātidūraṃ. ^b^Nāccāsanna^eb^nti pacchimena pamāṇena gocaraṭṭhānato pañcadhanusatikatāya na atiāsannaṃ. Tāya ca pana nātidūranāccāsannatāya gocaraṭṭhānapaṭiparissayādirahitamaggatāya ca gamanassa ca āgamanassa ca yuttarūpattā ^b^gamanāgamanasampannaṃ^eb^. Divasabhāge mahājanasaṃkiṇṇatābhāvena ^b^divā appākiṇṇaṃ^eb^. Abhāvattho hi ayaṃ ^b^appa^eb^-saddo ‘‘appiccho’’tiādīsu viya. Rattiyaṃ manussasaddābhāvena ^b^rattiṃ appasaddaṃ^eb^. Sabbadāpi janasannipātanigghosābhāvena ^b^appanigghosaṃ^eb^.</p>
              <p>[03]^b^Appakasirenā^eb^ti ^a^V3.0285^ea^ akasirena sukheneva. Sīlādiguṇānaṃ thirabhāvappattiyā ^b^therā^eb^. Suttageyyādi bahu sutaṃ etesanti ^b^bahussutā^eb^. Tamuggahadhāraṇena sammadeva garūnaṃ santike āgamitabhāvena ca āgato pariyattidhammasaṅkhāto āgamo etesanti ^b^āgatāgamā^eb^. Suttābhidhammasaṅkhātassa dhammassa dhāraṇena ^b^dhammadharā^eb^. Vinayassa dhāraṇena ^b^vinayadharā^eb^. Tesaṃ dhammavinayānaṃ mātikāya dhāraṇena ^b^mātikādharā^eb^. Tattha tattha dhammaparipucchāya ^b^paripucchati^eb^. Atthaparipucchāya ^b^paripañhati^eb^ vīmaṃsati vicāreti. ^b^Idaṃ, bhante, kathaṃ, imassa ko attho^eb^ti paripucchāparipañhākāradassanaṃ. ^b^Avivaṭañceva^eb^ pāḷiyā atthaṃ padesantarapāḷidassanena āgamato ^b^vivaranti. Anuttānīkatañca^eb^ yuttivibhāvanena ^b^uttāniṃ karonti^eb^. ^b^Kaṅkhāṭhāniyesu dhammesu^eb^ saṃsayuppattiyā hetutāya gaṇṭhiṭṭhānabhūtesu pāḷippadesesu yāthāvato vinicchayappadānena ^b^kaṅkhaṃ paṭivinodenti^eb^.</p>
              <p>[03]Ettha ^a^M3.0307^ea^ ca nātidūraṃ nāccāsannaṃ gamanāgamanasampannanti ekaṃ aṅgaṃ, divā appākiṇṇaṃ, rattiṃ appasaddaṃ, appanigghosanti ekaṃ, appaḍaṃsamakasavātātapasarīsapasamphassanti ekaṃ, tasmiṃ kho pana senāsane viharantassa…pe… parikkhārāti ekaṃ, tasmiṃ kho pana senāsane therā…pe… kaṅkhaṃ paṭivinodentīti ekaṃ. Evaṃ pañca aṅgāni veditabbāni. Dutiyādīni uttānatthāni.</p>
              <p>[06]Senāsanasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5-6. Appamādasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^15-16^eb^^b^.^eb^ Pañcame ^b^kārāpakāppamādo^eb^ nāma ‘‘ime akusalā dhammā pahātabbā, ime kusalā dhammā upasampādetabbā’’ti taṃtaṃparivajjetabbavajjanasampādetabbasampādanavasena pavatto appamādo. ^b^Esā^eb^ti appamādo. ^b^Lokiyova^eb^ na lokuttaro. ^b^Ayañcā^eb^ti ca ^b^esā^eb^ti ca appamādameva vadati. ^b^Tesa^eb^nti cātubhūmakadhammānaṃ. ^b^Paṭilābhakattenā^eb^ti paṭilābhāpanakattena.</p>
              <p>[03]^b^Jaṅgalāna^eb^nti jaṅgalacārīnaṃ. Jaṅgala-saddo cettha kharabhāvasāmaññena pathavīpariyāyo, na anupaṭṭhānavidūradesavācī. Tenāha ^b^‘‘pathavītalacārīna’’^eb^nti. Padānaṃ vuccamānattā ^b^‘‘sapādakapāṇāna’’^eb^nti visesetvā vuttaṃ. ^b^Samodhāna^eb^nti antogadhabhāvaṃ. Tenāha ^b^‘‘odhānaṃ pakkhepa’’^eb^nti. ‘‘Upakkhepa’’ntipi paṭhanti, upanetvā pakkhipitabbanti attho. Vassikāya pupphaṃ ^b^vassikaṃ^eb^ yathā ‘‘āmalakiyā phalaṃ āmalaka’’nti. ^b^Mahātalasmi^eb^nti uparipāsāde. Chaṭṭhaṃ uttānameva.</p>
              <p>[06]Appamādasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7-8. Paṭhamanāthasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^17-18^eb^^b^.^eb^ Sattame ^a^V3.0286^ea^ yehi sīlādīhi samannāgato bhikkhu dhammasaraṇatāya dhammeneva nāthati āsīsati abhibhavatīti nātho vuccati, te ^a^M3.0308^ea^ tassa nāthabhāvakarā dhammā ^b^nāthakaraṇā^eb^ti vuttāti āha ^b^‘‘attano sanāthabhāvakarā patiṭṭhakarāti attho’’^eb^ti. Tattha ^b^attano patiṭṭhakarā^eb^ti yassa nāthabhāvakarā, tassa attano patiṭṭhāvidhāyino. Appatiṭṭho anātho, sappatiṭṭho sanāthoti patiṭṭhattho nātha-saddo. Kalyāṇaguṇayogato kalyāṇāti dassento ^b^‘‘sīlādiguṇasampannā’’^eb^ti āha. Mijjanalakkhaṇā mettā etassa atthīti ^b^mitto^eb^. So vuttanayena kalyāṇo assa atthīti tassa atthitāmattaṃ kalyāṇamittapadena vuttaṃ. Assa tena sabbakālaṃ avijahitavāsoti taṃ dassetuṃ ‘‘kalyāṇasahāyo’’ti vuttanti āha ^b^‘‘tevassā’’^eb^ti. ^b^Te eva^eb^ kalyāṇamittā ^b^assa^eb^ bhikkhuno. ^b^Saha ayanato^eb^ti saha pavattanato. Asamodhāne cittena, samodhāne pana cittena ceva kāyena ca ^b^sampavaṅko^eb^. Sukhaṃ vaco etasmiṃ anukūlagāhimhi ādaragāravavati puggaleti ^b^suvaco^eb^. Tenāha ^b^‘‘sukhena vattabbo’’^eb^tiādi. ^b^Khamo^eb^ti khanto. Tamevassa khamabhāvaṃ dassetuṃ ^b^‘‘gāḷhenā’’^eb^tiādi vuttaṃ. ^b^Vāmato^eb^ti micchā, ayoniso vā gaṇhāti. ^b^Paṭippharatī^eb^ti paṭāṇikabhāvena tiṭṭhati. ^b^Padakkhiṇaṃ gaṇhātī^eb^ti sammā, yoniso vā gaṇhāti.</p>
              <p>[03]^b^Uccāvacānī^eb^ti vipulakhuddakāni. ^b^Tatrupagamaniyāyā^eb^ti tatra tatra mahante khuddake ca kamme sādhanavasena upāyena upagacchantiyā, tassa tassa kammassa nipphādane samatthāyāti attho. ^b^Tatrupāyāyā^eb^ti vā tatra tatra kamme sādhetabbe upāyabhūtāya.</p>
              <p>[03]^b^Dhamme assa kāmoti dhammakāmo^eb^ti byadhikaraṇānampi bāhirattho samāso hotīti katvā vuttaṃ. Kāmetabbato vā piyāyitabbato kāmo, dhammo. Dhammo kāmo assāti ^b^dhammakāmo. Dhammo^eb^ti pariyattidhammo adhippetoti āha ^b^‘‘tepiṭakaṃ buddhavacanaṃ piyāyatīti attho’’^eb^ti. Samudāharaṇaṃ kathanaṃ samudāhāro, piyo samudāhāro etassāti ^b^piyasamudāhāro^eb^. ^b^Sayañcā^eb^ti ettha ^b^ca^eb^-saddena ‘‘sakkacca’’nti padaṃ anukaḍḍhati. Tena sayañca sakkaccaṃ desetukāmo hotīti yojanā. ^b^Abhidhammo satta pakaraṇāni^eb^ ‘‘adhiko abhivisiṭṭho ca pariyattidhammo’’ti katvā. ^b^Vinayo ubhatovibhaṅgā^eb^^a^M3.0309^ea^ vinayanato kāyavācānaṃ. ^b^Abhivinayo khandhakaparivārā^eb^ visesato ābhisamācārikadhammakittanato. Ābhisamācārikadhammapāripūrivaseneva hi ādibrahmacariyakadhammapāripūrī. ^b^Dhammo eva^eb^ piṭakadvayassapi pariyattidhammabhāvato. ^b^Maggaphalāni abhidhammo^eb^ ‘‘nibbānadhammassa ^a^V3.0287^ea^ abhimukho’’ti katvā. ^b^Kilesavūpasamakaraṇaṃ^eb^ pubbabhāgiyā tisso sikkhā saṅkhepato vivaṭṭanissito samatho vipassanā ca. ^b^Uḷārapāmojjo^eb^ti balavapāmojjo. ^b^Kāraṇatthe^eb^ti nimittatthe. Kusaladhammanimittaṃ hissa vīriyārambho. Tenāha ^b^‘‘tesaṃ adhigamatthāyā’’^eb^ti. ^b^Kusalesu dhammesū^eb^ti vā nipphādetabbe bhummaṃ yathā ‘‘cetaso avūpasame ayonisomanasikārapadaṭṭhāna’’nti. Aṭṭhame natthi vattabbaṃ.</p>
              <p>[06]Paṭhamanāthasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9. Paṭhamāriyāvāsasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^19^eb^^b^.^eb^ Navame ariyānaṃ eva āvāsāti ^b^ariyāvāsā^eb^ anariyānaṃ tādisānaṃ asambhavato. ^b^Ariyā^eb^ti cettha ukkaṭṭhaniddesena khīṇāsavā gahitā. Te ca yasmā tehi sabbakālaṃ avijahitavāsā eva, tasmā vuttaṃ ^b^‘‘te āvasiṃsu āvasanti āvasissantī’’^eb^ti. Tattha ^b^āvasiṃsū^eb^ti nissāya āvasiṃsu. Pañcaṅgavippahīnatādayo hi ariyānaṃ apassayā. Tesu pañcaṅgavippahānapaccekasaccapanodanaesanāosaṭṭhāni, ‘‘saṅkhāyekaṃ paṭisevati, adhivāseti parivajjeti vinodetī’’ti (dī. ni. 3.308; ma. ni. 2.168; a. ni. 10.20) vuttesu apassenesu vinodanañca maggakiccāneva, itare maggena ca samijjhantīti.</p>
              <p>[06]Paṭhamāriyāvāsasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Dutiyāriyāvāsasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^20^eb^^b^.^eb^ Dasame kasmā pana bhagavā kurusu viharanto imaṃ suttaṃ abhāsīti āha ^b^‘‘yasmā’’^eb^tiādi. Kururaṭṭhaṃ kira tadā tannivāsisattānaṃ yonisomanasikāravantatādinā ^a^M3.0310^ea^ yebhuyyena suppaṭipannatāya pubbe ca katapuññatābalena vā tadā utuādisampattiyuttameva ahosi. Keci pana ‘‘pubbe pavattakuruvattadhammānuṭṭhānavāsanāya uttarakuru viya yebhuyyena utuādisampannameva hoti. Bhagavato kāle sātisayaṃ utusappāyādiyuttaṃ raṭṭhaṃ ahosī’’ti vadanti. Tattha bhikkhū bhikkhuniyo upāsakā upāsikāyo utupaccayādisampannattā tassa raṭṭhassa sappāyautupaccayasevanena niccaṃ kallasarīrā kallacittā ca honti. Te cittasarīrakallatāya anuggahitapaññābalā gambhīrakathaṃ paṭiggahetuṃ samatthā paṭiccasamuppādanissitānaṃ ^a^V3.0288^ea^ gambhīrapaññānañca kārakā honti. Tenāha ^b^‘‘kururaṭṭhavāsino bhikkhū gambhīrapaññākārakā’’^eb^tiādi.</p>
              <p>[03]^b^Yuttappayuttā^eb^ti satipaṭṭhānabhāvanāya yuttā ceva payuttā ca. Tasmiñhi (dī. ni. aṭṭha. 2.373; ma. ni. aṭṭha. 1.106) janapade catasso parisā pakatiyāva satipaṭṭhānabhāvanānuyogamanuyuttā viharanti, antamaso dāsakammakaraparijanāpi satipaṭṭhānappaṭisaṃyuttameva kathaṃ kathenti. Udakatitthasuttakantanaṭṭhānādīsupi niratthakakathā nāma nappavattati. Sace kāci itthī, ‘‘amma, tvaṃ kataraṃ satipaṭṭhānabhāvanaṃ manasi karosī’’ti pucchitā ‘‘na kiñcī’’ti vadati, taṃ garahanti ‘‘dhīratthu tava jīvitaṃ, jīvamānāpi tvaṃ matasadisā’’ti. Atha naṃ ‘‘mā dāni puna evamakāsī’’ti ovaditvā aññataraṃ satipaṭṭhānaṃ uggaṇhāpenti. Yā pana ‘‘ahaṃ asukaṃ satipaṭṭhānaṃ nāma manasi karomī’’ti vadati, tassā ‘‘sādhu sādhū’’ti sādhukāraṃ datvā ‘‘tava jīvitaṃ sujīvitaṃ, tvaṃ nāma manussattaṃ pattā, tavatthāya sammāsambuddho uppanno’’tiādīhi pasaṃsanti. Na kevalañcettha manussajātikāyeva satipaṭṭhānamanasikārayuttā, te nissāya viharantā tiracchānagatāpi.</p>
              <p>[03]Tatridaṃ vatthu – eko kira naṭako suvapotakaṃ gahetvā sikkhāpento vicarati. So bhikkhuniupassayaṃ upanissāya vasitvā gamanakāle suvapotakaṃ pamussitvā gato. Taṃ sāmaṇeriyo gahetvā paṭijaggiṃsu, ‘‘buddharakkhito’’ti cassa nāmaṃ akaṃsu. Taṃ ekadivasaṃ purato nisinnaṃ disvā mahātherī āha ‘‘buddharakkhitā’’ti. Kiṃ, ayyoti. Atthi te koci bhāvanāmanasikāroti? Natthayyeti. Āvuso ^a^M3.0311^ea^, pabbajitānaṃ santike vasantena nāma vissaṭṭhāttabhāvena bhavituṃ na vaṭṭati, kocideva manasikāro icchitabbo, tvaṃ pana aññaṃ na sakkhissasi, ‘‘aṭṭhi aṭṭhī’’ti sajjhāyaṃ karohīti. So theriyā ovāde ṭhatvā ‘‘aṭṭhi aṭṭhī’’ti sajjhāyanto carati.</p>
              <p>[03]Taṃ ekadivasaṃ pātova toraṇagge nisīditvā bālātapaṃ tapamānaṃ eko sakuṇo nakhapañjarena aggahesi. So ‘‘kiri kirī’’ti saddamakāsi. Sāmaṇeriyo sutvā, ‘‘ayye, buddharakkhito sakuṇena gahito, mocema na’’nti leḍḍuādīni gahetvā anubandhitvā mocesuṃ. Taṃ ānetvā purato ṭhapitaṃ therī āha, ‘‘buddharakkhita, sakuṇena gahitakāle kiṃ cintesī’’ti. Ayye, na aññaṃ cintesiṃ, ‘‘aṭṭhipuñjova aṭṭhipuñjaṃ gahetvā gacchati, katarasmiṃ ṭhāne vippakirissatī’’ti evaṃ, ayye, aṭṭhipuñjameva cintesinti. Sādhu sādhu, buddharakkhita ^a^V3.0289^ea^, anāgate bhavakkhayassa te paccayo bhavissatīti. Evaṃ tattha tiracchānagatāpi satipaṭṭhānamanasikārayuttā.</p>
              <p>[03]^b^Dīghanikāyādīsu mahānidānādīnī^eb^ti dīghanikāye mahānidānaṃ (dī. ni. 2.95 ādayo) satipaṭṭhānaṃ (dī. ni. 2.372 ādayo) majjhimanikāye satipaṭṭhānaṃ (ma. ni. 1.105 ādayo) sāropamaṃ (ma. ni. 1.307 ādayo) rukkhopamaṃ raṭṭhapālaṃ māgaṇḍiyaṃ āneñjasappāyanti (ma. ni. 3.66 ādayo) evamādīni.</p>
              <p>[03]^b^Ñāṇādayo^eb^ti ñāṇañceva taṃsampayuttadhammā ca. Tenāha ^b^‘‘ñāṇanti vutte’’^eb^tiādi. ^b^Ñāṇasampayuttacittāni labbhanti^eb^ tehi vinā sampajānatāya asambhavato. ^b^Mahācittānī^eb^ti aṭṭhapi mahākiriyacittāni labbhanti ‘‘satatavihārā’’ti vacanato ñāṇuppattipaccayarahitakālepi pavattijotanato. ^b^Dasa cittānī^eb^ti aṭṭha mahākiriyacittāni hasituppādavoṭṭhabbanacittehi saddhiṃ dasa cittāni labbhanti. Arajjanādussanavasena pavatti tesampi sādhāraṇāti. ‘‘Upekkhako viharatī’’ti vacanato chaḷaṅgupekkhāvasena āgatānaṃ imesaṃ satatavihārānaṃ somanassaṃ kathaṃ labbhatīti āha ^b^‘‘āsevanavasena labbhatī’’^eb^ti. Kiñcāpi khīṇāsavo iṭṭhāniṭṭhepi ārammaṇe majjhatto viya bahulaṃ upekkhako viharati attano parisuddhapakatibhāvāvijahanato. Kadāci pana tathā cetobhisaṅkhārābhāve yaṃ taṃ sabhāvato iṭṭhaṃ ārammaṇaṃ ^a^M3.0312^ea^, tattha yāthāvasabhāvaggahaṇavasenapi arahato cittaṃ somanassasahagataṃ hutvā pavattateva, tañca kho pubbāsevanavasena. Tena vuttaṃ ^b^‘‘āsevanavasena labbhatī’’^eb^ti. ^b^Ārakkhakiccaṃ sādheti^eb^ sativepullappattattā. ^b^Carato^eb^tiādinā niccasamādānaṃ dasseti, taṃ vikkhepābhāvena daṭṭhabbaṃ.</p>
              <p>[03]^b^Pabbajjūpagatā^eb^ti yaṃ kiñci pabbajjaṃ upagatā, na samitapāpā. ^b^Bhovādino^eb^ti jātimattabrāhmaṇe vadati. ^b^Pāṭekkasaccānī^eb^ti tehi tehi diṭṭhigatikehi pāṭiyekkaṃ gahitāni ‘‘idameva sacca’’nti abhiniviṭṭhāni diṭṭhisaccādīni. Tānipi hi ‘‘idameva sacca’’nti gahaṇaṃ upādāya ‘‘saccānī’’ti voharīyanti. Tenāha ^b^‘‘idamevā’’^eb^tiādi. ^b^Nīhaṭānī^eb^ti attano santānato nīharitāni apanītāni. ^b^Gahitaggahaṇassā^eb^ti ariyamaggādhigamato pubbe gahitassa diṭṭhiggāhassa. ^b^Vissaṭṭhabhāvavevacanānī^eb^ti ariyamaggena sabbaso pariccāgabhāvassa adhivacanāni.</p>
              <p>[03]Natthi etāsaṃ vayo vekallanti ^b^avayā^eb^ti āha ^b^‘‘anūnā’’^eb^ti, anavasesoti attho. ^b^Esanā^eb^ti ^a^V3.0290^ea^ kāmesanādayo. ^b^Maggassa kiccanipphatti kathitā^eb^ rāgādīnaṃ pahīnabhāvadīpanato. ^b^Paccavekkhaṇaphalaṃ kathita^eb^nti paccavekkhaṇamukhena ariyaphalaṃ kathitaṃ. Adhigate hi aggaphale sabbaso rāgādīnaṃ anuppādadhammataṃ pajānāti, tañca pajānanaṃ paccavekkhaṇañāṇanti.</p>
              <p>[06]Dutiyāriyāvāsasuttavaṇṇanā niṭṭhitā.</p>
              <p>[06]Nāthavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>3. Mahāvaggo</h1n>
        <h2>
          <h2n>1. Sīhanādasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^21^eb^^b^.^eb^ Tatiyassa paṭhame ^b^visamaṭṭhānesū^eb^ti papātādīsu visamaṭṭhānesu. ^b^‘‘Aññehi asādhāraṇānī’’^eb^ti kasmā vuttaṃ, nanu cetāni sāvakānampi ekaccānaṃ uppajjantīti? Kāmaṃ uppajjanti, yādisāni pana buddhānaṃ ṭhānāṭṭhānañāṇādīni, na tādisāni tadaññesaṃ kadācipi uppajjantīti aññehi asādhāraṇānīti ^a^M3.0313^ea^. Tenāha ^b^‘‘tathāgatasseva balānī’’^eb^ti. Imameva hi yathāvuttalesaṃ apekkhitvā tadabhāvato āsayānusayañāṇādīsu eva asādhāraṇasamaññā niruḷhā. Kāmaṃ ñāṇabalānaṃ ñāṇasambhāro visesapaccayo, puññasambhāropi pana nesaṃ paccayo eva. Ñāṇasambhārassapi vā puññasambhārabhāvato ^b^‘‘puññussayasampattiyā āgatānī’’^eb^ti vuttaṃ.</p>
              <p>[03]^b^Pakatihatthikula^eb^nti (saṃ. ni. ṭī. 2.2.22) giricaranadicaravanacarādippabhedā gocariyakālāvakanāmā sabbāpi balena pākatikā hatthijāti. ^b^Dasannaṃ purisāna^eb^nti thāmamajjhimānaṃ dasannaṃ purisānaṃ. Ekassa tathāgatassa kāyabalanti ānetvā sambandho. ^b^Ekassā^eb^ti ca tathā heṭṭhā kathāyaṃ āgatattā desanāsotena vuttaṃ. ^b^Nārāyanasaṅghātabala^eb^nti ettha nārā vuccanti rasmiyo. Tā bahū nānāvidhā ito uppajjantīti nārāyanaṃ, vajiraṃ, tasmā ^b^nārāyanasaṅghātabala^eb^nti vajirasaṅghātabalanti attho. Ñāṇabalaṃ pana pāḷiyaṃ āgatameva, na kāyabalaṃ viya aṭṭhakathāruḷhamevāti adhippāyo.</p>
              <p>[03]^b^Saṃyuttake^eb^^a^V3.0291^ea^ (saṃ. ni. 2.33) ^b^āgatāni tesattati ñāṇāni, sattasattati ñāṇānī^eb^ti vuttaṃ, tattha (vibha. mūlaṭī. 760) pana nidānavagge sattasattati āgatāni catucattārīsañca. Tesattati pana ^b^paṭisambhidāmagge^eb^ (paṭi. ma. 1.1) sutamayādīni āgatāni dissanti, na saṃyuttake. ^b^Aññānipī^eb^ti etena ^b^ñāṇavatthuvibhaṅge^eb^ (vibha. 751 ādayo) ekakādivasena vuttāni, aññattha ca ‘‘pubbante ñāṇa’’ntiādinā (dha. sa. 1063) brahmajālādīsu ca ‘‘tayidaṃ tathāgato pajānāti ‘imāni diṭṭhiṭṭhānāni evaṃ gahitānī’ti’’ādinā (dī. ni. 1.36) vuttāni anekāni ñāṇappabhedāni saṅgaṇhāti. Yāthāvappaṭivedhato sayañca akampiyaṃ puggalañca taṃsamaṅginaṃ neyyesu adhibalaṃ karotīti āha ^b^‘‘akampiyaṭṭhena upatthambhanaṭṭhena cā’’^eb^ti.</p>
              <p>[03]Usabhassa idanti ^b^āsabhaṃ,^eb^ seṭṭhaṭṭhānaṃ. Sabbaññutāpaṭijānanavasena abhimukhaṃ gacchanti, aṭṭha vā parisā upasaṅkamantīti ^b^āsabhā,^eb^ pubbabuddhā. ^b^Idaṃ panā^eb^ti buddhānaṃ ṭhānaṃ sabbaññutameva vadati. ^b^Tiṭṭhamānovā^eb^ti avadantopi tiṭṭhamānova paṭijānāti nāmāti attho. ^b^Upagacchatī^eb^ti anujānāti.</p>
              <p>[03]^b^Aṭṭhasu^eb^^a^M3.0314^ea^^b^parisāsū^eb^ti ‘‘abhijānāmi kho panāhaṃ, sāriputta, anekasataṃ khattiyaparisaṃ…pe… tatra vata maṃ bhayaṃ vā sārajjaṃ vā okkamissatīti nimittametaṃ, sāriputta, na samanupassāmī’’ti (ma. ni. 1.151) vuttāsu aṭṭhasu parisāsu. ^b^Abhītanādaṃ nadatī^eb^ti parato dassitañāṇayogena dasabalohanti abhītanādaṃ nadati.</p>
              <p>[03]Paṭivedhaniṭṭhattā arahattamaggañāṇaṃ paṭivedhoti ^b^‘‘phalakkhaṇe uppannaṃ nāmā’’^eb^ti vuttaṃ. Tena paṭiladdhassapi desanāñāṇassa kiccanipphatti parassa avabujjhanamattena hotīti ^b^‘‘aññāsikoṇḍaññassa sotāpattiphalakkhaṇe pavattaṃ nāmā’’^eb^ti vuttaṃ. Tato paraṃ pana yāva parinibbānā desanāñāṇapavatti tasseva pavattitassa dhammacakkassa ṭhānanti veditabbaṃ pavattitacakkassa cakkavattino cakkaratanassa ṭhānaṃ viya.</p>
              <p>[03]^b^Tiṭṭhatī^eb^ti vuttaṃ, kiṃ bhūmiyaṃ puriso viya, noti āha ^b^‘‘tadāyattavuttitāyā’’^eb^ti. ^b^Ṭhāna^eb^nti cettha attalābho dharamānatā ca, na gatinivattīti āha ^b^‘‘uppajjati ceva pavattati cā’’^eb^ti. Yattha panetaṃ dasabalañāṇaṃ vitthāritaṃ, taṃ dassento ^b^‘‘abhidhamme panā’’^eb^tiādimāha. Sesesupi eseva nayo.</p>
              <p>[03]Samādiyantīti ^a^V3.0292^ea^^b^samādānāni,^eb^ tāni pana samādiyitvā katāni hontīti āha ^b^‘‘samādiyitvā katāna’’^eb^nti. ^b^Kammameva vā kammasamādāna^eb^nti etena ^b^samādāna^eb^saddassa apubbatthābhāvaṃ dasseti muttagatasadde gatasaddassa viya. ^b^Gatī^eb^ti nirayādigatiyo. ^b^Upadhī^eb^ti attabhāvo. ^b^Kālo^eb^ti kammassa vipaccanārahakālo. ^b^Payogo^eb^ti vipākuppattiyā paccayabhūtā kiriyā.</p>
              <p>[03]^b^Agatigāmini^eb^nti nibbānagāminiṃ. Vuttañhi ‘‘nibbānañcāhaṃ, sāriputta, pajānāmi nibbānagāminiñca paṭipada’’nti (ma. ni. 1.153). Bahūsupi manussesu ekameva pāṇaṃ ghātentesu kāmaṃ sabbesampi cetanā tassevekassa jīvitindriyārammaṇā, taṃ pana kammaṃ tesaṃ nānākāraṃ. Tesu (vibha. aṭṭha. 811) hi eko ādarena chandajāto karoti, eko ‘‘ehi tvampi karohī’’ti parehi nippīḷito karoti, eko samānacchando viya hutvā appaṭibāhamāno vicarati. Tesu eko teneva kammena niraye nibbattati, eko tiracchānayoniyaṃ, eko ^a^M3.0315^ea^ pettivisaye. Taṃ tathāgato āyūhanakkhaṇeyeva ‘‘iminā nīhārena āyūhitattā esa niraye nibbattissati, esa tiracchānayoniyaṃ, esa pettivisaye’’ti jānāti. Niraye nibbattamānampi ‘‘esa mahāniraye nibbattissati, esa ussadaniraye’’ti jānāti. Tiracchānayoniyaṃ nibbattamānampi ‘‘esa apādako bhavissati, esa dvipādako, esa catuppado, esa bahuppado’’ti jānāti. Pettivisaye nibbattamānampi ‘‘esa nijjhāmataṇhiko bhavissati, esa khuppipāsiko, esa paradattūpajīvī’’ti jānāti. Tesu ca kammesu ‘‘idaṃ kammaṃ paṭisandhiṃ ākaḍḍhissati, idaṃ aññena dinnāya paṭisandhiyā upadhivepakkaṃ bhavissatī’’ti jānāti.</p>
              <p>[03]Tathā sakalagāmavāsikesu ekato piṇḍapātaṃ dadamānesu kāmaṃ sabbesampi cetanā piṇḍapātārammaṇāva, taṃ pana kammaṃ tesaṃ nānākāraṃ. Tesu hi eko ādarena karotīti sabbaṃ purimasadisaṃ, tasmā tesu keci devaloke nibbattanti, keci manussaloke. Taṃ tathāgato āyūhanakkhaṇeyeva jānāti. ‘‘Iminā nīhārena āyūhitattā esa manussaloke nibbattissati, esa devaloke. Tatthāpi esa khattiyakule, esa brāhmaṇakule, esa vessakule, esa suddakule, esa paranimmitavasavattīsu, esa nimmānaratīsu, esa tusitesu, esa yāmesu, esa tāvatiṃsesu, esa cātumahārājikesu, esa bhummadevesū’’tiādinā tattha tattha hīnapaṇītasuvaṇṇadubbaṇṇāppaparivāramahāparivāratādibhedaṃ taṃ taṃ visesaṃ āyūhanakkhaṇeyeva jānāti.</p>
              <p>[03]Tathā ^a^V3.0293^ea^ vipassanaṃ paṭṭhapentesuyeva ‘‘iminā nīhārena esa kiñci sallakkhetuṃ na sakkhissati, esa mahābhūtamattameva vavatthapessati, esa rūpapariggaheyeva ṭhassati, esa arūpapariggaheyeva, esa nāmarūpapariggaheyeva, esa paccayapariggaheyeva, esa lakkhaṇārammaṇikavipassanāyameva, esa paṭhamaphaleyeva, esa dutiyaphaleyeva, esa tatiyaphaleyeva, esa arahattaṃ pāpuṇissatī’’ti jānāti. Kasiṇaparikammaṃ karontesupi ‘‘imassa parikammamattameva bhavissati, esa nimittaṃ uppādessati, esa appanaṃ eva pāpuṇissati, esa jhānaṃ pādakaṃ katvā vipassanaṃ paṭṭhapetvā arahattaṃ gaṇhissatī’’ti jānāti. Tenāha ^b^‘‘imassa cetanā’’^eb^tiādi.</p>
              <p>[03]Kāmanato ^a^M3.0316^ea^ kāmetabbato kāmappaṭisaṃyuttato ca dhātu ^b^kāmadhātu^eb^. ^b^Ādi^eb^-saddena byāpādadhāturūpadhātuādīnaṃ saṅgaho. ^b^Vilakkhaṇatāyā^eb^ti visadisasabhāvatāya. ^b^Khandhāyatanadhātuloka^eb^nti anekadhātuṃ nānādhātuṃ khandhalokaṃ āyatanalokaṃ dhātulokaṃ yathābhūtaṃ pajānātīti yojanā. ‘‘Ayaṃ rūpakkhandho nāma…pe… ayaṃ viññāṇakkhandho nāma. Tesupi ekavidhena rūpakkhandho, ekādasavidhena rūpakkhandho. Ekavidhena vedanākkhandho, bahuvidhena vedanākkhandho. Ekavidhena saññākkhandho…pe… saṅkhārakkhandho…pe… viññāṇakkhandho, bahuvidhena viññāṇakkhandho’’ti evaṃ tāva khandhalokassa, ‘‘idaṃ cakkhāyatanaṃ nāma…pe… idaṃ dhammāyatanaṃ nāma. Tattha dasāyatanā kāmāvacarā, dve cātubhūmakā’’tiādinā āyatanalokassa, ‘‘ayaṃ cakkhudhātu nāma…pe… ayaṃ manoviññāṇadhātu nāma. Tattha soḷasa dhātuyo kāmāvacarā, dve cātubhūmakā’’tiādinā dhātulokassa anekasabhāvaṃ nānāsabhāvañca pajānāti. Na kevalaṃ upādinnasaṅkhāralokasseva, atha kho anupādinnakasaṅkhāralokassapi ‘‘imāya nāma dhātuyā ussannattā imassa rukkhassa khandho seto, imassa kāḷo, imassa maṭṭho, imassa sakaṇṭako, imassa bahalattaco, imassa tanuttaco, imassa pattaṃ vaṇṇasaṇṭhānādivasena evarūpaṃ, imassa pupphaṃ nīlaṃ pītaṃ lohitaṃ odātaṃ sugandhaṃ duggandhaṃ, imassa phalaṃ khuddakaṃ mahantaṃ dīghaṃ vaṭṭaṃ susaṇṭhānaṃ dussaṇṭhānaṃ maṭṭhaṃ pharusaṃ sugandhaṃ duggandhaṃ madhuraṃ tittakaṃ kaṭukaṃ ambilaṃ kasāvaṃ, imassa kaṇṭako tikhiṇo kuṇṭho ujuko kuṭilo tambo kāḷo odāto hotī’’tiādinā pajānāti. Sabbaññubuddhānaṃ eva hi etaṃ balaṃ, na aññesaṃ.</p>
              <p>[03]^b^Nānādhimuttikata^eb^nti nānajjhāsayataṃ. Adhimutti nāma ajjhāsayadhātu ajjhāsayasabhāvo. So pana hīnapaṇītatāsāmaññena pāḷiyaṃ dvidhāva vuttopi hīnapaṇītādibhedena anekavidhoti āha ^b^‘‘hīnādīhi adhimuttīhi nānādhimuttikabhāva’’^eb^nti. Tattha ye ye sattā yaṃyaṃadhimuttikā, te ^a^V3.0294^ea^ te taṃtadadhimuttike eva sevanti bhajanti payirupāsanti dhātusabhāgato. Yathā gūthādīnaṃ dhātūnaṃ sabhāvo eso, yaṃ gūthādīhi eva saṃsandanti samenti, evaṃ hīnajjhāsayā dussīlādīheva saṃsandanti samenti, sampannasīlādayo ca sampannasīlādīheva. Taṃ nesaṃ nānādhimuttikataṃ bhagavā yathābhūtaṃ pajānātīti.</p>
              <p>[03]^b^Vuddhiṃ^eb^^a^M3.0317^ea^^b^hāniñcā^eb^ti paccayavisesena sāmatthiyato adhikataṃ anadhikatañca. Indriyaparopariyattañāṇaniddese (vibha. 814; paṭi. ma. 113) ‘‘āsayaṃ jānāti, anusayaṃ jānātī’’ti āsayādijānanaṃ kasmā niddiṭṭhanti? Āsayajānanādinā yehi indriyehi paroparehi sattā kalyāṇapāpāsayādikā honti, tesaṃ jānanassa vibhāvanato. Evañca katvā indriyaparopariyattāasayānusayañāṇānaṃ visuṃ asādhāraṇatā, indriyaparopariyattanānādhimuttikatāñāṇānaṃ visuṃ balavatā ca siddhā hoti. Tattha āsayanti yattha sattā nivasanti, taṃ tesaṃ nivāsaṭṭhānaṃ, diṭṭhigataṃ vā yathābhūtañāṇaṃ vā ^b^āsayo, anusayo^eb^ appahīnabhāvena thāmagato kileso. Taṃ pana bhagavā sattānaṃ āsayaṃ jānanto tesaṃ tesaṃ diṭṭhigatānaṃ vipassanāmaggañāṇānañca appavattikkhaṇepi jānāti. Vuttañhetaṃ –</p>
              <p>[08]‘‘Kāmaṃ sevantaṃyeva bhagavā jānāti – ‘ayaṃ puggalo kāmagaruko kāmāsayo kāmādhimutto’ti. Kāmaṃ sevantaṃyeva jānāti – ‘ayaṃ puggalo nekkhammagaruko nekkhammāsayo nekkhammādhimutto’ti. Nekkhammaṃ sevantaṃyeva jānāti. Byāpādaṃ, abyāpādaṃ, thinamiddhaṃ, ālokasaññaṃ sevantaṃyeva jānāti – ‘ayaṃ puggalo thinamiddhagaruko thinamiddhāsayo thinamiddhādhimutto’’’ti (paṭi. ma. 1.113).</p>
              <p>[03]^b^Paṭhamādīnaṃ catunnaṃ jhānāna^eb^nti rūpāvacarānaṃ paṭhamādīnaṃ paccanīkajjhāpanaṭṭhena ārammaṇūpanijjhāpanaṭṭhena ca jhānānaṃ. Catukkanayena hetaṃ vuttaṃ. ^b^Aṭṭhannaṃ vimokkhāna^eb^nti ettha paṭipāṭiyā satta appitappitakkhaṇe paccanīkadhammehi vimuccanato ārammaṇe ca adhimuccanato vimokkhā nāma. Aṭṭhamo pana sabbaso saññāvedayitehi vimuttattā apagamavimokkho nāma. Catukkanayapañcakanayesu paṭhamajjhānasamādhi savitakkasavicāro nāma. Pañcakanaye dutiyajjhānasamādhi avitakkavicāramatto. Nayadvayepi upari tīsu jhānesu samādhi avitakkāvicāro. Samāpattīsu paṭipāṭiyā aṭṭhannaṃ samādhītipi nāmaṃ, samāpattītipi cittekaggatāsabbhāvato, nirodhasamāpattiyā tadabhāvato na samādhīti nāmaṃ. ^b^Hānabhāgiyadhamma^eb^nti appaguṇehi paṭhamajjhānādīhi vuṭṭhitassa saññāmanasikārānaṃ kāmādianupakkhandanaṃ ^a^V3.0295^ea^. ^b^Visesabhāgiyadhamma^eb^nti paguṇehi paṭhamajjhānādīhi vuṭṭhitassa saññāmanasikārānaṃ ^a^M3.0318^ea^ dutiyajjhānādipakkhandanaṃ. Iti saññāmanasikārānaṃ kāmādidutiyajjhānādipakkhandanāni hānabhāgiyavisesabhāgiyā dhammāti dassitāni. Tehi pana jhānānaṃ taṃsabhāvatā ca dhammasaddena vuttā. ^b^Tasmā^eb^ti vuttamevatthaṃ hetubhāvena paccāmasati. ^b^Vodāna^eb^nti paguṇatāsaṅkhātaṃ vodānaṃ. Tañhi paṭhamajjhānādīhi vuṭṭhahitvā dutiyajjhānādiadhigamassa paccayattā ‘‘vuṭṭhāna’’nti vuttaṃ. Keci pana ‘‘nirodhato phalasamāpattiyā vuṭṭhānanti pāḷi natthī’’ti vadanti. Te ‘‘nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo’’ti imāya ^b^pāḷiyā^eb^ (paṭṭhā. 1.1.417) paṭisedhetabbā. Yo samāpattilābhī samāno eva ‘‘na lābhīmhī’’ti, kammaṭṭhānaṃ samānaṃ eva ‘‘na kammaṭṭhāna’’nti saññī hoti, so sampattiṃyeva samānaṃ ‘‘vipattī’’ti paccetīti veditabbo.</p>
              <p>[03]^b^Na tathā daṭṭhabba^eb^nti yathā paravādinā vuttaṃ, tathā na daṭṭhabbaṃ. ^b^Sakasakakiccameva jānātī^eb^ti ṭhānāṭṭhānajānanādisakasakameva kiccaṃ kātuṃ jānāti, yathāsakameva visayaṃ paṭivijjhatīti attho. ^b^Tampī^eb^ti tehi dasabalañāṇehi jānitabbampi. ^b^Kammavipākantaramevā^eb^ti kammantarassa vipākantarameva jānāti. Cetanācetanāsampayuttadhamme nirayādinibbānagāminippaṭipadābhūte kammanti gahetvā āha ^b^‘‘kammaparicchedamevā’’^eb^ti. Dhātunānattañca dhātunānattakāraṇañca ^b^dhātunānattakāraṇa^eb^nti ekadesasarūpekaseso daṭṭhabbo. Tañhi ñāṇaṃ tadubhayampi jānāti. ‘‘Imāya nāma dhātuyā ussannattā’’tiādinā (vibha. aṭṭha. 812) tathā ceva saṃvaṇṇitaṃ. ^b^Saccaparicchedamevā^eb^ti pariññābhisamayādivasena saccānaṃ paricchinnameva. ^b^Appetuṃ na sakkoti^eb^ aṭṭhamanavamabalāni viya taṃsadisaṃ, iddhividhañāṇamiva ^b^vikubbituṃ^eb^. Etenassa balasadisatañca nivāreti. Jhānādiñāṇaṃ viya vā ^b^appetuṃ vikubbituñca^eb^. Yadipi hi jhānādipaccavekkhaṇañāṇaṃ sattamabalanti tassa savitakkasavicāratā vuttā, tathāpi jhānādīhi vinā paccavekkhaṇā natthīti jhānādisahagataṃ ñāṇaṃ tadantogadhaṃ katvā ^b^evaṃ^eb^ vuttanti veditabbaṃ. Atha vā sabbaññutaññāṇaṃ jhānādikiccaṃ viya na sabbaṃ balakiccaṃ kātuṃ sakkotīti dassetuṃ ^b^‘‘jhānaṃ hutvā appetuṃ, iddhi hutvā vikubbituñca na sakkotī’’^eb^ti vuttaṃ, na pana kassaci balassa jhānaiddhibhāvatoti daṭṭhabbaṃ.</p>
              <p>[03]Evaṃ ^a^M3.0319^ea^ kiccavisesavasenapi dasabalañāṇasabbaññutaññāṇavisesaṃ dassetvā idāni vitakkattikabhūmantaravasenapi taṃ dassetuṃ ^b^‘‘apicā’’^eb^tiādi vuttaṃ. ^b^Paṭipāṭiyā^eb^tiādito paṭṭhāya paṭipāṭiyā.</p>
              <p>[03]Anupadavaṇṇanaṃ ^a^V3.0296^ea^ ñatvā veditabbānīti sambandho. Kilesāvaraṇaṃ niyatamicchādiṭṭhi. Kilesāvaraṇassa abhāvo āsavakkhayañāṇādhigamassa ṭhānaṃ, tabbhāvo aṭṭhānaṃ. Anadhigamassa pana tadubhayampi yathākkamaṃ aṭṭhānaṃ ṭhānañcāti tattha kāraṇaṃ dassento ^b^‘‘lokiya…pe… dassanato cā’’^eb^ti āha. Tattha lokiyasammādiṭṭhiyā ṭhiti āsavakkhayādhigamassa ṭhānaṃ kilesāvaraṇābhāvassa kāraṇattā. Sā hi tasmiṃ sati na hoti, asati ca hoti. Etena tassā aṭṭhitiyā tassa aṭṭhānatā vuttā eva. ^b^Nesaṃ^eb^ veneyyasattānaṃ. ^b^Dhātuvemattadassanato^eb^ti kāmadhātuādīnaṃ pavattibhedadassanato, yadaggena dhātuvemattaṃ jānāti, tadaggena cariyādivisesampi jānāti. ^b^Dhātuvemattadassanato^eb^ti vā dhammadhātuvemattadassanato. Sabbāpi hi cariyā dhammadhātupariyāpannā evāti. ^b^Payogaṃ anādiyitvāpi^eb^ santatimahāmattādīnaṃ viya. ^b^Dibbacakkhānubhāvato pattabbenā^eb^ti ettha dibbacakkhunā parassa hadayavatthusannissayalohitavaṇṇadassanamukhena tadā pavattamānacittajānanatthaṃ parikammakaraṇaṃ nāma sāvakānaṃ, tañca kho ādikammikānaṃ, yato dibbacakkhuānubhāvato cetopariyañāṇassa pattabbatā siyā. Buddhānaṃ pana yadipi āsavakkhayañāṇādhigamato pageva dibbacakkhuñāṇādhigamo, tathāpi tathāparikammakaraṇaṃ natthi vijjāttayasiddhiyā sijjhanato. Sesābhiññāttaye cetopariyañāṇaṃ dibbacakkhuñāṇādhigamena pattanti ca vattabbataṃ labhatīti tathā vuttanti daṭṭhabbaṃ.</p>
              <p>[06]Sīhanādasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>2-4. Adhivuttipadasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^22-24^eb^^b^.^eb^ Dutiye ^b^adhivacanapadāna^eb^nti paññattipadānaṃ. Dāsādīsu sirivaḍḍhakādisaddā viya vacanamattameva adhikāraṃ katvā pavattiyā adhivacanaṃ paññatti. Atha vā adhisaddo uparibhāge. Vuccatīti vacanaṃ, upari vacanaṃ adhivacanaṃ, upādābhūtarūpādīnaṃ ^a^M3.0320^ea^ upari paññapiyamānā upādāpaññattīti attho, tasmā paññattidīpakapadānīti attho daṭṭhabbo. Tassa padāni padaṭṭhānāni ^b^adhivacanapadāni^eb^. Tenāha ^b^‘‘tesaṃ ye’’^eb^tiādi. ^b^Tesa^eb^nti adhivacanānaṃ. ^b^Ye^eb^ti khandhādayo. Adhivuttitāya ^b^adhivuttiyoti diṭṭhiyo vuccanti^eb^. Adhikañhi sabhāvadhammesu sassatādiṃ, pakatiādiṃ, drabyādiṃ, jīvādiṃ, kāyādiñca, abhūtaṃ atthaṃ ajjhāropetvā diṭṭhiyo pavattantīti. Tenāha ^b^‘‘atha vā’’^eb^tiādi. Tatiyacatutthāni suviññeyyāni.</p>
              <p>[06]Adhivuttipadasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5. Kasiṇasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^25^eb^^b^.^eb^ Pañcame ^a^V3.0297^ea^^b^sakalaṭṭhenā^eb^ti nissesaṭṭhena. Anavasesapharaṇavasena cettha sakalaṭṭho veditabbo, asubhanimittādīsu viya ekadese aṭṭhatvā anavasesato gahetabbaṭṭhenāti attho. ^b^Tadārammaṇānaṃ dhammāna^eb^nti taṃ kasiṇaṃ ārabbha pavattanakadhammānaṃ. ^b^Khettaṭṭhenā^eb^ti uppattiṭṭhānaṭṭhena. ^b^Adhiṭṭhānaṭṭhenā^eb^ti pavattiṭṭhānabhāvena. Yathā khettaṃ sassānaṃ uppattiṭṭhānaṃ vaḍḍhanaṭṭhānañca, evameva taṃ ta jhānaṃ sampayuttadhammānanti. Yogino vā sukhavisesānaṃ kāraṇabhāvena. ^b^Paricchinditvā^eb^ti idaṃ ‘‘uddhaṃ adho tiriya’’nti etthāpi yojetabbaṃ. Paricchinditvā eva hi sabbattha kasiṇaṃ vaḍḍhetabbaṃ. ^b^Tena tena vā kāraṇenā^eb^ti tena tena upariādīsu kasiṇavaḍḍhanakāraṇena. Yathā kinti āha ^b^‘‘ālokamiva rūpadassanakāmo’’^eb^ti. Yathā dibbacakkhunā uddhaṃ ce rūpaṃ daṭṭhukāmo, uddhaṃ ālokaṃ pasāreti. Adho ce, adho. Samantato ce rūpaṃ daṭṭhukāmo, samantato ālokaṃ pasāreti, evaṃ sabbakasiṇanti attho. ^b^Ekassā^eb^ti pathavīkasiṇādīsu ekekassa. ^b^Aññabhāvānupagamanattha^eb^nti aññakasiṇabhāvānupagamanadīpanatthaṃ, aññassa vā kasiṇabhāvānupagamanadīpanatthaṃ. Na hi aññena pasāritakasiṇaṃ tato aññena pasāritakasiṇabhāvaṃ upagacchati, evampi nesaṃ aññakasiṇasambhedābhāvo veditabbo. ^b^Na aññaṃ^eb^ pathavīādi. Na hi udakena ṭhitaṭṭhāne sasambhārapathavī atthi. ^b^Aññakasiṇasambhedo^eb^ti āpokasiṇādinā saṅkaro. ^b^Sabbatthā^eb^ti sabbesu sesakasiṇesu.</p>
              <p>[03]Ekadese ^a^M3.0321^ea^ aṭṭhatvā anavasesapharaṇaṃ pamāṇassa aggahaṇato ^b^appamāṇaṃ^eb^. Teneva hi nesaṃ kasiṇasamaññā. Tathā cāha ^b^‘‘tañhī’’^eb^tiādi. Tattha ^b^cetasā pharanto^eb^ti bhāvanācittena ārammaṇaṃ karonto. Bhāvanācittañhi kasiṇaṃ parittaṃ vā vipulaṃ vā sakalameva manasi karoti, na ekadesaṃ. Kasiṇugghāṭimākāse pavattaviññāṇaṃ pharaṇāppamāṇavasena viññāṇakasiṇanti vuttaṃ. Tathā hi taṃ viññāṇanti vuccati. ^b^Kasiṇavasenā^eb^ti ugghāṭitakasiṇavasena kasiṇugghāṭimākāse uddhaṃadhotiriyatā veditabbā. Yattakañhi ṭhānaṃ kasiṇaṃ pasāritaṃ, tattakaṃ ākāsabhāvanāvasena ākāsaṃ hotīti. Evaṃ yattakaṃ ṭhānaṃ ākāsaṃ hutvā upaṭṭhitaṃ, tattakaṃ sakalameva pharitvā viññāṇassa pavattanato āgamanavasena viññāṇakasiṇepi uddhaṃadhotiriyatā vuttāti āha ^b^‘‘kasiṇugghāṭimākāsavasena tattha pavattaviññāṇe uddhaṃadhotiriyatā veditabbā’’^eb^ti.</p>
              <p>[06]Kasiṇasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6. Kāḷīsuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^26^eb^^b^.^eb^ Chaṭṭhe ^a^V3.0298^ea^^b^atthassa patti^eb^nti ekantato hitānuppattiṃ. ^b^Hadayassa santi^eb^nti paramacittūpasamaṃ. ^b^Kilesasena^eb^nti kāmaguṇasaṅkhātaṃ paṭhamaṃ kilesasenaṃ. Sā hi kilesasenā accharāsaṅghātasabhāvāpi paṭipatthayamānā piyāyitabbaicchitabbarūpasabhāvato piyarūpasātarūpā nāma attano kiccavasena. ^b^Ahaṃ ekova jhāyanto^eb^ti ahaṃ gaṇasaṅgaṇikāya kilesasaṅgaṇikāya ca abhāvato eko asahāyo lakkhaṇūpanijjhānena jhāyanto. ^b^Anubujjhi^eb^nti anukkamena maggapaṭipāṭiyā bujjhiṃ paṭivijjhiṃ. Idaṃ vuttaṃ hoti – piyarūpaṃ sātarūpaṃ senaṃ jinitvā ahaṃ ekova jhāyanto ‘‘atthassa pattiṃ hadayassa santi’’nti saṅkhaṃ gataṃ arahattasukhaṃ paṭivijjhiṃ, tasmā janena mittasanthavaṃ na karomi, teneva ca me kāraṇena kenaci saddhiṃ sakkhī na sampajjatīti. ^b^Atthābhinibbattesu^eb^nti itisaddalopenāyaṃ niddesoti āha ^b^‘‘atthoti gahetvā’’^eb^ti.</p>
              <p>[06]Kāḷīsuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>7. Paṭhamamahāpañhasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^27^eb^^b^.^eb^ Sattame ^a^M3.0322^ea^^b^vuccethā^eb^ti vucceyya. ^b^Dutiyapadepī^eb^ti ‘‘anusāsaniyā vā anusāsani’’nti evaṃ dutiyavākyepi. ^b^Te kira^eb^ bhikkhū. ^b^Na ceva sampāyissantī^eb^ti na ceva sammadeva pakārehi gahessanti ñāpessanti. Tenāha ^b^‘‘sampādetvā kathetuṃ na sakkhissantī’’^eb^ti. Yasmā avisaye pañhaṃ pucchitā honti, tasmā vighātaṃ āpajjissantīti yojanā. ^b^Aññathā ārādhanaṃ nāma natthī^eb^ti iminā sapaccayanāmarūpānaṃ yāthāvato avabodho eva ito bāhirakānaṃ natthi, kuto pavedanāti dasseti. ^b^Ārādhana^eb^nti yāthāvapavedanena cittassa paritosanaṃ.</p>
              <p>[03]^b^Eko pañho^eb^ti eko pañhamaggo, ekaṃ pañhagavesananti attho. ^b^Eko uddeso^eb^ti ekaṃ uddisanaṃ atthassa saṃkhittavacanaṃ. ^b^Veyyākaraṇa^eb^nti niddisanaṃ atthassa vivaritvā kathanaṃ. ^b^Hetunā^eb^ti ‘‘antavantato anaccantikato tāvakālikato niccappaṭikkhepato’’ti evamādinā nayena yathā ime saṅkhārā etarahi, evaṃ atīte anāgate ca aniccā saṅkhatā paṭiccasamuppannā khayadhammā vayadhammā virāgadhammāti atītānāgatesu nayena.</p>
              <p>[03]^b^Sabbe sattā^eb^ti anavasesā sattā. Te pana bhavabhedato saṅkhepeneva bhinditvā dassento ^b^‘‘kāmabhavādīsū’’^eb^tiādimāha ^a^V3.0299^ea^. Byadhikaraṇānampi bāhiratthasamāso hoti yathā ‘‘urasilomo’’ti āha ^b^‘‘āhārato ṭhiti etesanti āhāraṭṭhitikā’’^eb^ti. Tiṭṭhati etenāti vā ṭhiti, āhāro ṭhiti etesanti ^b^āhāraṭṭhitikā^eb^ti evaṃ vā ettha samāsaviggaho daṭṭhabbo. ^b^Āhāraṭṭhitikā^eb^ti paccayaṭṭhitikā, paccayāyattavuttikāti attho. Paccayattho hettha āhārasaddo ‘‘ayamāhāro anuppannassa vā kāmacchandassa uppādāyā’’tiādīsu (saṃ. ni. 4.232) viya. Evañhi ‘‘sabbe sattā’’ti iminā asaññasattā pariggahitā honti. Sā panāyaṃ āhāraṭṭhitikatā nippariyāyato saṅkhāradhammo. Tenāhu aṭṭhakathācariyā ‘‘āhāraṭṭhitikāti āgataṭṭhāne saṅkhāraloko veditabbo’’ti (pārā. aṭṭha. 1.1 verañjakaṇḍavaṇṇanā; visuddhi. 1.136). Yadi evaṃ ‘‘sabbe sattā’’ti idaṃ kathanti? Puggalādhiṭṭhānadesanāti nāyaṃ doso. Tenevāha – ‘‘ekadhamme, bhikkhave, bhikkhu sammā nibbindamāno sammā virajjamāno sammā vimuccamāno sammā ^a^M3.0323^ea^ pariyantadassāvī sammadatthaṃ abhisamecca diṭṭheva dhamme dukkhassantakaro hoti. Katamasmiṃ ekadhamme? Sabbe sattā āhāraṭṭhitikā’’ti. Yvāyaṃ puggalādhiṭṭhānāya kathāya sabbesaṃ saṅkhārānaṃ paccayāyattavuttitāya āhārapariyāyena sāmaññato paccayadhammo vutto, ayaṃ āhāro nāma eko dhammo.</p>
              <p>[03]Codako vuttampi atthaṃ yāthāvato appaṭivijjhamāno neyyatthaṃ suttapadaṃ nītatthato dahanto ‘‘sabbe sattā’’ti vacanamatte ṭhatvā ^b^‘‘nanu cā’’^eb^tiādinā codeti. Ācariyo aviparītaṃ tattha yathādhippetamatthaṃ pavedento ^b^‘‘na virujjhatī’’^eb^ti vatvā ^b^‘‘tesañhi jhānaṃ āhāro hotī’’^eb^ti āha. ^b^Jhāna^eb^nti ekavokārabhavāvahaṃ saññāya virajjanavasena pavattarūpāvacaracatutthajjhānaṃ. Pāḷiyaṃ pana ‘‘anāhārā’’ti vacanaṃ asaññabhave catunnaṃ āhārānaṃ abhāvaṃ sandhāya vuttaṃ, na paccayāhārassa abhāvato. ^b^Evaṃ santepī^eb^ti idaṃ sāsane yesu dhammesu visesato āhārasaddo niruḷho, ‘‘āhāraṭṭhitikā’’ti ettha yadi teyeva gayhanti, abyāpitadosamāpanno. Atha sabbopi paccayadhammo āhāroti adhippeto, imāya āhārapāḷiyā virodho āpannoti dassetuṃ āraddhaṃ. ^b^‘‘Na virujjhatī’’^eb^ti yenādhippāyena vuttaṃ, taṃ vivaranto ^b^‘‘etasmiñhi sutte’’^eb^tiādimāha. Kabaḷīkārāhārādīnaṃ ojaṭṭhamakarūpāharaṇādi nippariyāyena āhārabhāvo. Yathā hi kabaḷīkārāhāro ojaṭṭhamakarūpāharaṇena rūpakāyaṃ upatthambhenti, evaṃ phassādayo vedanādiāharaṇena nāmakāyaṃ upatthambheti, tasmā satipi janakabhāve upatthambhakabhāvo ojādīsu sātisayo labbhamāno mukhyo āhāraṭṭhoti te eva ^b^nippariyāyena āhāralakkhaṇā dhammā vuttā^eb^.</p>
              <p>[03]^b^Idhā^eb^ti imasmiṃ sutte pariyāyena paccayo āhāroti vutto, sabbo paccayadhammo attano phalaṃ ^a^V3.0300^ea^ āharatīti imaṃ pariyāyaṃ labhatīti. Tenāha ^b^‘‘sabbadhammānañhī’’^eb^tiādi. Tattha ^b^sabbadhammāna^eb^nti sabbesaṃ saṅkhatadhammānaṃ. Idāni yathāvuttamatthaṃ suttena samatthetuṃ ^b^‘‘tenevāhā’’^eb^tiādi vuttaṃ. ^b^Aya^eb^nti paccayāhāro. ^b^Nippariyāyāhāropi gahitova hotī^eb^ti yāvatā sopi paccayabhāveneva janako upatthambhako ca hutvā taṃ taṃ phalaṃ āharatīti vattabbataṃ labhatīti.</p>
              <p>[03]^b^Tatthā^eb^ti ^a^M3.0324^ea^ pariyāyāhāro, nippariyāyāhāroti dvīsu āhāresu asaññabhave yadipi nippariyāyāhāro na labbhati, pariyāyāhāro pana labbhateva. Idāni tamevatthaṃ vitthārato dassetuṃ ^b^‘‘anuppanne hi buddhe’’^eb^tiādi vuttaṃ. Uppanne buddhe titthakaramatanissitānaṃ jhānabhāvanāya asijjhanato ^b^‘‘anuppanne buddhe’’^eb^ti vuttaṃ. Sāsanikā tādisaṃ jhānaṃ na nibbattentīti ^b^‘‘titthāyatane pabbajitā’’^eb^ti vuttaṃ. Titthiyā hi upapattivisese vimuttisaññino saññāvirāgāvirāgesu ādīnavānisaṃsadassinova hutvā asaññasamāpattiṃ nibbattetvā akkhaṇabhūmiyaṃ uppajjanti, na sāsanikā. ^b^Vāyokasiṇe parikkammaṃ katvā^eb^ti vāyokasiṇe paṭhamādīni tīṇi jhānāni nibbattetvā tatiyajjhāne ciṇṇavasī hutvā tato vuṭṭhāya catutthajjhānādhigamāya parikammaṃ katvā. Tenevāha ^b^‘‘catutthajjhānaṃ nibbattetvā’’^eb^ti.</p>
              <p>[03]Kasmā (dī. ni. ṭī. 1.68-73; dī. ni. abhi. ṭī. 1.68-73) panettha vāyokasiṇeyeva parikammaṃ vuttanti? Vuccate, yatheva hi rūpapaṭibhāgabhūtesu kasiṇavisesesu rūpavibhāvanena rūpavirāgabhāvanāsaṅkhāto arūpasamāpattiviseso sacchikarīyati, evaṃ aparibyattaviggahatāya arūpapaṭibhāgabhūte kasiṇavisese arūpavibhāvanena arūpavirāgabhāvanā saṅkhāto rūpasamāpattiviseso adhigamīyatīti. Ettha ca ‘‘saññā rogo, saññā gaṇḍo’’tiādinā (ma. ni. 3.24), ‘‘dhi cittaṃ, dhi vatetaṃ citta’’ntiādinā ca nayena arūpappavattiyā ādīnavadassanena tadabhāve ca santapaṇītabhāvasanniṭṭhānena rūpasamāpattiyā abhisaṅkharaṇaṃ arūpavirāgabhāvanā. Rūpavirāgabhāvanā pana saddhiṃ upacārena arūpasamāpattiyo, tatthāpi visesena paṭhamāruppajjhānaṃ. Yadi evaṃ ‘‘paricchinnākāsakasiṇepī’’ti vattabbaṃ, tassāpi arūpapaṭibhāgatā labbhatīti? Icchitamevetaṃ, kesañci avacanaṃ panettha pubbācariyehi aggahitabhāvena. Yathā hi rūpavirāgabhāvanā virajjanīyadhammābhāvamattena parinipphannā, virajjanīyadhammaparibhāsabhūte ca visayavisese pātubhavati, evaṃ arūpavirāgabhāvanāpīti vuccamāne na koci virodho. Titthiyeheva pana tassā samāpattiyā paṭipajjitabbatāya tesañca visayapathe sūpanibandhanasseva tassa jhānassa paṭipattito diṭṭhivantehi pubbācariyehi catuttheyeva bhūtakasiṇe arūpavirāgabhāvanāparikammaṃ vuttanti daṭṭhabbaṃ. Kiñca ^a^M3.0325^ea^ vaṇṇakasiṇesu viya purimabhūtakasiṇattayepi ^a^V3.0301^ea^ vaṇṇappaṭicchāyāva paṇṇatti ārammaṇaṃ jhānassa lokavohārānurodheneva pavattito. Evañca katvā ^b^visuddhimagge^eb^ (visuddhi. 1.57) pathavīkasiṇassa ādāsacandamaṇḍalūpamavacanañca samatthitaṃ hoti, catutthaṃ pana bhūtakasiṇaṃ bhūtappaṭicchāyameva jhānassa gocarabhāvaṃ gacchatīti tassevaṃ arūpapaṭibhāgatā yuttāti vāyokasiṇeyeva parikammaṃ vuttanti veditabbaṃ.</p>
              <p>[03]Dhīti jigucchanatthe nipāto, tasmā ^b^dhi citta^eb^nti cittaṃ jigucchāmi. ^b^Dhi vatetaṃ citta^eb^nti etaṃ mama cittaṃ jigucchitaṃ vata hotu. ^b^Vatā^eb^ti sambhāvane. Tena jigucchanaṃ sambhāvento vadati. ^b^Nāmā^eb^ti ca sambhāvane eva. Tena cittassa abhāvaṃ sambhāveti. Cittassa bhāvābhāvesu ādīnavānisaṃse dassetuṃ ^b^‘‘cittañhī’’^eb^tiādi vuttaṃ. ^b^Khantiṃ ruciṃ uppādetvā^eb^ti cittassa abhāvo eva sādhu suṭṭhūti imaṃ diṭṭhinijjhānakkhantiṃ tattha ca abhiruciṃ uppādetvā. Tathā bhāvitassa jhānassa ṭhitibhāgiyabhāvappattiyā ^b^aparihīnajjhānā^eb^. Titthāyatane pabbajitasseva tathā jhānabhāvanā hotīti āha ^b^‘‘manussaloke’’^eb^ti. ^b^Paṇihito ahosī^eb^ti maraṇassa āsannakāle ṭhapito ahosi. Yadi ṭhānādinā ākārena nibbatteyya kammabalena, yāva bhedā tenevākārena tiṭṭheyyāti āha ^b^‘‘tena iriyāpathenā’’^eb^tiādi. ^b^Evarūpānampī^eb^ti evaṃ acetanānampi. ^b^Pi^eb^-saddena pageva sacetanānanti dasseti. Kathaṃ pana acetanānaṃ nesaṃ paccayāhārassa upakappananti codanaṃ sandhāya tattha nidassanaṃ dassento ^b^‘‘yathā’’^eb^tiādimāha. Tena na kevalamāgamoyeva, ayamettha yuttīti dasseti. ^b^Tāva tiṭṭhantī^eb^ti ukkaṃsato pañca mahākappasatāni tiṭṭhanti.</p>
              <p>[03]Ye uṭṭhānavīriyena divasaṃ vītināmetvā tassa nissandaphalamattaṃ kiñcideva labhitvā jīvikaṃ kappenti, te ^b^uṭṭhānaphalūpajīvino^eb^. Ye pana attano puññaphalameva upajīvanti, te ^b^puññaphalūpajīvino^eb^. Nerayikānaṃ pana neva uṭṭhānavīriyavasena jīvikakappanaṃ, puññaphalassa pana lesopi natthīti vuttaṃ ^b^‘‘ye pana nerayikā…pe… jīvīti vuttā’’^eb^ti. Paṭisandhiviññāṇassa āharaṇena manosañcetanā āhāroti vuttā, na yassa kassaci phalassāti ^a^M3.0326^ea^ adhippāyena ^b^‘‘kiṃ pañca āhārā atthī’’^eb^ti codeti. Ācariyo nippariyāyāhāre adhippete ‘‘siyā tava codanā avasarā, sā pana ettha anavasarā’’ti ca dassento ^b^‘‘pañca, na pañcāti idaṃ na vattabba’’^eb^nti vatvā pariyāyāhārasseva panettha adhippetabhāvaṃ dassento ^b^‘‘nanu paccayo āhāro’ti vuttameta’’^eb^nti āha. ^b^Tasmā^eb^ti yassa kassaci paccayassa āhāroti icchitattā. Idāni vuttamevatthaṃ pāḷiyā samatthento ^b^‘‘yaṃ sandhāyā’’^eb^tiādimāha.</p>
              <p>[03]Mukhyāhāravasenapi ^a^V3.0302^ea^ nerayikānaṃ āhāraṭṭhitikataṃ dassetuṃ ^b^‘‘kabaḷīkārāhāraṃ…pe… sādhetī’’^eb^ti vuttaṃ. Yadi evaṃ nerayikā sukhappaṭisaṃvedinopi hontīti? Noti dassetuṃ ^b^‘‘kheḷo hī’’^eb^tiādi vuttaṃ. ^b^Tayo^eb^ti tayo arūpāhārā kabaḷīkārāhārassa abhāvato. ^b^Avasesāna^eb^nti asaññasattehi avasesānaṃ kāmabhavādīsu nibbattasattānaṃ. Paccayāhāro hi sabbesaṃ sādhāraṇoti.</p>
              <p>[06]Paṭhamamahāpañhasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>8-9. Dutiyamahāpañhasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^28-29^eb^^b^.^eb^ Aṭṭhame ^b^evaṃnāmake^eb^ti kajaṅgalāti evaṃ itthiliṅgavasena laddhanāmake majjhimappadesassa mariyādabhūte nagare. ‘‘Nigame’’tipi vadanti, ‘‘niculavane’’tipi vadanti. Niculaṃ nāma ekā rukkhajāti, ‘‘nīparukkho’’tipi vadanti. Tena sañchanno mahāvanasaṇḍo, tattha viharatīti attho. ^b^Hetunā nayenā^eb^ti ca heṭṭhā vuttameva. Nanu ca ^b^‘‘eso ceva tassa attho’’^eb^ti kasmā vuttaṃ. Bhagavatā hi cattārotiādipañhabyākaraṇā cattāro āhārā, pañcupādānakkhandhā, cha ajjhattikāni āyatanāni, satta viññāṇaṭṭhitiyo, aṭṭha lokadhammā dassitā. Bhikkhuniyā pana cattāro satipaṭṭhānā, pañcindriyāni, cha nissāraṇīyā dhātuyo, satta bojjhaṅgā, ariyo aṭṭhaṅgiko maggoti dassitadhammā aññoyevattho bhikkhuniyā dassitoti codanaṃ sandhāyāha ^b^‘‘kiñcāpī’’^eb^tiādi. Navame natthi vattabbaṃ.</p>
              <p>[06]Dutiyamahāpañhasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>10. Dutiyakosalasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^30^eb^^b^.^eb^ Dasame ^a^M3.0327^ea^ uggantvā yujjhati etāyāti ^b^uyyodhikā,^eb^ satthappahārehi yujjhitassetaṃ adhivacanaṃ. Uggantvā yujjhanaṃ vā ^b^uyyodhiko,^eb^ satthappahāro. Tenāha ^b^‘‘yuddhato nivatto’’^eb^ti. ^b^Upassutivasena yujjhitabbākāraṃ ñatvā^eb^ti jetavane kira dattatthero dhanuggahatissattheroti dve mahallakattherā vihārapaccante paṇṇasālāya vasanti. Tesu dhanuggahatissatthero pacchimayāme pabujjhitvā uṭṭhāya nisinno dattattheraṃ āmantetvā ‘‘ayaṃ te mahodaro kosalo bhuttabhattameva pūtiṃ karoti, yuddhavicāraṇaṃ pana kiñci na jānāti, parājitotveva vadāpetī’’ti vatvā tena ^a^V3.0303^ea^ ‘‘kiṃ pana kātuṃ vaṭṭatī’’ti vutte – ‘‘bhante, yuddho nāma padumabyūho cakkabyūho sakaṭabyūhoti tayo byūhā honti, ajātasattuṃ gaṇhitukāmena asukasmiṃ nāma pabbatakucchismiṃ dvīsu pabbatabhittīsu manusse ṭhapetvā purato dubbalaṃ dassetvā pabbatantaraṃ paviṭṭhabhāvaṃ jānitvā paviṭṭhamaggaṃ rundhitvā purato ca pacchato ca ubhosu pabbatabhittīsu vaggitvā naditvā jālapakkhittamacchaṃ viya katvā sakkā gahetu’’nti. Tasmiṃ khaṇe ‘‘bhikkhūnaṃ kathāsallāpaṃ suṇāthā’’ti rañño pesitacarapurisā taṃ sutvā rañño ārocesuṃ. Taṃ sutvā rājā saṅgāmabheriṃ paharāpetvā gantvā sakaṭabyūhaṃ katvā ajātasattuṃ jīvaggāhaṃ gaṇhi. Tena vuttaṃ ^b^‘‘upassutivase…pe... ajātasattuṃ gaṇhī’’^eb^ti.</p>
              <p>[03]^b^Doṇapāka^eb^nti doṇataṇḍulānaṃ pakkabhattaṃ. ^b^Doṇa^eb^nti catunāḷikānametamadhivacanaṃ. ^b^Manujassā^eb^ti sattassa. ^b^Tanukassā^eb^ti tanukā appikā assa puggalassa, bhuttapaccayā visabhāgavedanā na honti. ^b^Saṇika^eb^nti mandaṃ mudukaṃ, aparissayamevāti attho. ^b^Jīratī^eb^ti paribhuttāhāro paccati. ^b^Āyu pālaya^eb^nti nirogo avedano jīvitaṃ rakkhanto. Atha vā ^b^saṇikaṃ jīratī^eb^ti so bhojane mattaññū puggalo parimitāhāratāya saṇikaṃ cirena jīrati jaraṃ pāpuṇāti jīvitaṃ pālayanto.</p>
              <p>[03]^b^Imaṃ ovādaṃ adāsī^eb^ti ekasmiṃ kira (dha. pa. aṭṭha. 2.203 pasenadikosalavatthu) samaye rājā taṇḍuladoṇassa odanaṃ tadupiyena sūpabyañjanena bhuñjati. So ekadivasaṃ bhuttapātarāso ^a^M3.0328^ea^ bhattasammadaṃ avinodetvā satthu santikaṃ gantvā kilantarūpo ito cito ca samparivattati, niddāya abhibhuyyamānopi lahukaṃ nipajjituṃ asakkonto ekamantaṃ nisīdi. Atha naṃ satthā āha ‘‘kiṃ, mahārāja, avissamitvāva āgatosī’’ti. Āma, bhante, bhuttakālato paṭṭhāya me mahādukkhaṃ hotīti. Atha naṃ satthā, ‘‘mahārāja, atibahubhojīnaṃ etaṃ dukkhaṃ hotī’’ti vatvā –</p>
              <p>[21]‘‘Middhī yadā hoti mahagghaso ca,</p>
              <p>[27]Niddāyitā samparivattasāyī;</p>
              <p>[26]Mahāvarāhova nivāpapuṭṭho,</p>
              <p>[22]Punappunaṃ gabbhamupeti mando’’ti. (dha. pa. 325; netti. 26, 90) –</p>
              <p>[07]Imāya ^a^V3.0304^ea^ gāthāya ovaditvā, ‘‘mahārāja, bhojanaṃ nāma mattāya bhuñjituṃ vaṭṭati, mattabhojino hi sukhaṃ hotī’’ti uttaripi puna ovadanto ‘‘manujassa sadā satīmato’’ti (saṃ. ni. 1.124) imaṃ gāthamāha.</p>
              <p>[03]Rājā pana gāthaṃ uggaṇhituṃ nāsakkhi, samīpe ṭhitaṃ pana bhāgineyyaṃ sudassanaṃ nāma māṇavaṃ ‘‘imaṃ gāthaṃ uggaṇha tātā’’ti āha. So taṃ gāthaṃ uggaṇhitvā ‘‘kiṃ karomi, bhante’’ti satthāraṃ pucchi. Atha naṃ satthā āha, ‘‘māṇava, imaṃ gāthaṃ naṭo viya pattapattaṭṭhāne mā avaca, rañño pātarāsaṃ bhuñjanaṭṭhāne ṭhatvā paṭhamapiṇḍādīsupi avatvā avasāne piṇḍe gahite vadeyyāsi, rājā sutvā bhattapiṇḍaṃ chaḍḍessati. Atha rañño hatthesu dhotesu pātiṃ apanetvā sitthāni gaṇetvā tadupiyaṃ byañjanaṃ ñatvā punadivase tāvatake taṇḍule hāreyyāsi. Pātarāse ca vatvā sāyamāse mā vadeyyāsī’’ti. So ‘‘sādhū’’ti paṭissuṇitvā taṃ divasaṃ rañño pātarāsaṃ bhutvā gatattā sāyamāse bhagavato anusiṭṭhiniyāmena gāthaṃ abhāsi. Rājā dasabalassa vacanaṃ saritvā bhattapiṇḍaṃ pātiyaṃyeva chaḍḍesi. Rañño hatthesu dhotesu pātiṃ apanetvā sitthāni gaṇetvā punadivase tattake taṇḍule hariṃsu, sopi māṇavo divase divase tathāgatassa santikaṃ gacchati. Dasabalassa vissāsiko ahosi. Atha naṃ ekadivasaṃ pucchi ‘‘rājā kittakaṃ bhuñjatī’’ti? So ‘‘nāḷikodana’’nti āha. Vaṭṭissati ettāvatā ^a^M3.0329^ea^ purisabhāgo esa, ito paṭṭhāya gāthaṃ mā vadīti. Rājā tatheva saṇṭhāsi. Tena vuttaṃ ^b^‘‘nāḷikodanaparamatāya saṇṭhāsī’’^eb^ti. Rattaññutāya vaḍḍhitaṃ sīlaṃ assa atthīti ^b^vaḍḍhitasīlo. Apothujjanikehi sīlehī^eb^ti catupārisuddhisīlehi sīlaṃ ariyaṃ suddhaṃ. Tena vuttaṃ ^b^‘‘ariyasīlo’’^eb^ti. Tadekaṃ anavajjaṭṭhena kusalaṃ. Tena vuttaṃ ^b^‘‘kusalasīlo’’^eb^ti.</p>
              <p>[06]Dutiyakosalasuttavaṇṇanā niṭṭhitā.</p>
              <p>[06]Mahāvaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>4. Upālivaggo</h1n>
        <h2>
          <h2n>1. Upālisuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^31^eb^^b^.^eb^ Catutthassa ^a^V3.0305^ea^ paṭhame ^b^atthavase^eb^ti vuddhivisese, sikkhāpadapaññattihetu adhigamanīye hitaviseseti attho. Atthoyeva vā ^b^atthavaso,^eb^ dasa atthe dasa kāraṇānīti vuttaṃ hoti. Atha vā attho phalaṃ tadadhīnavuttitāya vaso etassāti ^b^atthavaso,^eb^ hetūti evampettha attho daṭṭhabbo. ‘‘Ye mama sotabbaṃ saddahātabbaṃ maññissanti, tesaṃ taṃ assa dīgharattaṃ hitāya sukhāyā’’ti vuttattā ^b^‘‘yo ca tathāgatassa vacanaṃ sampaṭicchati, tassa taṃ dīgharattaṃ hitāya sukhāya saṃvattatī’’^eb^ti vuttaṃ. ^b^Asampaṭicchane ādīnava^eb^nti bhaddālisutte viya asampaṭicchane ādīnavaṃ dassetvā. Sukhavihārābhāve sahajīvamānassa abhāvato sahajīvitāpi sukhavihārova vutto. ^b^Sukhavihāro^eb^ nāma catunnaṃ iriyāpathavihārānaṃ phāsutā.</p>
              <p>[03]^b^Maṅkuta^eb^nti nittejataṃ. ^b^Dhammenā^eb^tiādīsu ^b^dhammo^eb^ti bhūtaṃ vatthu. ^b^Vinayo^eb^ti codanā ceva sāraṇā ca. ^b^Satthusāsana^eb^nti ñattisampadā ceva anussāvanasampadā ca.</p>
              <p>[03]^b^Piyasīlāna^eb^nti sikkhākāmānaṃ. Tesañhi sīlaṃ piyaṃ hoti. Tenevāha ^b^‘‘sikkhāttayapāripūriyā ghaṭamānā’’^eb^ti. ^b^Sandiddhamanā^eb^ti saṃsayaṃ āpajjamanā ^a^M3.0330^ea^. ^b^Ubbaḷhā hontī^eb^ti pīḷitā honti. ^b^Saṅghakammānī^eb^ti satipi uposathapavāraṇānaṃ saṅghakammabhāve gobalībaddañāyena uposathaṃ pavāraṇañca ṭhapetvā upasampadādisesasaṅghakammānaṃ gahaṇaṃ veditabbaṃ. Samaggānaṃ bhāvo ^b^sāmaggī^eb^.</p>
              <p>[03]‘‘Nāhaṃ, cunda, diṭṭhadhammikānaṃyeva āsavānaṃ saṃvarāya dhammaṃ desemī’’ti (dī. ni. 3.182) ettha vivādamūlabhūtā kilesā āsavāti āgatā.</p>
              <p>[21]‘‘Yena devūpapatyassa, gandhabbo vā vihaṅgamo;</p>
              <p>[21]Yakkhattaṃ yena gaccheyyaṃ, manussattañca abbaje;</p>
              <p>[22]Te mayhaṃ āsavā khīṇā, viddhastā vinaḷīkatā’’ti. (a. ni. 4.36) –</p>
              <p>[07]Ettha ^a^V3.0306^ea^ tebhūmakaṃ kammaṃ avasesā ca akusalā dhammā. Idha pana parūpavādavippaṭisāravadhabandhādayo ceva apāyadukkhabhūtā ca nānappakārā upaddavā ^b^āsavā^eb^ti āha ^b^‘‘asaṃvare ṭhitena tasmiṃyeva attabhāve pattabbā’’^eb^tiādi. Yadi hi bhagavā sikkhāpadaṃ na ca paññapeyya, tato asaddhammappaṭisevanādinnādānapāṇātipātādihetu ye uppajjeyyuṃ parūpavādādayo diṭṭhadhammikā nānappakārā anatthā, ye ca tannimittameva nirayādīsu nibbattassa pañcavidhabandhanakammakāraṇādivasena mahādukkhānubhavanappakārā anatthā, te sandhāya idaṃ vuttaṃ ^b^‘‘diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyā’’^eb^ti. Diṭṭhadhammo vuccati paccakkho attabhāvo, tattha bhavā ^b^diṭṭhadhammikā^eb^. Tena vuttaṃ ^b^‘‘tasmiṃyeva attabhāve pattabbā’’^eb^ti. Sammukhā garahanaṃ ^b^akitti,^eb^ parammukhā garahanaṃ ^b^ayaso^eb^. Atha vā sammukhā parammukhā garahanaṃ ^b^akitti,^eb^ parivārahāni ^b^ayaso^eb^ti veditabbaṃ. ^b^Āgamanamaggathakanāyā^eb^ti āgamanadvārapidahanatthāya. Samparetabbato pecca gantabbato ^b^samparāyo,^eb^ paralokoti āha ^b^‘‘samparāye narakādīsū’’^eb^ti.</p>
              <p>[03]Methunādīni ^b^rajjanaṭṭhānāni^eb^. Pāṇātipātādīni ^b^dussanaṭṭhānāni^eb^.</p>
              <p>[03]^b^Saṃvaravinayo^eb^ti sīlasaṃvaro, satisaṃvaro, ñāṇasaṃvaro, khantisaṃvaro, vīriyasaṃvaroti pañcavidho saṃvaro. Yathāsakaṃ saṃvaritabbānaṃ vinetabbānañca kāyaduccaritādīnaṃ saṃvaraṇato saṃvaro, vinayanato vinayoti vuccati ^a^M3.0331^ea^. ^b^Pahānavinayo^eb^ti tadaṅgappahānaṃ vikkhambhanappahānaṃ, samucchedappahānaṃ, paṭipassaddhippahānaṃ, nissaraṇappahānanti pañcavidhaṃ pahānaṃ yasmā cāgaṭṭhena pahānaṃ, vinayaṭṭhena vinayo, tasmā ‘‘pahānavinayo’’ti vuccati. ^b^Samathavinayo^eb^ti satta adhikaraṇasamathā. ^b^Paññattivinayo^eb^ti sikkhāpadameva. Sikkhāpadapaññattiyā hi vijjamānāya eva sikkhāpadasambhavato paññattivinayopi sikkhāpadapaññattiyā anuggahito hoti. Sesamettha vuttatthameva.</p>
              <p>[06]Upālisuttavaṇṇanā niṭṭhitā.</p>
              <p>[06]Upālivaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>5. Akkosavaggo</h1n>
        <h2>
          <h2n>1-8. Vivādasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^41-48^eb^^b^.^eb^ Pañcamassa ^a^V3.0307^ea^ paṭhamādīni uttānatthāni. Chaṭṭhe khaṇabhaṅguratāya na niccā na dhuvāti ^b^aniccā^eb^. Tato eva paṇḍitehi na iccā na upagantabbātipi ^b^aniccā^eb^. Svāyaṃ nesaṃ aniccaṭṭho udayavayaparicchinnatāya veditabboti āha ^b^‘‘hutvā abhāvino’’^eb^ti, uppajjitvā vinassakāti attho. ^b^Sārarahitā^eb^ti niccasāradhuvasārāttasāravirahitā. ^b^Musā^eb^ti visaṃvādanaṭṭhena musā, ekaṃsena asubhādisabhāvā te bālānaṃ subhādibhāvena upaṭṭhahanti, subhādiggahaṇassa paccayabhāvena satte visaṃvādenti. Tenāha ^b^‘‘niccasubhasukhā viyā’’^eb^tiādi. ^b^Na passanasabhāvā^eb^ti khaṇapabhaṅguratāittarapaccupaṭṭhānatāya dissamānā viya hutvā adassanapakatikā. Ete hi khettaṃ viya vatthu viya hiraññasuvaṇṇaṃ viya ca paññāyitvāpi katipāheneva supinake diṭṭhā viya na paññāyanti. Sattamaṭṭhamāni suviññeyyāni.</p>
              <p>[06]Vivādasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Sarīraṭṭhadhammasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^49-50^eb^^b^.^eb^ Navame ^a^M3.0332^ea^ punabbhavadānaṃ punabbhavo uttarapadalopena, punabbhavo sīlamassāti ^b^ponobhaviko,^eb^ punabbhavadāyakoti attho. Tenāha ^b^‘‘punabbhavanibbattako’’^eb^ti. ^b^Bhavasaṅkharaṇakamma^eb^nti punabbhavanibbattanakakammaṃ. Dasame natthi vattabbaṃ.</p>
              <p>[06]Sarīraṭṭhadhammasuttādivaṇṇanā niṭṭhitā.</p>
              <p>[06]Akkosavaggavaṇṇanā niṭṭhitā.</p>
              <p>[06]Paṭhamapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n>2. Dutiyapaṇṇāsakaṃ</h0n>
      <h1>
        <h1n>(6) 1. Sacittavaggo</h1n>
        <h2>
          <h2n>1-10. Sacittasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^51-60^eb^^b^.^eb^ Dutiyassa ^a^V3.0308^ea^^a^M3.0333^ea^ paṭhamādīni uttānatthāni. Dasame pittaṃ samuṭṭhānametesanti ^b^pittasamuṭṭhānā,^eb^ pittapaccayāpittahetukāti attho. ^b^Semhasamuṭṭhānā^eb^dīsupi eseva nayo. ^b^Sannipātikā^eb^ti tiṇṇampi pittādīnaṃ kopena samuṭṭhitā. ^b^Utupariṇāmajā^eb^ti visabhāgaututo jātā. Jaṅgaladesavāsīnañhi anūpadese vasantānaṃ visabhāgo ca utu uppajjati, anūpadesavāsīnañca jaṅgaladeseti evaṃ parasamuddatīrādivasenapi utuvisabhāgatā uppajjatiyeva. Tato jātāti ^b^utupariṇāmajā^eb^. Attano pakaticariyānaṃ visayānaṃ visamaṃ kāyapariharaṇavasena jātā ^b^visamaparihārajā^eb^. Tenāha ^b^‘‘aticiraṭṭhānanisajjādinā visamaparihārena jātā’’^eb^ti. ^b^Ādi^eb^-saddena mahābhāravahanasudhākoṭṭanādīnaṃ saṅgaho. Parassa upakkamato nibbattā ^b^opakkamikā^eb^. Bāhiraṃ paccayaṃ anapekkhitvā kevalaṃ kammavipākatova jātā ^b^kammavipākajā^eb^. Tattha purimehi sattahi kāraṇehi uppannā sārīrikā vedanā sakkā paṭibāhituṃ, kammavipākajānaṃ pana sabbabhesajjānipi sabbaparittānipi nālaṃ paṭighātāya.</p>
              <p>[06]Sacittasuttādivaṇṇanā niṭṭhitā.</p>
              <p>[06]Sacittavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(7) 2. Yamakavaggo</h1n>
        <h2>
          <h2n>1-7. Avijjāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^61-67^eb^^b^.^eb^ Dutiyassa ^a^V3.0309^ea^ paṭhamādīni uttānatthāni. Sattame ^b^naḷakapānake^eb^ti evaṃnāmake nigame. Pubbe kira (jā. aṭṭha. 1.1.19 ādayo) amhākaṃ bodhisatto kapiyoniyaṃ nibbatto ^a^M3.0334^ea^ mahākāyo kapirājā hutvā anekasatavānarasahassaparivuto pabbatapāde vicari, paññavā kho pana hoti mahāpañño. So parisaṃ evaṃ ovadati, ‘‘tātā, imasmiṃ pabbatapāde visaphalāni honti, amanussapariggahitā pokkharaṇikā nāma honti, tumhe pubbe khāditapubbāneva phalāni khādatha, pītapubbāneva pānīyāni pivatha, ettha vo paṭipucchitakiccaṃ natthī’’ti. Te apītapubbaṃ disvā sahasāva apivitvā samantā paridhāvitvā mahāsattassa āgamanaṃ olokayamānā nisīdiṃsu. Mahāsatto āgantvā ‘‘kiṃ, tātā, pānīyaṃ na pivathā’’ti āha. Tumhākaṃ āgamanaṃ olokemāti. ‘‘Sādhu, tātā’’ti samantā padaṃ pariyesamāno otiṇṇapadaṃyeva addasa, na uttiṇṇapadaṃ. Adisvā ‘‘saparissayā’’ti aññāsi. Tāvadeva ca tattha abhinibbattāmanusso udakaṃ dvedhā katvā uṭṭhāsi – setamukho, nīlakucchi, rattahatthapādo, mahādāṭhiko, vantadāṭho, virūpo, bībhaccho, udakarakkhaso. So evamāha – ‘‘kasmā pānīyaṃ na pivatha, madhuraṃ udakaṃ pivatha, kiṃ tumhe etassa vacanaṃ suṇāthā’’ti. Mahāsatto āha ‘‘tvaṃ adhivattho amanusso’’ti? Āmāhanti. ‘‘Tvaṃ idha otiṇṇe labhasī’’ti āha. Āma, tumhe pana sabbe khādissāmīti. Na sakkhissasi yakkhāti. Pānīyaṃ pana pivissathāti. Āma, pivissāmāti. Evaṃ sante ekampi vānaraṃ na muñcissanti. ‘‘Pānīyañca pivissāma, na ca te vasaṃ gamissāmā’’ti naḷaṃ āharāpetvā koṭiyaṃ gahetvā dhami. Sabbo ekacchiddo ahosi. Tīre nisīditvāva pānīyaṃ pivi. Sesavānarānampi pāṭiyekkaṃ naḷaṃ āharāpetvā dhamitvā adāsi. Sabbe te passantasseva pānīyaṃ piviṃsu. Vuttampi cetaṃ –</p>
              <p>[21]‘‘Disvā padamanuttiṇṇaṃ, disvānotaritaṃ padaṃ;</p>
              <p>[22]Naḷena vāriṃ pissāma, neva maṃ tvaṃ vadhissasī’’ti. (jā. 1.1.20);</p>
              <p>[03]Tato ^a^V3.0310^ea^ paṭṭhāya yāva ajjadivasā tasmiṃ ṭhāne naḷā ekacchiddāva honti. Imasmiñhi kappe kappaṭṭhiyapāṭihāriyāni nāma cande sasalakkhaṇaṃ (jā. 1.4.61 ādayo), vaṭṭajātake (jā. 1.1.35) saccakiriyaṭṭhāne aggijālassa āgamanupacchedo, ghaṭīkārassa mātāpitūnaṃ vasanaṭṭhāne anovassanaṃ (ma. ni. 2.291), pokkharaṇiyā tīre naḷānaṃ ekacchiddabhāvoti. Iti sā pokkharaṇī naḷena pānīyassa pivitattā ‘‘naḷakapānakā’’ti nāmaṃ labhi. Aparabhāge taṃ pokkharaṇiṃ nissāya ^a^M3.0335^ea^ nigamo patiṭṭhāsi, tassapi ‘‘naḷakapāna’’ntveva nāmaṃ jātaṃ. Taṃ pana sandhāya vuttaṃ ‘‘naḷakapāne’’ti. ^b^Palāsavane^eb^ti kiṃsukavane.</p>
              <p>[03]^b^Tuṇhībhūtaṃ tuṇhībhūta^eb^nti byāpanicchāyaṃ idaṃ āmeḍitavacananti dassetuṃ ‘‘yaṃ yaṃ disa’’ntiādi vuttaṃ. ^b^Anuviloketvā^eb^ti ettha ^b^anu^eb^-saddo ‘‘parī’’ti iminā samānatthoti āha ^b^‘‘tato tato viloketvā’’^eb^ti. ^b^Kasmā āgilāyati^eb^ koṭisahassahatthināgānaṃ balaṃ dhārentassāti codakassa adhippāyo. Ācariyo panassa ‘‘esa saṅkhārānaṃ sabhāvo, yadidaṃ aniccatā. Ye pana aniccā, te ekanteneva udayavayappaṭipīḷitatāya dukkhā eva. Dukkhasabhāvesu tesu satthukāye dukkhuppattiyā ayaṃ paccayo’’ti dassetuṃ ^b^‘‘bhagavato’’^eb^tiādi vuttaṃ. ^b^Piṭṭhivāto uppajji,^eb^ so ca kho pubbekatakammapaccayā. Etthāha ‘‘kiṃ pana taṃ kammaṃ, yena aparimāṇakālaṃ sakkaccaṃ upacitavipulapuññasambhāro satthā evarūpaṃ dukkhavipākamanubhavatī’’ti? Vuccate – ayameva bhagavā bodhisattabhūto atītajātiyaṃ mallaputto hutvā pāpajanasevī ayonisomanasikārabahulo carati. So ekadivasaṃ nibbuddhe vattamāne ekaṃ mallaputtaṃ gahetvā gāḷhataraṃ nippīḷesi. Tena kammena idāni buddho hutvāpi dukkhamanubhavi. Yathā cetaṃ, evaṃ ciñcamāṇavikādīnamitthīnaṃ yāni bhagavato abbhakkhānādīni dukkhāni, sabbāni pubbekatassa vipākāvasesāni, yāni kammapilotikānīti vuccanti. Vuttañhetaṃ ^b^apadāne^eb^ (apa. thera 1.39.64-96) –</p>
              <p>[21]‘‘Anotattasarāsanne, ramaṇīye silātale;</p>
              <p>[22]Nānāratanapajjote, nānāgandhavanantare.</p>
              <p>[21]‘‘Mahatā bhikkhusaṅghena, pareto lokanāyako;</p>
              <p>[22]Āsīno byākarī tattha, pubbakammāni attano.</p>
              <p>[21]‘‘Suṇātha ^a^V3.0311^ea^ bhikkhavo mayhaṃ, yaṃ kammaṃ pakataṃ mayā;</p>
              <p>[22]Pilotikassa kammassa, buddhattepi vipaccati.</p>
              <p rend="hangnum" n="1">^b^1^eb^^b^.^eb^</p>
              <p>[21] ‘‘Munāḷi nāmahaṃ dhutto, pubbe aññāsu jātisu;</p>
              <p>[22]Paccekabuddhaṃ surabhiṃ, abbhācikkhiṃ adūsakaṃ.</p>
              <p>[21]‘‘Tena ^a^M3.0336^ea^ kammavipākena, niraye saṃsariṃ ciraṃ;</p>
              <p>[22]Bahū vassasahassāni, dukkhaṃ vedesi vedanaṃ.</p>
              <p>[21]‘‘Tena kammāvasesena, idha pacchimake bhave;</p>
              <p>[22]Abbhakkhānaṃ mayā laddhaṃ, sundarikāya kāraṇā.</p>
              <p rend="hangnum" n="2">^b^2^eb^^b^.^eb^</p>
              <p>[21] ‘‘Sabbābhibhussa buddhassa, nando nāmāsi sāvako;</p>
              <p>[22]Taṃ abbhakkhāya niraye, ciraṃ saṃsaritaṃ mayā.</p>
              <p>[21]‘‘Dasa vassasahassāni, niraye saṃsariṃ ciraṃ;</p>
              <p>[22]Manussabhāvaṃ laddhāhaṃ, abbhakkhānaṃ bahuṃ labhiṃ.</p>
              <p>[21]‘‘Tena kammāvasesena, ciñcamāṇavikā mamaṃ;</p>
              <p>[22]Abbhācikkhi abhūtena, janakāyassa aggato.</p>
              <p rend="hangnum" n="3">^b^3^eb^^b^.^eb^</p>
              <p>[21] ‘‘Brāhmaṇo sutavā āsiṃ, ahaṃ sakkatapūjito;</p>
              <p>[22]Mahāvane pañcasate, mante vācesi māṇave.</p>
              <p>[21]‘‘Tatthāgato isi bhīmo, pañcābhiñño mahiddhiko;</p>
              <p>[22]Tañcāhaṃ āgataṃ disvā, abbhācikkhiṃ adūsakaṃ.</p>
              <p>[21]‘‘Tatohaṃ avacaṃ sisse, kāmabhogī ayaṃ isi;</p>
              <p>[22]Mayhampi bhāsamānassa, anumodiṃsu māṇavā.</p>
              <p>[21]‘‘Tato ^a^V3.0312^ea^ māṇavakā sabbe, bhikkhamānaṃ kule kule;</p>
              <p>[22]Mahājanassa āhaṃsu, kāmabhogī ayaṃ isi.</p>
              <p>[21]‘‘Tena kammavipākena, pañca bhikkhusatā ime;</p>
              <p>[22]Abbhakkhānaṃ labhuṃ sabbe, sundarikāya kāraṇā.</p>
              <p rend="hangnum" n="4">^b^4^eb^^b^.^eb^</p>
              <p>[21] ‘‘Vemātubhātaraṃ pubbe, dhanahetu haniṃ ahaṃ;</p>
              <p>[22]Pakkhipiṃ giriduggasmiṃ, silāya ca apiṃsayiṃ.</p>
              <p>[21]‘‘Tena kammavipākena, devadatto silaṃ khipi;</p>
              <p>[22]Aṅguṭṭhaṃ piṃsayī pāde, mama pāsāṇasakkharā.</p>
              <p rend="hangnum" n="5">^b^5^eb^^b^.^eb^</p>
              <p>[21] ‘‘Purehaṃ dārako hutvā, kīḷamāno mahāpathe;</p>
              <p>[22]Paccekabuddhaṃ disvāna, magge sakalikaṃ khipiṃ.</p>
              <p>[21]‘‘Tena ^a^M3.0337^ea^ kammavipākena, idha pacchimake bhave;</p>
              <p>[22]Vadhatthaṃ maṃ devadatto, abhimāre payojayi.</p>
              <p rend="hangnum" n="6">^b^6^eb^^b^.^eb^</p>
              <p>[21] ‘‘Hatthāroho pure āsiṃ, paccekamunimuttamaṃ;</p>
              <p>[22]Piṇḍāya vicarantaṃ taṃ, āsādesiṃ gajenahaṃ.</p>
              <p>[21]‘‘Tena kammavipākena, bhanto nāḷāgirī gajo;</p>
              <p>[22]Giribbaje puravare, dāruṇo samupāgami.</p>
              <p rend="hangnum" n="7">^b^7^eb^^b^.^eb^</p>
              <p>[21] ‘‘Rājāhaṃ patthivo āsiṃ, sattiyā purisaṃ haniṃ;</p>
              <p>[22]Tena kammavipākena, niraye paccisaṃ bhusaṃ.</p>
              <p>[21]‘‘Kammuno tassa sesena, idāni sakalaṃ mama;</p>
              <p>[22]Pāde chaviṃ pakappesi, na hi kammaṃ vinassati.</p>
              <p rend="hangnum" n="8">^b^8^eb^^b^.^eb^</p>
              <p>[21] ‘‘Ahaṃ ^a^V3.0313^ea^ kevaṭṭagāmasmiṃ, ahuṃ kevaṭṭadārako;</p>
              <p>[22]Macchake ghātite disvā, janayiṃ somanassakaṃ.</p>
              <p>[21]‘‘Tena kammavipākena, sīsadukkhaṃ ahū mama;</p>
              <p>[22]Sabbe sakkā ca haññiṃsu, yadā hani viṭaṭūbho.</p>
              <p rend="hangnum" n="9">^b^9^eb^^b^.^eb^</p>
              <p>[21] ‘‘Phussassāhaṃ pāvacane, sāvake paribhāsayiṃ;</p>
              <p>[22]Yavaṃ khādatha bhuñjatha, mā ca bhuñjatha sālayo.</p>
              <p>[21]‘‘Tena kammavipākena, temāsaṃ khāditaṃ yavaṃ;</p>
              <p>[22]Nimantito brāhmaṇena, verañjāyaṃ vasiṃ tadā.</p>
              <p rend="hangnum" n="10">^b^10^eb^^b^.^eb^</p>
              <p>[21] ‘‘Nibbuddhe vattamānamhi, mallaputtaṃ niheṭhayiṃ;</p>
              <p>[22]Tena kammavipākena, piṭṭhidukkhaṃ ahū mama.</p>
              <p rend="hangnum" n="11">^b^11^eb^^b^.^eb^</p>
              <p>[21] ‘‘Tikicchako ahaṃ āsiṃ, seṭṭhiputtaṃ virecayiṃ;</p>
              <p>[22]Tena kammavipākena, hoti pakkhandikā mama.</p>
              <p rend="hangnum" n="12">^b^12^eb^^b^.^eb^</p>
              <p>[21] ‘‘Avacāhaṃ jotipālo, sugataṃ kassapaṃ tadā;</p>
              <p>[22]Kuto nu bodhi muṇḍassa, bodhi paramadullabhā.</p>
              <p>[21]‘‘Tena kammavipākena, acariṃ dukkaraṃ bahuṃ;</p>
              <p>[22]Chabbassānuruvelāyaṃ, tato bodhimapāpuṇiṃ.</p>
              <p>[21]‘‘Nāhaṃ ^a^M3.0338^ea^ etena maggena, pāpuṇiṃ bodhimuttamaṃ;</p>
              <p>[22]Kummaggena gavesissaṃ, pubbakammena vārito.</p>
              <p>[21]‘‘Puññapāpaparikkhīṇo, sabbasantāpavajjito;</p>
              <p>[22]Asoko anupāyāso, nibbāyissamanāsavo.</p>
              <p>[21]‘‘Evaṃ ^a^V3.0314^ea^ jino viyākāsi, bhikkhusaṅghassa aggato;</p>
              <p>[22]Sabbābhiññābalappatto, anotatte mahāsare’’ti. (apa. thera 1.39.64-96);</p>
              <p>[06]Avijjāsuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Paṭhamakathāvatthusuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^69-70^eb^^b^.^eb^ Navame (dī. ni. ṭī. 1.17; dī. ni. abhi. ṭī. 1.17; saṃ. ni. ṭī. 2.5.1080) duggatito saṃsārato ca niyyāti etenāti niyyānaṃ, saggamaggo, mokkhamaggo ca. Taṃ niyyānaṃ arahati, niyyāne vā niyuttā, niyyānaṃ vā phalabhūtaṃ etissā atthīti niyyānikā. Vacīduccaritasaṃkilesato niyyātīti vā īkārassa rassattaṃ, yakārassa ca kakāraṃ katvā niyyānikā, cetanāya saddhiṃ samphappalāpā veramaṇi. Tappaṭipakkhato aniyyānikā, tassā bhāvo aniyyānikattaṃ, tasmā ^b^aniyyānikattā. Tiracchānabhūta^eb^nti tirokaraṇabhūtaṃ. ^b^Gehassitakathā^eb^ti gehappaṭisaṃyuttā. ^b^Kammaṭṭhānabhāve^eb^ti aniccatāpaṭisaṃyuttacatusaccakammaṭṭhānabhāve.</p>
              <p>[03]Saha atthenāti ^b^sātthakaṃ,^eb^ hitappaṭisaṃyuttanti attho. ‘‘Surākathā’’tipi pāṭhoti āha ^b^‘‘surākathanti pāḷiyaṃ panā’’^eb^ti. Sā panesā kathā ‘‘evarūpā navasurā pītā ratijananī hotī’’ti assādavasena na vaṭṭati, ādīnavavasena pana ‘‘ummattakasaṃvattanikā’’tiādinā nayena vaṭṭati. Tenāha ^b^‘‘anekavidhaṃ…pe… ādīnavavasena vaṭṭatī’’^eb^ti. ^b^Visikhā^eb^ti gharasanniveso. Visikhāgahaṇena ca tannivāsino gahitā ‘‘gāmo āgato’’tiādīsu viya. Tenevāha ^b^‘‘sūrā samatthā’’^eb^ti ca ^b^‘‘saddhā pasannā’’^eb^ti ca. Kumbhaṭṭhānappadesena kumbhadāsiyo vuttāti āha ^b^‘‘kumbhadāsikathā vā’’^eb^ti.</p>
              <p>[03]Rājakathādipurimakathāya ^a^M3.0339^ea^, lokakkhāyikādipacchimakathāya vā vinimuttā purimapacchimakathā ^b^vimuttā^eb^. Uppattiṭhitisaṃhārādivasena lokaṃ akkhāyatīti ^b^lokakkhāyikā. Asukena nāmā^eb^ti pajāpatinā brahmunā, issarena vā. ^b^Vitaṇḍasallāpakathā^eb^ti ‘‘aṭṭhīnaṃ setattā setoti na vattabbo, pattānaṃ kāḷattā kāḷoti pana vattabbo’’ti evamādikā. ^b^Ādi^eb^-saddena ‘‘selapupphalakāni viya jīvidāvirapārayattivisālā natthi, yaṃ yo koci tiriyāmānā katattā’’ti ^a^V3.0315^ea^ evamādīnaṃ saṅgaho daṭṭhabbo. ^b^Sāgaradevenā^eb^ti sāgaraputtarājūhi. ^b^Khato^eb^ti etaṃ ekavacanaṃ tehi paccekaṃ khatattā ‘‘sāgaradevena khatattā’’ti vuttaṃ. Sahamuddā samuddoti vutto. Bhavati vaddhati etenāti ^b^bhavo^eb^. Bhavābhavā hontīti ^b^itibhavābhavakathā^eb^. Ettha ca ^b^bhavo^eb^ti sassataṃ, ^b^abhavo^eb^ti ucchedaṃ. ^b^Bhavo^eb^ti vuddhi, ^b^abhavo^eb^ti hāni. ^b^Bhavo^eb^ti kāmasukhaṃ, ^b^abhavo^eb^ti attakilamathoti iti imāya chabbidhāya itibhavābhavakathāya saddhiṃ bāttiṃsa tiracchānakathā nāma honti. Atha vā pāḷiyaṃ sarūpato anāgatāpi araññapabbatanadīdīpakathā itisaddena saṅgaṇhitvā bāttiṃsa tiracchānakathā vuttā. Dasame natthi vattabbaṃ.</p>
              <p>[06]Paṭhamakathāvatthusuttādivaṇṇanā niṭṭhitā.</p>
              <p>[06]Yamakavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(8) 3. Ākaṅkhavaggo</h1n>
        <h2>
          <h2n>1-4. Ākaṅkhasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^71-74^eb^^b^.^eb^ Tatiyassa paṭhame sīlassa anavasesasamādānena akhaṇḍādibhāvāpattiyā ca ^b^paripuṇṇasīlā^eb^. Samādānato paṭṭhāya avicchindanato ^b^sīlasamaṅgino. Ettāvatā kirā^eb^ti (a. ni. 2.37) ^b^kira^eb^-saddo arucisūcanattho. Tenettha ācariyavādassa attano aruccanabhāvaṃ dīpeti. ^b^Sampannasīlā^eb^ti anāmaṭṭhavisesaṃ sāmaññato sīlasaṅkhepena gahitaṃ. Tañca catubbidhanti ācariyatthero ^b^‘‘catupārisuddhisīlaṃ uddisitvā’’^eb^ti āha. ^b^Tatthā^eb^ti ^a^M3.0340^ea^ catupārisuddhisīle. ^b^Jeṭṭhakasīla^eb^nti (saṃ. ni. 5.412) padhānasīlaṃ. ^b^Ubhayatthā^eb^ti uddesaniddese. Idha niddese viya uddesepi pātimokkhasaṃvaro bhagavatā vutto ‘‘sampannasīlā’’ti vuttattāti adhippāyo. Sīlaggahaṇañhi pāḷiyaṃ pātimokkhasaṃvaravasena āgataṃ. Tenāha ^b^‘‘pātimokkhasaṃvaroyevā’’^eb^tiādi. Tattha avadhāraṇena itaresaṃ tiṇṇaṃ ekadesena pātimokkhantogadhataṃ dīpeti. Tathā hi anolokiyolokane ājīvahetu chasikkhāpadavītikkame gilānapaccayassa apaccavekkhitaparibhoge ca āpatti vihitāti. ^b^Tīṇī^eb^ti indriyasaṃvarasīlādīni. ^b^Sīlanti vuttaṭṭhānaṃ nāma atthī^eb^ti sīlapariyāyena tesaṃ katthaci sutte gahitaṭṭhānaṃ nāma kiṃ atthi yathā pātimokkhasaṃvaroti ^a^V3.0316^ea^ ācariyassa sammukhattā appaṭikkhipantova upacārena pucchanto viya vadati. Tenāha ^b^‘‘ananujānanto’’^eb^ti. ^b^Chadvārarakkhāmattakamevā^eb^ti tassa sallahukabhāvamāha cittādhiṭṭhānamattena paṭipākatikabhāvāpattito. Itaresupi eseva nayo. ^b^Paccayuppattimattaka^eb^nti phalena hetuṃ dasseti. Uppādanahetukā hi paccayānaṃ uppatti. ^b^Idamattha^eb^nti idaṃ payojanaṃ imassa paccayassa paribhuñjaneti adhippāyo. ^b^Nippariyāyenā^eb^ti iminā indriyasaṃvarādīni tīṇi padhānassa sīlassa parivāravasena pavattiyā pariyāyasīlāni nāmāti dasseti.</p>
              <p>[03]Idāni pātimokkhasaṃvarasseva padhānabhāvaṃ byatirekato anvayato ca upamāya vibhāvetuṃ ^b^‘‘yassā’’^eb^tiādimāha. Tattha ^b^so^eb^ti pātimokkhasaṃvaro. ^b^Sesānī^eb^ti indriyasaṃvarādīni. ^b^Tasse vā^eb^ti ‘‘sampannasīlā’’ti ettha yaṃ sīlaṃ vuttaṃ, tasseva. ^b^Sampannapātimokkhā^eb^ti ettha pātimokkhaggahaṇena vevacanaṃ vatvā ^b^taṃ vitthāretvā…pe… ādimāha^eb^. Yathā aññatthāpi ‘‘idha bhikkhu sīlavā hotī’’ti puggalādhiṭṭhānāya desanāya uddiṭṭhaṃ sīlaṃ ‘‘pātimokkhasaṃvarasaṃvuto viharatī’’ti (vibha. 508) niddiṭṭhaṃ. ^b^Kasmā āraddha^eb^nti desanāya kāraṇapucchā. ^b^Sīlānisaṃsadassanattha^eb^nti payojananiddeso. ‘‘Sīlānisaṃsadassanattha’’nti hi ettha byatirekato yaṃ sīlānisaṃsassa adassanaṃ, taṃ imissā desanāya kāraṇanti kasmā āraddhanti? Veneyyānaṃ sīlānisaṃsassa adassanatoti atthato āpanno ^a^M3.0341^ea^ eva hoti. Tenāha ^b^‘‘sacepī’’^eb^tiādi. ^b^Sīlānisaṃsadassanattha^eb^nti pana imassa atthaṃ vivarituṃ ^b^‘‘tesa’’^eb^ntiādi vuttaṃ. ^b^Ānisaṃso^eb^ti udayo. ‘‘Sīlavā sīlasampanno kāyassa bhedā paraṃ maraṇā sugatiṃ saggaṃ lokaṃ upapajjatī’’tiādīsu (dī. ni. 3.316; a. ni. 5.213; mahāva. 285) pana vipākaphalampi ‘‘ānisaṃso’’ti vuttaṃ. ^b^Ko viseso^eb^ti ko phalaviseso. ^b^Kā vaḍḍhī^eb^ti ko abbhudayo. Vijjamānopi guṇo yāthāvato vibhāvito eva abhiruciṃ uppādeti, na avibhāvito, tasmā ekantato ānisaṃsakittanaṃ icchitabbamevāti dassetuṃ ^b^‘‘appeva nāmā’’^eb^tiādimāha.</p>
              <p>[03]^b^Piyo^eb^ti piyāyitabbo. Piyassa nāma dassanaṃ ekantato abhinanditabbaṃ hotīti āha ^b^‘‘piyacakkhūhi sampassitabbo’’^eb^ti. Pītisamuṭṭhānappasannasommarūpapariggahañhi cakkhu ‘‘piyacakkhū’’ti vuccati. ^b^Tesa^eb^nti sabrahmacārīnaṃ. ^b^Manavaḍḍhanako^eb^ti pītimanassa paribrūhanato uparūpari pīticittasseva uppādanako. ^b^Garuṭṭhāniyo^eb^ti garukaraṇassa ṭhānabhūto. ^b^Jānaṃ jānātī^eb^ti ñāṇena jānitabbaṃ jānāti. Yathā vā aññe ajānantāpi jānantā viya pavattanti, na evamayaṃ, ayaṃ pana jānanto eva jānāti. ^b^Passaṃ passatī^eb^ti dassanabhūtena paññācakkhunā ^a^V3.0317^ea^ passitabbaṃ passati, passanto eva vā passati. ^b^Evaṃ sambhāvanīyo^eb^ti evaṃ viññutāya paṇḍitabhāvena sambhāvetabbo. ^b^Sīlesvevassa paripūrakārī^eb^ti sīlesu paripūrakārī eva bhaveyyāti. Evaṃ uttarapadāvadhāraṇaṃ daṭṭhabbaṃ. Evañhi iminā padena uparisikkhādvayaṃ anivattitameva hoti. Yathā pana sīlesu paripūrakārī nāma hoti, taṃ phalena dassetuṃ ^b^‘‘ajjhatta’’^eb^ntiādi vuttaṃ. Vipassanādhiṭṭhānasamādhisaṃvattanikatāya hi idha sīlassa pāripūrī, na kevalaṃ akhaṇḍādibhāvamattaṃ. Vuttañhetaṃ ‘‘yāni kho pana tāni akhaṇḍāni…pe… samādhisaṃvattanikānī’’ti. Evañca katvā uparisikkhādvayaṃ sīlassa sambhārabhāvena gahitanti sīlassevettha padhānaggahaṇaṃ siddhaṃ hoti. Sīlānurakkhakā hi cittekaggatāsaṅkhārapariggahā. ^b^Anūnenā^eb^ti akhaṇḍādibhāvena, kassaci vā ahāpanena upapannena. ^b^Ākārenā^eb^ti karaṇena sampādanena.</p>
              <p>[03]^b^Ajjhatta^eb^nti ^a^M3.0342^ea^ vā ^b^attano^eb^ti vā ekaṃ ekatthaṃ, byañjanameva nānaṃ. Bhummatthe cetaṃ, ^b^‘‘samatha’’^eb^nti upayogavacanaṃ ‘‘anū’’ti iminā upasaggena yoge siddhanti āha ^b^‘‘attano cittasamathe yutto’’^eb^ti. Tattha ^b^cittasamathe^eb^ti cittassa samādhāne. ^b^Yutto^eb^ti aviyutto pasuto. Yo sabbena sabbaṃ jhānabhāvanāya ananuyutto, so taṃ bahi nīharati nāma. Yo ārabhitvā antarā saṅkocaṃ āpajjati, so taṃ vināseti nāma. Yo pana īdiso ahutvā jhānaṃ upasampajja viharati, so anirākatajjhānoti dassento ^b^‘‘bahi anīhaṭajjhāno’’^eb^tiādimāha. Nīharaṇavināsatthañhi idaṃ nirākaraṇaṃ nāma. ‘‘Thambhaṃ niraṃkatvā nivātavuttī’’tiādīsu (su. ni. 328) cassa payogo daṭṭhabbo.</p>
              <p>[03]^b^Sattavidhāya anupassanāyā^eb^ti ettha aniccānupassanā, dukkhānupassanā, anattānupassanā, nibbidānupassanā, virāgānupassanā, nirodhānupassanā, paṭinissaggānupassanāti imā sattavidhā anupassanā. Suññāgāragato bhikkhu tattha laddhakāyavivekatāya samathavipassanāvasena cittavivekaṃ paribrūhento yathānusiṭṭhapaṭipattiyā lokaṃ sāsanañca attano visesādhigamaṭṭhānabhūtaṃ suññāgārañca upasobhayamāno guṇavisesādhiṭṭhānabhāvāpādanena viññūnaṃ atthato taṃ brūhento nāma hotīti vuttaṃ ^b^‘‘brūhetā suññāgārāna’’^eb^nti. Tenāha ^b^‘‘ettha cā’’^eb^tiādi. Ekabhūmakādipāsāde kurumānopi pana neva suññāgārānaṃ brūhetāti daṭṭhabbo. Suññāgāraggahaṇena cettha araññarukkhamūlādi sabbaṃ padhānānuyogakkhamaṃ senāsanaṃ gahitanti daṭṭhabbaṃ.</p>
              <p>[03]Ettāvatā yathā taṇhāvicaritadesanā paṭhamaṃ taṇhāvasena āraddhāpi taṇhāpadaṭṭhānattā mānadiṭṭhīnaṃ ^a^V3.0318^ea^ mānadiṭṭhiyo osaritvā kamena papañcattayadesanā jātā, evamayaṃ desanā paṭhamaṃ adhisīlasikkhāvasena āraddhāpi sīlapadaṭṭhānattā samathavipassanānaṃ samathavipassanāyo osaritvā kamena sikkhāttayadesanā jātāti veditabbā. Ettha hi ‘‘sīlesvevassa paripūrakārī’’ti ettāvatā adhisīlasikkhā vuttā, ‘‘ajjhattaṃ cetosamathamanuyutto anirākatajjhāno’’ti ettāvatā adhicittasikkhā, ‘‘vipassanāya samannāgato’’ti ettāvatā adhipaññāsikkhā. ‘‘Brūhetā suññāgārāna’’nti iminā pana samathavasena suññāgāravaḍḍhane ^a^M3.0343^ea^ adhicittasikkhā, vipassanāvasena adhipaññāsikkhāti evaṃ dvepi sikkhā saṅgahetvā vuttā. Ettha ca ‘‘ajjhattaṃ cetosamathamanuyutto anirākatajjhāno’’ti imehi padehi sīlānurakkhikā eva cittekaggatā kathitā, ‘‘vipassanāyā’’ti iminā padena sīlānurakkhiko saṅkhārapariggaho.</p>
              <p>[03]Kathaṃ cittekaggatā sīlamanurakkhati? Yassa hi cittekaggatā natthi, so byādhimhi uppanne vihaññati, so byādhivihato vikkhittacitto sīlaṃ vināsetvāpi byādhivūpasamaṃ kattā hoti. Yassa pana cittekaggatā atthi, so taṃ byādhidukkhaṃ vikkhambhetvā samāpattiṃ samāpajjati, samāpannakkhaṇe dukkhaṃ dūragataṃ hoti, balavataraṃ sukhamuppajjati. Evaṃ cittekaggatā sīlamanurakkhati. Kathaṃ saṅkhārapariggaho sīlamanurakkhati? Yassa hi saṅkhārapariggaho natthi, tassa ‘‘mama rūpaṃ mama viññāṇa’’nti attabhāve balavamamattaṃ hoti, so tathārūpesu dubbhikkhabyādhibhayādīsu sampattesu sīlaṃ nāsetvāpi attabhāvaṃ posetā hoti. Yassa pana saṅkhārapariggaho atthi, tassa attabhāve balavamamattaṃ vā sineho vā na hoti, so tathārūpesu dubbhikkhabyādhibhayādīsu sampattesu sacepissa antāni bahi nikkhamanti, sacepi ussussati visussati, khaṇḍākhaṇḍiko vā hoti satadhāpi sahassadhāpi, neva sīlaṃ vināsetvā attabhāvaṃ posetā hoti. Evaṃ saṅkhārapariggaho sīlaṃ anurakkhati.</p>
              <p>[03]‘‘Brūhetā suññāgārāna’’nti iminā pana tasseva ubhayassa brūhanā vaḍḍhanā sātaccakiriyā dassitā. Evaṃ bhagavā yasmā ‘‘sabrahmacārīnaṃ piyo cassaṃ…pe… bhāvanīyo cā’’ti ime cattāro dhamme ākaṅkhantena natthaññaṃ kiñci kātabbaṃ, aññadatthu sīlādiguṇasamannāgateneva bhavitabbaṃ. Īdiso hi sabrahmacārīnaṃ piyo hoti manāpo garu bhāvanīyo. Vuttampi hetaṃ –</p>
              <p>[21]‘‘Sīladassanasampannaṃ ^a^V3.0319^ea^, dhammaṭṭhaṃ saccavedinaṃ;</p>
              <p>[22]Attano kamma kubbānaṃ, taṃ jano kurute piya’’nti. (dha. pa. 217);</p>
              <p>[03]Tasmā ‘‘ākaṅkheyya ce, bhikkhave, bhikkhu sabrahmacārīnaṃ piyo cassaṃ…pe… sīlesvevassa paripūrakārī…pe… suññāgārāna’’nti vatvā idāni yasmā paccayalābhādiṃ ^a^M3.0344^ea^ patthayantenapi idameva karaṇīyaṃ, na aññaṃ kiñci, tasmā ‘‘ākaṅkheyya ce, bhikkhave, bhikkhu lābhī assa’’ntiādimāha. ^b^Lābhī assa^eb^nti lābhāsāya saṃvarasīlaparipūraṇaṃ pāḷiyaṃ āgataṃ. Kimīdisaṃ bhagavā anujānātīti? Na bhagavā sabhāvena īdisaṃ anujānāti, mahākāruṇikatāya pana puggalajjhāsayena evaṃ vuttanti dassento ^b^‘‘na bhagavā’’^eb^tiādimāha. Tattha ^b^ghāsesanaṃ chinnakatho, na vācaṃ payuttaṃ bhaṇe^eb^ti chinnakatho mūgo viya hutvā obhāsaparikathānimittaviññattipayuttaṃ ghāsesanaṃ vācaṃ na bhaṇe, na katheyyāti attho. ^b^Puggalajjhāsayavasenā^eb^ti saṅkhepato vuttamatthaṃ vivaranto ^b^‘‘yesaṃ hī’’^eb^tiādimāha. Raso sabhāvabhūto ānisaṃso ^b^rasānisaṃso^eb^.</p>
              <p>[03]^b^Paccayadānakārā^eb^ti cīvarādipaccayadānavasena pavattakārā. ^b^Mahapphalā mahānisaṃsā^eb^ti ubhayametaṃ atthato ekaṃ, byañjanameva nānaṃ. ‘‘Pañcime, gahapatayo, ānisaṃsā’’tiādīsu (mahāva. 285) hi ānisaṃsasaddo phalapariyāyopi hoti. Mahantaṃ vā lokiyasukhaṃ phalanti pasavantīti ^b^mahapphalā,^eb^ mahato lokuttarasukhassa paccayā hontīti ^b^mahānisaṃsā^eb^. Tenāha ^b^‘‘lokiyasukhena phalabhūtenā’’^eb^tiādi.</p>
              <p>[03]^b^Peccabhavaṃ gatā^eb^ti petūpapattivasena nibbattiṃ upagatā. Te pana yasmā idha katakālakiriyā kālena katajīvitupacchedā honti, tasmā vuttaṃ ^b^‘‘kālakatā’’^eb^ti. Sassusasurā ca tappakkhikā ca ^b^sassusasurapakkhikā^eb^. Te ñātiyonisambandhena āvāhavivāhasambandhavasena sambaddhā ^b^ñātī. Sālohitā^eb^ti yonisambandhavasena. ^b^Ekalohitabaddhā^eb^ti ekena samānena lohitasambandhena sambaddhā. ^b^Pasannacitto^eb^ti pasannacittako. Kālakato pitā vā mātā vā petayoniyaṃ uppannoti adhikārato viññāyatīti vuttaṃ. ^b^Mahānisaṃsameva hotī^eb^ti tassa tathāsīlasampannattāti adhippāyo.</p>
              <p>[03]^b^Ajjhottharitā^eb^ti ^a^V3.0320^ea^ madditā. ^b^Na ca maṃ arati saheyyā^eb^ti maṃ ca arati na abhibhaveyya na maddeyya na ajjhotthareyya. ^b^Uppanna^eb^nti jātaṃ nibbattaṃ. Sīlādiguṇayutto hi aratiñca ratiñca sahati ajjhottharati, madditvā tiṭṭhati, tasmā īdisamattānaṃ icchantenapi sīlādiguṇayutteneva bhavitabbanti ^a^M3.0345^ea^ dasseti. ^b^Cittutrāso^eb^ bhāyatīti ^b^bhayaṃ, ārammaṇaṃ^eb^ bhāyati etasmāti ^b^bhayaṃ^eb^. Taṃ duvidhampi bhayaṃ bheravañca sahati abhibhavatīti ^b^bhayabheravasaho^eb^. Sīlādiguṇayutto hi bhayabheravaṃ sahati ajjhottharati, madditvā tiṭṭhati ariyakoṭiyavāsī mahādattatthero viya.</p>
              <p>[03]Thero kira maggaṃ paṭipanno aññataraṃ pāsādikaṃ araññaṃ disvā ‘‘idhevajja samaṇadhammaṃ katvā gamissāmī’’ti maggā okkamma aññatarasmiṃ rukkhamūle saṅghāṭiṃ paññapetvā pallaṅkaṃ ābhujitvā nisīdi. Rukkhadevatāya dārakā therassa sīlatejena sakabhāvena saṇṭhātuṃ asakkontā vissaramakaṃsu. Devatāpi sakalarukkhaṃ cālesi. Thero acalova nisīdi. Sā devatā dhūmāyi pajjali. Neva sakkhi theraṃ cāletuṃ. Tato upāsakavaṇṇenāgantvā vanditvā aṭṭhāsi. ‘‘Ko eso’’ti vuttā ‘‘ahaṃ, bhante, tasmiṃ rukkhe adhivatthā devatā’’ti avoca. Tvaṃ ete vikāre akāsīti. Āma, bhanteti. ‘‘Kasmā’’ti ca vuttā āha ‘‘tumhākaṃ, bhante, sīlatejena dārakā sakabhāvena saṇṭhātuṃ asakkontā vissaramakaṃsu, sāhaṃ tumhe palāpetuṃ evamakāsi’’nti. Thero āha ‘‘atha kasmā ‘idha, bhante, mā vasatha, mayhaṃ aphāsuka’nti paṭikacceva nāvacāsi, idāni pana mā maṃ kiñci avaca, ‘ariyakoṭiyamahādatto amanussabhayena gato’ti vacanato lajjāmi, tenāhaṃ idheva vasissaṃ, tvaṃ pana ajjekadivasaṃ yattha katthaci vasāhī’’ti. Evaṃ sīlādiguṇayutto bhayabheravasaho hoti, tasmā īdisamattānaṃ icchantenapi sīlādiguṇayutteneva bhavitabbanti dasseti. Dutiyādīni uttānatthāni.</p>
              <p>[06]Ākaṅkhasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5-10. Migasālāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^75-80^eb^^b^.^eb^ Pañcame ^b^imassa hi puggalassa sīlavirahitassa paññā sīlaṃ paridhovatī^eb^ti akhaṇḍādibhāvāpādanena sīlaṃ ādimajjhapariyosānesu paññāya ^a^M3.0346^ea^ suvisodhitaṃ karoti. Yassa hi abbhantare sīlasaṃvaro natthi, ugghaṭitaññutāya pana cātuppadikagāthāpariyosāne paññāya sīlaṃ ^a^V3.0321^ea^ dhovitvā saha paṭisambhidāhi arahattaṃ pāpuṇāti, ayaṃ paññāya sīlaṃ dhovati nāma seyyathāpi santatimahāmatto.</p>
              <p>[03]Sīlavā pana paññaṃ dhovati. Yassa (dī. ni. aṭṭha. 1.317) hi puthujjanassa sīlaṃ saṭṭhiasītivassāni akhaṇḍaṃ hoti, so maraṇakālepi sabbakilese ghātetvā sīlena paññaṃ dhovitvā arahattaṃ gaṇhāti kandarasālapariveṇe mahāsaṭṭhivassatthero viya. There kira maraṇamañce nipajjitvā balavavedanāya nitthunante tissamahārājā ‘‘theraṃ passissāmī’’ti gantvā pariveṇadvāre ṭhito taṃ saddaṃ sutvā pucchi ‘‘kassa saddo aya’’nti. Therassa nitthunanasaddoti. ‘‘Pabbajjāya saṭṭhivassena vedanāpariggahamattampi na kataṃ, idāni na taṃ vandissāmī’’ti nivattitvā mahābodhiṃ vandituṃ gato. Tato upaṭṭhākadaharo theraṃ āha ‘‘kiṃ no, bhante, lajjāpetha, saddhopi rājā vippaṭisārī hutvā ‘na vandissāmī’ti gato’’ti. Kasmā, āvusoti? Tumhākaṃ nitthunanasaddaṃ sutvāti. ‘‘Tena hi me okāsaṃ karothā’’ti vatvā vedanaṃ vikkhambhetvā arahattaṃ patvā daharassa saññaṃ adāsi ‘‘gacchāvuso, idāni rājānaṃ amhe vandāpehī’’ti. Daharo gantvā ‘‘idāni kira theraṃ vandathā’’ti āha. Rājā susumārapatitena theraṃ vandanto ‘‘nāhaṃ ayyassa arahattaṃ vandāmi, puthujjanabhūmiyaṃ pana ṭhatvā rakkhitasīlameva vandāmī’’ti āha. Evaṃ sīlena paññaṃ dhovati nāma. Sesaṃ vuttameva. Chaṭṭhādīsu natthi vattabbaṃ.</p>
              <p>[06]Migasālāsuttādivaṇṇanā niṭṭhitā.</p>
              <p>[06]Ākaṅkhavaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(9) 4. Theravaggo</h1n>
        <h2>
          <h2n>1-8. Vāhanasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^81-88^eb^^b^.^eb^ Catutthassa paṭhame ^b^vimariyādīkatenā^eb^ti nimmariyādīkatena. ^b^Cetasā^eb^ti evaṃvidhena cittena viharati. Tattha dve mariyādā kilesamariyādā ca ārammaṇamariyādā ca. Sace hissa rūpādike ārabbha rāgādayo ^a^M3.0347^ea^ uppajjeyyuṃ, kilesamariyādā tena katā bhaveyya. Tesu panassa ekopi ^a^V3.0322^ea^ na uppannoti kilesamariyādā natthi. Sace panassa rūpādidhamme āvajjentassa ekacce āpāthaṃ nāgaccheyyuṃ, evamassa ārammaṇamariyādā bhaveyya. Te panassa dhamme āvajjentassa āpāthaṃ anāgatadhammo nāma natthīti ārammaṇamariyādāpi natthi. Idha pana kilesamariyādā adhippetāti āha ^b^‘‘kilesamariyādaṃ bhinditvā’’^eb^tiādi. Tatiyādīsu natthi vattabbaṃ.</p>
              <p>[06]Vāhanasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Kokālikasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^89-90^eb^^b^.^eb^ Navame (saṃ. ni. ṭī. 1.1.181) kokālikanāmakā dve bhikkhū. Tato idhādhippetaṃ niddhāretvā dassetuṃ ^b^‘‘koyaṃ kokāliko’’^eb^ti pucchā. Suttassa aṭṭhuppattiṃ dassetuṃ ^b^‘‘kasmā ca upasaṅkamī’’^eb^ti pucchā. ^b^Ayaṃ kirā^eb^tiādi yathākkamaṃ tāsaṃ vissajjanaṃ. Vivekavāsaṃ vasitukāmattā appicchatāya ca ^b^mā no kassaci…pe… vasiṃsu. Āghātaṃ uppādesi^eb^ attano icchāvighātanato. ^b^Therā bhikkhusaṅghassa niyyādayiṃsu^eb^ payuttavācāya akatattā therehi ca adāpitattā. ^b^Pubbepi…pe… maññe^eb^ti iminā therānaṃ kohaññe ṭhitabhāvaṃ āsaṅkati avaṇe vaṇaṃ passanto viya, suparisuddhe ādāsatale jallaṃ uṭṭhāpento viya ca.</p>
              <p>[03]^b^Aparajjhitvā^eb^ti bhagavato sammukhā ‘‘pāpabhikkhū jātā’’ti vatvā. ^b^Mahāsāvajjadassanattha^eb^nti mahāsāvajjabhāvadassanatthaṃ, ayameva vā pāṭho. ^b^Māheva^eb^nti mā evamāha, mā evaṃ bhaṇi. Saddhāya ayo uppādo saddhāyo, taṃ āvahatīti ^b^saddhāyiko^eb^ti āha ^b^‘‘saddhāya āgamakaro’’^eb^ti. ^b^Saddhāyiko^eb^ti vā saddhāya ayitabbo, saddheyyoti attho. Tenāha ^b^‘‘saddhātabbavacano vā’’^eb^ti.</p>
              <p>[03]Pīḷakā nāma bāhirato paṭṭhāya aṭṭhīni bhindanti, imā pana paṭhamaṃyeva aṭṭhīni bhinditvā uggatā. Tenāha ^b^‘‘aṭṭhīni bhinditvā uggatāhi piḷakāhī’’^eb^ti. ^b^Taruṇabeluvamattiyo^eb^ti taruṇabillaphalamattiyo. ^b^Visagilito^eb^ti khittapaharaṇo ^a^M3.0348^ea^. Tañca baḷisaṃ visasamaññā loke. Ārakkhadevatānaṃ saddaṃ sutvāti padaṃ ānetvā sambandho.</p>
              <p>[03]^b^Brahmaloke^eb^ti suddhāvāsaloke. ^b^Varāko^eb^ti anuggahavacanametaṃ. Hīnapariyāyoti keci. ^b^Piyasīlā^eb^ti iminā etasmiṃ atthe niruttinayena pesalāti padasiddhīti dasseti. ^b^Kabarakkhīnī^eb^ti ^a^V3.0323^ea^ byādhibalena paribhinnavaṇṇatāya kabarabhūtāni akkhīni. ^b^Yattaka^eb^nti bhagavato vacanaṃ aññathā karontena yattakaṃ tayā aparaddhaṃ, tassa pamāṇaṃ natthīti attho. Yasmā anāgāmino nāma pahīnakāmacchandabyāpādā honti, tvañca diṭṭhikāmacchandabyāpādavasena idhāgato, tasmā yāvañca te idaṃ aparaddhanti evamettha attho daṭṭhabbo.</p>
              <p>[03]^b^Adiṭṭhippatto^eb^ti appattadiṭṭhiko. ^b^Gilitaviso viya^eb^ visaṃ gilitvā ṭhito viya. ^b^Kuṭhārisadisā^eb^ mūlapacchindanaṭṭhena. ^b^Uttamatthe^eb^ti arahatte. ^b^Khīṇāsavoti vadati^eb^ sunakkhatto viya acelaṃ korakkhattiyaṃ. ^b^Yo^eb^ aggasāvako viya ^b^pasaṃsitabbo khīṇāsavo,^eb^ taṃ ‘‘dussīlo aya’’nti vadati. ^b^Vicinātī^eb^ti ācinoti pasavati. Pasaṃsiyanindā tāva sampannaguṇaparidhaṃsanavasena pavattiyā sāvajjatāya kaṭukavipākā, nindiyappasaṃsā pana kathaṃ tāya samavipākāti? Tattha avijjamānaguṇasamāropanena attano paresañca micchāpaṭipattihetubhāvato pasaṃsiyena tassa samabhāvakaraṇato ca. Lokepi hi asūraṃ sūrena samaṃ karonto gārayho hoti, pageva duppaṭipannaṃ suppaṭipannena samaṃ karontoti.</p>
              <p>[03]^b^Sakena dhanenā^eb^ti attano sāpateyyena. ^b^Ayaṃ appamattako aparādho^eb^ diṭṭhadhammikattā sappatikārattā ca tassa. ^b^Ayaṃ mahantataro kali^eb^ katūpacitassa samparāyikattā appatikārattā ca.</p>
              <p>[03]^b^Nirabbudo^eb^ti gaṇanāviseso esoti āha ^b^‘‘nirabbudagaṇanāyā’’^eb^ti, satasahassaṃ nirabbudānanti attho. ^b^Yamariyagarahī nirayaṃ upetī^eb^ti ettha yathāvuttāayuppamāṇaṃ pākatikavasena ariyūpavādinā vuttanti veditabbaṃ. Aggasāvakānaṃ pana guṇamahantatāya tatopi ativiya mahantataramevāti vadanti.</p>
              <p>[03]^b^Atha^eb^^a^M3.0349^ea^^b^kho brahmā sahampatī^eb^ti ko ayaṃ brahmā, kasmā ca pana bhagavantaṃ upasaṅkamitvā etadavocāti? Ayaṃ kassapassa bhagavato sāsane sahako nāma bhikkhu anāgāmī hutvā suddhāvāsesu uppanno, tattha sahampati brahmāti sañjānanti. So panāhaṃ bhagavantaṃ upasaṅkamitvā ‘‘padumanirayaṃ kittessāmi, tato bhagavā bhikkhūnaṃ ārocessati, athānusandhikusalā bhikkhū tatthāyuppamāṇaṃ pucchissanti, bhagavā ācikkhanto ariyūpavāde ādīnavaṃ pakāsessatī’’ti iminā kāraṇena bhagavantaṃ upasaṅkamitvā etadavoca.</p>
              <p>[03]Magadharaṭṭhe ^a^V3.0324^ea^ saṃvohārato ^b^māgadhako pattho,^eb^ tena. ^b^Paccitabbaṭṭhānassā^eb^ti nirayadukkhena paccitabbappadesassa etaṃ abbudoti nāmaṃ. ^b^Vassagaṇanā^eb^ti ekato paṭṭhāya dasaguṇitaṃ abbudāayumhi tato aparaṃ vīsatiguṇitaṃ nirabbudādīsu vassagaṇanā veditabbā. Ayañca gaṇanā aparicitānaṃ dukkarāti vuttaṃ ^b^‘‘na taṃ sukaraṃ saṅkhātu’’^eb^nti. Keci pana ‘‘tattha tattha paridevanānattena kammakāraṇanānattenapi imāni nāmāni laddhānī’’ti vadanti, apare ‘‘sītanarakā ete’’ti. ^b^Sabbatthā^eb^ti ababādīsu padumapariyosānesu sabbesu nirayesu. ^b^Esa nayo^eb^ti heṭṭhimato uparimassa vīsatiguṇataṃ atidisati. Dasame natthi vattabbaṃ.</p>
              <p>[06]Kokālikasuttādivaṇṇanā niṭṭhitā.</p>
              <p>[06]Theravaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(10) 5. Upālivaggo</h1n>
        <h2>
          <h2n>1-4. Kāmabhogīsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^91-94^eb^^b^.^eb^ Pañcamassa paṭhamādīni uttānatthāni. Catutthe tapanaṃ santapanaṃ kāyassa khedanaṃ tapo, so etassa atthīti tapassī, taṃ ^b^tapassiṃ^eb^. Yasmā tathābhūto tapanissito, tapo vā tannissito, tasmā āha ^b^‘‘tapanissitaka’’^eb^nti. Lūkhaṃ pharusaṃ sādhusammatācāravirahato na pasādanīyaṃ ājīvati vattatīti lūkhājīvī, taṃ ^b^lūkhājīviṃ. Upakkosatī^eb^ti uppaṇḍeti ^a^M3.0350^ea^, upahasanavasena paribhāsati. ^b^Upavadatī^eb^ti avaññāpubbakaṃ apavadati. Tenāha ^b^‘‘hīḷeti vambhetī’’^eb^ti.</p>
              <p>[06]Kāmabhogīsuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5. Uttiyasuttavaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^95^eb^^b^.^eb^ Pañcame paccante bhavaṃ ^b^paccantimaṃ^eb^. Pākārassa thirabhāvaṃ uddhamuddhaṃ pāpetīti ^b^uddhāpaṃ,^eb^ pākāramūlaṃ. ^b^Ādi^eb^-saddena pākāradvārabandhaparikhādīnaṃ saṅgaho veditabbo. Paṇḍitadovārikaṭṭhāniyaṃ ^a^V3.0325^ea^ katvā bhagavā attānaṃ dassesīti dassento ^b^‘‘ekadvāranti kasmā āhā’’^eb^ti codanaṃ samuṭṭhāpesi. Yassā paññāya vasena puriso paṇḍitoti vuccati, taṃ ^b^paṇḍicca^eb^nti āha ^b^‘‘paṇḍiccena samannāgato’’^eb^ti. Taṃtaṃitikattabbatāsu chekabhāvo byattabhāvo ^b^veyyattiyaṃ^eb^. Medhati sammohaṃ hiṃsati vidhamatīti medhā, sā etassa atthīti ^b^medhāvī^eb^. Ṭhāne ṭhāne uppatti etissā atthīti ^b^ṭhānuppattikā,^eb^ ṭhānaso uppajjanapaññā. Anupariyāyanti etenāti anupariyāyo, so eva pathoti ^b^anupariyāyapatho,^eb^ parito pākārassa anusaṃyāyanamaggo. Pākārabhāgā sandhātabbā etthāti ^b^pākārasandhi,^eb^ pākārassa phullitappadeso. So pana heṭṭhimantena dvinnampi iṭṭhakānaṃ vigamena evaṃ vuccatīti āha ^b^‘‘dvinnaṃ iṭṭhakānaṃ apagataṭṭhāna’’^eb^nti. ^b^Chinnaṭṭhāna^eb^nti chinnabhinnappadeso, chiddaṭṭhānaṃ vā. Tañhi vivaranti vuccati.</p>
              <p>[06]Uttiyasuttavaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>6-8. Kokanudasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^96-98^eb^^b^.^eb^ Chaṭṭhe ^b^khandhāpi diṭṭhiṭṭhānaṃ^eb^ ārammaṇaṭṭhena ‘‘rūpaṃ attato samanupassatī’’tiādivacanato. ^b^Avijjāpi diṭṭhiṭṭhānaṃ^eb^ upanissayādibhāvena pavattanato. Yathāha ‘‘assutavā, bhikkhave, puthujjano ariyānaṃ adassāvī ariyadhammassa akovido’’tiādi (dha. sa. 1007). ^b^Phassopi diṭṭhiṭṭhānaṃ^eb^. Yathā ^a^M3.0351^ea^ cāha ‘‘tadapi phassapaccayā (dī. ni. 1.118-130) phussa phussa paṭisaṃvediyantī’’ti (dī. ni. 1.144) ca. ^b^Saññāpi diṭṭhiṭṭhānaṃ^eb^. Vuttañhetaṃ ‘‘saññānidānā hi papañcasaṅkhā (su. ni. 880; mahāni. 109), pathavito saññatvā’’ti (ma. ni. 1.2) ca ādi. ^b^Vitakkopi diṭṭhiṭṭhānaṃ^eb^. Vuttampi cetaṃ ‘‘takkañca diṭṭhīsu pakappayitvā, saccaṃ musāti dvayadhammamāhū’’ti (su. ni. 892; mahāni. 121), ‘‘takkī hoti vīmaṃsī’’ti (dī. ni. 1.34) ca ādi. ^b^Ayonisomanasikāropi diṭṭhiṭṭhānaṃ^eb^. Tenāha bhagavā – ‘‘tassevaṃ ayoniso manasikaroto channaṃ diṭṭhīnaṃ aññatarā diṭṭhi uppajjati, atthi me attāti tassa saccato thetato diṭṭhi uppajjatī’’tiādi (ma. ni. 1.19).</p>
              <p>[03]^b^Yā diṭṭhī^eb^ti idāni vuccamānānaṃ aṭṭhārasannaṃ padānaṃ sādhāraṇaṃ mūlapadaṃ. Diṭṭhiyeva ^b^diṭṭhigataṃ^eb^ gūthagataṃ viya, diṭṭhīsu vā gataṃ idaṃ dassanaṃ dvāsaṭṭhidiṭṭhīsu antogadhattātipi ^b^diṭṭhigataṃ,^eb^ diṭṭhiyā vā gataṃ ^b^diṭṭhigataṃ^eb^. Idañhi ‘‘atthi me attā’’tiādi diṭṭhiyā gamanamattameva ^a^V3.0326^ea^, natthettha attā vā nicco vā kocīti vuttaṃ hoti. Sā cāyaṃ diṭṭhi dunniggamanaṭṭhena ^b^gahanaṃ^eb^. Duratikkamaṭṭhena sappaṭibhayaṭṭhena ca ^b^kantāro^eb^ dubbhikkhakantāravāḷakantārādayo viya. Sammādiṭṭhiyā vinivijjhanaṭṭhena, vilomanaṭṭhena vā ^b^visūkaṃ^eb^. Kadāci sassatassa, kadāci ucchedassa vā gahaṇato virūpaṃ phanditanti ^b^vipphanditaṃ^eb^. Bandhanaṭṭhena ^b^saṃyojanaṃ^eb^. Diṭṭhiyeva anto tudanaṭṭhena dunnīharaṇīyaṭṭhena ca sallanti ^b^diṭṭhisallaṃ^eb^. Diṭṭhiyeva pīḷākaraṇaṭṭhena sambādhoti ^b^diṭṭhisambādho^eb^. Diṭṭhiyeva mokkhāvaraṇaṭṭhena palibodhoti ^b^diṭṭhipalibodho^eb^. Diṭṭhiyeva dummocanīyaṭṭhena bandhananti ^b^diṭṭhibandhanaṃ^eb^. Diṭṭhiyeva duruttaraṇaṭṭhena papātoti ^b^diṭṭhipapāto^eb^. Diṭṭhiyeva thāmagataṭṭhena anusayoti ^b^diṭṭhānusayo^eb^. Diṭṭhiyeva attānaṃ santāpetīti ^b^diṭṭhisantāpo^eb^. Diṭṭhiyeva attānaṃ anudahatīti ^b^diṭṭhipariḷāho^eb^. Diṭṭhiyeva kilesakāyaṃ ganthetīti ^b^diṭṭhigantho^eb^. Diṭṭhiyeva bhusaṃ ādiyatīti ^b^diṭṭhupādānaṃ^eb^. Diṭṭhiyeva ‘‘sacca’’ntiādivasena abhinivisatīti ^b^diṭṭhābhiniveso^eb^. Diṭṭhiyeva ‘‘idaṃ para’’nti āmasati, parato vā āmasatīti ^b^diṭṭhiparāmāso,^eb^ samuṭṭhāti etenāti samuṭṭhānaṃ, kāraṇaṃ. Samuṭṭhānassa bhāvo samuṭṭhānaṭṭho, tena ^b^samuṭṭhānaṭṭhena,^eb^ kāraṇabhāvenāti attho. Sattamaṭṭhamesu natthi vattabbaṃ.</p>
              <p>[06]Kokanudasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>9-10. Upālisuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^99-100^eb^^b^.^eb^ Navame ^a^M3.0352^ea^ ajjhogāhetvā adhippetamatthaṃ sambhavituṃ sādhetuṃ dukkhāni ^b^durabhisambhavāni^eb^. Aṭṭhakathāyaṃ pana tattha nivāsoyeva dukkhoti dassetuṃ ^b^‘‘sambhavituṃ dukkhāni dussahānī’’^eb^ti vuttaṃ. ^b^Araññavanapatthānī^eb^ti araññalakkhaṇappattāni vanasaṇḍāni. Vanapatthasaddo hi saṇḍabhūte rukkhasamūhepi vattatīti araññaggahaṇaṃ. ^b^Paviveka^eb^nti pakārato, pakārehi vā vivecanaṃ, rūpādiputhuttārammaṇe pakārato gamanādīriyāpathappakārehi attano kāyassa vivecanaṃ, gacchatopi tiṭṭhatopi nisajjatopi nipajjatopi ekasseva pavatti. Teneva hi vivecetabbānaṃ vivecanākārassa ca bhedato bahuvidhattā te ekattena gahetvā ‘‘paviveka’’nti ekavacanena vuttaṃ. ^b^Dukkaraṃ paviveka^eb^nti vā pavivekaṃ kattuṃ na sukhanti attho. ^b^Ekībhāve^eb^ti ekattabhāve. ^b^Dvayaṃdvayārāmo^eb^ti dvinnaṃ dvinnaṃ bhāvābhirato. ^b^Haranti viyā^eb^ti saṃharanti viya vighātuppādanena. Tenāha ^b^‘‘ghasanti viyā’’^eb^ti. Bhayasantāsuppādanena khādituṃ āgatā yakkharakkhasapisācādayo viyāti adhippāyo. ^b^Īdisassā^eb^ti aladdhasamādhino. ^b^Tiṇapaṇṇamigādisaddehī^eb^ti vāteritānaṃ tiṇapaṇṇādīnaṃ migapakkhiādīnañca bhīsanakehi bheravehi saddehi. ^b^Vividhehi ca^eb^ aññehi khāṇuādīhi ^a^V3.0327^ea^ yakkhādiākārehi upaṭṭhitehi ^b^bhīsanakehi^eb^. Ghaṭena kīḷā ^b^ghaṭikā^eb^ti eke. Dasamaṃ uttānameva.</p>
              <p>[06]Upālisuttādivaṇṇanā niṭṭhitā.</p>
              <p>[06]Upālivaggavaṇṇanā niṭṭhitā.</p>
              <p>[06]Dutiyapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n>3. Tatiyapaṇṇāsakaṃ</h0n>
      <h1>
        <h1n>(11) 1. Samaṇasaññāvaggo</h1n>
        <h2>
          <h2n>1-12. Samaṇasaññāsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^101-112^eb^^b^.^eb^ Tatiyassa ^a^V3.0328^ea^^a^M3.0353^ea^ paṭhamādīni uttānāni. Chaṭṭhe ^b^nijjarakāraṇānī^eb^ti pajahanakāraṇāni. Imasmiṃ maggo kathīyatīti katvā ^b^‘‘ayaṃ heṭṭhā…pe… puna gahitā’’^eb^ti vuttaṃ. Kiñcāpi nijjiṇṇā micchādiṭṭhīti ānetvā sambandhitabbaṃ. Yathā micchādiṭṭhi vipassanāya nijjiṇṇāpi na samucchinnāti samucchedappahānadassanatthaṃ puna gahitā, evaṃ micchāsaṅkappādayopi vipassanāya pahīnāpi asamucchinnatāya idha puna gahitāti ayamattho ‘‘micchāsaṅkappassā’’tiādīsu sabbapadesu vattabboti dasseti ^b^‘‘evaṃ sabbapadesu yojetabbo’’^eb^ti iminā. ^b^Ettha cā^eb^ti ‘‘sammāvimuttipaccayā ca aneke kusalā dhammā bhāvanāpāripūriṃ gacchantī’’ti etasmiṃ pāḷipade. Ettha ca samucchedavasena ca paṭippassaddhivasena ca paṭipakkhadhammānaṃ sammadeva vimuccanaṃ ^b^sammāvimutti^eb^. Tappaccayā ca maggaphalesu aṭṭha indriyāni bhāvanāpāripūriṃ upagacchantīti maggasampayuttānipi saddhādīni indriyāni uddhaṭāni. Maggavasena hi phalesu bhāvanāpāripūrī nāmāti. ^b^Abhinandanaṭṭhenā^eb^ti ativiya sinehanaṭṭhena. Idañhi somanassindriyaṃ ukkaṃsagatasātasabhāvato sampayuttadhamme sinehantaṃ tementaṃ viya pavattati. ^b^Pavattasantatiādhipateyyaṭṭhenā^eb^ti vipākasantānassa jīvane adhipatibhāvena. ^b^Eva^eb^ntiādi vuttasseva atthassa nigamanaṃ. Sattamādīni uttānatthāni.</p>
              <p>[06]Samaṇasaññāsuttādivaṇṇanā niṭṭhitā.</p>
              <p>[06]Samaṇasaññāvaggavaṇṇanā niṭṭhitā.</p>
            </h4>
          </h3>
        </h2>
      </h1>
      <h1>
        <h1n>(12) 2. Paccorohaṇivaggo</h1n>
        <h2>
          <h2n>1-4. Paṭhamādhammasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^113-6^eb^^b^.^eb^ Dutiyassa ^a^V3.0329^ea^ paṭhamadutiyāni uttānatthāni. ^b^Tatiye jānaṃ jānātī^eb^ti sabbaññutaññāṇena jānitabbaṃ sabbaṃ jānāti eva. Na hi padesañāṇe ^a^M3.0354^ea^ ṭhito jānitabbaṃ sabbaṃ jānāti. Ukkaṭṭhaniddesena hi avisesaggahaṇena ca ‘‘jāna’’nti iminā niravasesaṃ ñeyyajātaṃ pariggayhatīti tabbisayāya jānanakiriyāya sabbaññutaññāṇameva karaṇaṃ bhavituṃ yuttaṃ, pakaraṇavasena ‘‘bhagavā’’ti saddantarasannidhānena ca ayamattho vibhāvetabbo. ^b^Passitabbameva passatī^eb^ti dibbacakkhupaññācakkhudhammacakkhubuddhacakkhusamantacakkhusaṅkhātehi ñāṇacakkhūhi passitabbaṃ passati eva. Atha vā ^b^jānaṃ jānātī^eb^ti yathā aññe savipallāsā kāmarūpapariññāvādino jānantāpi vipallāsavasena jānanti, na evaṃ bhagavā. Bhagavā pana pahīnavipallāsattā jānanto jānāti eva, diṭṭhidassanassa abhāvā passanto passatiyevāti attho. ^b^Cakkhu viya bhūto^eb^ti dassanapariṇāyakaṭṭhena cakkhu viya bhūto. Yathā hi cakkhu sattānaṃ dassanatthaṃ pariṇeti sādheti, evaṃ lokassa yāthāvadassanasādhanatopi dassanakiccapariṇāyakaṭṭhena cakkhu viya bhūto, paññācakkhumayattā vā sayambhuñāṇena paññācakkhuṃ bhūto pattoti vā cakkhubhūto.</p>
              <p>[03]^b^Ñāṇasabhāvo^eb^ti viditakaraṇaṭṭhena ñāṇasabhāvo. Aviparītasabhāvaṭṭhena pariyattidhammappavattanato vā hadayena cintetvā vācāya nicchāritadhammamayoti ^b^dhammabhūto^eb^. Tenāha ^b^‘‘dhammasabhāvo’’^eb^ti. Dhammā vā bodhipakkhiyā tehi uppannattā lokassa ca taduppādanato, anaññasādhāraṇaṃ vā dhammaṃ patto adhigatoti ^b^dhammabhūto^eb^. Seṭṭhaṭṭhena brahmabhūtoti āha ^b^‘‘seṭṭhasabhāvo’’^eb^ti. Atha vā brahmā vuccati maggo, tena uppannattā lokassa ca taduppādanato, tañca sayambhuñāṇena pattoti ^b^brahmabhūto^eb^. Catusaccadhammaṃ vadatīti ^b^vattā^eb^. Ciraṃ saccappaṭivedhaṃ pavattento vadatīti ^b^pavattā. Atthaṃ nīharitvā^eb^ti dukkhādiatthaṃ tatthāpi pīḷanādiatthaṃ uddharitvā. Paramatthaṃ vā nibbānaṃ pāpayitā ^b^ninnetā^eb^. Amatādhigamapaṭipattidesanāya amatasacchikiriyaṃ sattesu uppādento amataṃ dadātīti ^b^amatassa dātā^eb^. Bodhipakkhiyadhammānaṃ tadāyattabhāvato ^b^dhammasāmī^eb^. Catutthe natthi vattabbaṃ.</p>
              <p>[06]Paṭhamādhammasuttādivaṇṇanā niṭṭhitā.</p>
            </h4>
          </h3>
        </h2>
        <h2>
          <h2n>5-42. Saṅgāravasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^117-154^eb^^b^.^eb^ Pañcame ^a^V3.0330^ea^^a^M3.0355^ea^^b^appakā^eb^ti thokā, na bahū. ^b^Athāyaṃ itarā pajā^eb^ti yā panāyaṃ avasesā pajā sakkāyadiṭṭhitīrameva anudhāvati, ayameva bahutarāti attho. ^b^Sammadakkhāte^eb^ti sammā akkhāte sukathite. ^b^Dhamme^eb^ti tava desanādhamme. ^b^Dhammānuvattino^eb^ti taṃ dhammaṃ sutvā tadanucchavikaṃ paṭipadaṃ pūretvā maggaphalasacchikaraṇena dhammānuvattino. ^b^Maccuno ṭhānabhūta^eb^nti kilesamārasaṅkhātassa maccuno nivāsaṭṭhānabhūtaṃ. ^b^Suduttaraṃ taritvā pāramessantī^eb^ti ye janā dhammānuvattino, te etaṃ suduttaraṃ duratikkamaṃ māradheyyaṃ taritvā atikkamitvā nibbānapāraṃ gamissanti.</p>
              <p>[03]^b^Kaṇhaṃ dhammaṃ vippahāyā^eb^ti kāyaduccaritādibhedaṃ akusalaṃ dhammaṃ jahitvā. ^b^Sukkaṃ bhāvethā^eb^ti paṇḍito bhikkhu abhinikkhamanato paṭṭhāya yāva arahattamaggā kāyasucaritādibhedaṃ sukkaṃ dhammaṃ bhāveyya. ^b^Okā anokamāgammā^eb^ti okaṃ vuccati ālayo, anokaṃ vuccati anālayo. Ālayato nikkhamitvā anālayasaṅkhātaṃ nibbānaṃ paṭicca ārabbha.</p>
              <p>[03]^b^Tatrābhiratimiccheyyā^eb^ti yasmiṃ anālayasaṅkhāte viveke nibbāne imehi sattehi durabhiramaṃ, tatrābhiratimiccheyya. ^b^Duvidhepi kāme^eb^ti vatthukāmakilesakāme. ^b^Cittaklesehī^eb^ti pañcahi nīvaraṇehi ^b^attānaṃ pariyodapeyya^eb^ vodāpeyya, parisodheyyāti attho.</p>
              <p>[03]^b^Sambodhiyaṅgesū^eb^ti sambojjhaṅgesu. ^b^Sammā cittaṃ subhāvita^eb^nti sammā hetunā nayena cittaṃ suṭṭhu bhāvitaṃ vaḍḍhitaṃ. ^b^Jutimanto^eb^ti ānubhāvavanto, arahattamaggañāṇajutiyā khandhādibhede dhamme jotetvā ṭhitāti attho. ^b^Te loke parinibbutā^eb^ti te imasmiṃ khandhādiloke parinibbutā nāma arahattappattito paṭṭhāya kilesavaṭṭassa khepitattā saupādisesena, carimacittanirodhena khandhavaṭṭassa khepitattā anupādisesena cāti dvīhi parinibbānehi parinibbutā, anupādāno viya padīpo apaṇṇattikabhāvaṃ gatāti attho.</p>
              <p>[06]Ito paraṃ yāva tatiyo paṇṇāsako, tāva uttānatthameva.</p>
              <p>[06]Saṅgāravasuttādivaṇṇanā niṭṭhitā.</p>
              <p>[06]Tatiyapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n>4. Catutthapaṇṇāsakaṃ</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^155-166^eb^^b^.^eb^ Catutthassa ^a^V3.0331^ea^^a^M3.0356^ea^ paṭhamavaggo uttānatthoyeva.</p>
            </h4>
          </h3>
        </h2>
        <h2>
          <h2n>1-44. Brāhmaṇapaccorohaṇīsuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^167-210^eb^^b^.^eb^ Dutiye ca paṭhamādīni uttānatthāni. Dasame ^b^pacchābhūmivāsino^eb^ti paccantadesavāsino. ^b^Sevālamālikā^eb^ti pātova udakaṃ orohitvā sevālañceva uppalādīni ca gahetvā attano udakasuddhikabhāvajānanatthañceva ‘‘lokassa ca udakena suddhi hotī’’ti imassa atthassa jānanatthañca mālaṃ katvā pilandhanakā. ^b^Udakorohakā^eb^ti pāto majjhanhe sāyanhe ca udakaorohaṇakā. Tenāha ^b^‘‘sāyatatiyakaṃ udakorohaṇānuyogamanuyuttā’’^eb^ti. Ekādasamādīni uttānatthāni. Catutthe paṇṇāsake natthi vattabbaṃ.</p>
              <p>[06]Brāhmaṇapaccorohaṇīsuttādivaṇṇanā niṭṭhitā.</p>
              <p>[06]Catutthapaṇṇāsakaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
    <h0>
      <h0n> 5. Pañcamapaṇṇāsakaṃ </h0n>
      <h1>
        <h1n>(21) 1. Karajakāyavaggo</h1n>
        <h2>
          <h2n>1-536. Paṭhamanirayasaggasuttādivaṇṇanā</h2n>
          <h3>
            <h3n> </h3n>
            <h4>
              <h4n> </h4n>
              <p>[03]^b^211-746^eb^^b^.^eb^ Pañcamassa paṭhamādīni uttānatthāni. Navame yasmiṃ santāne kāmāvacarakammaṃ mahaggatakammañca katūpacitaṃ vipākadāne laddhāvasaraṃ hutvā ṭhitaṃ, tesu kāmāvacarakammaṃ itaraṃ nīharitvā sayaṃ tattha ṭhatvā attano vipākaṃ dātuṃ na sakkoti, mahaggatakammameva ^a^V3.0332^ea^ pana itaraṃ paṭibāhitvā attano vipākaṃ dātuṃ sakkoti garubhāvato. Tenāha ^b^‘‘taṃ mahogho parittaṃ udakaṃ viyā’’^eb^tiādi. Ito paraṃ sabbattha uttānameva.</p>
              <p>[06]Paṭhamanirayasaggasuttādivaṇṇanā niṭṭhitā.</p>
              <p>[06]Iti manorathapūraṇiyā aṅguttaranikāya-aṭṭhakathāya</p>
              <p>[06]Dasakanipātavaṇṇanāya anuttānatthadīpanā samattā.</p>
            </h4>
          </h3>
        </h2>
      </h1>
    </h0>
  </ha>
</body>
