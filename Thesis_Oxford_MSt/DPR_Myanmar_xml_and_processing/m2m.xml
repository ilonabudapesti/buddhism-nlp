<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] majjhimanikāye </h>
  <ha>
    <han> majjhimapaṇṇāsapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. gahapativaggo </h2n>
          <h3>
            <h3n> 1. kandarakasuttaṃ </h3n>
            <h4>
              <h4n> </h4n>
              <p>[03] 1^b^.^eb^ evaṃ ^a^T2.0001^ea^ ^a^M2.0001^ea^ ^a^P1.0339^ea^ ^a^V2.0001^ea^ me  sutaṃ -- ekaṃ samayaṃ  bhagavā campāyaṃ viharati gaggarāya pokkharaṇiyā tīre mahatā  bhikkhusaṅghena saddhiṃ. atha kho pesso {peyo (ka0)} ca hatthārohaputto kandarako  ca paribbājako yena bhagavā tenupasaṅkamiṃsu; upasaṅkamitvā pesso  hatthārohaputto bhagavantaṃ abhivādetvā ekamantaṃ nisīdi. kandarako  pana paribbājako bhagavatā saddhiṃ sammodi. sammodanīyaṃ kathaṃ  sāraṇīyaṃ {sārāṇīyaṃ (sī0 syā0 kaṃ pī0)} vītisāretvā ekamantaṃ aṭṭhāsi. ekamantaṃ ṭhito kho  kandarako paribbājako tuṇhībhūtaṃ tuṇhībhūtaṃ bhikkhusaṅghaṃ  anuviloketvā bhagavantaṃ etadavoca -- ``acchariyaṃ ^a^V2.0002^ea^, bho gotama,  abbhutaṃ, bho gotama, yāvañcidaṃ bhotā gotamena ^a^T2.0002^ea^ sammā bhikkhusaṅgho  paṭipādito! yepi te, bho gotama, ahesuṃ atītamaddhānaṃ arahanto  sammāsambuddhā tepi bhagavanto etaparamaṃyeva sammā bhikkhusaṅghaṃ  paṭipādesuṃ -- seyyathāpi etarahi bhotā gotamena sammā bhikkhusaṅgho  paṭipādito. yepi te, bho gotama, bhavissanti anāgatamaddhānaṃ  arahanto sammāsambuddhā tepi bhagavanto etaparamaṃyeva sammā  bhikkhusaṅghaṃ paṭipādessanti -- seyyathāpi etarahi bhotā gotamena  sammā bhikkhusaṅgho paṭipādito''ti. </p>
              <p>[03] 2^b^.^eb^ ``evametaṃ ^a^M2.0002^ea^, kandaraka, evametaṃ, kandaraka.  yepi te, kandaraka, ahesuṃ atītamaddhānaṃ arahanto sammāsambuddhā tepi  bhagavanto etaparamaṃyeva sammā bhikkhusaṅghaṃ paṭipādesuṃ -- seyyathāpi  etarahi mayā sammā bhikkhusaṅgho paṭipādito. yepi te, kandaraka,  bhavissanti anāgatamaddhānaṃ arahanto sammāsambuddhā tepi bhagavanto  etaparamaṃyeva sammā bhikkhusaṅghaṃ paṭipādessanti -- seyyathāpi  etarahi mayā sammā bhikkhusaṅgho paṭipādito.</p>
              <p>[03] ``santi hi, kandaraka, bhikkhū imasmiṃ bhikkhusaṅghe  arahanto khīṇāsavā vusitavanto katakaraṇīyā ohitabhārā  anuppattasadatthā parikkhīṇabhavasaṃyojanā sammadaññā vimuttā. santi  hi, kandaraka, bhikkhū imasmiṃ bhikkhusaṅghe sekkhā santatasīlā  santatavuttino nipakā nipakavuttino; te catūsu {nipakavuttino catūsu (sī0)} satipaṭṭhānesu   suppatiṭṭhitacittā {supaṭṭhitacittā (sī0 pī0 ka0)} viharanti. katamesu catūsu? idha, kandaraka,  bhikkhu ^a^P1.0340^ea^ kāye kāyānupassī viharati ātāpī  sampajāno satimā, vineyya loke ^a^T2.0003^ea^ abhijjhādomanassaṃ; vedanāsu  vedanānupassī viharati ātāpī sampajāno satimā, vineyya loke  abhijjhādomanassaṃ; citte cittānupassī viharati ātāpī sampajāno  satimā, vineyya loke abhijjhādomanassaṃ; dhammesu dhammānupassī  viharati ātāpī sampajāno satimā, vineyya loke  abhijjhādomanassa''nti. </p>
              <p>[03] 3^b^.^eb^ evaṃ vutte, pesso hatthārohaputto bhagavantaṃ  etadavoca -- ``acchariyaṃ, bhante, abbhutaṃ, bhante! yāva supaññattā  cime, bhante, bhagavatā cattāro satipaṭṭhānā sattānaṃ visuddhiyā  sokaparidevānaṃ {sokapariddavānaṃ (sī0 pī0)} samatikkamāya dukkhadomanassānaṃ atthaṅgamāya ñāyassa  adhigamāya nibbānassa sacchikiriyāya. mayampi hi, bhante, gihī  odātavasanā kālena kālaṃ imesu catūsu satipaṭṭhānesu ^a^V2.0003^ea^  suppatiṭṭhitacittā viharāma. idha mayaṃ, bhante, kāye kāyānupassino  viharāma ātāpino sampajānā satimanto, vineyya loke  abhijjhādomanassaṃ; vedanāsu vedanānupassino viharāma ātāpino  sampajānā satimanto, vineyya loke abhijjhādomanassaṃ; citte ^a^M2.0003^ea^   cittānupassino viharāma ātāpino sampajānā satimanto, vineyya  loke abhijjhādomanassaṃ; dhammesu dhammānupassino viharāma  ātāpino sampajānā satimanto, vineyya loke abhijjhādomanassaṃ.  acchariyaṃ, bhante, abbhutaṃ, bhante! yāvañcidaṃ, bhante, bhagavā evaṃ  manussagahane evaṃ manussakasaṭe evaṃ manussasāṭheyye ^a^T2.0004^ea^ vattamāne sattānaṃ  hitāhitaṃ jānāti. gahanañhetaṃ, bhante, yadidaṃ manussā;  uttānakañhetaṃ, bhante, yadidaṃ pasavo. ahañhi, bhante, pahomi  hatthidammaṃ sāretuṃ. yāvatakena antarena campaṃ gatāgataṃ karissati  sabbāni tāni sāṭheyyāni kūṭeyyāni vaṅkeyyāni jimheyyāni  pātukarissati. amhākaṃ pana, bhante, dāsāti vā pessāti vā  kammakarāti vā aññathāva kāyena samudācaranti aññathāva vācāya  aññathāva nesaṃ cittaṃ hoti. acchariyaṃ, bhante, abbhutaṃ, bhante!  yāvañcidaṃ, bhante, bhagavā evaṃ manussagahane evaṃ manussakasaṭe evaṃ  manussasāṭheyye vattamāne sattānaṃ hitāhitaṃ jānāti. gahanañhetaṃ,  bhante, yadidaṃ manussā; uttānakañhetaṃ, bhante, yadidaṃ pasavo''ti. </p>
              <p>[03] 4^b^.^eb^ ``evametaṃ, pessa, evametaṃ, pessa. gahanañhetaṃ  ^a^P1.0341^ea^, pessa, yadidaṃ manussā; uttānakañhetaṃ, pessa,  yadidaṃ pasavo. cattārome, pessa, puggalā santo saṃvijjamānā  lokasmiṃ. katame cattāro? idha, pessa, ekacco puggalo attantapo  hoti attaparitāpanānuyogamanuyutto; idha pana, pessa, ekacco puggalo  parantapo hoti paraparitāpanānuyogamanuyutto; idha pana, pessa, ekacco  puggalo attantapo ca hoti attaparitāpanānuyogamanuyutto, parantapo ca  paraparitāpanānuyogamanuyutto ^a^T2.0005^ea^; idha pana, pessa, ekacco puggalo  nevattantapo hoti nāttaparitāpanānuyogamanuyutto na parantapo na  paraparitāpanānuyogamanuyutto. so anattantapo aparantapo diṭṭheva dhamme  nicchāto nibbuto sītībhūto {sītibhūto (sī0 pī0 ka0)} sukhappaṭisaṃvedī brahmabhūtena attanā  viharati. imesaṃ, pessa, catunnaṃ puggalānaṃ katamo te puggalo cittaṃ  ārādhetī''ti?</p>
              <p>[03] ``yvāyaṃ, bhante, puggalo attantapo  attaparitāpanānuyogamanuyutto, ayaṃ me puggalo cittaṃ ^a^V2.0004^ea^ nārādheti.  yopāyaṃ, bhante, puggalo parantapo paraparitāpanānuyogamanuyutto ^a^M2.0004^ea^, ayampi  me puggalo cittaṃ nārādheti. yopāyaṃ, bhante, puggalo attantapo ca  attaparitāpanānuyogamanuyutto parantapo ca paraparitāpanānuyogamanuyutto,  ayampi me puggalo cittaṃ nārādheti. yo ca kho ayaṃ, bhante,  puggalo nevattantapo nāttaparitāpanānuyogamanuyutto na parantapo na  paraparitāpanānuyogamanuyutto, so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharati -- ayameva {ayaṃ (sī0 syā0 kaṃ0 pī0)} me puggalo cittaṃ ārādhetī''ti. </p>
              <p>[03] 5^b^.^eb^ ``kasmā pana te, pessa, ime tayo puggalā  cittaṃ nārādhentī''ti? ``yvāyaṃ, bhante, puggalo attantapo  attaparitāpanānuyogamanuyutto so attānaṃ sukhakāmaṃ dukkhapaṭikkūlaṃ  ātāpeti paritāpeti -- iminā me ayaṃ puggalo ^a^T2.0006^ea^ cittaṃ nārādheti.  yopāyaṃ, bhante, puggalo parantapo paraparitāpanānuyogamanuyutto so paraṃ  sukhakāmaṃ dukkhapaṭikkūlaṃ ātāpeti paritāpeti -- iminā me ayaṃ  puggalo cittaṃ nārādheti. yopāyaṃ, bhante, puggalo attantapo ca  attaparitāpanānuyogamanuyutto parantapo ca paraparitāpanānuyogamanuyutto  so attānañca parañca sukhakāmaṃ dukkhapaṭikkūlaṃ {sukhakāme dukkhapaṭikkūle (sī0  pī0)} ātāpeti paritāpeti  -- iminā me ayaṃ puggalo cittaṃ nārādheti. yo ca ^a^P1.0342^ea^  kho ayaṃ, bhante, puggalo nevattantapo  nāttaparitāpanānuyogamanuyutto na parantapo na  paraparitāpanānuyogamanuyutto so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā {viharati.  iminā (sī0 syā0 kaṃ0 pī0)}  viharati; so attānañca parañca sukhakāmaṃ dukkhapaṭikkūlaṃ neva  ātāpeti na paritāpeti -- iminā {viharati. iminā (sī0 syā0 kaṃ0  pī0)} me ayaṃ puggalo cittaṃ ārādheti.  handa, ca dāni mayaṃ, bhante, gacchāma; bahukiccā mayaṃ  bahukaraṇīyā''ti. ``yassadāni tvaṃ, pessa, kālaṃ maññasī''ti. atha  kho pesso hatthārohaputto bhagavato bhāsitaṃ abhinanditvā anumoditvā  uṭṭhāyāsanā bhagavantaṃ abhivādetvā padakkhiṇaṃ katvā pakkāmi. </p>
              <p>[03] 6^b^.^eb^ atha ^a^M2.0005^ea^ kho bhagavā acirapakkante pesse  hatthārohaputte bhikkhū āmantesi -- ``paṇḍito, bhikkhave, pesso  hatthārohaputto; mahāpañño, bhikkhave, pesso hatthārohaputto. sace,  bhikkhave, pesso hatthārohaputto muhuttaṃ nisīdeyya yāvassāhaṃ ime  cattāro puggale vitthārena vibhajissāmi {vibhajāmi (sī0 pī0)}, mahatā atthena saṃyutto  abhavissa. api ca, bhikkhave, ettāvatāpi ^a^V2.0005^ea^ pesso hatthārohaputto  mahatā atthena saṃyutto''ti. ``etassa, bhagavā, kālo, etassa,  sugata, kālo, yaṃ ^a^T2.0007^ea^ bhagavā ime cattāro puggale vitthārena vibhajeyya.  bhagavato sutvā bhikkhū dhāressantī''ti. ``tena hi, bhikkhave,  suṇātha, sādhukaṃ manasi karotha, bhāsissāmī''ti. ``evaṃ,  bhante''ti kho te bhikkhū bhagavato paccassosuṃ. bhagavā etadavoca -- </p>
              <p>[03] 7^b^.^eb^ ``katamo ca, bhikkhave, puggalo attantapo  attaparitāpanānuyogamanuyutto? idha, bhikkhave, ekacco puggalo  acelako hoti muttācāro hatthāpalekhano {hatthāvalekhano (syā0 kaṃ0)} naehibhaddantiko  natiṭṭhabhaddantiko {naehibhadantiko, natiṭṭhabhadantiko (sī0 syā0 kaṃ0 pī0)}; nābhihaṭaṃ   na uddissakataṃ na nimantanaṃ sādiyati;  so na kumbhimukhā paṭiggaṇhāti na kaḷopimukhā {khaḷopimukho (sī0)} paṭiggaṇhāti na  eḷakamantaraṃ na daṇḍamantaraṃ na musalamantaraṃ na dvinnaṃ bhuñjamānānaṃ na  gabbhiniyā na pāyamānāya na purisantaragatāya na saṅkittīsu na yattha  sā upaṭṭhito hoti na yattha makkhikā saṇḍasaṇḍacārinī; na macchaṃ  na maṃsaṃ na suraṃ na merayaṃ na thusodakaṃ pivati. so ekāgāriko  vā hoti ekālopiko, dvāgāriko vā hoti dvālopiko...pe0...  sattāgāriko vā hoti sattālopiko; ekissāpi dattiyā yāpeti,  dvīhipi dattīhi yāpeti...pe0... sattahipi dattīhi yāpeti;  ekāhikampi āhāraṃ āhāreti, dvīhikampi ^a^P1.0343^ea^ āhāraṃ  āhāreti...pe0... sattāhikampi āhāraṃ āhāreti -- iti evarūpaṃ  aḍḍhamāsikaṃ pariyāyabhattabhojanānuyogamanuyutto viharati. so ^a^T2.0008^ea^  sākabhakkho vā hoti, sāmākabhakkho vā hoti, nīvārabhakkho vā  hoti, daddulabhakkho vā hoti, haṭabhakkho vā hoti, kaṇabhakkho vā  hoti, ācāmabhakkho vā hoti, piññākabhakkho vā hoti,  tiṇabhakkho vā hoti, gomayabhakkho vā ^a^M2.0006^ea^ hoti; vanamūlaphalāhāro  yāpeti pavattaphalabhojī. so sāṇānipi dhāreti, masāṇānipi  dhāreti, chavadussānipi dhāreti, paṃsukūlānipi dhāreti, tirīṭānipi  dhāreti, ajinampi dhāreti, ajinakkhipampi dhāreti, kusacīrampi  dhāreti, vākacīrampi dhāreti, phalakacīrampi dhāreti, kesakambalampi  dhāreti, vāḷakambalampi dhāreti, ulūkapakkhampi dhāreti;  kesamassulocakopi hoti, kesamassulocanānuyogamanuyutto, ubbhaṭṭhakopi  hoti āsanapaṭikkhitto, ukkuṭikopi hoti ukkuṭikappadhānamanuyutto,  kaṇṭakāpassayikopi hoti kaṇṭakāpassaye seyyaṃ kappeti {passa ma0 ni0 1.155 mahāsīhanādasutte};  sāyatatiyakampi udakorohanānuyogamanuyutto viharati -- iti ^a^V2.0006^ea^ evarūpaṃ  anekavihitaṃ kāyassa ātāpanaparitāpanānuyogamanuyutto viharati.  ayaṃ vuccati, bhikkhave, puggalo attantapo  attaparitāpanānuyogamanuyutto. </p>
              <p>[03] 8^b^.^eb^ ``katamo ca, bhikkhave, puggalo parantapo  paraparitāpanānuyogamanuyutto? idha, bhikkhave, ekacco puggalo  orabbhiko hoti sūkariko sākuṇiko māgaviko luddo macchaghātako  coro coraghātako goghātako bandhanāgāriko ye vā panaññepi keci  kurūrakammantā. ayaṃ vuccati, bhikkhave, puggalo parantapo  paraparitāpanānuyogamanuyutto. </p>
              <p>[03] 9^b^.^eb^ ``katamo ^a^T2.0009^ea^ ca, bhikkhave, puggalo attantapo ca  attaparitāpanānuyogamanuyutto parantapo ca paraparitāpanānuyogamanuyutto?  idha, bhikkhave, ekacco puggalo rājā vā hoti khattiyo  muddhāvasitto brāhmaṇo vā mahāsālo. so puratthimena nagarassa navaṃ  santhāgāraṃ {sandhāgāraṃ (ṭīkā)} kārāpetvā kesamassuṃ ohāretvā kharājinaṃ nivāsetvā  sappitelena kāyaṃ abbhañjitvā magavisāṇena piṭṭhiṃ kaṇḍuvamāno navaṃ  santhāgāraṃ pavisati saddhiṃ mahesiyā brāhmaṇena ca purohitena. so  tattha anantarahitāya bhūmiyā haritupalittāya seyyaṃ kappeti.  ekissāya gāviyā sarūpavacchāya yaṃ ekasmiṃ thane khīraṃ hoti  ^a^P1.0344^ea^ tena rājā yāpeti, yaṃ dutiyasmiṃ thane khīraṃ  hoti tena mahesī yāpeti, yaṃ tatiyasmiṃ thane khīraṃ hoti tena  brāhmaṇo purohito yāpeti ^a^M2.0007^ea^, yaṃ catutthasmiṃ thane khīraṃ hoti tena aggiṃ  juhati, avasesena vacchako yāpeti. so evamāha -- `ettakā  usabhā haññantu yaññatthāya, ettakā vacchatarā haññantu yaññatthāya,  ettakā vacchatariyo haññantu yaññatthāya, ettakā ajā haññantu  yaññatthāya, ettakā urabbhā haññantu yaññatthāya, (ettakā assā  haññantu yaññatthāya) {( ) natthi sī0 pī0 potthakesu}, ettakā rukkhā chijjantu yūpatthāya, ettakā  dabbhā lūyantu barihisatthāyā'ti {parihiṃ satthāya (ka0)}. yepissa te honti dāsāti vā  pessāti vā kammakarāti vā tepi daṇḍatajjitā ^a^T2.0010^ea^ bhayatajjitā  assumukhā rudamānā parikammāni karonti. ayaṃ vuccati, bhikkhave,  puggalo attantapo ca attaparitāpanānuyogamanuyutto parantapo ca  paraparitāpanānuyogamanuyutto. </p>
              <p>[03] 10^b^.^eb^ ``katamo ca, bhikkhave, puggalo nevattantapo  nāttaparitāpanānuyogamanuyutto na parantapo na  paraparitāpanānuyogamanuyutto, so anattantapo aparantapo diṭṭheva dhamme  nicchāto nibbuto ^a^V2.0007^ea^ sītībhūto sukhappaṭisaṃvedī brahmabhūtena attanā  viharati? idha, bhikkhave, tathāgato loke uppajjati arahaṃ  sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā. so imaṃ lokaṃ  sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ  abhiññā sacchikatvā pavedeti. so dhammaṃ deseti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāseti. taṃ dhammaṃ suṇāti gahapati vā  gahapatiputto vā aññatarasmiṃ vā kule paccājāto. so taṃ dhammaṃ  sutvā tathāgate saddhaṃ paṭilabhati. so tena saddhāpaṭilābhena  samannāgato iti paṭisañcikkhati -- `sambādho gharāvāso rajāpatho,  abbhokāso pabbajjā. nayidaṃ sukaraṃ agāraṃ ajjhāvasatā  ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.  yaṃnūnāhaṃ kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajeyya'nti ^a^T2.0011^ea^. so aparena samayena appaṃ vā  bhogakkhandhaṃ pahāya, mahantaṃ vā bhogakkhandhaṃ pahāya, appaṃ ^a^P1.0345^ea^  vā ñātiparivaṭṭaṃ pahāya ^a^M2.0008^ea^, mahantaṃ vā ñātiparivaṭṭaṃ pahāya,  kesamassuṃ ohāretvā, kāsāyāni vatthāni acchādetvā agārasmā  anagāriyaṃ pabbajati. </p>
              <p>[03] 11^b^.^eb^ ``so evaṃ pabbajito samāno bhikkhūnaṃ  sikkhāsājīvasamāpanno pāṇātipātaṃ pahāya pāṇātipātā paṭivirato  hoti nihitadaṇḍo nihitasattho, lajjī dayāpanno  sabbapāṇabhūtahitānukampī viharati. adinnādānaṃ pahāya adinnādānā  paṭivirato hoti dinnādāyī dinnapāṭikaṅkhī, athenena sucibhūtena  attanā viharati. abrahmacariyaṃ pahāya brahmacārī hoti ārācārī  virato methunā gāmadhammā. musāvādaṃ pahāya musāvādā paṭivirato  hoti saccavādī saccasandho theto paccayiko avisaṃvādako lokassa.  pisuṇaṃ vācaṃ pahāya pisuṇāya vācāya paṭivirato hoti, ito sutvā  na amutra akkhātā imesaṃ bhedāya, amutra vā sutvā na imesaṃ  akkhātā amūsaṃ bhedāya -- iti bhinnānaṃ vā sandhātā sahitānaṃ vā  anuppadātā samaggārāmo samaggarato samagganandī samaggakaraṇiṃ vācaṃ  bhāsitā hoti. pharusaṃ vācaṃ pahāya pharusāya vācāya paṭivirato  hoti, yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā tathārūpiṃ vācaṃ bhāsitā hoti.  samphappalāpaṃ pahāya samphappalāpā paṭivirato hoti kālavādī bhūtavādī  atthavādī dhammavādī ^a^T2.0012^ea^ vinayavādī, nidhānavatiṃ ^a^V2.0008^ea^ vācaṃ bhāsitā kālena  sāpadesaṃ pariyantavatiṃ atthasaṃhitaṃ. so bījagāmabhūtagāmasamārambhā  paṭivirato hoti, ekabhattiko hoti rattūparato virato vikālabhojanā;  naccagītavāditavisūkadassanā paṭivirato hoti;  mālāgandhavilepanadhāraṇamaṇḍanavibhūsanaṭṭhānā paṭivirato hoti;  uccāsayanamahāsayanā paṭivirato hoti; jātarūparajatapaṭiggahaṇā  paṭivirato hoti; āmakadhaññapaṭiggahaṇā paṭivirato hoti;  āmakamaṃsapaṭiggahaṇā paṭivirato hoti; itthikumārikapaṭiggahaṇā  paṭivirato hoti; dāsidāsapaṭiggahaṇā paṭivirato hoti;  ajeḷakapaṭiggahaṇā paṭivirato hoti; kukkuṭasūkarapaṭiggahaṇā  paṭivirato hoti; hatthigavassavaḷavapaṭiggahaṇā paṭivirato hoti;  khettavatthupaṭiggahaṇā paṭivirato hoti; dūteyyapahiṇagamanānuyogā  paṭivirato hoti; kayavikkayā paṭivirato ^a^M2.0009^ea^ hoti;  tulākūṭakaṃsakūṭamānakūṭā paṭivirato ^a^P1.0346^ea^ hoti;  ukkoṭanavañcananikatisāciyogā {sāviyogā (syā0 kaṃ0 ka0) sāci  kuṭilapariyāyo} paṭivirato hoti;  chedanavadhabandhanaviparāmosāalopasahasākārā paṭivirato hoti {passa ma0 ni0 1.293  cūḷahatthipadopame}.</p>
              <p>[03] ``so santuṭṭho hoti kāyaparihārikena cīvarena  kucchiparihārikena piṇḍapātena. so yena yeneva pakkamati,  samādāyeva pakkamati. seyyathāpi nāma pakkhī sakuṇo yena yeneva  ḍeti, sapattabhārova ḍeti; evameva bhikkhu santuṭṭho hoti  kāyaparihārikena cīvarena kucchiparihārikena piṇḍapātena. so yena  yeneva pakkamati, samādāyeva pakkamati ^a^T2.0013^ea^. so iminā ariyena  sīlakkhandhena samannāgato ajjhattaṃ anavajjasukhaṃ paṭisaṃvedeti. </p>
              <p>[03] 12^b^.^eb^ ``so cakkhunā rūpaṃ disvā na nimittaggāhī  hoti nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ  viharantaṃ abhijjhādomanassā pāpakā akusalā dhammā anvāssaveyyuṃ  tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā...pe0... ghānena gandhaṃ  ghāyitvā...pe0... jivhāya rasaṃ sāyitvā...pe0... kāyena phoṭṭhabbaṃ  phusitvā...pe0... manasā dhammaṃ viññāya na nimittaggāhī hoti  nānubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati manindriyaṃ, manindriye ^a^V2.0009^ea^ saṃvaraṃ āpajjati.  so iminā ariyena indriyasaṃvarena samannāgato ajjhattaṃ  abyāsekasukhaṃ paṭisaṃvedeti.</p>
              <p>[03] ``so abhikkante paṭikkante sampajānakārī hoti, ālokite  vilokite sampajānakārī hoti, samiñjite pasārite sampajānakārī  hoti, saṅghāṭipattacīvaradhāraṇe sampajānakārī hoti, asite pīte  khāyite sāyite sampajānakārī hoti, uccārapassāvakamme  sampajānakārī hoti, gate ṭhite nisinne sutte jāgarite bhāsite  tuṇhībhāve sampajānakārī hoti. </p>
              <p>[03] 13^b^.^eb^ ``so ^a^M2.0010^ea^ iminā ca ariyena sīlakkhandhena  samannāgato, (imāya ca ariyāya santuṭṭhiyā samannāgato,) {passa ma0 ni0 1.296 cūḷahatthipadopame}  iminā ca  ariyena indriyasaṃvarena samannāgato, iminā ca ariyena  satisampajaññena ^a^T2.0014^ea^ samannāgato vivittaṃ senāsanaṃ bhajati araññaṃ  rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjaṃ. so pacchābhattaṃ piṇḍapātapaṭikkanto nisīdati pallaṅkaṃ  ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. so  ^a^P1.0347^ea^ abhijjhaṃ loke pahāya vigatābhijjhena cetasā  viharati, abhijjhāya cittaṃ parisodheti, byāpādapadosaṃ pahāya  abyāpannacitto viharati sabbapāṇabhūtahitānukampī, byāpādapadosā  cittaṃ parisodheti; thīnamiddhaṃ pahāya vigatathīnamiddho viharati  ālokasaññī sato sampajāno, thīnamiddhā cittaṃ parisodheti;  uddhaccakukkuccaṃ pahāya anuddhato viharati ajjhattaṃ vūpasantacitto,  uddhaccakukkuccā cittaṃ parisodheti; vicikicchaṃ pahāya  tiṇṇavicikiccho viharati akathaṃkathī kusalesu dhammesu,  vicikicchāya cittaṃ parisodheti.</p>
              <p>[03] ``so ime pañca nīvaraṇe pahāya cetaso upakkilese paññāya  dubbalīkaraṇe, vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati;  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharati; pītiyā ca virāgā upekkhako ca viharati sato ca  sampajāno sukhañca kāyena paṭisaṃvedeti, yaṃ taṃ ariyā ācikkhanti  -- `upekkhako satimā sukhavihārī'ti tatiyaṃ jhānaṃ upasampajja  viharati ^a^V2.0010^ea^; sukhassa ca pahānā dukkhassa ^a^T2.0015^ea^ ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. </p>
              <p>[03] 14^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmeti. so  anekavihitaṃ pubbenivāsaṃ anussarati, seyyathidaṃ -- ekampi jātiṃ  dvepi jātiyo tissopi jātiyo catassopi jātiyo pañcapi  jātiyo dasapi jātiyo vīsampi ^a^M2.0011^ea^ jātiyo tiṃsampi jātiyo  cattālīsampi jātiyo paññāsampi jātiyo jātisatampi  jātisahassampi jātisatasahassampi anekepi saṃvaṭṭakappe anekepi  vivaṭṭakappe anekepi saṃvaṭṭavivaṭṭakappe -- `amutrāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto amutra udapādiṃ; tatrāpāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, ^a^P1.0348^ea^ so tato cuto idhūpapanno'ti.  iti sākāraṃ sauddesaṃ anekavihitaṃ pubbenivāsaṃ anussarati. </p>
              <p>[03] 15^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmeti. so  dibbena cakkhunā visuddhena atikkantamānusakena satte passati cavamāne  upapajjamāne ^a^T2.0016^ea^ hīne paṇīte suvaṇṇe dubbaṇṇe sugate duggate yathākammūpage  satte pajānāti -- `ime vata bhonto sattā kāyaduccaritena samannāgatā  vacīduccaritena samannāgatā manoduccaritena samannāgatā ariyānaṃ  upavādakā micchādiṭṭhikā micchādiṭṭhikammasamādānā, te kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannā'ti. iti dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānāti. </p>
              <p>[03] 16^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ^a^V2.0011^ea^ ṭhite  āneñjappatte āsavānaṃ khayañāṇāya cittaṃ abhininnāmeti. so `idaṃ  dukkha'nti yathābhūtaṃ pajānāti. `ayaṃ dukkhasamudayo'ti yathābhūtaṃ  pajānāti. `ayaṃ dukkhanirodho'ti yathābhūtaṃ pajānāti. `ayaṃ  dukkhanirodhagāminī paṭipadā'ti yathābhūtaṃ pajānāti. `ime  āsavā'ti yathābhūtaṃ pajānāti. `ayaṃ āsavasamudayo'ti yathābhūtaṃ  pajānāti. `ayaṃ āsavanirodho'ti yathābhūtaṃ pajānāti ^a^M2.0012^ea^. `ayaṃ  āsavanirodhagāminī paṭipadā'ti yathābhūtaṃ pajānāti. tassa ^a^T2.0017^ea^ evaṃ  jānato evaṃ passato kāmāsavāpi cittaṃ vimuccati, bhavāsavāpi cittaṃ  vimuccati, avijjāsavāpi cittaṃ vimuccati. vimuttasmiṃ vimuttamiti  ñāṇaṃ hoti. `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti. ayaṃ vuccati, bhikkhave, puggalo  nevattantapo nāttaparitāpanānuyogamanuyutto, na parantapo na  paraparitāpanānuyogamanuyutto ^a^P1.0349^ea^. so attantapo  aparantapo diṭṭheva dhamme nicchāto nibbuto sītībhūto sukhappaṭisaṃvedī  brahmabhūtena attanā viharatī''ti. </p>
              <p>[01] idamavoca bhagavā. attamanā te bhikkhū bhagavato  bhāsitaṃ abhinandunti. </p>
              <p>[06] kandarakasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. aṭṭhakanāgarasuttaṃ </h3n>
            <h4>
              <h4n> </h4n>
              <p>[03] 17^b^.^eb^ evaṃ ^a^T2.0018^ea^ ^a^V2.0012^ea^ me sutaṃ -- ekaṃ samayaṃ āyasmā ānando  vesāliyaṃ viharati beluvagāmake {veḷuvagāmake (syā0 kaṃ0 ka0)}. tena kho pana samayena dasamo  gahapati aṭṭhakanāgaro pāṭaliputtaṃ anuppatto hoti kenacideva karaṇīyena.  atha kho dasamo gahapati aṭṭhakanāgaro yena kukkuṭārāmo yena  aññataro bhikkhu tenupasaṅkami; upasaṅkamitvā taṃ bhikkhuṃ abhivādetvā  ekamantaṃ nisīdi. ekamantaṃ nisinno kho dasamo gahapati  aṭṭhakanāgaro taṃ bhikkhuṃ etadavoca -- ``kahaṃ nu kho, bhante,  āyasmā ānando etarahi viharati? dassanakāmā hi mayaṃ taṃ  āyasmantaṃ ānanda''nti. ``eso, gahapati, āyasmā ānando  vesāliyaṃ viharati beluvagāmake''ti. atha kho dasamo gahapati  aṭṭhakanāgaro pāṭaliputte taṃ karaṇīyaṃ tīretvā yena vesālī yena  beluvagāmako yenāyasmā ānando tenupasaṅkami; upasaṅkamitvā  āyasmantaṃ ānandaṃ abhivādetvā ekamantaṃ nisīdi. </p>
              <p>[03] 18^b^.^eb^ ekamantaṃ nisinno kho dasamo gahapati  aṭṭhakanāgaro āyasmantaṃ ānandaṃ etadavoca -- ``atthi nu kho,  bhante ānanda, tena bhagavatā ^a^M2.0013^ea^ jānatā passatā arahatā sammāsambuddhena  ekadhammo akkhāto yattha bhikkhuno appamattassa ātāpino  pahitattassa viharato avimuttañceva cittaṃ vimuccati, aparikkhīṇā ca  āsavā parikkhayaṃ gacchanti ^a^T2.0019^ea^, ananuppattañca anuttaraṃ yogakkhemaṃ  anupāpuṇātī''ti?</p>
              <p>[03] ``atthi kho, gahapati, tena bhagavatā jānatā passatā arahatā  sammāsambuddhena ekadhammo akkhāto yattha ^a^P1.0350^ea^  bhikkhuno appamattassa ātāpino pahitattassa viharato avimuttañceva  cittaṃ vimuccati, aparikkhīṇā ca āsavā parikkhayaṃ gacchanti,  ananuppattañca anuttaraṃ yogakkhemaṃ anupāpuṇātī''ti.</p>
              <p>[03] ``katamo pana, bhante ānanda, tena bhagavatā jānatā passatā  arahatā sammāsambuddhena ekadhammo ^a^V2.0013^ea^ akkhāto yattha bhikkhuno  appamattassa ātāpino pahitattassa viharato avimuttañceva cittaṃ  vimuccati, aparikkhīṇā ca āsavā parikkhayaṃ gacchanti,  ananuppattañca anuttaraṃ yogakkhemaṃ anupāpuṇātī''ti? </p>
              <p>[03] 19^b^.^eb^ ``idha, gahapati, bhikkhu vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati. so iti paṭisañcikkhati --  `idampi paṭhamaṃ jhānaṃ abhisaṅkhataṃ abhisañcetayitaṃ. yaṃ kho pana  kiñci abhisaṅkhataṃ abhisañcetayitaṃ tadaniccaṃ nirodhadhamma'nti  pajānāti. so tattha ṭhito āsavānaṃ khayaṃ pāpuṇāti. no ce  āsavānaṃ khayaṃ pāpuṇāti, teneva dhammarāgena tāya dhammanandiyā  pañcannaṃ orambhāgiyānaṃ saṃyojanānaṃ parikkhayā opapātiko hoti  tattha parinibbāyī anāvattidhammo tasmā lokā. ayampi kho,  gahapati, tena bhagavatā jānatā passatā arahatā sammāsambuddhena  ekadhammo akkhāto yattha bhikkhuno appamattassa ātāpino  pahitattassa ^a^T2.0020^ea^ viharato avimuttañceva cittaṃ vimuccati, aparikkhīṇā ca  āsavā parikkhayaṃ gacchanti, ananuppattañca anuttaraṃ yogakkhemaṃ  anupāpuṇāti. </p>
              <p>[03] 20^b^.^eb^ ``puna caparaṃ, gahapati, bhikkhu vitakkavicārānaṃ  vūpasamā ajjhattaṃ sampasādanaṃ...pe0... dutiyaṃ jhānaṃ upasampajja viharati.  so iti paṭisañcikkhati -- `idampi kho dutiyaṃ jhānaṃ abhisaṅkhataṃ  abhisañcetayitaṃ... ^a^P1.0351^ea^ anuttaraṃ yogakkhemaṃ anupāpuṇāti.</p>
              <p>[03] ``puna ^a^T2.0021^ea^ ^a^M2.0014^ea^ caparaṃ, gahapati, bhikkhu pītiyā ca  virāgā...pe0... ^a^V2.0014^ea^ tatiyaṃ jhānaṃ upasampajja viharati. so iti  paṭisañcikkhati -- `idampi kho tatiyaṃ jhānaṃ abhisaṅkhataṃ  abhisañcetayitaṃ...pe0... anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, gahapati, bhikkhu sukhassa ca pahānā ^a^T2.0022^ea^ ...pe0...  catutthaṃ jhānaṃ upasampajja viharati. so iti paṭisañcikkhati --  `idampi kho catutthaṃ jhānaṃ abhisaṅkhataṃ abhisañcetayitaṃ... anuttaraṃ  yogakkhemaṃ anupāpuṇāti.</p>
              <p>[03] ``puna caparaṃ, gahapati, bhikkhu mettāsahagatena cetasā ekaṃ  disaṃ pharitvā viharati, tathā dutiyaṃ, tathā tatiyaṃ, tathā catutthaṃ {catutthiṃ (sī0  pī0)}.  iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena appamāṇena averena  abyābajjhena {abyāpajjhena (sī0 syā0 pī0), abyāpajjena (ka0)  aṅguttaratikanipātaṭīkā oloketabbā} pharitvā viharati. so iti paṭisañcikkhati --  `ayampi kho mettācetovimutti abhisaṅkhatā abhisañcetayitā. yaṃ  kho pana kiñci abhisaṅkhataṃ abhisañcetayitaṃ tadaniccaṃ  nirodhadhamma'nti pajānāti. so tattha ṭhito...pe0...  ^a^V2.0015^ea^ anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, gahapati, bhikkhu karuṇāsahagatena  cetasā...pe0... muditāsahagatena cetasā...pe0... upekkhāsahagatena  cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā  catutthaṃ. iti uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyābajjhena pharitvā viharati. so iti paṭisañcikkhati --  `ayampi kho upekkhācetovimutti abhisaṅkhatā abhisañcetayitā.  yaṃ kho pana kiñci abhisaṅkhataṃ abhisañcetayitaṃ tadaniccaṃ  nirodhadhamma'nti ^a^P1.0352^ea^ pajānāti. so tattha  ṭhito... anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, gahapati, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. so  iti paṭisañcikkhati -- `ayampi kho ākāsānañcāyatanasamāpatti  abhisaṅkhatā abhisañcetayitā. yaṃ kho pana kiñci abhisaṅkhataṃ  abhisañcetayitaṃ tadaniccaṃ ^a^M2.0015^ea^ nirodhadhamma'nti pajānāti. so tattha  ṭhito...pe0... anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, gahapati, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati. so iti paṭisañcikkhati -- `ayampi kho  viññāṇañcāyatanasamāpatti abhisaṅkhatā abhisañcetayitā. yaṃ kho  pana kiñci abhisaṅkhataṃ abhisañcetayitaṃ tadaniccaṃ nirodhadhamma'nti  pajānāti. so tattha ṭhito...pe0... anuttaraṃ yogakkhemaṃ anupāpuṇāti.</p>
              <p>[03] ``puna caparaṃ, gahapati, bhikkhu sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja viharati.  so iti paṭisañcikkhati -- `ayampi kho  ākiñcaññāyatanasamāpatti abhisaṅkhatā abhisañcetayitā. yaṃ kho  pana kiñci abhisaṅkhataṃ abhisañcetayitaṃ tadaniccaṃ nirodhadhamma'nti  pajānāti. so tattha ṭhito āsavānaṃ khayaṃ pāpuṇāti. no ce  āsavānaṃ khayaṃ pāpuṇāti, teneva dhammarāgena tāya dhammanandiyā  pañcannaṃ orambhāgiyānaṃ saṃyojanānaṃ parikkhayā opapātiko hoti  tattha parinibbāyī anāvattidhammo tasmā lokā. ayampi kho,  gahapati, tena bhagavatā jānatā passatā arahatā sammāsambuddhena  ekadhammo akkhāto yattha bhikkhuno appamattassa ātāpino  pahitattassa viharato avimuttañceva ^a^V2.0016^ea^ cittaṃ vimuccati, aparikkhīṇā ca  āsavā parikkhayaṃ gacchanti, ananuppattañca anuttaraṃ yogakkhemaṃ  anupāpuṇātī''ti. </p>
              <p>[03] 21^b^.^eb^ evaṃ vutte, dasamo gahapati aṭṭhakanāgaro  āyasmantaṃ ānandaṃ etadavoca -- ``seyyathāpi, bhante ānanda,  puriso ekaṃva nidhimukhaṃ gavesanto sakideva ekādasa nidhimukhāni  ^a^V2.0017^ea^ ^a^P1.0353^ea^ adhigaccheyya; evameva kho ahaṃ, bhante, ekaṃ  amatadvāraṃ gavesanto sakideva {sakiṃ deva (ka0)} ekādasa amatadvārāni alatthaṃ bhāvanāya.  seyyathāpi, bhante, purisassa agāraṃ ekādasadvāraṃ, so tasmiṃ agāre  āditte ekamekenapi dvārena sakkuṇeyya ^a^T2.0023^ea^ attānaṃ sotthiṃ kātuṃ; evameva  kho ahaṃ, bhante, imesaṃ ekādasannaṃ amatadvārānaṃ ekamekenapi  amatadvārena sakkuṇissāmi attānaṃ sotthiṃ kātuṃ. imehi nāma, bhante,  aññatitthiyā ācariyassa ācariyadhanaṃ pariyesissanti, kimaṅgaṃ {kiṃ (sī0  pī0)}  panāhaṃ āyasmato ānandassa pūjaṃ na karissāmī''ti ^a^M2.0016^ea^! atha kho  dasamo gahapati aṭṭhakanāgaro pāṭaliputtakañca vesālikañca  bhikkhusaṅghaṃ sannipātetvā paṇītena khādanīyena bhojanīyena sahatthā  santappesi sampavāresi, ekamekañca bhikkhuṃ paccekaṃ dussayugena  acchādesi, āyasmantañca ānandaṃ ticīvarena acchādesi, āyasmato  ca ānandassa pañcasatavihāraṃ kārāpesīti. </p>
              <p>[06] aṭṭhakanāgarasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. sekhasuttaṃ </h3n>
            <h4>
              <h4n> </h4n>
              <p>[03] 22^b^.^eb^ evaṃ ^a^T2.0024^ea^ ^a^V2.0018^ea^ me sutaṃ -- ekaṃ samayaṃ bhagavā sakkesu  viharati kapilavatthusmiṃ nigrodhārāme. tena kho pana samayena  kāpilavatthavānaṃ {kapilavatthuvāsīnaṃ (ka0)} sakyānaṃ navaṃ santhāgāraṃ acirakāritaṃ hoti  anajjhāvuṭṭhaṃ {anajjhāvutthaṃ (sī0 syā0 kaṃ0 pī0)} samaṇena vā brāhmaṇena   vā kenaci vā manussabhūtena. atha  kho kāpilavatthavā sakyā yena bhagavā tenupasaṅkamiṃsu; upasaṅkamitvā  bhagavantaṃ abhivādetvā ekamantaṃ nisīdiṃsu. ekamantaṃ nisinnā kho  kāpilavatthavā sakyā bhagavantaṃ etadavocuṃ -- ``idha, bhante,  kāpilavatthavānaṃ sakyānaṃ navaṃ santhāgāraṃ acirakāritaṃ {acirakāritaṃ hoti  (syā0 kaṃ0 ka0)} anajjhāvuṭṭhaṃ  samaṇena vā brāhmaṇena vā kenaci vā manussabhūtena. taṃ, bhante,  bhagavā paṭhamaṃ paribhuñjatu. bhagavatā paṭhamaṃ paribhuttaṃ pacchā  kāpilavatthavā sakyā paribhuñjissanti. tadassa kāpilavatthavānaṃ  sakyānaṃ dīgharattaṃ hitāya sukhāyā''ti ^a^P1.0354^ea^.  adhivāsesi bhagavā tuṇhībhāvena. atha kho kāpilavatthavā sakyā  bhagavato adhivāsanaṃ viditvā uṭṭhāyāsanā bhagavantaṃ abhivādetvā  padakkhiṇaṃ katvā yena navaṃ santhāgāraṃ tenupasaṅkamiṃsu; upasaṅkamitvā  sabbasanthariṃ santhāgāraṃ {sabbasanthariṃ santhataṃ (ka0)} santharitvā āsanāni paññapetvā udakamaṇikaṃ  upaṭṭhapetvā telappadīpaṃ āropetvā yena bhagavā tenupasaṅkamiṃsu;  upasaṅkamitvā bhagavantaṃ ^a^T2.0025^ea^ abhivādetvā ekamantaṃ aṭṭhaṃsu. ekamantaṃ ṭhitā  kho kāpilavatthavā sakyā bhagavantaṃ etadavocuṃ -- ``sabbasanthariṃ  santhataṃ, bhante, santhāgāraṃ, āsanāni paññattāni, udakamaṇiko  upaṭṭhāpito, telappadīpo āropito. yassadāni, bhante ^a^M2.0017^ea^, bhagavā kālaṃ  maññatī''ti. atha kho bhagavā nivāsetvā pattacīvaramādāya saddhiṃ  bhikkhusaṅghena yena santhāgāraṃ tenupasaṅkami; upasaṅkamitvā pāde  pakkhāletvā santhāgāraṃ pavisitvā majjhimaṃ thambhaṃ nissāya  puratthābhimukho nisīdi. bhikkhusaṅghopi kho pāde pakkhāletvā  santhāgāraṃ pavisitvā pacchimaṃ bhittiṃ nissāya puratthābhimukho  nisīdi, bhagavantaṃyeva purakkhatvā. kāpilavatthavāpi kho sakyā  pāde pakkhāletvā santhāgāraṃ pavisitvā puratthimaṃ bhittiṃ nissāya  pacchimābhimukhā nisīdiṃsu, bhagavantaṃyeva purakkhatvā. atha kho  bhagavā kāpilavatthave sakye bahudeva rattiṃ dhammiyā kathāya sandassetvā  samādapetvā samuttejetvā sampahaṃsetvā āyasmantaṃ ānandaṃ āmantesi --  ``paṭibhātu taṃ, ānanda, kāpilavatthavānaṃ sakyānaṃ sekho pāṭipado {paṭipado  (syā0 kaṃ0 ka0)}.  piṭṭhi ^a^V2.0019^ea^ me āgilāyati; tamahaṃ āyamissāmī''ti. ``evaṃ, bhante''ti  kho āyasmā ānando bhagavato paccassosi. atha kho bhagavā  catugguṇaṃ saṅghāṭiṃ paññāpetvā dakkhiṇena passena sīhaseyyaṃ kappesi,  pāde pādaṃ accādhāya, sato sampajāno, uṭṭhānasaññaṃ manasi karitvā. </p>
              <p>[03] 23^b^.^eb^ atha kho āyasmā ānando mahānāmaṃ sakkaṃ  āmantesi -- ``idha ^a^T2.0026^ea^, mahānāma, ariyasāvako sīlasampanno hoti,  indriyesu guttadvāro hoti, bhojane mattaññū hoti, jāgariyaṃ anuyutto  hoti, sattahi saddhammehi samannāgato hoti, catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī. </p>
              <p>[03] 24^b^.^eb^ ``kathañca, mahānāma ^a^P1.0355^ea^,  ariyasāvako sīlasampanno hoti? idha, mahānāma, ariyasāvako  sīlavā hoti, pātimokkhasaṃvarasaṃvuto viharati ācāragocarasampanno  aṇumattesu vajjesu bhayadassāvī, samādāya sikkhati sikkhāpadesu.  evaṃ kho, mahānāma, ariyasāvako sīlasampanno hoti.</p>
              <p>[03] ``kathañca, mahānāma, ariyasāvako indriyesu guttadvāro hoti?  idha, mahānāma, ariyasāvako cakkhunā rūpaṃ disvā na  nimittaggāhī hoti nānubyañjanaggāhī. yatvādhikaraṇamenaṃ cakkhundriyaṃ  asaṃvutaṃ viharantaṃ abhijjhādomanassā ^a^M2.0018^ea^ pāpakā akusalā dhammā  anvāssaveyyuṃ tassa saṃvarāya paṭipajjati, rakkhati cakkhundriyaṃ,  cakkhundriye saṃvaraṃ āpajjati. sotena saddaṃ sutvā...pe0... ghānena  gandhaṃ ghāyitvā...pe0... jivhāya rasaṃ sāyitvā...pe0... kāyena  phoṭṭhabbaṃ phusitvā...pe0... manasā dhammaṃ viññāya na nimittaggāhī  hoti nānubyañjanaggāhī. yatvādhikaraṇamenaṃ manindriyaṃ asaṃvutaṃ  viharantaṃ abhijjhādomanassā pāpakā akusalā dhammā anvāssaveyyuṃ  tassa saṃvarāya paṭipajjati, rakkhati manindriyaṃ, manindriye saṃvaraṃ  āpajjati ^a^T2.0027^ea^. evaṃ kho, mahānāma, ariyasāvako indriyesu guttadvāro  hoti.</p>
              <p>[03] ``kathañca, mahānāma, ariyasāvako bhojane mattaññū hoti?  idha, mahānāma, ariyasāvako paṭisaṅkhā yoniso āhāraṃ āhāreti  -- `neva davāya na madāya na maṇḍanāya na vibhūsanāya; yāvadeva  imassa kāyassa ṭhitiyā yāpanāya vihiṃsūparatiyā brahmacariyānuggahāya   ^a^V2.0020^ea^. iti purāṇañca vedanaṃ paṭihaṅkhāmi, navañca vedanaṃ na  uppādessāmi, yātrā ca me bhavissati anavajjatā ca phāsuvihāro  cā'ti. evaṃ kho, mahānāma, ariyasāvako bhojane mattaññū hoti.</p>
              <p>[03] ``kathañca, mahānāma, ariyasāvako jāgariyaṃ anuyutto hoti?  idha, mahānāma, ariyasāvako divasaṃ caṅkamena nisajjāya  āvaraṇīyehi dhammehi cittaṃ parisodheti, rattiyā paṭhamaṃ yāmaṃ caṅkamena  nisajjāya āvaraṇīyehi dhammehi cittaṃ parisodheti, rattiyā majjhimaṃ  yāmaṃ dakkhiṇena passena sīhaseyyaṃ kappeti, pāde pādaṃ accādhāya,  sato sampajāno, uṭṭhānasaññaṃ manasi karitvā, rattiyā pacchimaṃ yāmaṃ  paccuṭṭhāya caṅkamena nisajjāya āvaraṇīyehi dhammehi cittaṃ parisodheti.  evaṃ kho, mahānāma, ariyasāvako jāgariyaṃ anuyutto hoti. </p>
              <p>[03] 25^b^.^eb^ ``kathañca, mahānāma, ariyasāvako ^a^P1.0356^ea^  sattahi saddhammehi samannāgato hoti? idha, mahānāma,  ariyasāvako saddho hoti, saddahati tathāgatassa bodhiṃ -- `itipi  so bhagavā arahaṃ sammāsambuddho vijjācaraṇasampanno ^a^T2.0028^ea^ sugato lokavidū  anuttaro purisadammasārathi satthā devamanussānaṃ buddho bhagavā'ti.  hirimā hoti, hirīyati kāyaduccaritena vacīduccaritena  manoduccaritena, hirīyati pāpakānaṃ akusalānaṃ dhammānaṃ samāpattiyā.  ottappī hoti, ottappati kāyaduccaritena ^a^M2.0019^ea^ vacīduccaritena  manoduccaritena, ottappati pāpakānaṃ akusalānaṃ dhammānaṃ samāpattiyā.  bahussuto hoti sutadharo sutasannicayo. ye te dhammā  ādikalyāṇā majjhekalyāṇā pariyosānakalyāṇā sātthā sabyañjanā  kevalaparipuṇṇaṃ parisuddhaṃ brahmacariyaṃ abhivadanti tathārūpāssa dhammā  bahussutā {bahū sutā (?)} honti dhātā {dhatā (sī0 syā0 kaṃ0 pī0)} vacasā paricitā manasānupekkhitā diṭṭhiyā  suppaṭividdhā. āraddhavīriyo viharati akusalānaṃ dhammānaṃ pahānāya,  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu. satimā hoti, paramena satinepakkena samannāgato,  cirakatampi cirabhāsitampi saritā anussaritā. paññavā hoti,  udayatthagāminiyā paññāya samannāgato, ariyāya nibbedhikāya sammā  dukkhakkhayagāminiyā. evaṃ kho, mahānāma, ariyasāvako sattahi  saddhammehi samannāgato hoti. </p>
              <p>[03] 26^b^.^eb^ ``kathañca ^a^V2.0021^ea^, mahānāma, ariyasāvako catunnaṃ  jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī? idha, mahānāma, ariyasāvako  vivicceva kāmehi vivicca akusalehi dhammehi, savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja ^a^T2.0029^ea^ viharati; vitakkavicārānaṃ  vūpasamā ajjhattaṃ sampasādanaṃ...pe0... dutiyaṃ jhānaṃ upasampajja  viharati; pītiyā ca virāgā...pe0... tatiyaṃ jhānaṃ upasampajja viharati;  sukhassa ca pahānā dukkhassa ca pahānā pubbeva somanassadomanassānaṃ  atthaṅgamā...pe0... catutthaṃ jhānaṃ upasampajja viharati.  evaṃ kho, mahānāma, ariyasāvako catunnaṃ jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī. </p>
              <p>[03] 27^b^.^eb^ ``yato kho, mahānāma, ariyasāvako evaṃ  sīlasampanno hoti, evaṃ indriyesu guttadvāro hoti, evaṃ bhojane  mattaññū hoti, evaṃ jāgariyaṃ anuyutto hoti, evaṃ sattahi saddhammehi  samannāgato ^a^P1.0357^ea^ hoti, evaṃ catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī, ayaṃ vuccati, mahānāma, ariyasāvako  sekho pāṭipado apuccaṇḍatāya ^a^M2.0020^ea^ samāpanno, bhabbo abhinibbhidāya,  bhabbo sambodhāya, bhabbo anuttarassa yogakkhemassa adhigamāya.  seyyathāpi, mahānāma, kukkuṭiyā aṇḍāni aṭṭha vā dasa vā dvādasa vā  tānāssu kukkuṭiyā sammā adhisayitāni sammā pariseditāni sammā  paribhāvitāni, kiñcāpi tassā kukkuṭiyā na ^a^T2.0030^ea^ evaṃ icchā uppajjeyya  -- `aho vatime kukkuṭapotakā pādanakhasikhāya vā mukhatuṇḍakena vā  aṇḍakosaṃ padāletvā sotthinā abhinibbhijjeyyu'nti, atha kho  bhabbāva te kukkuṭapotakā pādanakhasikhāya vā mukhatuṇḍakena vā  aṇḍakosaṃ padāletvā sotthinā abhinibbhijjituṃ. evameva kho,  mahānāma, yato ariyasāvako evaṃ sīlasampanno hoti, evaṃ indriyesu  guttadvāro hoti, evaṃ bhojane mattaññū hoti, evaṃ jāgariyaṃ anuyutto  hoti, evaṃ sattahi saddhammehi samannāgato hoti, evaṃ catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī, ayaṃ vuccati, mahānāma, ariyasāvako  sekho pāṭipado apuccaṇḍatāya samāpanno ^a^V2.0022^ea^, bhabbo abhinibbhidāya,  bhabbo sambodhāya, bhabbo anuttarassa yogakkhemassa adhigamāya. </p>
              <p>[03] 28^b^.^eb^ ``sa kho so, mahānāma, ariyasāvako  imaṃyeva anuttaraṃ upekkhāsatipārisuddhiṃ āgamma anekavihitaṃ  pubbenivāsaṃ anussarati, seyyathidaṃ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarati, ayamassa paṭhamābhinibbhidā hoti kukkuṭacchāpakasseva  aṇḍakosamhā.</p>
              <p>[03] ``sa kho so, mahānāma, ariyasāvako imaṃye anuttaraṃ  upekkhāsatipārisuddhiṃ āgamma dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate...pe0... yathākammūpage satte pajānāti,  ayamassa dutiyābhinibbhidā hoti kukkuṭacchāpakasseva aṇḍakosamhā. </p>
              <p>[01] ``sa kho so, mahānāma, ariyasāvako imaṃyeva  anuttaraṃ upekkhāsatipārisuddhiṃ āgamma āsavānaṃ khayā anāsavaṃ  cetovimuttiṃ paññāvimuttiṃ ^a^T2.0031^ea^ diṭṭheva dhamme sayaṃ abhiññā sacchikatvā  upasampajja ^a^P1.0358^ea^ viharati, ayamassa tatiyābhinibbhidā  hoti kukkuṭacchāpakasseva aṇḍakosamhā. </p>
              <p>[03] 29^b^.^eb^ ``yampi ^a^M2.0021^ea^ {yampi kho (ka0)}, mahānāma, ariyasāvako  sīlasampanno hoti, idampissa hoti caraṇasmiṃ; yampi, mahānāma,  ariyasāvako indriyesu guttadvāro hoti, idampissa hoti caraṇasmiṃ;  yampi, mahānāma, ariyasāvako bhojane mattaññū hoti, idampissa  hoti caraṇasmiṃ; yampi, mahānāma, ariyasāvako jāgariyaṃ anuyutto  hoti, idampissa hoti caraṇasmiṃ; yampi, mahānāma, ariyasāvako  sattahi saddhammehi samannāgato hoti, idampissa hoti caraṇasmiṃ;  yampi, mahānāma, ariyasāvako catunnaṃ jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī, idampissa hoti caraṇasmiṃ.</p>
              <p>[03] ``yañca kho, mahānāma, ariyasāvako anekavihitaṃ  pubbenivāsaṃ anussarati, seyyathidaṃ ^a^V2.0023^ea^ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarati, idampissa hoti vijjāya; yampi, mahānāma,  ariyasāvako dibbena cakkhunā visuddhena atikkantamānusakena satte  passati cavamāne upapajjamāne hīne paṇīte suvaṇṇe dubbaṇṇe sugate  duggate...pe0... yathākammūpage satte pajānāti, idampissa hoti  vijjāya. yampi, mahānāma, ariyasāvako āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati, idampissa hoti vijjāya.</p>
              <p>[03] ``ayaṃ ^a^T2.0032^ea^ vuccati, mahānāma, ariyasāvako vijjāsampanno itipi  caraṇasampanno itipi vijjācaraṇasampanno itipi. </p>
              <p>[03] 30^b^.^eb^ ``brahmunāpesā, mahānāma, sanaṅkumārena gāthā  bhāsitā -- </p>
              <p>[21] `khattiyo seṭṭho janetasmiṃ, ye gottapaṭisārino. </p>
              <p>[22] vijjācaraṇasampanno, so seṭṭho devamānuse'ti..</p>
              <p>[03] ``sā kho panesā, mahānāma, brahmunā sanaṅkumārena gāthā  sugītā no duggītā, subhāsitā no dubbhāsitā, atthasaṃhitā no  anatthasaṃhitā, anumatā bhagavatā''ti.</p>
              <p>[03] atha ^a^M2.0022^ea^ kho bhagavā uṭṭhahitvā āyasmantaṃ ānandaṃ āmantesi --  ``sādhu sādhu, ānanda, sādhu kho tvaṃ, ānanda, kāpilavatthavānaṃ  sakyānaṃ sekhaṃ pāṭipadaṃ abhāsī''ti.</p>
              <p>[03] idamavocāyasmā ^a^P1.0359^ea^ ānando. samanuñño  satthā ahosi. attamanā kāpilavatthavā sakyā āyasmato  ānandassa bhāsitaṃ abhinandunti. </p>
              <p>[06] sekhasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. potaliyasuttaṃ </h3n>
            <h4>
              <h4n> </h4n>
              <p>[03] 31^b^.^eb^ evaṃ ^a^T2.0033^ea^ ^a^V2.0024^ea^ me sutaṃ -- ekaṃ samayaṃ bhagavā  aṅguttarāpesu viharati āpaṇaṃ nāma aṅguttarāpānaṃ nigamo. atha kho  bhagavā pubbaṇhasamayaṃ nivāsetvā pattacīvaramādāya āpaṇaṃ piṇḍāya  pāvisi. āpaṇe piṇḍāya caritvā pacchābhattaṃ piṇḍapātapaṭikkanto  yenaññataro vanasaṇḍo tenupasaṅkami divāvihārāya. taṃ vanasaṇḍaṃ  ajjhogāhetvā {ajjhogahetvā (sī0 syā0 kaṃ0), ajjhogāhitvā (pī0 ka0)} aññatarasmiṃ   rukkhamūle divāvihāraṃ nisīdi.  potaliyopi kho gahapati sampannanivāsanapāvuraṇo {pāpuraṇo (sī0 syā0 kaṃ0)} chattupāhanāhi  {chattupāhano (ka0)}  jaṅghāvihāraṃ anucaṅkamamāno anuvicaramāno yena so vanasaṇḍo  tenupasaṅkami; upasaṅkamitvā taṃ vanasaṇḍaṃ ajjhogāhetvā yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ aṭṭhāsi. ekamantaṃ ṭhitaṃ kho  potaliyaṃ gahapatiṃ bhagavā etadavoca -- ``saṃvijjanti kho, gahapati,  āsanāni; sace ākaṅkhasi nisīdā''ti. evaṃ vutte, potaliyo  gahapati ``gahapativādena maṃ samaṇo gotamo samudācaratī''ti kupito  anattamano tuṇhī ahosi. dutiyampi kho bhagavā...pe0... ^a^T2.0034^ea^  tatiyampi kho bhagavā potaliyaṃ gahapatiṃ etadavoca -- ``saṃvijjanti  kho, gahapati, āsanāni; sace ākaṅkhasi nisīdā''ti. ``evaṃ  vutte, potaliyo gahapati gahapativādena maṃ samaṇo gotamo  samudācaratī''ti kupito anattamano bhagavantaṃ etadavoca -- ``tayidaṃ,  bho ^a^P1.0360^ea^ gotama, nacchannaṃ, tayidaṃ nappatirūpaṃ, yaṃ maṃ  tvaṃ gahapativādena samudācarasī''ti. ``te hi te, gahapati,  ākārā, te liṅgā ^a^M2.0023^ea^, te nimittā yathā taṃ gahapatissā''ti. ``tathā  hi pana me, bho gotama, sabbe kammantā paṭikkhittā, sabbe vohārā  samucchinnā''ti. ``yathā kathaṃ pana te, gahapati, sabbe kammantā  paṭikkhittā, sabbe vohārā samucchinnā''ti? ``idha me, bho gotama,  yaṃ ahosi dhanaṃ vā dhaññaṃ vā rajataṃ vā jātarūpaṃ vā sabbaṃ taṃ puttānaṃ  dāyajjaṃ niyyātaṃ, tatthāhaṃ anovādī anupavādī ghāsacchādanaparamo  viharāmi. evaṃ kho me {evañca me (syā0), evaṃ me (ka0)}, bho gotama, sabbe kammantā paṭikkhittā,  sabbe vohārā samucchinnā''ti. ``aññathā kho tvaṃ, gahapati,  vohārasamucchedaṃ vadasi, aññathā ca pana ariyassa vinaye  vohārasamucchedo hotī''ti. ``yathā kathaṃ pana, bhante, ariyassa  vinaye vohārasamucchedo hoti? sādhu me, bhante ^a^V2.0025^ea^, bhagavā tathā dhammaṃ  desetu yathā ariyassa vinaye vohārasamucchedo ^a^T2.0035^ea^ hotī''ti. ``tena  hi, gahapati, suṇāhi, sādhukaṃ manasi karohi, bhāsissāmī''ti.  ``evaṃ, bhante''ti kho potaliyo gahapati bhagavato paccassosi. </p>
              <p>[03] 32^b^.^eb^ bhagavā etadavoca -- ``aṭṭha kho ime,  gahapati, dhammā ariyassa vinaye vohārasamucchedāya saṃvattanti.  katame aṭṭha? apāṇātipātaṃ nissāya pāṇātipāto pahātabbo;  dinnādānaṃ nissāya adinnādānaṃ pahātabbaṃ; saccavācaṃ {saccaṃ vācaṃ (syā0)} nissāya  musāvādo pahātabbo; apisuṇaṃ vācaṃ nissāya pisuṇā vācā  pahātabbā; agiddhilobhaṃ nissāya giddhilobho pahātabbo; anindārosaṃ  nissāya nindāroso pahātabbo; akkodhūpāyāsaṃ nissāya kodhūpāyāso  pahātabbo; anatimānaṃ nissāya atimāno pahātabbo. ime kho,  gahapati, aṭṭha dhammā saṃkhittena vuttā, vitthārena avibhattā, ariyassa  vinaye vohārasamucchedāya saṃvattantī''ti. ``ye me {ye me pana (syā0 ka0)}, bhante, bhagavatā  aṭṭha dhammā saṃkhittena vuttā, vitthārena avibhattā, ariyassa vinaye  vohārasamucchedāya saṃvattanti, sādhu me, bhante, bhagavā ime aṭṭha dhamme  vitthārena {vitthāretvā (ka0)} vibhajatu anukampaṃ upādāyā''ti. ``tena hi, gahapati,  suṇāhi, sādhukaṃ manasi karohi, bhāsissāmī''ti. ``evaṃ,  bhante''ti kho potaliyo gahapati bhagavato paccassosi. bhagavā  etadavoca -- </p>
              <p>[03] 33^b^.^eb^ ```apāṇātipātaṃ ^a^M2.0024^ea^ ^a^P1.0361^ea^ nissāya  pāṇātipāto pahātabbo'ti iti kho panetaṃ vuttaṃ kiñcetaṃ paṭicca vuttaṃ ^a^T2.0036^ea^?  idha, gahapati, ariyasāvako iti paṭisañcikkhati -- `yesaṃ kho  ahaṃ saṃyojanānaṃ hetu pāṇātipātī assaṃ, tesāhaṃ saṃyojanānaṃ pahānāya  samucchedāya paṭipanno. ahañceva {ahañce (?)} kho pana pāṇātipātī assaṃ,  attāpi maṃ upavadeyya pāṇātipātapaccayā, anuviccāpi maṃ viññū {anuvicca viññū  (sī0 syā0 pī0)}  garaheyyuṃ pāṇātipātapaccayā, kāyassa bhedā paraṃ maraṇā duggati  pāṭikaṅkhā pāṇātipātapaccayā. etadeva kho pana saṃyojanaṃ etaṃ  nīvaraṇaṃ yadidaṃ pāṇātipāto. ye ca pāṇātipātapaccayā uppajjeyyuṃ  āsavā vighātapariḷāhā, pāṇātipātā paṭiviratassa evaṃsa te āsavā  vighātapariḷāhā na honti'. `apāṇātipātaṃ nissāya pāṇātipāto  pahātabbo'ti -- iti yantaṃ vuttaṃ idametaṃ paṭicca vuttaṃ. </p>
              <p>[03] 34^b^.^eb^ ```dinnādānaṃ ^a^V2.0026^ea^ nissāya adinnādānaṃ  pahātabba'nti iti kho panetaṃ vuttaṃ, kiñcetaṃ paṭicca vuttaṃ? idha,  gahapati, ariyasāvako iti paṭisañcikkhati -- `yesaṃ kho ahaṃ  saṃyojanānaṃ hetu adinnādāyī assaṃ, tesāhaṃ saṃyojanānaṃ pahānāya  samucchedāya paṭipanno. ahañceva kho pana adinnādāyī assaṃ,  attāpi maṃ upavadeyya adinnādānapaccayā, anuviccāpi maṃ viññū  garaheyyuṃ adinnādānapaccayā, kāyassa bhedā paraṃ maraṇā duggati  pāṭikaṅkhā adinnādānapaccayā. etadeva kho pana saṃyojanaṃ etaṃ  nīvaraṇaṃ yadidaṃ adinnādānaṃ. ye ca adinnādānapaccayā uppajjeyyuṃ  āsavā vighātapariḷāhā adinnādānā ^a^T2.0037^ea^ paṭiviratassa evaṃsa te āsavā  vighātapariḷāhā na honti'. `dinnādānaṃ nissāya adinnādānaṃ  pahātabba'nti -- iti yantaṃ vuttaṃ idametaṃ paṭicca vuttaṃ. </p>
              <p>[03] 35^b^.^eb^ ```saccavācaṃ nissāya musāvādo pahātabbo'ti  iti kho panetaṃ vuttaṃ kiñcetaṃ paṭicca vuttaṃ? idha, gahapati,  ariyasāvako iti paṭisañcikkhati -- `yesaṃ kho ahaṃ saṃyojanānaṃ  hetu musāvādī assaṃ, tesāhaṃ saṃyojanānaṃ pahānāya samucchedāya  paṭipanno. ahañceva kho pana musāvādī assaṃ, attāpi maṃ upavadeyya  musāvādapaccayā, anuviccāpi maṃ viññū garaheyyuṃ musāvādapaccayā,  kāyassa bhedā paraṃ maraṇā duggati pāṭikaṅkhā musāvādapaccayā.  etadeva kho pana saṃyojanaṃ etaṃ nīvaraṇaṃ yadidaṃ ^a^M2.0025^ea^ musāvādo ^a^P1.0362^ea^.  ye ca musāvādapaccayā uppajjeyyuṃ āsavā  vighātapariḷāhā, musāvādā paṭiviratassa evaṃsa te āsavā  vighātapariḷāhā na honti'. `saccavācaṃ nissāya musāvādo  pahātabbo'ti -- iti yantaṃ vuttaṃ idametaṃ paṭicca vuttaṃ. </p>
              <p>[03] 36^b^.^eb^ ```apisuṇaṃ vācaṃ nissāya pisuṇā vācā  pahātabbā'ti iti kho panetaṃ vuttaṃ kiñcetaṃ paṭicca vuttaṃ? idha,  gahapati, ariyasāvako iti paṭisañcikkhati -- `yesaṃ kho ahaṃ  saṃyojanānaṃ hetu pisuṇavāco assaṃ, tesāhaṃ saṃyojanānaṃ pahānāya  samucchedāya paṭipanno. ahañceva kho pana pisuṇavāco assaṃ,  attāpi maṃ upavadeyya pisuṇavācāpaccayā ^a^T2.0038^ea^, anuviccāpi maṃ viññū  garaheyyuṃ pisuṇavācāpaccayā, kāyassa bhedā paraṃ maraṇā duggati  pāṭikaṅkhā pisuṇavācāpaccayā. etadeva kho pana saṃyojanaṃ etaṃ  nīvaraṇaṃ yadidaṃ pisuṇā vācā. ye ca pisuṇavācāpaccayā uppajjeyyuṃ  āsavā vighātapariḷāhā, pisuṇāya ^a^V2.0027^ea^ vācāya paṭiviratassa evaṃsa te  āsavā vighātapariḷāhā na honti'. `apisuṇaṃ vācaṃ nissāya pisuṇā  vācā pahātabbā'ti -- iti yantaṃ vuttaṃ idametaṃ paṭicca vuttaṃ. </p>
              <p>[03] 37^b^.^eb^ ```agiddhilobhaṃ nissāya giddhilobho  pahātabbo'ti iti kho panetaṃ vuttaṃ, kiñcetaṃ paṭicca vuttaṃ? idha,  gahapati, ariyasāvako iti paṭisañcikkhati -- `yesaṃ kho ahaṃ  saṃyojanānaṃ hetu giddhilobhī assaṃ, tesāhaṃ saṃyojanānaṃ pahānāya  samucchedāya paṭipanno. ahañceva kho pana giddhilobhī assaṃ,  attāpi maṃ upavadeyya giddhilobhapaccayā, anuviccāpi maṃ viññū  garaheyyuṃ giddhilobhapaccayā, kāyassa bhedā paraṃ maraṇā duggati  pāṭikaṅkhā giddhilobhapaccayā. etadeva kho pana saṃyojanaṃ etaṃ  nīvaraṇaṃ yadidaṃ giddhilobho. ye ca giddhilobhapaccayā uppajjeyyuṃ  āsavā vighātapariḷāhā, giddhilobhā paṭiviratassa evaṃsa te āsavā  vighātapariḷāhā na honti'. `agiddhilobhaṃ nissāya giddhilobho  pahātabbo'ti -- iti yantaṃ vuttaṃ idametaṃ paṭicca vuttaṃ. </p>
              <p>[03] 38^b^.^eb^ ```anindārosaṃ nissāya nindāroso  pahātabbo'ti iti kho ^a^T2.0039^ea^ panetaṃ vuttaṃ, kiñcetaṃ paṭicca vuttaṃ? idha,  gahapati, ariyasāvako iti paṭisañcikkhati -- `yesaṃ kho ahaṃ  saṃyojanānaṃ hetu nindārosī assaṃ, tesāhaṃ ^a^M2.0026^ea^ saṃyojanānaṃ pahānāya  ^a^P1.0363^ea^ samucchedāya paṭipanno. ahañceva kho pana  nindārosī assaṃ, attāpi maṃ upavadeyya nindārosapaccayā,  anuviccāpi maṃ viññū garaheyyuṃ nindārosapaccayā, kāyassa bhedā paraṃ  maraṇā duggati pāṭikaṅkhā nindārosapaccayā. etadeva kho pana  saṃyojanaṃ etaṃ nīvaraṇaṃ yadidaṃ nindāroso. ye ca nindārosapaccayā  uppajjeyyuṃ āsavā vighātapariḷāhā, anindārosissa evaṃsa te āsavā  vighātapariḷāhā na honti'. `anindārosaṃ nissāya nindāroso  pahātabbo'ti -- iti yantaṃ vuttaṃ idametaṃ paṭicca vuttaṃ. </p>
              <p>[03] 39^b^.^eb^ ```akkodhūpāyāsaṃ nissāya kodhūpāyāso  pahātabbo'ti iti kho panetaṃ vuttaṃ, kiñcetaṃ paṭicca vuttaṃ? idha,  gahapati, ariyasāvako iti paṭisañcikkhati -- `yesaṃ kho ahaṃ  saṃyojanānaṃ hetu kodhūpāyāsī assaṃ, tesāhaṃ saṃyojanānaṃ pahānāya  samucchedāya paṭipanno. ahañceva kho pana kodhūpāyāsī assaṃ,  attāpi maṃ upavadeyya kodhūpāyāsapaccayā ^a^V2.0028^ea^, anuviccāpi maṃ viññū  garaheyyuṃ kodhūpāyāsapaccayā, kāyassa bhedā paraṃ maraṇā duggati  pāṭikaṅkhā kodhūpāyāsapaccayā. etadeva kho pana saṃyojanaṃ etaṃ  nīvaraṇaṃ yadidaṃ kodhūpāyāso. ye ca kodhūpāyāsapaccayā uppajjeyyuṃ  āsavā vighātapariḷāhā, akkodhūpāyāsissa ^a^T2.0040^ea^ evaṃsa te āsavā  vighātapariḷāhā na honti'. `akkodhūpāyāsaṃ nissāya kodhūpāyāso  pahātabbo'ti -- iti yantaṃ vuttaṃ idametaṃ paṭicca vuttaṃ. </p>
              <p>[03] 40^b^.^eb^ ```anatimānaṃ nissāya atimāno  pahātabbo'ti iti kho panetaṃ vuttaṃ, kiñcetaṃ paṭicca vuttaṃ? idha,  gahapati, ariyasāvako iti paṭisañcikkhati -- `yesaṃ kho ahaṃ  saṃyojanānaṃ hetu atimānī assaṃ, tesāhaṃ saṃyojanānaṃ pahānāya  samucchedāya paṭipanno. ahañceva kho pana atimānī assaṃ, attāpi  maṃ upavadeyya atimānapaccayā, anuviccāpi maṃ viññū garaheyyuṃ  atimānapaccayā, kāyassa bhedā paraṃ maraṇā duggati pāṭikaṅkhā  atimānapaccayā. etadeva kho pana saṃyojanaṃ etaṃ nīvaraṇaṃ yadidaṃ  atimāno. ye ca atimānapaccayā uppajjeyyuṃ āsavā  vighātapariḷāhā, anatimānissa evaṃsa te āsavā vighātapariḷāhā na  honti'. `anatimānaṃ nissāya atimāno pahātabbo'ti -- iti yantaṃ  vuttaṃ idametaṃ paṭicca vuttaṃ. </p>
              <p>[03] 41^b^.^eb^ ``ime ^a^M2.0027^ea^ ^a^P1.0364^ea^ kho, gahapati, aṭṭha  dhammā saṃkhittena vuttā, vitthārena vibhattā {avibhattā (syā0 ka0)}, ye ariyassa vinaye  vohārasamucchedāya saṃvattanti; na tveva tāva ariyassa vinaye sabbena  sabbaṃ sabbathā sabbaṃ vohārasamucchedo hotī''ti.</p>
              <p>[03] ``yathā kathaṃ pana, bhante, ariyassa vinaye sabbena sabbaṃ  sabbathā sabbaṃ vohārasamucchedo hoti? sādhu me, bhante, bhagavā tathā  dhammaṃ desetu yathā ariyassa ^a^T2.0041^ea^ vinaye sabbena sabbaṃ sabbathā sabbaṃ  vohārasamucchedo hotī''ti. ``tena hi, gahapati, suṇāhi, sādhukaṃ  manasi karohi, bhāsissāmī''ti. ``evaṃ, bhante''ti kho  potaliyo gahapati bhagavato paccassosi. bhagavā etadavoca -- </p>
            </h4>
            <h4>
              <h4n>kāmādīnavakathā</h4n>
              <p>[03] 42^b^.^eb^ ``seyyathāpi ^a^V2.0029^ea^, gahapati, kukkuro  jighacchādubbalyapareto goghātakasūnaṃ paccupaṭṭhito assa. tamenaṃ dakkho  goghātako vā goghātakantevāsī vā aṭṭhikaṅkalaṃ sunikkantaṃ nikkantaṃ  nimmaṃsaṃ lohitamakkhitaṃ upasumbheyya {upacchubheyya (sī0 pī0), upacchūbheyya  (syā0 kaṃ0), upaccumbheyya (ka0)}. taṃ kiṃ maññasi, gahapati,  api nu kho so kukkuro amuṃ aṭṭhikaṅkalaṃ sunikkantaṃ nikkantaṃ nimmaṃsaṃ  lohitamakkhitaṃ palehanto jighacchādubbalyaṃ paṭivineyyā''ti?</p>
              <p>[03] ``no hetaṃ, bhante''.</p>
              <p>[03] ``taṃ kissa hetu''? </p>
              <p>[01] ``aduñhi, bhante, aṭṭhikaṅkalaṃ sunikkantaṃ nikkantaṃ  nimmaṃsaṃ lohitamakkhitaṃ. yāvadeva pana so kukkuro kilamathassa  vighātassa bhāgī assāti. evameva kho, gahapati, ariyasāvako  iti paṭisañcikkhati -- `aṭṭhikaṅkalūpamā kāmā vuttā bhagavatā  bahudukkhā bahupāyāsā {bahūpāyāsā (sī0 syā0 kaṃ0 pī0)}, ādīnavo ettha bhiyyo'ti. evametaṃ yathābhūtaṃ  sammappaññāya disvā yāyaṃ upekkhā nānattā nānattasitā taṃ  abhinivajjetvā, yāyaṃ upekkhā ekattā ekattasitā yattha sabbaso  lokāmisūpādānā aparisesā nirujjhanti tamevūpekkhaṃ bhāveti. </p>
              <p>[03] 43^b^.^eb^ ``seyyathāpi, gahapati, gijjho vā kaṅko vā  kulalo vā maṃsapesiṃ ^a^T2.0042^ea^ ādāya uḍḍīyeyya {uḍḍayeyya (syā0 pī0)}. tamenaṃ gijjhāpi kaṅkāpi  kulalāpi anupatitvā ^a^M2.0028^ea^ anupatitvā vitaccheyyuṃ vissajjeyyuṃ {virājeyyuṃ  (sī0 syā0 kaṃ0 pī0)}. taṃ kiṃ  maññasi, gahapati, sace so gijjho vā kaṅko vā kulalo vā taṃ  maṃsapesiṃ na khippameva paṭinissajjeyya, so tatonidānaṃ maraṇaṃ vā  nigaccheyya maraṇamattaṃ vā dukkha''nti?</p>
              <p>[03] ``evaṃ, bhante''.</p>
              <p>[03] ``evameva ^a^V2.0030^ea^ kho, gahapati, ariyasāvako iti paṭisañcikkhati  -- `maṃsapesūpamā kāmā vuttā bhagavatā bahudukkhā bahupāyāsā,  ādīnavo ettha bhiyyo'ti. evametaṃ ^a^P1.0365^ea^ yathābhūtaṃ  sammappaññāya disvā yāyaṃ upekkhā nānattā nānattasitā taṃ  abhinivajjetvā yāyaṃ upekkhā ekattā ekattasitā yattha sabbaso  lokāmisūpādānā aparisesā nirujjhanti tamevūpekkhaṃ bhāveti. </p>
              <p>[03] 44^b^.^eb^ ``seyyathāpi, gahapati, puriso ādittaṃ tiṇukkaṃ  ādāya paṭivātaṃ gaccheyya. taṃ kiṃ maññasi, gahapati, sace so  puriso taṃ ādittaṃ tiṇukkaṃ na khippameva paṭinissajjeyya tassa sā  ādittā tiṇukkā hatthaṃ vā daheyya bāhuṃ vā daheyya aññataraṃ vā  aññataraṃ vā aṅgapaccaṅgaṃ {daheyya. aññataraṃ vā aṅgapaccaṅga (sī0 pī0)} daheyya, so tatonidānaṃ maraṇaṃ vā  nigaccheyya maraṇamattaṃ vā dukkha''nti?</p>
              <p>[03] ``evaṃ, bhante''.</p>
              <p>[03] ``evameva kho, gahapati, ariyasāvako iti paṭisañcikkhati  -- `tiṇukkūpamā kāmā vuttā bhagavatā bahudukkhā bahupāyāsā,  ādīnavo ettha bhiyyo'ti. evametaṃ yathābhūtaṃ sammappaññāya  disvā...pe0... tamevūpekkhaṃ bhāveti. </p>
              <p>[03] 45^b^.^eb^ ``seyyathāpi ^a^T2.0043^ea^, gahapati, aṅgārakāsu  sādhikaporisā, pūrā aṅgārānaṃ vītaccikānaṃ vītadhūmānaṃ. atha  puriso āgaccheyya jīvitukāmo amaritukāmo sukhakāmo  dukkhappaṭikkūlo. tamenaṃ dve balavanto purisā nānābāhāsu gahetvā  aṅgārakāsuṃ upakaḍḍheyyuṃ. taṃ kiṃ maññasi, gahapati, api nu so  puriso iticiticeva kāyaṃ sannāmeyyā''ti?</p>
              <p>[03] ``evaṃ, bhante''.</p>
              <p>[03] ``taṃ kissa hetu''?</p>
              <p>[03] ``viditañhi ^a^V2.0031^ea^, bhante, tassa purisassa imañcāhaṃ aṅgārakāsuṃ  papatissāmi, tatonidānaṃ maraṇaṃ vā nigacchissāmi maraṇamattaṃ vā  dukkha''nti. ``evameva kho, gahapati, ariyasāvako iti  paṭisañcikkhati -- `aṅgārakāsūpamā kāmā vuttā bhagavatā bahudukkhā  bahupāyāsā, ādīnavo ettha bhiyyo'ti. evametaṃ yathābhūtaṃ  sammappaññāya disvā...pe0... tamevūpekkhaṃ bhāveti. </p>
              <p>[03] 46^b^.^eb^ ``seyyathāpi ^a^M2.0029^ea^, gahapati, puriso supinakaṃ  passeyya ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ  pokkharaṇirāmaṇeyyakaṃ. so paṭibuddho na kiñci paṭipasseyya {passeyya (sī0  syā0 kaṃ0 pī0)}.  evameva kho, gahapati, ariyasāvako iti paṭisañcikkhati --  `supinakūpamā kāmā vuttā bhagavatā bahudukkhā bahupāyāsā, ādīnavo  ettha bhiyyo'ti...pe0... tamevūpekkhaṃ bhāveti. </p>
              <p>[03] 47^b^.^eb^ ``seyyathāpi, gahapati, puriso yācitakaṃ bhogaṃ  yācitvā yānaṃ ^a^P1.0366^ea^ vā {yānaṃ (syā0 kaṃ0 pī0)} poriseyyaṃ  {poroseyyaṃ (sī0 pī0 ka0), oropeyya (syā0 kaṃ0)} pavaramaṇikuṇḍalaṃ.  so tehi yācitakehi bhogehi purakkhato parivuto ^a^T2.0044^ea^ antarāpaṇaṃ  paṭipajjeyya. tamenaṃ jano disvā evaṃ vadeyya -- `bhogī vata, bho,  puriso, evaṃ kira bhogino bhogāni bhuñjantī'ti. tamenaṃ sāmikā  yattha yattheva passeyyuṃ tattha tattheva sāni hareyyuṃ. taṃ kiṃ maññasi,  gahapati, alaṃ nu kho tassa purisassa aññathattāyā''ti?</p>
              <p>[03] ``evaṃ, bhante''.</p>
              <p>[03] ``taṃ kissa hetu''? </p>
              <p>[01] ``sāmino hi, bhante, sāni harantī''ti. ``evameva  kho, gahapati, ariyasāvako iti paṭisañcikkhati -- `yācitakūpamā  kāmā vuttā bhagavatā bahudukkhā bahupāyāsā, ādīnavo ettha  bhiyyo'ti...pe0... ^a^V2.0032^ea^ tamevūpekkhaṃ bhāveti. </p>
              <p>[03] 48^b^.^eb^ ``seyyathāpi, gahapati, gāmassa vā nigamassa  vā avidūre tibbo vanasaṇḍo. tatrassa rukkho sampannaphalo ca  upapannaphalo {uppannaphalo (syā0)} ca, na cassu kānici phalāni bhūmiyaṃ patitāni. atha  puriso āgaccheyya phalatthiko phalagavesī phalapariyesanaṃ caramāno.  so taṃ vanasaṇḍaṃ ajjhogāhetvā taṃ rukkhaṃ passeyya sampannaphalañca  upapannaphalañca. tassa evamassa -- `ayaṃ kho rukkho sampannaphalo  ca upapannaphalo ca, natthi ca kānici phalāni bhūmiyaṃ patitāni.  jānāmi kho panāhaṃ rukkhaṃ ārohituṃ {āruhituṃ (sī0)}. yaṃnūnāhaṃ imaṃ rukkhaṃ  ārohitvā yāvadatthañca khādeyyaṃ ucchaṅgañca pūreyya'nti. so taṃ  rukkhaṃ ārohitvā yāvadatthañca khādeyya ucchaṅgañca pūreyya. atha ^a^T2.0045^ea^  dutiyo puriso āgaccheyya phalatthiko phalagavesī phalapariyesanaṃ  caramāno tiṇhaṃ kuṭhāriṃ {kudhāriṃ (syā0 kaṃ0 ka0)} ādāya. so taṃ   vanasaṇḍaṃ ajjhogāhetvā ^a^M2.0030^ea^ taṃ  rukkhaṃ passeyya sampannaphalañca upapannaphalañca. tassa evamassa --  `ayaṃ kho rukkho sampannaphalo ca upapannaphalo ca, natthi ca kānici  phalāni bhūmiyaṃ patitāni. na kho panāhaṃ jānāmi rukkhaṃ ārohituṃ.  yaṃnūnāhaṃ imaṃ rukkhaṃ mūlato chetvā yāvadatthañca khādeyyaṃ ucchaṅgañca  pūreyya'nti. so taṃ rukkhaṃ mūlatova chindeyya. taṃ kiṃ maññasi,  gahapati, amuko {asu (sī0 pī0)} yo so puriso paṭhamaṃ rukkhaṃ ārūḷho sace so na  khippameva oroheyya tassa so rukkho papatanto hatthaṃ vā bhañjeyya  pādaṃ vā bhañjeyya aññataraṃ vā aññataraṃ vā aṅgapaccaṅgaṃ bhañjeyya, so  tatonidānaṃ ^a^P1.0367^ea^ maraṇaṃ vā nigaccheyya maraṇamattaṃ vā  dukkha''nti?</p>
              <p>[03] ``evaṃ, bhante''.</p>
              <p>[03] ``evameva kho, gahapati, ariyasāvako iti paṭisañcikkhati  -- `rukkhaphalūpamā kāmā vuttā bhagavatā bahudukkhā bahupāyāsā,  ādīnavo ettha bhiyyo'ti. evametaṃ yathābhūtaṃ sammappaññāya disvā  yāyaṃ upekkhā nānattā nānattasitā taṃ abhinivajjetvā yāyaṃ upekkhā  ekattā ekattasitā yattha sabbaso lokāmisūpādānā aparisesā  nirujjhanti tamevūpekkhaṃ bhāveti. </p>
              <p>[03] 49^b^.^eb^ ``sa ^a^V2.0033^ea^ kho so, gahapati, ariyasāvako imaṃyeva  anuttaraṃ upekkhāsatipārisuddhiṃ āgamma anekavihitaṃ pubbenivāsaṃ  anussarati, seyyathidaṃ ^a^T2.0046^ea^ -- ekampi jātiṃ dvepi jātiyo...pe0... iti  sākāraṃ sauddesaṃ anekavihitaṃ pubbenivāsaṃ anussarati.</p>
              <p>[03] ``sa kho so, gahapati, ariyasāvako imaṃyeva anuttaraṃ  upekkhāsatipārisuddhiṃ āgamm dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate...pe0... yathākammūpage satte pajānāti.</p>
              <p>[03] ``sa kho so, gahapati, ariyasāvako imaṃyeva anuttaraṃ  upekkhāsatipārisuddhiṃ āgamma āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati. ettāvatā kho, gahapati, ariyassa vinaye sabbena sabbaṃ  sabbathā sabbaṃ vohārasamucchedo hoti. </p>
              <p>[03] 50^b^.^eb^ ``taṃ ^a^M2.0031^ea^ kiṃ maññasi, gahapati, yathā ariyassa  vinaye sabbena sabbaṃ sabbathā sabbaṃ vohārasamucchedo hoti, api nu  tvaṃ evarūpaṃ vohārasamucchedaṃ attani samanupassasī''ti? ``ko  cāhaṃ, bhante, ko ca ariyassa vinaye sabbena sabbaṃ sabbathā sabbaṃ  vohārasamucchedo! ārakā ahaṃ, bhante, ariyassa vinaye sabbena  sabbaṃ sabbathā sabbaṃ vohārasamucchedā. mayañhi, bhante, pubbe  aññatitthiye paribbājake anājānīyeva samāne ājānīyāti  amaññimha, anājānīyeva samāne ājānīyabhojanaṃ bhojimha,  anājānīyeva samāne ājānīyaṭhāne ṭhapimha; bhikkhū pana mayaṃ, bhante,  ājānīyeva samāne anājānīyāti amaññimha, ājānīyeva ^a^T2.0047^ea^ samāne  anājānīyabhojanaṃ bhojimha, ājānīyeva samāne anājānīyaṭhāne  ṭhapimha; idāni pana mayaṃ, bhante, aññatitthiye ^a^P1.0368^ea^  paribbājake anājānīyeva samāne anājānīyāti jānissāma,  anājānīyeva samāne anājānīyabhojanaṃ bhojessāma, anājānīyeva  samāne anājānīyaṭhāne ṭhapessāma. bhikkhū pana mayaṃ, bhante,  ājānīyeva samāne ājānīyāti jānissāma ājānīyeva samāne  ājānīyabhojanaṃ bhojessāma, ājānīyeva samāne ājānīyaṭhāne  ṭhapessāma. ajanesi vata me, bhante, bhagavā samaṇesu samaṇappemaṃ,  samaṇesu samaṇappasādaṃ, samaṇesu samaṇagāravaṃ. abhikkantaṃ, bhante,  abhikkantaṃ, bhante ^a^V2.0034^ea^! seyyathāpi, bhante, nikkujjitaṃ vā ukkujjeyya,  paṭicchannaṃ vā vivareyya, mūḷhassa vā maggaṃ ācikkheyya, andhakāre  vā telapajjotaṃ dhāreyya, cakkhumanto rūpāni dakkhantīti; evamevaṃ  kho, bhante, bhagavatā anekapariyāyena dhammo pakāsito. esāhaṃ,  bhante, bhagavantaṃ saraṇaṃ gacchāmi dhammañca bhikkhusaṅghañca. upāsakaṃ  maṃ bhagavā dhāretu ajjatagge pāṇupetaṃ saraṇaṃ gata''nti. </p>
              <p>[06] potaliyasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. jīvakasuttaṃ </h3n>
            <h4>
              <h4n> </h4n>
              <p>[03] 51^b^.^eb^ evaṃ ^a^T2.0048^ea^ ^a^V2.0035^ea^ me sutaṃ -- ekaṃ samayaṃ bhagavā rājagahe  viharati jīvakassa komārabhaccassa ambavane. atha kho jīvako  komārabhacco yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi ^a^M2.0032^ea^. ekamantaṃ nisinno kho jīvako  komārabhacco bhagavantaṃ etadavoca -- ``sutaṃ metaṃ, bhante -- `samaṇaṃ  gotamaṃ uddissa pāṇaṃ ārabhanti {ārambhanti (ka0)}, taṃ samaṇo gotamo jānaṃ uddissakataṃ  {uddissakaṭaṃ (sī0 pī0)}  maṃsaṃ paribhuñjati paṭiccakamma'nti. ye te, bhante, evamāhaṃsu --  `samaṇaṃ gotamaṃ uddissa pāṇaṃ ārabhanti, taṃ samaṇo gotamo jānaṃ  uddissakataṃ maṃsaṃ paribhuñjati paṭiccakamma'nti, kacci te, bhante,  bhagavato vuttavādino, na ca bhagavantaṃ abhūtena abbhācikkhanti,  dhammassa cānudhammaṃ byākaronti, na ca koci sahadhammiko  vādānuvādo gārayhaṃ ṭhānaṃ āgacchatī''ti? </p>
              <p>[03] 52^b^.^eb^ ``ye ^a^P1.0369^ea^ te, jīvaka,  evamāhaṃsu -- `samaṇaṃ gotamaṃ uddissa pāṇaṃ ārabhanti, taṃ samaṇo  gotamo jānaṃ uddissakataṃ maṃsaṃ paribhuñjati paṭiccakamma'nti na me te  vuttavādino, abbhācikkhanti ca maṃ te asatā abhūtena. tīhi kho  ahaṃ, jīvaka, ṭhānehi maṃsaṃ aparibhoganti vadāmi. diṭṭhaṃ, sutaṃ,  parisaṅkitaṃ -- imehi kho ahaṃ, jīvaka ^a^T2.0049^ea^, tīhi ṭhānehi maṃsaṃ  aparibhoganti vadāmi. tīhi kho ahaṃ, jīvaka, ṭhānehi maṃsaṃ  paribhoganti vadāmi. adiṭṭhaṃ, asutaṃ, aparisaṅkitaṃ -- imehi kho  ahaṃ, jīvaka, tīhi ṭhānehi maṃsaṃ paribhoganti vadāmi. </p>
              <p>[03] 53^b^.^eb^ ``idha, jīvaka, bhikkhu aññataraṃ gāmaṃ vā  nigamaṃ vā upanissāya viharati. so mettāsahagatena cetasā ekaṃ  disaṃ pharitvā viharati, tathā dutiyaṃ, tathā tatiyaṃ, tathā catutthaṃ.  iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena appamāṇena averena  abyābajjhena pharitvā viharati. tamenaṃ gahapati vā gahapatiputto vā  upasaṅkamitvā svātanāya bhattena nimanteti. ākaṅkhamānova {ākaṅkhamāno  (syā0 kaṃ0)},  jīvaka, bhikkhu adhivāseti ^a^V2.0036^ea^. so tassā rattiyā accayena  pubbaṇhasamayaṃ nivāsetvā pattacīvaramādāya yena tassa gahapatissa vā  gahapatiputtassa vā nivesanaṃ tenupasaṅkamati; upasaṅkamitvā paññatte  āsane nisīdati. tamenaṃ so gahapati vā gahapatiputto vā paṇītena  piṇḍapātena parivisati. tassa na evaṃ hoti -- `sādhu vata māyaṃ {maṃ + ayaṃ = māyaṃ}  gahapati vā gahapatiputto vā paṇītena piṇḍapātena ^a^M2.0033^ea^ pariviseyyāti!  aho vata māyaṃ gahapati vā gahapatiputto vā āyatimpi evarūpena  paṇītena piṇḍapātena pariviseyyā'ti -- evampissa na hoti. so  taṃ piṇḍapātaṃ agathito {agadhito (syā0 kaṃ0 ka0)} amucchito anajjhopanno  {anajjhāpanno (syā0 kaṃ0 ka0)} ādīnavadassāvī  nissaraṇapañño paribhuñjati. taṃ kiṃ maññasi, jīvaka ^a^T2.0050^ea^, api nu so  bhikkhu tasmiṃ samaye attabyābādhāya vā ceteti, parabyābādhāya vā  ceteti, ubhayabyābādhāya vā cetetī''ti?</p>
              <p>[03] ``no hetaṃ, bhante''.</p>
              <p>[03] ``nanu so, jīvaka, bhikkhu tasmiṃ samaye anavajjaṃyeva āhāraṃ  āhāretī''ti?</p>
              <p>[03] ``evaṃ, bhante. sutaṃ metaṃ, bhante -- `brahmā mettāvihārī'ti.  taṃ me idaṃ, bhante, bhagavā sakkhidiṭṭho; bhagavā hi, bhante,  mettāvihārī''ti. ``yena kho, jīvaka, rāgena yena dosena  ^a^P1.0370^ea^ yena mohena byāpādavā assa so rāgo so  doso so moho tathāgatassa pahīno ucchinnamūlo tālāvatthukato  anabhāvaṃkato {anabhāvakato (sī0 pī0), anabhāvaṃgato (syā0 kaṃ0)} āyatiṃ   anuppādadhammo. sace kho te, jīvaka, idaṃ  sandhāya bhāsitaṃ anujānāmi te eta''nti. ``etadeva kho pana me,  bhante, sandhāya bhāsitaṃ'' {bhāsitanti (syā0)}. </p>
              <p>[03] 54^b^.^eb^ ``idha, jīvaka, bhikkhu aññataraṃ gāmaṃ vā  nigamaṃ vā upanissāya viharati. so karuṇāsahagatena  cetasā...pe0... muditāsahagatena cetasā...pe0... upekkhāsahagatena  cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā  catutthaṃ. iti uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyābajjhena pharitvā viharati. tamenaṃ gahapati vā gahapatiputto vā  upasaṅkamitvā svātanāya bhattena nimanteti. ākaṅkhamānova,  jīvaka, bhikkhu adhivāseti. so ^a^V2.0037^ea^ tassā rattiyā accayena  pubbaṇhasamayaṃ nivāsetvā pattacīvaramādāya ^a^T2.0051^ea^ yena gahapatissa vā  gahapatiputtassa vā nivesanaṃ tenupasaṅkamati; upasaṅkamitvā paññatte  āsane nisīdati. tamenaṃ so gahapati vā gahapatiputto vā paṇītena  piṇḍapātena parivisati. tassa na evaṃ hoti -- `sādhu vata māyaṃ  gahapati vā gahapatiputto vā paṇītena piṇḍapātena pariviseyyāti!  aho vata māyaṃ gahapati vā gahapatiputto vā āyatimpi ^a^M2.0034^ea^ evarūpena  paṇītena piṇḍapātena pariviseyyā'ti -- evampissa na hoti. so  taṃ piṇḍapātaṃ agathito amucchito anajjhopanno ādīnavadassāvī  nissaraṇapañño paribhuñjati. taṃ kiṃ maññasi, jīvaka, api nu so  bhikkhu tasmiṃ samaye attabyābādhāya vā ceteti, parabyābādhāya vā  ceteti, ubhayabyābādhāya vā cetetī''ti?</p>
              <p>[03] ``no hetaṃ, bhante''.</p>
              <p>[03] ``nanu so, jīvaka, bhikkhu tasmiṃ samaye anavajjaṃyeva āhāraṃ  āhāretī''ti?</p>
              <p>[03] ``evaṃ, bhante. sutaṃ metaṃ, bhante -- `brahmā  upekkhāvihārī'ti. taṃ me idaṃ, bhante, bhagavā sakkhidiṭṭho; bhagavā  hi, bhante, upekkhāvihārī''ti. ``yena kho, jīvaka, rāgena yena  dosena yena mohena vihesavā assa arativā assa paṭighavā assa  so rāgo so doso so moho tathāgatassa pahīno ucchinnamūlo  tālāvatthukato anabhāvaṃkato āyatiṃ anuppādadhammo. sace kho te,  jīvaka, idaṃ sandhāya bhāsitaṃ, anujānāmi te ^a^P1.0371^ea^  eta''nti. ``etadeva kho pana me, bhante, sandhāya bhāsitaṃ''. </p>
              <p>[03] 55^b^.^eb^ ``yo ^a^T2.0052^ea^ kho, jīvaka, tathāgataṃ vā  tathāgatasāvakaṃ vā uddissa pāṇaṃ ārabhati so pañcahi ṭhānehi bahuṃ  apuññaṃ pasavati. yampi so, gahapati, evamāha -- `gacchatha, amukaṃ  nāma pāṇaṃ ānethā'ti, iminā paṭhamena ṭhānena bahuṃ apuññaṃ pasavati.  yampi so pāṇo galappaveṭhakena {galappavedhakena (bahūsu)} ānīyamāno dukkhaṃ domanassaṃ  paṭisaṃvedeti, iminā dutiyena ṭhānena bahuṃ apuññaṃ pasavati. yampi  so evamāha -- `gacchatha imaṃ pāṇaṃ ārabhathā'ti, iminā tatiyena  ṭhānena bahuṃ apuññaṃ pasavati. yampi so pāṇo ārabhiyamāno dukkhaṃ  domanassaṃ paṭisaṃvedeti ^a^V2.0038^ea^, iminā catutthena ṭhānena bahuṃ apuññaṃ pasavati.  yampi so tathāgataṃ vā tathāgatasāvakaṃ vā akappiyena āsādeti,  iminā pañcamena ṭhānena bahuṃ apuññaṃ pasavati. yo kho, jīvaka,  tathāgataṃ vā tathāgatasāvakaṃ vā uddissa pāṇaṃ ārabhati so imehi  pañcahi ṭhānehi bahuṃ apuññaṃ pasavatī''ti.</p>
              <p>[03] evaṃ vutte, jīvako komārabhacco bhagavantaṃ etadavoca --  ``acchariyaṃ, bhante, abbhutaṃ, bhante! kappiyaṃ vata, bhante, bhikkhū  āhāraṃ āhārenti ^a^M2.0035^ea^; anavajjaṃ vata, bhante, bhikkhū āhāraṃ āhārenti.  abhikkantaṃ, bhante, abhikkantaṃ, bhante...pe0... ^a^T2.0053^ea^ upāsakaṃ maṃ bhagavā dhāretu  ajjatagge pāṇupetaṃ saraṇaṃ gata''nti. </p>
              <p>[06] jīvakasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. upālisuttaṃ </h3n>
            <h4>
              <h4n> </h4n>
              <p>[03] 56^b^.^eb^ evaṃ ^a^V2.0039^ea^ me sutaṃ -- ekaṃ samayaṃ bhagavā nāḷandāyaṃ  viharati pāvārikambavane. tena kho pana samayena nigaṇṭho nāṭaputto {nāthaputto  (sī0), nātaputto (pī0)}  nāḷandāyaṃ paṭivasati mahatiyā nigaṇṭhaparisāya saddhiṃ. atha kho  dīghatapassī nigaṇṭho nāḷandāyaṃ piṇḍāya caritvā pacchābhattaṃ  piṇḍapātapaṭikkanto yena pāvārikambavanaṃ yena bhagavā tenupasaṅkami;  upasaṅkamitvā ^a^P1.0372^ea^ bhagavatā saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi.  ekamantaṃ ṭhitaṃ kho dīghatapassiṃ nigaṇṭhaṃ bhagavā etadavoca --  ``saṃvijjanti kho, tapassi {dīghatapassi (syā0 kaṃ0 ka0)}, āsanāni; sace ākaṅkhasi  nisīdā''ti. evaṃ vutte, dīghatapassī nigaṇṭho aññataraṃ nīcaṃ  āsanaṃ gahetvā ekamantaṃ nisīdi. ekamantaṃ nisinnaṃ kho  dīghatapassiṃ nigaṇṭhaṃ bhagavā etadavoca -- ``kati pana, tapassi,  nigaṇṭho nāṭaputto kammāni paññapeti pāpassa kammassa kiriyāya  pāpassa kammassa pavattiyā''ti?</p>
              <p>[03] ``na kho, āvuso gotama, āciṇṇaṃ nigaṇṭhassa nāṭaputtassa  `kammaṃ, kamma'nti paññapetuṃ; `daṇḍaṃ, daṇḍa'nti kho, āvuso gotama,  āciṇṇaṃ nigaṇṭhassa nāṭaputtassa paññapetu''nti.</p>
              <p>[03] ``kati pana, tapassi, nigaṇṭho nāṭaputto daṇḍāni paññapeti  pāpassa kammassa kiriyāya pāpassa kammassa pavattiyā''ti?</p>
              <p>[03] ``tīṇi kho, āvuso gotama, nigaṇṭho ^a^T2.0055^ea^ nāṭaputto daṇḍāni  paññapeti pāpassa kammassa kiriyāya pāpassa kammassa pavattiyāti,  seyyathidaṃ -- kāyadaṇḍaṃ, vacīdaṇḍaṃ, manodaṇḍa''nti.</p>
              <p>[03] ``kiṃ pana, tapassi, aññadeva kāyadaṇḍaṃ, aññaṃ vacīdaṇḍaṃ,  aññaṃ manodaṇḍa''nti?</p>
              <p>[03] ``aññadeva ^a^V2.0040^ea^, āvuso gotama, kāyadaṇḍaṃ, aññaṃ vacīdaṇḍaṃ, aññaṃ  manodaṇḍa''nti.</p>
              <p>[03] ``imesaṃ pana, tapassi, tiṇṇaṃ daṇḍānaṃ evaṃ paṭivibhattānaṃ evaṃ  paṭivisiṭṭhānaṃ katamaṃ daṇḍaṃ nigaṇṭho nāṭaputto mahāsāvajjataraṃ paññapeti  pāpassa kammassa kiriyāya pāpassa kammassa pavattiyā ^a^M2.0036^ea^, yadi vā  kāyadaṇḍaṃ, yadi vā vacīdaṇḍaṃ, yadi vā manodaṇḍa''nti?</p>
              <p>[03] ``imesaṃ kho, āvuso gotama, tiṇṇaṃ daṇḍānaṃ evaṃ  paṭivibhattānaṃ evaṃ paṭivisiṭṭhānaṃ kāyadaṇḍaṃ nigaṇṭho nāṭaputto  mahāsāvajjataraṃ paññapeti pāpassa kammassa kiriyāya pāpassa kammassa  pavattiyā, no tathā vacīdaṇḍaṃ, no tathā manodaṇḍa''nti.</p>
              <p>[03] ``kāyadaṇḍanti, tapassi, vadesi''?</p>
              <p>[03] ``kāyadaṇḍanti, āvuso gotama, vadāmi''.</p>
              <p>[03] ``kāyadaṇḍanti, tapassi, vadesi''?</p>
              <p>[03] ``kāyadaṇḍanti, āvuso gotama, vadāmi''.</p>
              <p>[03] ``kāyadaṇḍanti, tapassi, vadesi''?</p>
              <p>[03] ``kāyadaṇḍanti, āvuso gotama, vadāmī''ti.</p>
              <p>[03] itiha bhagavā dīghatapassiṃ nigaṇṭhaṃ imasmiṃ kathāvatthusmiṃ  yāvatatiyakaṃ patiṭṭhāpesi. </p>
              <p>[03] 57^b^.^eb^ evaṃ ^a^P1.0373^ea^ vutte, dīghatapassī  nigaṇṭho bhagavantaṃ etadavoca -- ``tvaṃ panāvuso gotama, kati  daṇḍāni paññapesi pāpassa kammassa kiriyāya ^a^T2.0056^ea^ pāpassa kammassa  pavattiyā''ti?</p>
              <p>[03] ``na ^a^V2.0041^ea^ kho, tapassi, āciṇṇaṃ tathāgatassa `daṇḍaṃ, daṇḍa'nti  paññapetuṃ; `kammaṃ, kamma'nti kho, tapassi, āciṇṇaṃ tathāgatassa  paññapetu''nti?</p>
              <p>[03] ``tvaṃ panāvuso gotama, kati kammāni paññapesi pāpassa  kammassa kiriyāya pāpassa kammassa pavattiyā''ti?</p>
              <p>[03] ``tīṇi kho ahaṃ, tapassi, kammāni paññapemi pāpassa  kammassa kiriyāya pāpassa kammassa pavattiyā, seyyathidaṃ --  kāyakammaṃ, vacīkammaṃ, manokamma''nti.</p>
              <p>[03] ``kiṃ panāvuso gotama, aññadeva kāyakammaṃ, aññaṃ vacīkammaṃ,  aññaṃ manokamma''nti?</p>
              <p>[03] ``aññadeva, tapassi, kāyakammaṃ, aññaṃ vacīkammaṃ, aññaṃ  manokamma''nti.</p>
              <p>[03] ``imesaṃ panāvuso gotama, tiṇṇaṃ kammānaṃ evaṃ paṭivibhattānaṃ  evaṃ paṭivisiṭṭhānaṃ katamaṃ kammaṃ mahāsāvajjataraṃ paññapesi pāpassa  kammassa kiriyāya pāpassa kammassa pavattiyā, yadi vā kāyakammaṃ,  yadi vā vacīkammaṃ, yadi vā manokamma''nti?</p>
              <p>[03] ``imesaṃ kho ahaṃ, tapassi, tiṇṇaṃ kammānaṃ evaṃ paṭivibhattānaṃ  evaṃ paṭivisiṭṭhānaṃ manokammaṃ mahāsāvajjataraṃ paññapemi pāpassa  kammassa kiriyāya pāpassa kammassa pavattiyā, no tathā kāyakammaṃ,  no tathā vacīkamma''nti.</p>
              <p>[03] ``manokammanti, āvuso gotama, vadesi''?</p>
              <p>[03] ``manokammanti, tapassi, vadāmi''.</p>
              <p>[03] ``manokammanti, āvuso gotama, vadesi''?</p>
              <p>[03] ``manokammanti, tapassi, vadāmi''.</p>
              <p>[03] ``manokammanti ^a^V2.0042^ea^, āvuso gotama, vadesi''?</p>
              <p>[03] ``manokammanti, tapassi, vadāmī''ti.</p>
              <p>[03] itiha dīghatapassī nigaṇṭho bhagavantaṃ imasmiṃ kathāvatthusmiṃ  yāvatatiyakaṃ patiṭṭhāpetvā uṭṭhāyāsanā ^a^T2.0057^ea^ yena nigaṇṭho nāṭaputto  tenupasaṅkami. </p>
              <p>[03] 58^b^.^eb^ tena ^a^M2.0037^ea^ kho pana samayena nigaṇṭho nāṭaputto  mahatiyā gihiparisāya saddhiṃ nisinno hoti bālakiniyā parisāya  upālipamukhāya. addasā kho nigaṇṭho nāṭaputto dīghatapassiṃ  nigaṇṭhaṃ dūratova āgacchantaṃ; disvāna dīghatapassiṃ nigaṇṭhaṃ etadavoca  -- ``handa, kuto nu tvaṃ, tapassi, āgacchasi divā divassā''ti?  ``ito hi kho ahaṃ, bhante, āgacchāmi samaṇassa gotamassa  santikā''ti. ``ahu pana te, tapassi, samaṇena gotamena saddhiṃ  kocideva kathāsallāpo''ti ^a^P1.0374^ea^? ``ahu kho me,  bhante, samaṇena gotamena saddhiṃ kocideva kathāsallāpo''ti. ``yathā  kathaṃ pana te, tapassi, ahu samaṇena gotamena saddhiṃ kocideva  kathāsallāpo''ti? atha kho dīghatapassī nigaṇṭho yāvatako ahosi  bhagavatā saddhiṃ kathāsallāpo taṃ sabbaṃ nigaṇṭhassa nāṭaputtassa  ārocesi. evaṃ vutte, nigaṇṭho nāṭaputto dīghatapassiṃ nigaṇṭhaṃ  etadavoca -- ``sādhu sādhu, tapassi! yathā taṃ sutavatā sāvakena  sammadeva satthusāsanaṃ ājānantena evameva dīghatapassinā nigaṇṭhena  samaṇassa gotamassa byākataṃ. kiñhi sobhati chavo manodaṇḍo  imassa evaṃ oḷārikassa kāyadaṇḍassa upanidhāya! atha kho  kāyadaṇḍova mahāsāvajjataro pāpassa kammassa kiriyāya pāpassa  kammassa pavattiyā, no tathā vacīdaṇḍo, no tathā manodaṇḍo''ti. </p>
              <p>[03] 59^b^.^eb^ evaṃ ^a^T2.0058^ea^ vutte, upāli gahapati nigaṇṭhaṃ nāṭaputtaṃ  etadavoca -- ``sādhu sādhu, bhante dīghatapassī {tapassī (sī0 pī0)}! yathā taṃ sutavatā  sāvakena sammadeva satthusāsanaṃ ājānantena evamevaṃ bhadantena  tapassinā samaṇassa gotamassa byākataṃ. kiñhi sobhati chavo  manodaṇḍo imassa evaṃ oḷārikassa kāyadaṇḍassa upanidhāya! atha  kho kāyadaṇḍova mahāsāvajjataro pāpassa kammassa kiriyāya pāpassa  kammassa pavattiyā, no tathā vacīdaṇḍo, no tathā manodaṇḍo. handa ^a^V2.0043^ea^   cāhaṃ, bhante, gacchāmi samaṇassa gotamassa imasmiṃ kathāvatthusmiṃ vādaṃ  āropessāmi. sace me samaṇo gotamo tathā patiṭṭhahissati yathā  bhadantena tapassinā patiṭṭhāpitaṃ; seyyathāpi nāma balavā puriso  dīghalomikaṃ eḷakaṃ lomesu gahetvā ākaḍḍheyya parikaḍḍheyya  samparikaḍḍheyya, evamevāhaṃ samaṇaṃ gotamaṃ vādena vādaṃ ākaḍḍhissāmi  parikaḍḍhissāmi samparikaḍḍhissāmi ^a^M2.0038^ea^. seyyathāpi nāma balavā  soṇḍikākammakāro mahantaṃ soṇḍikākilañjaṃ gambhīre udakarahade  pakkhipitvā kaṇṇe gahetvā ākaḍḍheyya parikaḍḍheyya samparikaḍḍheyya,  evamevāhaṃ samaṇaṃ gotamaṃ vādena vādaṃ ākaḍḍhissāmi parikaḍḍhissāmi  samparikaḍḍhissāmi. seyyathāpi nāma balavā soṇḍikādhutto vālaṃ {thālaṃ  (ka0)}  kaṇṇe gahetvā odhuneyya niddhuneyya nipphoṭeyya {nicchādeyya (sī0 pī0 ka0),  niccoṭeyya (ka0), nippoṭheyya (syā0 kaṃ0)}, evamevāhaṃ samaṇaṃ  gotamaṃ vādena vādaṃ odhunissāmi ^a^P1.0375^ea^ niddhunissāmi  nipphoṭessāmi ^a^T2.0059^ea^. seyyathāpi nāma kuñjaro saṭṭhihāyano gambhīraṃ  pokkharaṇiṃ ogāhetvā sāṇadhovikaṃ nāma kīḷitajātaṃ kīḷati,  evamevāhaṃ samaṇaṃ gotamaṃ sāṇadhovikaṃ maññe kīḷitajātaṃ kīḷissāmi.  handa cāhaṃ, bhante, gacchāmi samaṇassa gotamassa imasmiṃ  kathāvatthusmiṃ vādaṃ āropessāmī''ti. ``gaccha tvaṃ, gahapati,  samaṇassa gotamassa imasmiṃ kathāvatthusmiṃ vādaṃ āropehi. ahaṃ vā  hi, gahapati, samaṇassa gotamassa vādaṃ āropeyyaṃ, dīghatapassī vā  nigaṇṭho, tvaṃ vā''ti. </p>
              <p>[03] 60^b^.^eb^ evaṃ vutte, dīghatapassī nigaṇṭho nigaṇṭhaṃ  nāṭaputtaṃ etadavoca -- ``na kho metaṃ, bhante, ruccati yaṃ upāli  gahapati samaṇassa gotamassa vādaṃ āropeyya. samaṇo hi, bhante,  gotamo māyāvī āvaṭṭaniṃ māyaṃ jānāti yāya aññatitthiyānaṃ sāvake  āvaṭṭetī''ti. ``aṭṭhānaṃ kho etaṃ, tapassi, anavakāso yaṃ upāli  gahapati samaṇassa gotamassa sāvakattaṃ upagaccheyya. ṭhānañca kho  etaṃ vijjati yaṃ samaṇo gotamo upālissa gahapatissa sāvakattaṃ  upagaccheyya. gaccha, tvaṃ, gahapati, samaṇassa gotamassa imasmiṃ  kathāvatthusmiṃ vādaṃ āropehi. ahaṃ vā hi, gahapati, samaṇassa  gotamassa vādaṃ āropeyyaṃ, dīghatapassī vā nigaṇṭho, tvaṃ vā''ti.  dutiyampi kho dīghatapassī...pe0... tatiyampi kho dīghatapassī  nigaṇṭho nigaṇṭhaṃ nāṭaputtaṃ etadavoca -- ``na kho metaṃ, bhante,  ruccati yaṃ upāli gahapati samaṇassa gotamassa vādaṃ ^a^T2.0060^ea^ āropeyya.  samaṇo hi, bhante, gotamo māyāvī āvaṭṭaniṃ māyaṃ jānāti yāya  aññatitthiyānaṃ sāvake āvaṭṭetī''ti. ``aṭṭhānaṃ kho etaṃ, tapassi ^a^V2.0044^ea^,  anavakāso yaṃ upāli gahapati samaṇassa gotamassa sāvakattaṃ  ^a^M2.0039^ea^ upagaccheyya. ṭhānañca kho etaṃ vijjati yaṃ samaṇo gotamo  upālissa gahapatissa sāvakattaṃ upagaccheyya. gaccha tvaṃ, gahapati,  samaṇassa gotamassa imasmiṃ kathāvatthusmiṃ vādaṃ āropehi. ahaṃ vā  hi, gahapati, samaṇassa gotamassa vādaṃ āropeyyaṃ, dīghatapassī vā  nigaṇṭho, tvaṃ vā''ti. ``evaṃ, bhante''ti kho upāli gahapati  nigaṇṭhassa nāṭaputtassa paṭissutvā uṭṭhāyāsanā nigaṇṭhaṃ nāṭaputtaṃ  abhivādetvā padakkhiṇaṃ katvā ^a^T2.0061^ea^ yena pāvārikambavanaṃ yena ^a^P1.0376^ea^  bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho upāli gahapati bhagavantaṃ  etadavoca -- ``āgamā nu khvidha, bhante, dīghatapassī nigaṇṭho''ti?</p>
              <p>[03] ``āgamā khvidha, gahapati, dīghatapassī nigaṇṭho''ti.</p>
              <p>[03] ``ahu kho pana te, bhante, dīghatapassinā nigaṇṭhena saddhiṃ  kocideva kathāsallāpo''ti?</p>
              <p>[03] ``ahu kho me, gahapati, dīghatapassinā nigaṇṭhena saddhiṃ  kocideva kathāsallāpo''ti.</p>
              <p>[03] ``yathā kathaṃ pana te, bhante, ahu dīghatapassinā nigaṇṭhena  saddhiṃ kocideva kathāsallāpo''ti?</p>
              <p>[03] atha kho bhagavā yāvatako ahosi dīghatapassinā nigaṇṭhena  saddhiṃ kathāsallāpo taṃ sabbaṃ upālissa gahapatissa ārocesi. </p>
              <p>[03] 61^b^.^eb^ evaṃ vutte, upāli gahapati bhagavantaṃ etadavoca  -- ``sādhu sādhu, bhante tapassī! yathā taṃ sutavatā sāvakena  sammadeva satthusāsanaṃ ājānantena evamevaṃ dīghatapassinā nigaṇṭhena  bhagavato byākataṃ. kiñhi sobhati chavo manodaṇḍo imassa evaṃ  oḷārikassa kāyadaṇḍassa upanidhāya? atha kho kāyadaṇḍova  mahāsāvajjataro pāpassa kammassa kiriyāya pāpassa ^a^V2.0045^ea^ kammassa  pavattiyā, no tathā vacīdaṇḍo, no tathā manodaṇḍo''ti. ``sace  kho tvaṃ, gahapati, sacce patiṭṭhāya manteyyāsi siyā no ettha  kathāsallāpo''ti. ``sacce ahaṃ, bhante, patiṭṭhāya mantessāmi; hotu  no ettha kathāsallāpo''ti. </p>
              <p>[03] 62^b^.^eb^ ``taṃ kiṃ maññasi, gahapati, idhassa nigaṇṭho  ābādhiko dukkhito ^a^T2.0062^ea^ bāḷhagilāno sītodakapaṭikkhitto  uṇhodakapaṭisevī. so sītodakaṃ alabhamāno kālaṅkareyya. imassa  pana, gahapati, nigaṇṭho nāṭaputto katthūpapattiṃ paññapetī''ti?</p>
              <p>[03] ``atthi, bhante, manosattā nāma devā tattha so upapajjati''.</p>
              <p>[03] ``taṃ kissa hetu''?</p>
              <p>[03] ``asu hi, bhante ^a^M2.0040^ea^, manopaṭibaddho kālaṅkarotī''ti. </p>
              <p>[01] ``manasi karohi, gahapati {gahapati gahapati manasi karohi (sī0 syā0  kaṃ0), gahapati manasi karohi (ka0), gahapati gahapati (pī0)}, manasi karitvā kho,  gahapati, byākarohi. na kho te sandhiyati purimena vā pacchimaṃ,  pacchimena vā purimaṃ. bhāsitā kho pana te, gahapati, esā vācā  -- `sacce ahaṃ, bhante, patiṭṭhāya mantessāmi, hotu no ettha  kathāsallāpo'''ti. ``kiñcāpi, bhante, bhagavā evamāha, atha kho  kāyadaṇḍova mahāsāvajjataro pāpassa kammassa kiriyāya pāpassa  kammassa pavattiyā, no tathā vacīdaṇḍo, no tathā manodaṇḍo''ti. </p>
              <p>[03] 63^b^.^eb^ ``taṃ kiṃ maññasi, gahapati ^a^P1.0377^ea^,  idhassa nigaṇṭho nāṭaputto cātuyāmasaṃvarasaṃvuto  sabbavārivārito sabbavāriyutto sabbavāridhuto sabbavāriphuṭo. so  abhikkamanto paṭikkamanto bahū khuddake pāṇe saṅghātaṃ āpādeti.  imassa pana, gahapati, nigaṇṭho nāṭaputto kaṃ vipākaṃ paññapetī''ti?</p>
              <p>[03] ``asañcetanikaṃ, bhante, nigaṇṭho nāṭaputto no mahāsāvajjaṃ  paññapetī''ti.</p>
              <p>[03] ``sace ^a^V2.0046^ea^ pana, gahapati, cetetī''ti?</p>
              <p>[03] ``mahāsāvajjaṃ, bhante, hotī''ti.</p>
              <p>[03] ``cetanaṃ pana, gahapati, nigaṇṭho nāṭaputto kismiṃ  paññapetī''ti?</p>
              <p>[03] ``manodaṇḍasmiṃ, bhante''ti. </p>
              <p>[01] ``manasi karohi, gahapati ^a^T2.0063^ea^, manasi karitvā kho,  gahapati, byākarohi. na kho te sandhiyati purimena vā pacchimaṃ,  pacchimena vā purimaṃ. bhāsitā kho pana te, gahapati, esā vācā  -- `sacce ahaṃ, bhante, patiṭṭhāya mantessāmi; hotu no ettha  kathāsallāpo'''ti. ``kiñcāpi, bhante, bhagavā evamāha, atha kho  kāyadaṇḍova mahāsāvajjataro pāpassa kammassa kiriyāya pāpassa  kammassa pavattiyā, no tathā vacīdaṇḍo, no tathā manodaṇḍo''ti. </p>
              <p>[03] 64^b^.^eb^ ``taṃ kiṃ maññasi, gahapati, ayaṃ nāḷandā  iddhā ceva phītā ca bahujanā ākiṇṇamanussā''ti?</p>
              <p>[03] ``evaṃ, bhante, ayaṃ nāḷandā iddhā ceva phītā ca bahujanā  ākiṇṇamanussā''ti.</p>
              <p>[03] ``taṃ kiṃ maññasi, gahapati, idha puriso āgaccheyya  ukkhittāsiko. so evaṃ vadeyya -- `ahaṃ yāvatikā imissā  nāḷandāya pāṇā te ekena khaṇena ekena muhuttena ekaṃ maṃsakhalaṃ ekaṃ  maṃsapuñjaṃ karissāmī'ti. taṃ kiṃ maññasi, gahapati, pahoti nu kho  so puriso yāvatikā imissā nāḷandāya pāṇā te ekena khaṇena  ekena muhuttena ^a^M2.0041^ea^ ekaṃ maṃsakhalaṃ ekaṃ maṃsapuñjaṃ kātu''nti?</p>
              <p>[03] ``dasapi, bhante, purisā, vīsampi, bhante, purisā, tiṃsampi,  bhante, purisā, cattārīsampi, bhante, purisā, paññāsampi, bhante,  purisā nappahonti yāvatikā imissā nāḷandāya pāṇā te ekena  khaṇena ekena muhuttena ekaṃ maṃsakhalaṃ ekaṃ maṃsapuñjaṃ kātuṃ. kiñhi  sobhati eko chavo puriso''ti!</p>
              <p>[03] ``taṃ ^a^V2.0047^ea^ kiṃ maññasi, gahapati ^a^T2.0064^ea^, idha āgaccheyya samaṇo vā  brāhmaṇo vā iddhimā cetovasippatto. so evaṃ vadeyya -- `ahaṃ imaṃ  nāḷandaṃ ekena manopadosena bhasmaṃ karissāmī'ti. taṃ kiṃ maññasi,  gahapati, pahoti nu kho so samaṇo vā brāhmaṇo vā iddhimā  cetovasippatto imaṃ nāḷandaṃ ekena manopadosena bhasmaṃ kātu''nti  ^a^P1.0378^ea^?</p>
              <p>[03] ``dasapi, bhante, nāḷandā, vīsampi nāḷandā, tiṃsampi  nāḷandā, cattārīsampi nāḷandā, paññāsampi nāḷandā pahoti so  samaṇo vā brāhmaṇo vā iddhimā cetovasippatto ekena manopadosena  bhasmaṃ kātuṃ. kiñhi sobhati ekā chavā nāḷandā''ti!</p>
              <p>[03] ``manasi karohi, gahapati, manasi karitvā kho, gahapati,  byākarohi. na kho te sandhiyati purimena vā pacchimaṃ, pacchimena  vā purimaṃ. bhāsitā kho pana te, gahapati, esā vācā -- `sacce  ahaṃ, bhante, patiṭṭhāya mantessāmi; hotu no ettha kathāsallāpo'''ti.</p>
              <p>[03] ``kiñcāpi, bhante, bhagavā evamāha, atha kho kāyadaṇḍova  mahāsāvajjataro pāpassa kammassa kiriyāya pāpassa kammassa  pavattiyā, no tathā vacīdaṇḍo, no tathā manodaṇḍo''ti. </p>
              <p>[03] 65^b^.^eb^ ``taṃ kiṃ maññasi, gahapati, sutaṃ te  daṇḍakīraññaṃ {daṇḍakāraññaṃ (sī0 pī0)} kāliṅgāraññaṃ majjhāraññaṃ {mejjhāraññaṃ  (sī0 syā0 kaṃ0 pī0)} mātaṅgāraññaṃ araññaṃ  araññabhūta''nti?</p>
              <p>[03] ``evaṃ, bhante, sutaṃ me daṇḍakīraññaṃ kāliṅgāraññaṃ majjhāraññaṃ  mātaṅgāraññaṃ araññaṃ araññabhūta''nti.</p>
              <p>[03] ``taṃ ^a^T2.0065^ea^ kiṃ maññasi, gahapati, kinti te sutaṃ kena taṃ  daṇḍakīraññaṃ kāliṅgāraññaṃ majjhāraññaṃ mātaṅgāraññaṃ araññaṃ  araññabhūta''nti?</p>
              <p>[03] ``sutaṃ ^a^V2.0048^ea^ metaṃ, bhante, isīnaṃ manopadosena taṃ daṇḍakīraññaṃ  kāliṅgāraññaṃ majjhāraññaṃ mātaṅgāraññaṃ araññaṃ araññabhūta''nti.</p>
              <p>[03] ``manasi karohi, gahapati, manasi karitvā kho, gahapati,  byākarohi. na kho te sandhiyati purimena vā pacchimaṃ, pacchimena  vā purimaṃ. bhāsitā kho pana te, gahapati, esā vācā -- `sacce  ahaṃ, bhante, patiṭṭhāya mantessāmi; hotu no ettha kathāsallāpo'''ti. </p>
              <p>[03] 66^b^.^eb^ ``purimenevāhaṃ ^a^M2.0042^ea^, bhante, opammena bhagavato  attamano abhiraddho. api cāhaṃ imāni bhagavato vicitrāni  pañhapaṭibhānāni sotukāmo, evāhaṃ bhagavantaṃ paccanīkaṃ kātabbaṃ  amaññissaṃ. abhikkantaṃ, bhante, abhikkantaṃ, bhante! seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre vā telapajjotaṃ dhāreyya -- cakkhumanto  rūpāni dakkhantīti; evamevaṃ bhagavatā anekapariyāyena dhammo  pakāsito. esāhaṃ, bhante, bhagavantaṃ saraṇaṃ gacchāmi dhammañca  ^a^P1.0379^ea^ bhikkhusaṅghañca. upāsakaṃ maṃ bhagavā dhāretu  ajjatagge pāṇupetaṃ saraṇaṃ gata''nti. </p>
              <p>[03] 67^b^.^eb^ ``anuviccakāraṃ kho, gahapati, karohi,  anuviccakāro tumhādisānaṃ ^a^T2.0066^ea^ ñātamanussānaṃ sādhu hotī''ti.  ``imināpāhaṃ, bhante, bhagavato bhiyyosomattāya attamano abhiraddho yaṃ  maṃ bhagavā evamāha -- `anuviccakāraṃ kho, gahapati, karohi,  anuviccakāro tumhādisānaṃ ñātamanussānaṃ sādhu hotī'ti. mañhi,  bhante, aññatitthiyā sāvakaṃ labhitvā kevalakappaṃ nāḷandaṃ paṭākaṃ  parihareyyuṃ -- `upāli amhākaṃ gahapati sāvakattaṃ upagato'ti. atha  ca pana maṃ bhagavā evamāha -- `anuviccakāraṃ kho, gahapati, karohi,  anuviccakāro tumhādisānaṃ ñātamanussānaṃ sādhu hotī'ti. esāhaṃ,  bhante, dutiyampi bhagavantaṃ saraṇaṃ gacchāmi dhammañca bhikkhusaṅghañca.  upāsakaṃ maṃ bhagavā dhāretu ajjatagge pāṇupetaṃ saraṇaṃ gata''nti. </p>
              <p>[03] 68^b^.^eb^ ``dīgharattaṃ kho te, gahapati, nigaṇṭhānaṃ  opānabhūtaṃ kulaṃ yena nesaṃ upagatānaṃ piṇḍakaṃ dātabbaṃ maññeyyāsī''ti.  ``imināpāhaṃ, bhante, bhagavato bhiyyosomattāya attamano ^a^V2.0049^ea^ abhiraddho  yaṃ maṃ bhagavā evamāha -- `dīgharattaṃ kho te, gahapati, nigaṇṭhānaṃ  opānabhūtaṃ kulaṃ yena nesaṃ upagatānaṃ piṇḍakaṃ dātabbaṃ maññeyyāsī'ti.  sutaṃ metaṃ, bhante, samaṇo gotamo evamāha -- `mayhameva dānaṃ  dātabbaṃ, nāññesaṃ dānaṃ dātabbaṃ; mayhameva sāvakānaṃ dānaṃ dātabbaṃ,  nāññesaṃ sāvakānaṃ dānaṃ dātabbaṃ; mayhameva dinnaṃ mahapphalaṃ, nāññesaṃ  dinnaṃ mahapphalaṃ; mayhameva sāvakānaṃ ^a^T2.0067^ea^ dinnaṃ mahapphalaṃ, nāññesaṃ sāvakānaṃ  dinnaṃ mahapphala'nti. atha ca pana maṃ bhagavā nigaṇṭhesupi dāne  samādapeti. api ca, bhante, mayamettha kālaṃ jānissāma. esāhaṃ,  bhante, tatiyampi bhagavantaṃ saraṇaṃ gacchāmi dhammañca bhikkhusaṅghañca.  upāsakaṃ maṃ bhagavā dhāretu ajjatagge pāṇupetaṃ saraṇaṃ gata''nti. </p>
              <p>[03] 69^b^.^eb^ atha ^a^M2.0043^ea^ kho bhagavā upālissa gahapatissa  anupubbiṃ kathaṃ {ānupubbīkathaṃ (sī0), ānupubbikathaṃ (pī0), anupubbikathaṃ  (syā0 kaṃ0 ka0)} kathesi, seyyathidaṃ -- dānakathaṃ sīlakathaṃ saggakathaṃ,  kāmānaṃ ādīnavaṃ okāraṃ saṃkilesaṃ, nekkhamme ānisaṃsaṃ pakāsesi.  yadā bhagavā aññāsi upāliṃ gahapatiṃ kallacittaṃ ^a^P1.0380^ea^  muducittaṃ vinīvaraṇacittaṃ udaggacittaṃ pasannacittaṃ, atha yā buddhānaṃ  sāmukkaṃsikā dhammadesanā taṃ pakāsesi -- dukkhaṃ, samudayaṃ, nirodhaṃ,  maggaṃ. seyyathāpi nāma suddhaṃ vatthaṃ apagatakāḷakaṃ sammadeva rajanaṃ  paṭiggaṇheyya, evameva upālissa gahapatissa tasmiṃyeva āsane virajaṃ  vītamalaṃ dhammacakkhuṃ udapādi -- `yaṃ kiñci samudayadhammaṃ sabbaṃ taṃ  nirodhadhamma'nti. atha kho upāli gahapati diṭṭhadhammo pattadhammo  viditadhammo pariyogāḷhadhammo tiṇṇavicikiccho vigatakathaṃkatho  vesārajjappatto aparappaccayo satthusāsane bhagavantaṃ etadavoca --  ``handa ca dāni mayaṃ, bhante, gacchāma, bahukiccā mayaṃ  bahukaraṇīyā''ti. ``yassadāni tvaṃ, gahapati, kālaṃ maññasī''ti. </p>
              <p>[03] 70^b^.^eb^ atha kho upāli gahapati bhagavato bhāsitaṃ  abhinanditvā anumoditvā ^a^T2.0068^ea^ uṭṭhāyāsanā bhagavantaṃ abhivādetvā  padakkhiṇaṃ katvā yena sakaṃ nivesanaṃ tenupasaṅkami; upasaṅkamitvā  dovārikaṃ āmantesi -- ``ajjatagge, samma dovārika, āvarāmi  dvāraṃ nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ  bhikkhunīnaṃ upāsakānaṃ upāsikānaṃ. sace koci nigaṇṭho  āgacchati tamenaṃ tvaṃ evaṃ vadeyyāsi -- `tiṭṭha, bhante, mā pāvisi.  ajjatagge upāli gahapati samaṇassa gotamassa sāvakattaṃ upagato.  āvaṭaṃ dvāraṃ nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ  bhikkhunīnaṃ upāsakānaṃ upāsikānaṃ ^a^V2.0050^ea^. sace te, bhante, piṇḍakena  attho, ettheva tiṭṭha, ettheva te āharissantī'''ti. ``evaṃ,  bhante''ti kho dovāriko upālissa gahapatissa paccassosi. </p>
              <p>[03] 71^b^.^eb^ assosi kho dīghatapassī nigaṇṭho --  ``upāli kira gahapati samaṇassa gotamassa sāvakattaṃ upagato''ti.  atha kho dīghatapassī nigaṇṭho yena nigaṇṭho nāṭaputto tenupasaṅkami;  upasaṅkamitvā nigaṇṭhaṃ nāṭaputtaṃ etadavoca -- ``sutaṃ metaṃ, bhante,  upāli kira gahapati samaṇassa gotamassa sāvakattaṃ upagato''ti.  ``aṭṭhānaṃ kho etaṃ, tapassi ^a^M2.0044^ea^, anavakāso yaṃ upāli gahapati  samaṇassa gotamassa sāvakattaṃ upagaccheyya. ṭhānañca kho etaṃ  vijjati yaṃ samaṇo gotamo upālissa gahapatissa sāvakattaṃ  upagaccheyyā''ti ^a^P1.0381^ea^. dutiyampi kho dīghatapassī  nigaṇṭho...pe0... tatiyampi kho dīghatapassī nigaṇṭho nigaṇṭhaṃ  nāṭaputtaṃ etadavoca -- ``sutaṃ metaṃ, bhante ^a^T2.0069^ea^ ...pe0... upālissa  gahapatissa sāvakattaṃ upagaccheyyā''ti. ``handāhaṃ, bhante, gacchāmi  yāva jānāmi yadi vā upāli gahapati samaṇassa gotamassa sāvakattaṃ  upagato yadi vā no''ti. ``gaccha tvaṃ, tapassi, jānāhi yadi  vā upāli gahapati samaṇassa gotamassa sāvakattaṃ upagato yadi vā  no''ti. </p>
              <p>[03] 72^b^.^eb^ atha kho dīghatapassī nigaṇṭho yena upālissa  gahapatissa nivesanaṃ tenupasaṅkami. addasā kho dovāriko  dīghatapassiṃ nigaṇṭhaṃ dūratova āgacchantaṃ. disvāna dīghatapassiṃ  nigaṇṭhaṃ etadavoca -- ``tiṭṭha, bhante, mā pāvisi. ajjatagge  upāli gahapati samaṇassa gotamassa sāvakattaṃ upagato. āvaṭaṃ dvāraṃ  nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ bhikkhunīnaṃ  upāsakānaṃ upāsikānaṃ ^a^T2.0070^ea^. sace te, bhante, piṇḍakena attho, ettheva  tiṭṭha, ettheva te āharissantī''ti. ``na me, āvuso, piṇḍakena  attho''ti vatvā tato paṭinivattitvā yena nigaṇṭho nāṭaputto  tenupasaṅkami; upasaṅkamitvā nigaṇṭhaṃ nāṭaputtaṃ etadavoca --  ``saccaṃyeva kho, bhante, yaṃ upāli gahapati samaṇassa gotamassa  sāvakattaṃ upagato. etaṃ kho te ahaṃ, bhante, nālatthaṃ na kho me,  bhante, ruccati yaṃ upāli gahapati samaṇassa gotamassa vādaṃ āropeyya.  samaṇo hi, bhante, gotamo māyāvī āvaṭṭaniṃ māyaṃ jānāti yāya  aññatitthiyānaṃ sāvake āvaṭṭetīti. āvaṭṭo kho te, bhante, upāli  gahapati samaṇena gotamena āvaṭṭaniyā māyāyā''ti. ``aṭṭhānaṃ kho  etaṃ, tapassi, anavakāso ^a^V2.0051^ea^ yaṃ upāli gahapati samaṇassa gotamassa  sāvakattaṃ upagaccheyya. ṭhānañca kho etaṃ vijjati yaṃ samaṇo gotamo  upālissa gahapatissa sāvakattaṃ upagaccheyyā''ti. dutiyampi kho  dīghatapassī nigaṇṭho nigaṇṭhaṃ nāṭaputtaṃ etadavoca -- ``saccaṃyeva,  bhante...pe0... ^a^T2.0071^ea^ upālissa gahapatissa sāvakattaṃ upagaccheyyā''ti.  tatiyampi kho dīghatapassī nigaṇṭho nigaṇṭhaṃ nāṭaputtaṃ etadavoca --  ``saccaṃyeva kho, bhante...pe0... ^a^P1.0382^ea^ upālissa gahapatissa  sāvakattaṃ upagaccheyyā''ti. ``handa cāhaṃ ^a^M2.0045^ea^, tapassi, gacchāmi yāva  cāhaṃ sāmaṃyeva jānāmi yadi vā upāli gahapati samaṇassa gotamassa  sāvakattaṃ upagato yadi vā no''ti.</p>
              <p>[03] atha kho nigaṇṭho nāṭaputto mahatiyā nigaṇṭhaparisāya saddhiṃ  yena upālissa gahapatissa nivesanaṃ tenupasaṅkami. addasā kho  dovāriko nigaṇṭhaṃ nāṭaputtaṃ dūratova āgacchantaṃ. disvāna nigaṇṭhaṃ  nāṭaputtaṃ etadavoca -- ``tiṭṭha, bhante, mā pāvisi. ajjatagge  upāli gahapati samaṇassa gotamassa sāvakattaṃ upagato. āvaṭaṃ dvāraṃ  nigaṇṭhānaṃ nigaṇṭhīnaṃ, anāvaṭaṃ dvāraṃ bhagavato bhikkhūnaṃ bhikkhunīnaṃ  upāsakānaṃ upāsikānaṃ. sace te, bhante, piṇḍakena attho, ettheva  tiṭṭha, ettheva te āharissantī''ti. ``tena hi, samma dovārika,  yena upāli gahapati tenupasaṅkama; upasaṅkamitvā upāliṃ gahapatiṃ evaṃ  vadehi -- `nigaṇṭho, bhante, nāṭaputto mahatiyā nigaṇṭhaparisāya  saddhiṃ bahidvārakoṭṭhake ṭhito; so te dassanakāmo'''ti. ``evaṃ,  bhante''ti kho dovāriko nigaṇṭhassa nāṭaputtassa paṭissutvā yena  upāli gahapati tenupasaṅkami; upasaṅkamitvā upāliṃ gahapatiṃ etadavoca  -- ``nigaṇṭho, bhante, nāṭaputto mahatiyā nigaṇṭhaparisāya saddhiṃ ^a^T2.0072^ea^  bahidvārakoṭṭhake ṭhito; so te dassanakāmo''ti. ``tena hi, samma  dovārika, majjhimāya dvārasālāya āsanāni paññapehī''ti.  ``evaṃ, bhante''ti kho dovāriko upālissa gahapatissa paṭissutvā  majjhimāya dvārasālāya āsanāni paññapetvā yena upāli gahapati  tenupasaṅkami; upasaṅkamitvā upāliṃ gahapatiṃ etadavoca --  ``paññattāni kho, bhante, majjhimāya dvārasālāya āsanāni.  yassadāni kālaṃ maññasī''ti. </p>
              <p>[03] 73^b^.^eb^ atha kho upāli gahapati yena majjhimā  ^a^P1.0383^ea^ dvārasālā tenupasaṅkami; upasaṅkamitvā yaṃ tattha  āsanaṃ aggañca seṭṭhañca uttamañca paṇītañca tattha sāmaṃ nisīditvā  dovārikaṃ āmantesi ^a^V2.0052^ea^ -- ``tena hi, samma dovārika, yena nigaṇṭho  nāṭaputto tenupasaṅkama; upasaṅkamitvā nigaṇṭhaṃ nāṭaputtaṃ evaṃ vadehi --  `upāli, bhante, gahapati evamāha -- pavisa kira, bhante, sace  ākaṅkhasī'''ti. ``evaṃ, bhante''ti kho dovāriko upālissa  gahapatissa paṭissutvā yena nigaṇṭho nāṭaputto tenupasaṅkami;  upasaṅkamitvā nigaṇṭhaṃ nāṭaputtaṃ etadavoca -- ``upāli, bhante,  gahapati evamāha -- `pavisa kira, bhante, sace ākaṅkhasī'''ti.  atha ^a^M2.0046^ea^ kho nigaṇṭho nāṭaputto mahatiyā nigaṇṭhaparisāya saddhiṃ yena  majjhimā dvārasālā tenupasaṅkami. atha kho upāli gahapati -- yaṃ  sudaṃ pubbe yato passati nigaṇṭhaṃ nāṭaputtaṃ dūratova āgacchantaṃ disvāna  tato paccuggantvā yaṃ tattha āsanaṃ aggañca seṭṭhañca uttamañca paṇītañca  taṃ uttarāsaṅgena ^a^T2.0073^ea^ sammajjitvā {pamajjitvā (sī0 pī0)} pariggahetvā nisīdāpeti so -- dāni  yaṃ tattha āsanaṃ aggañca seṭṭhañca uttamañca paṇītañca tattha sāmaṃ  nisīditvā nigaṇṭhaṃ nāṭaputtaṃ etadavoca -- ``saṃvijjanti kho,  bhante, āsanāni; sace ākaṅkhasi, nisīdā''ti. evaṃ vutte,  nigaṇṭho nāṭaputto upāliṃ gahapatiṃ etadavoca -- ``ummattosi tvaṃ,  gahapati, dattosi tvaṃ, gahapati! `gacchāmahaṃ, bhante, samaṇassa  gotamassa vādaṃ āropessāmī'ti gantvā mahatāsi vādasaṅghāṭena  paṭimukko āgato. seyyathāpi, gahapati, puriso aṇḍahārako gantvā  ubbhatehi aṇḍehi āgaccheyya, seyyathā vā pana gahapati puriso  akkhikahārako gantvā ubbhatehi akkhīhi āgaccheyya; evameva kho  tvaṃ, gahapati, `gacchāmahaṃ, bhante, samaṇassa gotamassa vādaṃ  āropessāmī'ti gantvā mahatāsi vādasaṅghāṭena paṭimukko āgato.  āvaṭṭosi kho tvaṃ, gahapati, samaṇena gotamena āvaṭṭaniyā  māyāyā''ti. </p>
              <p>[03] 74^b^.^eb^ ``bhaddikā, bhante, āvaṭṭanī māyā; kalyāṇī,  bhante, āvaṭṭanī māyā; piyā me, bhante, ñātisālohitā imāya  āvaṭṭaniyā āvaṭṭeyyuṃ; piyānampi me assa ñātisālohitānaṃ dīgharattaṃ  hitāya sukhāya; sabbe cepi, bhante, khattiyā imāya āvaṭṭaniyā  āvaṭṭeyyuṃ; sabbesānampissa khattiyānaṃ dīgharattaṃ hitāya ^a^P1.0384^ea^  sukhāya; sabbe cepi, bhante, brāhmaṇā...pe0... vessā...pe0...  suddā imāya āvaṭṭaniyā āvaṭṭeyyuṃ; sabbesānampissa suddānaṃ ^a^T2.0074^ea^ dīgharattaṃ  hitāya sukhāya; sadevako cepi, bhante, loko samārako sabrahmako  sassamaṇabrāhmaṇī pajā sadevamanussā imāya āvaṭṭaniyā āvaṭṭeyyuṃ;  sadevakassapissa lokassa samārakassa sabrahmakassa sassamaṇabrāhmaṇiyā ^a^V2.0053^ea^   pajāya sadevamanussāya dīgharattaṃ hitāya sukhāyāti. tena hi, bhante,  upamaṃ te karissāmi. upamāya pidhekacce viññū purisā bhāsitassa  atthaṃ ājānanti. </p>
              <p>[03] 75^b^.^eb^ ``bhūtapubbaṃ ^a^M2.0047^ea^, bhante, aññatarassa brāhmaṇassa  jiṇṇassa vuḍḍhassa mahallakassa daharā māṇavikā pajāpatī ahosi  gabbhinī upavijaññā. atha kho, bhante, sā māṇavikā taṃ brāhmaṇaṃ  etadavoca -- `gaccha tvaṃ, brāhmaṇa, āpaṇā makkaṭacchāpakaṃ kiṇitvā  ānehi, yo me kumārakassa kīḷāpanako bhavissatī'ti. evaṃ vutte,  so brāhmaṇo taṃ māṇavikaṃ etadavoca -- `āgamehi tāva, bhoti, yāva  vijāyati. sace tvaṃ, bhoti, kumārakaṃ vijāyissasi, tassā te  ahaṃ āpaṇā makkaṭacchāpakaṃ kiṇitvā ānessāmi, yo te kumārakassa  kīḷāpanako bhavissati. sace pana tvaṃ, bhoti, kumārikaṃ  vijāyissasi, tassā te ahaṃ āpaṇā makkaṭacchāpikaṃ kiṇitvā  ānessāmi, yā te kumārikāya kīḷāpanikā bhavissatī'ti.  dutiyampi kho, bhante, sā māṇavikā...pe0... ^a^T2.0075^ea^ tatiyampi kho, bhante,  sā māṇavikā taṃ brāhmaṇaṃ etadavoca -- `gaccha tvaṃ, brāhmaṇa, āpaṇā  makkaṭacchāpakaṃ kiṇitvā ānehi, yo me kumārakassa kīḷāpanako  bhavissatī'ti. atha kho, bhante, so brāhmaṇo tassā māṇavikāya  sāratto paṭibaddhacitto āpaṇā makkaṭacchāpakaṃ kiṇitvā ānetvā taṃ  māṇavikaṃ etadavoca -- `ayaṃ te, bhoti, āpaṇā makkaṭacchāpako  ^a^P1.0385^ea^ kiṇitvā ānīto, yo te kumārakassa  kīḷāpanako bhavissatī'ti. evaṃ vutte, bhante, sā māṇavikā taṃ  brāhmaṇaṃ etadavoca -- `gaccha tvaṃ, brāhmaṇa, imaṃ makkaṭacchāpakaṃ ādāya  yena rattapāṇi rajataputto tenupasaṅkama; upasaṅkamitvā rattapāṇiṃ  rajakaputtaṃ evaṃ vadehi -- icchāmahaṃ, samma rattapāṇi, imaṃ  makkaṭacchāpakaṃ pītāvalepanaṃ nāma raṅgajātaṃ rajitaṃ ākoṭitapaccākoṭitaṃ  ubhatobhāgavimaṭṭha'nti.</p>
              <p>[03] ``atha kho, bhante, so brāhmaṇo tassā māṇavikāya sāratto  paṭibaddhacitto taṃ makkaṭacchāpakaṃ ādāya yena rattapāṇi ^a^T2.0076^ea^ rajakaputto  tenupasaṅkami; upasaṅkamitvā rattapāṇiṃ rajakaputtaṃ etadavoca --  `icchāmahaṃ, samma rattapāṇi, imaṃ makkaṭacchāpakaṃ pītāvalepanaṃ nāma  raṅgajātaṃ rajitaṃ ākoṭitapaccākoṭitaṃ ubhatobhāgavimaṭṭha'nti. evaṃ  vutte, bhante, rattapāṇi rajakaputto taṃ brāhmaṇaṃ etadavoca -- `ayaṃ kho  te, makkaṭacchāpako raṅgakkhamo hi kho, no ākoṭanakkhamo ^a^V2.0054^ea^, no  vimajjanakkhamo'ti. evameva kho, bhante, bālānaṃ nigaṇṭhānaṃ vādo  raṅgakkhamo ^a^M2.0048^ea^ hi kho bālānaṃ no paṇḍitānaṃ, no anuyogakkhamo, no  vimajjanakkhamo. atha kho, bhante, so brāhmaṇo aparena samayena  navaṃ dussayugaṃ ādāya yena rattapāṇi rajakaputto tenupasaṅkami;  upasaṅkamitvā rattapāṇiṃ rajakaputtaṃ etadavoca -- `icchāmahaṃ, samma  rattapāṇi, imaṃ navaṃ dussayugaṃ pītāvalepanaṃ nāma raṅgajātaṃ rajitaṃ  ākoṭitapaccākoṭitaṃ ubhatobhāgavimaṭṭha'nti. evaṃ vutte, bhante,  rattapāṇi rajakaputto taṃ brāhmaṇaṃ etadavoca -- `idaṃ kho te, bhante,  navaṃ dussayugaṃ raṅgakkhamañceva ākoṭanakkhamañca vimajjanakkhamañcā'ti.  evameva kho, bhante, tassa bhagavato vādo arahato sammāsambuddhassa  raṅgakkhamo ceva paṇḍitānaṃ no bālānaṃ, anuyogakkhamo ca  vimajjanakkhamo cā''ti.</p>
              <p>[03] ``sarājikā kho, gahapati, parisā evaṃ jānāti -- `upāli  gahapati nigaṇṭhassa nāṭaputtassa sāvako'ti. kassa taṃ, gahapati,  sāvakaṃ dhāremā''ti? evaṃ ^a^T2.0077^ea^ vutte, upāli gahapati uṭṭhāyāsanā ekaṃsaṃ  uttarāsaṅgaṃ karitvā yena bhagavā tenañjaliṃ ^a^P1.0386^ea^  paṇāmetvā nigaṇṭhaṃ nāṭaputtaṃ etadavoca -- ``tena hi, bhante, suṇohi  yassāhaṃ sāvako''ti -- </p>
              <p>[03] 76^b^.^eb^ </p>
              <p>[21] ``dhīrassa vigatamohassa, pabhinnakhīlassa  vijitavijayassa. </p>
              <p>[27] anīghassa susamacittassa, vuddhasīlassa sādhupaññassa. </p>
              <p>[22] vesamantarassa {vessantarassa (sī0 pī0)} vimalassa, bhagavato tassa sāvakohamasmi.. </p>
              <p>[21] ``akathaṃkathissa tusitassa, vantalokāmisassa  muditassa. </p>
              <p>[27] katasamaṇassa manujassa, antimasārīrassa narassa. </p>
              <p>[22] anopamassa virajassa, bhagavato tassa sāvakohamasmi.. </p>
              <p>[21] ``asaṃsayassa kusalassa, venayikassa sārathivarassa. </p>
              <p>[27] anuttarassa ruciradhammassa, nikkaṅkhassa pabhāsakassa {pabhāsakarassa (sī0  syā0 pī0)}. </p>
              <p>[22] mānacchidassa vīrassa, bhagavato tassa sāvakohamasmi.. </p>
              <p>[21] ``nisabhassa ^a^V2.0055^ea^ appameyyassa, gambhīrassa monapattassa. </p>
              <p>[27] khemaṅkarassa vedassa, dhammaṭṭhassa saṃvutattassa. </p>
              <p>[22] saṅgātigassa muttassa, bhagavato tassa sāvakohamasmi.. </p>
              <p>[21] ``nāgassa ^a^M2.0049^ea^ pantasenassa, khīṇasaṃyojanassa muttassa. </p>
              <p>[27] paṭimantakassa {paṭimantassa (ka0)} dhonassa, pannadhajassa vītarāgassa. </p>
              <p>[22] dantassa nippapañcassa, bhagavato tassa sāvakohamasmi.. </p>
              <p>[21] ``isisattamassa akuhassa, tevijjassa brahmapattassa. </p>
              <p>[27] nhātakassa {nahātakassa (sī0 syā0 pī0)} padakassa, passaddhassa viditavedassa. </p>
              <p>[22] purindadassa sakkassa, bhagavato tassa sāvakohamasmi.. </p>
              <p>[21] ``ariyassa bhāvitattassa, pattipattassa veyyākaraṇassa. </p>
              <p>[27] satimato vipassissa, anabhinatassa no apanatassa. </p>
              <p>[22] anejassa vasippattassa, bhagavato tassa sāvakohamasmi ^a^T2.0078^ea^.. </p>
              <p>[21] ``samuggatassa {sammaggatassa (sī0 syā0 pī0)} jhāyissa, ananugatantarassa suddhassa. </p>
              <p>[27] asitassa hitassa {appahīnassa (sī0 pī0), appabhītassa (syā0)}, pavivittassa aggappattassa. </p>
              <p>[22] tiṇṇassa tārayantassa, bhagavato tassa sāvakohamasmi.. </p>
              <p>[21] ``santassa bhūripaññassa, mahāpaññassa vītalobhassa. </p>
              <p>[27] tathāgatassa sugatassa, appaṭipuggalassa asamassa. </p>
              <p>[22] visāradassa nipuṇassa, bhagavato tassa sāvakohamasmi.. </p>
              <p>[21] ``taṇhacchidassa buddhassa, vītadhūmassa anupalittassa. </p>
              <p>[27] āhuneyyassa yakkhassa, uttamapuggalassa atulassa. </p>
              <p>[22] mahato yasaggapattassa, bhagavato tassa sāvakohamasmī''ti.. </p>
              <p>[03] 77^b^.^eb^ ``kadā ^a^V2.0056^ea^ saññūḷhā pana te, gahapati, ime  samaṇassa gotamassa vaṇṇā''ti? ``seyyathāpi, bhante, nānāpupphānaṃ  mahāpuppharāsi ^a^P1.0387^ea^, tamenaṃ dakkho mālākāro vā  mālākārantevāsī vā vicittaṃ mālaṃ gantheyya; evameva kho, bhante, so  bhagavā anekavaṇṇo anekasatavaṇṇo. ko hi, bhante, vaṇṇārahassa  vaṇṇaṃ na karissatī''ti? atha kho nigaṇṭhassa nāṭaputtassa bhagavato  sakkāraṃ asahamānassa tattheva uṇhaṃ lohitaṃ mukhato uggacchīti {uggañchi (sī0  syā0 pī0)}. </p>
              <p>[06] upālisuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. kukkuravatikasuttaṃ </h3n>
            <h4>
              <h4n> </h4n>
              <p>[03] 78^b^.^eb^ evaṃ ^a^T2.0079^ea^ ^a^M2.0050^ea^ ^a^V2.0057^ea^ me sutaṃ -- ekaṃ samayaṃ bhagavā koliyesu  viharati haliddavasanaṃ nāma koliyānaṃ nigamo. atha kho puṇṇo ca  koliyaputto govatiko acelo ca seniyo kukkuravatiko yena bhagavā  tenupasaṅkamiṃsu; upasaṅkamitvā puṇṇo koliyaputto govatiko bhagavantaṃ  abhivādetvā ekamantaṃ nisīdi. acelo pana seniyo kukkuravatiko  bhagavatā saddhiṃ sammodi. sammodanīyaṃ kathaṃ sāraṇīyaṃ vītisāretvā  kukkurova palikujjitvā {palikuṇṭhitvā (syā0 kaṃ0), paliguṇṭhitvā (ka0)} ekamantaṃ   nisīdi. ekamantaṃ nisinno kho  puṇṇo koliyaputto govatiko bhagavantaṃ etadavoca -- ``ayaṃ ^a^T2.0080^ea^, bhante,  acelo seniyo kukkuravatiko dukkarakārako chamānikkhittaṃ bhojanaṃ  bhuñjati. tassa taṃ kukkuravataṃ dīgharattaṃ samattaṃ samādinnaṃ. tassa kā  gati, ko abhisamparāyo''ti? ``alaṃ, puṇṇa, tiṭṭhatetaṃ; mā maṃ etaṃ  pucchī''ti. dutiyampi kho puṇṇo koliyaputto govatiko...pe0...  tatiyampi kho puṇṇo koliyaputto govatiko bhagavantaṃ etadavoca --  ``ayaṃ, bhante, acelo seniyo kukkuravatiko dukkarakārako  chamānikkhittaṃ bhojanaṃ bhuñjati. tassa taṃ kukkuravataṃ dīgharattaṃ samattaṃ  samādinnaṃ. tassa kā gati, ko abhisamparāyo''ti? </p>
              <p>[03] 79^b^.^eb^ ``addhā kho te ahaṃ, puṇṇa, na labhāmi.  alaṃ, puṇṇa, tiṭṭhatetaṃ; mā maṃ etaṃ pucchīti; api ca tyāhaṃ  byākarissāmi. idha, puṇṇa, ekacco kukkuravataṃ bhāveti paripuṇṇaṃ  abbokiṇṇaṃ, kukkurasīlaṃ bhāveti paripuṇṇaṃ abbokiṇṇaṃ, kukkuracittaṃ  bhāveti paripuṇṇaṃ abbokiṇṇaṃ ^a^P1.0388^ea^, kukkurākappaṃ bhāveti  paripuṇṇaṃ abbokiṇṇaṃ. so kukkuravataṃ bhāvetvā paripuṇṇaṃ  abbokiṇṇaṃ, kukkurasīlaṃ bhāvetvā paripuṇṇaṃ abbokiṇṇaṃ, kukkuracittaṃ  bhāvetvā paripuṇṇaṃ abbokiṇṇaṃ, kukkurākappaṃ bhāvetvā paripuṇṇaṃ  abbokiṇṇaṃ kāyassa bhedā paraṃ maraṇā kukkurānaṃ sahabyataṃ upapajjati.  sace kho panassa evaṃdiṭṭhi hoti -- `imināhaṃ sīlena vā vatena vā  tapena vā brahmacariyena vā devo vā bhavissāmi devaññataro vā'ti,  sāssa {sāyaṃ (ka0)} hoti micchādiṭṭhi. micchādiṭṭhissa {micchādiṭṭhikassa  (sī0)} kho ahaṃ, puṇṇa, dvinnaṃ  gatīnaṃ aññataraṃ gatiṃ vadāmi ^a^V2.0058^ea^ -- nirayaṃ vā tiracchānayoniṃ vā.  iti kho, puṇṇa, sampajjamānaṃ ^a^M2.0051^ea^ kukkuravataṃ kukkurānaṃ sahabyataṃ upaneti,  vipajjamānaṃ niraya''nti. evaṃ vutte, acelo seniyo kukkuravatiko  parodi, assūni pavattesi.</p>
              <p>[03] atha kho bhagavā puṇṇaṃ koliyaputtaṃ govatikaṃ etadavoca --  ``etaṃ ^a^T2.0081^ea^ kho te ahaṃ, puṇṇa, nālatthaṃ. alaṃ, puṇṇa, tiṭṭhatetaṃ; mā maṃ  etaṃ pucchī''ti. ``nāhaṃ, bhante, etaṃ rodāmi yaṃ maṃ bhagavā  evamāha; api ca me idaṃ, bhante, kukkuravataṃ dīgharattaṃ samattaṃ samādinnaṃ.  ayaṃ, bhante, puṇṇo koliyaputto govatiko. tassa taṃ govataṃ  dīgharattaṃ samattaṃ samādinnaṃ. tassa kā gati, ko abhisamparāyo''ti?  ``alaṃ, seniya, tiṭṭhatetaṃ; mā maṃ etaṃ pucchī''ti. dutiyampi  kho acelo seniyo...pe0... tatiyampi kho acelo seniyo  kukkuravatiko bhagavantaṃ etadavoca -- ``ayaṃ, bhante, puṇṇo  koliyaputto govatiko. tassa taṃ govataṃ dīgharattaṃ samattaṃ samādinnaṃ.  tassa kā gati, ko abhisamparāyo''ti? </p>
              <p>[03] 80^b^.^eb^ ``addhā kho te ahaṃ, seniya, na labhāmi.  alaṃ, seniya, tiṭṭhatetaṃ; mā maṃ etaṃ pucchīti; api ca tyāhaṃ  byākarissāmi. idha, seniya, ekacco govataṃ bhāveti paripuṇṇaṃ  abbokiṇṇaṃ, gosīlaṃ bhāveti paripuṇṇaṃ abbokiṇṇaṃ, gocittaṃ bhāveti  paripuṇṇaṃ abbokiṇṇaṃ, gavākappaṃ {gvākappaṃ (ka0)} bhāveti paripuṇṇaṃ abbokiṇṇaṃ. so  govataṃ bhāvetvā paripuṇṇaṃ abbokiṇṇaṃ, gosīlaṃ bhāvetvā paripuṇṇaṃ  abbokiṇṇaṃ, gocittaṃ bhāvetvā paripuṇṇaṃ abbokiṇṇaṃ, gavākappaṃ  bhāvetvā paripuṇṇaṃ abbokiṇṇaṃ kāyassa bhedā paraṃ maraṇā gunnaṃ  sahabyataṃ upapajjati. sace kho ^a^P1.0389^ea^ panassa evaṃdiṭṭhi  hoti -- `imināhaṃ sīlena vā vatena vā tapena vā brahmacariyena vā  devo vā bhavissāmi devaññataro vā'ti ^a^T2.0082^ea^, sāssa hoti micchādiṭṭhi.  micchādiṭṭhissa kho ahaṃ, seniya, dvinnaṃ gatīnaṃ aññataraṃ gatiṃ vadāmi  -- nirayaṃ vā tiracchānayoniṃ vā. iti kho, seniya, sampajjamānaṃ  govataṃ gunnaṃ sahabyataṃ upaneti, vipajjamānaṃ niraya''nti. evaṃ vutte,  puṇṇo koliyaputto govatiko parodi, assūni pavattesi.</p>
              <p>[03] atha kho bhagavā acelaṃ seniyaṃ kukkuravatikaṃ etadavoca --  ``etaṃ kho te ahaṃ, seniya ^a^V2.0059^ea^, nālatthaṃ. alaṃ, seniya, tiṭṭhatetaṃ; mā  maṃ ^a^M2.0052^ea^ etaṃ pucchī''ti. ``nāhaṃ, bhante, etaṃ rodāmi yaṃ maṃ bhagavā  evamāha; api ca me idaṃ, bhante, govataṃ dīgharattaṃ samattaṃ samādinnaṃ.  evaṃ pasanno ahaṃ, bhante, bhagavati; pahoti bhagavā tathā dhammaṃ desetuṃ  yathā ahaṃ cevimaṃ govataṃ pajaheyyaṃ, ayañceva acelo seniyo  kukkuravatiko taṃ kukkuravataṃ pajaheyyā''ti. ``tena hi, puṇṇa,  suṇāhi, sādhukaṃ manasi karohi, bhāsissāmī''ti. ``evaṃ,  bhante''ti kho puṇṇo koliyaputto govatiko bhagavato paccassosi.  bhagavā etadavoca -- </p>
              <p>[03] 81^b^.^eb^ ``cattārimāni, puṇṇa, kammāni mayā sayaṃ  abhiññā sacchikatvā paveditāni. katamāni cattāri? atthi,  puṇṇa, kammaṃ kaṇhaṃ kaṇhavipākaṃ; atthi, puṇṇa, kammaṃ sukkaṃ  sukkavipākaṃ; atthi, puṇṇa, kammaṃ kaṇhasukkaṃ kaṇhasukkavipākaṃ; atthi,  puṇṇa, kammaṃ akaṇhaṃ asukkaṃ akaṇhāsukkavipākaṃ, kammakkhayāya  saṃvattati ^a^T2.0083^ea^.</p>
              <p>[03] ``katamañca, puṇṇa, kammaṃ kaṇhaṃ kaṇhavipākaṃ? idha, puṇṇa,  ekacco sabyābajjhaṃ {sabyāpajjhaṃ (sī0 syā0 kaṃ0)} kāyasaṅkhāraṃ abhisaṅkharoti, sabyābajjhaṃ  vacīsaṅkhāraṃ abhisaṅkharoti, sabyābajjhaṃ manosaṅkhāraṃ  abhisaṅkharoti. so sabyābajjhaṃ kāyasaṅkhāraṃ abhisaṅkharitvā,  sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ  abhisaṅkharitvā, sabyābajjhaṃ lokaṃ upapajjati. tamenaṃ sabyābajjhaṃ  lokaṃ upapannaṃ samānaṃ sabyābajjhā phassā phusanti. so  sabyābajjhehi phassehi phuṭṭho samāno sabyābajjhaṃ vedanaṃ vedeti  ekantadukkhaṃ, seyyathāpi sattā nerayikā ^a^P1.0390^ea^. iti  kho, puṇṇa, bhūtā bhūtassa upapatti hoti; yaṃ karoti tena upapajjati,  upapannamenaṃ phassā phusanti. evaṃpāhaṃ, puṇṇa, `kammadāyādā sattā'ti  vadāmi. idaṃ vuccati, puṇṇa, kammaṃ kaṇhaṃ kaṇhavipākaṃ.</p>
              <p>[03] ``katamañca, puṇṇa, kammaṃ sukkaṃ sukkavipākaṃ? idha, puṇṇa,  ekacco abyābajjhaṃ kāyasaṅkhāraṃ abhisaṅkharoti, abyābajjhaṃ  vacīsaṅkhāraṃ abhisaṅkharoti, abyābajjhaṃ manosaṅkhāraṃ  abhisaṅkharoti. so abyābajjhaṃ kāyasaṅkhāraṃ abhisaṅkharitvā,  abyābajjhaṃ vacīsaṅkhāraṃ abhisaṅkharitvā, abyābajjhaṃ manosaṅkhāraṃ  abhisaṅkharitvā abyābajjhaṃ lokaṃ upapajjati. tamenaṃ abyābajjhaṃ  lokaṃ upapannaṃ ^a^M2.0053^ea^ samānaṃ abyābajjhā phassā phusanti. so  abyābajjhehi phassehi phuṭṭho ^a^V2.0060^ea^ samāno abyābajjhaṃ vedanaṃ vedeti  ekantasukhaṃ, seyyathāpi devā subhakiṇhā. iti kho ^a^T2.0084^ea^, puṇṇa, bhūtā  bhūtassa upapatti hoti; yaṃ karoti tena upapajjati, upapannamenaṃ phassā  phusanti. evaṃpāhaṃ, puṇṇa, `kammadāyādā sattā'ti vadāmi. idaṃ  vuccati, puṇṇa, kammaṃ sukkaṃ sukkavipākaṃ.</p>
              <p>[03] ``katamañca, puṇṇa, kammaṃ kaṇhasukkaṃ kaṇhasukkavipākaṃ? idha,  puṇṇa, ekacco sabyābajjhampi abyābajjhampi kāyasaṅkhāraṃ  abhisaṅkharoti, sabyābajjhampi abyābajjhampi vacīsaṅkhāraṃ  abhisaṅkharoti, sabyābajjhampi abyābajjhampi manosaṅkhāraṃ  abhisaṅkharoti. so sabyābajjhampi abyābajjhampi kāyasaṅkhāraṃ  abhisaṅkharitvā, sabyābajjhampi abyābajjhampi vacīsaṅkhāraṃ  abhiṅkharitvā, sabyābajjhampi abyābajjhampi manosaṅkhāraṃ  abhisaṅkharitvā sabyābajjhampi abyābajjhampi lokaṃ upapajjati.  tamenaṃ sabyābajjhampi abyābajjhampi lokaṃ upapannaṃ samānaṃ  sabyābajjhāpi abyābajjhāpi phassā phusanti. so sabyābajjhehipi  abyābajjhehipi phassehi phuṭṭho samāno sabyābajjhampi abyābajjhampi  vedanaṃ vedeti vokiṇṇasukhadukkhaṃ, seyyathāpi manussā ekacce ca devā  ekacce ca vinipātikā. iti kho, puṇṇa, bhūtā bhūtassa upapatti  hoti; yaṃ karoti tena upapajjati. upapannamenaṃ phassā phusanti.  evaṃpāhaṃ, puṇṇa, `kammadāyādā sattā'ti vadāmi. idaṃ vuccati,  puṇṇa, kammaṃ kaṇhasukkaṃ kaṇhasukkavipākaṃ.</p>
              <p>[03] ``katamañca ^a^P1.0391^ea^, puṇṇa, kammaṃ akaṇhaṃ asukkaṃ  akaṇhāsukkavipākaṃ, kammakkhayāya saṃvattati? tatra, puṇṇa, yamidaṃ ^a^T2.0085^ea^  kammaṃ kaṇhaṃ kaṇhavipākaṃ tassa pahānāya yā cetanā, yamidaṃ {yampidaṃ (sī0  pī0)} kammaṃ  sukkaṃ sukkavipākaṃ tassa pahānāya yā cetanā, yamidaṃ {yampidaṃ (sī0 pī0)} kammaṃ kaṇhasukkaṃ  kaṇhasukkavipākaṃ tassa pahānāya yā cetanā -- idaṃ vuccati, puṇṇa,  kammaṃ akaṇhaṃ asukkaṃ akaṇhāsukkavipākaṃ, kammakkhayāya saṃvattatīti.  imāni kho, puṇṇa, cattāri kammāni mayā sayaṃ abhiññā  sacchikatvā paveditānī''ti. </p>
              <p>[03] 82^b^.^eb^ evaṃ vutte, puṇṇo koliyaputto govatiko  bhagavantaṃ etadavoca -- ``abhikkantaṃ, bhante, abhikkantaṃ, bhante!  seyyathāpi, bhante...pe0... upāsakaṃ maṃ bhagavā dhāretu ajjatagge pāṇupetaṃ ^a^V2.0061^ea^   saraṇaṃ gata''nti. acelo ^a^M2.0054^ea^ pana seniyo kukkuravatiko bhagavantaṃ  etadavoca -- ``abhikkantaṃ, bhante, abhikkantaṃ, bhante! seyyathāpi,  bhante...pe0... pakāsito. esāhaṃ, bhante, bhagavantaṃ saraṇaṃ gacchāmi  dhammañca bhikkhusaṅghañca. labheyyāhaṃ, bhante, bhagavato santike  pabbajjaṃ, labheyyaṃ upasampada''nti. ``yo kho, seniya ^a^T2.0086^ea^,  aññatitthiyapubbo imasmiṃ dhammavinaye ākaṅkhati pabbajjaṃ,  ākaṅkhati upasampadaṃ so cattāro māse parivasati. catunnaṃ māsānaṃ  accayena āraddhacittā bhikkhū pabbājenti, upasampādenti bhikkhubhāvāya.  api ca mettha puggalavemattatā viditā''ti.</p>
              <p>[03] ``sace, bhante, aññatitthiyapubbā imasmiṃ dhammavinaye  ākaṅkhantā pabbajjaṃ ākaṅkhantā upasampadaṃ te cattāro māse  parivasanti catunnaṃ māsānaṃ accayena āraddhacittā bhikkhū pabbājenti  upasampādenti bhikkhubhāvāya, ahaṃ cattāri vassāni parivasissāmi.  catunnaṃ vassānaṃ accayena āraddhacittā bhikkhū pabbājentu, upasampādentu  bhikkhubhāvāyā''ti. alattha kho acelo seniyo kukkuravatiko  bhagavato santike pabbajjaṃ, alattha upasampadaṃ. acirūpasampanno kho  panāyasmā seniyo eko vūpakaṭṭho appamatto ^a^P1.0392^ea^  ātāpī pahitatto viharanto nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihāsi. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti abbhaññāsi. aññataro kho  panāyasmā seniyo arahataṃ ahosīti. </p>
              <p>[06] kukkuravatikasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. abhayarājakumārasuttaṃ </h3n>
            <h4>
              <h4n> </h4n>
              <p>[03] 83^b^.^eb^ evaṃ ^a^T2.0087^ea^ ^a^V2.0062^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. atha kho abhayo rājakumāro  yena nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ  abhivādetvā ekamantaṃ nisīdi. ekamantaṃ nisinnaṃ kho abhayaṃ  rājakumāraṃ nigaṇṭho nāṭaputto etadavoca -- ``ehi tvaṃ, rājakumāra,  samaṇassa gotamassa vādaṃ ^a^M2.0055^ea^ āropehi. evaṃ te kalyāṇo kittisaddo  abbhuggacchissati -- `abhayena rājakumārena samaṇassa gotamassa evaṃ  mahiddhikassa evaṃ mahānubhāvassa vādo āropito'''ti. ``yathā  kathaṃ panāhaṃ, bhante, samaṇassa gotamassa evaṃ mahiddhikassa evaṃ  mahānubhāvassa vādaṃ āropessāmī''ti? ``ehi tvaṃ, rājakumāra,  yena samaṇo gotamo tenupasaṅkama; upasaṅkamitvā samaṇaṃ gotamaṃ evaṃ  vadehi -- `bhāseyya nu kho, bhante, tathāgato taṃ vācaṃ yā sā vācā  paresaṃ appiyā amanāpā'ti? sace te samaṇo gotamo evaṃ puṭṭho evaṃ  byākaroti -- `bhāseyya, rājakumāra, tathāgato taṃ vācaṃ yā sā  vācā paresaṃ appiyā amanāpā'ti, tamenaṃ tvaṃ evaṃ vadeyyāsi --  `atha kiñcarahi te, bhante, puthujjanena nānākaraṇaṃ? puthujjanopi hi  taṃ vācaṃ bhāseyya yā sā vācā paresaṃ appiyā amanāpā'ti. sace ^a^T2.0088^ea^  pana te samaṇo gotamo evaṃ puṭṭho evaṃ byākaroti -- `na,  rājakumāra, tathāgato taṃ vācaṃ bhāseyya yā sā vācā paresaṃ ^a^P1.0393^ea^  appiyā amanāpā'ti, tamenaṃ tvaṃ evaṃ vadeyyāsi -- `atha  kiñcarahi te, bhante, devadatto byākato -- ``āpāyiko devadatto,  nerayiko devadatto, kappaṭṭho devadatto, atekiccho devadatto''ti? tāya  ca pana te vācāya devadatto kupito ahosi anattamano'ti. imaṃ  kho te, rājakumāra, samaṇo gotamo ubhatokoṭikaṃ pañhaṃ puṭṭho samāno  neva sakkhiti uggilituṃ na sakkhiti ogilituṃ. seyyathāpi nāma  purisassa ayosiṅghāṭakaṃ kaṇṭhe vilaggaṃ, so neva sakkuṇeyya  uggilituṃ na sakkuṇeyya ogilituṃ; evameva kho te, rājakumāra,  samaṇo gotamo imaṃ ubhatokoṭikaṃ pañhaṃ puṭṭho samāno neva sakkhiti  uggilituṃ na sakkhiti ogilitu''nti. ``evaṃ, bhante''ti kho  abhayo rājakumāro nigaṇṭhassa nāṭaputtassa paṭissutvā uṭṭhāyāsanā  nigaṇṭhaṃ nāṭaputtaṃ abhivādetvā padakkhiṇaṃ katvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. </p>
              <p>[03] 84^b^.^eb^ ekamantaṃ ^a^V2.0063^ea^ nisinnassa kho abhayassa  rājakumārassa sūriyaṃ {suriyaṃ (sī0 syā0 kaṃ0 pī0)} ulloketvā etadahosi -- ``akālo   kho ajja  bhagavato vādaṃ āropetuṃ ^a^M2.0056^ea^. sve dānāhaṃ sake nivesane bhagavato vādaṃ  āropessāmī''ti bhagavantaṃ etadavoca -- ``adhivāsetu me, bhante,  bhagavā svātanāya attacatuttho bhatta''nti. adhivāsesi bhagavā  tuṇhībhāvena. atha ^a^T2.0089^ea^ kho abhayo rājakumāro bhagavato adhivāsanaṃ  viditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi.  atha kho bhagavā tassā rattiyā accayena pubbaṇhasamayaṃ nivāsetvā  pattacīvaramādāya yena abhayassa rājakumārassa nivesanaṃ tenupasaṅkami;  upasaṅkamitvā paññatte āsane nisīdi. atha kho abhayo  rājakumāro bhagavantaṃ paṇītena khādanīyena bhojanīyena sahatthā  santappesi sampavāresi. atha kho abhayo rājakumāro bhagavantaṃ  bhuttāviṃ onītapattapāṇiṃ aññataraṃ nīcaṃ āsanaṃ gahetvā ekamantaṃ  nisīdi. </p>
              <p>[03] 85^b^.^eb^ ekamantaṃ nisinno kho abhayo rājakumāro  bhagavantaṃ etadavoca -- ``bhāseyya nu kho, bhante, tathāgato taṃ vācaṃ  yā sā vācā paresaṃ appiyā amanāpā''ti? ``na khvettha,  rājakumāra, ekaṃsenā''ti. ``ettha, bhante, anassuṃ nigaṇṭhā''ti.  ``kiṃ pana tvaṃ, rājakumāra, evaṃ vadesi -- `ettha ^a^P1.0394^ea^,  bhante, anassuṃ nigaṇṭhā'''ti? ``idhāhaṃ, bhante, yena  nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ  abhivādetvā ekamantaṃ nisīdiṃ. ekamantaṃ nisinnaṃ kho maṃ, bhante,  nigaṇṭho nāṭaputto etadavoca -- `ehi tvaṃ, rājakumāra, samaṇassa  gotamassa vādaṃ āropehi. evaṃ te kalyāṇo kittisaddo  abbhuggacchissati -- abhayena rājakumārena samaṇassa gotamassa evaṃ  mahiddhikassa evaṃ mahānubhāvassa vādo āropito'ti. evaṃ vutte,  ahaṃ, bhante, nigaṇṭhaṃ nāṭaputtaṃ etadavocaṃ -- `yathā kathaṃ panāhaṃ ^a^T2.0090^ea^, bhante,  samaṇassa gotamassa evaṃ mahiddhikassa evaṃ mahānubhāvassa vādaṃ  āropessāmī'ti? `ehi tvaṃ, rājakumāra, yena samaṇo gotamo  tenupasaṅkama; upasaṅkamitvā samaṇaṃ gotamaṃ evaṃ vadehi -- bhāseyya nu  kho, bhante, tathāgato taṃ vācaṃ yā sā vācā paresaṃ appiyā  amanāpāti? sace te samaṇo gotamo evaṃ puṭṭho evaṃ byākaroti --  bhāseyya, rājakumāra, tathāgato taṃ vācaṃ yā sā vācā paresaṃ appiyā  amanāpāti, tamenaṃ tvaṃ evaṃ vadeyyāsi -- atha kiñcarahi te, bhante,  puthujjanena nānākaraṇaṃ? puthujjanopi hi taṃ vācaṃ bhāseyya ^a^M2.0057^ea^ yā sā  vācā paresaṃ appiyā amanāpāti. sace pana te samaṇo gotamo evaṃ  puṭṭho evaṃ byākaroti -- na, rājakumāra, tathāgato taṃ vācaṃ bhāseyya  yā sā ^a^V2.0064^ea^ vācā paresaṃ appiyā amanāpāti, tamenaṃ tvaṃ evaṃ vadeyyāsi  -- atha kiñcarahi te, bhante, devadatto byākato -- āpāyiko  devadatto, nerayiko devadatto, kappaṭṭho devadatto, atekiccho devadattoti?  tāya ca pana te vācāya devadatto kupito ahosi anattamanoti.  imaṃ kho te, rājakumāra, samaṇo gotamo ubhatokoṭikaṃ pañhaṃ puṭṭho  samāno ^a^T2.0091^ea^ neva sakkhiti uggilituṃ na sakkhiti ogilituṃ.  seyyathāpi nāma purisassa ayosiṅghāṭakaṃ kaṇṭhe vilaggaṃ, so neva  sakkuṇeyya uggilituṃ na sakkuṇeyya ogilituṃ; evameva kho te,  rājakumāra, samaṇo gotamo imaṃ ubhatokoṭikaṃ pañhaṃ puṭṭho samāno  neva sakkhiti uggilituṃ na sakkhiti ogilitu'''nti. </p>
              <p>[03] 86^b^.^eb^ tena kho pana samayena daharo kumāro mando  uttānaseyyako abhayassa rājakumārassa aṅke nisinno hoti. atha  kho bhagavā abhayaṃ rājakumāraṃ etadavoca -- ``taṃ kiṃ ^a^P1.0395^ea^  maññasi, rājakumāra, sacāyaṃ kumāro tuyhaṃ vā  pamādamanvāya dhātiyā vā pamādamanvāya kaṭṭhaṃ vā kaṭhalaṃ {kathalaṃ (ka0)} vā mukhe  āhareyya, kinti naṃ kareyyāsī''ti? ``āhareyyassāhaṃ, bhante.  sace, bhante, na sakkuṇeyyaṃ ādikeneva āhattuṃ {āharituṃ (syā0 kaṃ0)}, vāmena hatthena sīsaṃ  pariggahetvā {paggahetvā (sī0)} dakkhiṇena hatthena vaṅkaṅguliṃ karitvā salohitampi  āhareyyaṃ. taṃ kissa hetu? atthi me, bhante, kumāre anukampā''ti.  ``evameva kho, rājakumāra, yaṃ tathāgato vācaṃ jānāti abhūtaṃ  atacchaṃ anatthasaṃhitaṃ sā ca paresaṃ appiyā amanāpā, na taṃ tathāgato  vācaṃ bhāsati. yampi tathāgato vācaṃ jānāti bhūtaṃ tacchaṃ  anatthasaṃhitaṃ sā ca paresaṃ appiyā amanāpā, tampi tathāgato vācaṃ  na bhāsati. yañca kho tathāgato vācaṃ jānāti bhūtaṃ tacchaṃ  atthasaṃhitaṃ sā ca paresaṃ appiyā amanāpā, tatra kālaññū tathāgato  hoti tassā vācāya veyyākaraṇāya. yaṃ tathāgato vācaṃ jānāti  abhūtaṃ atacchaṃ ^a^M2.0058^ea^ anatthasaṃhitaṃ sā ca paresaṃ piyā manāpā, na taṃ  tathāgato vācaṃ bhāsati. yampi tathāgato vācaṃ jānāti bhūtaṃ tacchaṃ  anatthasaṃhitaṃ sā ca paresaṃ piyā manāpā tampi tathāgato vācaṃ na  bhāsati. yañca tathāgato vācaṃ jānāti bhūtaṃ tacchaṃ atthasaṃhitaṃ sā ^a^T2.0092^ea^  ca paresaṃ piyā manāpā, tatra kālaññū tathāgato hoti tassā vācāya  veyyākaraṇāya. taṃ kissa hetu? atthi, rājakumāra, tathāgatassa  sattesu anukampā''ti. </p>
              <p>[03] 87^b^.^eb^ ``yeme, bhante, khattiyapaṇḍitāpi  brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṃ  abhisaṅkharitvā tathāgataṃ upasaṅkamitvā pucchanti, pubbeva nu kho,  etaṃ, bhante ^a^V2.0065^ea^, bhagavato cetaso parivitakkitaṃ hoti `ye maṃ upasaṅkamitvā  evaṃ pucchissanti tesāhaṃ evaṃ puṭṭho evaṃ byākarissāmī'ti, udāhu  ṭhānasovetaṃ tathāgataṃ paṭibhātī''ti?</p>
              <p>[03] ``tena hi, rājakumāra, taññevettha paṭipucchissāmi, yathā te  khameyya tathā naṃ byākareyyāsi. taṃ kiṃ maññasi, rājakumāra,  kusalo tvaṃ rathassa aṅgapaccaṅgāna''nti?</p>
              <p>[03] ``evaṃ, bhante, kusalo ahaṃ rathassa aṅgapaccaṅgāna''nti. </p>
              <p>[01] ``taṃ kiṃ maññasi,  rājakumāra, ye taṃ upasaṅkamitvā evaṃ puccheyyuṃ -- `kiṃ nāmidaṃ  rathassa aṅgapaccaṅga'nti? pubbeva nu kho te etaṃ cetaso parivitakkitaṃ  ^a^P1.0396^ea^ assa `ye maṃ upasaṅkamitvā evaṃ pucchissanti  tesāhaṃ evaṃ puṭṭho evaṃ byākarissāmī'ti, udāhu ṭhānasovetaṃ  paṭibhāseyyā''ti?</p>
              <p>[03] ``ahañhi, bhante, rathiko saññāto kusalo rathassa  aṅgapaccaṅgānaṃ. sabbāni me rathassa aṅgapaccaṅgāni suviditāni.  ṭhānasovetaṃ maṃ paṭibhāseyyā''ti ^a^T2.0093^ea^.</p>
              <p>[03] ``evameva kho, rājakumāra, ye te khattiyapaṇḍitāpi  brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṃ  abhisaṅkharitvā tathāgataṃ upasaṅkamitvā pucchanti, ṭhānasovetaṃ tathāgataṃ  paṭibhāti. taṃ kissa hetu? sā hi, rājakumāra, tathāgatassa  dhammadhātu suppaṭividdhā yassā dhammadhātuyā suppaṭividdhattā ṭhānasovetaṃ  tathāgataṃ paṭibhātī''ti.</p>
              <p>[03] evaṃ vutte, abhayo rājakumāro bhagavantaṃ etadavoca --  ``abhikkantaṃ, bhante, abhikkantaṃ, bhante...pe0... ajjatagge pāṇupetaṃ  saraṇaṃ gata''nti. </p>
              <p>[06] abhayarājakumārasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. bahuvedanīyasuttaṃ </h3n>
            <h4>
              <h4n> </h4n>
              <p>[03] 88^b^.^eb^ evaṃ ^a^T2.0094^ea^ ^a^M2.0059^ea^ ^a^V2.0066^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho pañcakaṅgo  thapati yenāyasmā udāyī tenupasaṅkami; upasaṅkamitvā āyasmantaṃ  udāyiṃ abhivādetvā ekamantaṃ nisīdi. ekamantaṃ nisinno kho  pañcakaṅgo thapati āyasmantaṃ udāyiṃ etadavoca -- ``kati nu kho,  bhante udāyi, vedanā vuttā bhagavatā''ti? ``tisso kho, thapati {gahapati  (syā0 kaṃ0 pī0)},  vedanā vuttā bhagavatā. sukhā vedanā, dukkhā vedanā, adukkhamasukhā  vedanā -- imā ^a^P1.0397^ea^ kho, thapati, tisso vedanā vuttā  bhagavatā''ti. evaṃ vutte, pañcakaṅgo thapati āyasmantaṃ udāyiṃ  etadavoca -- ``na kho, bhante udāyi, tisso vedanā vuttā  bhagavatā; dve vedanā vuttā bhagavatā -- sukhā vedanā, dukkhā vedanā.  yāyaṃ, bhante, adukkhamasukhā vedanā santasmiṃ esā paṇīte sukhe vuttā  bhagavatā''ti. dutiyampi kho āyasmā udāyī pañcakaṅgaṃ thapatiṃ  etadavoca -- ``na kho, gahapati, dve vedanā vuttā bhagavatā; tisso  vedanā vuttā bhagavatā. sukhā vedanā, dukkhā vedanā, adukkhamasukhā  vedanā -- imā kho, thapati, tisso vedanā vuttā bhagavatā''ti.  dutiyampi kho pañcakaṅgo thapati āyasmantaṃ udāyiṃ etadavoca --  ``na kho, bhante udāyi, tisso vedanā vuttā bhagavatā; dve vedanā  vuttā bhagavatā -- sukhā vedanā, dukkhā vedanā. yāyaṃ, bhante ^a^T2.0095^ea^,  adukkhamasukhā vedanā santasmiṃ esā paṇīte sukhe vuttā bhagavatā''ti.  tatiyampi kho āyasmā udāyī pañcakaṅgaṃ thapatiṃ etadavoca --  ``na kho, thapati, dve vedanā vuttā bhagavatā; tisso vedanā vuttā  bhagavatā. sukhā vedanā, dukkhā vedanā, adukkhamasukhā vedanā --  imā kho, thapati, tisso vedanā vuttā bhagavatā''ti. tatiyampi  kho pañcakaṅgo thapati āyasmantaṃ udāyiṃ etadavoca -- ``na kho,  bhante udāyi, tisso vedanā vuttā bhagavatā, dve vedanā vuttā bhagavatā  -- sukhā vedanā, dukkhā vedanā. yāyaṃ, bhante, adukkhamasukhā  vedanā santasmiṃ esā paṇīte sukhe vuttā bhagavatā''ti. neva kho  sakkhi āyasmā udāyī pañcakaṅgaṃ thapatiṃ saññāpetuṃ na panāsakkhi  pañcakaṅgo thapati āyasmantaṃ udāyiṃ saññāpetuṃ. </p>
              <p>[03] 89^b^.^eb^ assosi ^a^V2.0067^ea^ kho āyasmā ānando āyasmato  udāyissa pañcakaṅgena thapatinā saddhiṃ imaṃ kathāsallāpaṃ. atha kho  āyasmā ānando ^a^M2.0060^ea^ yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  ānando yāvatako ahosi āyasmato udāyissa pañcakaṅgena thapatinā  saddhiṃ kathāsallāpo taṃ sabbaṃ bhagavato ārocesi. evaṃ vutte, bhagavā  āyasmantaṃ ānandaṃ etadavoca -- ``santaññeva kho, ānanda,  pariyāyaṃ pañcakaṅgo thapati udāyissa nābbhanumodi, santaññeva ^a^T2.0096^ea^ ca  pana pariyāyaṃ udāyī pañcakaṅgassa thapatissa nābbhanumodi.  dvepānanda, vedanā vuttā mayā pariyāyena ^a^P1.0398^ea^, tissopi  vedanā vuttā mayā pariyāyena, pañcapi vedanā vuttā mayā pariyāyena,  chapi vedanā vuttā mayā pariyāyena, aṭṭhārasapi vedanā vuttā mayā  pariyāyena, chattiṃsapi vedanā vuttā mayā pariyāyena, aṭṭhasatampi  vedanā vuttā mayā pariyāyena. evaṃ pariyāyadesito kho, ānanda,  mayā dhammo. evaṃ pariyāyadesite kho, ānanda, mayā dhamme ye  aññamaññassa subhāsitaṃ sulapitaṃ na samanujānissanti na  samanumaññissanti na samanumodissanti tesametaṃ pāṭikaṅkhaṃ --  bhaṇḍanajātā kalahajātā vivādāpannā aññamaññaṃ mukhasattīhi vitudantā  viharissanti. evaṃ pariyāyadesito kho, ānanda, mayā dhammo.  evaṃ pariyāyadesite kho, ānanda, mayā dhamme ye aññamaññassa  subhāsitaṃ sulapitaṃ samanujānissanti samanumaññissanti  samanumodissanti tesametaṃ pāṭikaṅkhaṃ -- samaggā sammodamānā  avivadamānā khīrodakībhūtā aññamaññaṃ piyacakkhūhi sampassantā  viharissanti''. </p>
              <p>[03] 90^b^.^eb^ ``pañca kho ime, ānanda, kāmaguṇā.  katame pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā  gandhā...pe0... jivhāviññeyyā rasā...pe0... kāyaviññeyyā phoṭṭhabbā  iṭṭhā kantā manāpā ^a^T2.0097^ea^ piyarūpā kāmūpasaṃhitā rajanīyā -- ime kho,  ānanda, pañca kāmaguṇā. yaṃ kho, ānanda, ime pañca kāmaguṇe  paṭicca uppajjati sukhaṃ somanassaṃ idaṃ vuccati kāmasukhaṃ. </p>
              <p>[01] ``yo kho, ānanda, evaṃ vadeyya -- `etaparamaṃ sattā  sukhaṃ somanassaṃ paṭisaṃvedentī'ti, idamassa nānujānāmi. taṃ kissa  hetu? atthānanda, etamhā sukhā aññaṃ ^a^V2.0068^ea^ sukhaṃ abhikkantatarañca  paṇītatarañca. katamañcānanda, etamhā sukhā aññaṃ sukhaṃ  abhikkantatarañca paṇītatarañca? idhānanda, bhikkhu vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati ^a^M2.0061^ea^. idaṃ kho, ānanda, etamhā sukhā  aññaṃ sukhaṃ abhikkantatarañca paṇītatarañca.</p>
              <p>[03] ``yo kho, ānanda, evaṃ vadeyya -- `etaparamaṃ sattā sukhaṃ  somanassaṃ paṭisaṃvedentī'ti, idamassa nānujānāmi. taṃ ^a^P1.0399^ea^  kissa hetu? atthānanda, etamhā sukhā aññaṃ sukhaṃ  abhikkantatarañca paṇītatarañca. katamañcānanda, etamhā sukhā aññaṃ  sukhaṃ abhikkantatarañca paṇītatarañca? idhānanda, bhikkhu  vitakkavicārānaṃ vūpasamā...pe0... dutiyaṃ jhānaṃ upasampajja  viharati. idaṃ kho, ānanda, etamhā sukhā aññaṃ sukhaṃ  abhikkantatarañca paṇītatarañca.</p>
              <p>[03] ``yo kho, ānanda, evaṃ vadeyya...pe0.... katamañcānanda,  etamhā sukhā aññaṃ sukhaṃ abhikkantatarañca paṇītatarañca? idhānanda,  bhikkhu pītiyā ca virāgā...pe0... tatiyaṃ jhānaṃ upasampajja viharati.  idaṃ kho, ānanda, etamhā sukhā aññaṃ sukhaṃ abhikkantatarañca  paṇītatarañca.</p>
              <p>[03] ``yo kho, ānanda, evaṃ vadeyya...pe0.... katamañcānanda,  etamhā sukhā aññaṃ sukhaṃ abhikkantatarañca paṇītatarañca? idhānanda,  bhikkhu sukhassa ca pahānā...pe0... catutthaṃ jhānaṃ upasampajja viharati.  idaṃ kho, ānanda, etamhā sukhā aññaṃ sukhaṃ abhikkantatarañca paṇītatarañca.</p>
              <p>[03] ``yo kho, ānanda, evaṃ vadeyya...pe0.... katamañcānanda,  etamhā sukhā aññaṃ sukhaṃ abhikkantatarañca paṇītatarañca ^a^T2.0098^ea^? idhānanda,  bhikkhu sabbaso rūpasaññānaṃ samatikkamā, paṭighasaññānaṃ ^a^V2.0069^ea^ atthaṅgamā,  nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharati. idaṃ kho, ānanda, etamhā  sukhā aññaṃ sukhaṃ abhikkantatarañca paṇītatarañca.</p>
              <p>[03] ``yo kho, ānanda, evaṃ vadeyya...pe0.... katamañcānanda,  etamhā sukhā aññaṃ sukhaṃ abhikkantatarañca paṇītatarañca? idhānanda,  bhikkhu sabbaso ākāsānañcāyatanaṃ samatikkamma `anantaṃ  viññāṇa'nti viññāṇañcāyatanaṃ upasampajja viharati. idaṃ kho,  ānanda, etamhā sukhā aññaṃ sukhaṃ abhikkantatarañca paṇītatarañca.</p>
              <p>[03] ``yo kho, ānanda, evaṃ vadeyya...pe0.... katamañcānanda,  etamhā sukhā aññaṃ sukhaṃ abhikkantatarañca paṇītatarañca? idhānanda,  bhikkhu sabbaso viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja viharati. idaṃ kho, ānanda, etamhā  sukhā aññaṃ sukhaṃ abhikkantatarañca paṇītatarañca.</p>
              <p>[03] ``yo ^a^M2.0062^ea^ ^a^P1.0400^ea^ kho, ānanda, evaṃ vadeyya...pe0....  katamañcānanda, etamhā sukhā aññaṃ sukhaṃ abhikkantatarañca  paṇītatarañca? idhānanda, bhikkhu sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. idaṃ kho,  ānanda, etamhā sukhā aññaṃ sukhaṃ abhikkantatarañca paṇītatarañca.</p>
              <p>[03] ``yo kho, ānanda, evaṃ vadeyya -- `etaparamaṃ sattā sukhaṃ  somanassaṃ paṭisaṃvedentī'ti, idamassa nānujānāmi. taṃ kissa hetu?  atthānanda, etamhā sukhā aññaṃ sukhaṃ abhikkantatarañca paṇītatarañca.  katamañcānanda, etamhā sukhā aññaṃ sukhaṃ abhikkantatarañca  paṇītatarañca? idhānanda, bhikkhu sabbaso nevasaññānāsaññāyatanaṃ ^a^T2.0099^ea^  samatikkamma saññāvedayitanirodhaṃ upasampajja viharati. idaṃ kho,  ānanda, etamhā sukhā aññaṃ sukhaṃ abhikkantatarañca paṇītatarañca. </p>
              <p>[03] 91^b^.^eb^ ``ṭhānaṃ kho panetaṃ, ānanda, vijjati yaṃ  aññatitthiyā paribbājakā evaṃ vadeyyuṃ ^a^V2.0070^ea^ -- `saññāvedayitanirodhaṃ  samaṇo gotamo āha; tañca sukhasmiṃ paññapeti. tayidaṃ kiṃsu,  tayidaṃ kathaṃsū'ti? evaṃvādino, ānanda, aññatitthiyā paribbājakā  evamassu vacanīyā -- `na kho, āvuso, bhagavā sukhaṃyeva vedanaṃ  sandhāya sukhasmiṃ paññapeti; api ca, āvuso, yattha yattha sukhaṃ  upalabbhati yahiṃ yahiṃ taṃ taṃ tathāgato sukhasmiṃ paññapetī'''ti.</p>
              <p>[03] idamavoca bhagavā. attamano āyasmā ānando bhagavato  bhāsitaṃ abhinandīti. </p>
              <p>[06] bahuvedanīyasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. apaṇṇakasuttaṃ </h3n>
            <h4>
              <h4n> </h4n>
              <p>[03] 92^b^.^eb^ evaṃ ^a^T2.0100^ea^ ^a^V2.0071^ea^ me sutaṃ -- ekaṃ samayaṃ bhagavā kosalesu  cārikaṃ caramāno mahatā bhikkhusaṅghena saddhiṃ yena sālā nāma  kosalānaṃ brāhmaṇagāmo tadavasari. assosuṃ kho sāleyyakā  brāhmaṇagahapatikā -- ``samaṇo khalu bho gotamo sakyaputto  sakyakulā pabbajito kosalesu cārikaṃ caramāno mahatā ^a^P1.0401^ea^  bhikkhusaṅghena saddhiṃ sālaṃ ^a^M2.0063^ea^ anuppatto. taṃ kho pana  bhavantaṃ gotamaṃ evaṃ kalyāṇo kittisaddo abbhuggato -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti.  so imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ  sadevamanussaṃ sayaṃ abhiññā sacchikatvā pavedeti. so dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ brahmacariyaṃ pakāseti. sādhu kho pana  tathārūpānaṃ arahataṃ dassanaṃ hotī''ti. atha kho sāleyyakā  brāhmaṇagahapatikā yena bhagavā tenupasaṅkamiṃsu; upasaṅkamitvā appekacce  bhagavantaṃ abhivādetvā ekamantaṃ nisīdiṃsu. appekacce bhagavatā saddhiṃ  sammodiṃsu; sammodanīyaṃ kathaṃ sāraṇīyaṃ vītisāretvā ekamantaṃ  nisīdiṃsu. appekacce yena bhagavā tenañjaliṃ paṇāmetvā ekamantaṃ  nisīdiṃsu. appekacce ^a^T2.0101^ea^ bhagavato santike nāmagottaṃ sāvetvā ekamantaṃ  nisīdiṃsu. appekacce tuṇhībhūtā ekamantaṃ nisīdiṃsu. </p>
              <p>[03] 93^b^.^eb^ ekamantaṃ nisinne kho sāleyyake  brāhmaṇagahapatike bhagavā etadavoca -- ``atthi pana vo, gahapatayo,  koci manāpo satthā yasmiṃ vo ākāravatī saddhā paṭiladdhā''ti?  ``natthi kho no, bhante, koci manāpo satthā yasmiṃ no  ākāravatī saddhā paṭiladdhā''ti. ``manāpaṃ vo, gahapatayo, satthāraṃ  alabhantehi ayaṃ apaṇṇako dhammo samādāya vattitabbo. apaṇṇako  hi, gahapatayo, dhammo samatto samādinno, so vo bhavissati  dīgharattaṃ hitāya sukhāya. katamo ca, gahapatayo, apaṇṇako dhammo''? </p>
              <p>[03] 94^b^.^eb^ ``santi ^a^V2.0072^ea^, gahapatayo, eke samaṇabrāhmaṇā  evaṃvādino evaṃdiṭṭhino -- `natthi dinnaṃ, natthi yiṭṭhaṃ, natthi hutaṃ;  natthi sukatadukkaṭānaṃ {sukaṭadukkaṭānaṃ (sī0 syā0 kaṃ0 pī0)} kammānaṃ phalaṃ vipāko, natthi ayaṃ loko,  natthi paro loko; natthi mātā, natthi pitā; natthi sattā   opapātikā; natthi loke samaṇabrāhmaṇā sammaggatā {samaggatā (ka0)} sammā paṭipannā  ye imañca lokaṃ parañca lokaṃ sayaṃ abhiññā sacchikatvā pavedentī'ti.  tesaṃyeva kho, gahapatayo, samaṇabrāhmaṇānaṃ ^a^M2.0064^ea^ eke samaṇabrāhmaṇā  ^a^P1.0402^ea^ ujuvipaccanīkavādā. te evamāhaṃsu -- `atthi  dinnaṃ, atthi yiṭṭhaṃ, atthi hutaṃ; atthi sukatadukkaṭānaṃ kammānaṃ phalaṃ  vipāko; atthi ayaṃ loko, atthi paro loko; atthi mātā, atthi  pitā; atthi sattā ^a^T2.0102^ea^ opapātikā; atthi loke samaṇabrāhmaṇā  sammaggatā sammā paṭipannā ye imañca lokaṃ parañca lokaṃ sayaṃ  abhiññā sacchikatvā pavedentī'ti. taṃ kiṃ maññatha, gahapatayo --  `nanume samaṇabrāhmaṇā aññamaññassa ujuvipaccanīkavādā'''ti?  ``evaṃ, bhante''. </p>
              <p>[03] 95^b^.^eb^ ``tatra, gahapatayo, ye te samaṇabrāhmaṇā  evaṃvādino evaṃdiṭṭhino -- `natthi dinnaṃ, natthi yiṭṭhaṃ...pe0... ye  imañca lokaṃ parañca lokaṃ sayaṃ abhiññā sacchikatvā pavedentī'ti  tesametaṃ pāṭikaṅkhaṃ: yamidaṃ {yadidaṃ (ka0)} kāyasucaritaṃ, vacīsucaritaṃ, manosucaritaṃ  -- ime tayo kusale dhamme abhinivajjetvā {abhinibbajjetvā (syā0 kaṃ0),  abhinibbijjitvā (ka0)} yamidaṃ {yadidaṃ (ka0)} kāyaduccaritaṃ,  vacīduccaritaṃ, manoduccaritaṃ -- ime tayo akusale dhamme samādāya  vattissanti. taṃ kissa hetu? na hi te bhonto samaṇabrāhmaṇā  passanti akusalānaṃ dhammānaṃ ādīnavaṃ okāraṃ saṃkilesaṃ, kusalānaṃ  dhammānaṃ nekkhamme ānisaṃsaṃ vodānapakkhaṃ. santaṃyeva pana paraṃ lokaṃ  `natthi paro loko' tissa diṭṭhi hoti; sāssa hoti micchādiṭṭhi.  santaṃyeva kho pana paraṃ lokaṃ `natthi paro loko'ti saṅkappeti;  svāssa hoti micchāsaṅkappo. santaṃyeva kho pana paraṃ lokaṃ `natthi  paro loko'ti vācaṃ bhāsati; sāssa hoti micchāvācā. santaṃyeva  kho pana paraṃ lokaṃ `natthi paro loko'ti āha; ye te arahanto  paralokaviduno tesamayaṃ paccanīkaṃ karoti. santaṃyeva kho pana paraṃ  lokaṃ `natthi paro loko'ti paraṃ ^a^T2.0103^ea^ saññāpeti {paññāpeti (ka0)}; sāssa hoti  asaddhammasaññatti {assaddhammapaññatti (ka0)}. tāya ca pana asaddhammasaññattiyā attānukkaṃseti,  paraṃ vambheti. iti pubbeva kho panassa susīlyaṃ pahīnaṃ hoti,  dussīlyaṃ paccupaṭṭhitaṃ -- ayañca micchādiṭṭhi micchāsaṅkappo  micchāvācā ariyānaṃ paccanīkatā asaddhammasaññatti attukkaṃsanā  paravambhanā. evamassime {evaṃ'si'me' (sī0 syā0 kaṃ0 pī0)} aneke pāpakā akusalā dhammā sambhavanti  micchādiṭṭhipaccayā.</p>
              <p>[03] ``tatra ^a^M2.0065^ea^ ^a^V2.0073^ea^ ^a^P1.0403^ea^, gahapatayo, viññū puriso iti  paṭisañcikkhati -- `sace kho natthi paro loko evamayaṃ bhavaṃ  purisapuggalo kāyassa bhedā sotthimattānaṃ karissati; sace kho  atthi paro loko evamayaṃ bhavaṃ purisapuggalo kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjissati. kāmaṃ kho  pana māhu paro loko, hotu nesaṃ bhavataṃ samaṇabrāhmaṇānaṃ saccaṃ vacanaṃ;  atha ca panāyaṃ bhavaṃ purisapuggalo diṭṭheva dhamme viññūnaṃ gārayho --  dussīlo purisapuggalo micchādiṭṭhi natthikavādo'ti. sace kho  attheva paro loko, evaṃ imassa bhoto purisapuggalassa ubhayattha  kaliggaho -- yañca diṭṭheva dhamme viññūnaṃ gārayho, yañca kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjissati.  evamassāyaṃ apaṇṇako dhammo dussamatto samādinno, ekaṃsaṃ pharitvā  tiṭṭhati, riñcati kusalaṃ ṭhānaṃ. </p>
              <p>[03] 96^b^.^eb^ ``tatra ^a^T2.0104^ea^, gahapatayo, ye te samaṇabrāhmaṇā  evaṃvādino evaṃdiṭṭhino -- `atthi dinnaṃ...pe0... ye imañca lokaṃ  parañca lokaṃ sayaṃ abhiññā sacchikatvā pavedentī'ti tesametaṃ  pāṭikaṅkhaṃ: yamidaṃ kāyaduccaritaṃ, vacīduccaritaṃ, manoduccaritaṃ -- ime  tayo akusale dhamme abhinivajjetvā yamidaṃ kāyasucaritaṃ,  vacīsucaritaṃ, manosucaritaṃ -- ime tayo kusale dhamme samādāya  vattissanti. taṃ kissa hetu? passanti hi te bhonto  samaṇabrāhmaṇā akusalānaṃ dhammānaṃ ādīnavaṃ okāraṃ saṃkilesaṃ,  kusalānaṃ dhammānaṃ nekkhamme ānisaṃsaṃ vodānapakkhaṃ. santaṃyeva kho  pana paraṃ lokaṃ `atthi paro loko' tissa diṭṭhi hoti; sāssa hoti  sammādiṭṭhi. santaṃyeva kho pana paraṃ lokaṃ `atthi paro loko'ti  saṅkappeti; svāssa hoti sammāsaṅkappo. santaṃyeva kho pana paraṃ  lokaṃ `atthi paro loko'ti vācaṃ bhāsati; sāssa hoti sammāvācā.  santaṃyeva kho pana paraṃ lokaṃ `atthi paro loko'ti āha; ye te  arahanto paralokaviduno tesamayaṃ na paccanīkaṃ karoti. santaṃyeva  kho pana paraṃ lokaṃ `atthi paro loko'ti paraṃ ^a^P1.0404^ea^  saññāpeti; sāssa hoti saddhammasaññatti. tāya ca pana  saddhammasaññattiyā nevattānukkaṃseti, na paraṃ vambheti. iti pubbeva kho  panassa dussīlyaṃ pahīnaṃ hoti, susīlyaṃ paccupaṭṭhitaṃ -- ayañca  sammādiṭṭhi sammāsaṅkappo sammāvācā ariyānaṃ apaccanīkatā  saddhammasaññatti anattukkaṃsanā ^a^T2.0105^ea^ ^a^M2.0066^ea^ aparavambhanā. evamassime aneke  kusalā dhammā sambhavanti sammādiṭṭhipaccayā.</p>
              <p>[03] ``tatra, gahapatayo, viññū puriso iti paṭisañcikkhati --  `sace kho atthi paro loko ^a^V2.0074^ea^, evamayaṃ bhavaṃ purisapuggalo kāyassa  bhedā paraṃ maraṇā sugatiṃ saggaṃ lokaṃ upapajjissati. kāmaṃ kho pana  māhu paro loko, hotu nesaṃ bhavataṃ samaṇabrāhmaṇānaṃ saccaṃ vacanaṃ; atha  ca panāyaṃ bhavaṃ purisapuggalo diṭṭheva dhamme viññūnaṃ pāsaṃso --  sīlavā purisapuggalo sammādiṭṭhi atthikavādo'ti. sace kho  attheva paro loko, evaṃ imassa bhoto purisapuggalassa ubhayattha  kaṭaggaho -- yañca diṭṭheva dhamme viññūnaṃ pāsaṃso, yañca kāyassa  bhedā paraṃ maraṇā sugatiṃ saggaṃ lokaṃ upapajjissati. evamassāyaṃ  apaṇṇako dhammo susamatto samādinno, ubhayaṃsaṃ pharitvā tiṭṭhati,  riñcati akusalaṃ ṭhānaṃ. </p>
              <p>[03] 97^b^.^eb^ ``santi, gahapatayo, eke samaṇabrāhmaṇā  evaṃvādino evaṃdiṭṭhino -- `karoto kārayato, chindato chedāpayato,  pacato pācāpayato, socayato socāpayato, kilamato kilamāpayato,  phandato phandāpayato, pāṇamatipātayato {pāṇamatimāpayato (sī0 pī0),  pāṇamatipātāpayato (syā0 kaṃ0), pāṇamatipāpayato (ka0)}, adinnaṃ ādiyato, sandhiṃ  chindato, nillopaṃ harato, ekāgārikaṃ karoto, paripanthe tiṭṭhato,  paradāraṃ gacchato, musā ^a^T2.0106^ea^ bhaṇato; karoto na karīyati pāpaṃ.  khurapariyantena cepi cakkena yo imissā pathaviyā pāṇe ekaṃ maṃsakhalaṃ  ekaṃ maṃsapuñjaṃ kareyya, natthi tatonidānaṃ pāpaṃ, natthi pāpassa āgamo.  dakkhiṇañcepi gaṅgāya tīraṃ gaccheyya hananto ghātento, chindanto  chedāpento, pacanto pācento; natthi tatonidānaṃ pāpaṃ, natthi pāpassa  āgamo. uttarañcepi gaṅgāya tīraṃ gaccheyya dadanto dāpento,  yajanto yajāpento; natthi tatonidānaṃ puññaṃ, natthi puññassa āgamo.  dānena damena saṃyamena saccavajjena {saccavācena (ka0)} natthi puññaṃ, natthi puññassa  āgamo'ti. tesaṃyeva kho, gahapatayo, samaṇabrāhmaṇānaṃ eke  samaṇabrāhmaṇā ujuvipaccanīkavādā ^a^P1.0405^ea^ te evamāhaṃsu  -- `karoto kārayato, chindato chedāpayato, pacato pācāpayato,  socayato ^a^M2.0067^ea^ socāpayato, kilamato kilamāpayato, phandato phandāpayato,  pāṇamatipātayato, adinnaṃ ādiyato, sandhiṃ chindato, nillopaṃ harato,  ekāgārikaṃ karoto, paripanthe tiṭṭhato, paradāraṃ gacchato, musā  bhaṇato; karoto karīyati pāpaṃ. khurapariyantena cepi cakkena yo  imissā pathaviyā pāṇe ekaṃ maṃsakhalaṃ ekaṃ maṃsapuñjaṃ kareyya, atthi  tatonidānaṃ pāpaṃ, atthi pāpassa āgamo. dakkhiṇañcepi gaṅgāya  tīraṃ gaccheyya hananto ghātento, chindanto chedāpento, pacanto  pācento; atthi tatonidānaṃ pāpaṃ, atthi pāpassa āgamo.  uttarañcepi gaṅgāya tīraṃ gaccheyya dadanto dāpento, yajanto ^a^T2.0107^ea^  yajāpento; atthi tatonidānaṃ puññaṃ, atthi puññassa āgamo.  dānena ^a^V2.0075^ea^ damena saṃyamena saccavajjena atthi puññaṃ, atthi puññassa  āgamo'ti. taṃ kiṃ maññatha, gahapatayo, nanume samaṇabrāhmaṇā  aññamaññassa ujuvipaccanīkavādā''ti? ``evaṃ, bhante''. </p>
              <p>[03] 98^b^.^eb^ ``tatra, gahapatayo, ye te samaṇabrāhmaṇā  evaṃvādino evaṃdiṭṭhino -- `karoto kārayato, chindato chedāpayato,  pacato pācāpayato, socayato socāpayato, kilamato kilamāpayato,  phandato phandāpayato, pāṇamatipātayato, adinnaṃ ādiyato, sandhiṃ  chindato, nillopaṃ harato, ekāgārikaṃ karoto, paripanthe tiṭṭhato,  paradāraṃ gacchato, musā bhaṇato; karoto na karīyati pāpaṃ.  khurapariyantena cepi cakkena yo imissā pathaviyā pāṇe ekaṃ maṃsakhalaṃ  ekaṃ maṃsapuñjaṃ kareyya, natthi tatonidānaṃ pāpaṃ, natthi pāpassa āgamo.  dakkhiṇañcepi gaṅgāya tīraṃ gaccheyya hananto ghātento...pe0...  dānena damena saṃyamena saccavajjena natthi puññaṃ, natthi puññassa  āgamo'ti tesametaṃ pāṭikaṅkhaṃ: yamidaṃ kāyasucaritaṃ, vacīsucaritaṃ,  manosucaritaṃ -- ime tayo kusale dhamme abhinivajjetvā yamidaṃ  kāyaduccaritaṃ, vacīduccaritaṃ, manoduccaritaṃ -- ime tayo akusale  dhamme samādāya vattissanti. taṃ kissa hetu? na hi te bhonto  samaṇabrāhmaṇā passanti akusalānaṃ dhammānaṃ ādīnavaṃ okāraṃ  saṃkilesaṃ, kusalānaṃ dhammānaṃ nekkhamme ^a^T2.0108^ea^ ānisaṃsaṃ vodānapakkhaṃ.  santaṃyeva kho pana kiriyaṃ `natthi kiriyā' tissa diṭṭhi hoti;  sāssa hoti micchādiṭṭhi. santaṃyeva kho pana kiriyaṃ `natthi  kiriyā'ti saṅkappeti; svāssa hoti ^a^M2.0068^ea^ micchāsaṅkappo. santaṃyeva kho  pana kiriyaṃ `natthi kiriyā'ti vācaṃ bhāsati; sāssa hoti  micchāvācā. santaṃyeva kho pana kiriyaṃ `natthi kiriyā'ti āha,  ye te arahanto kiriyavādā tesamayaṃ paccanīkaṃ karoti. santaṃyeva  kho pana kiriyaṃ `natthi kiriyā'ti paraṃ saññāpeti; sāssa hoti  asaddhammasaññatti. tāya ca pana asaddhammasaññattiyā attānukkaṃseti,  paraṃ vambheti. iti pubbeva kho panassa susīlyaṃ pahīnaṃ hoti,  dussīlyaṃ paccupaṭṭhitaṃ -- ayañca ^a^P1.0406^ea^ micchādiṭṭhi  micchāsaṅkappo micchāvācā ariyānaṃ paccanīkatā asaddhammasaññatti  attukkaṃsanā paravambhanā. evamassime aneke pāpakā akusalā dhammā  sambhavanti micchādiṭṭhipaccayā.</p>
              <p>[03] ``tatra, gahapatayo, viññū puriso iti paṭisañcikkhati --  `sace kho natthi kiriyā, evamayaṃ bhavaṃ purisapuggalo kāyassa bhedā  sotthimattānaṃ karissati; sace kho atthi kiriyā evamayaṃ ^a^V2.0076^ea^ bhavaṃ  purisapuggalo kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjissati. kāmaṃ kho pana māhu kiriyā, hotu nesaṃ  bhavataṃ samaṇabrāhmaṇānaṃ saccaṃ vacanaṃ; atha ca panāyaṃ bhavaṃ purisapuggalo  diṭṭheva dhamme viññūnaṃ gārayho -- dussīlo purisapuggalo ^a^T2.0109^ea^ micchādiṭṭhi  akiriyavādo'ti. sace kho attheva kiriyā, evaṃ imassa bhoto  purisapuggalassa ubhayattha kaliggaho -- yañca diṭṭheva dhamme viññūnaṃ  gārayho, yañca kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjissati. evamassāyaṃ apaṇṇako dhammo dussamatto  samādinno, ekaṃsaṃ pharitvā tiṭṭhati, riñcati kusalaṃ ṭhānaṃ. </p>
              <p>[03] 99^b^.^eb^ ``tatra, gahapatayo, ye te samaṇabrāhmaṇā  evaṃvādino evaṃdiṭṭhino -- `karoto kārayato, chindato chedāpayato,  pacato pācāpayato, socayato socāpayato, kilamato kilamāpayato,  phandato phandāpayato, pāṇamatipātayato, adinnaṃ ādiyato, sandhiṃ  chindato, nillopaṃ harato, ekāgārikaṃ karoto, paripanthe tiṭṭhato,  paradāraṃ gacchato, musā bhaṇato; karoto karīyati pāpaṃ.  khurapariyantena cepi cakkena yo imissā pathaviyā pāṇe ekaṃ maṃsakhalaṃ  ekaṃ maṃsapuñjaṃ kareyya, atthi tatonidānaṃ pāpaṃ, atthi pāpassa āgamo.  dakkhiṇañcepi gaṅgāya tīraṃ gaccheyya hananto ghātento, chindanto ^a^M2.0069^ea^   chedāpento, pacanto pācento, atthi tatonidānaṃ pāpaṃ, atthi pāpassa  āgamo. uttarañcepi gaṅgāya tīraṃ gaccheyya dadanto dāpento,  yajanto yajāpento, atthi tatonidānaṃ puññaṃ, atthi puññassa āgamo.  dānena damena saṃyamena saccavajjena atthi puññaṃ, atthi puññassa  āgamo'ti tesametaṃ pāṭikaṅkhaṃ: yamidaṃ kāyaduccaritaṃ, vacīduccaritaṃ ^a^T2.0110^ea^,  manoduccaritaṃ -- ime tayo akusale dhamme abhinivajjetvā yamidaṃ  kāyasucaritaṃ, vacīsucaritaṃ, manosucaritaṃ -- ime tayo kusale dhamme  samādāya vattissanti. taṃ kissa hetu? passanti hi te bhonto  samaṇabrāhmaṇā akusalānaṃ dhammānaṃ ādīnavaṃ okāraṃ saṃkilesaṃ,  kusalānaṃ dhammānaṃ nekkhamme ānisaṃsaṃ vodānapakkhaṃ. santaṃyeva kho  pana kiriyaṃ `atthi kiriyā' tissa diṭṭhi hoti; sāssa hoti  sammādiṭṭhi. santaṃyeva kho pana kiriyaṃ `atthi kiriyā'ti  saṅkappeti; svāssa hoti sammāsaṅkappo. santaṃyeva kho pana kiriyaṃ  `atthi kiriyā'ti vācaṃ bhāsati; sāssa hoti sammāvācā.  santaṃyeva kho pana kiriyaṃ `atthi kiriyā'ti āha; ye te arahanto  kiriyavādā tesamayaṃ na paccanīkaṃ karoti. santaṃyeva kho pana  kiriyaṃ `atthi kiriyā'ti paraṃ saññāpeti; sāssa ^a^V2.0077^ea^ hoti  saddhammasaññatti. tāya ^a^P1.0407^ea^ ca pana  saddhammasaññattiyā nevattānukkaṃseti, na paraṃ vambheti. iti pubbeva kho  panassa dussīlyaṃ pahīnaṃ hoti, susīlyaṃ paccupaṭṭhitaṃ -- ayañca  sammādiṭṭhi sammāsaṅkappo sammāvācā ariyānaṃ apaccanīkatā  saddhammasaññatti anattukkaṃsanā aparavambhanā. evamassime aneke  kusalā dhammā sambhavanti sammādiṭṭhipaccayā.</p>
              <p>[03] ``tatra, gahapatayo, viññū puriso iti paṭisañcikkhati --  `sace kho atthi kiriyā, evamayaṃ bhavaṃ purisapuggalo kāyassa bhedā  paraṃ maraṇā sugatiṃ saggaṃ lokaṃ upapajjissati. kāmaṃ kho pana māhu ^a^T2.0111^ea^  kiriyā, hotu nesaṃ bhavataṃ samaṇabrāhmaṇānaṃ saccaṃ vacanaṃ; atha ca  panāyaṃ bhavaṃ purisapuggalo diṭṭheva dhamme viññūnaṃ pāsaṃso -- sīlavā  purisapuggalo sammādiṭṭhi kiriyavādo'ti. sace kho attheva  kiriyā, evaṃ imassa bhoto purisapuggalassa ubhayattha kaṭaggaho --  yañca diṭṭheva dhamme viññūnaṃ pāsaṃso, yañca kāyassa bhedā paraṃ maraṇā  sugatiṃ saggaṃ lokaṃ upapajjissati. evamassāyaṃ apaṇṇako dhammo  susamatto samādinno, ubhayaṃsaṃ pharitvā tiṭṭhati, riñcati akusalaṃ  ṭhānaṃ. </p>
              <p>[03] 100^b^.^eb^ ``santi ^a^M2.0070^ea^, gahapatayo, eke samaṇabrāhmaṇā  evaṃvādino evaṃdiṭṭhino -- `natthi hetu, natthi paccayo sattānaṃ  saṃkilesāya; ahetū appaccayā sattā saṃkilissanti. natthi hetu,  natthi paccayo sattānaṃ visuddhiyā; ahetū appaccayā sattā visujjhanti.  natthi balaṃ, natthi vīriyaṃ {viriyaṃ (sī0 syā0 kaṃ0 pī0)}, natthi purisathāmo, natthi  purisaparakkamo; sabbe sattā sabbe pāṇā sabbe bhūtā sabbe jīvā  avasā abalā avīriyā niyatisaṃgatibhāvapariṇatā chasvevābhijātīsu  sukhadukkhaṃ paṭisaṃvedentī'ti. tesaṃyeva kho, gahapatayo,  samaṇabrāhmaṇānaṃ eke samaṇabrāhmaṇā ujuvipaccanīkavādā. te  evamāhaṃsu -- `atthi hetu, atthi paccayo sattānaṃ saṃkilesāya; sahetū  sappaccayā sattā saṃkilissanti. atthi hetu, atthi paccayo sattānaṃ  visuddhiyā; sahetū sappaccayā sattā visujjhanti. atthi balaṃ, atthi  vīriyaṃ, atthi ^a^T2.0112^ea^ purisathāmo, atthi purisaparakkamo; na sabbe sattā  sabbe pāṇā sabbe bhūtā sabbe jīvā avasā abalā avīriyā {atthi  purisaparakkamo, sabbe sattā... savasā sabalā savīriyā (syā0 kaṃ0 ka0)}   niyatisaṃgatibhāvapariṇatā chasvevābhijātīsu sukhadukkhaṃ  paṭisaṃvedentī'ti. taṃ kiṃ maññatha, gahapatayo, nanume ^a^P1.0408^ea^  samaṇabrāhmaṇā aññamaññassa ujuvipaccanīkavādā'ti?  `evaṃ, bhante'. </p>
              <p>[03] 101^b^.^eb^ ``tatra ^a^V2.0078^ea^, gahapatayo, ye te samaṇabrāhmaṇā  evaṃvādino evaṃdiṭṭhino -- `natthi hetu, natthi paccayo sattānaṃ  saṃkilesāya; ahetū appaccayā sattā saṃkilissanti. natthi hetu,  natthi paccayo sattānaṃ visuddhiyā; ahetū appaccayā sattā visujjhanti.  natthi balaṃ, natthi vīriyaṃ, natthi purisathāmo, natthi  purisaparakkamo; sabbe sattā sabbe pāṇā sabbe bhūtā sabbe jīvā  avasā abalā avīriyā niyatisaṃgatibhāvapariṇatā chasvevābhijātīsu  sukhadukkhaṃ paṭisaṃvedentī'ti tesametaṃ pāṭikaṅkhaṃ: yamidaṃ  kāyasucaritaṃ, vacīsucaritaṃ, manosucaritaṃ -- ime tayo kusale dhamme  abhinivajjetvā yamidaṃ kāyaduccaritaṃ, vacīduccaritaṃ, manoduccaritaṃ --  ime tayo akusale dhamme samādāya vattissanti. taṃ kissa hetu?  na hi te bhonto samaṇabrāhmaṇā passanti akusalānaṃ dhammānaṃ  ādīnavaṃ okāraṃ saṃkilesaṃ, kusalānaṃ dhammānaṃ nekkhamme ānisaṃsaṃ  vodānapakkhaṃ. santaṃyeva kho pana hetuṃ `natthi ^a^M2.0071^ea^ hetū' tissa diṭṭhi  hoti; sāssa hoti micchādiṭṭhi. santaṃyeva kho pana hetuṃ `natthi  hetū'ti saṅkappeti ^a^T2.0113^ea^; svāssa hoti micchāsaṅkappo. santaṃyeva kho pana  hetuṃ `natthi hetū'ti vācaṃ bhāsati; sāssa hoti micchāvācā.  santaṃyeva kho pana hetuṃ `natthi hetū'ti āha; ye te arahanto hetuvādā  tesamayaṃ paccanīkaṃ karoti. santaṃyeva kho pana hetuṃ `natthi hetū'ti  paraṃ saññāpeti; sāssa hoti asaddhammasaññatti. tāya ca pana  asaddhammasaññattiyā attānukkaṃseti, paraṃ vambheti. iti pubbeva kho  panassa susīlyaṃ pahīnaṃ hoti, dussīlyaṃ paccupaṭṭhitaṃ -- ayañca  micchādiṭṭhi micchāsaṅkappo micchāvācā ariyānaṃ paccanīkatā  asaddhammasaññatti attānukkaṃsanā paravambhanā. evamassime aneke  pāpakā akusalā dhammā sambhavanti micchādiṭṭhipaccayā.</p>
              <p>[03] ``tatra, gahapatayo, viññū puriso iti paṭisañcikkhati --  `sace kho natthi hetu, evamayaṃ bhavaṃ purisapuggalo kāyassa bhedā paraṃ  maraṇā sotthimattānaṃ karissati; sace kho atthi hetu, evamayaṃ bhavaṃ  purisapuggalo kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjissati. kāmaṃ kho pana māhu hetu, hotu nesaṃ bhavataṃ  samaṇabrāhmaṇānaṃ saccaṃ vacanaṃ; atha ca panāyaṃ bhavaṃ purisapuggalo diṭṭheva  dhamme viññūnaṃ gārayho -- dussīlo purisapuggalo micchādiṭṭhi  ahetukavādo'ti. sace kho attheva hetu, evaṃ imassa bhoto  purisapuggalassa ubhayattha kaliggaho ^a^P1.0409^ea^ -- yañca  diṭṭheva dhamme viññūnaṃ gārayho, yañca kāyassa bhedā ^a^V2.0079^ea^ paraṃ ^a^T2.0114^ea^  maraṇā apāyaṃ duggatiṃ vinipātaṃ nirayaṃ upapajjissati. evamassāyaṃ apaṇṇako  dhammo dussamatto samādinno, ekaṃsaṃ pharitvā tiṭṭhati, riñcati kusalaṃ  ṭhānaṃ. </p>
              <p>[03] 102^b^.^eb^ ``tatra, gahapatayo, ye te samaṇabrāhmaṇā  evaṃvādino evaṃdiṭṭhino -- `atthi hetu, atthi paccayo sattānaṃ  saṃkilesāya; sahetū sappaccayā sattā saṃkilissanti. atthi hetu,  atthi paccayo sattānaṃ visuddhiyā; sahetū sappaccayā sattā visujjhanti.  atthi balaṃ, atthi vīriyaṃ, atthi purisathāmo, atthi  purisaparakkamo; na sabbe sattā sabbe pāṇā sabbe bhūtā sabbe jīvā  avasā abalā avīriyā niyatisaṃgatibhāvapariṇatā chasvevābhijātīsu  sukhadukkhaṃ paṭisaṃvedentī'ti tesametaṃ pāṭikaṅkhaṃ: yamidaṃ kāyaduccaritaṃ,  vacīduccaritaṃ, manoduccaritaṃ -- ime tayo ^a^M2.0072^ea^ akusale dhamme  abhinivajjetvā yamidaṃ kāyasucaritaṃ, vacīsucaritaṃ, manosucaritaṃ --  ime tayo kusale dhamme samādāya vattissanti. taṃ kissa hetu?  passanti hi te bhonto samaṇabrāhmaṇā akusalānaṃ dhammānaṃ ādīnavaṃ  okāraṃ saṃkilesaṃ, kusalānaṃ dhammānaṃ nekkhamme ānisaṃsaṃ vodānapakkhaṃ.  santaṃyeva kho pana hetuṃ `atthi hetū' tissa diṭṭhi hoti; sāssa  hoti sammādiṭṭhi. santaṃyeva kho pana hetuṃ `atthi hetū'ti  saṅkappeti; svāssa hoti sammāsaṅkappo. santaṃyeva kho pana hetuṃ  `atthi hetū'ti vācaṃ bhāsati; sāssa hoti sammāvācā. santaṃyeva  kho pana hetuṃ ^a^T2.0115^ea^ `atthi hetū'ti āha, ye te arahanto hetuvādā tesamayaṃ  na paccanīkaṃ karoti. santaṃyeva kho pana hetuṃ `atthi hetū'ti paraṃ  saññāpeti; sāssa hoti saddhammasaññatti. tāya ca pana  saddhammasaññattiyā nevattānukkaṃseti, na paraṃ vambheti. iti pubbeva kho  panassa dussīlyaṃ pahīnaṃ hoti, susīlyaṃ paccupaṭṭhitaṃ -- ayañca  sammādiṭṭhi sammāsaṅkappo sammāvācā ariyānaṃ apaccanīkatā  saddhammasaññatti anattukkaṃsanā aparavambhanā. evamassime aneke  kusalā dhammā sambhavanti sammādiṭṭhipaccayā.</p>
              <p>[03] ``tatra, gahapatayo, viññū puriso iti paṭisañcikkhati --  `sace kho atthi hetu, evamayaṃ bhavaṃ purisapuggalo kāyassa bhedā paraṃ  maraṇā sugatiṃ saggaṃ lokaṃ upapajjissati. kāmaṃ kho pana māhu hetu,  hotu nesaṃ bhavataṃ samaṇabrāhmaṇānaṃ saccaṃ vacanaṃ; atha ca panāyaṃ bhavaṃ  purisapuggalo diṭṭheva dhamme viññūnaṃ pāsaṃso -- sīlavā purisapuggalo  sammādiṭṭhi hetuvādo'ti. sace kho atthi hetu ^a^P1.0410^ea^,  evaṃ imassa bhoto purisapuggalassa ubhayattha kaṭaggaho ^a^V2.0080^ea^ -- yañca diṭṭheva  dhamme viññūnaṃ pāsaṃso, yañca kāyassa bhedā paraṃ maraṇā sugatiṃ saggaṃ  lokaṃ upapajjissati. evamassāyaṃ apaṇṇako dhammo susamatto  samādinno, ubhayaṃsaṃ pharitvā tiṭṭhati, riñcati akusalaṃ ṭhānaṃ. </p>
              <p>[03] 103^b^.^eb^ ``santi, gahapatayo, eke samaṇabrāhmaṇā  evaṃvādino evaṃdiṭṭhino ^a^T2.0116^ea^ -- `natthi sabbaso āruppā'ti. tesaṃyeva  kho, gahapatayo, samaṇabrāhmaṇānaṃ eke samaṇabrāhmaṇā  ujuvipaccanīkavādā. te evamāhaṃsu -- `atthi sabbaso āruppā'ti.  taṃ kiṃ maññatha, gahapatayo, nanume samaṇabrāhmaṇā aññamaññassa  ujuvipaccanīkavādā''ti? ``evaṃ, bhante''. ``tatra ^a^M2.0073^ea^, gahapatayo,  viññū puriso iti paṭisañcikkhati -- ye kho te bhonto  samaṇabrāhmaṇā evaṃvādino evaṃdiṭṭhino -- `natthi sabbaso  āruppā'ti, idaṃ me adiṭṭhaṃ; yepi te bhonto samaṇabrāhmaṇā evaṃvādino  evaṃdiṭṭhino -- `atthi sabbaso āruppā'ti, idaṃ me aviditaṃ.  ahañceva {ahañce (?)} kho pana ajānanto apassanto ekaṃsena ādāya vohareyyaṃ --  idameva saccaṃ, moghamaññanti, na metaṃ assa patirūpaṃ. ye kho te  bhonto samaṇabrāhmaṇā evaṃvādino evaṃdiṭṭhino -- `natthi sabbaso  āruppā'ti, sace tesaṃ bhavataṃ samaṇabrāhmaṇānaṃ saccaṃ vacanaṃ, ṭhānametaṃ  vijjati -- ye te devā rūpino manomayā, apaṇṇakaṃ me tatrūpapatti  bhavissati. ye pana te bhonto samaṇabrāhmaṇā evaṃvādino evaṃdiṭṭhino  -- `atthi sabbaso āruppā'ti, sace tesaṃ bhavataṃ samaṇabrāhmaṇānaṃ  saccaṃ vacanaṃ, ṭhānametaṃ vijjati -- ye te devā arūpino saññāmayā,  apaṇṇakaṃ me tatrūpapatti bhavissati. dissanti kho pana  rūpādhikaraṇaṃ {rūpakāraṇā (ka0)}  daṇḍādāna-satthādāna-kalaha-viggaha-vivāda-tuvaṃtuvaṃ-pesuñña-musāvādā.  `natthi kho panetaṃ sabbaso arūpe'''ti. so iti ^a^T2.0117^ea^ paṭisaṅkhāya  rūpānaṃyeva nibbidāya virāgāya nirodhāya paṭipanno hoti. </p>
              <p>[03] 104^b^.^eb^ ``santi, gahapatayo, eke samaṇabrāhmaṇā  evaṃvādino evaṃdiṭṭhino -- `natthi sabbaso bhavanirodho'ti.  tesaṃyeva kho, gahapatayo, samaṇabrāhmaṇānaṃ eke samaṇabrāhmaṇā  ujuvipaccanīkavādā. te evamāhaṃsu -- `atthi sabbaso ^a^P1.0411^ea^  bhavanirodho'ti. taṃ kiṃ maññatha, gahapatayo, nanume  samaṇabrāhmaṇā aññamaññassa ujuvipaccanīkavādā''ti? ``evaṃ,  bhante''. ``tatra, gahapatayo, viññū puriso iti paṭisañcikkhati  -- ye kho te bhonto samaṇabrāhmaṇā evaṃvādino evaṃdiṭṭhino --  `natthi sabbaso bhavanirodho'ti, idaṃ me adiṭṭhaṃ; yepi te bhonto  samaṇabrāhmaṇā ^a^V2.0081^ea^ evaṃvādino evaṃdiṭṭhino -- `atthi sabbaso  bhavanirodho'ti, idaṃ me aviditaṃ. ahañceva kho pana ajānanto  apassanto ekaṃsena ādāya vohareyyaṃ -- idameva saccaṃ, moghamaññanti,  na metaṃ assa patirūpaṃ. ye kho te bhonto samaṇabrāhmaṇā  evaṃvādino evaṃdiṭṭhino -- `natthi sabbaso bhavanirodho'ti, sace  tesaṃ bhavataṃ ^a^M2.0074^ea^ samaṇabrāhmaṇānaṃ saccaṃ vacanaṃ, ṭhānametaṃ vijjati -- ye te  devā arūpino saññāmayā apaṇṇakaṃ me tatrūpapatti bhavissati. ye  pana te bhonto samaṇabrāhmaṇā evaṃvādino evaṃdiṭṭhino -- `atthi  sabbaso bhavanirodho'ti, sace tesaṃ bhavataṃ samaṇabrāhmaṇānaṃ saccaṃ vacanaṃ,  ṭhānametaṃ vijjati -- yaṃ diṭṭheva dhamme parinibbāyissāmi ^a^T2.0118^ea^. ye kho  te bhonto samaṇabrāhmaṇā evaṃvādino evaṃdiṭṭhino -- `natthi sabbaso  bhavanirodho'ti, tesamayaṃ diṭṭhi sārāgāya {sarāgāya (syā0 kaṃ0)} santike, saṃyogāya santike,  abhinandanāya santike, ajjhosānāya santike, upādānāya santike.  ye pana te bhonto samaṇabrāhmaṇā evaṃvādino evaṃdiṭṭhino --  `atthi sabbaso bhavanirodho'ti, tesamayaṃ diṭṭhi asārāgāya santike,  asaṃyogāya santike, anabhinandanāya santike, anajjhosānāya  santike, anupādānāya santike'''ti. so iti paṭisaṅkhāya  bhavānaṃyeva nibbidāya virāgāya nirodhāya paṭipanno hoti. </p>
              <p>[03] 105^b^.^eb^ ``cattārome, gahapatayo, puggalā santo  saṃvijjamānā lokasmiṃ. katame cattāro? idha, gahapatayo, ekacco  puggalo attantapo hoti attaparitāpanānuyogamanuyutto. idha,  gahapatayo, ekacco puggalo parantapo hoti paraparitāpanānuyogamanuyutto.  idha, gahapatayo, ekacco puggalo attantapo ca hoti  attaparitāpanānuyogamanuyutto parantapo ca paraparitāpanānuyogamanuyutto.  idha, gahapatayo, ekacco puggalo nevattantapo hoti  nāttaparitāpanānuyogamanuyutto na parantapo na  paraparitāpanānuyogamanuyutto; so anattantapo ^a^P1.0412^ea^  aparantapo diṭṭheva dhamme nicchāto nibbuto sītībhūto sukhappaṭisaṃvedī  brahmabhūtena attanā viharati. </p>
              <p>[03] 106^b^.^eb^ ``katamo ca, gahapatayo, puggalo attantapo  attaparitāpanānuyogamanuyutto ^a^T2.0119^ea^? idha, gahapatayo, ekacco puggalo  acelako hoti muttācāro hatthāpalekhano...pe0... {vitthāro ma0 ni0 2.6-7 kandarakasutte}  iti evarūpaṃ  anekavihitaṃ kāyassa ātāpanaparitāpanānuyogamanuyutto viharati.  ayaṃ vuccati, gahapatayo, puggalo attantapo  attaparitāpanānuyogamanuyutto.</p>
              <p>[03] ``katamo ^a^M2.0075^ea^ ^a^V2.0082^ea^ ca, gahapatayo, puggalo parantapo  paraparitāpanānuyogamanuyutto? idha, gahapatayo, ekacco puggalo  orabbhiko hoti sūkariko...pe0... ye vā panaññepi keci  kurūrakammantā. ayaṃ vuccati, gahapatayo, puggalo parantapo  paraparitāpanānuyogamanuyutto.</p>
              <p>[03] ``katamo ca, gahapatayo, puggalo attantapo ca  attaparitāpanānuyogamanuyutto parantapo ca paraparitāpanānuyogamanuyutto?  idha, gahapatayo, ekacco puggalo rājā vā hoti khattiyo  muddhāvasitto...pe0... tepi daṇḍatajjitā bhayatajjitā assumukhā  rudamānā parikammāni karonti. ayaṃ vuccati, gahapatayo, puggalo  attantapo ca attaparitāpanānuyogamanuyutto parantapo ca  paraparitāpanānuyogamanuyutto. </p>
              <p>[01] ``katamo ca, gahapatayo, puggalo nevattantapo  nāttaparitāpanānuyogamanuyutto na parantapo na  paraparitāpanānuyogamanuyutto; so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharati? idha, gahapatayo, tathāgato loke uppajjati arahaṃ  sammāsambuddho...pe0... so ime pañca nīvaraṇe pahāya cetaso ^a^T2.0120^ea^  upakkilese paññāya dubbalīkaraṇe vivicceva kāmehi vivicca  akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ  upasampajja viharati. vitakkavicārānaṃ vūpasamā ajjhattaṃ sampasādanaṃ  cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ  jhānaṃ...pe0... tatiyaṃ jhānaṃ... catutthaṃ jhānaṃ upasampajja viharati.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte  pubbenivāsānussatiñāṇāya cittaṃ abhininnāmeti. so anekavihitaṃ  pubbenivāsaṃ anussarati seyyathidaṃ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarati. so evaṃ samāhite citte parisuddhe ^a^P1.0413^ea^  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ ^a^V2.0083^ea^ cutūpapātañāṇāya cittaṃ abhininnāmeti. so  dibbena cakkhunā visuddhena atikkantamānusakena satte passati cavamāne  upapajjamāne hīne paṇīte suvaṇṇe dubbaṇṇe, sugate duggate...pe0... yathākammūpage  satte pajānāti. so evaṃ samāhite ^a^M2.0076^ea^ citte parisuddhe pariyodāte  anaṅgaṇe vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti...pe0... `ayaṃ āsavanirodhagāminī ^a^T2.0121^ea^ paṭipadā'ti yathābhūtaṃ  pajānāti. tassa evaṃ jānato evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi cittaṃ  vimuccati. vimuttasmiṃ vimuttamiti ñāṇaṃ hoti. `khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti pajānāti.  ayaṃ vuccati, gahapatayo, puggalo nevattantapo  nāttaparitāpanānuyogamanuyutto na parantapo na  paraparitāpanānuyogamanuyutto; so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharatī''ti. </p>
              <p>[01] evaṃ vutte, sāleyyakā brāhmaṇagahapatikā bhagavantaṃ  etadavocuṃ -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya `cakkhumanto rūpāni dakkhantī'ti; evamevaṃ bhotā gotamena  anekapariyāyena dhammo pakāsito. ete mayaṃ bhavantaṃ gotamaṃ saraṇaṃ  gacchāma dhammañca bhikkhusaṅghañca. upāsake no bhavaṃ gotamo dhāretu  ajjatagge pāṇupetaṃ saraṇaṃ gate''ti. </p>
              <p>[06] apaṇṇakasuttaṃ niṭṭhitaṃ dasamaṃ. </p>
              <p>[06] gahapativaggo niṭṭhito paṭhamo. </p>
              <p>[01] tassuddānaṃ -- </p>
              <p>[21] kandaranāgarasekhavato ^a^T2.0122^ea^ ca, potaliyo puna jīvakabhacco. </p>
              <p>[22] upālidamatho kukkurābhayo, bahuvedanīyāpaṇṇakato dasamo.. </p>
            </h4>
          </h3>
        </h2>
        <h2>
          <h2n> 2. bhikkhuvaggo </h2n>
          <h3>
            <h3n> 1. ambalaṭṭhikarāhulovādasuttaṃ </h3n>
            <h4>
              <h4n> </h4n>
              <p>[03] 107^b^.^eb^ ^a^M2.0077^ea^ ^a^V2.0084^ea^ evaṃ ^a^T2.0123^ea^ ^a^P1.0414^ea^ me sutaṃ -- ekaṃ  samayaṃ bhagavā rājagahe viharati veḷuvane kalandakanivāpe. tena kho  pana samayena āyasmā rāhulo ambalaṭṭhikāyaṃ viharati. atha kho  bhagavā sāyanhasamayaṃ paṭisallānā vuṭṭhito yena ambalaṭṭhikā yenāyasmā  rāhulo tenupasaṅkami. addasā kho āyasmā rāhulo bhagavantaṃ dūratova  āgacchantaṃ. disvāna āsanaṃ paññāpesi, udakañca pādānaṃ.  nisīdi bhagavā paññatte āsane. nisajja pāde pakkhālesi.  āyasmāpi kho rāhulo bhagavantaṃ abhivādetvā ekamantaṃ nisīdi. </p>
              <p>[03] 108^b^.^eb^ atha kho bhagavā parittaṃ udakāvasesaṃ udakādhāne  ṭhapetvā āyasmantaṃ rāhulaṃ āmantesi -- ``passasi no tvaṃ, rāhula,  imaṃ parittaṃ udakāvasesaṃ udakādhāne ṭhapita''nti? ``evaṃ, bhante''.  ``evaṃ parittakaṃ kho, rāhula, tesaṃ sāmaññaṃ yesaṃ natthi  sampajānamusāvāde lajjā''ti. atha kho bhagavā parittaṃ udakāvasesaṃ  chaḍḍetvā āyasmantaṃ rāhulaṃ āmantesi -- ``passasi no tvaṃ, rāhula,  parittaṃ udakāvasesaṃ chaḍḍita''nti? ``evaṃ, bhante''. ``evaṃ chaḍḍitaṃ  kho, rāhula, tesaṃ sāmaññaṃ yesaṃ natthi sampajānamusāvāde lajjā''ti.  atha kho bhagavā ^a^T2.0124^ea^ taṃ udakādhānaṃ nikkujjitvā āyasmantaṃ rāhulaṃ  āmantesi -- ``passasi no tvaṃ, rāhula, imaṃ udakādhānaṃ  nikkujjita''nti? ``evaṃ, bhante''. ``evaṃ nikkujjitaṃ kho, rāhula,  tesaṃ sāmaññaṃ yesaṃ natthi sampajānamusāvāde lajjā''ti. atha kho  bhagavā taṃ udakādhānaṃ ukkujjitvā āyasmantaṃ rāhulaṃ āmantesi --  ``passasi no tvaṃ, rāhula, imaṃ udakādhānaṃ rittaṃ tuccha''nti?  ``evaṃ, bhante''. ``evaṃ rittaṃ tucchaṃ kho, rāhula, tesaṃ sāmaññaṃ  yesaṃ natthi ^a^V2.0085^ea^ sampajānamusāvāde lajjāti. seyyathāpi, rāhula, rañño  nāgo īsādanto urūḷhavā {ubbūḷhavā (sī0 pī0)} abhijāto saṅgāmāvacaro saṅgāmagato  purimehipi pādehi kammaṃ karoti, pacchimehipi pādehi kammaṃ karoti,  purimenapi kāyena kammaṃ karoti, pacchimenapi kāyena kammaṃ karoti,  sīsenapi kammaṃ karoti, kaṇṇehipi ^a^M2.0078^ea^ kammaṃ karoti, dantehipi kammaṃ  karoti, naṅguṭṭhenapi kammaṃ ^a^P1.0415^ea^ karoti; rakkhateva  soṇḍaṃ. tattha hatthārohassa evaṃ hoti -- `ayaṃ kho rañño nāgo  īsādanto urūḷhavā abhijāto saṅgāmāvacaro saṅgāmagato purimehipi  pādehi kammaṃ karoti, pacchimehipi pādehi kammaṃ karoti...pe0...  naṅguṭṭhenapi kammaṃ karoti; rakkhateva soṇḍaṃ ^a^T2.0125^ea^. apariccattaṃ kho rañño  nāgassa jīvita'nti. yato kho, rāhula, rañño nāgo īsādanto  urūḷhavā abhijāto saṅgāmāvacaro saṅgāmagato purimehipi pādehi  kammaṃ karoti, pacchimehipi pādehi kammaṃ karoti...pe0... naṅguṭṭhenapi  kammaṃ karoti, soṇḍāyapi kammaṃ karoti, tattha hatthārohassa evaṃ  hoti -- `ayaṃ kho rañño nāgo īsādanto urūḷhavā abhijāto  saṅgāmāvacaro saṅgāmagato purimehipi pādehi kammaṃ karoti,  pacchimehipi pādehi kammaṃ karoti, purimenapi kāyena kammaṃ karoti,  pacchimenapi kāyena kammaṃ karoti, sīsenapi kammaṃ karoti,  kaṇṇehipi kammaṃ karoti, dantehipi kammaṃ karoti, naṅguṭṭhenapi kammaṃ  karoti, soṇḍāyapi kammaṃ karoti. pariccattaṃ kho rañño nāgassa  jīvitaṃ. natthi dāni kiñci rañño nāgassa akaraṇīya'nti.  evameva kho, rāhula, yassa kassaci sampajānamusāvāde natthi lajjā,  nāhaṃ tassa kiñci pāpaṃ akaraṇīyanti vadāmi. tasmātiha te,  rāhula, `hassāpi na musā bhaṇissāmī'ti -- evañhi te, rāhula,  sikkhitabbaṃ. </p>
              <p>[03] 109^b^.^eb^ ``taṃ kiṃ maññasi, rāhula, kimatthiyo  ādāso''ti? ``paccavekkhaṇattho, bhante''ti. ``evameva kho,  rāhula, paccavekkhitvā paccavekkhitvā kāyena kammaṃ kattabbaṃ,  paccavekkhitvā paccavekkhitvā vācāya kammaṃ kattabbaṃ, paccavekkhitvā  paccavekkhitvā manasā kammaṃ kattabbaṃ. yadeva ^a^T2.0126^ea^ tvaṃ, rāhula, kāyena  kammaṃ kattukāmo ahosi, tadeva te kāyakammaṃ paccavekkhitabbaṃ -- `yaṃ  nu kho ahaṃ idaṃ kāyena kammaṃ kattukāmo idaṃ me kāyakammaṃ  attabyābādhāyapi saṃvatteyya, parabyābādhāyapi saṃvatteyya,  ubhayabyābādhāyapi saṃvatteyya -- akusalaṃ idaṃ kāyakammaṃ dukkhudrayaṃ {dukkhundrayaṃ,  dukkhudayaṃ (ka0)}  dukkhavipāka'nti? sace tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ kāyena kammaṃ kattukāmo idaṃ me  kāyakammaṃ attabyābādhāyapi ^a^V2.0086^ea^ saṃvatteyya, parabyābādhāyapi saṃvatteyya,  ubhayabyābādhāyapi ^a^M2.0079^ea^ saṃvatteyya -- akusalaṃ idaṃ kāyakammaṃ dukkhudrayaṃ  dukkhavipāka'nti, evarūpaṃ te, rāhula, kāyena kammaṃ sasakkaṃ na  karaṇīyaṃ {saṃsakkaṃ na ca karaṇīyaṃ (ka0)}. sace ^a^P1.0416^ea^ pana tvaṃ, rāhula, paccavekkhamāno  evaṃ jāneyyāsi -- `yaṃ kho ahaṃ idaṃ kāyena kammaṃ kattukāmo idaṃ  me kāyakammaṃ nevattabyābādhāyapi saṃvatteyya, na parabyābādhāyapi  saṃvatteyya, na ubhayabyābādhāyapi saṃvatteyya -- kusalaṃ idaṃ kāyakammaṃ  sukhudrayaṃ sukhavipāka'nti, evarūpaṃ te, rāhula, kāyena kammaṃ karaṇīyaṃ.</p>
              <p>[03] ``karontenapi te, rāhula, kāyena kammaṃ tadeva te kāyakammaṃ  paccavekkhitabbaṃ -- `yaṃ nu kho ahaṃ idaṃ kāyena kammaṃ karomi idaṃ  me kāyakammaṃ attabyābādhāyapi ^a^T2.0127^ea^ saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ kāyakammaṃ dukkhudrayaṃ  dukkhavipāka'nti? sace pana tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ kāyena kammaṃ karomi idaṃ me  kāyakammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ kāyakammaṃ dukkhudrayaṃ  dukkhavipāka'nti, paṭisaṃhareyyāsi tvaṃ, rāhula, evarūpaṃ kāyakammaṃ.  sace pana tvaṃ, rāhula, paccavekkhamāno evaṃ jāneyyāsi -- `yaṃ kho  ahaṃ idaṃ kāyena kammaṃ karomi idaṃ me kāyakammaṃ nevattabyābādhāyapi ^a^T2.0128^ea^  saṃvattati, na parabyābādhāyapi saṃvattati, na ubhayabyābādhāyapi  saṃvattati -- kusalaṃ idaṃ kāyakammaṃ sukhudrayaṃ sukhavipāka'nti,  anupadajjeyyāsi tvaṃ, rāhula, evarūpaṃ kāyakammaṃ.</p>
              <p>[03] ``katvāpi te, rāhula, kāyena kammaṃ tadeva te kāyakammaṃ  paccavekkhitabbaṃ -- `yaṃ nu kho ahaṃ idaṃ kāyena kammaṃ akāsiṃ idaṃ  me kāyakammaṃ attabyābādhāyapi saṃvattati {saṃvatti (pī0)}, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ kāyakammaṃ dukkhudrayaṃ  dukkhavipāka'nti? sace kho tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ kāyena kammaṃ akāsiṃ, idaṃ me  kāyakammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ kāyakammaṃ dukkhudrayaṃ  dukkhavipāka'nti, evarūpaṃ te, rāhula, kāyakammaṃ satthari vā viññūsu  vā sabrahmacārīsu ^a^M2.0080^ea^ desetabbaṃ, vivaritabbaṃ, uttānīkātabbaṃ; desetvā  vivaritvā uttānīkatvā āyatiṃ saṃvaraṃ ^a^P1.0417^ea^  āpajjitabbaṃ ^a^V2.0087^ea^. sace pana tvaṃ, rāhula, paccavekkhamāno evaṃ jāneyyāsi  -- `yaṃ kho ahaṃ idaṃ kāyena kammaṃ akāsiṃ idaṃ me kāyakammaṃ  nevattabyābādhāyapi saṃvattati, na parabyābādhāyapi saṃvattati, na  ubhayabyābādhāyapi saṃvattati -- kusalaṃ idaṃ kāyakammaṃ sukhudrayaṃ  sukhavipāka'nti, teneva tvaṃ, rāhula, pītipāmojjena vihareyyāsi  ahorattānusikkhī kusalesu dhammesu. </p>
              <p>[03] 110^b^.^eb^ ``yadeva tvaṃ, rāhula, vācāya kammaṃ kattukāmo  ahosi, tadeva te vacīkammaṃ paccavekkhitabbaṃ -- `yaṃ nu kho ahaṃ  idaṃ vācāya kammaṃ kattukāmo idaṃ me vacīkammaṃ attabyābādhāyapi  saṃvatteyya, parabyābādhāyapi saṃvatteyya, ubhayabyābādhāyapi saṃvatteyya --  akusalaṃ idaṃ vacīkammaṃ dukkhudrayaṃ dukkhavipāka'nti? sace tvaṃ,  rāhula, paccavekkhamāno evaṃ jāneyyāsi -- `yaṃ kho ahaṃ idaṃ vācāya  kammaṃ kattukāmo idaṃ me vacīkammaṃ attabyābādhāyapi saṃvatteyya,  parabyābādhāyapi saṃvatteyya, ubhayabyābādhāyapi saṃvatteyya -- akusalaṃ  idaṃ vacīkammaṃ dukkhudrayaṃ dukkhavipāka'nti, evarūpaṃ te, rāhula,  vācāya kammaṃ sasakkaṃ na karaṇīyaṃ. sace pana tvaṃ, rāhula,  paccavekkhamāno evaṃ jāneyyāsi -- `yaṃ kho ahaṃ idaṃ vācāya kammaṃ  kattukāmo idaṃ me vacīkammaṃ nevattabyābādhāyapi saṃvatteyya, na  parabyābādhāyapi saṃvatteyya -- kusalaṃ idaṃ vacīkammaṃ sukhudrayaṃ  sukhavipāka'nti, evarūpaṃ te, rāhula, vācāya kammaṃ karaṇīyaṃ.</p>
              <p>[03] ``karontenapi, rāhula, vācāya kammaṃ tadeva te vacīkammaṃ  paccavekkhitabbaṃ -- `yaṃ nu kho ahaṃ idaṃ vācāya kammaṃ karomi idaṃ  me vacīkammaṃ attabyābādhāyapi saṃvattati, parabyābādhāyapi ^a^T2.0129^ea^ saṃvattati,  ubhayabyābādhāyapi saṃvattati -- akusalaṃ idaṃ vacīkammaṃ dukkhudrayaṃ  dukkhavipāka'nti? sace pana tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ vācāya kammaṃ karomi idaṃ me  vacīkammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ vacīkammaṃ dukkhudrayaṃ  dukkhavipāka'nti, paṭisaṃhareyyāsi tvaṃ, rāhula, evarūpaṃ vacīkammaṃ.  sace pana tvaṃ, rāhula, paccavekkhamāno evaṃ jāneyyāsi -- `yaṃ kho  ahaṃ idaṃ vācāya kammaṃ karomi idaṃ me vacīkammaṃ ^a^M2.0081^ea^ nevattabyābādhāyapi  saṃvattati, na parabyābādhāyapi saṃvattati, na ^a^P1.0418^ea^  ubhayabyābādhāyapi saṃvattati ^a^V2.0088^ea^ -- kusalaṃ idaṃ vacīkammaṃ sukhudrayaṃ  sukhavipāka'nti, anupadajjeyyāsi, tvaṃ rāhula, evarūpaṃ vacīkammaṃ.</p>
              <p>[03] ``katvāpi te, rāhula, vācāya kammaṃ tadeva te vacīkammaṃ  paccavekkhitabbaṃ -- `yaṃ nu kho ahaṃ idaṃ vācāya kammaṃ akāsiṃ idaṃ  me vacīkammaṃ attabyābādhāyapi saṃvattati {saṃvatti (sī0 pī0)}, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ vacīkammaṃ dukkhudrayaṃ  dukkhavipāka'nti? sace kho tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ vācāya kammaṃ akāsiṃ idaṃ me  vacīkammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ vacīkammaṃ dukkhudrayaṃ  dukkhavipāka'nti, evarūpaṃ te, rāhula, vacīkammaṃ satthari vā viññūsu  vā sabrahmacārīsu desetabbaṃ, vivaritabbaṃ, uttānīkattabbaṃ ^a^T2.0130^ea^; desetvā  vivaritvā uttānīkatvā āyatiṃ saṃvaraṃ āpajjitabbaṃ. sace pana tvaṃ,  rāhula, paccavekkhamāno evaṃ jāneyyāsi -- `yaṃ kho ahaṃ idaṃ vācāya  kammaṃ akāsiṃ idaṃ me vacīkammaṃ nevattabyābādhāyapi saṃvattati, na  parabyābādhāyapi saṃvattati, na ubhayabyābādhāyapi saṃvattati -- kusalaṃ  idaṃ vacīkammaṃ sukhudrayaṃ sukhavipāka'nti, teneva tvaṃ, rāhula,  pītipāmojjena vihareyyāsi ahorattānusikkhī kusalesu dhammesu. </p>
              <p>[03] 111^b^.^eb^ ``yadeva tvaṃ, rāhula, manasā kammaṃ kattukāmo  ahosi, tadeva te manokammaṃ paccavekkhitabbaṃ -- `yaṃ nu kho ahaṃ idaṃ  manasā kammaṃ kattukāmo idaṃ me manokammaṃ attabyābādhāyapi saṃvatteyya,  parabyābādhāyapi saṃvatteyya, ubhayabyābādhāyapi saṃvatteyya -- akusalaṃ  idaṃ manokammaṃ dukkhudrayaṃ dukkhavipāka'nti? sace tvaṃ, rāhula,  paccavekkhamāno evaṃ jāneyyāsi -- `yaṃ kho ahaṃ idaṃ manasā kammaṃ  kattukāmo idaṃ me manokammaṃ attabyābādhāyapi saṃvatteyya,  parabyābādhāyapi saṃvatteyya, ubhayabyābādhāyapi saṃvatteyya -- akusalaṃ  idaṃ manokammaṃ dukkhudrayaṃ dukkhavipāka'nti, evarūpaṃ te, rāhula,  manasā kammaṃ sasakkaṃ na karaṇīyaṃ. sace pana tvaṃ, rāhula,  paccavekkhamāno evaṃ jāneyyāsi -- `yaṃ kho ahaṃ ^a^M2.0082^ea^ idaṃ manasā kammaṃ  kattukāmo idaṃ me manokammaṃ nevattabyābādhāyapi saṃvatteyya, na  parabyābādhāyapi ^a^V2.0089^ea^ saṃvatteyya, na ubhayabyābādhāyapi saṃvatteyya -- kusalaṃ  idaṃ manokammaṃ ^a^T2.0131^ea^ sukhudrayaṃ ^a^P1.0419^ea^ sukhavipāka'nti, evarūpaṃ  te, rāhula, manasā kammaṃ karaṇīyaṃ.</p>
              <p>[03] ``karontenapi te, rāhula, manasā kammaṃ tadeva te manokammaṃ  paccavekkhitabbaṃ -- `yaṃ nu kho ahaṃ idaṃ manasā kammaṃ karomi idaṃ  me manokammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ manokammaṃ dukkhudrayaṃ  dukkhavipāka'nti? sace pana tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ manasā kammaṃ karomi idaṃ me  manokammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ manokammaṃ dukkhudrayaṃ  dukkhavipāka'nti, paṭisaṃhareyyāsi tvaṃ, rāhula, evarūpaṃ manokammaṃ.  sace pana tvaṃ, rāhula, paccavekkhamāno evaṃ jāneyyāsi -- `yaṃ kho  ahaṃ idaṃ manasā kammaṃ karomi idaṃ me manokammaṃ nevattabyābādhāyapi  saṃvattati, na parabyābādhāyapi saṃvattati, na ubhayabyābādhāyapi  saṃvattati -- kusalaṃ idaṃ manokammaṃ sukhudrayaṃ sukhavipāka'nti,  anupadajjeyyāsi tvaṃ, rāhula, evarūpaṃ manokammaṃ.</p>
              <p>[03] ``katvāpi te, rāhula, manasā kammaṃ tadeva te manokammaṃ  paccavekkhitabbaṃ -- `yaṃ nu kho ahaṃ idaṃ manasā kammaṃ akāsiṃ idaṃ  me manokammaṃ attabyābādhāyapi saṃvattati {saṃvatti (sī0 pī0)}, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ manokammaṃ dukkhudrayaṃ  dukkhavipāka'nti? sace kho tvaṃ, rāhula, paccavekkhamāno evaṃ  jāneyyāsi -- `yaṃ ^a^T2.0132^ea^ kho ahaṃ idaṃ manasā kammaṃ akāsiṃ idaṃ me  manokammaṃ attabyābādhāyapi saṃvattati, parabyābādhāyapi saṃvattati,  ubhayabyābādhāyapi saṃvattati -- akusalaṃ idaṃ manokammaṃ dukkhudrayaṃ  dukkhavipāka'nti, evarūpaṃ pana {evarūpe (sī0 pī0), evarūpe pana (syā0  kaṃ0)} te, rāhula, manokammaṃ {manokamme (sī0 syā0 kaṃ0 pī0)} aṭṭīyitabbaṃ  harāyitabbaṃ jigucchitabbaṃ; aṭṭīyitvā harāyitvā jigucchitvā āyatiṃ  saṃvaraṃ āpajjitabbaṃ. sace pana tvaṃ, rāhula, paccavekkhamāno evaṃ  jāneyyāsi -- `yaṃ kho ahaṃ idaṃ manasā kammaṃ akāsiṃ ^a^M2.0083^ea^ idaṃ me  manokammaṃ nevattabyābādhāyapi saṃvattati, na parabyābādhāyapi saṃvattati,  na ubhayabyābādhāyapi saṃvattati -- kusalaṃ idaṃ manokammaṃ sukhudrayaṃ  sukhavipāka'nti, teneva tvaṃ, rāhula, pītipāmojjena vihareyyāsi  ahorattānusikkhī kusalesu dhammesu. </p>
              <p>[03] 112^b^.^eb^ ``ye ^a^V2.0090^ea^ ^a^P1.0420^ea^ hi keci, rāhula,  atītamaddhānaṃ samaṇā vā brāhmaṇā vā kāyakammaṃ parisodhesuṃ, vacīkammaṃ  parisodhesuṃ, manokammaṃ parisodhesuṃ, sabbe te evamevaṃ paccavekkhitvā  paccavekkhitvā kāyakammaṃ parisodhesuṃ, paccavekkhitvā paccavekkhitvā  vacīkammaṃ parisodhesuṃ, paccavekkhitvā paccavekkhitvā manokammaṃ  parisodhesuṃ. yepi hi keci, rāhula, anāgatamaddhānaṃ samaṇā vā  brāhmaṇā vā kāyakammaṃ parisodhessanti, vacīkammaṃ parisodhessanti,  manokammaṃ parisodhessanti, sabbe te evamevaṃ paccavekkhitvā  paccavekkhitvā kāyakammaṃ parisodhessanti, paccavekkhitvā  paccavekkhitvā vacīkammaṃ parisodhessanti ^a^T2.0133^ea^, paccavekkhitvā  paccavekkhitvā manokammaṃ parisodhessanti. yepi hi keci, rāhula,  etarahi samaṇā vā brāhmaṇā vā kāyakammaṃ parisodhenti, vacīkammaṃ  parisodhenti, manokammaṃ parisodhenti, sabbe te evamevaṃ paccavekkhitvā  paccavekkhitvā kāyakammaṃ parisodhenti, paccavekkhitvā paccavekkhitvā  vacīkammaṃ parisodhenti, paccavekkhitvā paccavekkhitvā manokammaṃ  parisodhenti. tasmātiha, rāhula, `paccavekkhitvā paccavekkhitvā  kāyakammaṃ parisodhessāmi, paccavekkhitvā paccavekkhitvā vacīkammaṃ  parisodhessāmi, paccavekkhitvā paccavekkhitvā manokammaṃ  parisodhessāmī'ti -- evañhi te, rāhula, sikkhitabba''nti.</p>
              <p>[03] idamavoca bhagavā. attamano āyasmā rāhulo bhagavato  bhāsitaṃ abhinandīti. </p>
              <p>[06] ambalaṭṭhikarāhulovādasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. mahārāhulovādasuttaṃ </h3n>
            <h4>
              <h4n> </h4n>
              <p>[03] 113^b^.^eb^ evaṃ ^a^T2.0134^ea^ ^a^V2.0091^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho bhagavā  pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi.  āyasmāpi kho ^a^M2.0084^ea^ rāhulo pubbaṇhasamayaṃ ^a^P1.0421^ea^  nivāsetvā pattacīvaramādāya bhagavantaṃ piṭṭhito piṭṭhito anubandhi.  atha kho bhagavā apaloketvā āyasmantaṃ rāhulaṃ āmantesi -- ``yaṃ  kiñci, rāhula, rūpaṃ -- atītānāgatapaccuppannaṃ ajjhattaṃ vā bahiddhā  vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā  -- sabbaṃ rūpaṃ `netaṃ mama, nesohamasmi, na meso attā'ti evametaṃ  yathābhūtaṃ sammappaññāya daṭṭhabba''nti. ``rūpameva nu kho, bhagavā,  rūpameva nu kho, sugatā''ti? ``rūpampi, rāhula, vedanāpi, rāhula,  saññāpi, rāhula, saṅkhārāpi, rāhula, viññāṇampi, rāhulā''ti.  atha kho āyasmā rāhulo ``ko najja {ko nujja (syā0 kaṃ0)} bhagavatā sammukhā ovādena  ovadito gāmaṃ piṇḍāya pavisissatī''ti tato paṭinivattitvā  aññatarasmiṃ rukkhamūle nisīdi pallaṅkaṃ ābhujitvā ujuṃ kāyaṃ  paṇidhāya parimukhaṃ satiṃ upaṭṭhapetvā. addasā kho āyasmā sāriputto  āyasmantaṃ rāhulaṃ aññatarasmiṃ rukkhamūle nisinnaṃ pallaṅkaṃ ābhujitvā  ujuṃ kāyaṃ paṇidhāya parimukhaṃ satiṃ upaṭṭhapetvā ^a^T2.0135^ea^. disvāna āyasmantaṃ  rāhulaṃ āmantesi -- ``ānāpānassatiṃ, rāhula, bhāvanaṃ bhāvehi.  ānāpānassati, rāhula, bhāvanā bhāvitā bahulīkatā mahapphalā hoti  mahānisaṃsā''ti. </p>
              <p>[03] 114^b^.^eb^ atha kho āyasmā rāhulo sāyanhasamayaṃ  paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  rāhulo bhagavantaṃ etadavoca -- ``kathaṃ bhāvitā nu kho, bhante,  ānāpānassati, kathaṃ bahulīkatā mahapphalā hoti mahānisaṃsā''ti?  ``yaṃ kiñci, rāhula, ajjhattaṃ paccattaṃ kakkhaḷaṃ kharigataṃ upādinnaṃ,  seyyathidaṃ -- kesā lomā nakhā dantā taco maṃsaṃ nhāru {nahāru (sī0 syā0  kaṃ0 pī0)} aṭṭhi  aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ  udariyaṃ karīsaṃ, yaṃ ^a^V2.0092^ea^ vā panaññampi kiñci ajjhattaṃ paccattaṃ kakkhaḷaṃ  kharigataṃ upādinnaṃ -- ayaṃ vuccati, rāhula, ajjhattikā pathavīdhātu {paṭhavīdhātu  (sī0 syā0 kaṃ0 pī0)}.  yā ceva kho pana ajjhattikā pathavīdhātu yā ca bāhirā pathavīdhātu,  pathavīdhāturevesā. taṃ `netaṃ mama, nesohamasmi, na meso attā'ti  -- evametaṃ yathābhūtaṃ sammappaññāya daṭṭhabbaṃ. evametaṃ ^a^P1.0422^ea^  yathābhūtaṃ sammappaññāya disvā pathavīdhātuyā nibbindati,  pathavīdhātuyā cittaṃ virājeti''. </p>
              <p>[03] 115^b^.^eb^ ``katamā ^a^M2.0085^ea^ ca, rāhula, āpodhātu? āpodhātu  siyā ajjhattikā, siyā bāhirā. katamā ca, rāhula, ajjhattikā  āpodhātu ^a^T2.0136^ea^? yaṃ ajjhattaṃ paccattaṃ āpo āpogataṃ upādinnaṃ, seyyathidaṃ  -- pittaṃ semhaṃ pubbo lohitaṃ sedo medo assu vasā kheḷo  siṅghāṇikā lasikā muttaṃ, yaṃ vā panaññampi kiñci ajjhattaṃ paccattaṃ  āpo āpogataṃ upādinnaṃ -- ayaṃ vuccati, rāhula, ajjhattikā  āpodhātu. yā ceva kho pana ajjhattikā āpodhātu yā ca bāhirā  āpodhātu āpodhāturevesā. taṃ `netaṃ mama, nesohamasmi, na meso  attā'ti -- evametaṃ yathābhūtaṃ sammappaññāya daṭṭhabbaṃ. evametaṃ yathābhūtaṃ  sammappaññāya disvā āpodhātuyā nibbindati, āpodhātuyā cittaṃ  virājeti. </p>
              <p>[03] 116^b^.^eb^ ``katamā ca, rāhula, tejodhātu? tejodhātu  siyā ajjhattikā, siyā bāhirā. katamā ca, rāhula, ajjhattikā  tejodhātu? yaṃ ajjhattaṃ paccattaṃ tejo tejogataṃ upādinnaṃ, seyyathidaṃ  -- yena ca santappati yena ca jīrīyati yena ca pariḍayhati yena ca  asitapītakhāyitasāyitaṃ sammā pariṇāmaṃ gacchati, yaṃ vā panaññampi  kiñci ajjhattaṃ paccattaṃ tejo tejogataṃ upādinnaṃ -- ayaṃ vuccati,  rāhula, ajjhattikā tejodhātu. yā ceva kho pana ajjhattikā  tejodhātu yā ca bāhirā tejodhātu tejodhāturevesā. taṃ `netaṃ mama,  nesohamasmi, na meso attā'ti -- evametaṃ yathābhūtaṃ sammappaññāya  daṭṭhabbaṃ. evametaṃ yathābhūtaṃ sammappaññāya disvā tejodhātuyā  nibbindati, tejodhātuyā cittaṃ virājeti. </p>
              <p>[03] 117^b^.^eb^ ``katamā ^a^T2.0137^ea^ ca, rāhula, vāyodhātu? vāyodhātu  siyā ajjhattikā, siyā bāhirā. katamā ca, rāhula, ajjhattikā  vāyodhātu? yaṃ ajjhattaṃ paccattaṃ vāyo vāyogataṃ upādinnaṃ, seyyathidaṃ  -- uddhaṅgamā vātā, adhogamā vātā, kucchisayā vātā, koṭṭhāsayā {koṭṭhasayā  (sī0 pī0)}  vātā ^a^V2.0093^ea^, aṅgamaṅgānusārino vātā, assāso passāso, iti yaṃ vā  panaññampi kiñci ajjhattaṃ paccattaṃ vāyo vāyogataṃ upādinnaṃ -- ayaṃ  vuccati, rāhula, ajjhattikā vāyodhātu. yā ceva kho pana  ajjhattikā vāyodhātu yā ca bāhirā vāyodhātu vāyodhāturevesā. taṃ  `netaṃ mama, nesohamasmi ^a^M2.0086^ea^, na meso attā'ti -- evametaṃ yathābhūtaṃ  sammappaññāya ^a^P1.0423^ea^ daṭṭhabbaṃ. evametaṃ yathābhūtaṃ  sammappaññāya disvā vāyodhātuyā nibbindati, vāyodhātuyā cittaṃ  virājeti. </p>
              <p>[03] 118^b^.^eb^ ``katamā ca, rāhula, ākāsadhātu?  ākāsadhātu siyā ajjhattikā, siyā bāhirā. katamā ca, rāhula,  ajjhattikā ākāsadhātu? yaṃ ajjhattaṃ paccattaṃ ākāsaṃ ākāsagataṃ  upādinnaṃ, seyyathidaṃ -- kaṇṇacchiddaṃ nāsacchiddaṃ mukhadvāraṃ, yena ca  asitapītakhāyitasāyitaṃ ajjhoharati, yattha ca  asitapītakhāyitasāyitaṃ santiṭṭhati, yena ca asitapītakhāyitasāyitaṃ  adhobhāgaṃ {adhobhāgā (sī0 syā0 kaṃ0 pī0)} nikkhamati, yaṃ vā panaññampi kiñci ajjhattaṃ paccattaṃ  ākāsaṃ ākāsagataṃ, aghaṃ aghagataṃ, vivaraṃ vivaragataṃ, asamphuṭṭhaṃ,  maṃsalohitehi upādinnaṃ ^a^T2.0138^ea^ {ākāsagataṃ upādinnaṃ (sī0 pī0)} -- ayaṃ vuccati, rāhula, ajjhattikā  ākāsadhātu. yā ceva kho pana ajjhattikā ākāsadhātu yā ca  bāhirā ākāsadhātu ākāsadhāturevesā. taṃ `netaṃ mama, nesohamasmi,  na meso attā'ti -- evametaṃ yathābhūtaṃ sammappaññāya daṭṭhabbaṃ.  evametaṃ yathābhūtaṃ sammappaññāya disvā ākāsadhātuyā cittaṃ  nibbindati, ākāsadhātuyā cittaṃ virājeti. </p>
              <p>[03] 119^b^.^eb^ ``pathavīsamaṃ, rāhula, bhāvanaṃ bhāvehi.  pathavīsamañhi te, rāhula, bhāvanaṃ bhāvayato uppannā manāpāmanāpā  phassā cittaṃ na pariyādāya ṭhassanti. seyyathāpi, rāhula, pathaviyā  sucimpi nikkhipanti, asucimpi nikkhipanti, gūthagatampi  nikkhipanti, muttagatampi nikkhipanti, kheḷagatampi nikkhipanti,  pubbagatampi nikkhipanti, lohitagatampi nikkhipanti, na ca tena  pathavī aṭṭīyati vā harāyati vā jigucchati vā; evameva kho tvaṃ,  rāhula, pathavīsamaṃ bhāvanaṃ bhāvehi. pathavīsamañhi te, rāhula, bhāvanaṃ  bhāvayato uppannā manāpāmanāpā phassā cittaṃ na pariyādāya ṭhassanti.</p>
              <p>[03] ``āposamaṃ, rāhula, bhāvanaṃ bhāvehi. āposamañhi te,  rāhula, bhāvanaṃ bhāvayato uppannā manāpāmanāpā phassā cittaṃ na  pariyādāya ṭhassanti. seyyathāpi, rāhula, āpasmiṃ sucimpi ^a^V2.0094^ea^   dhovanti, asucimpi dhovanti, gūthagatampi dhovanti, muttagatampi  dhovanti, kheḷagatampi dhovanti, pubbagatampi dhovanti, lohitagatampi  dhovanti, na ca ^a^T2.0139^ea^ tena āpo aṭṭīyati ^a^M2.0087^ea^ vā harāyati vā jigucchati vā;  evameva kho ^a^P1.0424^ea^ tvaṃ, rāhula, āposamaṃ bhāvanaṃ bhāvehi.  āposamañhi te, rāhula, bhāvanaṃ bhāvayato uppannā manāpāmanāpā  phassā cittaṃ na pariyādāya ṭhassanti.</p>
              <p>[03] ``tejosamaṃ, rāhula, bhāvanaṃ bhāvehi. tejosamañhi te,  rāhula, bhāvanaṃ bhāvayato uppannā manāpāmanāpā phassā cittaṃ na  pariyādāya ṭhassanti. seyyathāpi, rāhula, tejo sucimpi dahati,  asucimpi dahati, gūthagatampi dahati, muttagatampi dahati, kheḷagatampi  dahati, pubbagatampi dahati, lohitagatampi dahati, na ca tena tejo  aṭṭīyati vā harāyati vā jigucchati vā; evameva kho tvaṃ, rāhula,  tejosamaṃ bhāvanaṃ bhāvehi. tejosamañhi te, rāhula, bhāvanaṃ bhāvayato  uppannā manāpāmanāpā phassā cittaṃ na pariyādāya ṭhassanti.</p>
              <p>[03] ``vāyosamaṃ, rāhula, bhāvanaṃ bhāvehi. vāyosamañhi te,  rāhula, bhāvanaṃ bhāvayato uppannā manāpāmanāpā phassā cittaṃ na  pariyādāya ṭhassanti. seyyathāpi, rāhula, vāyo sucimpi  upavāyati, asucimpi upavāyati, gūthagatampi upavāyati, muttagatampi  upavāyati, kheḷagatampi upavāyati, pubbagatampi upavāyati,  lohitagatampi upavāyati, na ca tena vāyo aṭṭīyati vā harāyati vā  jigucchati vā; evameva kho tvaṃ, rāhula, vāyosamaṃ bhāvanaṃ bhāvehi.  vāyosamañhi te, rāhula, bhāvanaṃ bhāvayato uppannā manāpāmanāpā  phassā cittaṃ na pariyādāya ^a^T2.0140^ea^ ṭhassanti.</p>
              <p>[03] ``ākāsasamaṃ, rāhula, bhāvanaṃ bhāvehi. ākāsasamañhi te,  rāhula, bhāvanaṃ bhāvayato uppannā manāpāmanāpā phassā cittaṃ na  pariyādāya ṭhassanti. seyyathāpi, rāhula, ākāso na katthaci  patiṭṭhito; evameva kho tvaṃ, rāhula, ākāsasamaṃ bhāvanaṃ bhāvehi.  ākāsasamañhi te, rāhula, bhāvanaṃ bhāvayato uppannā manāpāmanāpā  phassā cittaṃ na pariyādāya ṭhassanti. </p>
              <p>[03] 120^b^.^eb^ ``mettaṃ, rāhula, bhāvanaṃ bhāvehi. mettañhi te,  rāhula, bhāvanaṃ bhāvayato yo byāpādo ^a^V2.0095^ea^ so pahīyissati. karuṇaṃ,  rāhula, bhāvanaṃ bhāvehi. karuṇañhi te, rāhula, bhāvanaṃ bhāvayato yā  vihesā sā pahīyissati. muditaṃ, rāhula, bhāvanaṃ bhāvehi.  muditañhi te, rāhula, bhāvanaṃ bhāvayato yā arati sā pahīyissati.  upekkhaṃ ^a^M2.0088^ea^, rāhula, bhāvanaṃ bhāvehi. upekkhañhi te, rāhula, bhāvanaṃ  bhāvayato yo paṭigho so pahīyissati. asubhaṃ, rāhula, bhāvanaṃ  bhāvehi. asubhañhi te, rāhula, bhāvanaṃ bhāvayato yo rāgo so  pahīyissati. aniccasaññaṃ, rāhula, bhāvanaṃ bhāvehi.  aniccasaññañhi ^a^P1.0425^ea^ te, rāhula, bhāvanaṃ bhāvayato  yo asmimāno so pahīyissati. </p>
              <p>[03] 121^b^.^eb^ ``ānāpānassatiṃ, rāhula, bhāvanaṃ bhāvehi.  ānāpānassati hi te, rāhula, bhāvitā bahulīkatā mahapphalā hoti  mahānisaṃsā. kathaṃ bhāvitā ca, rāhula, ānāpānassati, kathaṃ  bahulīkatā mahapphalā hoti mahānisaṃsā ^a^T2.0141^ea^? idha, rāhula, bhikkhu  araññagato vā rukkhamūlagato vā suññāgāragato vā nisīdati pallaṅkaṃ  ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. so  satova assasati satova {sato (sī0 syā0 kaṃ0 pī0)} passasati.</p>
              <p>[03] ``dīghaṃ vā assasanto `dīghaṃ assasāmī'ti pajānāti, dīghaṃ  vā passasanto `dīghaṃ passasāmī'ti pajānāti; rassaṃ vā assasanto  `rassaṃ assasāmī'ti pajānāti, rassaṃ vā passasanto `rassaṃ  passasāmī'ti pajānāti. `sabbakāyappaṭisaṃvedī assasissāmī'ti  sikkhati; `sabbakāyappaṭisaṃvedī passasissāmī'ti sikkhati;  `passambhayaṃ kāyasaṅkhāraṃ assasissāmī'ti sikkhati; `passambhayaṃ  kāyasaṅkhāraṃ passasissāmī'ti sikkhati.</p>
              <p>[03] ```pītippaṭisaṃvedī assasissāmī'ti sikkhati;  `pītippaṭisaṃvedī passasissāmī'ti sikkhati; `sukhappaṭisaṃvedī  assasissāmī'ti sikkhati; `sukhappaṭisaṃvedī passasissāmī'ti  sikkhati; `cittasaṅkhārappaṭisaṃvedī assasissāmī'ti sikkhati;  `cittasaṅkhārappaṭisaṃvedī passasissāmī'ti sikkhati; `passambhayaṃ  cittasaṅkhāraṃ assasissāmī'ti sikkhati; `passambhayaṃ  cittasaṅkhāraṃ passasissāmī'ti sikkhati.</p>
              <p>[03] ```cittappaṭisaṃvedī assasissāmī'ti sikkhati;  `cittappaṭisaṃvedī passasissāmī'ti sikkhati ^a^V2.0096^ea^; `abhippamodayaṃ cittaṃ  assasissāmī'ti sikkhati; `abhippamodayaṃ cittaṃ passasissāmī'ti  sikkhati; `samādahaṃ cittaṃ assasissāmī'ti sikkhati; `samādahaṃ  cittaṃ passasissāmī'ti sikkhati; `vimocayaṃ cittaṃ  assasissāmī'ti sikkhati; `vimocayaṃ cittaṃ passasissāmī'ti  sikkhati.</p>
              <p>[03] ```aniccānupassī ^a^M2.0089^ea^ assasissāmī'ti ^a^T2.0142^ea^ sikkhati;  `aniccānupassī passasissāmī'ti sikkhati; `virāgānupassī  assasissāmī'ti sikkhati; `virāgānupassī passasissāmī'ti  sikkhati; `nirodhānupassī assasissāmī'ti sikkhati;  `nirodhānupassī passasissāmī'ti sikkhati; `paṭinissaggānupassī  assasissāmī'ti sikkhati; `paṭinissaggānupassī  passasissāmī'ti sikkhati.</p>
              <p>[03] ``evaṃ bhāvitā kho, rāhula, ānāpānassati, evaṃ bahulīkatā  mahapphalā hoti mahānisaṃsā. evaṃ bhāvitāya, rāhula,  ānāpānassatiyā, evaṃ ^a^P1.0426^ea^ bahulīkatāya yepi te  carimakā assāsā tepi viditāva nirujjhanti no aviditā''ti.</p>
              <p>[03] idamavoca bhagavā. attamano āyasmā rāhulo bhagavato  bhāsitaṃ abhinandīti. </p>
              <p>[06] mahārāhulovādasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. cūḷamālukyasuttaṃ </h3n>
            <h4>
              <h4n> </h4n>
              <p>[03] 122^b^.^eb^ evaṃ ^a^T2.0143^ea^ ^a^V2.0097^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho āyasmato  mālukyaputtassa {māluṅkyaputtassa (sī0 syā0 kaṃ0 pī0)} rahogatassa paṭisallīnassa evaṃ cetaso parivitakko  udapādi -- ``yānimāni diṭṭhigatāni bhagavatā abyākatāni  ṭhapitāni paṭikkhittāni -- `sassato loko'tipi, `asassato  loko'tipi, `antavā loko'tipi, `anantavā loko'tipi, `taṃ  jīvaṃ taṃ sarīra'ntipi, `aññaṃ jīvaṃ aññaṃ sarīra'ntipi, `hoti  tathāgato paraṃ maraṇā'tipi, `na hoti tathāgato paraṃ maraṇā'tipi,  `hoti ca na ca hoti tathāgato paraṃ maraṇā'tipi, `neva hoti na na  hoti tathāgato paraṃ maraṇā'tipi -- tāni me bhagavā na byākaroti.  yāni me bhagavā na byākaroti taṃ me na ruccati, taṃ me nakkhamati.  sohaṃ bhagavantaṃ upasaṅkamitvā etamatthaṃ pucchissāmi. sace me  bhagavā byākarissati -- `sassato loko'ti vā `asassato  loko'ti vā...pe0... `neva hoti na na hoti tathāgato paraṃ  maraṇā'ti vā -- evāhaṃ bhagavati brahmacariyaṃ ^a^M2.0090^ea^ carissāmi; no ce me  bhagavā byākarissati -- `sassato loko'ti vā `asassato  loko'ti vā...pe0... `neva hoti na na hoti tathāgato ^a^T2.0144^ea^ paraṃ  maraṇā'ti vā -- evāhaṃ sikkhaṃ paccakkhāya hīnāyāvattissāmī''ti. </p>
              <p>[03] 123^b^.^eb^ atha ^a^P1.0427^ea^ kho āyasmā  mālukyaputto sāyanhasamayaṃ paṭisallānā vuṭṭhito yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā mālukyaputto bhagavantaṃ etadavoca  -- </p>
              <p>[03] 124^b^.^eb^ ``idha mayhaṃ, bhante, rahogatassa paṭisallīnassa  evaṃ cetaso parivitakko udapādi -- yānimāni diṭṭhigatāni bhagavatā  abyākatāni ṭhapitāni paṭikkhittāni -- `sassato loko'tipi,  `asassato loko'tipi...pe0... `neva hoti na na hoti tathāgato  paraṃ maraṇā'tipi -- tāni me bhagavā na byākaroti. yāni me  bhagavā na byākaroti taṃ me ^a^V2.0098^ea^ na ruccati, taṃ me nakkhamati. sohaṃ  bhagavantaṃ upasaṅkamitvā etamatthaṃ pucchissāmi. sace me bhagavā  byākarissati -- `sassato loko'ti vā, `asassato loko'ti  vā...pe0... ^a^T2.0145^ea^ `neva hoti na na hoti tathāgato paraṃ maraṇā'ti vā --  evāhaṃ bhagavati, brahmacariyaṃ carissāmi. no ce me bhagavā  byākarissati -- `sassato loko'ti vā, `asassato loko'ti  vā...pe0... `neva hoti na na hoti tathāgato paraṃ maraṇā'ti vā --  evāhaṃ sikkhaṃ paccakkhāya hīnāyāvattissāmīti. sace bhagavā  jānāti -- `sassato loko'ti, `sassato loko'ti me bhagavā  byākarotu; sace bhagavā jānāti -- `asassato loko'ti,  `asassato loko'ti me bhagavā byākarotu. no ce bhagavā jānāti  -- `sassato loko'ti vā, `asassato loko'ti vā, ajānato  kho pana apassato etadeva ujukaṃ hoti yadidaṃ -- `na jānāmi, na  passāmī'ti. sace bhagavā jānāti -- `antavā loko'ti,  `anantavā loko'ti me bhagavā byākarotu; sace bhagavā jānāti --  `anantavā loko'ti, `anantavā loko'ti me bhagavā byākarotu.  no ce bhagavā jānāti -- `antavā loko'ti vā, `anantavā  loko'ti vā, ajānato kho pana apassato etadeva ^a^M2.0091^ea^ ujukaṃ hoti  yadidaṃ -- `na jānāmi, na passāmī'ti. sace bhagavā jānāti --  `taṃ jīvaṃ taṃ sarīra'nti, `taṃ jīvaṃ taṃ sarīra'nti me bhagavā  byākarotu; sace bhagavā jānāti -- `aññaṃ jīvaṃ aññaṃ sarīra'nti,  `aññaṃ jīvaṃ aññaṃ sarīra'nti me bhagavā byākarotu. no ce bhagavā  jānāti -- `taṃ jīvaṃ taṃ sarīra'nti vā, `aññaṃ jīvaṃ aññaṃ  sarīra'nti vā, ajānato kho pana apassato etadeva ujukaṃ hoti  yadidaṃ -- `na ^a^T2.0146^ea^ jānāmi, na passāmī'ti. sace bhagavā jānāti --  `hoti tathāgato paraṃ maraṇā'ti, `hoti tathāgato paraṃ maraṇā'ti me  bhagavā ^a^P1.0428^ea^ byākarotu; sace bhagavā jānāti -- `na  hoti tathāgato paraṃ maraṇā'ti, `na hoti tathāgato paraṃ maraṇā'ti me  bhagavā byākarotu. no ce bhagavā jānāti -- `hoti tathāgato paraṃ  maraṇā'ti vā, `na hoti tathāgato paraṃ maraṇā'ti vā, ajānato kho  pana apassato etadeva ujukaṃ hoti yadidaṃ -- `na jānāmi na  passāmī'ti. sace bhagavā jānāti -- `hoti ca na ca hoti  tathāgato paraṃ maraṇā'ti, `hoti ca na ca hoti tathāgato paraṃ  maraṇā'ti me bhagavā byākarotu; sace bhagavā jānāti -- `neva hoti  na na hoti tathāgato paraṃ maraṇā'ti, `neva hoti na na hoti  tathāgato paraṃ maraṇā'ti me bhagavā byākarotu. no ce bhagavā  jānāti -- `hoti ca na ca hoti tathāgato paraṃ maraṇā'ti vā,  `neva hoti na ^a^V2.0099^ea^ na hoti tathāgato paraṃ maraṇā'ti vā, ajānato kho  pana apassato etadeva ujukaṃ hoti yadidaṃ -- `na jānāmi, na  passāmī'''ti. </p>
              <p>[03] 125^b^.^eb^ ``kiṃ nu {kiṃ nu kho (syā0 kaṃ0 ka0)} tāhaṃ, mālukyaputta, evaṃ avacaṃ --  `ehi tvaṃ, mālukyaputta, mayi brahmacariyaṃ cara, ahaṃ te byākarissāmi  -- `sassato loko'ti vā, `asassato loko'ti vā, `antavā  loko'ti vā, `anantavā loko'ti vā, `taṃ jīvaṃ taṃ sarīra'nti  vā, `aññaṃ jīvaṃ aññaṃ sarīra'nti vā, `hoti tathāgato paraṃ  maraṇā'ti vā, `na hoti ^a^T2.0147^ea^ tathāgato paraṃ maraṇā'ti vā, `hoti ca na  ca hoti tathāgato paraṃ maraṇā'ti vā, `neva hoti na na hoti  tathāgato paraṃ maraṇā'ti vā''ti? ``no hetaṃ, bhante''. ``tvaṃ vā  pana maṃ evaṃ avaca -- ahaṃ, bhante, bhagavati brahmacariyaṃ carissāmi ^a^M2.0092^ea^,  bhagavā me byākarissati -- `sassato loko'ti vā, `asassato  loko'ti vā, `antavā loko'ti vā, `anantavā loko'ti vā,  `taṃ jīvaṃ taṃ sarīra'nti vā, `aññaṃ jīvaṃ aññaṃ sarīra'nti vā,  `hoti tathāgato paraṃ maraṇā'ti vā, `na hoti tathāgato paraṃ  maraṇā'ti vā, `hoti ca na ca hoti tathāgato paraṃ maraṇā'ti vā,  `neva hoti na na hoti tathāgato paraṃ maraṇā'ti vā''ti? ``no  hetaṃ, bhante''. ``iti kira, mālukyaputta, nevāhaṃ taṃ vadāmi --  ehi tvaṃ, mālukyaputta, mayi brahmacariyaṃ cara, ahaṃ te byākarissāmi  -- `sassato loko'ti vā, `asassato loko'ti vā...pe0... `neva  hoti na na hoti tathāgato paraṃ maraṇāti vā'ti; napi kira maṃ tvaṃ  vadesi -- ahaṃ, bhante, bhagavati brahmacariyaṃ carissāmi, bhagavā me  byākarissati -- `sassato loko'ti vā `asassato loko'ti  vā...pe0... `neva hoti na na hoti tathāgato paraṃ maraṇā'ti vā''ti.  evaṃ sante, moghapurisa, ko santo kaṃ paccācikkhasi? </p>
              <p>[03] 126^b^.^eb^ ``yo kho, mālukyaputta, evaṃ vadeyya -- `na  tāvāhaṃ bhagavati brahmacariyaṃ carissāmi yāva me bhagavā na  byākarissati -- ``sassato loko''ti vā, ``asassato loko''ti  vā...pe0... ^a^T2.0148^ea^ ``neva hoti na na hoti tathāgato paraṃ maraṇā''ti vāti,  abyākatameva ^a^P1.0429^ea^ taṃ, mālukyaputta, tathāgatena assa,  atha so puggalo kālaṃ kareyya. seyyathāpi, mālukyaputta, puriso  sallena viddho assa savisena gāḷhapalepanena. tassa mittāmaccā  ñātisālohitā bhisakkaṃ sallakattaṃ upaṭṭhapeyyuṃ. so evaṃ vadeyya --  `na tāvāhaṃ imaṃ ^a^V2.0100^ea^ sallaṃ āharissāmi yāva na taṃ purisaṃ jānāmi  yenamhi viddho, khattiyo vā brāhmaṇo vā vesso vā suddo vā'ti;  so evaṃ vadeyya -- `na tāvāhaṃ imaṃ sallaṃ āharissāmi yāva na taṃ  purisaṃ jānāmi yenamhi viddho, evaṃnāmo evaṃgotto iti vā'ti; so  evaṃ vadeyya -- `na tāvāhaṃ imaṃ sallaṃ āharissāmi yāva na taṃ  purisaṃ jānāmi yenamhi viddho, dīgho vā rasso vā majjhimo  vā'ti; so evaṃ vadeyya -- `na tāvāhaṃ imaṃ sallaṃ āharissāmi yāva  na taṃ purisaṃ jānāmi yenamhi viddho, kāḷo vā sāmo vā  maṅguracchavī vā'ti; so evaṃ vadeyya -- `na tāvāhaṃ imaṃ sallaṃ  āharissāmi yāva na taṃ purisaṃ jānāmi yenamhi viddho, amukasmiṃ  gāme ^a^M2.0093^ea^ vā nigame vā nagare vā'ti; so evaṃ vadeyya -- `na tāvāhaṃ  imaṃ sallaṃ āharissāmi yāva na taṃ dhanuṃ jānāmi yenamhi viddho,  yadi vā cāpo yadi vā kodaṇḍo'ti; so evaṃ vadeyya -- `na  tāvāhaṃ imaṃ sallaṃ āharissāmi yāva na taṃ jiyaṃ jānāmi yāyamhi  viddho ^a^T2.0149^ea^, yadi vā akkassa yadi vā saṇhassa {saṇṭhassa (sī0 syā0 kaṃ0 pī0)}   yadi vā nhārussa yadi vā maruvāya yadi vā khīrapaṇṇino'ti; so evaṃ vadeyya -- `na  tāvāhaṃ imaṃ sallaṃ āharissāmi yāva na taṃ kaṇḍaṃ jānāmi yenamhi  viddho, yadi vā gacchaṃ yadi vā ropima'nti; so evaṃ vadeyya --  `na tāvāhaṃ imaṃ sallaṃ āharissāmi yāva na taṃ kaṇḍaṃ jānāmi  yenamhi viddho, yassa pattehi vājitaṃ {vākhittaṃ (ka0)} yadi vā gijjhassa yadi vā  kaṅkassa yadi vā kulalassa yadi vā morassa yadi vā  sithilahanuno'ti; so evaṃ vadeyya -- `na tāvāhaṃ imaṃ sallaṃ  āharissāmi yāva na taṃ kaṇḍaṃ jānāmi yenamhi viddho, yassa  nhārunā parikkhittaṃ yadi vā gavassa yadi vā mahiṃsassa yadi vā  bheravassa {roruvassa (sī0 syā0 kaṃ0 pī0)} yadi vā semhārassā'ti; so evaṃ vadeyya -- `na tāvāhaṃ  imaṃ sallaṃ āharissāmi yāva na taṃ sallaṃ jānāmi yenamhi viddho,  yadi vā sallaṃ yadi vā khurappaṃ yadi vā vekaṇḍaṃ yadi vā nārācaṃ  yadi vā vacchadantaṃ yadi vā karavīrapatta'nti ^a^P1.0430^ea^ --  aññātameva taṃ, mālukyaputta, tena purisena assa, atha so puriso  kālaṃ kareyya. evameva kho, mālukyaputta, yo evaṃ vadeyya -- `na  tāvāhaṃ bhagavati brahmacariyaṃ carissāmi yāva me bhagavā na  byākarissati -- ``sassato loko''ti vā ``asassato loko''ti   ^a^T2.0150^ea^ vā...pe0... ``neva hoti na na hoti tathāgato paraṃ maraṇā''ti vāti  -- abyākatameva taṃ, mālukyaputta, tathāgatena assa, atha so puggalo  kālaṅkareyya. </p>
              <p>[03] 127^b^.^eb^ ```sassato loko'ti, mālukyaputta, diṭṭhiyā  sati brahmacariyavāso abhavissāti ^a^V2.0101^ea^, evaṃ `no asassato loko'ti,  mālukyaputta, diṭṭhiyā sati brahmacariyavāso abhavissāti, evampi  `no sassato loko'ti vā, mālukyaputta, diṭṭhiyā sati, `asassato  loko'ti vā diṭṭhiyā sati attheva jāti, atthi jarā, atthi  maraṇaṃ, santi sokaparidevadukkhadomanassupāyāsā; yesāhaṃ diṭṭheva dhamme  nighātaṃ paññapemi ^a^M2.0094^ea^. `antavā loko'ti, mālukyaputta, diṭṭhiyā sati  brahmacariyavāso abhavissāti, evaṃ `no anantavā loko'ti,  mālukyaputta, diṭṭhiyā sati brahmacariyavāso abhavissāti, evampi  `no antavā loko'ti vā, mālukyaputta, diṭṭhiyā sati, `anantavā  loko'ti vā diṭṭhiyā sati attheva jāti, atthi jarā, atthi  maraṇaṃ, santi sokaparidevadukkhadomanassupāyāsā; yesāhaṃ diṭṭheva dhamme  nighātaṃ paññapemi. `taṃ jīvaṃ taṃ sarīra'nti, mālukyaputta, diṭṭhiyā  sati brahmacariyavāso ^a^T2.0151^ea^ abhavissāti, evaṃ `no aññaṃ jīvaṃ aññaṃ  sarīra'nti, mālukyaputta, diṭṭhiyā sati brahmacariyavāso abhavissāti,  evampi `no taṃ jīvaṃ taṃ sarīra'nti vā, mālukyaputta, diṭṭhiyā sati,  `aññaṃ jīvaṃ aññaṃ sarīra'nti vā diṭṭhiyā sati attheva  jāti...pe0... nighātaṃ paññapemi. `hoti tathāgato paraṃ maraṇā'ti,  mālukyaputta, diṭṭhiyā sati brahmacariyavāso abhavissāti, evaṃ `no  na hoti tathāgato paraṃ maraṇā'ti, mālukyaputta, diṭṭhiyā sati  brahmacariyavāso abhavissāti, evampi `no hoti tathāgato paraṃ  maraṇā'ti vā, mālukyaputta, diṭṭhiyā sati, `na hoti tathāgato paraṃ  maraṇā'ti vā diṭṭhiyā sati attheva jāti...pe0... ^a^P1.0431^ea^  yesāhaṃ diṭṭheva dhamme nighātaṃ paññapemi. `hoti ca na ca hoti  tathāgato paraṃ maraṇā'ti, mālukyaputta, diṭṭhiyā sati brahmacariyavāso  abhavissāti, evaṃ `no neva hoti na na hoti tathāgato paraṃ  maraṇā'ti, mālukyaputta, diṭṭhiyā sati brahmacariyavāso abhavissāti,  evampi `no hoti ca na ca hoti tathāgato paraṃ maraṇā'ti,  mālukyaputta, diṭṭhiyā sati, `neva hoti na na hoti tathāgato paraṃ  maraṇā'ti vā diṭṭhiyā sati attheva jāti...pe0... yesāhaṃ diṭṭheva  dhamme nighātaṃ paññapemi. </p>
              <p>[03] 128^b^.^eb^ ``tasmātiha, mālukyaputta, abyākatañca me  abyākatato ^a^T2.0152^ea^ dhāretha; byākatañca me byākatato dhāretha. kiñca,  mālukyaputta, mayā abyākataṃ? `sassato loko'ti mālukyaputta,  mayā abyākataṃ; `asassato loko'ti -- mayā abyākataṃ; `antavā  loko'ti -- mayā abyākataṃ; `anantavā loko'ti -- mayā  abyākataṃ; `taṃ jīvaṃ taṃ sarīra'nti ^a^V2.0102^ea^ -- mayā abyākataṃ; `aññaṃ jīvaṃ  aññaṃ sarīra'nti -- mayā abyākataṃ; `hoti tathāgato paraṃ maraṇā'ti  -- mayā abyākataṃ; `na hoti tathāgato paraṃ ^a^M2.0095^ea^ maraṇā'ti -- mayā  abyākataṃ; `hoti ca na ca hoti tathāgato paraṃ maraṇā'ti -- mayā  abyākataṃ; `neva hoti na na hoti tathāgato paraṃ maraṇā'ti -- mayā  abyākataṃ. kasmā cetaṃ, mālukyaputta, mayā abyākataṃ? na hetaṃ,  mālukyaputta, atthasaṃhitaṃ na ādibrahmacariyakaṃ na {netaṃ (sī0)} nibbidāya na  virāgāya na nirodhāya na upasamāya na abhiññāya na sambodhāya na  nibbānāya saṃvattati. tasmā taṃ mayā abyākataṃ. kiñca,  mālukyaputta, mayā byākataṃ? `idaṃ dukkha'nti, mālukyaputta, mayā  byākataṃ; `ayaṃ dukkhasamudayo'ti -- mayā byākataṃ; `ayaṃ  dukkhanirodho'ti -- mayā byākataṃ; `ayaṃ dukkhanirodhagāminī  paṭipadā'ti -- mayā byākataṃ. kasmā cetaṃ, mālukyaputta, mayā  byākataṃ? etañhi, mālukyaputta, atthasaṃhitaṃ etaṃ ādibrahmacariyakaṃ  nibbidāya virāgāya nirodhāya upasamāya abhiññāya sambodhāya  nibbānāya saṃvattati. tasmā taṃ mayā byākataṃ. tasmātiha,  mālukyaputta ^a^P1.0432^ea^, abyākatañca me ^a^T2.0153^ea^ abyākatato dhāretha;  byākatañca me byākatato dhārethā''ti.</p>
              <p>[03] idamavoca bhagavā. attamano āyasmā mālukyaputto bhagavato  bhāsitaṃ abhinandīti. </p>
              <p>[06] cūḷamālukyasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. mahāmālukyasuttaṃ </h3n>
            <h4>
              <h4n> </h4n>
              <p>[03] 129^b^.^eb^ evaṃ ^a^T2.0154^ea^ ^a^V2.0103^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``dhāretha no tumhe,  bhikkhave, mayā desitāni pañcorambhāgiyāni saṃyojanānī''ti?</p>
              <p>[03] evaṃ vutte, āyasmā mālukyaputto bhagavantaṃ etadavoca -- ``ahaṃ  kho, bhante, dhāremi bhagavatā desitāni pañcorambhāgiyāni  saṃyojanānī''ti. ``yathā kathaṃ pana tvaṃ, mālukyaputta, dhāresi mayā  desitāni pañcorambhāgiyāni saṃyojanānī''ti? ``sakkāyadiṭṭhiṃ kho  ahaṃ, bhante, bhagavatā orambhāgiyaṃ ^a^M2.0096^ea^ saṃyojanaṃ desitaṃ dhāremi;  vicikicchaṃ kho ahaṃ, bhante, bhagavatā orambhāgiyaṃ saṃyojanaṃ desitaṃ  dhāremi; sīlabbataparāmāsaṃ kho ahaṃ, bhante, bhagavatā orambhāgiyaṃ  saṃyojanaṃ desitaṃ dhāremi; kāmacchandaṃ kho ahaṃ, bhante, bhagavatā  orambhāgiyaṃ saṃyojanaṃ desitaṃ dhāremi; byāpādaṃ kho ahaṃ, bhante,  bhagavatā orambhāgiyaṃ saṃyojanaṃ desitaṃ dhāremi. evaṃ kho ahaṃ,  bhante, dhāremi bhagavatā desitāni pañcorambhāgiyāni saṃyojanānī''ti.</p>
              <p>[03] ``kassa kho nāma tvaṃ, mālukyaputta, imāni evaṃ  pañcorambhāgiyāni saṃyojanāni desitāni dhāresi? nanu,  mālukyaputta ^a^T2.0155^ea^, aññatitthiyā paribbājakā iminā taruṇūpamena  upārambhena upārambhissanti? daharassa hi, mālukyaputta, kumārassa  mandassa uttānaseyyakassa sakkāyotipi na hoti, kuto ^a^P1.0433^ea^  panassa uppajjissati sakkāyadiṭṭhi? anusetvevassa {anuseti tvevassa (sī0  pī0)}  sakkāyadiṭṭhānusayo. daharassa hi, mālukyaputta, kumārassa mandassa  uttānaseyyakassa dhammātipi na hoti, kuto panassa uppajjissati  dhammesu vicikicchā? anusetvevassa vicikicchānusayo. daharassa  hi, mālukyaputta, kumārassa mandassa uttānaseyyakassa sīlātipi na  hoti, kuto panassa uppajjissati sīlesu sīlabbataparāmāso?  anusetvevassa sīlabbataparāmāsānusayo ^a^V2.0104^ea^. daharassa hi, mālukyaputta,  kumārassa mandassa uttānaseyyakassa kāmātipi na hoti, kuto  panassa uppajjissati kāmesu kāmacchando? anusetvevassa  kāmarāgānusayo. daharassa hi, mālukyaputta, kumārassa mandassa  uttānaseyyakassa sattātipi na hoti, kuto panassa uppajjissati  sattesu byāpādo? anusetvevassa byāpādānusayo. nanu,  mālukyaputta, aññatitthiyā paribbājakā iminā taruṇūpamena  upārambhena upārambhissantī''ti? evaṃ vutte, āyasmā ānando  bhagavantaṃ etadavoca -- ``etassa, bhagavā, kālo, etassa, sugata,  kālo yaṃ bhagavā pañcorambhāgiyāni saṃyojanāni deseyya. bhagavato  sutvā bhikkhū dhāressantī''ti. ``tena hānanda, suṇāhi, sādhukaṃ  manasi karohi; bhāsissāmī''ti. ``evaṃ, bhante''ti kho āyasmā ^a^T2.0156^ea^  ānando bhagavato paccassosi. bhagavā etadavoca -- </p>
              <p>[03] 130^b^.^eb^ ``idhānanda ^a^M2.0097^ea^, assutavā puthujjano ariyānaṃ  adassāvī ariyadhammassa akovido ariyadhamme avinīto,  sappurisānaṃ adassāvī sappurisadhammassa akovido sappurisadhamme  avinīto sakkāyadiṭṭhipariyuṭṭhitena cetasā viharati sakkāyadiṭṭhiparetena;  uppannāya ca sakkāyadiṭṭhiyā nissaraṇaṃ yathābhūtaṃ nappajānāti. tassa  sā sakkāyadiṭṭhi thāmagatā appaṭivinītā orambhāgiyaṃ saṃyojanaṃ.  vicikicchāpariyuṭṭhitena cetasā viharati vicikicchāparetena; uppannāya  ca vicikicchāya nissaraṇaṃ yathābhūtaṃ nappajānāti. tassa sā  vicikicchā thāmagatā appaṭivinītā orambhāgiyaṃ saṃyojanaṃ.  sīlabbataparāmāsapariyuṭṭhitena cetasā viharati  sīlabbataparāmāsaparetena; uppannassa ca sīlabbataparāmāsassa nissaraṇaṃ  yathābhūtaṃ nappajānāti. tassa so sīlabbataparāmāso thāmagato  appaṭivinīto orambhāgiyaṃ saṃyojanaṃ. kāmarāgapariyuṭṭhitena cetasā  viharati kāmarāgaparetena ^a^P1.0434^ea^; uppannassa ca  kāmarāgassa nissaraṇaṃ yathābhūtaṃ nappajānāti. tassa so kāmarāgo  thāmagato appaṭivinīto orambhāgiyaṃ saṃyojanaṃ. byāpādapariyuṭṭhitena  cetasā viharati byāpādaparetena; uppannassa ca byāpādassa nissaraṇaṃ  yathābhūtaṃ nappajānāti. tassa so byāpādo thāmagato appaṭivinīto  orambhāgiyaṃ saṃyojanaṃ. </p>
              <p>[03] 131^b^.^eb^ ``sutavā ca kho, ānanda, ariyasāvako ^a^T2.0157^ea^  ariyānaṃ dassāvī ariyadhammassa kovido ^a^V2.0105^ea^ ariyadhamme suvinīto,  sappurisānaṃ dassāvī sappurisadhammassa kovido sappurisadhamme  suvinīto na sakkāyadiṭṭhipariyuṭṭhitena cetasā viharati na  sakkāyadiṭṭhiparetena; uppannāya ca sakkāyadiṭṭhiyā nissaraṇaṃ yathābhūtaṃ  pajānāti. tassa sā sakkāyadiṭṭhi sānusayā pahīyati. na  vicikicchāpariyuṭṭhitena cetasā viharati na vicikicchāparetena;  uppannāya ca vicikicchāya nissaraṇaṃ yathābhūtaṃ pajānāti. tassa  sā vicikicchā sānusayā pahīyati. na  sīlabbataparāmāsapariyuṭṭhitena cetasā viharati na  sīlabbataparāmāsaparetena; uppannassa ca sīlabbataparāmāsassa nissaraṇaṃ  yathābhūtaṃ pajānāti. tassa so sīlabbataparāmāso sānusayo  pahīyati. na kāmarāgapariyuṭṭhitena cetasā viharati na  kāmarāgaparetena; uppannassa ca kāmarāgassa nissaraṇaṃ yathābhūtaṃ  pajānāti. tassa so kāmarāgo sānusayo pahīyati ^a^M2.0098^ea^. na  byāpādapariyuṭṭhitena cetasā viharati na byāpādaparetena; uppannassa ca  byāpādassa nissaraṇaṃ yathābhūtaṃ pajānāti. tassa so byāpādo  sānusayo pahīyati. </p>
              <p>[03] 132^b^.^eb^ ``yo, ānanda, maggo yā paṭipadā pañcannaṃ  orambhāgiyānaṃ saṃyojanānaṃ pahānāya taṃ maggaṃ taṃ paṭipadaṃ anāgamma  pañcorambhāgiyāni saṃyojanāni ñassati vā dakkhati vā pajahissati  vāti -- netaṃ ṭhānaṃ vijjati. seyyathāpi, ānanda, mahato rukkhassa  tiṭṭhato ^a^T2.0158^ea^ sāravato tacaṃ acchetvā phegguṃ acchetvā sāracchedo  bhavissatīti -- netaṃ ṭhānaṃ vijjati; evameva kho, ānanda, yo  maggo yā paṭipadā pañcannaṃ orambhāgiyānaṃ saṃyojanānaṃ pahānāya taṃ  maggaṃ taṃ paṭipadaṃ anāgamma pañcorambhāgiyāni saṃyojanāni ñassati  vā dakkhati vā pajahissati vāti -- netaṃ ṭhānaṃ vijjati.</p>
              <p>[03] ``yo ca kho, ānanda, maggo yā paṭipadā pañcannaṃ  orambhāgiyānaṃ saṃyojanānaṃ pahānāya taṃ ^a^P1.0435^ea^ maggaṃ taṃ  paṭipadaṃ āgamma pañcorambhāgiyāni saṃyojanāni ñassati vā dakkhati  vā pajahissati vāti -- ṭhānametaṃ vijjati. seyyathāpi, ānanda,  mahato rukkhassa tiṭṭhato sāravato tacaṃ chetvā phegguṃ chetvā sāracchedo  bhavissatīti -- ṭhānametaṃ vijjati; evameva kho, ānanda, yo maggo  yā paṭipadā pañcannaṃ orambhāgiyānaṃ saṃyojanānaṃ pahānāya taṃ maggaṃ taṃ  paṭipadaṃ āgamma pañcorambhāgiyāni saṃyojanāni ñassati vā dakkhati  vā pajahissati vāti -- ṭhānametaṃ vijjati. seyyathāpi, ānanda,  gaṅgā nadī pūrā udakassa samatittikā ^a^V2.0106^ea^ kākapeyyā. atha dubbalako  puriso āgaccheyya -- `ahaṃ imissā gaṅgāya nadiyā tiriyaṃ bāhāya  sotaṃ chetvā sotthinā pāraṃ gacchissāmī'ti {gacchāmīti (sī0 pī0)}; so na sakkuṇeyya  gaṅgāya nadiyā tiriyaṃ bāhāya sotaṃ chetvā sotthinā pāraṃ gantuṃ.  evameva kho, ānanda, yesaṃ kesañci {yassa kassaci (sabbattha)} sakkāyanirodhāya dhamme  desiyamāne cittaṃ na pakkhandati nappasīdati na santiṭṭhati na  vimuccati; seyyathāpi ^a^T2.0159^ea^ so dubbalako puriso evamete daṭṭhabbā.  seyyathāpi, ānanda, gaṅgā nadī pūrā udakassa samatittikā  kākapeyyā. atha balavā puriso āgaccheyya -- `ahaṃ imissā  gaṅgāya nadiyā tiriyaṃ bāhāya ^a^M2.0099^ea^ sotaṃ chetvā sotthinā pāraṃ  gacchissāmī'ti; so sakkuṇeyya gaṅgāya nadiyā tiriyaṃ bāhāya sotaṃ  chetvā sotthinā pāraṃ gantuṃ. evameva kho, ānanda, yesaṃ kesañci  sakkāyanirodhāya dhamme desiyamāne cittaṃ pakkhandati pasīdati  santiṭṭhati vimuccati; seyyathāpi so balavā puriso evamete daṭṭhabbā. </p>
              <p>[03] 133^b^.^eb^ ``katamo cānanda, maggo, katamā paṭipadā  pañcannaṃ orambhāgiyānaṃ saṃyojanānaṃ pahānāya? idhānanda, bhikkhu  upadhivivekā akusalānaṃ dhammānaṃ pahānā sabbaso kāyaduṭṭhullānaṃ  paṭippassaddhiyā vivicceva kāmehi vivicca akusalehi dhammehi  savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati. so yadeva tattha hoti rūpagataṃ vedanāgataṃ saññāgataṃ  saṅkhāragataṃ viññāṇagataṃ te dhamme aniccato dukkhato rogato gaṇḍato  sallato aghato ābādhato parato palokato suññato anattato  samanupassati. so tehi dhammehi cittaṃ paṭivāpeti {paṭipāpeti (syā0),  patiṭṭhāpeti (ka0)}. so tehi  dhammehi cittaṃ paṭivāpetvā amatāya dhātuyā ^a^P1.0436^ea^ cittaṃ  upasaṃharati -- `etaṃ santaṃ etaṃ paṇītaṃ yadidaṃ sabbasaṅkhārasamatho  sabbūpadhipaṭinissaggo ^a^T2.0160^ea^ taṇhākkhayo virāgo nirodho nibbāna'nti.  so tattha ṭhito āsavānaṃ khayaṃ pāpuṇāti; no ce āsavānaṃ khayaṃ  pāpuṇāti teneva dhammarāgena tāya dhammanandiyā pañcannaṃ orambhāgiyānaṃ  saṃyojanānaṃ parikkhayā opapātiko hoti, tattha parinibbāyī,  anāvattidhammo tasmā lokā. ayampi kho, ānanda, maggo ayaṃ  paṭipadā pañcannaṃ orambhāgiyānaṃ saṃyojanānaṃ pahānāya.</p>
              <p>[03] ``puna caparaṃ, ānanda, bhikkhu vitakkavicārānaṃ  vūpasamā...pe0... ^a^T2.0161^ea^ dutiyaṃ jhānaṃ upasampajja viharati... ^a^V2.0107^ea^   tatiyaṃ jhānaṃ... catutthaṃ jhānaṃ upasampajja viharati. so yadeva tattha  hoti rūpagataṃ vedanāgataṃ saññāgataṃ saṅkhāragataṃ viññāṇagataṃ...  anāvattidhammo tasmā lokā. ayampi kho, ānanda, maggo ayaṃ  paṭipadā pañcannaṃ orambhāgiyānaṃ saṃyojanānaṃ pahānāya.</p>
              <p>[03] ``puna caparaṃ, ānanda, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. so  yadeva tattha hoti vedanāgataṃ ^a^M2.0100^ea^ saññāgataṃ saṅkhāragataṃ  viññāṇagataṃ...pe0... ^a^T2.0162^ea^ anāvattidhammo tasmā lokā. ayampi kho,  ānanda, maggo ayaṃ paṭipadā pañcannaṃ orambhāgiyānaṃ saṃyojanānaṃ  pahānāya.</p>
              <p>[03] ``puna caparaṃ, ānanda, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati. so yadeva tattha hoti vedanāgataṃ saññāgataṃ saṅkhāragataṃ  viññāṇagataṃ...pe0... ^a^V2.0108^ea^ anāvattidhammo tasmā lokā.  ayampi kho, ānanda, maggo ayaṃ paṭipadā pañcannaṃ orambhāgiyānaṃ  saṃyojanānaṃ pahānāya.</p>
              <p>[03] ``puna caparaṃ, ānanda, bhikkhu sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja viharati.  so yadeva tattha hoti vedanāgataṃ saññāgataṃ saṅkhāragataṃ  viññāṇagataṃ...pe0... ^a^P1.0437^ea^ anāvattidhammo tasmā  lokā. ayampi kho, ānanda, maggo ayaṃ paṭipadā pañcannaṃ  orambhāgiyānaṃ saṃyojanānaṃ pahānāyā''ti.</p>
              <p>[03] ``eso ce, bhante, maggo esā paṭipadā pañcannaṃ  orambhāgiyānaṃ saṃyojanānaṃ pahānāya, atha kiñcarahi idhekacce bhikkhū  cetovimuttino ekacce bhikkhū paññāvimuttino''ti? ``ettha kho  panesāhaṃ {ettha kho tesāhaṃ (sī0 syā0 kaṃ0 pī0)}, ānanda, indriyavemattataṃ vadāmī''ti.</p>
              <p>[03] idamavoca bhagavā. attamano āyasmā ānando bhagavato  bhāsitaṃ abhinandīti. </p>
              <p>[06] mahāmālukyasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. bhaddālisuttaṃ </h3n>
            <h4>
              <h4n> </h4n>
              <p>[03] 134^b^.^eb^ evaṃ ^a^T2.0163^ea^ ^a^V2.0109^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``ahaṃ kho, bhikkhave,  ekāsanabhojanaṃ bhuñjāmi; ekāsanabhojanaṃ kho, ahaṃ, bhikkhave,  bhuñjamāno appābādhatañca sañjānāmi ^a^M2.0101^ea^ appātaṅkatañca lahuṭṭhānañca balañca  phāsuvihārañca. etha, tumhepi, bhikkhave, ekāsanabhojanaṃ bhuñjatha;  ekāsanabhojanaṃ kho, bhikkhave, tumhepi bhuñjamānā appābādhatañca  sañjānissatha appātaṅkatañca lahuṭṭhānañca balañca phāsuvihārañcā''ti.  evaṃ vutte, āyasmā bhaddāli bhagavantaṃ etadavoca -- ``ahaṃ kho,  bhante, na ussahāmi ekāsanabhojanaṃ bhuñjituṃ; ekāsanabhojanañhi me,  bhante, bhuñjato siyā kukkuccaṃ, siyā vippaṭisāro''ti. ``tena hi  tvaṃ, bhaddāli, yattha nimantito assasi tattha ekadesaṃ bhuñjitvā  ekadesaṃ nīharitvāpi bhuñjeyyāsi. evampi kho ^a^P1.0438^ea^  tvaṃ, bhaddāli, bhuñjamāno ekāsano yāpessasī''ti {bhuñjamāno yāpessasīti  (sī0 syā0 kaṃ0 pī0)}. ``evampi kho  ahaṃ, bhante, na ussahāmi bhuñjituṃ; evampi hi me, bhante, bhuñjato  siyā kukkuccaṃ, siyā vippaṭisāro''ti. atha kho āyasmā bhaddāli  bhagavatā sikkhāpade paññāpiyamāne bhikkhusaṅghe sikkhaṃ samādiyamāne  anussāhaṃ pavedesi. atha ^a^T2.0164^ea^ kho āyasmā bhaddāli sabbaṃ taṃ temāsaṃ na  bhagavato sammukhībhāvaṃ adāsi, yathā taṃ satthusāsane sikkhāya  aparipūrakārī. </p>
              <p>[03] 135^b^.^eb^ tena kho pana samayena sambahulā bhikkhū  bhagavato cīvarakammaṃ karonti -- niṭṭhitacīvaro bhagavā temāsaccayena  cārikaṃ pakkamissatīti. atha kho āyasmā bhaddāli yena te bhikkhū  tenupasaṅkami; upasaṅkamitvā tehi bhikkhūhi saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi.  ekamantaṃ nisinnaṃ kho āyasmantaṃ bhaddāliṃ te bhikkhū etadavocuṃ --  ``idaṃ kho, āvuso bhaddāli, bhagavato cīvarakammaṃ karīyati {karaṇīyaṃ (ka0)}.  niṭṭhitacīvaro bhagavā temāsaccayena cārikaṃ pakkamissati. iṅghāvuso  bhaddāli, etaṃ dosakaṃ sādhukaṃ manasi karohi, mā te pacchā dukkarataraṃ  ahosī''ti. ``evamāvuso''ti kho āyasmā ^a^V2.0110^ea^ bhaddāli tesaṃ  bhikkhūnaṃ paṭissutvā yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  bhaddāli bhagavantaṃ etadavoca -- ``accayo maṃ, bhante, accagamā  yathābālaṃ yathāmūḷhaṃ yathāakusalaṃ, yohaṃ bhagavatā sikkhāpade  paññāpiyamāne bhikkhusaṅghe sikkhaṃ samādiyamāne anussāhaṃ pavedesiṃ.  tassa me, bhante, bhagavā accayaṃ accayato paṭiggaṇhātu āyatiṃ  saṃvarāyā''ti.</p>
              <p>[03] ``taggha ^a^M2.0102^ea^ tvaṃ, bhaddāli, accayo accagamā yathābālaṃ yathāmūḷhaṃ  ^a^T2.0165^ea^ yathāakusalaṃ, yaṃ tvaṃ mayā sikkhāpade paññāpiyamāne bhikkhusaṅghe  sikkhaṃ samādiyamāne anussāhaṃ pavedesi. samayopi kho te,  bhaddāli, appaṭividdho ahosi -- `bhagavā kho sāvatthiyaṃ viharati,  bhagavāpi maṃ jānissati -- bhaddāli nāma bhikkhu satthusāsane  sikkhāya aparipūrakārī'ti. ayampi kho te, bhaddāli, samayo  appaṭividdho ahosi. samayopi kho te, bhaddāli, appaṭividdho  ahosi -- `sambahulā kho ^a^P1.0439^ea^ bhikkhu sāvatthiyaṃ  vassaṃ upagatā, tepi maṃ jānissanti -- bhaddāli nāma bhikkhu  satthusāsane sikkhāya aparipūrakārī'ti. ayampi kho te, bhaddāli,  samayo appaṭividdho ahosi. samayopi kho te, bhaddāli,  appaṭividdho ahosi -- `sambahulā kho bhikkhuniyo sāvatthiyaṃ  vassaṃ upagatā, tāpi maṃ jānissanti -- bhaddāli nāma bhikkhu  satthusāsane sikkhāya aparipūrakārī'ti. ayampi kho te, bhaddāli,  samayo appaṭividdho ahosi. samayopi kho te, bhaddāli,  appaṭividdho ahosi -- `sambahulā kho upāsakā sāvatthiyaṃ  paṭivasanti, tepi maṃ jānissanti -- bhaddāli nāma bhikkhu  satthusāsane sikkhāya aparipūrakārī'ti. ayampi kho te, bhaddāli,  samayo appaṭividdho ahosi. samayopi kho te, bhaddāli,  appaṭividdho ahosi -- `sambahulā kho upāsikā sāvatthiyaṃ  paṭivasanti, tāpi maṃ jānissanti -- bhaddāli nāma bhikkhu  satthusāsane sikkhāya aparipūrakārī'ti. ayampi kho te, bhaddāli ^a^T2.0166^ea^,  samayo appaṭividdho ahosi. samayopi kho te, bhaddāli,  appaṭividdho ahosi -- `sambahulā kho nānātitthiyā samaṇabrāhmaṇā  sāvatthiyaṃ vassaṃ upagatā, tepi maṃ jānissanti -- bhaddāli nāma  bhikkhu samaṇassa gotamassa sāvako theraññataro bhikkhu sāsane  sikkhāya aparipūrakārī'ti. ayampi kho te, bhaddāli, samayo  appaṭividdho ahosī''ti.</p>
              <p>[03] ``accayo ^a^V2.0111^ea^ maṃ, bhante, accagamā yathābālaṃ yathāmūḷhaṃ  yathāakusalaṃ, yohaṃ bhagavatā sikkhāpade paññāpiyamāne bhikkhusaṅghe  sikkhaṃ samādiyamāne anussāhaṃ pavedesiṃ. tassa me, bhante, bhagavā  accayaṃ accayato paṭiggaṇhātu āyatiṃ saṃvarāyā''ti. ``taggha tvaṃ,  bhaddāli, accayo accagamā yathābālaṃ yathāmūḷhaṃ yathāakusalaṃ, yaṃ tvaṃ  mayā sikkhāpade ^a^M2.0103^ea^ paññāpiyamāne bhikkhusaṅghe sikkhaṃ samādiyamāne  anussāhaṃ pavedesi''. </p>
              <p>[03] 136^b^.^eb^ ``taṃ kiṃ maññasi, bhaddāli, idhassa bhikkhu  ubhatobhāgavimutto, tamahaṃ evaṃ vadeyyaṃ -- `ehi me tvaṃ, bhikkhu, paṅke  saṅkamo hohī'ti, api nu kho so saṅkameyya vā aññena vā kāyaṃ  sannāmeyya, `no'ti vā vadeyyā''ti?</p>
              <p>[03] ``no hetaṃ, bhante''.</p>
              <p>[03] ``taṃ kiṃ maññasi, bhaddāli, idhassa bhikkhu paññāvimutto...  kāyasakkhi... diṭṭhippatto... saddhāvimutto... dhammānusārī...  saddhānusārī, tamahaṃ evaṃ vadeyyaṃ -- `ehi me tvaṃ, bhikkhu, paṅke  saṅkamo hohī'ti, api nu kho so saṅkameyya vā aññena vā kāyaṃ  sannāmeyya, `no'ti vā vadeyyā''ti?</p>
              <p>[03] ``no hetaṃ, bhante''.</p>
              <p>[03] ``taṃ kiṃ ^a^T2.0167^ea^ maññasi, bhaddāli, api nu tvaṃ, bhaddāli, tasmiṃ  samaye ubhatobhāgavimutto vā hosi paññāvimutto ^a^P1.0440^ea^  vā kāyasakkhi vā diṭṭhippatto vā saddhāvimutto vā dhammānusārī vā  saddhānusārī vā''ti?</p>
              <p>[03] ``no hetaṃ, bhante''.</p>
              <p>[03] ``nanu tvaṃ, bhaddāli, tasmiṃ samaye ritto tuccho aparaddho''ti?</p>
              <p>[03] ``evaṃ ^a^V2.0112^ea^, bhante. accayo maṃ, bhante, accagamā yathābālaṃ  yathāmūḷhaṃ yathāakusalaṃ, yohaṃ bhagavatā sikkhāpade paññāpiyamāne  bhikkhusaṅghe sikkhaṃ samādiyamāne anussāhaṃ pavedesiṃ. tassa me,  bhante, bhagavā accayaṃ accayato paṭiggaṇhātu āyatiṃ saṃvarāyā''ti.  ``taggha tvaṃ, bhaddāli, accayo accagamā yathābālaṃ yathāmūḷhaṃ  yathāakusalaṃ, yaṃ tvaṃ mayā sikkhāpade paññāpiyamāne bhikkhusaṅghe  sikkhaṃ samādiyamāne anussāhaṃ pavedesi. yato ca kho tvaṃ,  bhaddāli, accayaṃ accayato disvā yathādhammaṃ paṭikarosi, taṃ te mayaṃ  paṭiggaṇhāma. vuddhihesā, bhaddāli, ariyassa vinaye yo accayaṃ  accayato disvā yathādhammaṃ paṭikaroti, āyatiṃ saṃvaraṃ āpajjati''. </p>
              <p>[03] 137^b^.^eb^ ``idha, bhaddāli, ekacco bhikkhu satthusāsane  sikkhāya aparipūrakārī hoti. tassa evaṃ hoti -- `yaṃnūnāhaṃ  vivittaṃ senāsanaṃ bhajeyyaṃ araññaṃ rukkhamūlaṃ pabbataṃ kandaraṃ giriguhaṃ  susānaṃ vanapatthaṃ abbhokāsaṃ ^a^T2.0168^ea^ palālapuñjaṃ. appeva nāmāhaṃ uttari {uttariṃ (sī0  syā0 kaṃ0 pī0)}  manussadhammā alamariyañāṇadassanavisesaṃ sacchikareyya'nti. so  vivittaṃ senāsanaṃ bhajati araññaṃ rukkhamūlaṃ pabbataṃ ^a^M2.0104^ea^ kandaraṃ giriguhaṃ  susānaṃ vanapatthaṃ abbhokāsaṃ palālapuñjaṃ. tassa tathāvūpakaṭṭhassa  viharato satthāpi upavadati, anuviccapi viññū sabrahmacārī  upavadanti, devatāpi upavadanti, attāpi attānaṃ upavadati. so  satthārāpi upavadito, anuviccapi viññūhi sabrahmacārīhi upavadito,  devatāhipi upavadito, attanāpi attānaṃ upavadito na uttari  manussadhammā alamariyañāṇadassanavisesaṃ sacchikaroti. taṃ kissa  hetu? evañhi taṃ, bhaddāli, hoti yathā taṃ satthusāsane sikkhāya  aparipūrakārissa. </p>
              <p>[03] 138^b^.^eb^ ``idha pana, bhaddāli, ekacco bhikkhu  satthusāsane sikkhāya paripūrakārī hoti. tassa evaṃ hoti --  `yaṃnūnāhaṃ vivittaṃ senāsanaṃ bhajeyyaṃ araññaṃ rukkhamūlaṃ pabbataṃ kandaraṃ  giriguhaṃ susānaṃ vanapatthaṃ abbhokāsaṃ ^a^P1.0441^ea^ palālapuñjaṃ.  appeva nāmāhaṃ uttari manussadhammā alamariyañāṇadassanavisesaṃ  sacchikareyya'nti. so vivittaṃ senāsanaṃ bhajati araññaṃ rukkhamūlaṃ  pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ.  tassa tathāvūpakaṭṭhassa viharato satthāpi na upavadati, anuviccapi  viññū sabrahmacārī na upavadanti, devatāpi na upavadanti, attāpi  attānaṃ na upavadati. so satthārāpi anupavadito ^a^V2.0113^ea^, anuviccapi  viññūhi sabrahmacārīhi anupavadito, devatāhipi anupavadito,  attanāpi attānaṃ anupavadito uttari manussadhammā  alamariyañāṇadassanavisesaṃ sacchikaroti. so vivicceva kāmehi  vivicca ^a^T2.0169^ea^ akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati. taṃ kissa hetu? evañhi taṃ,  bhaddāli, hoti yathā taṃ satthusāsane sikkhāya paripūrakārissa. </p>
              <p>[03] 139^b^.^eb^ ``puna caparaṃ, bhaddāli, bhikkhu vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ  samādhijaṃ pītisukhaṃ dutiyaṃ jhānaṃ upasampajja viharati. taṃ kissa  hetu? evañhi taṃ, bhaddāli, hoti yathā taṃ satthusāsane sikkhāya  paripūrakārissa.</p>
              <p>[03] ``puna caparaṃ, bhaddāli, bhikkhu pītiyā ca virāgā upekkhako  ca viharati, sato ca sampajāno sukhañca kāyena paṭisaṃvedeti, yaṃ taṃ  ariyā ācikkhanti -- `upekkhako satimā sukhavihārī'ti tatiyaṃ  jhānaṃ ^a^M2.0105^ea^ upasampajja viharati. taṃ kissa hetu? evañhi taṃ, bhaddāli,  hoti yathā taṃ satthusāsane sikkhāya paripūrakārissa.</p>
              <p>[03] ``puna caparaṃ, bhaddāli, bhikkhu sukhassa ca pahānā dukkhassa  ca pahānā pubbeva somanassadomanassānaṃ atthaṅgamā adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharati. taṃ kissa  hetu? evañhi taṃ, bhaddāli, hoti yathā taṃ satthusāsane sikkhāya  paripūrakārissa.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte  pubbenivāsānussatiñāṇāya cittaṃ abhininnāmeti. so anekavihitaṃ  pubbenivāsaṃ anussarati, seyyathidaṃ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarati. taṃ kissa hetu? evañhi ^a^P1.0442^ea^ taṃ,  bhaddāli, hoti yathā taṃ satthusāsane sikkhāya paripūrakārissa.</p>
              <p>[03] ``so evaṃ samāhite citte parisuddhe pariyodāte anaṅgaṇe ^a^T2.0170^ea^  vigatūpakkilese mudubhūte kammaniye ṭhite āneñjappatte sattānaṃ  cutūpapātañāṇāya cittaṃ abhininnāmeti. so dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe sugate duggate yathākammūpage satte pajānāti  -- `ime vata bhonto sattā kāyaduccaritena samannāgatā...pe0...  vinipātaṃ nirayaṃ upapannā; ime vā pana bhonto sattā kāyasucaritena  samannāgatā...pe0... sugatiṃ saggaṃ lokaṃ upapannā'ti iti dibbena  cakkhunā visuddhena atikkantamānusakena...pe0... yathākammūpage satte  pajānāti. taṃ kissa hetu? evañhi taṃ, bhaddāli, hoti yathā taṃ  satthusāsane sikkhāya paripūrakārissa.</p>
              <p>[03] ``so ^a^V2.0114^ea^ evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti, `ayaṃ dukkhasamudayo'ti yathābhūtaṃ pajānāti, `ayaṃ  dukkhanirodho'ti yathābhūtaṃ pajānāti, `ayaṃ dukkhanirodhagāminī  paṭipadā'ti yathābhūtaṃ pajānāti; `ime āsavā'ti yathābhūtaṃ pajānāti,  `ayaṃ ^a^M2.0106^ea^ āsavasamudayo'ti yathābhūtaṃ pajānāti, `ayaṃ āsavanirodho'ti  yathābhūtaṃ pajānāti, `ayaṃ āsavanirodhagāminī paṭipadā'ti yathābhūtaṃ  pajānāti. tassa evaṃ jānato evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi cittaṃ  vimuccati. vimuttasmiṃ vimuttamiti ñāṇaṃ hoti. `khīṇā jāti,  vusitaṃ ^a^T2.0171^ea^ brahmacariyaṃ, kataṃ karaṇīyaṃ, nāparaṃ itthattāyā'ti pajānāti.  taṃ kissa hetu? evañhi taṃ, bhaddāli, hoti yathā taṃ satthusāsane  sikkhāya paripūrakārissā''ti. </p>
              <p>[03] 140^b^.^eb^ evaṃ vutte, āyasmā bhaddāli bhagavantaṃ etadavoca  -- ``ko nu kho, bhante, hetu, ko paccayo yena midhekaccaṃ bhikkhuṃ  pasayha pasayha {pavayha pavayha (sī0 syā0 kaṃ0 pī0)} kāraṇaṃ karonti? ko pana, bhante, hetu, ko paccayo  yena midhekaccaṃ bhikkhuṃ no tathā pasayha pasayha kāraṇaṃ karontī''ti?  ``idha, bhaddāli, ekacco bhikkhu abhiṇhāpattiko hoti  āpattibahulo. so bhikkhūhi vuccamāno aññenaññaṃ paṭicarati,  bahiddhā kathaṃ apanāmeti, kopañca dosañca appaccayañca pātukaroti,  na sammā vattati, na lomaṃ pāteti, na netthāraṃ vattati, `yena saṅgho  attamano hoti taṃ karomī'ti nāha. tatra, bhaddāli, bhikkhūnaṃ evaṃ  hoti -- ayaṃ kho, āvuso, bhikkhu ^a^V2.0115^ea^ abhiṇhāpattiko āpattibahulo.  so bhikkhūhi vuccamāno aññenaññaṃ paṭicarati, bahiddhā kathaṃ  apanāmeti, kopañca dosañca appaccayañca pātukaroti, na sammā  vattati, na lomaṃ pāteti, na netthāraṃ vattati, `yena saṅgho attamano  hoti ^a^P1.0443^ea^ taṃ karomī'ti nāha. sādhu vatāyasmanto  imassa bhikkhuno tathā tathā upaparikkhatha yathāssidaṃ {yathayidaṃ (syā0 kaṃ0  ka0)} adhikaraṇaṃ na  khippameva vūpasameyyāti. tassa kho evaṃ, bhaddāli, bhikkhuno  bhikkhū ^a^T2.0172^ea^ tathā tathā upaparikkhanti yathāssidaṃ adhikaraṇaṃ na khippameva  vūpasammati. </p>
              <p>[03] 141^b^.^eb^ ``idha pana, bhaddāli, ekacco bhikkhu  abhiṇhāpattiko hoti āpattibahulo. so bhikkhūhi vuccamāno  nāññenaññaṃ paṭicarati, bahiddhā kathaṃ na apanāmeti, na kopañca  dosañca appaccayañca pātukaroti, sammā vattati, lomaṃ pāteti,  netthāraṃ vattati, `yena saṅgho attamano ^a^M2.0107^ea^ hoti taṃ karomī'ti āha.  tatra, bhaddāli, bhikkhūnaṃ evaṃ hoti -- ayaṃ kho, āvuso, bhikkhu  abhiṇhāpattiko āpattibahulo. so bhikkhūhi vuccamāno nāññenaññaṃ  paṭicarati, bahiddhā kathaṃ na apanāmeti, na kopañca dosañca  appaccayañca pātukaroti, sammā vattati, lomaṃ pāteti, netthāraṃ  vattati, `yena saṅgho attamano hoti taṃ karomī'ti āha. sādhu  vatāyasmanto, imassa bhikkhuno tathā tathā upaparikkhatha yathāssidaṃ  adhikaraṇaṃ khippameva vūpasameyyāti. tassa kho evaṃ, bhaddāli,  bhikkhuno bhikkhū tathā tathā upaparikkhanti yathāssidaṃ adhikaraṇaṃ  khippameva vūpasammati. </p>
              <p>[03] 142^b^.^eb^ ``idha, bhaddāli, ekacco bhikkhu  adhiccāpattiko hoti anāpattibahulo. so bhikkhūhi vuccamāno  aññenaññaṃ paṭicarati, bahiddhā kathaṃ apanāmeti, kopañca dosañca  appaccayañca pātukaroti, na sammā vattati, na lomaṃ pāteti, na  netthāraṃ vattati, `yena saṅgho attamano hoti taṃ karomī'ti nāha.  tatra, bhaddāli, bhikkhūnaṃ evaṃ hoti -- ayaṃ kho, āvuso, bhikkhu  adhiccāpattiko anāpattibahulo ^a^T2.0173^ea^. so bhikkhūhi vuccamāno aññenaññaṃ  paṭicarati, bahiddhā kathaṃ apanāmeti, kopañca dosañca appaccayañca  pātukaroti, na sammā vattati, na lomaṃ pāteti, na netthāraṃ vattati,  `yena saṅgho attamano hoti taṃ karomī'ti nāha. sādhu  vatāyasmanto, imassa bhikkhuno tathā tathā upaparikkhatha yathāssidaṃ ^a^V2.0116^ea^  adhikaraṇaṃ na khippameva vūpasameyyāti. tassa kho evaṃ, bhaddāli,  bhikkhuno bhikkhū tathā tathā upaparikkhanti yathāssidaṃ adhikaraṇaṃ  ^a^P1.0444^ea^ na khippameva vūpasammati. </p>
              <p>[03] 143^b^.^eb^ ``idha pana, bhaddāli, ekacco bhikkhu  adhiccāpattiko hoti anāpattibahulo. so bhikkhūhi vuccamāno  nāññenaññaṃ paṭicarati, na bahiddhā kathaṃ apanāmeti, na kopañca  dosañca appaccayañca pātukaroti, sammā vattati, lomaṃ pāteti,  netthāraṃ vattati, `yena saṅgho attamano hoti taṃ karomī'ti āha.  tatra, bhaddāli, bhikkhūnaṃ evaṃ hoti -- ayaṃ kho, āvuso, bhikkhu  adhiccāpattiko anāpattibahulo. so bhikkhūhi vuccamāno nāññenaññaṃ  paṭicarati, na bahiddhā kathaṃ apanāmeti, na kopañca dosañca  appaccayañca pātukaroti, sammā vattati, lomaṃ pāteti, netthāraṃ  vattati, `yena saṅgho ^a^M2.0108^ea^ attamano hoti taṃ karomī'ti āha. sādhu  vatāyasmanto, imassa bhikkhuno tathā tathā upaparikkhatha yathāssidaṃ   adhikaraṇaṃ khippameva vūpasameyyāti. tassa kho evaṃ, bhaddāli,  bhikkhuno bhikkhū tathā tathā upaparikkhanti yathāssidaṃ adhikaraṇaṃ  khippameva vūpasammati. </p>
              <p>[03] 144^b^.^eb^ ``idha ^a^T2.0174^ea^, bhaddāli, ekacco bhikkhu saddhāmattakena  vahati pemamattakena. tatra, bhaddāli, bhikkhūnaṃ evaṃ hoti -- `ayaṃ  kho, āvuso, bhikkhu saddhāmattakena vahati pemamattakena. sace mayaṃ  imaṃ bhikkhuṃ pasayha pasayha kāraṇaṃ karissāma -- mā yampissa taṃ  saddhāmattakaṃ pemamattakaṃ tamhāpi parihāyī'ti. seyyathāpi, bhaddāli,  purisassa ekaṃ cakkhuṃ, tassa mittāmaccā ñātisālohitā taṃ ekaṃ  cakkhuṃ rakkheyyuṃ -- `mā yampissa taṃ ekaṃ cakkhuṃ tamhāpi  parihāyī'ti; evameva kho, bhaddāli, idhekacco bhikkhu saddhāmattakena  vahati pemamattakena. tatra, bhaddāli, bhikkhūnaṃ evaṃ hoti -- `ayaṃ  kho, āvuso, bhikkhu saddhāmattakena vahati pemamattakena. sace mayaṃ  imaṃ bhikkhuṃ pasayha pasayha kāraṇaṃ karissāma -- mā yampissa taṃ  saddhāmattakaṃ pemamattakaṃ tamhāpi parihāyī'ti. ayaṃ kho, bhaddāli,  hetu ayaṃ paccayo yena midhekaccaṃ bhikkhuṃ pasayha pasayha kāraṇaṃ  karonti. ayaṃ pana, bhaddāli, hetu ayaṃ paccayo, yena midhekaccaṃ  bhikkhuṃ no tathā pasayha pasayha kāraṇaṃ karontī''ti. </p>
              <p>[03] 145^b^.^eb^ ```ko ^a^V2.0117^ea^ nu kho, bhante, hetu, ko paccayo yena  pubbe appatarāni ^a^P1.0445^ea^ ceva sikkhāpadāni ahesuṃ  bahutarā ca bhikkhū aññāya saṇṭhahiṃsu? ko pana, bhante, hetu, ko  paccayo yena etarahi bahutarāni ceva sikkhāpadāni honti appatarā  ca bhikkhū aññāya saṇṭhahantī'ti? ``evametaṃ, bhaddāli, hoti sattesu  hāyamānesu, saddhamme ^a^T2.0175^ea^ antaradhāyamāne, bahutarāni ceva sikkhāpadāni  honti appatarā ca bhikkhū aññāya saṇṭhahantīti. na tāva,  bhaddāli, satthā sāvakānaṃ sikkhāpadaṃ paññāpeti yāva na idhekacce  āsavaṭṭhānīyā dhammā saṅghe pātubhavanti. yato ca kho, bhaddāli,  idhekacce āsavaṭṭhānīyā dhammā saṅghe pātubhavanti, atha satthā  sāvakānaṃ sikkhāpadaṃ paññāpeti tesaṃyeva āsavaṭṭhānīyānaṃ dhammānaṃ  paṭighātāya. na tāva, bhaddāli, idhekacce āsavaṭṭhānīyā dhammā saṅghe  pātubhavanti yāva na saṅgho mahattaṃ patto hoti. yato ca kho,  bhaddāli, saṅgho mahattaṃ patto hoti, atha idhekacce ^a^M2.0109^ea^ āsavaṭṭhānīyā  dhammā saṅghe pātubhavanti. atha satthā sāvakānaṃ sikkhāpadaṃ  paññāpeti tesaṃyeva āsavaṭṭhānīyānaṃ dhammānaṃ paṭighātāya. na tāva,  bhaddāli, idhekacce āsavaṭṭhānīyā dhammā saṅghe pātubhavanti yāva na  saṅgho lābhaggaṃ patto hoti, yasaggaṃ patto hoti, bāhusaccaṃ patto  hoti, rattaññutaṃ patto hoti. yato ca kho, bhaddāli, saṅgho  rattaññutaṃ patto hoti, atha idhekacce āsavaṭṭhānīyā dhammā saṅghe  pātubhavanti, atha satthā sāvakānaṃ sikkhāpadaṃ paññāpeti tesaṃyeva  āsavaṭṭhānīyānaṃ dhammānaṃ paṭighātāya. </p>
              <p>[03] 146^b^.^eb^ ``appakā kho tumhe, bhaddāli, tena samayena  ahuvattha yadā vo ahaṃ ājānīyasusūpamaṃ dhammapariyāyaṃ desesiṃ. taṃ  sarasi {sarasi tvaṃ (sī0 pī0), sarasi taṃ (?)} bhaddālī''ti ^a^T2.0176^ea^?</p>
              <p>[03] ``no hetaṃ, bhante''.</p>
              <p>[03] ``tatra, bhaddāli, kaṃ hetuṃ paccesī''ti?</p>
              <p>[03] ``so hi nūnāhaṃ, bhante, dīgharattaṃ satthusāsane sikkhāya  aparipūrakārī ahosi''nti.</p>
              <p>[03] ``na kho, bhaddāli, eseva hetu, esa paccayo. api ca me  tvaṃ, bhaddāli, dīgharattaṃ cetasā ^a^V2.0118^ea^ cetoparicca vidito -- `na cāyaṃ  moghapuriso mayā dhamme desiyamāne aṭṭhiṃ katvā manasi katvā  sabbacetaso {sabbaṃ cetaso (ka0)} samannāharitvā ohitasoto dhammaṃ suṇātī'ti. api ca  te ahaṃ, bhaddāli, ājānīyasusūpamaṃ dhammapariyāyaṃ desessāmi. taṃ  suṇāhi, sādhukaṃ manasi karohi ^a^P1.0446^ea^;  bhāsissāmī''ti. ``evaṃ, bhante''ti kho āyasmā bhaddāli bhagavato  paccassosi. bhagavā etadavoca -- </p>
              <p>[03] 147^b^.^eb^ ``seyyathāpi, bhaddāli, dakkho assadamako  bhadraṃ assājānīyaṃ labhitvā paṭhameneva mukhādhāne kāraṇaṃ kāreti.  tassa mukhādhāne kāraṇaṃ kāriyamānassa hontiyeva visūkāyitāni  visevitāni vipphanditāni kānici kānici, yathā taṃ akāritapubbaṃ  kāraṇaṃ kāriyamānassa. so abhiṇhakāraṇā anupubbakāraṇā tasmiṃ  ṭhāne parinibbāyati. yato kho, bhaddāli, bhadro assājānīyo  abhiṇhakāraṇā anupubbakāraṇā tasmiṃ ṭhāne parinibbuto hoti, tamenaṃ  assadamako uttari kāraṇaṃ kāreti yugādhāne. tassa yugādhāne  kāraṇaṃ kāriyamānassa hontiyeva visūkāyitāni visevitāni  vipphanditāni kānici kānici, yathā taṃ akāritapubbaṃ kāraṇaṃ  kāriyamānassa. so abhiṇhakāraṇā anupubbakāraṇā tasmiṃ ^a^T2.0177^ea^ ṭhāne  parinibbāyati ^a^M2.0110^ea^. yato kho, bhaddāli, bhadro assājānīyo  abhiṇhakāraṇā anupubbakāraṇā tasmiṃ ṭhāne parinibbuto hoti, tamenaṃ  assadamako uttari kāraṇaṃ kāreti anukkame maṇḍale khurakāse {khurakāye (sī0  pī0)} dhāve  davatte {ravatthe (sī0 syā0 kaṃ0 pī0)} rājaguṇe rājavaṃse uttame jave uttame haye uttame sākhalye.  tassa uttame jave uttame haye uttame sākhalye kāraṇaṃ kāriyamānassa  hontiyeva visūkāyitāni visevitāni vipphanditāni kānici  kānici, yathā taṃ akāritapubbaṃ kāraṇaṃ kāriyamānassa. so  abhiṇhakāraṇā anupubbakāraṇā tasmiṃ ṭhāne parinibbāyati. yato  kho, bhaddāli, bhadro assājānīyo abhiṇhakāraṇā anupubbakāraṇā  tasmiṃ ṭhāne parinibbuto hoti, tamenaṃ assadamako uttari vaṇṇiyañca  pāṇiyañca {valiyañca (sī0 pī0), baliyañca (syā0 kaṃ0)} anuppavecchati. imehi   kho, bhaddāli, dasahaṅgehi  samannāgato bhadro assājānīyo rājāraho hoti rājabhoggo rañño  aṅganteva saṅkhyaṃ gacchati.</p>
              <p>[03] ``evameva kho, bhaddāli, dasahi dhammehi samannāgato bhikkhu  āhuneyyo hoti pāhuneyyo dakkhiṇeyyo añjalikaraṇīyo anuttaraṃ  puññakkhettaṃ lokassa. katamehi dasahi? idha, bhaddāli, bhikkhu  asekhāya sammādiṭṭhiyā samannāgato hoti, asekhena sammāsaṅkappena  samannāgato hoti, asekhāya ^a^V2.0119^ea^ sammāvācāya samannāgato hoti, asekhena  sammākammantena samannāgato hoti, asekhena sammāājīvena  samannāgato hoti, asekhena sammāvāyāmena samannāgato hoti ^a^T2.0178^ea^,  asekhāya sammāsatiyā ^a^P1.0447^ea^ samannāgato hoti,  asekhena sammāsamādhinā samannāgato hoti, asekhena sammāñāṇena  samannāgato hoti, asekhāya sammāvimuttiyā samannāgato hoti --  imehi kho, bhaddāli, dasahi dhammehi samannāgato bhikkhu āhuneyyo  hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ  lokassā''ti.</p>
              <p>[03] idamavoca bhagavā. attamano āyasmā bhaddāli bhagavato  bhāsitaṃ abhinandīti. </p>
              <p>[06] bhaddālisuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. laṭukikopamasuttaṃ </h3n>
            <h4>
              <h4n> </h4n>
              <p>[03] 148^b^.^eb^ evaṃ ^a^T2.0179^ea^ ^a^M2.0111^ea^ ^a^V2.0120^ea^ me sutaṃ -- ekaṃ samayaṃ bhagavā  aṅguttarāpesu viharati āpaṇaṃ nāma aṅguttarāpānaṃ nigamo. atha kho  bhagavā pubbaṇhasamayaṃ nivāsetvā pattacīvaramādāya āpaṇaṃ piṇḍāya  pāvisi. āpaṇe piṇḍāya caritvā pacchābhattaṃ piṇḍapātapaṭikkanto  yenaññataro vanasaṇḍo tenupasaṅkami divāvihārāya. taṃ vanasaṇḍaṃ  ajjhogāhetvā aññatarasmiṃ rukkhamūle divāvihāraṃ nisīdi.  āyasmāpi kho udāyī pubbaṇhasamayaṃ nivāsetvā pattacīvaramādāya  āpaṇaṃ piṇḍāya pāvisi. āpaṇe piṇḍāya caritvā pacchābhattaṃ  piṇḍapātapaṭikkanto yena so vanasaṇḍo tenupasaṅkami divāvihārāya.  taṃ vanasaṇḍaṃ ajjhogāhetvā aññatarasmiṃ rukkhamūle divāvihāraṃ  nisīdi. atha kho āyasmato udāyissa rahogatassa paṭisallīnassa  evaṃ cetaso parivitakko udapādi -- ``bahūnaṃ {bahunnaṃ (sī0 syā0 kaṃ0 pī0)  evamīdise aviññāṇakappakaraṇe} vata no bhagavā  dukkhadhammānaṃ apahattā, bahūnaṃ vata no bhagavā sukhadhammānaṃ upahattā;  bahūnaṃ vata no bhagavā akusalānaṃ dhammānaṃ apahattā, bahūnaṃ vata no  bhagavā kusalānaṃ dhammānaṃ upahattā''ti. atha kho āyasmā udāyī  sāyanhasamayaṃ paṭisallānā vuṭṭhito yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi ^a^P1.0448^ea^. </p>
              <p>[03] 149^b^.^eb^ ekamantaṃ nisinno kho āyasmā udāyī  bhagavantaṃ etadavoca ^a^T2.0180^ea^ -- ``idha mayhaṃ, bhante, rahogatassa paṭisallīnassa  evaṃ cetaso parivitakko udapādi -- `bahūnaṃ vata no bhagavā  dukkhadhammānaṃ apahattā, bahūnaṃ vata no bhagavā sukhadhammānaṃ upahattā;  bahūnaṃ vata no bhagavā akusalānaṃ dhammānaṃ apahattā, bahūnaṃ vata no  bhagavā kusalānaṃ dhammānaṃ upahattā'ti. mayañhi, bhante, pubbe  sāyañceva bhuñjāma pāto ca divā ca vikāle. ahu kho so, bhante,  samayo yaṃ bhagavā bhikkhū āmantesi -- `iṅgha tumhe, bhikkhave, etaṃ  divāvikālabhojanaṃ pajahathā'ti. tassa mayhaṃ, bhante, ahudeva  aññathattaṃ, ahudeva {ahu (sī0 pī0)} domanassaṃ -- `yampi no saddhā gahapatikā divā  vikāle paṇītaṃ khādanīyaṃ bhojanīyaṃ denti tassapi no bhagavā  pahānamāha, tassapi no sugato paṭinissaggamāhā'ti. te ^a^M2.0112^ea^ mayaṃ,  bhante, bhagavati pemañca gāravañca hiriñca ottappañca sampassamānā ^a^V2.0121^ea^   evaṃ taṃ divāvikālabhojanaṃ pajahimhā. te mayaṃ, bhante, sāyañceva  bhuñjāma pāto ca. ahu kho so, bhante, samayo yaṃ bhagavā bhikkhū  āmantesi -- `iṅgha tumhe, bhikkhave, etaṃ rattiṃvikālabhojanaṃ  pajahathā'ti. tassa mayhaṃ, bhante, ahudeva aññathattaṃ ahudeva domanassaṃ  -- `yampi no imesaṃ dvinnaṃ bhattānaṃ paṇītasaṅkhātataraṃ tassapi no  bhagavā pahānamāha, tassapi no sugato paṭinissaggamāhā'ti.  bhūtapubbaṃ, bhante, aññataro puriso divā sūpeyyaṃ labhitvā evamāha --  `handa ca imaṃ nikkhipatha, sāyaṃ sabbeva samaggā ^a^T2.0181^ea^ bhuñjissāmā'ti.  yā kāci, bhante, saṅkhatiyo sabbā tā rattiṃ, appā divā. te  mayaṃ, bhante, bhagavati pemañca gāravañca hiriñca ottappañca  sampassamānā evaṃ taṃ rattiṃvikālabhojanaṃ pajahimhā. bhūtapubbaṃ, bhante,  bhikkhū rattandhakāratimisāyaṃ piṇḍāya carantā candanikampi  pavisanti, oligallepi papatanti, kaṇṭakāvāṭampi {kaṇṭakavattampi (sī0 pī0),  kaṇṭakarājimpi (syā0 kaṃ0)} ārohanti, suttampi  gāviṃ ārohanti, māṇavehipi samāgacchanti katakammehipi  akatakammehipi, mātugāmopi te {tena (ka0)} asaddhammena nimanteti. bhūtapubbāhaṃ,  bhante, rattandhakāratimisāyaṃ piṇḍāya carāmi. addasā kho maṃ, bhante,  aññatarā itthī vijjantarikāya bhājanaṃ dhovantī. disvā maṃ bhītā  vissaramakāsi -- `abhumme {abbhumme (sī0 pī0)} pisāco vata ma'nti! evaṃ vutte, ahaṃ,  bhante, taṃ itthiṃ etadavocaṃ -- `nāhaṃ, bhagini, pisāco; bhikkhu  piṇḍāya ^a^P1.0449^ea^ ṭhito'ti. `bhikkhussa ātumārī,  bhikkhussa mātumārī {ṭhito'ti. bhikkhussa ātumātumārī (ka0)}! varaṃ te,   bhikkhu, tiṇhena govikantanena  kucchi parikanto, na tveva varaṃ yaṃ {na tveva yā (sī0 pī0)} rattandhakāratimisāyaṃ kucchihetu  piṇḍāya carasī'ti {carasāti (sī0 pī0)}. tassa mayhaṃ, bhante, tadanussarato evaṃ  hoti -- `bahūnaṃ vata no bhagavā dukkhadhammānaṃ apahattā, bahūnaṃ vata  no bhagavā sukhadhammānaṃ upahattā; bahūnaṃ vata no bhagavā akusalānaṃ  dhammānaṃ apahattā, bahūnaṃ vata no bhagavā kusalānaṃ dhammānaṃ  upahattā'''ti. </p>
              <p>[03] 150^b^.^eb^ ``evameva panudāyi, idhekacce moghapurisā  `idaṃ pajahathā'ti mayā ^a^T2.0182^ea^ vuccamānā te evamāhaṃsu -- `kiṃ panimassa  appamattakassa oramattakassa adhisallikhatevāyaṃ samaṇo'ti. te  tañceva nappajahanti, mayi ^a^M2.0113^ea^ ca appaccayaṃ upaṭṭhāpenti. ye ca bhikkhū  sikkhākāmā tesaṃ taṃ, udāyi, hoti balavaṃ bandhanaṃ, daḷhaṃ bandhanaṃ,  thiraṃ bandhanaṃ, apūtikaṃ bandhanaṃ, thūlo, kaliṅgaro -- seyyathāpi,  udāyi, laṭukikā sakuṇikā pūtilatāya bandhanena baddhā tattheva vadhaṃ  vā bandhaṃ vā maraṇaṃ vā āgameti. yo nu kho, udāyi, evaṃ vadeyya  -- `yena sā laṭukikā sakuṇikā pūtilatāya bandhanena baddhā tattheva  vadhaṃ vā bandhaṃ vā maraṇaṃ vā āgameti, tañhi tassā abalaṃ bandhanaṃ ^a^V2.0122^ea^,  dubbalaṃ bandhanaṃ, pūtikaṃ bandhanaṃ, asārakaṃ bandhana'nti; sammā nu kho  so, udāyi, vadamāno vadeyyā''ti? ``no hetaṃ, bhante. yena sā,  bhante, laṭukikā sakuṇikā pūtilatāya bandhanena baddhā tattheva vadhaṃ vā  bandhaṃ vā maraṇaṃ vā āgameti, tañhi tassā balavaṃ bandhanaṃ, daḷhaṃ  bandhanaṃ, thiraṃ bandhanaṃ apūtikaṃ bandhanaṃ, thūlo, kaliṅgaro''ti.  ``evameva kho, udāyi, idhekacce moghapurisā `idaṃ pajahathā'ti mayā  vuccamānā te evamāhaṃsu -- `kiṃ panimassa appamattakassa  oramattakassa adhisallikhatevāyaṃ samaṇo'ti? te tañceva  nappajahanti, mayi ca appaccayaṃ upaṭṭhāpenti. ye ca bhikkhū  sikkhākāmā tesaṃ taṃ, udāyi, hoti balavaṃ bandhanaṃ, daḷhaṃ bandhanaṃ,  thiraṃ bandhanaṃ, apūtikaṃ bandhanaṃ, thūlo, kaliṅgaro''. </p>
              <p>[03] 151^b^.^eb^ ``idha ^a^T2.0183^ea^ panudāyi, ekacce kulaputtā `idaṃ  pajahathā'ti mayā ^a^P1.0450^ea^ vuccamānā te evamāhaṃsu --  `kiṃ panimassa appamattakassa oramattakassa pahātabbassa yassa no  bhagavā pahānamāha, yassa no sugato paṭinissaggamāhā'ti? te  tañceva pajahanti, mayi ca na appaccayaṃ upaṭṭhāpenti. ye ca bhikkhū  sikkhākāmā te taṃ pahāya appossukkā pannalomā paradattavuttā {paradavuttā (sī0  syā0 kaṃ0 pī0)}  migabhūtena cetasā viharanti. tesaṃ taṃ, udāyi, hoti abalaṃ bandhanaṃ,  dubbalaṃ bandhanaṃ, pūtikaṃ bandhanaṃ, asārakaṃ bandhanaṃ -- seyyathāpi,  udāyi, rañño nāgo īsādanto urūḷhavā abhijāto saṅgāmāvacaro  daḷhehi varattehi bandhanehi baddho īsakaṃyeva kāyaṃ sannāmetvā tāni  bandhanāni saṃchinditvā saṃpadāletvā yena kāmaṃ pakkamati. yo nu  kho, udāyi, evaṃ vadeyya -- `yehi so rañño nāgo īsādanto  urūḷhavā abhijāto saṅgāmāvacaro daḷhehi varattehi bandhanehi baddho  īsakaṃyeva kāyaṃ sannāmetvā tāni bandhanāni saṃchinditvā saṃpadāletvā  yena kāmaṃ pakkamati, tañhi tassa balavaṃ bandhanaṃ, daḷhaṃ bandhanaṃ, thiraṃ  bandhanaṃ, apūtikaṃ ^a^M2.0114^ea^ bandhanaṃ, thūlo, kaliṅgaro'ti; sammā nu kho so,  udāyi, vadamāno vadeyyā''ti? ``no hetaṃ, bhante. yehi so,  bhante, rañño nāgo īsādanto urūḷhavā abhijāto saṅgāmāvacaro  daḷhehi varattehi bandhanehi baddho īsakaṃyeva kāyaṃ sannāmetvā tāni  bandhanāni saṃchinditvā ^a^T2.0184^ea^ saṃpadāletvā yena kāmaṃ pakkamati, tañhi tassa  abalaṃ bandhanaṃ...pe0... asārakaṃ bandhana''nti. ``evameva kho,  udāyi, idhekacce kulaputtā `idaṃ pajahathā'ti mayā vuccamānā te  evamāhaṃsu -- `kiṃ panimassa appamattakassa oramattakassa  pahātabbassa yassa no bhagavā pahānamāha, yassa no sugato  paṭinissaggamāhā'ti? te tañceva pajahanti, mayi ca na appaccayaṃ  upaṭṭhāpenti. ye ca bhikkhū sikkhākāmā te taṃ ^a^V2.0123^ea^ pahāya appossukkā  pannalomā paradattavuttā migabhūtena cetasā viharanti. tesaṃ taṃ,  udāyi, hoti abalaṃ bandhanaṃ, dubbalaṃ bandhanaṃ, pūtikaṃ bandhanaṃ,  asārakaṃ bandhanaṃ''. </p>
              <p>[03] 152^b^.^eb^ ``seyyathāpi, udāyi, puriso daliddo  assako anāḷhiyo; tassa'ssa ekaṃ agārakaṃ oluggaviluggaṃ  kākātidāyiṃ {kākātiḍāyiṃ (?)} naparamarūpaṃ, ekā khaṭopikā {kaḷopikā  (ka0)} oluggaviluggā  naparamarūpā, ekissā kumbhiyā ^a^P1.0451^ea^ dhaññasamavāpakaṃ  naparamarūpaṃ, ekā jāyikā naparamarūpā. so ārāmagataṃ bhikkhuṃ  passeyya sudhotahatthapādaṃ manuññaṃ bhojanaṃ bhuttāviṃ sītāya chāyāya  nisinnaṃ adhicitte yuttaṃ. tassa evamassa -- `sukhaṃ vata, bho,  sāmaññaṃ, ārogyaṃ vata, bho, sāmaññaṃ! so vatassaṃ {so vatassa (ka0)} yohaṃ kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyya'nti. so na sakkuṇeyya ekaṃ agārakaṃ oluggaviluggaṃ  kākātidāyiṃ naparamarūpaṃ pahāya, ekaṃ khaṭopikaṃ ^a^T2.0185^ea^ oluggaviluggaṃ  naparamarūpaṃ pahāya, ekissā kumbhiyā dhaññasamavāpakaṃ naparamarūpaṃ  pahāya, ekaṃ jāyikaṃ naparamarūpaṃ pahāya kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajituṃ.  yo nu kho, udāyi, evaṃ vadeyya -- `yehi so puriso bandhanehi  baddho na sakkoti ekaṃ agārakaṃ oluggaviluggaṃ kākātidāyiṃ  naparamarūpaṃ pahāya, ekaṃ khaṭopikaṃ oluggaviluggaṃ naparamarūpaṃ pahāya,  ekissā kumbhiyā dhaññasamavāpakaṃ naparamarūpaṃ pahāya, ekaṃ jāyikaṃ  naparamarūpaṃ pahāya kesamassuṃ ^a^M2.0115^ea^ ohāretvā kāsāyāni vatthāni  acchādetvā agārasmā anagāriyaṃ pabbajituṃ; tañhi tassa abalaṃ  bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ bandhana'nti; sammā  nu kho so, udāyi, vadamāno vadeyyā''ti? ``no hetaṃ, bhante.  yehi so, bhante, puriso bandhanehi baddho, na sakkoti ekaṃ agārakaṃ  oluggaviluggaṃ kākātidāyiṃ naparamarūpaṃ pahāya, ekaṃ khaṭopikaṃ  oluggaviluggaṃ naparamarūpaṃ pahāya, ekissā kumbhiyā dhaññasamavāpakaṃ  naparamarūpaṃ pahāya, ekaṃ jāyikaṃ naparamarūpaṃ pahāya kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajituṃ; tañhi tassa balavaṃ bandhanaṃ, daḷhaṃ bandhanaṃ, thiraṃ bandhanaṃ,  apūtikaṃ bandhanaṃ, thūlo, kaliṅgaro''ti. ``evameva kho, udāyi,  idhekacce moghapurisā `idaṃ pajahathā'ti mayā vuccamānā te evamāhaṃsu  -- `kiṃ panimassa appamattakassa oramattakassa ^a^T2.0186^ea^ adhisallikhatevāyaṃ  samaṇo'ti? te tañceva nappajahanti, mayi ca appaccayaṃ upaṭṭhāpenti.  ye ca bhikkhū sikkhākāmā tesaṃ taṃ, udāyi, hoti balavaṃ bandhanaṃ,  daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro''. </p>
              <p>[03] 153^b^.^eb^ ``seyyathāpi ^a^V2.0124^ea^, udāyi, gahapati vā gahapatiputto  vā aḍḍho mahaddhano ^a^P1.0452^ea^ mahābhogo, nekānaṃ  nikkhagaṇānaṃ cayo, nekānaṃ dhaññagaṇānaṃ cayo, nekānaṃ khettagaṇānaṃ  cayo, nekānaṃ vatthugaṇānaṃ cayo, nekānaṃ bhariyagaṇānaṃ cayo, nekānaṃ  dāsagaṇānaṃ cayo, nekānaṃ dāsigaṇānaṃ cayo; so ārāmagataṃ bhikkhuṃ  passeyya sudhotahatthapādaṃ manuññaṃ bhojanaṃ bhuttāviṃ sītāya chāyāya  nisinnaṃ adhicitte yuttaṃ. tassa evamassa -- `sukhaṃ vata, bho,  sāmaññaṃ, ārogyaṃ vata, bho, sāmaññaṃ! so vatassaṃ yohaṃ kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyya'nti. so sakkuṇeyya nekāni nikkhagaṇāni pahāya,  nekāni dhaññagaṇāni pahāya, nekāni khettagaṇāni pahāya, nekāni  vatthugaṇāni pahāya, nekāni bhariyagaṇāni pahāya, nekāni  dāsagaṇāni pahāya, nekāni dāsigaṇāni pahāya kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajituṃ.  yo nu kho, udāyi, evaṃ vadeyya -- `yehi so gahapati vā  gahapatiputto vā bandhanehi baddho, sakkoti nekāni nikkhagaṇāni  pahāya, nekāni dhaññagaṇāni pahāya, nekāni ^a^M2.0116^ea^ khettagaṇāni pahāya,  nekāni vatthugaṇāni pahāya, nekāni bhariyagaṇāni pahāya, nekāni  dāsagaṇāni pahāya, nekāni dāsigaṇāni pahāya kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajituṃ,  tañhi tassa balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ  bandhanaṃ, thūlo, kaliṅgaro'ti; sammā nu kho so, udāyi, vadamāno  vadeyyā''ti? ``no hetaṃ, bhante. yehi so, bhante, gahapati vā  gahapatiputto vā bandhanehi baddho, sakkoti nekāni nikkhagaṇāni  pahāya, nekāni dhaññagaṇāni pahāya, nekāni ^a^T2.0187^ea^ khettagaṇāni pahāya,  nekāni vatthugaṇāni pahāya, nekāni bhariyagaṇāni pahāya, nekāni  dāsagaṇāni pahāya, nekāni dāsigaṇāni pahāya kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajituṃ;  tañhi tassa abalaṃ bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ  bandhana''nti. ``evameva kho, udāyi, idhekacce kulaputtā `idaṃ  pajahathā'ti mayā vuccamānā te evamāhaṃsu -- `kiṃ panimassa  appamattakassa oramattakassa pahātabbassa yassa no bhagavā pahānamāha  yassa, no sugato paṭinissaggamāhā'ti? te tañceva pajahanti, mayi  ca na appaccayaṃ upaṭṭhāpenti. ye ca bhikkhū sikkhākāmā te taṃ  pahāya ^a^P1.0453^ea^ appossukkā pannalomā paradattavuttā  migabhūtena cetasā viharanti. tesaṃ taṃ, udāyi, hoti abalaṃ bandhanaṃ,  dubbalaṃ bandhanaṃ, pūtikaṃ bandhanaṃ, asārakaṃ bandhanaṃ''. </p>
              <p>[03] 154^b^.^eb^ ``cattārome ^a^V2.0125^ea^, udāyi, puggalā santo  saṃvijjamānā lokasmiṃ. katame ^a^T2.0188^ea^ cattāro? idhudāyi, ekacco  puggalo upadhipahānāya paṭipanno hoti upadhipaṭinissaggāya. tamenaṃ  upadhipahānāya paṭipannaṃ upadhipaṭinissaggāya upadhipaṭisaṃyuttā  sarasaṅkappā samudācaranti. so te adhivāseti, nappajahati, na  vinodeti, na byantīkaroti, na anabhāvaṃ gameti. imaṃ kho ahaṃ,  udāyi, puggalaṃ `saṃyutto'ti vadāmi no `visaṃyutto'. taṃ kissa  hetu? indriyavemattatā hi me, udāyi, imasmiṃ puggale viditā.</p>
              <p>[03] ``idha panudāyi, ekacco puggalo upadhipahānāya paṭipanno  hoti upadhipaṭinissaggāya. tamenaṃ upadhipahānāya paṭipannaṃ  upadhipaṭinissaggāya upadhipaṭisaṃyuttā sarasaṅkappā samudācaranti.  so te nādhivāseti, pajahati, vinodeti, byantīkaroti, anabhāvaṃ  gameti. imampi kho ahaṃ, udāyi ^a^M2.0117^ea^, puggalaṃ `saṃyutto'ti vadāmi no  `visaṃyutto'. taṃ kissa hetu? indriyavemattatā hi me, udāyi,  imasmiṃ puggale viditā. </p>
              <p>[01] ``idha panudāyi, ekacco puggalo upadhipahānāya  paṭipanno hoti upadhipaṭinissaggāya. tamenaṃ upadhipahānāya paṭipannaṃ  upadhipaṭinissaggāya kadāci karahaci satisammosā upadhipaṭisaṃyuttā  sarasaṅkappā samudācaranti; dandho, udāyi, satuppādo. atha kho naṃ  khippameva pajahati, vinodeti, byantīkaroti, anabhāvaṃ gameti.  seyyathāpi, udāyi, puriso divasaṃsantatte {divasasantatte (sī0 syā0 kaṃ0  pī0)} ayokaṭāhe dve vā tīṇi  vā udakaphusitāni nipāteyya; dandho, udāyi, udakaphusitānaṃ  nipāto. atha kho naṃ khippameva parikkhayaṃ pariyādānaṃ gaccheyya.  evameva kho, udāyi, idhekacco ^a^T2.0189^ea^ puggalo upadhipahānāya paṭipanno hoti  upadhipaṭinissaggāya. tamenaṃ upadhipahānāya paṭipannaṃ  upadhipaṭinissaggāya kadāci karahaci satisammosā upadhipaṭisaṃyuttā  sarasaṅkappā samudācaranti; dandho, udāyi, satuppādo. atha kho naṃ  khippameva pajahati, vinodeti, byantīkaroti, anabhāvaṃ gameti.  imampi kho ahaṃ, udāyi, puggalaṃ `saṃyutto'ti vadāmi no  `visaṃyutto'. taṃ ^a^P1.0454^ea^ kissa hetu? indriyavemattatā  hi me, udāyi, imasmiṃ puggale viditā.</p>
              <p>[03] ``idha panudāyi, ekacco puggalo `upadhi dukkhassa mūla'nti  -- iti viditvā nirupadhi hoti, upadhisaṅkhaye vimutto. imaṃ  kho ahaṃ, udāyi, puggalaṃ `visaṃyutto'ti vadāmi no `saṃyutto'ti ^a^V2.0126^ea^.  taṃ kissa hetu? indriyavemattatā hi me, udāyi, imasmiṃ puggale  viditā. ime kho, udāyi, cattāro puggalā santo saṃvijjamānā  lokasmiṃ. </p>
              <p>[03] 155^b^.^eb^ ``pañca kho ime, udāyi, kāmaguṇā. katame  pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā  gandhā... jivhāviññeyyā rasā... kāyaviññeyyā phoṭṭhabbā iṭṭhā kantā  manāpā piyarūpā kāmūpasaṃhitā rajanīyā. ime kho, udāyi, pañca  kāmaguṇā. yaṃ kho, udāyi, ime pañca kāmaguṇe paṭicca uppajjati  sukhaṃ somanassaṃ idaṃ vuccati kāmasukhaṃ miḷhasukhaṃ {mīḷhasukhaṃ (sī0 pī0)} puthujjanasukhaṃ  anariyasukhaṃ, na sevitabbaṃ, na bhāvetabbaṃ, na bahulīkātabbaṃ;  `bhāyitabbaṃ ^a^T2.0190^ea^ etassa sukhassā'ti vadāmi. </p>
              <p>[03] 156^b^.^eb^ ``idhudāyi ^a^M2.0118^ea^, bhikkhu vivicceva  kāmehi...pe0... paṭhamaṃ jhānaṃ upasampajja viharati, vitakkavicārānaṃ  vūpasamā... dutiyaṃ jhānaṃ upasampajja viharati, pītiyā ca  virāgā... tatiyaṃ jhānaṃ upasampajja viharati, sukhassa ca pahānā...  catutthaṃ jhānaṃ upasampajja viharati. idaṃ vuccati nekkhammasukhaṃ pavivekasukhaṃ  upasamasukhaṃ sambodhasukhaṃ, āsevitabbaṃ, bhāvetabbaṃ, bahulīkātabbaṃ;  `na bhāyitabbaṃ etassa sukhassā'ti vadāmi. </p>
              <p>[01] ``idhudāyi, bhikkhu vivicceva kāmehi...pe0...  paṭhamaṃ jhānaṃ upasampajja viharati; idaṃ kho ahaṃ, udāyi, iñjitasmiṃ vadāmi.  kiñca tattha iñjitasmiṃ? yadeva tattha vitakkavicārā aniruddhā  honti idaṃ tattha iñjitasmiṃ. idhudāyi, bhikkhu vitakkavicārānaṃ  vūpasamā...pe0... dutiyaṃ jhānaṃ upasampajja viharati; idampi kho  ahaṃ, udāyi, iñjitasmiṃ vadāmi. kiñca tattha iñjitasmiṃ? yadeva  tattha pītisukhaṃ aniruddhaṃ hoti idaṃ tattha iñjitasmiṃ. idhudāyi,  bhikkhu pītiyā ca virāgā...pe0... ^a^V2.0127^ea^ tatiyaṃ jhānaṃ upasampajja  viharati; idampi kho ahaṃ, udāyi, iñjitasmiṃ vadāmi. kiñca  tattha iñjitasmiṃ? yadeva tattha upekkhāsukhaṃ ^a^P1.0455^ea^  aniruddhaṃ hoti idaṃ tattha iñjitasmiṃ. idhudāyi, bhikkhu sukhassa  ca pahānā...pe0... catutthaṃ jhānaṃ upasampajja viharati; idaṃ kho ahaṃ,  udāyi, aniñjitasmiṃ vadāmi.</p>
              <p>[03] ``idhudāyi ^a^T2.0191^ea^, bhikkhu vivicceva kāmehi...pe0... paṭhamaṃ jhānaṃ  upasampajja viharati; idaṃ kho ahaṃ, udāyi, `anala'nti vadāmi,  `pajahathā'ti vadāmi, `samatikkamathā'ti vadāmi. ko ca tassa  samatikkamo? idhudāyi, bhikkhu vitakkavicārānaṃ vūpasamā...  dutiyaṃ jhānaṃ upasampajja viharati, ayaṃ tassa samatikkamo;  idampi kho ahaṃ, udāyi, `anala'nti vadāmi, `pajahathā'ti vadāmi,  `samatikkamathā'ti vadāmi. ko ca tassa samatikkamo? idhudāyi,  bhikkhu pītiyā ca virāgā... tatiyaṃ jhānaṃ upasampajja  viharati, ayaṃ tassa samatikkamo; idampi kho ahaṃ, udāyi,  `anala'nti vadāmi, `pajahathā'ti vadāmi, `samatikkamathā'ti vadāmi.  ko ca tassa samatikkamo? idhudāyi, bhikkhu sukhassa ca  pahānā... catutthaṃ jhānaṃ upasampajja  viharati, ayaṃ tassa samatikkamo; idampi kho ahaṃ, udāyi,  `anala'nti vadāmi, `pajahathā'ti vadāmi, `samatikkamathā'ti vadāmi.  ko ca tassa samatikkamo? idhudāyi, bhikkhu sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ  amanasikārā `ananto ākāso'ti ākāsānañcāyatanaṃ upasampajja  viharati, ayaṃ tassa samatikkamo; idampi kho ahaṃ, udāyi,  `anala'nti ^a^M2.0119^ea^ vadāmi, `pajahathā'ti vadāmi, `samatikkamathā'ti vadāmi.  ko ca tassa samatikkamo? idhudāyi, bhikkhu sabbaso  ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja viharati, ayaṃ tassa samatikkamo ^a^T2.0192^ea^;  idampi kho ahaṃ, udāyi, `anala'nti vadāmi, `pajahathā'ti vadāmi,  `samatikkamathā'ti vadāmi. ko ca ^a^V2.0128^ea^ tassa samatikkamo? idhudāyi,  bhikkhu sabbaso viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja viharati, ayaṃ tassa samatikkamo;  idampi kho ahaṃ, udāyi, `anala'nti vadāmi, `pajahathā'ti vadāmi,  `samatikkamathā'ti vadāmi. ko ca tassa samatikkamo? idhudāyi,  bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ  upasampajja ^a^P1.0456^ea^ viharati, ayaṃ tassa samatikkamo;  idampi kho ahaṃ, udāyi, `anala'nti vadāmi, `pajahathā'ti vadāmi,  `samatikkamathā'ti vadāmi. ko ca tassa samatikkamo? idhudāyi,  bhikkhu sabbaso nevasaññānāsaññāyatanaṃ samatikkamma  saññāvedayitanirodhaṃ upasampajja viharati, ayaṃ tassa samatikkamo;  iti kho ahaṃ, udāyi, nevasaññānāsaññāyatanassapi pahānaṃ vadāmi.  passasi no tvaṃ, udāyi, taṃ saṃyojanaṃ aṇuṃ vā thūlaṃ vā yassāhaṃ no  pahānaṃ vadāmī''ti? ``no hetaṃ, bhante''ti.</p>
              <p>[03] idamavoca bhagavā. attamano āyasmā udāyī bhagavato  bhāsitaṃ abhinandīti. </p>
              <p>[06] laṭukikopamasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. cātumasuttaṃ </h3n>
            <h4>
              <h4n> </h4n>
              <p>[03] 157^b^.^eb^ evaṃ ^a^T2.0193^ea^ ^a^V2.0129^ea^ me sutaṃ -- ekaṃ samayaṃ bhagavā cātumāyaṃ  viharati āmalakīvane. tena kho pana samayena  sāriputtamoggallānappamukhāni pañcamattāni bhikkhusatāni cātumaṃ  anuppattāni honti bhagavantaṃ dassanāya. te ca āgantukā bhikkhū  nevāsikehi bhikkhūhi saddhiṃ paṭisammodamānā senāsanāni  paññāpayamānā pattacīvarāni paṭisāmayamānā uccāsaddā mahāsaddā ahesuṃ.  atha kho bhagavā āyasmantaṃ ānandaṃ āmantesi -- ``ke panete,  ānanda, uccāsaddā mahāsaddā, kevaṭṭā maññe macchavilope''ti?  ``etāni, bhante, sāriputtamoggallānappamukhāni pañcamattāni  bhikkhusatāni cātumaṃ ^a^M2.0120^ea^ anuppattāni bhagavantaṃ dassanāya. te āgantukā  bhikkhū nevāsikehi bhikkhūhi saddhiṃ paṭisammodamānā senāsanāni  paññāpayamānā pattacīvarāni paṭisāmayamānā uccāsaddā mahāsaddā''ti.  ``tenahānanda, mama vacanena te bhikkhū āmantehi -- `satthā  āyasmante āmantetī'''ti. ``evaṃ, bhante''ti kho āyasmā  ānando bhagavato paṭissutvā yena te bhikkhū tenupasaṅkami;  upasaṅkamitvā te bhikkhū etadavoca -- ``satthā āyasmante  āmantetī''ti. ``evamāvuso''ti kho te bhikkhū ^a^P1.0457^ea^  āyasmato ānandassa paṭissutvā yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinne kho te ^a^T2.0194^ea^ bhikkhū bhagavā etadavoca --  ``kiṃ nu tumhe, bhikkhave, uccāsaddā mahāsaddā, kevaṭṭā maññe  macchavilope''ti? ``imāni, bhante, sāriputtamoggallānappamukhāni  pañcamattāni bhikkhusatāni cātumaṃ anuppattāni bhagavantaṃ dassanāya.  teme āgantukā bhikkhū nevāsikehi bhikkhūhi saddhiṃ paṭisammodamānā  senāsanāni paññāpayamānā pattacīvarāni paṭisāmayamānā uccāsaddā  mahāsaddā''ti. ``gacchatha, bhikkhave, paṇāmemi vo, na vo mama  santike vatthabba''nti. ``evaṃ, bhante''ti kho te bhikkhū bhagavato  paṭissutvā uṭṭhāyāsanā bhagavantaṃ abhivādetvā padakkhiṇaṃ katvā  senāsanaṃ saṃsāmetvā pattacīvaramādāya pakkamiṃsu. </p>
              <p>[03] 158^b^.^eb^ tena kho pana samayena cātumeyyakā sakyā  santhāgāre {sandhāgāre (ka0)} sannipatitā honti kenacideva ^a^V2.0130^ea^ karaṇīyena. addasaṃsu kho  cātumeyyakā sakyā te bhikkhū dūratova āgacchante; disvāna yena te  bhikkhū tenupasaṅkamiṃsu; upasaṅkamitvā te bhikkhū etadavocuṃ --  ``handa, kahaṃ pana tumhe āyasmanto gacchathā''ti? ``bhagavatā kho,  āvuso, bhikkhusaṅgho paṇāmito''ti. ``tenahāyasmanto muhuttaṃ  nisīdatha, appeva nāma mayaṃ sakkuṇeyyāma bhagavantaṃ pasādetu''nti.  ``evamāvuso''ti kho te bhikkhū cātumeyyakānaṃ sakyānaṃ paccassosuṃ.  atha kho cātumeyyakā sakyā yena bhagavā tenupasaṅkamiṃsu;  upasaṅkamitvā bhagavantaṃ ^a^T2.0195^ea^ abhivādetvā ekamantaṃ nisīdiṃsu. ekamantaṃ  nisinnā kho cātumeyyakā sakyā bhagavantaṃ etadavocuṃ --  ``abhinandatu, bhante, bhagavā bhikkhusaṅghaṃ; abhivadatu, bhante, bhagavā  bhikkhusaṅghaṃ. seyyathāpi, bhante ^a^M2.0121^ea^, bhagavatā pubbe bhikkhusaṅgho  anuggahito, evameva bhagavā etarahi anuggaṇhātu bhikkhusaṅghaṃ.  santettha, bhante, bhikkhū navā acirapabbajitā adhunāgatā imaṃ  dhammavinayaṃ. tesaṃ bhagavantaṃ dassanāya alabhantānaṃ siyā aññathattaṃ,  siyā vipariṇāmo. seyyathāpi, bhante, bījānaṃ taruṇānaṃ udakaṃ  alabhantānaṃ siyā aññathattaṃ siyā vipariṇāmo; evameva kho, bhante,  santettha bhikkhū ^a^P1.0458^ea^ navā acirapabbajitā adhunāgatā  imaṃ dhammavinayaṃ, tesaṃ bhagavantaṃ dassanāya alabhantānaṃ siyā  aññathattaṃ, siyā vipariṇāmo. seyyathāpi, bhante, vacchassa taruṇassa  mātaraṃ apassantassa siyā aññathattaṃ, siyā vipariṇāmo; evameva  kho, bhante, santettha bhikkhū navā acirapabbajitā adhunāgatā imaṃ  dhammavinayaṃ, tesaṃ bhagavantaṃ apassantānaṃ siyā aññathattaṃ, siyā  vipariṇāmo. abhinandatu, bhante, bhagavā bhikkhusaṅghaṃ; abhivadatu,  bhante, bhagavā bhikkhusaṅghaṃ. seyyathāpi, bhante, bhagavatā pubbe  bhikkhusaṅgho anuggahito; evameva bhagavā etarahi anuggaṇhātu  bhikkhusaṅgha''nti. </p>
              <p>[03] 159^b^.^eb^ atha kho brahmā sahampati bhagavato cetasā  cetoparivitakkamaññāya -- seyyathāpi nāma balavā puriso samiñjitaṃ {sammiñjitaṃ  (sī0 syā0 kaṃ0 pī0)}  vā bāhaṃ pasāreyya, pasāritaṃ vā bāhaṃ samiñjeyya, evameva --  brahmaloke ^a^T2.0196^ea^ antarahito bhagavato purato pāturahosi. atha kho brahmā  sahampati ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā  bhagavantaṃ etadavoca -- ``abhinandatu, bhante, bhagavā bhikkhusaṅghaṃ;  abhivadatu, bhante, bhagavā bhikkhusaṅghaṃ. seyyathāpi, bhante, bhagavatā  pubbe bhikkhusaṅgho anuggahito; evameva bhagavā etarahi anuggaṇhātu  bhikkhusaṅghaṃ. santettha, bhante, bhikkhū navā acirapabbajitā  adhunāgatā imaṃ dhammavinayaṃ, tesaṃ bhagavantaṃ ^a^V2.0131^ea^ dassanāya alabhantānaṃ  siyā aññathattaṃ, siyā vipariṇāmo. seyyathāpi, bhante, bījānaṃ  taruṇānaṃ udakaṃ alabhantānaṃ siyā aññathattaṃ, siyā vipariṇāmo;  evameva kho, bhante, santettha bhikkhū navā acirapabbajitā adhunāgatā  imaṃ dhammavinayaṃ, tesaṃ bhagavantaṃ dassanāya alabhantānaṃ siyā  aññathattaṃ, siyā vipariṇāmo. seyyathāpi bhante, vacchassa taruṇassa  mātaraṃ apassantassa siyā aññathattaṃ, siyā vipariṇāmo; evameva  kho, bhante, santettha bhikkhū navā ^a^M2.0122^ea^ acirapabbajitā adhunāgatā imaṃ  dhammavinayaṃ, tesaṃ bhagavantaṃ apassantānaṃ siyā aññathattaṃ, siyā  vipariṇāmo. abhinandatu, bhante, bhagavā bhikkhusaṅghaṃ; abhivadatu,  bhante, bhagavā bhikkhusaṅghaṃ. seyyathāpi, bhante, bhagavatā pubbe  bhikkhusaṅgho ^a^P1.0459^ea^ anuggahito; evameva bhagavā etarahi  anuggaṇhātu bhikkhusaṅgha''nti. </p>
              <p>[03] 160^b^.^eb^ asakkhiṃsu kho cātumeyyakā ca sakyā brahmā  ca sahampati bhagavantaṃ pasādetuṃ bījūpamena ca taruṇūpamena ca. atha ^a^T2.0197^ea^  kho āyasmā mahāmoggallāno bhikkhū āmantesi -- ``uṭṭhethāvuso,  gaṇhatha pattacīvaraṃ. pasādito bhagavā cātumeyyakehi ca sakyehi  brahmunā ca sahampatinā bījūpamena ca taruṇūpamena cā''ti.  ``evamāvuso''ti kho te bhikkhū āyasmato mahāmoggallānassa  paṭissutvā uṭṭhāyāsanā pattacīvaramādāya yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnaṃ kho āyasmantaṃ sāriputtaṃ bhagavā etadavoca -- ``kinti te,  sāriputta, ahosi mayā bhikkhusaṅghe paṇāmite''ti? ``evaṃ kho  me, bhante, ahosi -- `bhagavatā bhikkhusaṅgho paṇāmito.  appossukko dāni bhagavā diṭṭhadhammasukhavihāraṃ anuyutto viharissati,  mayampi dāni appossukkā diṭṭhadhammasukhavihāramanuyuttā  viharissāmā'''ti. ``āgamehi tvaṃ, sāriputta, āgamehi tvaṃ,  sāriputta, diṭṭhadhammasukhavihāra''nti. atha kho bhagavā āyasmantaṃ  mahāmoggallānaṃ āmantesi -- ``kinti te, moggallāna, ahosi mayā  bhikkhusaṅghe paṇāmite''ti? ``evaṃ kho me, bhante, ahosi --  `bhagavatā bhikkhusaṅgho paṇāmito. appossukko dāni bhagavā  diṭṭhadhammasukhavihāraṃ anuyutto viharissati, ahañca dāni āyasmā ca  sāriputto bhikkhusaṅghaṃ pariharissāmā'''ti. ``sādhu sādhu,  moggallāna! ahaṃ vā hi, moggallāna ^a^T2.0198^ea^, bhikkhusaṅghaṃ parihareyyaṃ  sāriputtamoggallānā vā''ti. </p>
              <p>[03] 161^b^.^eb^ atha ^a^V2.0132^ea^ kho bhagavā bhikkhū āmantesi --  ``cattārimāni, bhikkhave, bhayāni udakorohante pāṭikaṅkhitabbāni.  katamāni cattāri? ūmibhayaṃ {ummībhayaṃ (syā0 kaṃ0)}, kumbhīlabhayaṃ, āvaṭṭabhayaṃ, susukābhayaṃ  -- imāni, bhikkhave, cattāri bhayāni udakorohante  pāṭikaṅkhitabbāni. evameva kho, bhikkhave, cattārimāni bhayāni ^a^M2.0123^ea^   idhekacce puggale imasmiṃ dhammavinaye agārasmā anagāriyaṃ pabbajite  pāṭikaṅkhitabbāni. katamāni ^a^P1.0460^ea^ cattāri?  ūmibhayaṃ, kumbhīlabhayaṃ, āvaṭṭabhayaṃ, susukābhayaṃ. </p>
              <p>[03] 162^b^.^eb^ ``katamañca, bhikkhave, ūmibhayaṃ? idha,  bhikkhave, ekacco kulaputto saddhā agārasmā anagāriyaṃ pabbajito  hoti -- `otiṇṇomhi jātiyā jarāya maraṇena sokehi paridevehi  dukkhehi domanassehi upāyāsehi dukkhotiṇṇo dukkhapareto; appeva  nāma imassa kevalassa dukkhakkhandhassa antakiriyā paññāyethā'ti.  tamenaṃ tathā pabbajitaṃ samānaṃ sabrahmacārī ovadanti, anusāsanti --  `evaṃ te abhikkamitabbaṃ, evaṃ te paṭikkamitabbaṃ, evaṃ te ālokitabbaṃ,  evaṃ te vilokitabbaṃ, evaṃ te samiñjitabbaṃ, evaṃ te pasāritabbaṃ, evaṃ  te saṅghāṭipattacīvaraṃ dhāretabba'nti. tassa evaṃ hoti -- `mayaṃ kho  pubbe agāriyabhūtā samānā aññe ovadāma, anusāsāma {ovadāmapi  anusāsāmapi (sī0 syā0 kaṃ0 pī0)}. ime  panamhākaṃ puttamattā maññe, nattamattā maññe, amhe {evaṃ (ka0)} ovaditabbaṃ   ^a^T2.0199^ea^ anusāsitabbaṃ maññantī'ti. so sikkhaṃ paccakkhāya hīnāyāvattati.  ayaṃ vuccati, bhikkhave, ūmibhayassa bhīto sikkhaṃ paccakkhāya  hīnāyāvatto. `ūmibhaya'nti kho, bhikkhave, kodhupāyāsassetaṃ  adhivacanaṃ. </p>
              <p>[03] 163^b^.^eb^ ``katamañca, bhikkhave, kumbhīlabhayaṃ? idha,  bhikkhave, ekacco kulaputto saddhā agārasmā anagāriyaṃ pabbajito  hoti -- `otiṇṇomhi jātiyā jarāya maraṇena sokehi paridevehi  dukkhehi domanassehi upāyāsehi dukkhotiṇṇo dukkhapareto; appeva  nāma imassa kevalassa dukkhakkhandhassa antakiriyā paññāyethā'ti.  tamenaṃ tathā pabbajitaṃ samānaṃ sabrahmacārī ovadanti anusāsanti --  `idaṃ te khāditabbaṃ, idaṃ te na khāditabbaṃ; idaṃ te bhuñjitabbaṃ, idaṃ  te na bhuñjitabbaṃ; idaṃ te sāyitabbaṃ, idaṃ te na sāyitabbaṃ; idaṃ te  pātabbaṃ, idaṃ te na pātabbaṃ; kappiyaṃ te khāditabbaṃ, akappiyaṃ te na  khāditabbaṃ; kappiyaṃ te bhuñjitabbaṃ, akappiyaṃ te na bhuñjitabbaṃ;  kappiyaṃ te sāyitabbaṃ, akappiyaṃ te na sāyitabbaṃ ^a^V2.0133^ea^; kappiyaṃ te  pātabbaṃ, akappiyaṃ te na pātabbaṃ; kāle te khāditabbaṃ, vikāle te na  khāditabbaṃ; kāle te bhuñjitabbaṃ, vikāle te ^a^M2.0124^ea^ na bhuñjitabbaṃ; kāle te  sāyitabbaṃ, vikāle te na sāyitabbaṃ; kāle te pātabbaṃ, vikāle te  na pātabba'nti. tassa evaṃ ^a^P1.0461^ea^ hoti -- `mayaṃ kho  pubbe agāriyabhūtā samānā yaṃ icchāma taṃ khādāma, yaṃ na icchāma na  taṃ khādāma; yaṃ icchāma taṃ bhuñjāma, yaṃ ^a^T2.0200^ea^ na icchāma na taṃ bhuñjāma; yaṃ  icchāma taṃ sāyāma, yaṃ na icchāma na taṃ sāyāma; yaṃ icchāma taṃ  pivāma {pipāma (sī0 pī0)}, yaṃ na icchāma na taṃ pivāma; kappiyampi khādāma,  akappiyampi khādāma; kappiyampi bhuñjāma, akappiyampi bhuñjāma;  kappiyampi sāyāma, akappiyampi sāyāma; kappiyampi pivāma,  akappiyampi pivāma; kālepi khādāma, vikālepi khādāma; kālepi  bhuñjāma vikālepi bhuñjāma; kālepi sāyāma, vikālepi sāyāma;  kālepi pivāma, vikālepi pivāma. yampi no saddhā gahapatikā  divā vikāle paṇītaṃ khādanīyaṃ bhojanīyaṃ denti tatthapime mukhāvaraṇaṃ  maññe karontī'ti. so sikkhaṃ paccakkhāya hīnāyāvattati. ayaṃ  vuccati, bhikkhave, kumbhīlabhayassa bhīto sikkhaṃ paccakkhāya  hīnāyāvatto. `kumbhīlabhaya'nti kho, bhikkhave, odarikattassetaṃ  adhivacanaṃ. </p>
              <p>[03] 164^b^.^eb^ ``katamañca, bhikkhave, āvaṭṭabhayaṃ? idha,  bhikkhave, ekacco kulaputto saddhā agārasmā anagāriyaṃ pabbajito  hoti -- `otiṇṇomhi jātiyā jarāya maraṇena sokehi paridevehi  dukkhehi domanassehi upāyāsehi dukkhotiṇṇo dukkhapareto; appeva  nāma imassa kevalassa dukkhakkhandhassa antakiriyā paññāyethā'ti.  so evaṃ pabbajito samāno pubbaṇhasamayaṃ nivāsetvā pattacīvaramādāya  gāmaṃ vā nigamaṃ vā piṇḍāya pavisati. arakkhiteneva kāyena  arakkhitāya ^a^T2.0201^ea^ vācāya anupaṭṭhitāya satiyā asaṃvutehi indriyehi so  tattha passati gahapatiṃ vā gahapatiputtaṃ vā pañcahi kāmaguṇehi  samappitaṃ samaṅgībhūtaṃ paricārayamānaṃ {paricāriyamānaṃ (syā0 kaṃ0 ka0)}. tassa evaṃ hoti -- `mayaṃ  kho pubbe agāriyabhūtā samānā pañcahi kāmaguṇehi samappitā  samaṅgībhūtā paricārimhā. saṃvijjanti kho pana me kule {saṃvijjanti kho kule  (sī0 syā0 kaṃ0 pī0)} bhogā.  sakkā bhoge ca bhuñjituṃ puññāni ca kātu'nti. so sikkhaṃ  paccakkhāya hīnāyāvattati. ayaṃ vuccati, bhikkhave, āvaṭṭabhayassa  bhīto sikkhaṃ paccakkhāya hīnāyāvatto. `āvaṭṭabhaya'nti kho,  bhikkhave, pañcannetaṃ kāmaguṇānaṃ adhivacanaṃ. </p>
              <p>[03] 165^b^.^eb^ ``katamañca ^a^M2.0125^ea^ ^a^V2.0134^ea^, bhikkhave, susukābhayaṃ? idha,  bhikkhave, ekacco ^a^P1.0462^ea^ kulaputto saddhā agārasmā  anagāriyaṃ pabbajito hoti -- `otiṇṇomhi jātiyā jarāya  maraṇena sokehi paridevehi dukkhehi domanassehi upāyāsehi  dukkhotiṇṇo dukkhapareto; appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno pubbaṇhasamayaṃ nivāsetvā pattacīvaramādāya gāmaṃ vā nigamaṃ vā  piṇḍāya pavisati. arakkhiteneva kāyena arakkhitāya vācāya  anupaṭṭhitāya satiyā asaṃvutehi indriyehi so tattha passati mātugāmaṃ  dunnivatthaṃ vā duppārutaṃ vā. tassa mātugāmaṃ disvā dunnivatthaṃ vā  duppārutaṃ vā rāgo cittaṃ anuddhaṃseti. so rāgānuddhaṃsena {anuddhastena (sī0  pī0)} cittena  sikkhaṃ paccakkhāya hīnāyāvattati ^a^T2.0202^ea^. ayaṃ vuccati, bhikkhave,  susukābhayassa bhīto sikkhaṃ paccakkhāya hīnāyāvatto.  `susukābhaya'nti kho, bhikkhave, mātugāmassetaṃ adhivacanaṃ. imāni  kho, bhikkhave, cattāri bhayāni, idhekacce puggale imasmiṃ dhammavinaye  agārasmā anagāriyaṃ pabbajite pāṭikaṅkhitabbānī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] cātumasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. naḷakapānasuttaṃ </h3n>
            <h4>
              <h4n> </h4n>
              <p>[03] 166^b^.^eb^ evaṃ ^a^T2.0203^ea^ ^a^V2.0135^ea^ me sutaṃ -- ekaṃ samayaṃ bhagavā kosalesu  viharati naḷakapāne palāsavane. tena kho pana samayena sambahulā  abhiññātā abhiññātā kulaputtā bhagavantaṃ uddissa saddhā agārasmā  anagāriyaṃ pabbajitā honti -- āyasmā ca anuruddho, āyasmā ca  bhaddiyo {nandiyo (sī0 pī0) vinaye ca ma0 ni0 1 cūḷagosiṅge ca}, āyasmā ca kimilo  {kimbilo (sī0 syā0 kaṃ0 pī0)}, āyasmā ca bhagu, āyasmā ca  koṇḍañño {kuṇḍadhāno (sī0 pī0)}, āyasmā ca revato, āyasmā ca ānando, aññe ca  abhiññātā abhiññātā kulaputtā. tena kho pana samayena bhagavā  bhikkhusaṅghaparivuto ^a^P1.0463^ea^ abbhokāse nisinno hoti.  atha kho bhagavā te kulaputte ^a^M2.0126^ea^ ārabbha bhikkhū āmantesi -- ``ye  te, bhikkhave, kulaputtā mamaṃ uddissa saddhā agārasmā anagāriyaṃ  pabbajitā, kacci te, bhikkhave, bhikkhū abhiratā brahmacariye''ti?  evaṃ vutte, te bhikkhū tuṇhī ahesuṃ. dutiyampi kho bhagavā te  kulaputte ārabbha bhikkhū āmantesi -- ``ye te, bhikkhave, kulaputtā  mamaṃ uddissa saddhā agārasmā anagāriyaṃ pabbajitā, kacci te,  bhikkhave, bhikkhū abhiratā brahmacariye''ti? dutiyampi kho te  bhikkhū tuṇhī ahesuṃ. tatiyampi kho bhagavā te kulaputte ārabbha  bhikkhū āmantesi -- ``ye te, bhikkhave, kulaputtā mamaṃ uddissa  saddhā agārasmā anagāriyaṃ pabbajitā ^a^T2.0204^ea^, kacci te, bhikkhave, bhikkhū  abhiratā brahmacariye''ti? tatiyampi kho te bhikkhū tuṇhī ahesuṃ. </p>
              <p>[03] 167^b^.^eb^ atha kho bhagavato etadahosi -- ``yaṃnūnāhaṃ  te kulaputte puccheyya''nti! atha kho bhagavā āyasmantaṃ anuruddhaṃ  āmantesi -- ``kacci tumhe, anuruddhā, abhiratā brahmacariye''ti?  ``taggha mayaṃ, bhante, abhiratā brahmacariye''ti. ``sādhu sādhu,  anuruddhā! etaṃ kho, anuruddhā, tumhākaṃ patirūpaṃ kulaputtānaṃ saddhā  agārasmā anagāriyaṃ pabbajitānaṃ yaṃ tumhe abhirameyyātha brahmacariye.  yena tumhe anuruddhā, bhadrena yobbanena samannāgatā paṭhamena vayasā  susukāḷakesā kāme paribhuñjeyyātha tena tumhe, anuruddhā, bhadrenapi  yobbanena samannāgatā paṭhamena vayasā susukāḷakesā agārasmā  anagāriyaṃ pabbajitā. te ca kho pana tumhe, anuruddhā, neva  rājābhinītā agārasmā anagāriyaṃ pabbajitā, na corābhinītā  agārasmā ^a^V2.0136^ea^ anagāriyaṃ pabbajitā, na iṇaṭṭā agārasmā anagāriyaṃ  pabbajitā, na bhayaṭṭā agārasmā anagāriyaṃ pabbajitā,  nājīvikāpakatā agārasmā anagāriyaṃ pabbajitā. api ca khomhi  otiṇṇo jātiyā jarāya maraṇena sokehi paridevehi dukkhehi  domanassehi upāyāsehi, dukkhotiṇṇo dukkhapareto; appeva nāma  imassa kevalassa dukkhakkhandhassa antakiriyā paññāyethāti -- nanu  tumhe, anuruddhā, evaṃ saddhā agārasmā anagāriyaṃ pabbajitā''ti?  ``evaṃ, bhante''. ``evaṃ ^a^T2.0205^ea^ pabbajitena ca pana, anuruddhā, kulaputtena  kimassa karaṇīyaṃ? vivekaṃ, anuruddhā, kāmehi vivekaṃ akusalehi  dhammehi pītisukhaṃ nādhigacchati aññaṃ vā {aññaṃ ca (ka0)} tato santataraṃ, tassa  abhijjhāpi cittaṃ pariyādāya tiṭṭhati, byāpādopi cittaṃ ^a^M2.0127^ea^ pariyādāya  tiṭṭhati, thīnamiddhampi {thīnamiddhampi (sī0 syā0 kaṃ0 pī0)} cittaṃ pariyādāya   tiṭṭhati uddhaccakukkuccampi cittaṃ  pariyādāya tiṭṭhati, vicikicchāpi cittaṃ pariyādāya tiṭṭhati,  aratīpi ^a^P1.0464^ea^ cittaṃ pariyādāya tiṭṭhati, tandīpi cittaṃ  pariyādāya tiṭṭhati. vivekaṃ, anuruddhā, kāmehi vivekaṃ akusalehi  dhammehi pītisukhaṃ nādhigacchati aññaṃ vā tato santataraṃ''.</p>
              <p>[03] ``vivekaṃ, anuruddhā, kāmehi vivekaṃ akusalehi dhammehi  pītisukhaṃ adhigacchati aññaṃ vā tato santataraṃ, tassa abhijjhāpi  cittaṃ na pariyādāya tiṭṭhati, byāpādopi cittaṃ na pariyādāya  tiṭṭhati, thīnamiddhampi cittaṃ na pariyādāya tiṭṭhati, uddhaccakukkuccampi  cittaṃ na pariyādāya tiṭṭhati, vicikicchāpi cittaṃ na pariyādāya  tiṭṭhati, aratīpi cittaṃ na pariyādāya tiṭṭhati, tandīpi cittaṃ na  pariyādāya tiṭṭhati. vivekaṃ, anuruddhā, kāmehi vivekaṃ akusalehi  dhammehi pītisukhaṃ adhigacchati aññaṃ vā tato santataraṃ. </p>
              <p>[03] 168^b^.^eb^ ``kinti vo, anuruddhā, mayi hoti -- `ye  āsavā saṃkilesikā ponobbhavikā {ponobhavikā (sī0 pī0)} sadarā dukkhavipākā āyatiṃ  jātijarāmaraṇiyā, appahīnā te tathāgatassa; tasmā tathāgato  saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ  parivajjeti, saṅkhāyekaṃ vinodetī'''ti? ``na kho ^a^T2.0206^ea^ no, bhante,  bhagavati evaṃ hoti -- `ye āsavā saṃkilesikā ponobbhavikā  sadarā dukkhavipākā āyatiṃ jātijarāmaraṇiyā, appahīnā te  tathāgatassa; tasmā tathāgato saṅkhāyekaṃ paṭisevati, saṅkhāyekaṃ  adhivāseti, saṅkhāyekaṃ parivajjeti, saṅkhāyekaṃ vinodetī'ti.  evaṃ kho no, bhante, bhagavati hoti -- `ye āsavā saṃkilesikā  ponobbhavikā ^a^V2.0137^ea^ sadarā dukkhavipākā āyatiṃ jātijarāmaraṇiyā, pahīnā  te tathāgatassa; tasmā tathāgato saṅkhāyekaṃ paṭisevati, saṅkhāyekaṃ  adhivāseti, saṅkhāyekaṃ parivajjeti, saṅkhāyekaṃ vinodetī'''ti.  ``sādhu sādhu, anuruddhā! tathāgatassa, anuruddhā, ye āsavā  saṃkilesikā ponobbhavikā sadarā dukkhavipākā āyatiṃ  jātijarāmaraṇiyā, pahīnā te ucchinnamūlā tālāvatthukatā  anabhāvaṃkatā āyatiṃ anuppādadhammā. seyyathāpi, anuruddhā, tālo  matthakacchinno abhabbo punavirūḷhiyā; evameva kho, anuruddhā ^a^M2.0128^ea^,  tathāgatassa ye āsavā saṃkilesikā ponobbhavikā sadarā  dukkhavipākā āyatiṃ jātijarāmaraṇiyā, pahīnā te ucchinnamūlā  tālāvatthukatā anabhāvaṃkatā āyatiṃ anuppādadhammā; tasmā tathāgato  saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ  parivajjeti, saṅkhāyekaṃ vinodeti''.</p>
              <p>[03] ``taṃ kiṃ maññasi, anuruddhā, kaṃ atthavasaṃ sampassamāno  tathāgato sāvake abbhatīte kālaṅkate upapattīsu byākaroti -- `asu  amutra upapanno; asu amutra upapanno'''ti? ``bhagavaṃmūlakā ^a^P1.0465^ea^  no, bhante, dhammā bhagavaṃnettikā bhagavaṃpaṭisaraṇā. sādhu  vata, bhante, bhagavantaṃyeva paṭibhātu etassa bhāsitassa attho.  bhagavato sutvā bhikkhū dhāressantī''ti ^a^T2.0207^ea^. ``na kho, anuruddhā,  tathāgato janakuhanatthaṃ na janalapanatthaṃ na lābhasakkārasilokānisaṃsatthaṃ  na `iti maṃ jano jānātū'ti sāvake abbhatīte kālaṅkate upapattīsu  byākaroti -- `asu amutra upapanno, asu amutra upapanno'ti.  santi ca kho, anuruddhā, kulaputtā saddhā uḷāravedā uḷārapāmojjā.  te taṃ sutvā tadatthāya cittaṃ upasaṃharanti. tesaṃ taṃ, anuruddhā, hoti  dīgharattaṃ hitāya sukhāya''. </p>
              <p>[03] 169^b^.^eb^ ``idhānuruddhā, bhikkhu suṇāti -- `itthannāmo  bhikkhu kālaṅkato {kālakato (sī0 syā0 kaṃ0 pī0)}; so bhagavatā byākato -- aññāya saṇṭhahī'ti.  so kho panassa āyasmā sāmaṃ diṭṭho vā hoti anussavassuto vā  -- `evaṃsīlo so āyasmā ahosi itipi, evaṃdhammo so āyasmā  ahosi itipi, evaṃpañño so āyasmā ahosi itipi, evaṃvihārī  so āyasmā ahosi itipi, evaṃvimutto so āyasmā ahosi  itipī'ti. so tassa saddhañca sīlañca sutañca cāgañca paññañca  anussaranto tadatthāya cittaṃ upasaṃharati. evampi kho, anuruddhā,  bhikkhuno phāsuvihāro hoti.</p>
              <p>[03] ``idhānuruddhā ^a^V2.0138^ea^, bhikkhu suṇāti -- `itthannāmo bhikkhu  kālaṅkato; so bhagavatā byākato -- pañcannaṃ orambhāgiyānaṃ  saṃyojanānaṃ parikkhayā opapātiko tattha parinibbāyī  anāvattidhammo tasmā lokā'ti. so ^a^T2.0208^ea^ kho panassa āyasmā sāmaṃ  diṭṭho vā hoti anussavassuto vā ^a^M2.0129^ea^ -- `evaṃsīlo so āyasmā  ahosi itipi, evaṃdhammo...pe0... evaṃpañño... evaṃvihārī...  evaṃvimutto so āyasmā ahosi itipī'ti. so tassa saddhañca  sīlañca sutañca cāgañca paññañca anussaranto tadatthāya cittaṃ  upasaṃharati. evampi kho, anuruddhā, bhikkhuno phāsuvihāro hoti.</p>
              <p>[03] ``idhānuruddhā, bhikkhu suṇāti -- `itthannāmo bhikkhu  kālaṅkato; so bhagavatā byākato -- tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmī sakideva imaṃ lokaṃ āgantvā  dukkhassantaṃ karissatī'ti. so kho panassa āyasmā sāmaṃ diṭṭho  vā hoti anussavassuto vā -- `evaṃsīlo so āyasmā ahosi  itipi, evaṃdhammo...pe0... evaṃpañño... evaṃvihārī... evaṃvimutto so  āyasmā ahosi itipī'ti. so tassa saddhañca sīlañca sutañca  cāgañca paññañca anussaranto tadatthāya cittaṃ ^a^P1.0466^ea^  upasaṃharati. evampi kho, anuruddhā, bhikkhuno phāsuvihāro hoti.</p>
              <p>[03] ``idhānuruddhā, bhikkhu suṇāti -- `itthannāmo bhikkhu  kālaṅkato; so bhagavatā byākato -- tiṇṇaṃ saṃyojanānaṃ parikkhayā  sotāpanno avinipātadhammo niyato sambodhiparāyaṇo'ti. so kho  panassa āyasmā sāmaṃ diṭṭho vā hoti anussavassuto vā --  `evaṃsīlo so āyasmā ahosi itipi, evaṃdhammo...pe0...  evaṃpañño... evaṃvihārī... evaṃvimutto so āyasmā ahosi ^a^T2.0209^ea^   itipī'ti. so tassa saddhañca sīlañca sutañca cāgañca paññañca   anussaranto tadatthāya cittaṃ upasaṃharati. evampi kho, anuruddhā,   bhikkhuno phāsuvihāro hoti. </p>
              <p>[03] 170^b^.^eb^ ``idhānuruddhā, bhikkhunī suṇāti --  `itthannāmā bhikkhunī kālaṅkatā; sā bhagavatā byākatā -- aññāya  saṇṭhahī'ti. sā kho panassā bhaginī sāmaṃ diṭṭhā vā hoti  anussavassutā vā -- `evaṃsīlā sā bhaginī ahosi itipi,  evaṃdhammā sā bhaginī ahosi itipi ^a^V2.0139^ea^, evaṃpaññā sā bhaginī ahosi  itipi, evaṃvihārinī sā bhaginī ahosi itipi, evaṃvimuttā sā  bhaginī ahosi itipī'ti. sā tassā saddhañca sīlañca sutañca  cāgañca paññañca anussarantī tadatthāya cittaṃ upasaṃharati. evampi  kho, anuruddhā, bhikkhuniyā phāsuvihāro hoti.</p>
              <p>[03] ``idhānuruddhā ^a^M2.0130^ea^, bhikkhunī suṇāti -- `itthannāmā bhikkhunī  kālaṅkatā; sā bhagavatā byākatā -- pañcannaṃ orambhāgiyānaṃ  saṃyojanānaṃ parikkhayā opapātikā tattha parinibbāyinī  anāvattidhammā tasmā lokā'ti. sā kho panassā bhaginī sāmaṃ  diṭṭhā vā hoti anussavassutā vā -- `evaṃsīlā sā bhaginī  ahosi itipi, evaṃdhammā...pe0... evaṃpaññā... evaṃvihārinī... evaṃvimuttā  sā bhaginī ahosi itipī'ti. sā tassā saddhañca sīlañca  sutañca cāgañca paññañca anussarantī tadatthāya cittaṃ upasaṃharati.  evampi ^a^T2.0210^ea^ kho, anuruddhā, bhikkhuniyā phāsuvihāro hoti.</p>
              <p>[03] ``idhānuruddhā, bhikkhunī suṇāti -- `itthannāmā bhikkhunī  kālaṅkatā; sā bhagavatā byākatā -- tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāminī sakideva imaṃ lokaṃ āgantvā  dukkhassantaṃ karissatī'ti. sā kho panassā bhaginī sāmaṃ diṭṭhā  vā hoti anussavassutā vā -- `evaṃsīlā sā bhaginī ahosi  itipi, evaṃdhammā...pe0... evaṃpaññā... evaṃvihārinī... evaṃvimuttā sā  bhaginī ahosi itipī'ti. sā tassā saddhañca sīlañca sutañca  cāgañca paññañca anussarantī tadatthāya cittaṃ upasaṃharati. evampi  kho, anuruddhā, bhikkhuniyā phāsuvihāro hoti.</p>
              <p>[03] ``idhānuruddhā, bhikkhunī suṇāti -- `itthannāmā bhikkhunī  kālaṅkatā; sā bhagavatā byākatā -- tiṇṇaṃ saṃyojanānaṃ parikkhayā  sotāpannā avinipātadhammā niyatā sambodhiparāyaṇā'ti ^a^P1.0467^ea^.  sā kho panassā bhaginī sāmaṃ diṭṭhā vā hoti  anussavassutā vā -- `evaṃsīlā sā bhaginī ahosi itipi,  evaṃdhammā... evaṃpaññā... evaṃvihārinī... evaṃvimuttā sā bhaginī ahosi  itipī'ti. sā tassā saddhañca sīlañca sutañca cāgañca paññañca  anussarantī ^a^V2.0140^ea^ tadatthāya cittaṃ upasaṃharati. evampi kho, anuruddhā,  bhikkhuniyā phāsuvihāro hoti. </p>
              <p>[03] 171^b^.^eb^ ``idhānuruddhā, upāsako suṇāti --  `itthannāmo upāsako kālaṅkato; so bhagavatā byākato -- pañcannaṃ  orambhāgiyānaṃ saṃyojanānaṃ parikkhayā opapātiko tattha  parinibbāyī anāvattidhammo tasmā ^a^T2.0211^ea^ lokā'ti. so kho panassa  āyasmā sāmaṃ diṭṭho vā hoti anussavassuto vā -- `evaṃsīlo so  āyasmā ahosi itipi, evaṃdhammo ^a^M2.0131^ea^ so āyasmā ahosi itipi,  evaṃpañño so āyasmā ahosi itipi, evaṃvihārī so āyasmā  ahosi itipi, evaṃvimutto so āyasmā ahosi itipī'ti. so  tassa saddhañca sutañca cāgañca paññañca anussaranto tadatthāya cittaṃ  upasaṃharati. evampi kho, anuruddhā, upāsakassa phāsuvihāro hoti.</p>
              <p>[03] ``idhānuruddhā, upāsako suṇāti -- `itthannāmo upāsako  kālaṅkato; so bhagavatā byākato -- tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmī sakideva imaṃ lokaṃ āgantvā  dukkhassantaṃ karissatī'ti. so kho panassa āyasmā sāmaṃ diṭṭho  vā hoti anussavassuto vā -- `evaṃsīlo so āyasmā ahosi  itipi, evaṃdhammo... evaṃpañño... evaṃvihārī... evaṃvimutto so āyasmā  ahosi itipī'ti. so tassa saddhañca sīlañca sutañca cāgañca  paññañca anussaranto tadatthāya cittaṃ upasaṃharati. evampi kho,  anuruddhā, upāsakassa phāsuvihāro hoti.</p>
              <p>[03] ``idhānuruddhā, upāsako suṇāti -- `itthannāmo upāsako  kālaṅkato; so bhagavatā byākato -- tiṇṇaṃ saṃyojanānaṃ parikkhayā  sotāpanno avinipātadhammo niyato sambodhiparāyaṇo'ti. so kho  panassa āyasmā sāmaṃ diṭṭho vā hoti anussavassuto vā --  `evaṃsīlo so āyasmā ahosi itipi, evaṃdhammo...pe0... ^a^T2.0212^ea^  evaṃpañño... evaṃvihārī... evaṃvimutto so āyasmā ahosi itipī'ti. so tassa  saddhañca sīlañca sutañca cāgañca paññañca anussaranto tadatthāya  cittaṃ upasaṃharati. evampi kho, anuruddhā upāsakassa phāsuvihāro  hoti. </p>
              <p>[03] 172^b^.^eb^ ``idhānuruddhā ^a^V2.0141^ea^, upāsikā suṇāti --  `itthannāmā upāsikā kālaṅkatā; sā bhagavatā byākatā -- pañcannaṃ  orambhāgiyānaṃ saṃyojanānaṃ parikkhayā opapātikā tattha  parinibbāyinī anāvattidhammā tasmā lokā'ti. sā kho panassā  bhaginī sāmaṃ diṭṭhā vā hoti anussavassutā vā -- `evaṃsīlā sā  bhaginī ahosi itipi, evaṃdhammā... evaṃpaññā... evaṃvihārinī... evaṃvimuttā  ^a^P1.0468^ea^ sā bhaginī ahosi itipī'ti. sā tassā  saddhañca sīlañca sutañca cāgañca paññañca anussarantī tadatthāya  cittaṃ ^a^M2.0132^ea^ upasaṃharati. evampi kho, anuruddhā, upāsikāya phāsuvihāro  hoti.</p>
              <p>[03] ``idhānuruddhā, upāsikā suṇāti -- `itthannāmā upāsikā  kālaṅkatā; sā bhagavatā byākatā -- tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāminī sakideva imaṃ lokaṃ āgantvā  dukkhassantaṃ karissatī'ti. sā kho panassā bhaginī sāmaṃ diṭṭhā  vā hoti anussavassutā vā -- `evaṃsīlā sā bhaginī ahosi  itipi, evaṃdhammā... evaṃpaññā... evaṃvihārinī... evaṃvimuttā sā bhaginī  ahosi itipī'ti. sā tassā saddhañca sīlañca sutañca cāgañca  paññañca anussarantī tadatthāya ^a^T2.0213^ea^ cittaṃ upasaṃharati. evampi kho,  anuruddhā, upāsikāya phāsuvihāro hoti.</p>
              <p>[03] ``idhānuruddhā, upāsikā suṇāti -- `itthannāmā upāsikā  kālaṅkatā; sā bhagavatā byākatā -- tiṇṇaṃ saṃyojanānaṃ parikkhayā  sotāpannā avinipātadhammā niyatā sambodhiparāyaṇā'ti. sā kho  panassā bhaginī sāmaṃ diṭṭhā vā hoti anussavassutā vā --  `evaṃsīlā sā bhaginī ahosi itipi, evaṃdhammā sā bhaginī  ahosi itipi, evaṃpaññā sā bhaginī ahosi itipi, evaṃvihārinī  sā bhaginī ahosi itipi, evaṃvimuttā sā bhaginī ahosi  itipī'ti. sā tassā saddhañca sīlañca sutañca cāgañca paññañca  anussarantī tadatthāya cittaṃ upasaṃharati. evampi kho, anuruddhā,  upāsikāya phāsuvihāro hoti. </p>
              <p>[01] ``iti ^a^V2.0142^ea^ kho, anuruddhā, tathāgato na janakuhanatthaṃ na  janalapanatthaṃ na lābhasakkārasilokānisaṃsatthaṃ na `iti maṃ jano  jānātū'ti sāvake abbhatīte kālaṅkate upapattīsu byākaroti --  `asu amutra upapanno, asu amutra upapanno'ti. santi ca kho,  anuruddhā, kulaputtā saddhā uḷāravedā uḷārapāmojjā. te taṃ sutvā  tadatthāya cittaṃ upasaṃharanti. tesaṃ taṃ, anuruddhā, hoti dīgharattaṃ  hitāya sukhāyā''ti. </p>
              <p>[01] idamavoca bhagavā. attamano āyasmā anuruddho  bhagavato bhāsitaṃ abhinandīti. </p>
              <p>[06] naḷakapānasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. goliyānisuttaṃ </h3n>
            <h4>
              <h4n> </h4n>
              <p>[03] 173^b^.^eb^ evaṃ ^a^T2.0214^ea^ ^a^M2.0133^ea^ ^a^V2.0143^ea^ ^a^P1.0469^ea^ me sutaṃ -- ekaṃ  samayaṃ bhagavā rājagahe viharati veḷuvane kalandakanivāpe. tena kho  pana samayena goliyāni {gulissāni (sī0 pī0), golissāni (syā0 kaṃ0)} nāma   bhikkhu āraññiko {āraññako (sabbattha)} padasamācāro  {padarasamācāro (sī0 syā0 kaṃ0 pī0)}  saṅghamajjhe osaṭo hoti kenacideva karaṇīyena. tatra kho āyasmā  sāriputto goliyāniṃ bhikkhuṃ ārabbha bhikkhū āmantesi --</p>
              <p>[03] ``āraññikenāvuso, bhikkhunā saṅghagatena saṅghe viharantena  sabrahmacārīsu sagāravena bhavitabbaṃ sappatissena. sace, āvuso,  āraññiko bhikkhu saṅghagato saṅghe viharanto sabrahmacārīsu  agāravo hoti appatisso, tassa bhavanti vattāro. `kiṃ  panimassāyasmato āraññikassa ekassāraññe serivihārena, yo  ayamāyasmā sabrahmacārīsu agāravo hoti appatisso'ti -- tassa  {appatissotissa (sī0 pī0)}  bhavanti vattāro. tasmā āraññikena bhikkhunā saṅghagatena saṅghe  viharantena sabrahmacārīsu sagāravena bhavitabbaṃ sappatissena.</p>
              <p>[03] ``āraññikenāvuso, bhikkhunā saṅghagatena saṅghe viharantena  āsanakusalena bhavitabbaṃ -- `iti there ca bhikkhū nānupakhajja  nisīdissāmi nave ca bhikkhū na āsanena paṭibāhissāmī'ti.  sace, āvuso, āraññiko ^a^T2.0215^ea^ bhikkhu saṅghagato saṅghe viharanto na  āsanakusalo hoti, tassa bhavanti vattāro. `kiṃ panimassāyasmato  āraññikassa ekassāraññe serivihārena, yo ayamāyasmā  āsanakusalo na hotī'ti {yo ayamāyasmā ābhisamācārikampi dhammaṃ na  jānātīti (sī0 syā0 kaṃ0 pī0)} -- tassa bhavanti vattāro. tasmā  āraññikena bhikkhunā saṅghagatena saṅghe viharantena āsanakusalena  bhavitabbaṃ.</p>
              <p>[03] ``āraññikenāvuso, bhikkhunā saṅghagatena saṅghe viharantena  ābhisamācārikopi dhammo jānitabbo. sace, āvuso, āraññiko  bhikkhu saṅghagato saṅghe viharanto ābhisamācārikampi dhammaṃ na  jānāti, tassa bhavanti vattāro. `kiṃ panimassāyasmato  āraññikassa ekassāraññe serivihārena yo ayamāyasmā  ābhisamācārikampi dhammaṃ ^a^M2.0134^ea^ na jānātī'ti ^a^V2.0144^ea^ -- tassa bhavanti vattāro.  tasmā āraññikena bhikkhunā saṅghagatena saṅghe viharantena  ābhisamācārikopi dhammo jānitabbo {ayaṃ ābhisamācārikatatiyavāro sī0  syā0 kaṃ0 pī0 potthakesu na dissati}.</p>
              <p>[03] ``āraññikenāvuso, bhikkhunā saṅghagatena saṅghe viharantena  nātikālena gāmo pavisitabbo nātidivā {na divā (syā0 kaṃ0 pī0 ka0)} paṭikkamitabbaṃ. sace,  āvuso, āraññiko bhikkhu saṅghagato saṅghe viharanto atikālena  gāmaṃ pavisati atidivā paṭikkamati, tassa bhavanti vattāro. `kiṃ  panimassāyasmato āraññikassa ekassāraññe serivihārena yo  ayamāyasmā atikālena gāmaṃ pavisati atidivā paṭikkamatī'ti --  tassa bhavanti vattāro. tasmā āraññikena bhikkhunā saṅghagatena  saṅghe viharantena nātikālena gāmo pavisitabbo, nātidivā  paṭikkamitabbaṃ.</p>
              <p>[03] ``āraññikenāvuso, bhikkhunā saṅghagatena saṅghe viharantena  na ^a^T2.0216^ea^ purebhattaṃ ^a^P1.0470^ea^ pacchābhattaṃ kulesu cārittaṃ āpajjitabbaṃ.  sace, āvuso, āraññiko bhikkhu saṅghagato saṅghe viharanto  purebhattaṃ pacchābhattaṃ kulesu cārittaṃ āpajjati, tassa bhavanti vattāro.  `ayaṃ nūnimassāyasmato āraññikassa ekassāraññe serivihārena  viharato vikālacariyā bahulīkatā, tamenaṃ saṅghagatampi  samudācaratī'ti -- tassa bhavanti vattāro. tasmā āraññikena  bhikkhunā saṅghagatena saṅghe viharantena na purebhattaṃ pacchābhattaṃ kulesu  cārittaṃ āpajjitabbaṃ.</p>
              <p>[03] ``āraññikenāvuso, bhikkhunā saṅghagatena saṅghe viharantena  anuddhatena bhavitabbaṃ acapalena. sace, āvuso, āraññiko bhikkhu  saṅghagato saṅghe viharanto uddhato hoti capalo, tassa bhavanti  vattāro. `idaṃ nūnimassāyasmato āraññikassa ekassāraññe  serivihārena viharato uddhaccaṃ cāpalyaṃ bahulīkataṃ, tamenaṃ saṅghagatampi  samudācaratī'ti -- tassa bhavanti vattāro. tasmā āraññikena  bhikkhunā saṅghagatena saṅghe viharantena anuddhatena bhavitabbaṃ acapalena.</p>
              <p>[03] ``āraññikenāvuso ^a^M2.0135^ea^, bhikkhunā saṅghagatena saṅghe viharantena  amukharena bhavitabbaṃ avikiṇṇavācena. sace, āvuso, āraññiko  bhikkhu saṅghagato saṅghe viharanto mukharo hoti ^a^V2.0145^ea^ vikiṇṇavāco,  tassa bhavanti vattāro. `kiṃ panimassāyasmato āraññikassa  ekassāraññe serivihārena yo ayamāyasmā mukharo vikiṇṇavāco'ti  -- tassa bhavanti ^a^T2.0217^ea^ vattāro. tasmā āraññikena bhikkhunā saṅghagatena  saṅghe viharantena amukharena bhavitabbaṃ avikiṇṇavācena.</p>
              <p>[03] ``āraññikenāvuso, bhikkhunā saṅghagatena saṅghe viharantena  suvacena {subbacena (sī0 ka0)} bhavitabbaṃ kalyāṇamittena. sace, āvuso, āraññiko  bhikkhu saṅghagato saṅghe viharanto dubbaco hoti pāpamitto, tassa  bhavanti vattāro. `kiṃ panimassāyasmato āraññikassa ekassāraññe  serivihārena yo ayamāyasmā dubbaco pāpamitto'ti -- tassa bhavanti  vattāro. tasmā āraññikena bhikkhunā saṅghagatena saṅghe viharantena  suvacena bhavitabbaṃ kalyāṇamittena.</p>
              <p>[03] ``āraññikenāvuso, bhikkhunā indriyesu guttadvārena bhavitabbaṃ.  sace, āvuso, āraññiko bhikkhu indriyesu aguttadvāro hoti,  tassa bhavanti vattāro. `kiṃ panimassāyasmato āraññikassa  ekassāraññe serivihārena yo ayamāyasmā ^a^P1.0471^ea^  indriyesu aguttadvāro'ti -- tassa bhavanti vattāro. tasmā  āraññikena bhikkhunā indriyesu guttadvārena bhavitabbaṃ.</p>
              <p>[03] ``āraññikenāvuso, bhikkhunā bhojane mattaññunā bhavitabbaṃ.  sace, āvuso, āraññiko bhojane amattaññū hoti, tassa bhavanti  vattāro. `kiṃ panimassāyasmato āraññikassa ekassāraññe  serivihārena yo ayamāyasmā bhojane amattaññū'ti -- tassa bhavanti  vattāro. tasmā āraññikena bhikkhunā bhojane mattaññunā ^a^T2.0218^ea^ bhavitabbaṃ.</p>
              <p>[03] ``āraññikenāvuso, bhikkhunā jāgariyaṃ anuyuttena bhavitabbaṃ.  sace, āvuso, āraññiko bhikkhu jāgariyaṃ ananuyutto hoti,  tassa ^a^M2.0136^ea^ bhavanti vattāro. `kiṃ panimassāyasmato āraññikassa  ekassāraññe serivihārena yo ayamāyasmā jāgariyaṃ ananuyutto'ti  -- tassa bhavanti vattāro. tasmā āraññikena bhikkhunā jāgariyaṃ  anuyuttena bhavitabbaṃ.</p>
              <p>[03] ``āraññikenāvuso ^a^V2.0146^ea^, bhikkhunā āraddhavīriyena bhavitabbaṃ.  sace, āvuso, āraññiko bhikkhu kusīto hoti, tassa bhavanti  vattāro. `kiṃ panimassāyasmato āraññikassa ekassāraññe  serivihārena yo ayamāyasmā kusīto'ti -- tassa bhavanti vattāro.  tasmā āraññikena bhikkhunā āraddhavīriyena bhavitabbaṃ.</p>
              <p>[03] ``āraññikenāvuso, bhikkhunā upaṭṭhitassatinā bhavitabbaṃ.  sace, āvuso, āraññiko bhikkhu muṭṭhassatī hoti, tassa bhavanti  vattāro. `kiṃ panimassāyasmato āraññikassa ekassāraññe  serivihārena yo ayamāyasmā muṭṭhassatī'ti -- tassa bhavanti vattāro.  tasmā āraññikena bhikkhunā upaṭṭhitassatinā bhavitabbaṃ.</p>
              <p>[03] ``āraññikenāvuso, bhikkhunā samāhitena bhavitabbaṃ. sace,  āvuso, āraññiko bhikkhu asamāhito hoti, tassa bhavanti  vattāro. `kiṃ panimassāyasmato āraññikassa ekassāraññe  serivihārena ^a^T2.0219^ea^ yo ayamāyasmā asamāhito'ti -- tassa bhavanti  vattāro. tasmā āraññikena bhikkhunā samāhitena bhavitabbaṃ.</p>
              <p>[03] ``āraññikenāvuso, bhikkhunā paññavatā bhavitabbaṃ. sace,  āvuso, āraññiko bhikkhu duppañño hoti, tassa bhavanti vattāro  ^a^P1.0472^ea^. `kiṃ panimassāyasmato āraññikassa  ekassāraññe serivihārena yo ayamāyasmā duppañño'ti -- tassa  bhavanti vattāro. tasmā āraññikena bhikkhunā paññavatā bhavitabbaṃ.</p>
              <p>[03] ``āraññikenāvuso, bhikkhunā abhidhamme abhivinaye yogo  karaṇīyo. santāvuso, āraññikaṃ bhikkhuṃ abhidhamme abhivinaye  pañhaṃ pucchitāro. sace, āvuso, āraññiko bhikkhu abhidhamme  abhivinaye pañhaṃ puṭṭho na sampāyati, tassa bhavanti vattāro. `kiṃ  panimassāyasmato āraññikassa ekassāraññe serivihārena yo  ayamāyasmā abhidhamme abhivinaye pañhaṃ puṭṭho na sampāyatī'ti --  tassa bhavanti vattāro. tasmā ^a^M2.0137^ea^ āraññikena bhikkhunā abhidhamme  abhivinaye yogo karaṇīyo.</p>
              <p>[03] ``āraññikenāvuso ^a^V2.0147^ea^, bhikkhunā ye te santā vimokkhā  atikkamma rūpe āruppā tattha yogo karaṇīyo. santāvuso,  āraññikaṃ bhikkhuṃ ye te santā vimokkhā atikkamma rūpe āruppā  tattha pañhaṃ pucchitāro. sace, āvuso, āraññiko bhikkhu ye te  santā vimokkhā atikkamma rūpe āruppā tattha pañhaṃ puṭṭho na  sampāyati, tassa bhavanti vattāro. `kiṃ panimassāyasmato  āraññikassa ekassāraññe serivihārena yo ayamāyasmā ye te santā  vimokkhā atikkamma rūpe āruppā tattha pañhaṃ puṭṭho na sampāyatī'ti  -- tassa ^a^T2.0220^ea^ bhavanti vattāro. tasmā āraññikena bhikkhunā ye te  santā vimokkhā atikkamma rūpe āruppā tattha yogo karaṇīyo.</p>
              <p>[03] ``āraññikenāvuso, bhikkhunā uttari manussadhamme yogo  karaṇīyo. santāvuso, āraññikaṃ bhikkhuṃ uttari manussadhamme pañhaṃ  pucchitāro. sace, āvuso, āraññiko bhikkhu uttari manussadhamme  pañhaṃ puṭṭho na sampāyati, tassa bhavanti vattāro. `kiṃ  panimassāyasmato āraññikassa ekassāraññe serivihārena yo  ayamāyasmā yassatthāya pabbajito tamatthaṃ na jānātī'ti -- tassa  bhavanti vattāro. tasmā āraññikena bhikkhunā uttari manussadhamme  yogo karaṇīyo''ti.</p>
              <p>[03] evaṃ vutte, āyasmā mahāmoggallāno {mahāmoggalāno (ka0)} āyasmantaṃ sāriputtaṃ  etadavoca -- ``āraññikeneva nu kho, āvuso sāriputta, bhikkhunā  ime dhammā samādāya vattitabbā udāhu gāmantavihārināpī''ti  ^a^P1.0473^ea^? ``āraññikenāpi kho, āvuso moggallāna,  bhikkhunā ime dhammā samādāya vattitabbā pageva gāmantavihārinā''ti. </p>
              <p>[06] goliyānisuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. kīṭāgirisuttaṃ </h3n>
            <h4>
              <h4n> </h4n>
              <p>[03] 174^b^.^eb^ evaṃ ^a^T2.0221^ea^ ^a^M2.0138^ea^ ^a^V2.0148^ea^ me sutaṃ -- ekaṃ samayaṃ bhagavā kāsīsu  cārikaṃ carati mahatā bhikkhusaṅghena saddhiṃ. tatra kho bhagavā  bhikkhū āmantesi -- ``ahaṃ kho, bhikkhave, aññatreva rattibhojanā {rattibhojanaṃ  (ka0)}  bhuñjāmi. aññatra kho panāhaṃ, bhikkhave, rattibhojanā bhuñjamāno  appābādhatañca sañjānāmi appātaṅkatañca lahuṭṭhānañca balañca  phāsuvihārañca. etha, tumhepi, bhikkhave, aññatreva rattibhojanā  bhuñjatha. aññatra kho pana, bhikkhave, tumhepi rattibhojanā bhuñjamānā  appābādhatañca sañjānissatha appātaṅkatañca lahuṭṭhānañca balañca  phāsuvihārañcā''ti. ``evaṃ, bhante''ti kho te bhikkhū bhagavato  paccassosuṃ. atha kho bhagavā kāsīsu anupubbena cārikaṃ caramāno  yena kīṭāgiri nāma kāsīnaṃ nigamo tadavasari. tatra sudaṃ bhagavā  kīṭāgirismiṃ viharati kāsīnaṃ nigame. </p>
              <p>[03] 175^b^.^eb^ tena kho pana samayena assajipunabbasukā nāma  bhikkhū kīṭāgirismiṃ āvāsikā honti. atha kho sambahulā  bhikkhū yena assajipunabbasukā bhikkhū tenupasaṅkamiṃsu; upasaṅkamitvā  assajipunabbasuke bhikkhū etadavocuṃ -- ``bhagavā kho, āvuso,  aññatreva rattibhojanā bhuñjati bhikkhusaṅgho ca. aññatra kho  panāvuso, rattibhojanā bhuñjamānā appābādhatañca sañjānanti  appātaṅkatañca ^a^T2.0222^ea^ lahuṭṭhānañca balañca phāsuvihārañca. etha, tumhepi,  āvuso, aññatreva rattibhojanā bhuñjatha. aññatra kho panāvuso,  tumhepi rattibhojanā bhuñjamānā appābādhatañca sañjānissatha  appātaṅkatañca lahuṭṭhānañca balañca phāsuvihārañcā''ti ^a^P1.0474^ea^.  evaṃ vutte, assajipunabbasukā bhikkhū te bhikkhū  etadavocuṃ -- ``mayaṃ kho, āvuso, sāyañceva bhuñjāma pāto ca  divā ca vikāle. te mayaṃ sāyañceva bhuñjamānā pāto ca divā ca  vikāle appābādhatañca sañjānāma appātaṅkatañca lahuṭṭhānañca balañca  phāsuvihārañca. te mayaṃ kiṃ sandiṭṭhikaṃ hitvā kālikaṃ  anudhāvissāma? sāyañceva mayaṃ bhuñjissāma pāto ca divā ca  vikāle''ti.</p>
              <p>[03] yato ^a^V2.0149^ea^ kho te bhikkhū nāsakkhiṃsu assajipunabbasuke bhikkhū  saññāpetuṃ, atha yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ^a^M2.0139^ea^ ekamantaṃ nisīdiṃsu. ekamantaṃ nisinnā kho te  bhikkhū bhagavantaṃ etadavocuṃ -- ``idha mayaṃ, bhante, yena  assajipunabbasukā bhikkhū tenupasaṅkamimha; upasaṅkamitvā  assajipunabbasuke bhikkhū etadavocumha -- `bhagavā kho, āvuso,  aññatreva rattibhojanā bhuñjati bhikkhusaṅgho ca; aññatra kho  panāvuso, rattibhojanā bhuñjamānā appābādhatañca sañjānanti  appātaṅkatañca lahuṭṭhānañca balañca phāsuvihārañca. etha, tumhepi,  āvuso ^a^T2.0223^ea^, aññatreva rattibhojanā bhuñjatha. aññatra kho panāvuso,  tumhepi rattibhojanā bhuñjamānā appābādhatañca sañjānissatha  appātaṅkatañca lahuṭṭhānañca balañca phāsuvihārañcā'ti. evaṃ vutte,  bhante, assajipunabbasukā bhikkhū amhe etadavocuṃ -- `mayaṃ kho,  āvuso, sāyañceva bhuñjāma pāto ca divā ca vikāle. te mayaṃ  sāyañceva bhuñjamānā pāto ca divā ca vikāle appābādhatañca  sañjānāma appātaṅkatañca lahuṭṭhānañca balañca phāsuvihārañca. te mayaṃ  kiṃ sandiṭṭhikaṃ hitvā kālikaṃ anudhāvissāma? sāyañceva mayaṃ  bhuñjissāma pāto ca divā ca vikāle'ti. yato kho mayaṃ, bhante,  nāsakkhimha assajipunabbasuke bhikkhū saññāpetuṃ, atha mayaṃ etamatthaṃ  bhagavato ārocemā''ti. </p>
              <p>[03] 176^b^.^eb^ atha kho bhagavā aññataraṃ bhikkhuṃ āmantesi  -- ``ehi tvaṃ, bhikkhu, mama vacanena assajipunabbasuke bhikkhū  āmantehi -- `satthā āyasmante āmantetī'''ti. ``evaṃ,  bhante''ti kho so bhikkhu bhagavato paṭissutvā yena  assajipunabbasukā bhikkhū tenupasaṅkami; upasaṅkamitvā  assajipunabbasuke bhikkhū etadavoca -- ``satthā āyasmante  āmantetī''ti. ``evamāvuso''ti kho assajipunabbasukā bhikkhū  tassa bhikkhuno paṭissutvā yena bhagavā tenupasaṅkamiṃsu; upasaṅkamitvā  bhagavantaṃ abhivādetvā ekamantaṃ nisīdiṃsu. ekamantaṃ nisinne kho  assajipunabbasuke bhikkhū bhagavā etadavoca -- ``saccaṃ kira,  bhikkhave, sambahulā bhikkhū tumhe upasaṅkamitvā ^a^T2.0224^ea^ etadavocuṃ -- `bhagavā  kho, āvuso, aññatreva rattibhojanā bhuñjati bhikkhusaṅgho ca.  aññatra kho panāvuso, rattibhojanā bhuñjamānā appābādhatañca  sañjānanti appātaṅkatañca lahuṭṭhānañca balañca phāsuvihārañca. etha,  tumhepi, āvuso, aññatreva rattibhojanā bhuñjatha. aññatra kho  panāvuso, tumhepi rattibhojanā ^a^V2.0150^ea^ bhuñjamānā ^a^P1.0475^ea^  appābādhatañca sañjānissatha appātaṅkatañca lahuṭṭhānañca balañca  phāsuvihārañcā'ti. evaṃ vutte ^a^M2.0140^ea^ kira {kiṃ nu (ka0)}, bhikkhave, tumhe te bhikkhū evaṃ  avacuttha -- `mayaṃ kho panāvuso, sāyañceva bhuñjāma pāto ca divā  ca vikāle. te mayaṃ sāyañceva bhuñjamānā pāto ca divā ca  vikāle appābādhatañca sañjānāma appātaṅkatañca lahuṭṭhānañca balañca  phāsuvihārañca. te mayaṃ kiṃ sandiṭṭhikaṃ hitvā kālikaṃ  anudhāvissāma? sāyañceva mayaṃ bhuñjissāma pāto ca divā ca  vikāle'''ti. ``evaṃ, bhante''. </p>
              <p>[03] 177^b^.^eb^ ``kiṃ nu me tumhe, bhikkhave, evaṃ dhammaṃ  desitaṃ ājānātha yaṃ kiñcāyaṃ purisapuggalo paṭisaṃvedeti sukhaṃ vā  dukkhaṃ vā adukkhamasukhaṃ vā tassa akusalā dhammā parihāyanti  kusalā dhammā abhivaḍḍhantī''ti? ``no hetaṃ, bhante''. ``nanu me  tumhe, bhikkhave, evaṃ dhammaṃ desitaṃ ājānātha idhekaccassa yaṃ evarūpaṃ  sukhaṃ vedanaṃ vedayato akusalā dhammā abhivaḍḍhanti kusalā dhammā  parihāyanti, idha panekaccassa evarūpaṃ sukhaṃ vedanaṃ vedayato akusalā  dhammā parihāyanti ^a^T2.0225^ea^, kusalā dhammā abhivaḍḍhanti, idhekaccassa  evarūpaṃ dukkhaṃ vedanaṃ vedayato akusalā dhammā abhivaḍḍhanti kusalā  dhammā parihāyanti, idha panekaccassa evarūpaṃ dukkhaṃ vedanaṃ vedayato  akusalā dhammā parihāyanti kusalā dhammā abhivaḍḍhanti, idhekaccassa  evarūpaṃ adukkhamasukhaṃ vedanaṃ vedayato akusalā dhammā abhivaḍḍhanti  kusalā dhammā parihāyanti, idha panekaccassa evarūpaṃ adukkhamasukhaṃ  vedanaṃ vedayato akusalā dhammā parihāyanti kusalā dhammā  abhivaḍḍhantī''ti? ``evaṃ, bhante''. </p>
              <p>[03] 178^b^.^eb^ ``sādhu, bhikkhave! mayā cetaṃ, bhikkhave,  aññātaṃ abhavissa adiṭṭhaṃ aviditaṃ asacchikataṃ aphassitaṃ paññāya  -- `idhekaccassa evarūpaṃ sukhaṃ vedanaṃ vedayato akusalā dhammā  abhivaḍḍhanti kusalā dhammā parihāyantī'ti, evāhaṃ ajānanto  `evarūpaṃ sukhaṃ vedanaṃ pajahathā'ti vadeyyaṃ; api nu me etaṃ, bhikkhave,  patirūpaṃ abhavissā''ti? ``no hetaṃ, bhante''. ``yasmā ca kho  etaṃ, bhikkhave, mayā ñātaṃ diṭṭhaṃ viditaṃ sacchikataṃ phassitaṃ paññāya  -- `idhekaccassa evarūpaṃ sukhaṃ vedanaṃ vedayato akusalā dhammā  ^a^P1.0476^ea^ abhivaḍḍhanti kusalā dhammā parihāyantī'ti,  tasmāhaṃ `evarūpaṃ sukhaṃ vedanaṃ pajahathā'ti vadāmi. mayā cetaṃ,  bhikkhave, aññātaṃ abhavissa adiṭṭhaṃ aviditaṃ asacchikataṃ ^a^M2.0141^ea^ aphassitaṃ  paññāya -- `idhekaccassa evarūpaṃ ^a^V2.0151^ea^ sukhaṃ vedanaṃ vedayato akusalā   ^a^T2.0226^ea^ dhammā parihāyanti kusalā dhammā abhivaḍḍhantī'ti, evāhaṃ ajānanto  `evarūpaṃ sukhaṃ vedanaṃ upasampajja viharathā'ti vadeyyaṃ; api nu me  etaṃ, bhikkhave, patirūpaṃ abhavissā''ti? ``no hetaṃ, bhante''.  ``yasmā ca kho etaṃ, bhikkhave, mayā ñātaṃ diṭṭhaṃ viditaṃ sacchikataṃ  phassitaṃ paññāya -- `idhekaccassa evarūpaṃ sukhaṃ vedanaṃ vedayato  akusalā dhammā parihāyanti, kusalā dhammā abhivaḍḍhantī'ti, tasmāhaṃ  `evarūpaṃ sukhaṃ vedanaṃ upasampajja viharathā'ti vadāmi. </p>
              <p>[03] 179^b^.^eb^ ``mayā cetaṃ, bhikkhave, aññātaṃ abhavissa  adiṭṭhaṃ aviditaṃ asacchikataṃ aphassitaṃ paññāya -- `idhekaccassa  evarūpaṃ dukkhaṃ vedanaṃ vedayato akusalā dhammā abhivaḍḍhanti kusalā  dhammā parihāyantī'ti, evāhaṃ ajānanto `evarūpaṃ dukkhaṃ vedanaṃ  pajahathā'ti vadeyyaṃ; api nu me etaṃ, bhikkhave, patirūpaṃ  abhavissā''ti? ``no hetaṃ, bhante''. ``yasmā ca kho etaṃ,  bhikkhave, mayā ñātaṃ diṭṭhaṃ viditaṃ sacchikataṃ phassitaṃ paññāya --  `idhekaccassa evarūpaṃ dukkhaṃ vedanaṃ vedayato akusalā dhammā  abhivaḍḍhanti kusalā dhammā parihāyantī'ti, tasmāhaṃ `evarūpaṃ dukkhaṃ  vedanaṃ pajahathā'ti vadāmi. mayā cetaṃ, bhikkhave, aññātaṃ abhavissa  adiṭṭhaṃ aviditaṃ asacchikataṃ aphassitaṃ paññāya -- `idhekaccassa  evarūpaṃ dukkhaṃ vedanaṃ vedayato akusalā dhammā parihāyanti kusalā  dhammā abhivaḍḍhantī'ti, evāhaṃ ajānanto `evarūpaṃ dukkhaṃ vedanaṃ  upasampajja viharathā'ti vadeyyaṃ; api nu me etaṃ, bhikkhave, patirūpaṃ  abhavissā''ti ^a^T2.0227^ea^? ``no hetaṃ, bhante''. ``yasmā ca kho etaṃ,  bhikkhave, mayā ñātaṃ diṭṭhaṃ viditaṃ sacchikataṃ phassitaṃ paññāya --  `idhekaccassa evarūpaṃ dukkhaṃ vedanaṃ vedayato akusalā dhammā  parihāyanti kusalā dhammā abhivaḍḍhantī'ti, tasmāhaṃ `evarūpaṃ dukkhaṃ  vedanaṃ upasampajja viharathā'ti vadāmi. </p>
              <p>[03] 180^b^.^eb^ ``mayā cetaṃ, bhikkhave, aññātaṃ abhavissa  adiṭṭhaṃ aviditaṃ asacchikataṃ aphassitaṃ paññāya -- `idhekaccassa  evarūpaṃ adukkhamasukhaṃ vedanaṃ vedayato akusalā dhammā abhivaḍḍhanti  kusalā dhammā parihāyantī'ti, evāhaṃ ajānanto `evarūpaṃ  adukkhamasukhaṃ vedanaṃ pajahathā'ti vadeyyaṃ; api nu me etaṃ, bhikkhave,  patirūpaṃ abhavissā''ti? ``no hetaṃ, bhante''. ``yasmā ca kho  etaṃ, bhikkhave, mayā ñātaṃ diṭṭhaṃ viditaṃ sacchikataṃ phassitaṃ paññāya ^a^M2.0142^ea^   -- `idhekaccassa evarūpaṃ adukkhamasukhaṃ vedanaṃ vedayato akusalā  dhammā abhivaḍḍhanti kusalā dhammā parihāyantī'ti, tasmāhaṃ `evarūpaṃ  adukkhamasukhaṃ vedanaṃ pajahathā'ti vadāmi''. mayā cetaṃ, bhikkhave,  aññātaṃ abhavissa adiṭṭhaṃ aviditaṃ asacchikataṃ aphassitaṃ paññāya  ^a^V2.0152^ea^ -- `idhekaccassa evarūpaṃ adukkhamasukhaṃ vedanaṃ vedayato akusalā  dhammā parihāyanti kusalā dhammā abhivaḍḍhantī'ti, evāhaṃ ajānanto  `evarūpaṃ adukkhamasukhaṃ vedanaṃ upasampajja viharathā'ti vadeyyaṃ; api  nu me etaṃ, bhikkhave, patirūpaṃ abhavissā''ti? ``no hetaṃ, bhante''.  ``yasmā ca kho etaṃ, bhikkhave, mayā ñātaṃ diṭṭhaṃ ^a^T2.0228^ea^ viditaṃ  sacchikataṃ phassitaṃ paññāya -- `idhekaccassa evarūpaṃ adukkhamasukhaṃ  vedanaṃ vedayato akusalā dhammā parihāyanti kusalā dhammā  abhivaḍḍhantī'ti, tasmāhaṃ `evarūpaṃ ^a^P1.0477^ea^  adukkhamasukhaṃ vedanaṃ upasampajja viharathā'ti vadāmi. </p>
              <p>[03] 181^b^.^eb^ ``nāhaṃ, bhikkhave, sabbesaṃyeva bhikkhūnaṃ  `appamādena karaṇīya'nti vadāmi; na panāhaṃ, bhikkhave, sabbesaṃyeva  bhikkhūnaṃ `na appamādena karaṇīya'nti vadāmi. ye te, bhikkhave,  bhikkhū arahanto khīṇāsavā vusitavanto katakaraṇīyā ohitabhārā  anuppattasadatthā parikkhīṇabhavasaṃyojanā sammadaññā vimuttā,  tathārūpānāhaṃ, bhikkhave, bhikkhūnaṃ `na appamādena karaṇīya'nti  vadāmi. taṃ kissa hetu? kataṃ tesaṃ appamādena. abhabbā te  pamajjituṃ. ye ca kho te, bhikkhave, bhikkhū sekkhā appattamānasā  anuttaraṃ yogakkhemaṃ patthayamānā viharanti, tathārūpānāhaṃ, bhikkhave,  bhikkhūnaṃ `appamādena karaṇīya'nti vadāmi. taṃ kissa hetu?  appeva nāmime āyasmanto anulomikāni senāsanāni paṭisevamānā  kalyāṇamitte bhajamānā indriyāni samannānayamānā -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihareyyunti! imaṃ kho ahaṃ, bhikkhave, imesaṃ bhikkhūnaṃ  appamādaphalaṃ sampassamāno `appamādena karaṇīya'nti vadāmi. </p>
              <p>[03] 182^b^.^eb^ ``sattime ^a^T2.0229^ea^, bhikkhave, puggalā santo  saṃvijjamānā lokasmiṃ. katame satta? ubhatobhāgavimutto,  paññāvimutto, kāyasakkhi, diṭṭhippatto, saddhāvimutto, dhammānusārī,  saddhānusārī.</p>
              <p>[03] ``katamo ^a^M2.0143^ea^ ca, bhikkhave, puggalo ubhatobhāgavimutto? idha,  bhikkhave, ekacco puggalo ye te santā vimokkhā atikkamma rūpe  āruppā te kāyena phusitvā {phassitvā (sī0 pī0)} viharati paññāya cassa disvā ^a^V2.0153^ea^ āsavā  parikkhīṇā honti. ayaṃ vuccati, bhikkhave, puggalo  ubhatobhāgavimutto imassa kho ahaṃ, bhikkhave, bhikkhuno `na  appamādena karaṇīya'nti vadāmi. taṃ kissa hetu? kataṃ tassa  appamādena. abhabbo so pamajjituṃ.</p>
              <p>[03] ``katamo ca, bhikkhave, puggalo paññāvimutto? idha,  bhikkhave, ekacco puggalo ye te santā vimokkhā atikkamma rūpe  āruppā te na kāyena phusitvā viharati, paññāya cassa disvā  āsavā parikkhīṇā honti. ayaṃ vuccati, bhikkhave, puggalo  ^a^P1.0478^ea^ paññāvimutto. imassapi kho ahaṃ, bhikkhave,  bhikkhuno `na appamādena karaṇīya'nti vadāmi. taṃ kissa hetu?  kataṃ tassa appamādena. abhabbo so pamajjituṃ.</p>
              <p>[03] ``katamo ca, bhikkhave, puggalo kāyasakkhi? idha,  bhikkhave, ekacco puggalo ye te santā vimokkhā atikkamma rūpe  āruppā ^a^T2.0230^ea^ te kāyena phusitvā viharati, paññāya cassa disvā ekacce  āsavā parikkhīṇā honti. ayaṃ vuccati, bhikkhave, puggalo  kāyasakkhi. imassa kho ahaṃ, bhikkhave, bhikkhuno `appamādena  karaṇīya'nti vadāmi. taṃ kissa hetu? appeva nāma ayamāyasmā  anulomikāni senāsanāni paṭisevamāno kalyāṇamitte bhajamāno  indriyāni samannānayamāno -- yassatthāya kulaputtā sammadeva  agārasmā anagāriyaṃ pabbajanti tadanuttaraṃ -- brahmacariyapariyosānaṃ  diṭṭheva dhamme sayaṃ abhiññā sacchikatvā upasampajja vihareyyāti!  imaṃ kho ahaṃ, bhikkhave, imassa bhikkhuno appamādaphalaṃ  sampassamāno `appamādena karaṇīya'nti vadāmi.</p>
              <p>[03] ``katamo ca, bhikkhave, puggalo diṭṭhippatto? idha, bhikkhave,  ekacco puggalo ye te santā vimokkhā atikkamma rūpe āruppā te  na kāyena phusitvā viharati, paññāya cassa disvā ekacce āsavā  parikkhīṇā honti, tathāgatappaveditā cassa dhammā paññāya vodiṭṭhā  honti vocaritā. ayaṃ vuccati, bhikkhave, puggalo diṭṭhippatto.  imassapi kho ahaṃ, bhikkhave, bhikkhuno `appamādena karaṇīya'nti  vadāmi. taṃ kissa ^a^M2.0144^ea^ hetu? appeva nāma ayamāyasmā anulomikāni  senāsanāni paṭisevamāno kalyāṇamitte bhajamāno indriyāni  samannānayamāno -- yassatthāya kulaputtā sammadeva agārasmā  anagāriyaṃ pabbajanti tadanuttaraṃ -- brahmacariyapariyosānaṃ ^a^T2.0231^ea^ ^a^V2.0154^ea^ diṭṭheva dhamme  sayaṃ abhiññā sacchikatvā upasampajja vihareyyāti! imaṃ kho ahaṃ,  bhikkhave, imassa bhikkhuno appamādaphalaṃ sampassamāno `appamādena  karaṇīya'nti vadāmi.</p>
              <p>[03] ``katamo ca, bhikkhave, puggalo saddhāvimutto. idha,  bhikkhave, ekacco puggalo ye te santā vimokkhā atikkamma rūpe  āruppā te na kāyena phusitvā viharati, paññāya cassa disvā  ekacce āsavā parikkhīṇā honti, tathāgate cassa saddhā niviṭṭhā  hoti mūlajātā patiṭṭhitā. ayaṃ vuccati, bhikkhave, puggalo  saddhāvimutto. imassapi kho ahaṃ, bhikkhave, bhikkhuno `appamādena  karaṇīya'nti vadāmi. taṃ kissa hetu? appeva nāma ayamāyasmā  anulomikāni senāsanāni ^a^P1.0479^ea^ paṭisevamāno  kalyāṇamitte bhajamāno indriyāni samannānayamāno -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihareyyāti! imaṃ kho ahaṃ, bhikkhave, imassa bhikkhuno  appamādaphalaṃ sampassamāno `appamādena karaṇīya'nti vadāmi.</p>
              <p>[03] ``katamo ca, bhikkhave, puggalo dhammānusārī? idha,  bhikkhave, ekacco puggalo ye te santā vimokkhā atikkamma rūpe  āruppā te na kāyena phusitvā viharati, paññāya cassa disvā  ekacce āsavā parikkhīṇā {disvā āsavā aparikkhīṇā (sī0 pī0)} honti,   tathāgatappaveditā cassa ^a^T2.0232^ea^ dhammā  paññāya mattaso nijjhānaṃ khamanti, api cassa ime dhammā honti,  seyyathidaṃ -- saddhindriyaṃ, vīriyindriyaṃ, satindriyaṃ, samādhindriyaṃ,  paññindriyaṃ. ayaṃ vuccati, bhikkhave, puggalo dhammānusārī.  imassapi kho ahaṃ, bhikkhave, bhikkhuno `appamādena karaṇīya'nti  vadāmi. taṃ kissa hetu? appeva nāma ayamāyasmā anulomikāni  senāsanāni paṭisevamāno kalyāṇamitte bhajamāno indriyāni  samannānayamāno -- yassatthāya kulaputtā sammadeva agārasmā  anagāriyaṃ pabbajanti tadanuttaraṃ -- brahmacariyapariyosānaṃ diṭṭheva dhamme  sayaṃ abhiññā sacchikatvā upasampajja vihareyyāti ^a^M2.0145^ea^! imaṃ kho ahaṃ,  bhikkhave, imassa bhikkhuno appamādaphalaṃ sampassamāno `appamādena  karaṇīya'nti vadāmi.</p>
              <p>[03] ``katamo ^a^V2.0155^ea^ ca, bhikkhave, puggalo saddhānusārī? idha,  bhikkhave, ekacco puggalo ye te santā vimokkhā atikkamma rūpe  āruppā te na kāyena phusitvā viharati, paññāya cassa disvā  ekacce āsavā parikkhīṇā {disvā āsavā aparikkhīṇā (sī0 pī0)} honti, tathāgate cassa saddhāmattaṃ hoti  pemamattaṃ, api cassa ime dhammā honti, seyyathidaṃ -- saddhindriyaṃ,  vīriyindriyaṃ, satindriyaṃ, samādhindriyaṃ, paññindriyaṃ. ayaṃ vuccati,  bhikkhave, puggalo saddhānusārī. imassapi kho ahaṃ, bhikkhave,  bhikkhuno `appamādena karaṇīya'nti vadāmi. taṃ kissa hetu?  appeva nāma ayamāyasmā anulomikāni senāsanāni paṭisevamāno ^a^T2.0233^ea^  kalyāṇamitte bhajamāno indriyāni samannānayamāno -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihareyyāti! imaṃ kho ahaṃ, bhikkhave, imassa bhikkhuno  appamādaphalaṃ sampassamāno `appamādena karaṇīya'nti vadāmi. </p>
              <p>[03] 183^b^.^eb^ ``nāhaṃ, bhikkhave, ādikeneva aññārādhanaṃ  vadāmi; api ca, bhikkhave, anupubbasikkhā anupubbakiriyā  anupubbapaṭipadā ^a^P1.0480^ea^ aññārādhanā hoti. kathañca,  bhikkhave, anupubbasikkhā anupubbakiriyā anupubbapaṭipadā  aññārādhanā hoti? idha, bhikkhave, saddhājāto upasaṅkamati,  upasaṅkamanto payirupāsati, payirupāsanto sotaṃ odahati,  ohitasoto dhammaṃ suṇāti, sutvā dhammaṃ dhāreti, dhatānaṃ {dhātānaṃ (ka0)} dhammānaṃ  atthaṃ upaparikkhati, atthaṃ upaparikkhato dhammā nijjhānaṃ khamanti,  dhammanijjhānakkhantiyā sati chando jāyati, chandajāto ussahati,  ussāhetvā tuleti, tulayitvā padahati, pahitatto samāno kāyena ceva  paramasaccaṃ sacchikaroti, paññāya ca naṃ ativijjha passati. sāpi  nāma, bhikkhave, saddhā nāhosi; tampi nāma, bhikkhave, upasaṅkamanaṃ  nāhosi; sāpi nāma, bhikkhave, payirupāsanā nāhosi; tampi nāma,  bhikkhave, sotāvadhānaṃ nāhosi ^a^M2.0146^ea^; tampi nāma, bhikkhave, dhammassavanaṃ  nāhosi; sāpi nāma, bhikkhave, dhammadhāraṇā nāhosi; sāpi nāma,  bhikkhave, atthūpaparikkhā nāhosi; sāpi nāma, bhikkhave,  dhammanijjhānakkhanti ^a^T2.0234^ea^ nāhosi; sopi nāma, bhikkhave, chando  nāhosi; sopi nāma, bhikkhave, ussāho nāhosi; sāpi nāma,  bhikkhave, tulanā nāhosi; tampi nāma, bhikkhave, padhānaṃ nāhosi.  vippaṭipannāttha, bhikkhave, micchāpaṭipannāttha, bhikkhave. kīva  dūrevime, bhikkhave, moghapurisā apakkantā imamhā dhammavinayā. </p>
              <p>[03] 184^b^.^eb^ ``atthi ^a^V2.0156^ea^, bhikkhave, catuppadaṃ veyyākaraṇaṃ  yassuddiṭṭhassa viññū puriso nacirasseva paññāyatthaṃ ājāneyya.  uddisissāmi vo {uddiṭṭhassāpi (ka0)}, bhikkhave, ājānissatha me ta''nti? ``ke ca  mayaṃ, bhante, ke ca dhammassa aññātāro''ti? yopi so,  bhikkhave, satthā āmisagaru āmisadāyādo āmisehi saṃsaṭṭho  viharati tassa pāyaṃ evarūpī paṇopaṇaviyā na upeti -- `evañca no  assa atha naṃ kareyyāma, na ca no evamassa na naṃ kareyyāmā'ti,  kiṃ pana, bhikkhave, yaṃ tathāgato sabbaso āmisehi visaṃsaṭṭho  viharati. saddhassa, bhikkhave, sāvakassa satthusāsane pariyogāhiya {pariyogāya  (sī0 pī0 ka0), pariyogayha (syā0 kaṃ0)}  vattato ayamanudhammo hoti -- `satthā bhagavā, sāvakohamasmi;  jānāti bhagavā, nāhaṃ jānāmī'ti. saddhassa, bhikkhave, sāvakassa  satthusāsane pariyogāhiya vattato ruḷhanīyaṃ {rumhaniyaṃ (sī0 pī0)} satthusāsanaṃ hoti  ojavantaṃ. saddhassa, bhikkhave, sāvakassa satthusāsane pariyogāhiya  ^a^P1.0481^ea^ vattato ayamanudhammo hoti -- `kāmaṃ taco ca  nhāru ca aṭṭhi ca avasissatu, sarīre upasussatu {upasussatu sarīre (sī0),  sarīre avasussatu (ka0)} maṃsalohitaṃ, yaṃ ^a^T2.0235^ea^ taṃ  purisathāmena purisavīriyena purisaparakkamena pattabbaṃ na taṃ apāpuṇitvā  vīriyassa saṇṭhānaṃ {santhānaṃ (sī0 syā0 pī0)} bhavissatī'ti. saddhassa, bhikkhave, sāvakassa  satthusāsane pariyogāhiya vattato dvinnaṃ phalānaṃ aññataraṃ phalaṃ  pāṭikaṅkhaṃ -- diṭṭheva dhamme aññā, sati vā upādisese  anāgāmitā''ti.</p>
              <p>[03] idamavoca ^a^M2.0147^ea^ bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] kīṭāgirisuttaṃ niṭṭhitaṃ dasamaṃ. </p>
              <p>[06] bhikkhuvaggo niṭṭhito dutiyo. </p>
              <p>[01] tassuddānaṃ -- </p>
              <p>[21] kuñjara-rāhula-sassataloko, mālukyaputto ca  bhaddāli-nāmo. </p>
              <p>[22] khudda-dijātha-sahampatiyācaṃ, nāḷaka-raññikiṭāgirināmo..</p>
            </h4>
          </h3>
        </h2>
        <h2>
          <h2n> 3. paribbājakavaggo </h2n>
          <h3>
            <h3n> 1. tevijjavacchasuttaṃ </h3n>
            <h4>
              <h4n> </h4n>
              <p>[03] 185^b^.^eb^ evaṃ ^a^T2.0236^ea^ ^a^M2.0148^ea^ ^a^V2.0157^ea^ me sutaṃ -- ekaṃ  samayaṃ bhagavā vesāliyaṃ  viharati mahāvane kūṭāgārasālāyaṃ. tena kho pana samayena  vacchagotto paribbājako ekapuṇḍarīke paribbājakārāme paṭivasati.  atha kho bhagavā pubbaṇhasamayaṃ nivāsetvā pattacīvaramādāya vesāliṃ  piṇḍāya pāvisi. atha kho bhagavato etadahosi -- ``atippago  kho tāva vesāliyaṃ piṇḍāya carituṃ; yaṃnūnāhaṃ yena ekapuṇḍarīko  paribbājakārāmo yena vacchagotto paribbājako tenupasaṅkameyya''nti.  atha kho bhagavā yena ekapuṇḍarīko paribbājakārāmo yena vacchagotto  paribbājako tenupasaṅkami. addasā kho vacchagotto paribbājako  bhagavantaṃ dūratova āgacchantaṃ. disvāna bhagavantaṃ etadavoca --  ``etu kho, bhante, bhagavā. svāgataṃ {sāgataṃ (sī0 pī0)}, bhante, bhagavato. cirassaṃ  kho, bhante, bhagavā imaṃ pariyāyamakāsi yadidaṃ idhāgamanāya.  nisīdatu, bhante, bhagavā idamāsanaṃ paññatta''nti. nisīdi bhagavā  paññatte āsane. vacchagottopi kho paribbājako aññataraṃ ^a^P1.0482^ea^  nīcaṃ āsanaṃ gahetvā ekamantaṃ nisīdi. ekamantaṃ ^a^T2.0237^ea^  nisinno kho vacchagotto paribbājako bhagavantaṃ etadavoca -- ``sutaṃ  metaṃ, bhante -- `samaṇo gotamo sabbaññū sabbadassāvī, aparisesaṃ  ñāṇadassanaṃ paṭijānāti, carato ca me tiṭṭhato ca suttassa ca  jāgarassa ca satataṃ samitaṃ ñāṇadassanaṃ paccupaṭṭhita'nti. ye te,  bhante, evamāhaṃsu -- `samaṇo gotamo sabbaññū sabbadassāvī,  aparisesaṃ ñāṇadassanaṃ paṭijānāti, carato ca me tiṭṭhato ca suttassa  ca jāgarassa ca satataṃ samitaṃ ñāṇadassanaṃ paccupaṭṭhita'nti, kacci te,  bhante, bhagavato vuttavādino, na ca bhagavantaṃ abhūtena abbhācikkhanti,  dhammassa cānudhammaṃ byākaronti, na ca koci sahadhammiko  vādānuvādo gārayhaṃ ^a^V2.0158^ea^ ṭhānaṃ āgacchatī''ti? ``ye te, vaccha,  evamāhaṃsu -- `samaṇo gotamo sabbaññū sabbadassāvī, aparisesaṃ  ñāṇadassanaṃ paṭijānāti, carato ca me tiṭṭhato ca suttassa ca  jāgarassa ca satataṃ samitaṃ ñāṇadassanaṃ paccupaṭṭhita'nti, na me te  vuttavādino, abbhācikkhanti ca pana maṃ asatā abhūtenā''ti. </p>
              <p>[03] 186^b^.^eb^ ``kathaṃ ^a^M2.0149^ea^ byākaramānā pana mayaṃ, bhante,  vuttavādino ceva bhagavato assāma, na ca bhagavantaṃ abhūtena  abbhācikkheyyāma, dhammassa cānudhammaṃ byākareyyāma, na ca koci  sahadhammiko vādānuvādo gārayhaṃ ṭhānaṃ āgaccheyyā''ti?</p>
              <p>[03] ```tevijjo samaṇo gotamo'ti kho, vaccha, byākaramāno  vuttavādī ceva me assa, na ca maṃ ^a^T2.0238^ea^ abhūtena abbhācikkheyya, dhammassa  cānudhammaṃ byākareyya, na ca koci sahadhammiko vādānuvādo gārayhaṃ  ṭhānaṃ āgaccheyya. ahañhi, vaccha, yāvadeva ākaṅkhāmi  anekavihitaṃ pubbenivāsaṃ anussarāmi, seyyathidaṃ -- ekampi jātiṃ  dvepi jātiyo...pe0... iti sākāraṃ sauddesaṃ anekavihitaṃ  pubbenivāsaṃ anussarāmi. ahañhi, vaccha, yāvadeva ākaṅkhāmi  dibbena cakkhunā visuddhena atikkantamānusakena satte passāmi  cavamāne upapajjamāne hīne paṇīte suvaṇṇe dubbaṇṇe sugate  duggate...pe0... yathākammūpage satte pajānāmi. ahañhi, vaccha,  āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ  abhiññā sacchikatvā upasampajja viharāmi.</p>
              <p>[03] ```tevijjo samaṇo gotamo'ti ^a^P1.0483^ea^ kho,  vaccha, byākaramāno vuttavādī ceva me assa, na ca maṃ abhūtena  abbhācikkheyya, dhammassa cānudhammaṃ byākareyya, na ca koci  sahadhammiko vādānuvādo gārayhaṃ ṭhānaṃ āgaccheyyā''ti.</p>
              <p>[03] evaṃ vutte, vacchagotto paribbājako bhagavantaṃ etadavoca --  ``atthi nu kho, bho gotama, koci gihī gihisaṃyojanaṃ appahāya  kāyassa bhedā dukkhassantakaro''ti? ``natthi kho, vaccha, koci  gihī gihisaṃyojanaṃ appahāya kāyassa bhedā dukkhassantakaro''ti.</p>
              <p>[03] ``atthi ^a^V2.0159^ea^ pana, bho gotama, koci gihī gihisaṃyojanaṃ  appahāya kāyassa bhedā saggūpago''ti? ``na kho, vaccha, ekaṃyeva  sataṃ na dve satāni na ^a^T2.0239^ea^ tīṇi satāni na cattāri satāni na pañca  satāni, atha kho bhiyyova ye gihī gihisaṃyojanaṃ appahāya kāyassa  bhedā saggūpagā''ti {``atthi kho vaccha koci gihī gihisaṃyojanaṃ appahāya  kāyassa bhedā saggūpagoti''. (ka0)}.</p>
              <p>[03] ``atthi ^a^M2.0150^ea^ nu kho, bho gotama, koci ājīvako {ājīviko  (ka0)} kāyassa bhedā  dukkhassantakaro''ti? ``natthi kho, vaccha, koci ājīvako  kāyassa bhedā dukkhassantakaro''ti.</p>
              <p>[03] ``atthi pana, bho gotama, koci ājīvako kāyassa bhedā  saggūpago''ti? ``ito kho so, vaccha, ekanavuto kappo {ito ko vaccha  ekanavute kappe (ka0)} yamahaṃ  anussarāmi, nābhijānāmi kañci ājīvakaṃ saggūpagaṃ aññatra ekena;  sopāsi kammavādī kiriyavādī''ti. ``evaṃ sante, bho gotama,  suññaṃ aduṃ titthāyatanaṃ antamaso saggūpagenapī''ti? ``evaṃ, vaccha,  suññaṃ aduṃ titthāyatanaṃ antamaso saggūpagenapī''ti.</p>
              <p>[03] idamavoca bhagavā. attamano vacchagotto paribbājako bhagavato  bhāsitaṃ abhinandīti. </p>
              <p>[06] tevijjavacchasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. aggivacchasuttaṃ </h3n>
            <h4>
              <h4n> </h4n>
              <p>[03] 187^b^.^eb^ evaṃ ^a^T2.0240^ea^ ^a^V2.0160^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho vacchagotto  paribbājako yena bhagavā tenupasaṅkami; upasaṅkamitvā ^a^P1.0484^ea^  bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho vacchagotto  paribbājako bhagavantaṃ etadavoca --</p>
              <p>[03] ``kiṃ nu kho, bho gotama, `sassato loko, idameva saccaṃ  moghamañña'nti -- evaṃdiṭṭhi {evaṃdiṭṭhī (sī0 syā0 kaṃ0 ka0)} bhavaṃ gotamo''ti? ``na kho ahaṃ,  vaccha, evaṃdiṭṭhi -- `sassato loko, idameva saccaṃ moghamañña'''nti.</p>
              <p>[03] ``kiṃ pana, bho gotama, `asassato loko, idameva saccaṃ  moghamañña'nti -- evaṃdiṭṭhi bhavaṃ gotamo''ti? ``na kho ahaṃ,  vaccha, evaṃdiṭṭhi -- `asassato loko, idameva saccaṃ moghamañña'''nti.</p>
              <p>[03] ``kiṃ ^a^M2.0151^ea^ nu kho, bho gotama, `antavā loko, idameva saccaṃ  moghamañña'nti -- evaṃdiṭṭhi bhavaṃ gotamo''ti? ``na kho ahaṃ,  vaccha, evaṃdiṭṭhi -- `antavā loko, idameva saccaṃ moghamañña'''nti.</p>
              <p>[03] ``kiṃ pana, bho gotama, `anantavā loko, idameva saccaṃ  moghamañña'nti -- evaṃdiṭṭhi bhavaṃ gotamo''ti? ``na kho ahaṃ,  vaccha, evaṃdiṭṭhi -- `anantavā loko, idameva saccaṃ moghamañña'''nti.</p>
              <p>[03] ``kiṃ nu kho, bho gotama, `taṃ jīvaṃ taṃ sarīraṃ, idameva ^a^T2.0241^ea^ saccaṃ  moghamañña'nti -- evaṃdiṭṭhi ^a^V2.0161^ea^ bhavaṃ gotamo''ti? ``na kho ahaṃ,  vaccha, evaṃdiṭṭhi -- `taṃ jīvaṃ taṃ sarīraṃ, idameva saccaṃ  moghamañña'''nti.</p>
              <p>[03] ``kiṃ pana, bho gotama, `aññaṃ jīvaṃ aññaṃ sarīraṃ, idameva  saccaṃ moghamañña'nti -- evaṃdiṭṭhi bhavaṃ gotamo''ti? ``na kho ahaṃ,  vaccha, evaṃdiṭṭhi -- `aññaṃ jīvaṃ aññaṃ sarīraṃ, idameva saccaṃ  moghamañña'''nti.</p>
              <p>[03] ``kiṃ nu kho, bho gotama, `hoti tathāgato paraṃ maraṇā,  idameva saccaṃ moghamañña'nti -- evaṃdiṭṭhi bhavaṃ gotamo''ti? ``na  kho ahaṃ, vaccha, evaṃdiṭṭhi -- `hoti tathāgato paraṃ maraṇā, idameva  saccaṃ moghamañña'''nti.</p>
              <p>[03] ``kiṃ pana, bho gotama, `na hoti tathāgato paraṃ maraṇā,  idameva saccaṃ moghamañña'nti -- evaṃdiṭṭhi bhavaṃ gotamo''ti? ``na  kho ahaṃ, vaccha, evaṃdiṭṭhi -- `na hoti tathāgato paraṃ maraṇā,  idameva saccaṃ moghamañña'''nti.</p>
              <p>[03] ``kiṃ nu kho, bho gotama, `hoti ca na ca hoti tathāgato  paraṃ maraṇā, idameva saccaṃ moghamañña'nti -- evaṃdiṭṭhi bhavaṃ  gotamo''ti ^a^P1.0485^ea^? ``na kho ahaṃ, vaccha, evaṃdiṭṭhi  -- `hoti ca na ca hoti tathāgato paraṃ maraṇā, idameva saccaṃ  moghamañña'''nti.</p>
              <p>[03] ``kiṃ pana, bho gotama, `neva hoti na na hoti tathāgato  paraṃ maraṇā, idameva saccaṃ moghamañña'nti -- evaṃdiṭṭhi bhavaṃ  gotamo''ti? ``na kho ahaṃ, vaccha, evaṃdiṭṭhi -- `neva hoti na  na hoti tathāgato paraṃ maraṇā, idameva saccaṃ moghamañña'''nti. </p>
              <p>[03] 188^b^.^eb^ ```kiṃ ^a^T2.0242^ea^ nu kho, bho gotama, sassato loko,  idameva saccaṃ moghamaññanti -- evaṃdiṭṭhi bhavaṃ gotamo'ti iti puṭṭho  samāno `na ^a^M2.0152^ea^ kho ahaṃ, vaccha, evaṃdiṭṭhi -- sassato loko, idameva  saccaṃ moghamañña'nti vadesi {moghamaññantīti vadesi (sī0), moghamaññanti iti  vadesi (?)}. `kiṃ pana, bho gotama, asassato  loko, idameva saccaṃ moghamaññanti -- evaṃdiṭṭhi bhavaṃ gotamo'ti iti  puṭṭho samāno `na kho ahaṃ, vaccha ^a^V2.0162^ea^, evaṃdiṭṭhi -- asassato loko,  idameva saccaṃ moghamañña'nti vadesi. `kiṃ nu kho, bho gotama,  antavā loko, idameva saccaṃ moghamaññanti -- evaṃdiṭṭhi bhavaṃ  gotamo'ti iti puṭṭho samāno `na kho ahaṃ, vaccha, evaṃdiṭṭhi --  antavā loko, idameva saccaṃ moghamañña'nti vadesi. `kiṃ pana, bho  gotama, anantavā loko, idameva saccaṃ moghamaññanti -- evaṃdiṭṭhi  bhavaṃ gotamo'ti iti puṭṭho samāno `na kho ahaṃ, vaccha, evaṃdiṭṭhi --  anantavā loko, idameva saccaṃ moghamañña'nti vadesi. `kiṃ nu  kho, bho gotama, taṃ jīvaṃ taṃ sarīraṃ, idameva saccaṃ moghamaññanti --  evaṃdiṭṭhi bhavaṃ gotamo'ti iti puṭṭho samāno `na kho ahaṃ, vaccha,  evaṃdiṭṭhi -- taṃ jīvaṃ taṃ sarīraṃ, idameva saccaṃ moghamañña'nti vadesi.  `kiṃ pana, bho gotama, aññaṃ jīvaṃ aññaṃ sarīraṃ, idameva saccaṃ  moghamaññanti -- evaṃdiṭṭhi bhavaṃ gotamo'ti iti puṭṭho samāno `na  kho ahaṃ, vaccha, evaṃdiṭṭhi -- aññaṃ jīvaṃ aññaṃ sarīraṃ, idameva saccaṃ  moghamañña'nti vadesi. `kiṃ nu kho, bho gotama, hoti tathāgato  paraṃ maraṇā, idameva saccaṃ moghamaññanti -- evaṃdiṭṭhi bhavaṃ gotamo'ti  iti puṭṭho samāno `na kho ahaṃ, vaccha, evaṃdiṭṭhi -- hoti tathāgato  paraṃ maraṇā, idameva saccaṃ moghamañña'nti vadesi. </p>
              <p>[01] ```kiṃ pana, bho gotama, na hoti tathāgato paraṃ ^a^T2.0243^ea^  maraṇā, idameva saccaṃ moghamaññanti -- evaṃdiṭṭhi bhavaṃ gotamo'ti iti  puṭṭho samāno `na kho ahaṃ, vaccha, evaṃdiṭṭhi -- na hoti tathāgato  paraṃ maraṇā, idameva saccaṃ moghamañña'nti vadesi. `kiṃ nu kho, bho  gotama, hoti ca na ca hoti tathāgato paraṃ maraṇā, idameva saccaṃ  moghamaññanti -- evaṃdiṭṭhi bhavaṃ gotamo'ti iti puṭṭho samāno `na  kho ahaṃ, vaccha, evaṃdiṭṭhi -- hoti ca na ca hoti tathāgato paraṃ  maraṇā, idameva saccaṃ moghamañña'nti vadesi. `kiṃ pana, bho gotama,  neva hoti na na hoti tathāgato paraṃ maraṇā, idameva saccaṃ  moghamaññanti -- evaṃdiṭṭhi bhavaṃ gotamo'ti iti puṭṭho samāno `na  kho ^a^M2.0153^ea^ ahaṃ, vaccha, evaṃdiṭṭhi -- neva hoti na na hoti tathāgato paraṃ  maraṇā, idameva saccaṃ moghamañña'nti vadesi.</p>
              <p>[03] ``kiṃ pana bho gotamo ādīnavaṃ sampassamāno evaṃ imāni  sabbaso diṭṭhigatāni anupagato''ti? </p>
              <p>[03] 189^b^.^eb^ ```sassato loko'ti kho, vaccha,  diṭṭhigatametaṃ diṭṭhigahanaṃ diṭṭhikantāro {diṭṭhikantāraṃ (sī0 pī0)} diṭṭhivisūkaṃ diṭṭhivipphanditaṃ  diṭṭhisaṃyojanaṃ sadukkhaṃ savighātaṃ saupāyāsaṃ sapariḷāhaṃ, na  nibbidāya na ^a^V2.0163^ea^ virāgāya na nirodhāya na upasamāya na abhiññāya na  sambodhāya na nibbānāya saṃvattati ^a^T2.0244^ea^. `asassato loko'ti kho,  vaccha...pe0... `antavā loko'ti kho, vaccha...pe0... `anantavā  loko'ti kho, vaccha...pe0... `taṃ jīvaṃ taṃ sarīra'nti kho,  vaccha...pe0... `aññaṃ jīvaṃ aññaṃ sarīra'nti kho, vaccha...pe0...  `hoti tathāgato paraṃ maraṇā'ti kho, vaccha ^a^P1.0486^ea^ ...pe0...  `na hoti tathāgato paraṃ maraṇā'ti kho, vaccha...pe0... `hoti ca na ca  hoti tathāgato paraṃ maraṇā'ti kho, vaccha...pe0... `neva hoti na na  hoti tathāgato paraṃ maraṇā'ti kho, vaccha, diṭṭhigatametaṃ diṭṭhigahanaṃ  diṭṭhikantāro diṭṭhivisūkaṃ diṭṭhivipphanditaṃ diṭṭhisaṃyojanaṃ sadukkhaṃ  savighātaṃ saupāyāsaṃ sapariḷāhaṃ, na nibbidāya na virāgāya na  nirodhāya na upasamāya na abhiññāya na sambodhāya na nibbānāya  saṃvattati. imaṃ kho ahaṃ, vaccha, ādīnavaṃ sampassamāno evaṃ imāni  sabbaso diṭṭhigatāni anupagato''ti.</p>
              <p>[03] ``atthi pana bhoto gotamassa kiñci diṭṭhigata''nti?  ``diṭṭhigatanti kho, vaccha, apanītametaṃ tathāgatassa. diṭṭhañhetaṃ,  vaccha, tathāgatena -- `iti rūpaṃ, iti rūpassa samudayo, iti  rūpassa atthaṅgamo; iti vedanā, iti vedanāya samudayo, iti  vedanāya atthaṅgamo; iti saññā, iti saññāya samudayo, iti  saññāya atthaṅgamo; iti saṅkhārā, iti saṅkhārānaṃ samudayo, iti  saṅkhārānaṃ atthaṅgamo; iti viññāṇaṃ, iti viññāṇassa samudayo,  iti viññāṇassa atthaṅgamo'ti. tasmā tathāgato sabbamaññitānaṃ  sabbamathitānaṃ sabbāhaṃkāramamaṃkāramānānusayānaṃ khayā virāgā ^a^T2.0245^ea^  nirodhā cāgā paṭinissaggā anupādā vimuttoti vadāmī''ti. </p>
              <p>[03] 190^b^.^eb^ ``evaṃ ^a^M2.0154^ea^ vimuttacitto pana, bho gotama, bhikkhu  kuhiṃ upapajjatī''ti? ``upapajjatīti kho, vaccha, na upeti''.  ``tena hi, bho gotama, na upapajjatī''ti? ``na upapajjatīti  kho, vaccha, na upeti''. ``tena hi, bho gotama, upapajjati ca na  ca upapajjatī''ti? ``upapajjati ca na ca upapajjatīti kho, vaccha,  na upeti''. ``tena hi, bho gotama, neva upapajjati na na  upapajjatī''ti? ``neva upapajjati na na upapajjatīti kho, vaccha,  na upeti''.</p>
              <p>[03] ```evaṃ ^a^V2.0164^ea^ vimuttacitto pana, bho gotama, bhikkhu kuhiṃ  upapajjatī'ti iti puṭṭho samāno `upapajjatīti kho, vaccha, na  upetī'ti vadesi. `tena hi, bho gotama, na upapajjatī'ti iti  puṭṭho samāno `na upapajjatīti kho, vaccha, na upetī'ti vadesi.  `tena hi, bho gotama, upapajjati ca na ca upapajjatī'ti iti puṭṭho  samāno `upapajjati ca na ca upapajjatīti kho, vaccha, na upetī'ti  vadesi. `tena hi, bho gotama, neva upapajjati na na upapajjatī'ti  iti puṭṭho samāno `neva upapajjati na na ^a^P1.0487^ea^  upapajjatīti kho, vaccha, na upetī'ti vadesi. etthāhaṃ, bho gotama,  aññāṇamāpādiṃ, ettha sammohamāpādiṃ. yāpi me esā bhoto  gotamassa purimena kathāsallāpena ahu pasādamattā ^a^T2.0246^ea^ sāpi me etarahi  antarahitā''ti. ``alañhi te, vaccha, aññāṇāya, alaṃ sammohāya.  gambhīro hāyaṃ, vaccha, dhammo duddaso duranubodho santo paṇīto  atakkāvacaro nipuṇo paṇḍitavedanīyo. so tayā dujjāno  aññadiṭṭhikena aññakhantikena aññarucikena aññatrayogena {aññatrāyogena (dī0  ni0 1.420)} aññatrācariyakena'' {aññatthācariyakena (sī0 syā0 kaṃ0  pī0)}. </p>
              <p>[03] 191^b^.^eb^ ``tena hi, vaccha, taññevettha paṭipucchissāmi;  yathā te khameyya tathā naṃ byākareyyāsi. taṃ kiṃ maññasi, vaccha,  sace te purato aggi jaleyya, jāneyyāsi tvaṃ -- `ayaṃ me purato  aggi jalatī'''ti? ``sace me, bho gotama, purato aggi jaleyya,  jāneyyāhaṃ -- `ayaṃ me purato aggi jalatī'''ti.</p>
              <p>[03] ``sace pana taṃ, vaccha, evaṃ puccheyya -- `yo te ayaṃ purato  aggi jalati ayaṃ aggi kiṃ paṭicca jalatī'ti, evaṃ puṭṭho tvaṃ,  vaccha, kinti byākareyyāsī''ti? ``sace maṃ, bho gotama, evaṃ  puccheyya -- `yo te ayaṃ purato aggi jalati ayaṃ aggi kiṃ  paṭicca jalatī'ti, evaṃ puṭṭho ahaṃ, bho gotama, evaṃ byākareyyaṃ ^a^M2.0155^ea^ --  `yo me ayaṃ purato aggi jalati ayaṃ aggi tiṇakaṭṭhupādānaṃ paṭicca  jalatī'''ti.</p>
              <p>[03] ``sace te, vaccha, purato so aggi nibbāyeyya, jāneyyāsi  tvaṃ -- `ayaṃ me purato aggi nibbuto'''ti? ``sace me, bho  gotama, purato so aggi nibbāyeyya, jāneyyāhaṃ -- `ayaṃ me purato  aggi nibbuto'''ti.</p>
              <p>[03] ``sace ^a^V2.0165^ea^ pana taṃ, vaccha, evaṃ puccheyya -- `yo te ayaṃ purato  aggi nibbuto so aggi ito katamaṃ ^a^T2.0247^ea^ disaṃ gato -- puratthimaṃ vā  dakkhiṇaṃ vā pacchimaṃ vā uttaraṃ vā'ti, evaṃ puṭṭho tvaṃ, vaccha, kinti  byākareyyāsī''ti? ``na upeti, bho gotama, yañhi so, bho  gotama, aggi tiṇakaṭṭhupādānaṃ paṭicca ajali {jalati (syā0 kaṃ0 ka0)} tassa ca pariyādānā  aññassa ca anupahārā anāhāro nibbuto tveva saṅkhyaṃ gacchatī''ti. </p>
              <p>[03] 192^b^.^eb^ ``evameva kho, vaccha, yena rūpena tathāgataṃ  paññāpayamāno paññāpeyya taṃ rūpaṃ tathāgatassa pahīnaṃ ucchinnamūlaṃ  tālāvatthukataṃ anabhāvaṃkataṃ āyatiṃ anuppādadhammaṃ.  rūpasaṅkhayavimutto {rūpasaṅkhāvimutto (sī0 syā0 kaṃ0 pī0) evaṃ  vedanāsaṅkhayādīsupi} kho, vaccha, tathāgato gambhīro appameyyo  duppariyogāḷho -- seyyathāpi mahāsamuddo. upapajjatīti na upeti,  na upapajjatīti na upeti, upapajjati ^a^P1.0488^ea^ ca na ca  upapajjatīti na upeti, neva upapajjati na na upapajjatīti na upeti.</p>
              <p>[03] ``yāya vedanāya tathāgataṃ paññāpayamāno paññāpeyya sā vedanā  tathāgatassa pahīnā ucchinnamūlā tālāvatthukatā anabhāvaṃkatā āyatiṃ  anuppādadhammā. vedanāsaṅkhayavimutto kho, vaccha, tathāgato gambhīro  appameyyo duppariyogāḷho -- seyyathāpi mahāsamuddo. upapajjatīti  na upeti, na upapajjatīti na upeti, upapajjati ca na ca  upapajjatīti na upeti, neva upapajjati na na upapajjatīti na upeti.</p>
              <p>[03] ``yāya saññāya tathāgataṃ paññāpayamāno paññāpeyya sā saññā  tathāgatassa pahīnā ^a^T2.0248^ea^ ucchinnamūlā tālāvatthukatā anabhāvaṃkatā āyatiṃ  anuppādadhammā. saññāsaṅkhayavimutto kho, vaccha, tathāgato gambhīro  appameyyo duppariyogāḷho -- seyyathāpi mahāsamuddo. upapajjatīti ^a^M2.0156^ea^   na upeti, na upapajjatīti na upeti, upapajjati ca na ca  upapajjatīti na upeti, neva upapajjati na na upapajjatīti na upeti.</p>
              <p>[03] ``yehi saṅkhārehi tathāgataṃ paññāpayamāno paññāpeyya te  saṅkhārā tathāgatassa pahīnā ucchinnamūlā tālāvatthukatā anabhāvaṃkatā  āyatiṃ anuppādadhammā. saṅkhārasaṅkhayavimutto kho, vaccha,  tathāgato gambhīro appameyyo duppariyogāḷho -- seyyathāpi  mahāsamuddo. upapajjatīti na upeti ^a^V2.0166^ea^, na upapajjatīti na upeti,  upapajjati ca na ca upapajjatīti na upeti, neva upapajjati na na  upapajjatīti na upeti.</p>
              <p>[03] ``yena viññāṇena tathāgataṃ paññāpayamāno paññāpeyya taṃ  viññāṇaṃ tathāgatassa pahīnaṃ ucchinnamūlaṃ tālāvatthukataṃ anabhāvaṃkataṃ  āyatiṃ anuppādadhammaṃ. viññāṇasaṅkhayavimutto kho, vaccha,  tathāgato gambhīro appameyyo duppariyogāḷho -- seyyathāpi  mahāsamuddo. upapajjatīti na upeti, na upapajjatīti na upeti,  upapajjati ca na ca upapajjatīti na upeti, neva upapajjati na na  upapajjatīti na upeti''.</p>
              <p>[03] evaṃ vutte, vacchagotto paribbājako bhagavantaṃ etadavoca --  ``seyyathāpi, bho gotama, gāmassa vā nigamassa vā avidūre ^a^T2.0249^ea^  mahāsālarukkho. tassa aniccatā sākhāpalāsā palujjeyyuṃ {sākhāpalāsaṃ  palujjeyya},  tacapapaṭikā palujjeyyuṃ, pheggū palujjeyyuṃ {pheggu palujjeyya (sī0 syā0 kaṃ0 pī0)}; so aparena samayena  apagatasākhāpalāso apagatatacapapaṭiko apagataphegguko suddho assa,  sāre patiṭṭhito; evameva bhoto gotamassa pāvacanaṃ apagatasākhāpalāsaṃ  apagatatacapapaṭikaṃ apagatapheggukaṃ suddhaṃ, sāre patiṭṭhitaṃ. abhikkantaṃ,  bho gotama...pe0... ^a^P1.0489^ea^ upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[06] aggivacchasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. mahāvacchasuttaṃ </h3n>
            <h4>
              <h4n> </h4n>
              <p>[03] 193^b^.^eb^ evaṃ ^a^T2.0250^ea^ ^a^V2.0167^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. atha kho vacchagotto  paribbājako yena bhagavā ^a^M2.0157^ea^ tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho vacchagotto paribbājako bhagavantaṃ  etadavoca -- ``dīgharattāhaṃ bhotā gotamena sahakathī. sādhu me bhavaṃ  gotamo saṃkhittena kusalākusalaṃ desetū''ti. ``saṃkhittenapi kho te  ahaṃ, vaccha, kusalākusalaṃ deseyyaṃ, vitthārenapi kho te ahaṃ, vaccha,  kusalākusalaṃ deseyyaṃ; api ca te ahaṃ, vaccha, saṃkhittena  kusalākusalaṃ desessāmi. taṃ suṇāhi, sādhukaṃ manasi karohi,  bhāsissāmī''ti. ``evaṃ, bho''ti kho vacchagotto paribbājako  bhagavato paccassosi. bhagavā etadavoca -- </p>
              <p>[03] 194^b^.^eb^ ``lobho kho, vaccha, akusalaṃ, alobho  kusalaṃ; doso kho, vaccha, akusalaṃ, adoso kusalaṃ; moho kho,  vaccha, akusalaṃ, amoho kusalaṃ. iti kho, vaccha, ime tayo dhammā  akusalā, tayo dhammā kusalā.</p>
              <p>[03] ``pāṇātipāto kho, vaccha, akusalaṃ, pāṇātipātā veramaṇī  kusalaṃ; adinnādānaṃ kho, vaccha, akusalaṃ, adinnādānā veramaṇī  kusalaṃ; kāmesumicchācāro kho, vaccha, akusalaṃ, kāmesumicchācārā  veramaṇī kusalaṃ; musāvādo ^a^T2.0251^ea^ kho, vaccha, akusalaṃ, musāvādā veramaṇī  kusalaṃ; pisuṇā vācā kho, vaccha, akusalaṃ ^a^P1.0490^ea^,  pisuṇāya vācāya veramaṇī kusalaṃ; pharusā vācā kho, vaccha,  akusalaṃ, pharusāya vācāya veramaṇī kusalaṃ; samphappalāpo kho, vaccha,  akusalaṃ, samphappalāpā veramaṇī kusalaṃ; abhijjhā kho, vaccha,  akusalaṃ, anabhijjhā kusalaṃ; byāpādo kho, vaccha, akusalaṃ,  abyāpādo kusalaṃ; micchādiṭṭhi kho, vaccha, akusalaṃ sammādiṭṭhi  kusalaṃ. iti kho, vaccha, ime dasa dhammā akusalā, dasa dhammā  kusalā.</p>
              <p>[03] ``yato ^a^V2.0168^ea^ kho, vaccha, bhikkhuno taṇhā pahīnā hoti  ucchinnamūlā tālāvatthukatā anabhāvaṃkatā āyatiṃ anuppādadhammā, so  hoti bhikkhu arahaṃ khīṇāsavo vusitavā katakaraṇīyo ohitabhāro  anuppattasadattho parikkhīṇabhavasaṃyojano sammadaññā vimutto''ti. </p>
              <p>[03] 195^b^.^eb^ ``tiṭṭhatu bhavaṃ gotamo. atthi pana te bhoto  gotamassa ekabhikkhupi sāvako yo āsavānaṃ khayā {sāvako āsavānaṃ khayā  (sī0 syā0 kaṃ0 pī0) evamuparipi} anāsavaṃ  cetovimuttiṃ paññāvimuttiṃ ^a^M2.0158^ea^ diṭṭheva dhamme sayaṃ abhiññā sacchikatvā  upasampajja viharatī''ti? ``na kho, vaccha, ekaṃyeva sataṃ na dve  satāni na tīṇi satāni na cattāri satāni na pañca satāni, atha  kho bhiyyova ye bhikkhū mama sāvakā āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharantī''ti.</p>
              <p>[03] ``tiṭṭhatu bhavaṃ gotamo, tiṭṭhantu bhikkhū. atthi pana bhoto  gotamassa ekā bhikkhunīpi sāvikā yā āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja ^a^T2.0252^ea^ viharatī''ti? ``na kho, vaccha, ekaṃyeva sataṃ na dve  satāni na tīṇi satāni na cattāri satāni na pañca satāni, atha  kho bhiyyova yā bhikkhuniyo mama sāvikā āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharantī''ti.</p>
              <p>[03] ``tiṭṭhatu bhavaṃ gotamo, tiṭṭhantu bhikkhū, tiṭṭhantu bhikkhuniyo.  atthi pana bhoto gotamassa ekupāsakopi sāvako gihī  odātavasano brahmacārī yo pañcannaṃ orambhāgiyānaṃ saṃyojanānaṃ  parikkhayā opapātiko tattha parinibbāyī anāvattidhammo tasmā  lokā''ti? ``na kho, vaccha, ekaṃyeva sataṃ na dve satāni na  tīṇi satāni na cattāri satāni na pañca satāni, atha kho  bhiyyova ye upāsakā mama sāvakā gihī odātavasanā brahmacārino  pañcannaṃ orambhāgiyānaṃ saṃyojanānaṃ parikkhayā ^a^P1.0491^ea^  opapātikā tattha parinibbāyino anāvattidhammā tasmā lokā''ti.</p>
              <p>[03] ``tiṭṭhatu ^a^V2.0169^ea^ bhavaṃ gotamo, tiṭṭhantu bhikkhū, tiṭṭhantu bhikkhuniyo,  tiṭṭhantu upāsakā gihī odātavasanā brahmacārino. atthi pana  bhoto gotamassa ekupāsakopi sāvako gihī odātavasano kāmabhogī  sāsanakaro ovādappaṭikaro yo tiṇṇavicikiccho vigatakathaṃkatho  vesārajjappatto aparappaccayo satthusāsane viharatī''ti? ``na kho,  vaccha, ekaṃyeva sataṃ na dve satāni na tīṇi satāni na cattāri  satāni na pañca satāni ^a^T2.0253^ea^, atha kho bhiyyova ye upāsakā mama  sāvakā gihī odātavasanā kāmabhogino sāsanakarā ovādappaṭikarā  tiṇṇavicikicchā vigatakathaṃkathā vesārajjappattā aparappaccayā  satthusāsane viharantī''ti.</p>
              <p>[03] ``tiṭṭhatu ^a^M2.0159^ea^ bhavaṃ gotamo, tiṭṭhantu bhikkhū, tiṭṭhantu bhikkhuniyo,  tiṭṭhantu upāsakā gihī odātavasanā brahmacārino, tiṭṭhantu upāsakā  gihī odātavasanā kāmabhogino. atthi pana bhoto gotamassa  ekupāsikāpi sāvikā gihinī odātavasanā brahmacārinī yā pañcannaṃ  orambhāgiyānaṃ saṃyojanānaṃ parikkhayā opapātikā tattha  parinibbāyinī anāvattidhammā tasmā lokā''ti? ``na kho,  vaccha, ekaṃyeva sataṃ na dve satāni na tīṇi satāni na cattāri  satāni na pañca satāni, atha kho bhiyyova yā upāsikā mama  sāvikā gihiniyo odātavasanā brahmacāriniyo pañcannaṃ  orambhāgiyānaṃ saṃyojanānaṃ parikkhayā opapātikā tattha  parinibbāyiniyo anāvattidhammā tasmā lokā''ti.</p>
              <p>[03] ``tiṭṭhatu bhavaṃ gotamo, tiṭṭhantu bhikkhū, tiṭṭhantu bhikkhuniyo,  tiṭṭhantu upāsakā gihī odātavasanā brahmacārino, tiṭṭhantu upāsakā  gihī odātavasanā kāmabhogino, tiṭṭhantu upāsikā gihiniyo  odātavasanā brahmacāriniyo. atthi pana bhoto gotamassa  ekupāsikāpi sāvikā gihinī odātavasanā kāmabhoginī  sāsanakarā ovādappaṭikarā yā tiṇṇavicikicchā vigatakathaṃkathā  vesārajjappattā aparappaccayā satthusāsane viharatī''ti? ``na kho,  vaccha, ekaṃyeva sataṃ na dve ^a^T2.0254^ea^ satāni na tīṇi satāni na cattāri  satāni na pañca satāni, atha kho bhiyyova yā upāsikā mama  sāvikā gihiniyo odātavasanā kāmabhoginiyo sāsanakarā  ovādappaṭikarā tiṇṇavicchikicchā vigatakathaṃkathā vesārajjappattā  aparappaccayā satthusāsane viharantī''ti. </p>
              <p>[03] 196^b^.^eb^ ``sace ^a^V2.0170^ea^ hi, bho gotama, imaṃ dhammaṃ bhavaṃyeva  gotamo ārādhako abhavissa, no ca kho bhikkhū ārādhakā  abhavissaṃsu ^a^P1.0492^ea^; evamidaṃ brahmacariyaṃ aparipūraṃ  abhavissa tenaṅgena. yasmā ca kho, bho gotama, imaṃ dhammaṃ bhavañceva  gotamo ārādhako bhikkhū ca ārādhakā; evamidaṃ brahmacariyaṃ paripūraṃ  tenaṅgena.</p>
              <p>[03] ``sace hi, bho gotama, imaṃ dhammaṃ bhavañceva gotamo  ārādhako abhavissa, bhikkhū ca ārādhakā abhavissaṃsu, no ca kho  bhikkhuniyo ārādhikā abhavissaṃsu; evamidaṃ brahmacariyaṃ aparipūraṃ  abhavissa tenaṅgena. yasmā ca kho, bho gotama, imaṃ dhammaṃ bhavañceva  gotamo ārādhako, bhikkhū ^a^M2.0160^ea^ ca ārādhakā, bhikkhuniyo ca ārādhikā;  evamidaṃ brahmacariyaṃ paripūraṃ tenaṅgena.</p>
              <p>[03] ``sace hi, bho gotama, imaṃ dhammaṃ bhavañceva gotamo  ārādhako abhavissa, bhikkhū ca ārādhakā abhavissaṃsu, bhikkhuniyo  ca ārādhikā abhavissaṃsu, no ca kho upāsakā gihī odātavasanā  brahmacārino ārādhakā abhavissaṃsu; evamidaṃ brahmacariyaṃ aparipūraṃ  abhavissa tenaṅgena. yasmā ca kho, bho gotama, imaṃ dhammaṃ bhavañceva  gotamo ārādhako, bhikkhū ca ārādhakā, bhikkhuniyo ca ārādhikā,  upāsakā ca gihī ^a^T2.0255^ea^ odātavasanā brahmacārino ārādhakā; evamidaṃ  brahmacariyaṃ paripūraṃ tenaṅgena.</p>
              <p>[03] ``sace hi, bho gotama, imaṃ dhammaṃ bhavañceva gotamo  ārādhako abhavissa, bhikkhū ca ārādhakā abhavissaṃsu, bhikkhuniyo  ca ārādhikā abhavissaṃsu, upāsakā ca gihī odātavasanā  brahmacārino ārādhakā abhavissaṃsu, no ca kho upāsakā gihī  odātavasanā kāmabhogino ārādhakā abhavissaṃsu; evamidaṃ  brahmacariyaṃ aparipūraṃ abhavissa tenaṅgena. yasmā ca kho, bho  gotama, imaṃ dhammaṃ bhavañceva gotamo ārādhako, bhikkhū ca ārādhakā,  bhikkhuniyo ca ārādhikā, upāsakā ca gihī odātavasanā  brahmacārino ārādhakā, upāsakā ca gihī odātavasanā kāmabhogino  ārādhakā; evamidaṃ brahmacariyaṃ paripūraṃ tenaṅgena.</p>
              <p>[03] ``sace ^a^V2.0171^ea^ hi, bho gotama, imaṃ dhammaṃ bhavañceva gotamo  ārādhako abhavissa, bhikkhū ca ārādhakā abhavissaṃsu, bhikkhuniyo  ca ārādhikā abhavissaṃsu, upāsakā ca gihī odātavasanā  brahmacārino ārādhakā abhavissaṃsu, upāsakā ca gihī odātavasanā  kāmabhogino ārādhakā abhavissaṃsu, no ca kho upāsikā  gihiniyo odātavasanā brahmacāriniyo ^a^P1.0493^ea^  ārādhikā abhavissaṃsu; evamidaṃ brahmacariyaṃ aparipūraṃ abhavissa  tenaṅgena. yasmā ca kho, bho gotama, imaṃ dhammaṃ bhavañceva gotamo  ārādhako, bhikkhū ca ārādhakā, bhikkhuniyo ca ārādhikā,  upāsakā ca gihī odātavasanā brahmacārino ārādhakā, upāsakā ca  gihī odātavasanā kāmabhogino ārādhakā ^a^T2.0256^ea^, upāsikā ca gihiniyo  odātavasanā ^a^M2.0161^ea^ brahmacāriniyo ārādhikā; evamidaṃ brahmacariyaṃ paripūraṃ  tenaṅgena.</p>
              <p>[03] ``sace hi, bho gotama, imaṃ dhammaṃ bhavañceva gotamo  ārādhako abhavissa, bhikkhū ca ārādhakā abhavissaṃsu, bhikkhuniyo  ca ārādhikā abhavissaṃsu, upāsakā ca gihī odātavasanā  brahmacārino ārādhakā abhavissaṃsu, upāsakā ca gihī odātavasanā  kāmabhogino ārādhakā abhavissaṃsu, upāsikā ca gihiniyo  odātavasanā brahmacāriniyo ārādhikā abhavissaṃsu, no ca kho  upāsikā gihiniyo odātavasanā kāmabhoginiyo ārādhikā  abhavissaṃsu; evamidaṃ brahmacariyaṃ aparipūraṃ abhavissa tenaṅgena.  yasmā ca kho, bho gotama, imaṃ dhammaṃ bhavañceva gotamo ārādhako,  bhikkhū ca ārādhakā, bhikkhuniyo ca ārādhikā, upāsakā ca gihī  odātavasanā brahmacārino ārādhakā, upāsakā ca gihī odātavasanā  kāmabhogino ārādhakā, upāsikā ca gihiniyo odātavasanā  brahmacāriniyo ārādhikā, upāsikā ca gihiniyo odātavasanā  kāmabhoginiyo ārādhikā; evamidaṃ brahmacariyaṃ paripūraṃ tenaṅgena. </p>
              <p>[03] 197^b^.^eb^ ``seyyathāpi, bho gotama, gaṅgā nadī  samuddaninnā samuddapoṇā samuddapabbhārā samuddaṃ āhacca tiṭṭhati, evamevāyaṃ  bhoto gotamassa parisā sagahaṭṭhapabbajitā nibbānaninnā nibbānapoṇā  nibbānapabbhārā nibbānaṃ āhacca tiṭṭhati. abhikkantaṃ, bho  gotama...pe0... ^a^T2.0257^ea^ esāhaṃ bhavantaṃ gotamaṃ saraṇaṃ gacchāmi dhammañca  bhikkhusaṅghañca. labheyyāhaṃ bhoto gotamassa santike pabbajjaṃ,  labheyyaṃ upasampada''nti ^a^P1.0494^ea^. ``yo kho, vaccha,  aññatitthiyapubbo imasmiṃ dhammavinaye ākaṅkhati ^a^V2.0172^ea^ pabbajjaṃ,  ākaṅkhati upasampadaṃ, so cattāro māse parivasati. catunnaṃ  māsānaṃ accayena āraddhacittā bhikkhū pabbājenti upasampādenti  bhikkhubhāvāya; api ca mettha puggalavemattatā viditā''ti. ``sace,  bhante, aññatitthiyapubbā imasmiṃ dhammavinaye ākaṅkhantā pabbajjaṃ,  ākaṅkhantā upasampadaṃ cattāro māse parivasanti, catunnaṃ māsānaṃ  accayena āraddhacittā bhikkhū pabbājenti upasampādenti  bhikkhubhāvāya; ahaṃ cattāri vassāni parivasissāmi. catunnaṃ  vassānaṃ accayena āraddhacittā bhikkhū pabbājentu upasampādentu  bhikkhubhāvāyā''ti. alattha kho vacchagotto paribbājako bhagavato  santike pabbajjaṃ alattha upasampadaṃ.</p>
              <p>[03] acirūpasampanno ^a^M2.0162^ea^ kho panāyasmā vacchagotto addhamāsūpasampanno  yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho āyasmā vacchagotto  bhagavantaṃ etadavoca -- ``yāvatakaṃ, bhante, sekhena ñāṇena sekhāya ^a^T2.0258^ea^  vijjāya pattabbaṃ, anuppattaṃ taṃ mayā; uttari ca me {uttariṃ me (sī0 syā0 kaṃ0  pī0)} bhagavā dhammaṃ  desetū''ti. ``tena hi tvaṃ, vaccha, dve dhamme uttari bhāvehi --  samathañca vipassanañca. ime kho te, vaccha, dve dhammā uttari  bhāvitā -- samatho ca vipassanā ca -- anekadhātupaṭivedhāya  saṃvattissanti. </p>
              <p>[03] 198^b^.^eb^ ``so tvaṃ, vaccha, yāvadeva {yāvade (pī0)} ākaṅkhissasi  -- `anekavihitaṃ iddhividhaṃ paccanubhaveyyaṃ -- ekopi hutvā bahudhā  assaṃ, bahudhāpi hutvā eko assaṃ; āvibhāvaṃ, tirobhāvaṃ; tirokuṭṭaṃ  tiropākāraṃ tiropabbataṃ asajjamāno gaccheyyaṃ, seyyathāpi ākāse;  pathaviyāpi ummujjanimujjaṃ kareyyaṃ, seyyathāpi udake; udakepi  abhijjamāne gaccheyyaṃ, seyyathāpi pathaviyaṃ; ākāsepi pallaṅkena  kameyyaṃ, seyyathāpi pakkhī sakuṇo; imepi candimasūriye  evaṃmahiddhike evaṃmahānubhāve pāṇinā parimaseyyaṃ, parimajjeyyaṃ;  yāvabrahmalokāpi kāyena vasaṃ vatteyya'nti, tatra tatreva sakkhibhabbataṃ  pāpuṇissasi, sati satiāyatane.</p>
              <p>[03] ``so tvaṃ, vaccha, yāvadeva ākaṅkhissasi -- `dibbāya  sotadhātuyā ^a^P1.0495^ea^ visuddhāya atikkantamānusikāya ^a^V2.0173^ea^ ubho  sadde suṇeyyaṃ -- dibbe ca mānuse ca, ye dūre santike cā'ti, tatra  tatreva sakkhibhabbataṃ pāpuṇissasi, sati satiāyatane.</p>
              <p>[03] ``so tvaṃ, vaccha, yāvadeva ākaṅkhissasi -- `parasattānaṃ  parapuggalānaṃ cetasā ceto paricca pajāneyyaṃ -- sarāgaṃ vā cittaṃ  sarāgaṃ ^a^T2.0259^ea^ cittanti pajāneyyaṃ, vītarāgaṃ vā cittaṃ vītarāgaṃ cittanti  pajāneyyaṃ; sadosaṃ vā cittaṃ sadosaṃ cittanti pajāneyyaṃ, vītadosaṃ vā  cittaṃ vītadosaṃ cittanti pajāneyyaṃ; samohaṃ vā cittaṃ samohaṃ cittanti  pajāneyyaṃ, vītamohaṃ vā cittaṃ vītamohaṃ cittanti pajāneyyaṃ; saṃkhittaṃ  vā cittaṃ saṃkhittaṃ cittanti pajāneyyaṃ, vikkhittaṃ vā cittaṃ vikkhittaṃ  cittanti pajāneyyaṃ; mahaggataṃ vā cittaṃ mahaggataṃ ^a^M2.0163^ea^ cittanti pajāneyyaṃ,  amahaggataṃ vā cittaṃ amahaggataṃ cittanti pajāneyyaṃ; sauttaraṃ vā cittaṃ  sauttaraṃ cittanti pajāneyyaṃ, anuttaraṃ vā cittaṃ anuttaraṃ cittanti  pajāneyyaṃ; samāhitaṃ vā cittaṃ samāhitaṃ cittanti pajāneyyaṃ,  asamāhitaṃ vā cittaṃ asamāhitaṃ cittanti pajāneyyaṃ; vimuttaṃ vā cittaṃ  vimuttaṃ cittanti pajāneyyaṃ, avimuttaṃ vā cittaṃ avimuttaṃ cittanti  pajāneyya'nti, tatra tatreva sakkhibhabbataṃ pāpuṇissasi, sati  satiāyatane.</p>
              <p>[03] ``so tvaṃ, vaccha, yāvadeva ākaṅkhissasi -- `anekavihitaṃ  pubbenivāsaṃ anussareyyaṃ, seyyathidaṃ -- ekampi jātiṃ dvepi jātiyo  tissopi jātiyo catassopi jātiyo pañcapi jātiyo dasapi  jātiyo vīsampi jātiyo tiṃsampi jātiyo cattālīsampi jātiyo  paññāsampi jātiyo jātisatampi jātisahassampi  jātisatasahassampi; anekepi saṃvaṭṭakappe anekepi vivaṭṭakappe anekepi  saṃvaṭṭavivaṭṭakappe -- amutrāsiṃ ^a^T2.0260^ea^ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapannoti; iti sākāraṃ sauddesaṃ anekavihitaṃ pubbenivāsaṃ  anussareyya'nti, tatra tatreva sakkhibhabbataṃ pāpuṇissasi, sati  satiāyatane.</p>
              <p>[03] ``so ^a^P1.0496^ea^ tvaṃ, vaccha, yāvadeva  ākaṅkhissasi -- `dibbena cakkhunā visuddhena atikkantamānusakena  satte passeyyaṃ cavamāne upapajjamāne hīne paṇīte suvaṇṇe dubbaṇṇe  sugate ^a^V2.0174^ea^ duggate yathākammūpage satte pajāneyyaṃ -- ime vata bhonto sattā  kāyaduccaritena samannāgatā vacīduccaritena samannāgatā manoduccaritena  samannāgatā ariyānaṃ upavādakā micchādiṭṭhikā  micchādiṭṭhikammasamādānā, te kāyassa bhedā paraṃ maraṇā apāyaṃ  duggatiṃ vinipātaṃ nirayaṃ upapannā; ime vā pana bhonto sattā  kāyasucaritena samannāgatā vacīsucaritena samannāgatā manosucaritena  samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannāti; iti dibbena cakkhunā visuddhena atikkantamānusakena  satte ^a^M2.0164^ea^ passeyyaṃ cavamāne upapajjamāne hīne paṇīte suvaṇṇe dubbaṇṇe  sugate duggate ^a^T2.0261^ea^ yathākammūpage satte pajāneyya'nti, tatra tatreva  sakkhibhabbataṃ pāpuṇissasi, sati satiāyatane.</p>
              <p>[03] ``so tvaṃ, vaccha, yāvadeva ākaṅkhissasi -- `āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja vihareyya'nti, tatra tatreva sakkhibhabbataṃ  pāpuṇissasi, sati satiāyatane''ti. </p>
              <p>[03] 199^b^.^eb^ atha kho āyasmā vacchagotto bhagavato bhāsitaṃ  abhinanditvā anumoditvā uṭṭhāyāsanā bhagavantaṃ abhivādetvā  padakkhiṇaṃ katvā pakkāmi. atha kho āyasmā vacchagotto eko  vūpakaṭṭho appamatto ātāpī pahitatto viharanto nacirasseva --  yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihāsi. `khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā'ti abbhaññāsi.  aññataro kho panāyasmā vacchagotto arahataṃ ahosi. </p>
              <p>[03] 200^b^.^eb^ tena kho pana samayena sambahulā bhikkhū  bhagavantaṃ dassanāya gacchanti. addasā kho āyasmā vacchagotto te  bhikkhū dūratova āgacchante. disvāna yena te bhikkhū tenupasaṅkami;  upasaṅkamitvā te bhikkhū etadavoca ^a^P1.0497^ea^ -- ``handa!  kahaṃ pana tumhe āyasmanto gacchathā''ti? ``bhagavantaṃ kho mayaṃ,  āvuso, dassanāya gacchāmā''ti ^a^T2.0262^ea^. ``tenahāyasmanto mama vacanena  bhagavato pāde sirasā vandatha, evañca vadetha -- `vacchagotto, bhante,  bhikkhu bhagavato pāde sirasā vandati, evañca vadeti -- pariciṇṇo  me bhagavā, pariciṇṇo me sugato'''ti. ``evamāvuso''ti ^a^V2.0175^ea^ kho te  bhikkhū āyasmato vacchagottassa paccassosuṃ. atha kho te bhikkhū  yena bhagavā tenupasaṅkamiṃsu; upasaṅkamitvā bhagavantaṃ abhivādetvā  ekamantaṃ nisīdiṃsu. ekamantaṃ nisinnā kho te bhikkhū bhagavantaṃ  etadavocuṃ -- ``āyasmā, bhante, vacchagotto bhagavato pāde sirasā  vandati, evañca vadeti -- `pariciṇṇo me bhagavā, pariciṇṇo me  sugato'''ti. ``pubbeva me, bhikkhave, vacchagotto bhikkhu cetasā  ceto paricca vidito -- `tevijjo vacchagotto ^a^M2.0165^ea^ bhikkhu mahiddhiko  mahānubhāvo'ti. devatāpi me etamatthaṃ ārocesuṃ -- `tevijjo,  bhante, vacchagotto bhikkhu mahiddhiko mahānubhāvo'''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahāvacchasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. dīghanakhasuttaṃ </h3n>
            <h4>
              <h4n> </h4n>
              <p>[03] 201^b^.^eb^ evaṃ ^a^T2.0263^ea^ ^a^V2.0176^ea^ me sutaṃ -- ekaṃ samayaṃ bhagavā rājagahe  viharati gijjhakūṭe pabbate sūkarakhatāyaṃ. atha kho dīghanakho  paribbājako yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  aṭṭhāsi. ekamantaṃ ṭhito kho dīghanakho paribbājako bhagavantaṃ  etadavoca -- ``ahañhi, bho gotama, evaṃvādī evaṃdiṭṭhi -- `sabbaṃ  me nakkhamatī'''ti. ``yāpi kho te esā, aggivessana, diṭṭhi --  `sabbaṃ me nakkhamatī'ti, esāpi te diṭṭhi nakkhamatī''ti?  ``esā ce {esāpi (ka0)} me, bho gotama, diṭṭhi khameyya, taṃpassa tādisameva,  taṃpassa ^a^P1.0498^ea^ tādisamevā''ti. ``ato kho te,  aggivessana, bahū hi bahutarā lokasmiṃ ye evamāhaṃsu -- `taṃpassa  tādisameva, taṃpassa tādisamevā'ti. te tañceva diṭṭhiṃ nappajahanti  aññañca diṭṭhiṃ upādiyanti. ato kho te, aggivessana, tanū hi  tanutarā lokasmiṃ ye evamāhaṃsu -- `taṃpassa tādisameva, taṃpassa  tādisamevā'ti. te tañceva diṭṭhiṃ pajahanti aññañca diṭṭhiṃ na  upādiyanti. santaggivessana, eke samaṇabrāhmaṇā evaṃvādino  evaṃdiṭṭhino -- `sabbaṃ me khamatī'ti; santaggivessana, eke  samaṇabrāhmaṇā evaṃvādino evaṃdiṭṭhino -- `sabbaṃ me nakkhamatī'ti;  santaggivessana ^a^T2.0264^ea^, eke samaṇabrāhmaṇā evaṃvādino evaṃdiṭṭhino --  `ekaccaṃ me khamati, ekaccaṃ me nakkhamatī'ti. tatraggivessana, ye  te samaṇabrāhmaṇā evaṃvādino evaṃdiṭṭhino -- `sabbaṃ me khamatī'ti  tesamayaṃ diṭṭhi sārāgāya santike, saññogāya santike, abhinandanāya  santike ajjhosānāya santike ^a^M2.0166^ea^ upādānāya santike; tatraggivessana  ye te samaṇabrāhmaṇā evaṃvādino evaṃdiṭṭhino -- `sabbaṃ me  nakkhamatī'ti tesamayaṃ diṭṭhi asārāgāya santike, asaññogāya  santike, anabhinandanāya santike, anajjhosānāya santike,  anupādānāya santike''ti. </p>
              <p>[03] 202^b^.^eb^ evaṃ vutte, dīghanakho paribbājako bhagavantaṃ  etadavoca -- ``ukkaṃseti {ukkaṃsati (sī0 pī0 ka0)} me bhavaṃ gotamo diṭṭhigataṃ, samukkaṃseti  {sampahaṃsati (ka0)} me  bhavaṃ gotamo diṭṭhigata''nti. ``tatraggivessana, ye te samaṇabrāhmaṇā  evaṃvādino evaṃdiṭṭhino -- `ekaccaṃ me khamati, ekaccaṃ me  nakkhamatī'ti. yā ^a^V2.0177^ea^ hi tesaṃ khamati sāyaṃ diṭṭhi sārāgāya santike,  saññogāya santike, abhinandanāya santike, ajjhosānāya santike,  upādānāya santike; yā hi tesaṃ nakkhamati sāyaṃ diṭṭhi asārāgāya  santike, asaññogāya santike, anabhinandanāya santike,  anajjhosānāya santike, anupādānāya santike. tatraggivessana, ye  te samaṇabrāhmaṇā evaṃvādino evaṃdiṭṭhino -- `sabbaṃ me khamatī'ti  tattha viññū puriso iti paṭisañcikkhati ^a^T2.0265^ea^ -- `yā kho me ayaṃ  diṭṭhi -- sabbaṃ me khamatīti, imañce ahaṃ diṭṭhiṃ thāmasā parāmāsā  abhinivissa vohareyyaṃ -- idameva saccaṃ moghamaññanti; dvīhi me  assa viggaho -- yo cāyaṃ samaṇo vā brāhmaṇo vā evaṃvādī  ^a^P1.0499^ea^ evaṃdiṭṭhi -- sabbaṃ me nakkhamatīti, yo cāyaṃ  samaṇo vā brāhmaṇo vā evaṃvādī evaṃdiṭṭhi -- ekaccaṃ me khamati,  ekaccaṃ me nakkhamatīti -- imehi assa dvīhi viggaho. iti  viggahe sati vivādo, vivāde sati vighāto, vighāte sati vihesā'.  iti so viggahañca vivādañca vighātañca vihesañca attani  sampassamāno tañceva diṭṭhiṃ pajahati aññañca diṭṭhiṃ na upādiyati.  evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo  hoti. </p>
              <p>[03] 203^b^.^eb^ ``tatraggivessana, ye te samaṇabrāhmaṇā  evaṃvādino evaṃdiṭṭhino -- `sabbaṃ me nakkhamatī'ti tattha viññū  puriso iti paṭisañcikkhati -- `yā kho me ayaṃ diṭṭhi -- sabbaṃ  me nakkhamatī'ti, imañce ahaṃ diṭṭhiṃ thāmasā parāmāsā abhinivissa  vohareyyaṃ -- idameva saccaṃ moghamaññanti; dvīhi me assa viggaho --  yo cāyaṃ samaṇo vā brāhmaṇo vā evaṃvādī evaṃdiṭṭhi ^a^M2.0167^ea^ -- sabbaṃ me  khamatīti, yo cāyaṃ samaṇo vā brāhmaṇo vā evaṃvādī evaṃdiṭṭhi --  ekaccaṃ me khamati ekaccaṃ me nakkhamatīti -- imehi assa dvīhi  viggaho. iti viggahe sati vivādo, vivāde sati vighāto,  vighāte sati vihesā'. iti so viggahañca vivādañca ^a^T2.0266^ea^ vighātañca  vihesañca attani sampassamāno tañceva diṭṭhiṃ pajahati aññañca diṭṭhiṃ  na upādiyati. evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ  paṭinissaggo hoti. </p>
              <p>[03] 204^b^.^eb^ ``tatraggivessana, ye te samaṇabrāhmaṇā  evaṃvādino evaṃdiṭṭhino -- `ekaccaṃ me khamati, ekaccaṃ me  nakkhamatī'ti tattha viññū puriso iti paṭisañcikkhati -- `yā  kho me ^a^V2.0178^ea^ ayaṃ diṭṭhi -- ekaccaṃ me khamati, ekaccaṃ me nakkhamatīti,  imañce ahaṃ diṭṭhiṃ thāmasā parāmāsā abhinivissa vohareyyaṃ --  idameva saccaṃ moghamaññanti; dvīhi me assa viggaho -- yo cāyaṃ  samaṇo vā brāhmaṇo vā evaṃvādī evaṃdiṭṭhi -- sabbaṃ me khamatīti,  yo cāyaṃ samaṇo vā brāhmaṇo vā evaṃvādī evaṃdiṭṭhi -- sabbaṃ me  nakkhamatīti -- imehi assa dvīhi viggaho. iti viggahe sati  vivādo, vivāde sati vighāto, vighāte sati vihesā'. iti so  viggahañca vivādañca vighātañca vihesañca attani sampassamāno  tañceva diṭṭhiṃ pajahati aññañca diṭṭhiṃ na upādiyati. evametāsaṃ  diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo hoti. </p>
              <p>[03] 205^b^.^eb^ ``ayaṃ ^a^P1.0500^ea^ kho panaggivessana,  kāyo rūpī cātumahābhūtiko {cātummahābhūtiko (sī0 syā0)} mātāpettikasambhavo odanakummāsupacayo  aniccucchādanaparimaddanabhedanaviddhaṃsanadhammo, aniccato dukkhato  rogato gaṇḍato sallato aghato ābādhato parato palokato suññato  anattato samanupassitabbo ^a^T2.0267^ea^. tassimaṃ kāyaṃ aniccato dukkhato  rogato gaṇḍato sallato aghato ābādhato parato palokato suññato  anattato samanupassato yo kāyasmiṃ kāyachando kāyasneho  kāyanvayatā sā pahīyati.</p>
              <p>[03] ``tisso kho imā, aggivessana, vedanā -- sukhā vedanā,  dukkhā vedanā, adukkhamasukhā vedanā. yasmiṃ, aggivessana, samaye  sukhaṃ vedanaṃ vedeti ^a^M2.0168^ea^, neva tasmiṃ samaye dukkhaṃ vedanaṃ vedeti, na  adukkhamasukhaṃ vedanaṃ vedeti; sukhaṃyeva tasmiṃ samaye vedanaṃ vedeti.  yasmiṃ, aggivessana, samaye dukkhaṃ vedanaṃ vedeti, neva tasmiṃ samaye  sukhaṃ vedanaṃ vedeti, na adukkhamasukhaṃ vedanaṃ vedeti; dukkhaṃyeva tasmiṃ  samaye vedanaṃ vedeti. yasmiṃ, aggivessana, samaye adukkhamasukhaṃ  vedanaṃ vedeti, neva tasmiṃ samaye sukhaṃ vedanaṃ vedeti, na dukkhaṃ vedanaṃ  vedeti; adukkhamasukhaṃyeva tasmiṃ samaye vedanaṃ vedeti. sukhāpi  kho, aggivessana, vedanā aniccā saṅkhatā paṭiccasamuppannā  khayadhammā vayadhammā virāgadhammā nirodhadhammā; dukkhāpi kho,  aggivessana, vedanā aniccā saṅkhatā paṭiccasamuppannā khayadhammā  vayadhammā virāgadhammā nirodhadhammā; adukkhamasukhāpi kho,  aggivessana, vedanā aniccā saṅkhatā paṭiccasamuppannā khayadhammā  vayadhammā virāgadhammā nirodhadhammā. evaṃ passaṃ, aggivessana,  sutavā ariyasāvako sukhāyapi vedanāya nibbindati, dukkhāyapi  vedanāya nibbindati, adukkhamasukhāyapi vedanāya ^a^V2.0179^ea^ nibbindati   ^a^T2.0268^ea^; nibbindaṃ virajjati, virāgā vimuccati. vimuttasmiṃ, vimuttamiti  ñāṇaṃ hoti. `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti. evaṃ vimuttacitto kho, aggivessana,  bhikkhu na kenaci saṃvadati, na kenaci vivadati, yañca loke vuttaṃ  tena voharati, aparāmasa''nti. </p>
              <p>[03] 206^b^.^eb^ tena kho pana samayena āyasmā sāriputto  bhagavato piṭṭhito ^a^P1.0501^ea^ ṭhito hoti bhagavantaṃ  bījayamāno {vījayamāno (sī0 pī0)}. atha kho āyasmato sāriputtassa etadahosi --  ``tesaṃ tesaṃ kira no bhagavā dhammānaṃ abhiññā pahānamāha, tesaṃ tesaṃ  kira no sugato dhammānaṃ abhiññā paṭinissaggamāhā''ti. iti  hidaṃ āyasmato sāriputtassa paṭisañcikkhato anupādāya āsavehi  cittaṃ vimucci. dīghanakhassa pana paribbājakassa virajaṃ vītamalaṃ  dhammacakkhuṃ udapādi -- ``yaṃ kiñci samudayadhammaṃ sabbaṃ taṃ  nirodhadhamma''nti. atha kho dīghanakho paribbājako diṭṭhadhammo  pattadhammo viditadhammo pariyogāḷhadhammo tiṇṇavicikiccho  vigatakathaṃkatho vesārajjappatto aparappaccayo satthusāsane bhagavantaṃ  etadavoca -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ^a^M2.0169^ea^ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti -- evameva kho bhotā  gotamena anekapariyāyena ^a^T2.0269^ea^ dhammo pakāsito. esāhaṃ bhavantaṃ gotamaṃ  saraṇaṃ gacchāmi dhammañca bhikkhusaṅghañca. upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[06] dīghanakhasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. māgaṇḍiyasuttaṃ </h3n>
            <h4>
              <h4n> </h4n>
              <p>[03] 207^b^.^eb^ evaṃ ^a^V2.0180^ea^ me sutaṃ -- ekaṃ samayaṃ bhagavā kurūsu  viharati kammāsadhammaṃ nāma kurūnaṃ nigamo, bhāradvājagottassa  brāhmaṇassa agyāgāre tiṇasanthārake {tiṇasantharake (sī0 syā0 kaṃ0 pī0)}. atha kho bhagavā pubbaṇhasamayaṃ  nivāsetvā pattacīvaramādāya kammāsadhammaṃ piṇḍāya pāvisi.  kammāsadhammaṃ piṇḍāya caritvā pacchābhattaṃ piṇḍapātapaṭikkanto yena  aññataro vanasaṇḍo tenupasaṅkami divāvihārāya. taṃ vanasaṇḍaṃ  ajjhogāhetvā aññatarasmiṃ rukkhamūle divāvihāraṃ nisīdi. atha  ^a^P1.0502^ea^ kho māgaṇḍiyo {māgandiyo (sī0 pī0)} paribbājako jaṅghāvihāraṃ  anucaṅkamamāno anuvicaramāno yena bhāradvājagottassa brāhmaṇassa  agyāgāraṃ tenupasaṅkami. addasā kho māgaṇḍiyo paribbājako  bhāradvājagottassa brāhmaṇassa agyāgāre tiṇasanthārakaṃ paññattaṃ.  disvāna bhāradvājagottaṃ brāhmaṇaṃ etadavoca -- ``kassa nvayaṃ bhoto  bhāradvājassa agyāgāre tiṇasanthārako paññatto, samaṇaseyyānurūpaṃ  {samaṇaseyyārūpaṃ (sī0 pī0)}  maññe''ti? ``atthi, bho māgaṇḍiya, samaṇo gotamo sakyaputto  sakyakulā pabbajito. taṃ kho pana bhavantaṃ gotamaṃ evaṃ kalyāṇo  kittisaddo abbhuggato -- `itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi ^a^T2.0271^ea^ satthā  devamanussānaṃ buddho bhagavā'ti. tassesā bhoto gotamassa seyyā  paññattā''ti. ``duddiṭṭhaṃ vata, bho bhāradvāja, addasāma; duddiṭṭhaṃ vata,  bho bhāradvāja, addasāma! ye mayaṃ tassa bhoto gotamassa bhūnahuno {bhūnahanassa  (syā0 kaṃ0)}  seyyaṃ addasāmā''ti. ``rakkhassetaṃ, māgaṇḍiya, vācaṃ; rakkhassetaṃ ^a^M2.0170^ea^,  māgaṇḍiya, vācaṃ. bahū hi tassa bhoto gotamassa khattiyapaṇḍitāpi  brāhmaṇapaṇḍitāpi gahapatipaṇḍitāpi samaṇapaṇḍitāpi abhippasannā  vinītā ariye ñāye dhamme kusale''ti. ``sammukhā cepi mayaṃ, bho  bhāradvāja, taṃ bhavantaṃ gotamaṃ passeyyāma, sammukhāpi naṃ vadeyyāma --  `bhūnahu {bhūnahano (syā0 kaṃ0)} samaṇo gotamo'ti. taṃ kissa hetu? evañhi no sutte  ocaratī''ti. ``sace taṃ bhoto māgaṇḍiyassa agaru āroceyyāmi  taṃ {āroceyyametaṃ (sī0 pī0), ārocessāmi tassa (syā0 kaṃ0)} samaṇassa   gotamassā''ti. ``appossukko bhavaṃ bhāradvājo vuttova  naṃ vadeyyā''ti. </p>
              <p>[03] 208^b^.^eb^ assosi kho bhagavā dibbāya sotadhātuyā  visuddhāya atikkantamānusikāya bhāradvājagottassa ^a^V2.0181^ea^ brāhmaṇassa  māgaṇḍiyena paribbājakena saddhiṃ imaṃ kathāsallāpaṃ. atha kho bhagavā  sāyanhasamayaṃ paṭisallānā vuṭṭhito yena bhāradvājagottassa brāhmaṇassa  agyāgāraṃ tenupasaṅkami; upasaṅkamitvā nisīdi bhagavā paññatte  tiṇasanthārake. atha kho bhāradvājagotto brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ^a^T2.0272^ea^ ekamantaṃ nisīdi. ekamantaṃ nisinnaṃ  kho bhāradvājagottaṃ brāhmaṇaṃ bhagavā etadavoca -- ``ahu pana te,  bhāradvāja, māgaṇḍiyena paribbājakena saddhiṃ ^a^P1.0503^ea^  imaṃyeva tiṇasanthārakaṃ ārabbha kocideva kathāsallāpo''ti? evaṃ  vutte, bhāradvājagotto brāhmaṇo saṃviggo lomahaṭṭhajāto bhagavantaṃ  etadavoca -- ``etadeva kho pana mayaṃ bhoto gotamassa  ārocetukāmā. atha ca pana bhavaṃ gotamo anakkhātaṃyeva  akkhāsī''ti. ayañca hi {ayañca hidaṃ (sī0 syā0 kaṃ0 pī0)} bhagavato   bhāradvājagottena brāhmaṇena saddhiṃ  antarākathā vippakatā hoti. atha kho māgaṇḍiyo paribbājako  jaṅghāvihāraṃ anucaṅkamamāno anuvicaramāno yena bhāradvājagottassa  brāhmaṇassa agyāgāraṃ yena bhagavā tenupasaṅkami; upasaṅkamitvā bhagavatā  saddhiṃ sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinnaṃ kho māgaṇḍiyaṃ paribbājakaṃ bhagavā  etadavoca -- </p>
              <p>[03] 209^b^.^eb^ ``cakkhuṃ ^a^M2.0171^ea^ kho, māgaṇḍiya, rūpārāmaṃ rūparataṃ  rūpasammuditaṃ. taṃ tathāgatassa dantaṃ guttaṃ rakkhitaṃ saṃvutaṃ, tassa ca  saṃvarāya dhammaṃ deseti. idaṃ nu te etaṃ, māgaṇḍiya, sandhāya bhāsitaṃ  -- `bhūnahu samaṇo gotamo'''ti? ``etadeva kho pana me, bho  gotama, sandhāya bhāsitaṃ -- `bhūnahu samaṇo gotamo'ti. taṃ kissa  hetu? evañhi no sutte ocaratī''ti. ``sotaṃ kho, māgaṇḍiya,  saddārāmaṃ...pe0... ghānaṃ ^a^T..0273^ea^ kho, māgaṇḍiya gandhārāmaṃ... jivhā kho,  māgaṇḍiya, rasārāmā rasaratā rasasammuditā. sā tathāgatassa dantā  guttā rakkhitā saṃvutā, tassā ca saṃvarāya dhammaṃ deseti. idaṃ nu te  etaṃ, māgaṇḍiya, sandhāya bhāsitaṃ -- `bhūnahu samaṇo gotamo'''ti?  ``etadeva kho pana me, bho gotama, sandhāya bhāsitaṃ -- `bhūnahu samaṇo  gotamo'ti. taṃ kissa hetu? evañhi no sutte ocaratī''ti.  ``kāyo kho, māgaṇḍiya, phoṭṭhabbārāmo phoṭṭhabbarato...pe0... mano kho,  māgaṇḍiya, dhammārāmo dhammarato dhammasammudito. so tathāgatassa  danto gutto rakkhito saṃvuto, tassa ca saṃvarāya dhammaṃ deseti. idaṃ  nu te etaṃ, māgaṇḍiya, sandhāya bhāsitaṃ -- `bhūnahu samaṇo  gotamo'''ti? ``etadeva kho pana me, bho ^a^V2.0182^ea^ gotama, sandhāya bhāsitaṃ  -- `bhūnahu samaṇo gotamo'ti. taṃ kissa hetu? evañhi no sutte  ocaratī''ti. </p>
              <p>[03] 210^b^.^eb^ ``taṃ kiṃ maññasi, māgaṇḍiya -- `idhekacco  cakkhuviññeyyehi ^a^P1.0504^ea^ rūpehi paricāritapubbo assa  iṭṭhehi kantehi manāpehi piyarūpehi kāmūpasaṃhitehi rajanīyehi, so  aparena samayena rūpānaṃyeva samudayañca atthaṅgamañca assādañca  ādīnavañca nissaraṇañca yathābhūtaṃ viditvā rūpataṇhaṃ pahāya  rūpapariḷāhaṃ paṭivinodetvā vigatapipāso ajjhattaṃ vūpasantacitto  vihareyya. imassa pana te, māgaṇḍiya, kimassa vacanīya'''nti?  ``na kiñci, bho gotama''. ``taṃ kiṃ maññasi, māgaṇḍiya --  `idhekacco sotaviññeyyehi saddehi...pe0... ghānaviññeyyehi ^a^T2.0274^ea^  gandhehi... jivhāviññeyyehi rasehi... kāyaviññeyyehi phoṭṭhabbehi  paricāritapubbo assa iṭṭhehi kantehi manāpehi piyarūpehi  kāmūpasaṃhitehi rajanīyehi, so aparena samayena phoṭṭhabbānaṃyeva  samudayañca atthaṅgamañca assādañca ādīnavañca nissaraṇañca  yathābhūtaṃ viditvā phoṭṭhabbataṇhaṃ pahāya phoṭṭhabbapariḷāhaṃ paṭivinodetvā  vigatapipāso ajjhattaṃ vūpasantacitto vihareyya. imassa pana te,  māgaṇḍiya, kimassa vacanīya'''nti? ``na kiñci, bho gotama''. </p>
              <p>[03] 211^b^.^eb^ ``ahaṃ ^a^M2.0172^ea^ kho pana, māgaṇḍiya, pubbe  agāriyabhūto samāno pañcahi kāmaguṇehi samappito samaṅgībhūto  paricāresiṃ cakkhuviññeyyehi rūpehi iṭṭhehi kantehi manāpehi  piyarūpehi kāmūpasaṃhitehi rajanīyehi, sotaviññeyyehi  saddehi...pe0... ghānaviññeyyehi gandhehi... jivhāviññeyyehi  rasehi... kāyaviññeyyehi phoṭṭhabbehi iṭṭhehi kantehi manāpehi  piyarūpehi kāmūpasaṃhitehi rajanīyehi. tassa mayhaṃ, māgaṇḍiya,  tayo pāsādā ahesuṃ -- eko vassiko, eko hemantiko, eko  gimhiko. so kho ahaṃ, māgaṇḍiya, vassike pāsāde vassike  cattāro {vassike pāsāde cattāro (syā0 kaṃ0)} māse nippurisehi tūriyehi  {turiyehi (sī0 syā0 kaṃ0 pī0)} paricārayamāno  {paricāriyamāno (sabbattha)} na heṭṭhāpāsādaṃ  orohāmi. so aparena samayena kāmānaṃyeva samudayañca atthaṅgamañca  assādañca ādīnavañca nissaraṇañca yathābhūtaṃ viditvā kāmataṇhaṃ  pahāya kāmapariḷāhaṃ paṭivinodetvā vigatapipāso ^a^T2.0275^ea^ ajjhattaṃ  vūpasantacitto viharāmi. so aññe satte passāmi kāmesu  avītarāge kāmataṇhāhi khajjamāne kāmapariḷāhena pariḍayhamāne kāme  paṭisevante. so tesaṃ na pihemi, na tattha abhiramāmi ^a^V2.0183^ea^. taṃ kissa  hetu? yāhayaṃ, māgaṇḍiya, rati, aññatreva kāmehi aññatra akusalehi  dhammehi -- api dibbaṃ sukhaṃ ^a^P1.0505^ea^ samadhigayha tiṭṭhati  -- tāya ratiyā ramamāno hīnassa na pihemi, na tattha abhiramāmi. </p>
              <p>[03] 212^b^.^eb^ ``seyyathāpi, māgaṇḍiya, gahapati vā  gahapatiputto vā aḍḍho mahaddhano mahābhogo pañcahi kāmaguṇehi  samappito samaṅgībhūto paricāreyya cakkhuviññeyyehi rūpehi...pe0...  phoṭṭhabbehi iṭṭhehi kantehi manāpehi piyarūpehi kāmūpasaṃhitehi  rajanīyehi. so kāyena sucaritaṃ caritvā vācāya sucaritaṃ caritvā  manasā sucaritaṃ caritvā kāyassa bhedā paraṃ maraṇā sugatiṃ saggaṃ  lokaṃ upapajjeyya devānaṃ tāvatiṃsānaṃ sahabyataṃ. so tattha nandane  vane accharāsaṅghaparivuto dibbehi pañcahi kāmaguṇehi samappito  samaṅgībhūto paricāreyya. so passeyya gahapatiṃ vā gahapatiputtaṃ vā  pañcahi kāmaguṇehi samappitaṃ samaṅgībhūtaṃ paricārayamānaṃ.</p>
              <p>[03] ``taṃ ^a^M2.0173^ea^ kiṃ maññasi, māgaṇḍiya, api nu so devaputto nandane  vane accharāsaṅghaparivuto dibbehi pañcahi kāmaguṇehi ^a^T2.0276^ea^ samappito  samaṅgībhūto paricārayamāno amussa gahapatissa vā gahapatiputtassa vā  piheyya, mānusakānaṃ vā pañcannaṃ kāmaguṇānaṃ mānusakehi vā kāmehi  āvaṭṭeyyā''ti? ``no hidaṃ, bho gotama''. taṃ kissa hetu?  mānusakehi, bho gotama, kāmehi dibbakāmā abhikkantatarā ca  paṇītatarā cā''ti. ``evameva kho ahaṃ, māgaṇḍiya, pubbe  agāriyabhūto samāno pañcahi kāmaguṇehi samappito samaṅgībhūto  paricāresiṃ cakkhuviññeyyehi rūpehi iṭṭhehi kantehi manāpehi  piyarūpehi kāmūpasaṃhitehi rajanīyehi, sotaviññeyyehi  saddehi...pe0... ghānaviññeyyehi gandhehi... jivhāviññeyyehi  rasehi... kāyaviññeyyehi phoṭṭhabbehi iṭṭhehi kantehi manāpehi  piyarūpehi kāmūpasaṃhitehi rajanīyehi. so aparena samayena  kāmānaṃyeva samudayañca atthaṅgamañca assādañca ādīnavañca  nissaraṇañca yathābhūtaṃ viditvā kāmataṇhaṃ pahāya kāmapariḷāhaṃ  paṭivinodetvā vigatapipāso ajjhattaṃ vūpasantacitto viharāmi. so  aññe satte passāmi kāmesu avītarāge kāmataṇhāhi khajjamāne  kāmapariḷāhena pariḍayhamāne ^a^P1.0506^ea^ kāme paṭisevante, so  tesaṃ na pihemi, na tattha abhiramāmi. taṃ kissa hetu? yāhayaṃ,  māgaṇḍiya, rati aññatreva kāmehi aññatra akusalehi ^a^V2.0184^ea^ dhammehi --  api dibbaṃ sukhaṃ samadhigayha tiṭṭhati -- tāya ratiyā ramamāno  hīnassa na pihemi, na tattha abhiramāmi. </p>
              <p>[03] 213^b^.^eb^ ``seyyathāpi ^a^T2.0277^ea^, māgaṇḍiya, kuṭṭhī puriso  arugatto pakkagatto kimīhi khajjamāno nakhehi vaṇamukhāni  vippatacchamāno aṅgārakāsuyā kāyaṃ paritāpeyya. tassa mittāmaccā  ñātisālohitā bhisakkaṃ sallakattaṃ upaṭṭhāpeyyuṃ. tassa so bhisakko  sallakatto bhesajjaṃ kareyya. so taṃ bhesajjaṃ āgamma kuṭṭhehi  parimucceyya, arogo assa sukhī serī sayaṃvasī yena kāmaṃ gamo.  so aññaṃ kuṭṭhiṃ purisaṃ passeyya arugattaṃ pakkagattaṃ kimīhi khajjamānaṃ  nakhehi vaṇamukhāni vippatacchamānaṃ aṅgārakāsuyā kāyaṃ paritāpentaṃ.</p>
              <p>[03] ``taṃ kiṃ maññasi, māgaṇḍiya, api nu so puriso amussa  kuṭṭhissa purisassa piheyya aṅgārakāsuyā vā bhesajjaṃ paṭisevanāya  vā''ti? ``no ^a^M2.0174^ea^ hidaṃ, bho gotama. taṃ kissa hetu? roge hi,  bho gotama, sati bhesajjena karaṇīyaṃ hoti, roge asati na bhesajjena  karaṇīyaṃ hotī''ti. ``evameva kho ahaṃ, māgaṇḍiya, pubbe  agāriyabhūto samāno pañcahi kāmaguṇehi samappito samaṅgībhūto  paricāresiṃ, cakkhuviññeyyehi rūpehi iṭṭhehi kantehi manāpehi  piyarūpehi kāmūpasaṃhitehi rajanīyehi, sotaviññeyyehi  saddehi...pe0... ghānaviññeyyehi gandhehi... jivhāviññeyyehi  rasehi... kāyaviññeyyehi phoṭṭhabbehi iṭṭhehi kantehi manāpehi  piyarūpehi kāmūpasaṃhitehi rajanīyehi. so aparena samayena  kāmānaṃyeva samudayañca atthaṅgamañca assādañca ādīnavañca  nissaraṇañca yathābhūtaṃ viditvā kāmataṇhaṃ pahāya kāmapariḷāhaṃ ^a^T2.0278^ea^  paṭivinodetvā vigatapipāso ajjhattaṃ vūpasantacitto viharāmi. so  aññe satte passāmi kāmesu avītarāge kāmataṇhāhi khajjamāne  kāmapariḷāhena pariḍayhamāne kāme paṭisevante. so tesaṃ na pihemi,  na tattha abhiramāmi. taṃ kissa hetu? yāhayaṃ, māgaṇḍiya, rati,  aññatreva kāmehi aññatra akusalehi dhammehi -- api dibbaṃ sukhaṃ  samadhigayha tiṭṭhati -- tāya ratiyā ramamāno hīnassa na pihemi, na  tattha abhiramāmi. </p>
              <p>[03] 214^b^.^eb^ ``seyyathāpi ^a^P1.0507^ea^, māgaṇḍiya,  kuṭṭhī puriso arugatto pakkagatto kimīhi khajjamāno nakhehi  vaṇamukhāni vippatacchamāno aṅgārakāsuyā kāyaṃ paritāpeyya. tassa  mittāmaccā ^a^V2.0185^ea^ ñātisālohitā bhisakkaṃ sallakattaṃ upaṭṭhāpeyyuṃ. tassa so  bhisakko sallakatto bhesajjaṃ kareyya. so taṃ bhesajjaṃ āgamma kuṭṭhehi  parimucceyya, arogo assa sukhī serī sayaṃvasī yena kāmaṃ gamo.  tamenaṃ dve balavanto purisā nānābāhāsu gahetvā aṅgārakāsuṃ  upakaḍḍheyyuṃ.</p>
              <p>[03] ``taṃ kiṃ maññasi, māgaṇḍiya, api nu so puriso iti  citiceva kāyaṃ sannāmeyyā''ti? ``evaṃ, bho gotama''. ``taṃ  kissa hetu''? ``asu hi, bho gotama, aggi dukkhasamphasso ceva  mahābhitāpo ca mahāpariḷāho cā''ti. ``taṃ kiṃ maññasi,  māgaṇḍiya, idāneva nu kho so aggi dukkhasamphasso ceva  mahābhitāpo ca mahāpariḷāho ca udāhu pubbepi so aggi  dukkhasamphasso ceva mahābhitāpo ca mahāpariḷāho cā''ti ^a^T2.0279^ea^?  ``idāni ceva, bho gotama, so aggi dukkhasamphasso ceva  mahābhitāpo ^a^M2.0175^ea^ ca mahāpariḷāho ca, pubbepi so aggi dukkhasamphasso  ceva mahābhitāpo ca mahāpariḷāho ca. asu ca {asu hi ca (sī0 pī0)}, bho gotama, kuṭṭhī  puriso arugatto pakkagatto kimīhi khajjamāno nakhehi vaṇamukhāni  vippatacchamāno upahatindriyo dukkhasamphasseyeva aggismiṃ sukhamiti  viparītasaññaṃ paccalatthā''ti. ``evameva kho, māgaṇḍiya, atītampi  addhānaṃ kāmā dukkhasamphassā ceva mahābhitāpā ca mahāpariḷāhā ca,  anāgatampi addhānaṃ kāmā dukkhasamphassā ceva mahābhitāpā ca  mahāpariḷāhā ca, etarahipi paccuppannaṃ addhānaṃ kāmā dukkhasamphassā  ceva mahābhitāpā ca mahāpariḷāhā ca. ime ca, māgaṇḍiya, sattā  kāmesu avītarāgā kāmataṇhāhi khajjamānā kāmapariḷāhena  pariḍayhamānā upahatindriyā dukkhasamphassesuyeva kāmesu sukhamiti  viparītasaññaṃ paccalatthuṃ. </p>
              <p>[03] 215^b^.^eb^ ``seyyathāpi, māgaṇḍiya, kuṭṭhī puriso  arugatto pakkagatto kimīhi khajjamāno nakhehi vaṇamukhāni  vippatacchamāno aṅgārakāsuyā kāyaṃ paritāpeti. yathā yathā kho,  māgaṇḍiya, asu kuṭṭhī puriso arugatto pakkagatto kimīhi khajjamāno  nakhehi vaṇamukhāni vippatacchamāno aṅgārakāsuyā kāyaṃ paritāpeti  tathā tathā'ssa {tathā tathā tasseva (syā0 kaṃ0 ka0)} tāni vaṇamukhāni asucitarāni ^a^P1.0508^ea^  ceva honti duggandhatarāni ca pūtikatarāni ca ^a^T2.0280^ea^, hoti ceva kāci  sātamattā assādamattā -- yadidaṃ vaṇamukhānaṃ kaṇḍūvanahetu; evameva  kho, māgaṇḍiya, sattā kāmesu avītarāgā ^a^V2.0186^ea^ kāmataṇhāhi khajjamānā  kāmapariḷāhena ca pariḍayhamānā kāme paṭisevanti. yathā yathā kho,  māgaṇḍiya, sattā kāmesu avītarāgā kāmataṇhāhi khajjamānā  kāmapariḷāhena ca pariḍayhamānā kāme paṭisevanti tathā tathā tesaṃ  tesaṃ sattānaṃ kāmataṇhā ceva pavaḍḍhati, kāmapariḷāhena ca  pariḍayhanti, hoti ceva sātamattā assādamattā -- yadidaṃ  pañcakāmaguṇe paṭicca.</p>
              <p>[03] ``taṃ kiṃ maññasi, māgaṇḍiya, api nu te diṭṭho vā suto vā  rājā vā rājamahāmatto vā pañcahi kāmaguṇehi samappito samaṅgībhūto  paricārayamāno kāmataṇhaṃ appahāya kāmapariḷāhaṃ appaṭivinodetvā  vigatapipāso ajjhattaṃ vūpasantacitto vihāsi vā viharati vā  viharissati vā''ti ^a^M2.0176^ea^? ``no hidaṃ, bho gotama''. ``sādhu,  māgaṇḍiya! mayāpi kho etaṃ, māgaṇḍiya, neva diṭṭhaṃ na sutaṃ rājā  vā rājamahāmatto vā pañcahi kāmaguṇehi samappito samaṅgībhūto  paricārayamāno kāmataṇhaṃ appahāya kāmapariḷāhaṃ appaṭivinodetvā  vigatapipāso ajjhattaṃ vūpasantacitto vihāsi vā viharati vā  viharissati vā. atha kho, māgaṇḍiya, ye hi keci samaṇā vā  brāhmaṇā vā vigatapipāsā ajjhattaṃ vūpasantacittā vihāsuṃ vā  viharanti vā viharissanti vā sabbe te kāmānaṃyeva samudayañca ^a^T2.0281^ea^  atthaṅgamañca assādañca ādīnavañca nissaraṇañca yathābhūtaṃ viditvā  kāmataṇhaṃ pahāya kāmapariḷāhaṃ paṭivinodetvā vigatapipāsā ajjhattaṃ  vūpasantacittā vihāsuṃ vā viharanti vā viharissanti vā''ti. atha  kho bhagavā tāyaṃ velāyaṃ imaṃ udānaṃ udānesi -- </p>
              <p>[21] ``ārogyaparamā lābhā, nibbānaṃ paramaṃ sukhaṃ. </p>
              <p>[22] aṭṭhaṅgiko ca maggānaṃ, khemaṃ amatagāmina''nti.. </p>
              <p>[03] 216^b^.^eb^ evaṃ vutte, māgaṇḍiyo paribbājako bhagavantaṃ  etadavoca -- ``acchariyaṃ, bho gotama, abbhutaṃ, bho gotama! yāva  subhāsitaṃ cidaṃ bhotā gotamena -- `ārogyaparamā ^a^P1.0509^ea^  lābhā, nibbānaṃ paramaṃ sukha'nti. mayāpi kho etaṃ, bho gotama,  sutaṃ pubbakānaṃ paribbājakānaṃ ācariyapācariyānaṃ bhāsamānānaṃ --  `ārogyaparamā lābhā, nibbānaṃ paramaṃ sukha'nti; tayidaṃ, bho gotama,  sametī''ti. ``yaṃ pana te etaṃ, māgaṇḍiya, sutaṃ pubbakānaṃ  paribbājakānaṃ ^a^V2.0187^ea^ ācariyapācariyānaṃ bhāsamānānaṃ -- `ārogyaparamā  lābhā, nibbānaṃ paramaṃ sukha'nti, katamaṃ taṃ ārogyaṃ, katamaṃ taṃ  nibbāna''nti? evaṃ vutte, māgaṇḍiyo paribbājako sakāneva sudaṃ  gattāni pāṇinā anomajjati -- ``idantaṃ, bho gotama, ārogyaṃ,  idantaṃ nibbānaṃ. ahañhi, bho gotama, etarahi arogo sukhī, na  maṃ kiñci ābādhatī''ti. </p>
              <p>[03] 217^b^.^eb^ ``seyyathāpi, māgaṇḍiya, jaccandho puriso;  so na passeyya ^a^T2.0282^ea^ kaṇhasukkāni rūpāni, na passeyya nīlakāni  rūpāni, na passeyya pītakāni rūpāni, na passeyya lohitakāni  rūpāni, na passeyya mañjiṭṭhakāni {mañjeṭṭhikāni (sī0 syā0 kaṃ0 pī0),  mañjeṭṭhakāni (ka0)} rūpāni, na passeyya samavisamaṃ,  na passeyya tārakarūpāni, na passeyya candimasūriye. so suṇeyya  cakkhumato bhāsamānassa -- `chekaṃ vata, bho ^a^M2.0177^ea^, odātaṃ vatthaṃ abhirūpaṃ  nimmalaṃ sucī'ti! so odātapariyesanaṃ careyya. tamenaṃ aññataro  puriso telamalikatena sāhuḷicīrena {telamasikatena sāhuḷacīvarena (sī0 syā0  kaṃ0 pī0)} vañceyya -- `idaṃ te, ambho  purisa, odātaṃ vatthaṃ abhirūpaṃ nimmalaṃ sucī'ti. so taṃ  paṭiggaṇheyya, paṭiggahetvā pārupeyya, pārupetvā attamano attamanavācaṃ  nicchāreyya -- `chekaṃ vata, bho, odātaṃ vatthaṃ abhirūpaṃ nimmalaṃ  sucī'ti!</p>
              <p>[03] ``taṃ kiṃ maññasi, māgaṇḍiya, api nu so jaccandho puriso  jānanto passanto amuṃ telamalikataṃ sāhuḷicīraṃ paṭiggaṇheyya,  paṭiggahetvā pārupeyya, pārupetvā attamano attamanavācaṃ nicchāreyya --  `chekaṃ vata, bho, odātaṃ vatthaṃ abhirūpaṃ nimmalaṃ sucī'ti udāhu  cakkhumato saddhāyā''ti? ``ajānanto hi, bho gotama, apassanto  so jaccandho puriso amuṃ telamalikataṃ sāhuḷicīraṃ paṭiggaṇheyya,  paṭiggahetvā pārupeyya, pārupetvā attamano attamanavācaṃ nicchāreyya --  `chekaṃ ^a^P1.0510^ea^ vata, bho, odātaṃ vatthaṃ abhirūpaṃ nimmalaṃ  sucī'ti, cakkhumato saddhāyā''ti. ``evameva kho, māgaṇḍiya,  aññatitthiyā paribbājakā andhā acakkhukā ajānantā ārogyaṃ,  apassantā nibbānaṃ ^a^T2.0283^ea^, atha ca panimaṃ gāthaṃ bhāsanti --  `ārogyaparamā lābhā, nibbānaṃ paramaṃ sukha'nti. pubbakehesā,  māgaṇḍiya, arahantehi sammāsambuddhehi gāthā bhāsitā -- </p>
              <p>[21] `ārogyaparamā ^a^V2.0188^ea^ lābhā, nibbānaṃ paramaṃ sukhaṃ. </p>
              <p>[22] aṭṭhaṅgiko ca maggānaṃ, khemaṃ amatagāmina'nti.. </p>
              <p>[03] 218^b^.^eb^ ``sā etarahi anupubbena puthujjanagāthā {puthujjanagatā (sī0  pī0)}. ayaṃ  kho pana, māgaṇḍiya, kāyo rogabhūto gaṇḍabhūto sallabhūto aghabhūto  ābādhabhūto, so tvaṃ imaṃ kāyaṃ rogabhūtaṃ gaṇḍabhūtaṃ sallabhūtaṃ aghabhūtaṃ  ābādhabhūtaṃ -- `idantaṃ, bho gotama, ārogyaṃ, idantaṃ nibbāna'nti  vadesi. tañhi te, māgaṇḍiya, ariyaṃ cakkhuṃ natthi yena tvaṃ  ariyena cakkhunā ārogyaṃ jāneyyāsi, nibbānaṃ passeyyāsī''ti.  ``evaṃ pasanno ahaṃ bhoto gotamassa! pahoti me bhavaṃ gotamo tathā  dhammaṃ desetuṃ yathāhaṃ ārogyaṃ jāneyyaṃ, nibbānaṃ passeyya''nti. </p>
              <p>[03] 219^b^.^eb^ ``seyyathāpi ^a^M2.0178^ea^, māgaṇḍiya, jaccandho puriso;  so na passeyya kaṇhasukkāni rūpāni, na passeyya nīlakāni  rūpāni, na passeyya pītakāni rūpāni, na passeyya lohitakāni  rūpāni, na passeyya mañjiṭṭhakāni rūpāni, na passeyya samavisamaṃ,  na passeyya tārakarūpāni, na passeyya candimasūriye. tassa  mittāmaccā ñātisālohitā bhisakkaṃ sallakattaṃ upaṭṭhāpeyyuṃ. tassa so  bhisakko sallakatto bhesajjaṃ kareyya. so taṃ bhesajjaṃ āgamma na  cakkhūni uppādeyya, na ^a^T2.0284^ea^ cakkhūni visodheyya. taṃ kiṃ maññasi,  māgaṇḍiya, nanu so vejjo yāvadeva kilamathassa vighātassa bhāgī  assā''ti? ``evaṃ, bho gotama''. ``evameva kho, māgaṇḍiya,  ahañce te dhammaṃ deseyyaṃ -- `idantaṃ ārogyaṃ, idantaṃ nibbāna'nti,  so tvaṃ ārogyaṃ na jāneyyāsi, nibbānaṃ na passeyyāsi. so  mamassa kilamatho, sā mamassa vihesā''ti. ``evaṃ ^a^P1.0511^ea^  pasanno ahaṃ bhoto gotamassa. pahoti me bhavaṃ gotamo  tathā dhammaṃ desetuṃ yathāhaṃ ārogyaṃ jāneyyaṃ, nibbānaṃ passeyya''nti. </p>
              <p>[03] 220^b^.^eb^ ``seyyathāpi, māgaṇḍiya, jaccandho puriso;  so na passeyya kaṇhasukkāni rūpāni, na passeyya nīlakāni  rūpāni, na passeyya pītakāni rūpāni, na passeyya lohitakāni  rūpāni, na passeyya mañjiṭṭhakāni rūpāni, na passeyya samavisamaṃ,  na passeyya tārakarūpāni, na passeyya candimasūriye. so suṇeyya  cakkhumato bhāsamānassa -- `chekaṃ vata, bho, odātaṃ vatthaṃ abhirūpaṃ  nimmalaṃ sucī'ti! so odātapariyesanaṃ careyya. tamenaṃ aññataro ^a^V2.0189^ea^   puriso telamalikatena sāhuḷicīrena vañceyya -- `idaṃ te, ambho  purisa, odātaṃ vatthaṃ abhirūpaṃ nimmalaṃ sucī'ti. so taṃ  paṭiggaṇheyya, paṭiggahetvā pārupeyya. tassa mittāmaccā  ñātisālohitā bhisakkaṃ sallakattaṃ upaṭṭhāpeyyuṃ. tassa so bhisakko  sallakatto bhesajjaṃ kareyya -- uddhaṃvirecanaṃ adhovirecanaṃ añjanaṃ paccañjanaṃ  natthukammaṃ. so taṃ bhesajjaṃ ^a^T2.0285^ea^ āgamma cakkhūni uppādeyya, cakkhūni  visodheyya. tassa saha cakkhuppādā yo amusmiṃ telamalikate  sāhuḷicīre chandarāgo so pahīyetha. tañca naṃ purisaṃ amittatopi  daheyya, paccatthikatopi daheyya, api ca jīvitā voropetabbaṃ maññeyya  -- `dīgharattaṃ vata, bho, ahaṃ iminā purisena telamalikatena  sāhuḷicīrena nikato vañcito paluddho -- idaṃ te, ambho purisa,  odātaṃ vatthaṃ ^a^M2.0179^ea^ abhirūpaṃ nimmalaṃ sucī'ti. evameva kho, māgaṇḍiya,  ahañce te dhammaṃ deseyyaṃ -- `idantaṃ ārogyaṃ, idantaṃ nibbāna'nti.  so tvaṃ ārogyaṃ jāneyyāsi, nibbānaṃ passeyyāsi. tassa te saha  cakkhuppādā yo pañcasupādānakkhandhesu chandarāgo so pahīyetha; api  ca te evamassa -- `dīgharattaṃ vata, bho, ahaṃ iminā cittena nikato  vañcito paluddho {paladdho (sī0 pī0)}. ahañhi rūpaṃyeva upādiyamāno upādiyiṃ,  vedanaṃyeva upādiyamāno upādiyiṃ, saññaṃyeva upādiyamāno upādiyiṃ,  saṅkhāreyeva upādiyamāno upādiyiṃ, viññāṇaṃyeva upādiyamāno  upādiyiṃ. tassa me upādānapaccayā bhavo, bhavapaccayā jāti,  jātipaccayā jarāmaraṇaṃ sokaparidevadukkhadomanassupāyāsā ^a^P1.0512^ea^  sambhavanti; evametassa kevalassa dukkhakkhandhassa samudayo  hotī'''ti. ``evaṃ pasanno ahaṃ bhoto gotamassa! pahoti me bhavaṃ  gotamo tathā dhammaṃ desetuṃ yathāhaṃ imamhā āsanā anandho  vuṭṭhaheyya''nti. </p>
              <p>[03] 221^b^.^eb^ ``tena hi tvaṃ, māgaṇḍiya, sappurise  bhajeyyāsi. yato kho ^a^T2.0286^ea^ tvaṃ, māgaṇḍiya, sappurise bhajissasi tato  tvaṃ, māgaṇḍiya, saddhammaṃ sossasi; yato kho tvaṃ, māgaṇḍiya,  saddhammaṃ sossasi tato tvaṃ, māgaṇḍiya, dhammānudhammaṃ paṭipajjissasi;  yato kho tvaṃ, māgaṇḍiya, dhammānudhammaṃ paṭipajjissasi tato tvaṃ,  māgaṇḍiya, sāmaṃyeva ñassasi, sāmaṃ dakkhissasi -- ime rogā  gaṇḍā sallā; idha rogā gaṇḍā sallā aparisesā nirujjhanti. tassa  me upādānanirodhā bhavanirodho, bhavanirodhā jātinirodho,  jātinirodhā jarāmaraṇaṃ sokaparidevadukkhadomanassupāyāsā  nirujjhanti; evametassa kevalassa dukkhakkhandhassa nirodho hotī''ti. </p>
              <p>[03] 222^b^.^eb^ evaṃ ^a^V2.0190^ea^ vutte, māgaṇḍiyo paribbājako bhagavantaṃ  etadavoca -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti; evamevaṃ bhotā gotamena  anekapariyāyena dhammo pakāsito. esāhaṃ bhavantaṃ gotamaṃ saraṇaṃ  gacchāmi dhammañca bhikkhusaṅghañca ^a^M2.0180^ea^. labheyyāhaṃ bhoto gotamassa  santike pabbajjaṃ, labheyyaṃ upasampada''nti. ``yo kho, māgaṇḍiya,  aññatitthiyapubbo imasmiṃ dhammavinaye ākaṅkhati pabbajjaṃ,  ākaṅkhati upasampadaṃ, so cattāro māse parivasati; catunnaṃ māsānaṃ  accayena āraddhacittā bhikkhū pabbājenti ^a^T2.0287^ea^, upasampādenti bhikkhubhāvāya.  api ca mettha puggalavemattatā viditā''ti. ``sace, bhante,  aññatitthiyapubbā imasmiṃ dhammavinaye ākaṅkhantā pabbajjaṃ,  ākaṅkhantā upasampadaṃ cattāro māse parivasanti, catunnaṃ māsānaṃ  accayena āraddhacittā bhikkhū pabbājenti upasampādenti  bhikkhubhāvāya; ahaṃ cattāri vassāni parivasissāmi, catunnaṃ vassānaṃ  accayena āraddhacittā bhikkhū pabbājentu, upasampādentu  bhikkhubhāvāyā''ti ^a^P1.0513^ea^. alattha kho māgaṇḍiyo  paribbājako bhagavato santike pabbajjaṃ, alattha upasampadaṃ.  acirūpasampanno kho panāyasmā māgaṇḍiyo eko vūpakaṭṭho appamatto  ātāpī pahitatto viharanto nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihāsi. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti abbhaññāsi. aññataro kho  panāyasmā māgaṇḍiyo arahataṃ ahosīti. </p>
              <p>[06] māgaṇḍiyasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. sandakasuttaṃ </h3n>
            <h4>
              <h4n> </h4n>
              <p>[03] 223^b^.^eb^ evaṃ ^a^T2.0288^ea^ ^a^V2.0191^ea^ me sutaṃ -- ekaṃ samayaṃ bhagavā kosambiyaṃ  viharati ghositārāme. tena kho pana samayena sandako paribbājako  pilakkhaguhāyaṃ paṭivasati mahatiyā paribbājakaparisāya saddhiṃ  pañcamattehi paribbājakasatehi. atha kho āyasmā ānando  sāyanhasamayaṃ paṭisallānā vuṭṭhito bhikkhū āmantesi --  ``āyāmāvuso, yena devakatasobbho tenupasaṅkamissāma  guhādassanāyā''ti. ``evamāvuso''ti kho te bhikkhū āyasmato  ānandassa paccassosuṃ. atha kho āyasmā ānando sambahulehi  bhikkhūhi saddhiṃ yena devakatasobbho tenupasaṅkami. tena kho pana  samayena sandako paribbājako mahatiyā ^a^M2.0181^ea^ paribbājakaparisāya saddhiṃ  nisinno hoti unnādiniyā uccāsaddamahāsaddāya anekavihitaṃ  tiracchānakathaṃ kathentiyā, seyyathidaṃ -- rājakathaṃ corakathaṃ  mahāmattakathaṃ senākathaṃ bhayakathaṃ yuddhakathaṃ annakathaṃ pānakathaṃ vatthakathaṃ  sayanakathaṃ mālākathaṃ gandhakathaṃ ñātikathaṃ yānakathaṃ gāmakathaṃ nigamakathaṃ  nagarakathaṃ janapadakathaṃ itthikathaṃ sūrakathaṃ visikhākathaṃ kumbhaṭṭhānakathaṃ  pubbapetakathaṃ nānattakathaṃ lokakkhāyikaṃ samuddakkhāyikaṃ ^a^P1.0514^ea^  itibhavābhavakathaṃ iti vā. addasā kho sandako  paribbājako āyasmantaṃ ānandaṃ dūratova āgacchantaṃ. disvāna sakaṃ  parisaṃ saṇṭhāpesi ^a^T2.0289^ea^ -- ``appasaddā bhonto hontu, mā bhonto  saddamakattha; ayaṃ samaṇassa gotamassa sāvako āgacchati samaṇo  ānando. yāvatā kho pana samaṇassa gotamassa sāvakā kosambiyaṃ  paṭivasanti, ayaṃ tesaṃ aññataro samaṇo ānando. appasaddakāmā  kho pana te āyasmanto appasaddavinītā appasaddassa vaṇṇavādino;  appeva nāma appasaddaṃ parisaṃ viditvā upasaṅkamitabbaṃ maññeyyā''ti.  atha kho te paribbājakā tuṇhī ahesuṃ. </p>
              <p>[03] 224^b^.^eb^ atha kho āyasmā ānando yena sandako  paribbājako tenupasaṅkami. atha kho sandako paribbājako  āyasmantaṃ ānandaṃ etadavoca -- ``etu kho bhavaṃ ānando, svāgataṃ  bhoto ānandassa. cirassaṃ kho bhavaṃ ānando imaṃ pariyāyamakāsi  yadidaṃ idhāgamanāya. nisīdatu bhavaṃ ānando, idamāsanaṃ  paññatta''nti. nisīdi kho āyasmā ānando ^a^V2.0192^ea^ paññatte āsane.  sandakopi kho paribbājako aññataraṃ nīcaṃ āsanaṃ gahetvā ekamantaṃ  nisīdi. ekamantaṃ nisinnaṃ kho sandakaṃ paribbājakaṃ āyasmā  ānando etadavoca -- ``kāyanuttha, sandaka, etarahi kathāya  sannisinnā, kā ca pana vo antarākathā vippakatā''ti?  ``tiṭṭhatesā, bho ānanda, kathā yāya mayaṃ etarahi kathāya  sannisinnā. nesā bhoto ānandassa kathā dullabhā bhavissati  pacchāpi savanāya. sādhu vata bhavantaṃyeva ānandaṃ paṭibhātu sake  ācariyake dhammīkathā''ti. ``tena hi, sandaka, suṇāhi ^a^T2.0290^ea^, sādhukaṃ  manasi karohi, bhāsissāmī''ti. ``evaṃ bho''ti kho sandako  paribbājako āyasmato ānandassa paccassosi. āyasmā ānando  etadavoca -- ``cattārome ^a^M2.0182^ea^, sandaka, tena bhagavatā jānatā passatā  arahatā sammāsambuddhena abrahmacariyavāsā akkhātā cattāri ca  anassāsikāni brahmacariyāni akkhātāni, yattha viññū puriso  sasakkaṃ brahmacariyaṃ na vaseyya, vasanto ca {vasanto vā (sī0 pī0) evamuparipi  anārādhanapakkhe} nārādheyya ñāyaṃ dhammaṃ  kusala''nti. ``katame pana te, bho ānanda, tena bhagavatā jānatā  passatā arahatā sammāsambuddhena cattāro abrahmacariyavāsā akkhātā,  yattha viññū ^a^P1.0515^ea^ puriso sasakkaṃ brahmacariyaṃ na vaseyya,  vasanto ca nārādheyya ñāyaṃ dhammaṃ kusala''nti? </p>
              <p>[03] 225^b^.^eb^ ``idha, sandaka, ekacco satthā evaṃvādī hoti  evaṃdiṭṭhi -- `natthi dinnaṃ, natthi yiṭṭhaṃ, natthi hutaṃ, natthi  sukatadukkaṭānaṃ kammānaṃ phalaṃ vipāko, natthi ayaṃ loko, natthi  paroloko, natthi mātā, natthi pitā, natthi sattā opapātikā,  natthi loke samaṇabrāhmaṇā sammaggatā sammāpaṭipannā ye imañca lokaṃ  parañca lokaṃ sayaṃ abhiññā sacchikatvā pavedenti. cātumahābhūtiko  ayaṃ puriso yadā kālaṅkaroti, pathavī pathavīkāyaṃ anupeti  anupagacchati, āpo āpokāyaṃ anupeti anupagacchati, tejo tejokāyaṃ  anupeti anupagacchati, vāyo vāyokāyaṃ anupeti anupagacchati ^a^T2.0291^ea^,  ākāsaṃ indriyāni saṅkamanti. āsandipañcamā purisā mataṃ ādāya  gacchanti, yāvāḷāhanā padāni paññāyanti. kāpotakāni aṭṭhīni  bhavanti. bhassantā āhutiyo; dattupaññattaṃ yadidaṃ dānaṃ. tesaṃ tucchā  musā vilāpo ye keci atthikavādaṃ vadanti. bāle ca paṇḍite ca  kāyassa bhedā ucchijjanti vinassanti na honti paraṃ maraṇā'ti.</p>
              <p>[03] ``tatra ^a^V2.0193^ea^, sandaka, viññū puriso iti paṭisañcikkhati --  `ayaṃ kho bhavaṃ satthā evaṃvādī evaṃdiṭṭhi -- natthi dinnaṃ, natthi  yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi  ayaṃ loko, natthi paroloko, natthi mātā, natthi pitā, natthi  sattā opapātikā, natthi loke samaṇabrāhmaṇā sammaggatā  sammāpaṭipannā ye imañca lokaṃ parañca lokaṃ sayaṃ abhiññā  sacchikatvā pavedenti. cātumahābhūtiko ayaṃ puriso yadā  kālaṅkaroti, pathavī pathavīkāyaṃ anupeti anupagacchati, āpo  āpokāyaṃ ^a^M2.0183^ea^ anupeti anupagacchati, tejo tejokāyaṃ anupeti  anupagacchati, vāyo vāyokāyaṃ anupeti anupagacchati, ākāsaṃ  indriyāni saṅkamanti. āsandipañcamā purisā mataṃ ādāya  gacchanti, yāvāḷāhanā padāni paññāyanti. kāpotakāni aṭṭhīni  bhavanti. bhassantā āhutiyo; dattupaññattaṃ yadidaṃ dānaṃ. tesaṃ tucchā  musā vilāpo ye keci atthikavādaṃ vadanti. bāle ca paṇḍite ca  kāyassa bhedā ucchijjanti ^a^T2.0292^ea^ vinassanti na honti paraṃ maraṇā'ti.  sace imassa bhoto satthuno saccaṃ vacanaṃ, akatena me ettha kataṃ,  avusitena me ettha vusitaṃ. ubhopi mayaṃ ettha samasamā sāmaññaṃ  pattā, yo cāhaṃ na vadāmi `ubho kāyassa bhedā ucchijjissāma,  vinassissāma, na bhavissāma paraṃ maraṇā'ti. atirekaṃ kho  panimassa bhoto satthuno naggiyaṃ muṇḍiyaṃ ukkuṭikappadhānaṃ  kesamassulocanaṃ yohaṃ puttasambādhasayanaṃ {puttasambādhavasanaṃ (sī0)} ajjhāvasanto kāsikacandanaṃ  paccanubhonto mālāgandhavilepanaṃ dhārento jātarūparajataṃ sādiyanto  iminā bhotā satthārā samasamagatiko bhavissāmi. abhisamparāyaṃ  sohaṃ kiṃ jānanto kiṃ passanto imasmiṃ satthari brahmacariyaṃ  carissāmi? `so abrahmacariyavāso aya'nti -- iti viditvā  tasmā brahmacariyā nibbijja pakkamati {nibbijjāpakkamati (sī0)}. ayaṃ kho, sandaka, tena  bhagavatā jānatā passatā arahatā sammāsambuddhena paṭhamo  abrahmacariyavāso akkhāto yattha viññū puriso sasakkaṃ brahmacariyaṃ  ^a^P1.0516^ea^ na vaseyya, vasanto ca nārādheyya ñāyaṃ dhammaṃ  kusalaṃ. </p>
              <p>[03] 226^b^.^eb^ ``puna caparaṃ, sandaka, idhekacco satthā  evaṃvādī hoti evaṃdiṭṭhi -- `karoto kārayato chindato chedāpayato  pacato pācāpayato socayato socāpayato kilamato kilamāpayato  phandato phandāpayato pāṇamatipātayato adinnaṃ ādiyato sandhiṃ  chindato nillopaṃ harato ekāgārikaṃ karoto paripanthe tiṭṭhato paradāraṃ  gacchato musā bhaṇato ^a^T2.0293^ea^ karoto na ^a^V2.0194^ea^ karīyati pāpaṃ. khurapariyantena  cepi cakkena yo imissā pathaviyā pāṇe ekaṃ maṃsakhalaṃ ekaṃ maṃsapuñjaṃ  kareyya, natthi tatonidānaṃ pāpaṃ, natthi pāpassa āgamo.  dakkhiṇañcepi gaṅgāya tīraṃ gaccheyya hananto ghātento chindanto  chedāpento pacanto pacāpento, natthi tatonidānaṃ pāpaṃ, natthi ^a^M2.0184^ea^ pāpassa  āgamo. uttarañcepi gaṅgāya tīraṃ gaccheyya dadanto dāpento yajanto  yajāpento, natthi tatonidānaṃ puññaṃ, natthi puññassa āgamo.  dānena damena saṃyamena saccavajjena natthi puññaṃ, natthi puññassa  āgamo'ti.</p>
              <p>[03] ``tatra, sandaka, viññū puriso iti paṭisañcikkhati -- `ayaṃ  kho bhavaṃ satthā evaṃvādī evaṃdiṭṭhi -- karoto kārayato chindato  chedāpayato pacato pācāpayato socato socāpayato kilamato  kilamāpayato phandato phandāpayato pāṇamatipātayato adinnaṃ  ādiyato sandhiṃ chindato nillopaṃ harato ekāgārikaṃ karoto  paripanthe tiṭṭhato paradāraṃ gacchato musā bhaṇato karoto na  karīyati pāpaṃ khurapariyantena cepi cakkena yo imissā pathaviyā  pāṇe ekaṃ maṃsakhalaṃ ekaṃ maṃsapuñjaṃ kareyya, natthi tatonidānaṃ pāpaṃ,  natthi pāpassa āgamo. dakkhiṇañcepi gaṅgāya tīraṃ gaccheyya  hananto ghātento chindanto chedāpento pacanto pacāpento, natthi  tatonidānaṃ pāpaṃ, natthi pāpassa āgamo. uttarañcepi gaṅgāya tīraṃ ^a^T2.0294^ea^  gaccheyya dadanto dāpento yajanto yajāpento, natthi tatonidānaṃ  puññaṃ, natthi puññassa āgamo. dānena damena saṃyamena saccavajjena  natthi puññaṃ, natthi puññassa āgamo'ti. sace imassa bhoto  satthuno saccaṃ vacanaṃ, akatena me ettha kataṃ, avusitena me ettha  vusitaṃ. ubhopi mayaṃ ettha samasamā sāmaññaṃ pattā, yo cāhaṃ na  vadāmi `ubhinnaṃ kurutaṃ na karīyati pāpa'nti. atirekaṃ kho panimassa  bhoto satthuno naggiyaṃ muṇḍiyaṃ ukkuṭikappadhānaṃ kesamassulocanaṃ yohaṃ  puttasambādhasayanaṃ ajjhāvasanto kāsikacandanaṃ paccanubhonto  mālāgandhavilepanaṃ dhārento jātarūparajataṃ sādiyanto iminā bhotā  satthārā samasamagatiko bhavissāmi. abhisamparāyaṃ sohaṃ kiṃ  jānanto kiṃ passanto imasmiṃ satthari brahmacariyaṃ carissāmi?  `so abrahmacariyavāso aya'nti iti viditvā tasmā brahmacariyā  nibbijja pakkamati. ayaṃ kho, sandaka, tena bhagavatā jānatā  passatā arahatā sammāsambuddhena dutiyo abrahmacariyavāso akkhāto  yattha viññū puriso sasakkaṃ brahmacariyaṃ na vaseyya, vasanto ca  nārādheyya ñāyaṃ dhammaṃ kusalaṃ. </p>
              <p>[03] 227^b^.^eb^ ``puna caparaṃ, sandaka, idhekacco satthā  evaṃvādī hoti evaṃdiṭṭhi -- `natthi hetu, natthi paccayo sattānaṃ  saṃkilesāya; ahetū appaccayā sattā ^a^M2.0185^ea^ saṃkilissanti; natthi hetu,  natthi paccayo ^a^V2.0195^ea^ sattānaṃ visuddhiyā; ahetū appaccayā sattā  visujjhanti; natthi balaṃ, natthi ^a^T2.0295^ea^ vīriyaṃ, natthi purisathāmo ^a^P1.0517^ea^,  natthi purisaparakkamo; sabbe sattā sabbe pāṇā sabbe bhūtā  sabbe jīvā avasā abalā avīriyā niyatisaṅgatibhāvapariṇatā  chasvevābhijātīsu sukhadukkhaṃ paṭisaṃvedentī'ti.</p>
              <p>[03] ``tatra, sandaka, viññū puriso iti paṭisañcikkhati -- `ayaṃ  kho bhavaṃ satthā evaṃvādī evaṃdiṭṭhi -- natthi hetu, natthi paccayo  sattānaṃ saṃkilesāya, ahetū appaccayā sattā saṃkilissanti. natthi  hetu natthi paccayo sattānaṃ visuddhiyā, ahetū appaccayā sattā  visujjhanti. natthi balaṃ, natthi vīriyaṃ, natthi purisathāmo, natthi  purisaparakkamo, sabbe sattā sabbe pāṇā sabbe bhūtā sabbe jīvā  avasā abalā avīriyā niyatisaṅgatibhāvapariṇatā chasvevābhijātīsu  sukhadukkhaṃ paṭisaṃvedentī'ti. sace imassa bhoto satthuno saccaṃ  vacanaṃ, akatena me ettha kataṃ, avusitena me ettha vusitaṃ. ubhopi  mayaṃ ettha samasamā sāmaññaṃ pattā, yo cāhaṃ na vadāmi `ubho ahetū  appaccayā visujjhissāmā'ti. atirekaṃ kho panimassa bhoto  satthuno naggiyaṃ muṇḍiyaṃ ukkuṭikappadhānaṃ kesamassulocanaṃ yohaṃ  puttasambādhasayanaṃ ajjhāvasanto kāsikacandanaṃ paccanubhonto  mālāgandhavilepanaṃ dhārento jātarūparajataṃ sādiyanto iminā bhotā  satthārā samasamagatiko bhavissāmi. abhisamparāyaṃ sohaṃ kiṃ  jānanto kiṃ passanto imasmiṃ satthari brahmacariyaṃ carissāmi?  `so abrahmacariyavāso aya'nti -- iti viditvā tasmā ^a^T2.0296^ea^ brahmacariyā  nibbijja pakkamati. ayaṃ kho, sandaka, tena bhagavatā jānatā  passatā arahatā sammāsambuddhena tatiyo abrahmacariyavāso akkhāto  yattha viññū puriso sasakkaṃ brahmacariyaṃ na vaseyya, vasanto ca  nārādheyya ñāyaṃ dhammaṃ kusalaṃ. </p>
              <p>[03] 228^b^.^eb^ ``puna caparaṃ, sandaka, idhekacco satthā  evaṃvādī hoti evaṃdiṭṭhi -- `sattime kāyā akaṭā akaṭavidhā  animmitā animmātā vañjhā kūṭaṭṭhā esikaṭṭhāyiṭṭhitā, te na iñjanti  na vipariṇamanti na aññamaññaṃ byābādhenti nālaṃ aññamaññassa  sukhāya vā dukkhāya vā sukhadukkhāya vā. katame satta?  pathavīkāyo āpokāyo tejokāyo vāyokāyo sukhe dukkhe jīve  sattame -- ime sattakāyā akaṭā akaṭavidhā animmitā ^a^M2.0186^ea^ animmātā ^a^V2.0196^ea^   vañjhā kūṭaṭṭhā esikaṭṭhāyiṭṭhitā. te na iñjanti na vipariṇamanti na  aññamaññaṃ byābādhenti. nālaṃ aññamaññassa sukhāya vā dukkhāya vā  sukhadukkhāya vā. tattha natthi hantā vā ghātetā vā sotā vā  sāvetā vā viññātā vā viññāpetā vā. yopi tiṇhena satthena  sīsaṃ chindati, na koci kañci {kiñci (ka0)} jīvitā voropeti. sattannaṃtveva  kāyānamantarena satthaṃ vivaramanupatati. cuddasa kho panimāni  yonipamukhasatasahassāni saṭṭhi ca satāni cha ca satāni pañca ca  kammuno satāni pañca ca kammāni tīṇi ^a^T2.0297^ea^ ca kammāni, kamme ca  aḍḍhakamme ca, dvaṭṭhipaṭipadā, dvaṭṭhantarakappā, chaḷābhijātiyo, aṭṭha  purisabhūmiyo, ekūnapaññāsa ājīvakasate, ekūnapaññāsa  paribbājakasate, ekūnapaññāsa ^a^P1.0518^ea^ nāgāvāsasate, vīse  indriyasate, tiṃse nirayasate, chattiṃsa rajodhātuyo, satta saññīgabbhā,  satta asaññīgabbhā, satta nigaṇṭhigabbhā, satta devā, satta mānusā,  satta pesācā, satta sarā, satta pavuṭā, satta papātā, satta  papātasatāni, satta supinā, satta supinasatāni, cullāsīti {cūḷāsīti (sī0  syā0 kaṃ0 pī0)}  mahākappino {mahākappuno (sī0 pī0)} satasahassāni, yāni bāle ca paṇḍite ca sandhāvitvā  saṃsaritvā dukkhassantaṃ karissanti. tattha natthi imināhaṃ sīlena  vā vatena vā tapena vā brahmacariyena vā aparipakkaṃ vā kammaṃ  paripācessāmi, paripakkaṃ vā kammaṃ phussa phussa byantiṃ karissāmīti.  hevaṃ natthi doṇamite sukhadukkhe pariyantakate saṃsāre, natthi  hāyanavaḍḍhane, natthi ukkaṃsāvakaṃse. seyyathāpi nāma suttaguḷe khitte  nibbeṭhiyamānameva paleti, evameva bāle ca paṇḍite ca sandhāvitvā  saṃsaritvā dukkhassantaṃ karissantī'ti.</p>
              <p>[03] ``tatra, sandaka, viññū puriso iti paṭisañcikkhati --  `ayaṃ kho bhavaṃ satthā evaṃvādī evaṃdiṭṭhi -- sattime kāyā akaṭā  akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.  te na iñjanti na vipariṇamanti na aññamaññaṃ byābādhenti. nālaṃ  aññamaññassa sukhāya vā dukkhāya vā sukhadukkhāya vā. katame  satta ^a^T2.0298^ea^? pathavīkāyo āpokāyo tejokāyo vāyokāyo sukhe dukkhe  jīve sattame -- ime satta kāyā akaṭā akaṭavidhā animmitā  animmātā vañjhā kūṭaṭṭhā esikaṭṭhāyiṭṭhitā. te na iñjanti na  vipariṇamanti na aññamaññaṃ byābādhenti. nālaṃ aññamaññassa  sukhāya vā dukkhāya vā sukhadukkhāya vā. tattha natthi hantā vā ^a^M2.0187^ea^   ghātetā vā sotā vā sāvetā vā viññātā vā viññāpetā vā.  yopi tiṇhena satthena sīsaṃ chindati, na koci kañci jīvitā  voropeti ^a^V2.0197^ea^. sattannaṃtveva kāyānamantarena satthaṃ vivaramanupatati.  cuddasa kho panimāni yonipamukhasatasahassāni saṭṭhi ca satāni cha  ca satāni pañca ca kammuno satāni pañca ca kammāni tīṇi ca  kammāni, kamme ca aḍḍhakamme ca, dvaṭṭhipaṭipadā, dvaṭṭhantarakappā,  chaḷābhijātiyo, aṭṭha purisabhūmiyo, ekūnapaññāsa ājīvakasate,  ekūnapaññāsa paribbājakasate, ekūnapaññāsa nāgāvāsasate, vīse  indriyasate, tiṃse nirayasate, chattiṃsa rajodhātuyo, satta saññīgabbhā,  satta asaññīgabbhā, satta nigaṇṭhigabbhā, satta devā, satta mānusā, satta  pesācā, satta sarā, satta pavuṭā, satta papātā, satta papātasatāni, satta  supinā, satta supinasatāni, cullāsīti mahākappino satasahassāni,  yāni bāle ca paṇḍite ca sandhāvitvā saṃsaritvā dukkhassantaṃ  karissanti. tattha natthi imināhaṃ sīlena vā vatena vā tapena vā  brahmacariyena vā aparipakkaṃ ^a^T2.0299^ea^ vā kammaṃ paripācessāmi, paripakkaṃ vā  kammaṃ phussa phussa byantiṃ karissāmīti, hevaṃ natthi doṇamite  sukhadukkhe pariyantakate saṃsāre, natthi hāyanavaḍḍhane, natthi  ukkaṃsāvakaṃse. seyyathāpi nāma suttaguḷe khitte nibbeṭhiyamānameva  paleti, evameva bāle ca paṇḍite ca sandhāvitvā saṃsaritvā  dukkhassantaṃ karissantī'ti. sace pana imassa bhoto satthuno saccaṃ  vacanaṃ, akatena me ettha kataṃ, avusitena me ettha vusitaṃ. ubhopi  mayaṃ ettha samasamā sāmaññaṃ pattā, yo cāhaṃ na vadāmi. `ubho  sandhāvitvā saṃsaritvā dukkhassantaṃ karissāmā'ti. atirekaṃ kho  panimassa bhoto satthuno naggiyaṃ muṇḍiyaṃ ukkuṭikappadhānaṃ  kesamassulocanaṃ yohaṃ puttasambādhasayanaṃ ajjhāvasanto kāsikacandanaṃ  paccanubhonto mālāgandhavilepanaṃ dhārento jātarūparajataṃ sādiyanto  iminā bhotā satthārā samasamagatiko bhavissāmi. abhisamparāyaṃ  sohaṃ kiṃ jānanto kiṃ passanto imasmiṃ satthari brahmacariyaṃ  carissāmi? `so abrahmacariyavāso aya'nti -- iti viditvā  tasmā brahmacariyā nibbijja pakkamati. ayaṃ kho, sandaka, tena  bhagavatā jānatā passatā arahatā sammāsambuddhena catuttho  abrahmacariyavāso akkhāto yattha viññū puriso sasakkaṃ brahmacariyaṃ na  vaseyya, vasanto ca nārādheyya ñāyaṃ dhammaṃ kusalaṃ.</p>
              <p>[03] ``ime ^a^M2.0188^ea^ kho te, sandaka, tena bhagavatā jānatā passatā arahatā  sammāsambuddhena cattāro abrahmacariyavāsā ^a^T2.0300^ea^ akkhātā yattha ^a^P1.0519^ea^  viññū puriso sasakkaṃ brahmacariyaṃ na vaseyya, vasanto ca  nārādheyya ñāyaṃ dhammaṃ kusala''nti.</p>
              <p>[03] ``acchariyaṃ ^a^V2.0198^ea^, bho ānanda, abbhutaṃ, bho ānanda! yāvañcidaṃ  tena bhagavatā jānatā passatā arahatā sammāsambuddhena cattāro  abrahmacariyavāsāva samānā `abrahmacariyavāsā'ti akkhātā yattha  viññū puriso sasakkaṃ brahmacariyaṃ na vaseyya, vasanto ca nārādheyya  ñāyaṃ dhammaṃ kusalanti. katamāni pana tāni, bho ānanda, tena  bhagavatā jānatā passatā arahatā sammāsambuddhena cattāri  anassāsikāni brahmacariyāni akkhātāni yattha viññū puriso  sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ  kusala''nti? </p>
              <p>[03] 229^b^.^eb^ ``idha, sandaka, ekacco satthā sabbaññū  sabbadassāvī aparisesaṃ ñāṇadassanaṃ paṭijānāti -- `carato ca me  tiṭṭhato ca suttassa ca jāgarassa ca satataṃ samitaṃ ñāṇadassanaṃ  paccupaṭṭhita'nti. so suññampi agāraṃ pavisati, piṇḍampi na labhati,  kukkuropi ḍaṃsati, caṇḍenapi hatthinā samāgacchati, caṇḍenapi assena  samāgacchati, caṇḍenapi goṇena samāgacchati, itthiyāpi purisassapi  nāmampi gottampi pucchati, gāmassapi nigamassapi nāmampi maggampi  pucchati. so `kimida'nti puṭṭho samāno `suññaṃ me agāraṃ  pavisitabbaṃ ahosi', tena pāvisiṃ; `piṇḍampi aladdhabbaṃ ahosi',  tena nālatthaṃ ^a^T2.0301^ea^; `kukkurena ḍaṃsitabbaṃ ahosi', tenamhi {tena (ka0), tenāsiṃ (?)} daṭṭho; `caṇḍena  hatthinā samāgantabbaṃ ahosi', tena samāgamiṃ; `caṇḍena assena  samāgantabbaṃ ahosi', tena samāgamiṃ; `caṇḍena goṇena samāgantabbaṃ  ahosi', tena samāgamiṃ; `itthiyāpi purisassapi nāmampi gottampi  pucchitabbaṃ ahosi', tena pucchiṃ; `gāmassapi nigamassapi nāmampi  maggampi pucchitabbaṃ ahosi', tena pucchinti. tatra, sandaka, viññū  puriso iti paṭisañcikkhati -- `ayaṃ kho bhavaṃ satthā sabbaññū  sabbadassāvī aparisesaṃ ñāṇadassanaṃ paṭijānāti...pe0... ^a^T2.0302^ea^ `gāmassapi  nigamassapi nāmampi maggampi pucchitabbaṃ ahosi, tena pucchi'nti ^a^M2.0189^ea^.  so `anassāsikaṃ idaṃ brahmacariya'nti -- iti viditvā tasmā  brahmacariyā nibbijja pakkamati. idaṃ kho, sandaka, tena bhagavatā  jānatā passatā arahatā sammāsambuddhena paṭhamaṃ anassāsikaṃ brahmacariyaṃ  akkhātaṃ ^a^P1.0520^ea^ yattha viññū puriso sasakkaṃ brahmacariyaṃ  na vaseyya, vasanto ca nārādheyya ñāyaṃ dhammaṃ kusalaṃ. </p>
              <p>[03] 230^b^.^eb^ ``puna caparaṃ, sandaka, idhekacco satthā  anussaviko hoti anussavasacco. so anussavena  itihitihaparamparāya piṭakasampadāya dhammaṃ deseti. anussavikassa  kho pana, sandaka ^a^V2.0199^ea^, satthuno anussavasaccassa sussutampi hoti  dussutampi hoti tathāpi hoti aññathāpi hoti. tatra, sandaka,  viññū puriso iti paṭisañcikkhati -- `ayaṃ kho bhavaṃ satthā  anussaviko anussavasacco so anussavena itihitihaparamparāya  piṭakasampadāya dhammaṃ deseti. anussavikassa kho pana satthuno  anussavasaccassa sussutampi hoti dussutampi hoti tathāpi hoti  aññathāpi hoti'. so `anassāsikaṃ idaṃ brahmacariya'nti -- iti  viditvā tasmā brahmacariyā nibbijja pakkamati. idaṃ kho, sandaka,  tena bhagavatā jānatā passatā arahatā sammāsambuddhena dutiyaṃ  anassāsikaṃ brahmacariyaṃ akkhātaṃ yattha viññū puriso sasakkaṃ  brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ. </p>
              <p>[03] 231^b^.^eb^ ``puna ^a^T2.0303^ea^ caparaṃ, sandaka, idhekacco satthā takkī  hoti vīmaṃsī. so takkapariyāhataṃ vīmaṃsānucaritaṃ sayaṃpaṭibhānaṃ dhammaṃ  deseti. takkissa kho pana, sandaka, satthuno vīmaṃsissa  sutakkitampi hoti duttakkitampi hoti tathāpi hoti aññathāpi  hoti. tatra, sandaka, viññū puriso iti paṭisañcikkhati --  `ayaṃ kho bhavaṃ satthā takkī vīmaṃsī. so takkapariyāhataṃ  vīmaṃsānucaritaṃ sayaṃpaṭibhānaṃ dhammaṃ deseti. takkissa kho pana  satthuno vīmaṃsissa sutakkitampi hoti duttakkitampi hoti tathāpi  hoti aññathāpi hoti'. so `anassāsikaṃ idaṃ brahmacariya'nti --  iti viditvā tasmā brahmacariyā nibbijja pakkamati. idaṃ kho,  sandaka, tena bhagavatā jānatā passatā arahatā sammāsambuddhena tatiyaṃ  anassāsikaṃ brahmacariyaṃ akkhātaṃ yattha viññū puriso sasakkaṃ  brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ. </p>
              <p>[03] 232^b^.^eb^ ``puna ^a^M2.0190^ea^ caparaṃ, sandaka, idhekacco satthā mando  hoti momūho. so mandattā momūhattā tattha tattha {tathā tathā (sī0 syā0 kaṃ0  pī0)} pañhaṃ puṭṭho  ^a^P1.0521^ea^ samāno vācāvikkhepaṃ āpajjati amarāvikkhepaṃ --  `evantipi {evampi (sī0 pī0)} me no, tathātipi {tathāpi (sī0  pī0)} me no, aññathātipi  {aññathāpi (sī0 pī0) ( ) sabbattha natthi} me no, notipi  me no, no notipi me no'ti. tatra, sandaka, viññū puriso iti  paṭisañcikkhati -- `ayaṃ kho bhavaṃ satthā mando momūho. so  mandattā momūhattā tattha tattha pañhaṃ puṭṭho samāno vācāvikkhepaṃ  āpajjati amarāvikkhepaṃ ^a^T2.0304^ea^ -- evantipi me no, tathātipi me no,  aññathātipi me no, notipi me no, no notipi me no'ti. so  `anassāsikaṃ idaṃ brahmacariya'nti -- iti viditvā ^a^V2.0200^ea^ tasmā  brahmacariyā nibbijja pakkamati. idaṃ kho, sandaka, tena bhagavatā  jānatā passatā arahatā sammāsambuddhena catutthaṃ anassāsikaṃ  brahmacariyaṃ akkhātaṃ yattha viññū puriso sasakkaṃ brahmacariyaṃ na  vaseyya, vasanto ca nārādheyya ñāyaṃ dhammaṃ kusalaṃ.</p>
              <p>[03] ``imāni kho, (tāni sandaka, tena bhagavatā jānatā  passatā arahatā sammāsambuddhena cattāri anassāsikāni  brahmacariyāni akkhātāni yattha viññū puriso sasakkaṃ brahmacariyaṃ na  vaseyya, vasanto ca nārādheyya ñāyaṃ dhammaṃ kusala''nti.</p>
              <p>[03] ``acchariyaṃ, bho ānanda, abbhutaṃ, bho ānanda! yāvañcidaṃ  tena bhagavatā jānatā passatā arahatā sammāsambuddhena cattāri  anassāsikāneva brahmacariyāni anassāsikāni brahmacariyānīti  akkhātāni yattha viññū puriso sasakkaṃ brahmacariyaṃ na vaseyya,  vasanto ca nārādheyya ñāyaṃ dhammaṃ kusalaṃ. so pana, bho ānanda,  satthā kiṃ vādī kiṃ akkhāyī yattha viññū puriso sasakkaṃ  brahmacariyaṃ vaseyya, vasanto ca ārādheyya ñāyaṃ dhammaṃ kusala''nti. </p>
              <p>[03] 233^b^.^eb^ ``idha, sandaka, tathāgato loke uppajjati  arahaṃ sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā...pe0... {vitthāro  ma0 ni0 2.9-10 kandarakasutte} so ime ^a^T2.0305^ea^  pañca nīvaraṇe pahāya cetaso upakkilese paññāya dubbalīkaraṇe  vivicceva kāmehi vivicca akusalehi ^a^M2.0191^ea^ dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja viharati. yasmiṃ kho {yasmiṃ kho  pana (syā0 kaṃ0 ka0)},  sandaka, satthari sāvako evarūpaṃ uḷāravisesaṃ adhigacchati tattha  ^a^P1.0522^ea^ viññū puriso sasakkaṃ brahmacariyaṃ vaseyya, vasanto  ca ārādheyya ñāyaṃ dhammaṃ kusalaṃ.</p>
              <p>[03] ``puna caparaṃ, sandaka, bhikkhu vitakkavicārānaṃ vūpasamā...pe0..   dutiyaṃ jhānaṃ upasampajja viharati. yasmiṃ kho, sandaka,  satthari sāvako evarūpaṃ uḷāravisesaṃ adhigacchati tattha viññū  puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ  kusalaṃ.</p>
              <p>[03] ``puna ^a^V2.0201^ea^ caparaṃ, sandaka, bhikkhu pītiyā ca virāgā upekkhako  ca viharati...pe0... tatiyaṃ  jhānaṃ upasampajja viharati. yasmiṃ kho, sandaka, satthari sāvako  evarūpaṃ uḷāravisesaṃ adhigacchati tattha viññū puriso sasakkaṃ  brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.</p>
              <p>[03] ``puna caparaṃ, sandaka, bhikkhu sukhassa ca pahānā...pe0...   catutthaṃ jhānaṃ upasampajja viharati. yasmiṃ  kho, sandaka, satthari sāvako evarūpaṃ uḷāravisesaṃ adhigacchati  tattha viññū puriso sasakkaṃ brahmacariyaṃ vaseyya, vasanto ca ārādheyya  ñāyaṃ dhammaṃ kusalaṃ.</p>
              <p>[03] ``so evaṃ samāhite citte parisuddhe pariyodāte anaṅgaṇe ^a^T2.0306^ea^  vigatūpakkilese mudubhūte kammaniye ṭhite āneñjappatte  pubbenivāsānussatiñāṇāya cittaṃ abhininnāmeti. so anekavihitaṃ  pubbenivāsaṃ anussarati, seyyathidaṃ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarati. yasmiṃ kho, sandaka, satthari sāvako evarūpaṃ  uḷāravisesaṃ adhigacchati tattha viññū puriso sasakkaṃ brahmacariyaṃ  vaseyya, vasanto ca ārādheyya ñāyaṃ dhammaṃ kusalaṃ.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte sattānaṃ  cutūpapātañāṇāya cittaṃ abhininnāmeti. so dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe sugate duggate...pe0... yathākammūpage satte  pajānāti. yasmiṃ kho, sandaka, satthari sāvako evarūpaṃ  uḷāravisesaṃ adhigacchati ^a^M2.0192^ea^ tattha viññū puriso sasakkaṃ brahmacariyaṃ  vaseyya, vasanto ca ārādheyya ñāyaṃ dhammaṃ kusalaṃ.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti, `ayaṃ dukkhasamudayo'ti yathābhūtaṃ pajānāti, `ayaṃ  dukkhanirodho'ti yathābhūtaṃ pajānāti, `ayaṃ dukkhanirodhagāminī  paṭipadā'ti yathābhūtaṃ pajānāti; `ime āsavā'ti yathābhūtaṃ pajānāti,  `ayaṃ āsavasamudayo'ti yathābhūtaṃ pajānāti, `ayaṃ āsavanirodho'ti  yathābhūtaṃ ^a^V2.0202^ea^ pajānāti, `ayaṃ āsavanirodhagāminī ^a^T2.0307^ea^ paṭipadā'ti yathābhūtaṃ  pajānāti. tassa evaṃ jānato evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi cittaṃ  vimuccati. vimuttasmiṃ vimuttamiti ñāṇaṃ hoti. `khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti pajānāti.  yasmiṃ kho, sandaka, satthari sāvako evarūpaṃ uḷāravisesaṃ  adhigacchati tattha viññū puriso sasakkaṃ brahmacariyaṃ vaseyya, vasanto  ca ārādheyya ñāyaṃ dhammaṃ kusala''nti. </p>
              <p>[03] 234^b^.^eb^ ``yo pana so, bho ānanda, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto paribhuñjeyya ^a^P1.0523^ea^  so kāme''ti? ``yo so, sandaka, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto abhabbo so pañcaṭṭhānāni  ajjhācarituṃ. abhabbo khīṇāsavo bhikkhu sañcicca pāṇaṃ jīvitā  voropetuṃ, abhabbo khīṇāsavo bhikkhu adinnaṃ theyyasaṅkhātaṃ ādātuṃ,  abhabbo khīṇāsavo bhikkhu methunaṃ dhammaṃ paṭisevetuṃ, abhabbo  khīṇāsavo bhikkhu sampajānamusā bhāsituṃ, abhabbo khīṇāsavo  bhikkhu sannidhikārakaṃ kāme paribhuñjituṃ, seyyathāpi pubbe  agāriyabhūto. yo so, sandaka, bhikkhu arahaṃ khīṇāsavo vusitavā  katakaraṇīyo ohitabhāro anuppattasadattho parikkhīṇabhavasaṃyojano  sammadaññā vimutto abhabbo so ^a^T2.0308^ea^ imāni pañcaṭṭhānāni  ajjhācaritu''nti. </p>
              <p>[03] 235^b^.^eb^ ``yo ^a^M2.0193^ea^ pana so, bho ānanda, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto tassa carato ceva tiṭṭhato  ca suttassa ca jāgarassa ca satataṃ samitaṃ ñāṇadassanaṃ paccupaṭṭhitaṃ --  `khīṇā me āsavā'''ti? ``tena hi, sandaka, upamaṃ te  karissāmi; upamāyapidhekacce viññū purisā bhāsitassa atthaṃ  ājānanti. seyyathāpi, sandaka, purisassa hatthapādā chinnā; tassa  carato ceva tiṭṭhato ca suttassa ca jāgarassa ca satataṃ samitaṃ  (jānāti -- `chinnā me hatthapādā'ti, udāhu paccavekkhamāno  jānāti -- `chinnā me hatthapādā'''ti? ``na kho, bho ānanda, so  puriso satataṃ samitaṃ jānāti -- `chinnā me hatthapādā' ti.) {(chinnāva  hatthapādā,) (sī0 syā0 kaṃ0 pī0)}  api ca kho pana naṃ paccavekkhamāno jānāti -- `chinnā me  hatthapādā'''ti. ``evameva kho, sandaka, yo so ^a^V2.0203^ea^ bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto tassa carato ceva tiṭṭhato  ca suttassa ca jāgarassa ca satataṃ samitaṃ (ñāṇadassanaṃ na paccupaṭṭhitaṃ  -- `khīṇā me āsavā'ti;) {(khīṇāva āsavā,) (sī0 syā0 kaṃ0 pī0)} api   ca kho pana naṃ paccavekkhamāno jānāti -- `khīṇā me āsavā'''ti. </p>
              <p>[03] 236^b^.^eb^ ``kīvabahukā pana, bho ānanda, imasmiṃ  dhammavinaye niyyātāro''ti? ``na kho, sandaka, ekaṃyeva sataṃ na  dve satāni na tīṇi satāni na cattāri satāni na pañca satāni,  atha kho bhiyyova ye imasmiṃ dhammavinaye niyyātāro''ti.  ``acchariyaṃ, bho ānanda, abbhutaṃ, bho ānanda! na ca nāma  sadhammokkaṃsanā bhavissati, na ^a^T2.0309^ea^ paradhammavambhanā, āyatane ca  dhammadesanā tāva bahukā ^a^P1.0524^ea^ ca niyyātāro  paññāyissanti. ime panājīvakā puttamatāya puttā attānañceva  ukkaṃsenti, pare ca vambhenti tayo ceva niyyātāro paññapenti,  seyyathidaṃ -- nandaṃ vacchaṃ, kisaṃ saṃkiccaṃ, makkhaliṃ gosāla''nti.  atha kho sandako paribbājako sakaṃ parisaṃ āmantesi -- ``carantu  bhonto samaṇe gotame brahmacariyavāso. na dāni sukaraṃ amhehi  lābhasakkārasiloke pariccajitu''nti. iti hidaṃ sandako  paribbājako sakaṃ parisaṃ uyyojesi bhagavati brahmacariyeti. </p>
              <p>[06] sandakasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. mahāsakuludāyisuttaṃ </h3n>
            <h4>
              <h4n> </h4n>
              <p>[03] 237^b^.^eb^ evaṃ ^a^T2.0310^ea^ ^a^M2.0194^ea^ ^a^V2.0204^ea^ ^a^P2.0001^ea^ me sutaṃ -- ekaṃ samayaṃ  bhagavā rājagahe viharati veḷuvane kalandakanivāpe. tena kho pana  samayena sambahulā abhiññātā abhiññātā paribbājakā moranivāpe  paribbājakārāme paṭivasanti, seyyathidaṃ -- annabhāro varadharo  sakuludāyī ca paribbājako aññe ca abhiññātā abhiññātā  paribbājakā. atha kho bhagavā pubbaṇhasamayaṃ nivāsetvā  pattacīvaramādāya rājagahaṃ piṇḍāya pāvisi. atha kho bhagavato  etadahosi -- ``atippago kho tāva rājagahe piṇḍāya carituṃ.  yaṃnūnāhaṃ yena moranivāpo paribbājakārāmo yena sakuludāyī  paribbājako tenupasaṅkameyya''nti. atha kho bhagavā yena moranivāpo  paribbājakārāmo tenupasaṅkami. tena kho pana samayena sakuludāyī  paribbājako mahatiyā paribbājakaparisāya saddhiṃ nisinno hoti  unnādiniyā uccāsaddamahāsaddāya anekavihitaṃ tiracchānakathaṃ  kathentiyā, seyyathidaṃ -- rājakathaṃ corakathaṃ mahāmattakathaṃ senākathaṃ  bhayakathaṃ yuddhakathaṃ annakathaṃ pānakathaṃ vatthakathaṃ sayanakathaṃ mālākathaṃ  gandhakathaṃ ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ  itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ ^a^P2.0002^ea^  nānattakathaṃ lokakkhāyikaṃ samuddakkhāyikaṃ itibhavābhavakathaṃ ^a^T2.0311^ea^  iti vā. addasā kho sakuludāyī paribbājako bhagavantaṃ dūratova  āgacchantaṃ. disvāna sakaṃ parisaṃ saṇṭhāpeti -- ``appasaddā bhonto  hontu; mā bhonto saddamakattha. ayaṃ samaṇo gotamo āgacchati;  appasaddakāmo kho pana so āyasmā appasaddassa vaṇṇavādī. appeva  nāma appasaddaṃ parisaṃ viditvā upasaṅkamitabbaṃ maññeyyā''ti. atha  kho te paribbājakā tuṇhī ahesuṃ. atha kho bhagavā yena  sakuludāyī paribbājako tenupasaṅkami. atha kho sakuludāyī  paribbājako bhagavantaṃ etadavoca -- ``etu kho, bhante, bhagavā.  svāgataṃ, bhante, bhagavato. cirassaṃ kho, bhante, bhagavā imaṃ  pariyāyamakāsi yadidaṃ idhāgamanāya. nisīdatu, bhante, bhagavā;  idamāsanaṃ paññatta''nti. nisīdi bhagavā paññatte āsane.  sakuludāyīpi kho paribbājako aññataraṃ nīcaṃ āsanaṃ gahetvā  ekamantaṃ nisīdi. ekamantaṃ nisinnaṃ kho sakuludāyiṃ paribbājakaṃ  bhagavā etadavoca -- </p>
              <p>[03] 238^b^.^eb^ ``kāyanuttha ^a^M2.0195^ea^ ^a^V2.0205^ea^, udāyi, etarahi kathāya  sannisinnā, kā ca pana vo antarākathā vippakatā''ti?  ``tiṭṭhatesā, bhante, kathā yāya mayaṃ etarahi kathāya sannisinnā.  nesā, bhante, kathā bhagavato dullabhā bhavissati pacchāpi savanāya.  purimāni, bhante, divasāni purimatarāni nānātitthiyānaṃ  samaṇabrāhmaṇānaṃ kutūhalasālāyaṃ sannisinnānaṃ sannipatitānaṃ  ayamantarākathā ^a^T2.0312^ea^ udapādi -- `lābhā vata, bho, aṅgamagadhānaṃ,  suladdhalābhā vata, bho, aṅgamagadhānaṃ! tatrime {yatthime (sī0)} samaṇabrāhmaṇā saṅghino  gaṇino gaṇācariyā ñātā yasassino titthakarā sādhusammatā  bahujanassa rājagahaṃ vassāvāsaṃ osaṭā. ayampi kho pūraṇo  kassapo saṅghī ceva gaṇī ca gaṇācariyo ca ñāto yasassī  titthakaro sādhusammato bahujanassa; sopi rājagahaṃ vassāvāsaṃ osaṭo.  ayampi kho makkhali gosālo...pe0... ajito kesakambalo...  pakudho kaccāyano... sañjayo belaṭṭhaputto... nigaṇṭho nāṭaputto saṅghī  ceva gaṇī ca gaṇācariyo ca ñāto ^a^P2.0003^ea^ yasassī  titthakaro sādhusammato bahujanassa; sopi rājagahaṃ vassāvāsaṃ osaṭo.  ayampi kho samaṇo gotamo saṅghī ceva gaṇī ca gaṇācariyo ca  ñāto yasassī titthakaro sādhusammato bahujanassa; sopi rājagahaṃ  vassāvāsaṃ osaṭo. ko nu kho imesaṃ bhavataṃ samaṇabrāhmaṇānaṃ  saṅghīnaṃ gaṇīnaṃ gaṇācariyānaṃ ñātānaṃ yasassīnaṃ titthakarānaṃ  sādhusammatānaṃ bahujanassa sāvakānaṃ sakkato garukato mānito pūjito,  kañca pana sāvakā sakkatvā garuṃ katvā {garukatvā (sī0 syā0 kaṃ0 pī0)} upanissāya viharantī'''ti? </p>
              <p>[03] 239^b^.^eb^ ``tatrekacce evamāhaṃsu -- `ayaṃ kho pūraṇo  kassapo saṅghī ceva gaṇī ca gaṇācariyo ca ñāto yasassī  titthakaro sādhusammato bahujanassa; so ca kho sāvakānaṃ na sakkato  na garukato na mānito na ^a^T2.0313^ea^ pūjito, na ca pana pūraṇaṃ kassapaṃ sāvakā  sakkatvā garuṃ katvā upanissāya viharanti. bhūtapubbaṃ pūraṇo kassapo  anekasatāya parisāya dhammaṃ deseti. tatraññataro pūraṇassa kassapassa  sāvako saddamakāsi -- ``mā bhonto pūraṇaṃ kassapaṃ etamatthaṃ pucchittha;  neso etaṃ jānāti; mayametaṃ jānāma, amhe etamatthaṃ pucchatha; mayametaṃ  bhavantānaṃ byākarissāmā''ti. bhūtapubbaṃ pūraṇo kassapo ^a^M2.0196^ea^ bāhā paggayha  kandanto na labhati -- ``appasaddā bhonto hontu, mā bhonto  saddamakattha. nete, bhavante, pucchanti, amhe ete pucchanti; mayametesaṃ  byākarissāmā''ti. bahū kho pana pūraṇassa kassapassa sāvakā vādaṃ  āropetvā apakkantā -- ``na tvaṃ imaṃ dhammavinayaṃ ājānāsi, ahaṃ imaṃ  dhammavinayaṃ ājānāmi ^a^V2.0206^ea^, kiṃ tvaṃ imaṃ dhammavinayaṃ ājānissasi?  micchāpaṭipanno tvamasi, ahamasmi sammāpaṭipanno, sahitaṃ me,  asahitaṃ te, purevacanīyaṃ pacchā avaca, pacchāvacanīyaṃ pure avaca,  adhiciṇṇaṃ te viparāvattaṃ, āropito te vādo, niggahitosi, cara  vādappamokkhāya, nibbeṭhehi vā sace pahosī''ti. iti pūraṇo  kassapo sāvakānaṃ na sakkato na garukato na mānito na pūjito, na  ca pana pūraṇaṃ kassapaṃ sāvakā sakkatvā garuṃ katvā upanissāya  viharanti. akkuṭṭho ca pana pūraṇo kassapo dhammakkosenā'''ti.</p>
              <p>[03] ``ekacce ^a^P2.0004^ea^ evamāhaṃsu -- `ayampi kho  makkhali gosālo...pe0... ajito kesakambalo... pakudho  kaccāyano... sañjayo ^a^T2.0314^ea^ belaṭṭhaputto... nigaṇṭho nāṭaputto saṅghī ceva  gaṇī ca gaṇācariyo ca ñāto yasassī titthakaro sādhusammato  bahujanassa; so ca kho sāvakānaṃ na sakkato na garukato na mānito  na pūjito, na ca pana nigaṇṭhaṃ nāṭaputtaṃ sāvakā sakkatvā garuṃ katvā  upanissāya viharanti. bhūtapubbaṃ nigaṇṭho nāṭaputto anekasatāya  parisāya dhammaṃ deseti. tatraññataro nigaṇṭhassa nāṭaputtassa sāvako  saddamakāsi -- mā bhonto nigaṇṭhaṃ nāṭaputtaṃ etamatthaṃ pucchittha; neso  etaṃ jānāti; mayametaṃ jānāma, amhe etamatthaṃ pucchatha; mayametaṃ  bhavantānaṃ byākarissāmāti. bhūtapubbaṃ nigaṇṭho nāṭaputto bāhā  paggayha kandanto na labhati -- ``appasaddā bhonto hontu, mā bhonto  saddamakattha. nete bhavante pucchanti, amhe ete pucchanti; mayametesaṃ  byākarissāmā''ti. bahū kho pana nigaṇṭhassa nāṭaputtassa sāvakā  vādaṃ āropetvā apakkantā -- ``na tvaṃ imaṃ dhammavinayaṃ ājānāsi, ahaṃ  imaṃ dhammavinayaṃ ājānāmi. kiṃ tvaṃ imaṃ dhammavinayaṃ  ājānissasi? micchāpaṭipanno tvamasi. ahamasmi sammāpaṭipanno.  sahitaṃ me asahitaṃ te, purevacanīyaṃ pacchā avaca, pacchāvacanīyaṃ  pure avaca, adhiciṇṇaṃ te viparāvattaṃ, āropito te vādo,  niggahitosi, cara vādappamokkhāya, nibbeṭhehi ^a^M2.0197^ea^ vā sace pahosī''ti.  iti nigaṇṭho nāṭaputto sāvakānaṃ na sakkato na garukato na mānito  na pūjito, na ca pana nigaṇṭhaṃ nāṭaputtaṃ ^a^T2.0315^ea^ sāvakā sakkatvā garuṃ katvā  upanissāya viharanti. akkuṭṭho ca pana nigaṇṭho nāṭaputto  dhammakkosenā'''ti. </p>
              <p>[03] 240^b^.^eb^ ``ekacce evamāhaṃsu -- `ayampi kho samaṇo  gotamo saṅghī ceva gaṇī ca gaṇācariyo ^a^V2.0207^ea^ ca ñāto yasassī  titthakaro sādhusammato bahujanassa; so ca kho sāvakānaṃ sakkato  garukato mānito pūjito, samaṇañca pana gotamaṃ sāvakā sakkatvā garuṃ  katvā upanissāya viharanti. bhūtapubbaṃ samaṇo gotamo anekasatāya  parisāya dhammaṃ desesi. tatraññataro samaṇassa gotamassa sāvako  ukkāsi. tamenāññataro sabrahmacārī jaṇṇukena {jaṇṇuke (sī0)} ghaṭṭesi -- ``appasaddo  āyasmā ^a^P2.0005^ea^ hotu, māyasmā saddamakāsi, satthā no  bhagavā dhammaṃ desesī''ti. yasmiṃ samaye samaṇo gotamo anekasatāya  parisāya dhammaṃ deseti, neva tasmiṃ samaye samaṇassa gotamassa  sāvakānaṃ khipitasaddo vā hoti ukkāsitasaddo vā. tamenaṃ  mahājanakāyo paccāsīsamānarūpo {paccāsiṃ samānarūpo (sī0 syā0 kaṃ0 pī0)} paccupaṭṭhito hoti -- ``yaṃ no bhagavā  dhammaṃ bhāsissati taṃ no sossāmā''ti. seyyathāpi nāma puriso  cātummahāpathe khuddamadhuṃ {khuddaṃ madhuṃ (sī0 syā0 kaṃ0 pī0)} anelakaṃ pīḷeyya  {uppīḷeyya (sī0)}. tamenaṃ mahājanakāyo  paccāsīsamānarūpo paccupaṭṭhito assa. evameva yasmiṃ samaye samaṇo  gotamo anekasatāya parisāya dhammaṃ deseti, neva tasmiṃ samaye  samaṇassa gotamassa sāvakānaṃ khipitasaddo vā hoti ukkāsitasaddo  vā. tamenaṃ mahājanakāyo paccāsīsamānarūpo paccupaṭṭhito hoti ^a^T2.0316^ea^ --  ``yaṃ no bhagavā dhammaṃ bhāsissati taṃ no sossāmā''ti. yepi  samaṇassa gotamassa sāvakā sabrahmacārīhi sampayojetvā sikkhaṃ  paccakkhāya hīnāyāvattanti tepi satthu ceva vaṇṇavādino honti,  dhammassa ca vaṇṇavādino honti, saṅghassa ca vaṇṇavādino honti,  attagarahinoyeva honti anaññagarahino, ``mayamevamhā alakkhikā mayaṃ  appapuññā te mayaṃ evaṃ svākkhāte dhammavinaye pabbajitvā  nāsakkhimhā yāvajīvaṃ ^a^M2.0198^ea^ paripuṇṇaṃ parisuddhaṃ brahmacariyaṃ caritu''nti. te  ārāmikabhūtā vā upāsakabhūtā vā pañcasikkhāpade samādāya vattanti.  iti samaṇo gotamo sāvakānaṃ sakkato garukato mānito pūjito,  samaṇañca pana gotamaṃ sāvakā sakkatvā garuṃ katvā upanissāya  viharantī'''ti. </p>
              <p>[03] 241^b^.^eb^ ``kati pana tvaṃ, udāyi, mayi dhamme  samanupassasi, yehi mamaṃ {mama (sabbattha)} sāvakā sakkaronti garuṃ karonti  {garukaronti (sī0 syā0 kaṃ0 pī0)} mānenti  pūjenti, sakkatvā garuṃ katvā upanissāya viharantī''ti? ``pañca  kho ahaṃ, bhante, bhagavati dhamme samanupassāmi yehi bhagavantaṃ sāvakā  sakkaronti garuṃ karonti mānenti pūjenti, sakkatvā garuṃ katvā  upanissāya viharanti. katame pañca? bhagavā hi, bhante,  appāhāro, appāhāratāya ca vaṇṇavādī. yampi, bhante, bhagavā  appāhāro, appāhāratāya ca vaṇṇavādī imaṃ kho ahaṃ, bhante, bhagavati ^a^V2.0208^ea^   paṭhamaṃ dhammaṃ samanupassāmi yena bhagavantaṃ sāvakā sakkaronti garuṃ  karonti mānenti pūjenti, sakkatvā garuṃ katvā ^a^T2.0317^ea^ upanissāya  viharanti.</p>
              <p>[03] ``puna ^a^P2.0006^ea^ caparaṃ, bhante, bhagavā santuṭṭho  itarītarena cīvarena, itarītaracīvarasantuṭṭhiyā ca vaṇṇavādī. yampi,  bhante, bhagavā santuṭṭho itarītarena cīvarena, itarītaracīvarasantuṭṭhiyā  ca vaṇṇavādī, imaṃ kho ahaṃ, bhante, bhagavati dutiyaṃ dhammaṃ  samanupassāmi yena bhagavantaṃ sāvakā sakkaronti garuṃ karonti  mānenti pūjenti, sakkatvā garuṃ katvā upanissāya viharanti.</p>
              <p>[03] ``puna caparaṃ, bhante, bhagavā santuṭṭho itarītarena piṇḍapātena,  itarītarapiṇḍapātasantuṭṭhiyā ca vaṇṇavādī. yampi, bhante, bhagavā  santuṭṭho itarītarena piṇḍapātena, itarītarapiṇḍapātasantuṭṭhiyā ca  vaṇṇavādī, imaṃ kho ahaṃ, bhante, bhagavati tatiyaṃ dhammaṃ samanupassāmi  yena bhagavantaṃ sāvakā sakkaronti garuṃ karonti mānenti pūjenti,  sakkatvā garuṃ katvā upanissāya viharanti.</p>
              <p>[03] ``puna caparaṃ, bhante, bhagavā santuṭṭho itarītarena senāsanena,  itarītarasenāsanasantuṭṭhiyā ca vaṇṇavādī. yampi, bhante, bhagavā  santuṭṭho itarītarena senāsanena, itarītarasenāsanasantuṭṭhiyā ca  vaṇṇavādī, imaṃ ^a^M2.0199^ea^ kho ahaṃ, bhante, bhagavati catutthaṃ dhammaṃ samanupassāmi  yena bhagavantaṃ sāvakā sakkaronti garuṃ karonti mānenti pūjenti,  sakkatvā garuṃ katvā upanissāya viharanti.</p>
              <p>[03] ``puna caparaṃ, bhante, bhagavā pavivitto, pavivekassa ca  vaṇṇavādī ^a^T2.0318^ea^. yampi, bhante, bhagavā pavivitto, pavivekassa ca  vaṇṇavādī, imaṃ kho ahaṃ, bhante, bhagavati pañcamaṃ dhammaṃ samanupassāmi  yena bhagavantaṃ sāvakā sakkaronti garuṃ karonti mānenti pūjenti,  sakkatvā garuṃ katvā upanissāya viharanti.</p>
              <p>[03] ``ime kho ahaṃ, bhante, bhagavati pañca dhamme samanupassāmi  yehi bhagavantaṃ sāvakā sakkaronti ^a^V2.0209^ea^ garuṃ karonti mānenti pūjenti,  sakkatvā garuṃ katvā upanissāya viharantī''ti. </p>
              <p>[03] 242^b^.^eb^ ```appāhāro samaṇo gotamo, appāhāratāya  ca vaṇṇavādī'ti, iti ce maṃ, udāyi, sāvakā sakkareyyuṃ garuṃ kareyyuṃ  māneyyuṃ pūjeyyuṃ, sakkatvā garuṃ katvā upanissāya vihareyyuṃ, santi  kho pana me, udāyi, sāvakā kosakāhārāpi aḍḍhakosakāhārāpi  beluvāhārāpi aḍḍhabeluvāhārāpi. ahaṃ ^a^P2.0007^ea^ kho pana,  udāyi, appekadā iminā pattena samatittikampi bhuñjāmi bhiyyopi  bhuñjāmi. `appāhāro samaṇo gotamo, appāhāratāya ca  vaṇṇavādī'ti, iti ce maṃ, udāyi, sāvakā sakkareyyuṃ garuṃ kareyyuṃ  māneyyuṃ pūjeyyuṃ, sakkatvā garuṃ katvā upanissāya vihareyyuṃ, ye te,  udāyi, mama sāvakā kosakāhārāpi aḍḍhakosakāhārāpi beluvāhārāpi  aḍḍhabeluvāhārāpi na maṃ te iminā dhammena sakkareyyuṃ garuṃ kareyyuṃ  māneyyuṃ pūjeyyuṃ, sakkatvā garuṃ katvā upanissāya vihareyyuṃ.</p>
              <p>[03] ```santuṭṭho samaṇo gotamo itarītarena cīvarena,  itarītaracīvarasantuṭṭhiyā ^a^T2.0319^ea^ ca vaṇṇavādī'ti, iti ce maṃ, udāyi,  sāvakā sakkareyyuṃ garuṃ kareyyuṃ māneyyuṃ pūjeyyuṃ, sakkatvā garuṃ katvā  upanissāya vihareyyuṃ, santi kho pana me, udāyi, sāvakā  paṃsukūlikā lūkhacīvaradharā te susānā vā saṅkārakūṭā vā pāpaṇikā  vā nantakāni {pāpaṇikāni vā nantakāni vā (sī0)} uccinitvā  {ucchinditvā (ka0)} saṅghāṭiṃ karitvā dhārenti. ahaṃ kho  panudāyi, appekadā gahapaticīvarāni dhāremi ^a^M2.0200^ea^ daḷhāni satthalūkhāni  alābulomasāni. `santuṭṭho samaṇo gotamo itarītarena cīvarena,  itarītaracīvarasantuṭṭhiyā ca vaṇṇavādī'ti, iti ce maṃ, udāyi,  sāvakā sakkareyyuṃ garuṃ kareyyuṃ māneyyuṃ pūjeyyuṃ, sakkatvā garuṃ katvā  upanissāya vihareyyuṃ, ye te, udāyi, mama sāvakā paṃsukūlikā  lūkhacīvaradharā te susānā vā saṅkārakūṭā vā pāpaṇikā vā  nantakāni uccinitvā saṅghāṭiṃ karitvā dhārenti, na maṃ te iminā  dhammena sakkareyyuṃ garuṃ kareyyuṃ māneyyuṃ pūjeyyuṃ, sakkatvā garuṃ katvā  upanissāya vihareyyuṃ.</p>
              <p>[03] ```santuṭṭho samaṇo gotamo itarītarena piṇḍapātena,  itarītarapiṇḍapātasantuṭṭhiyā ca vaṇṇavādī'ti, iti ce maṃ, udāyi,  sāvakā sakkareyyuṃ garuṃ kareyyuṃ māneyyuṃ pūjeyyuṃ, sakkatvā ^a^V2.0210^ea^ garuṃ katvā  upanissāya vihareyyuṃ, santi kho pana me, udāyi, sāvakā  piṇḍapātikā sapadānacārino uñchāsake vate ratā, te antaragharaṃ  paviṭṭhā samānā āsanenapi nimantiyamānā na sādiyanti. ahaṃ kho  panudāyi, appekadā nimantanepi {nimantanassāpi (ka0)} bhuñjāmi sālīnaṃ odanaṃ  vicitakāḷakaṃ ^a^T2.0320^ea^ ^a^P2.0008^ea^ anekasūpaṃ anekabyañjanaṃ. `santuṭṭho  samaṇo gotamo itarītarena piṇḍapātena, itarītarapiṇḍapātasantuṭṭhiyā ca  vaṇṇavādī'ti, iti ce maṃ, udāyi, sāvakā sakkareyyuṃ garuṃ kareyyuṃ  māneyyuṃ pūjeyyuṃ, sakkatvā garuṃ katvā upanissāya vihareyyuṃ, ye te,  udāyi, mama sāvakā piṇḍapātikā sapadānacārino uñchāsake vate  ratā te antaragharaṃ paviṭṭhā samānā āsanenapi nimantiyamānā na  sādiyanti, na maṃ te iminā dhammena sakkareyyuṃ garuṃ kareyyuṃ māneyyuṃ  pūjeyyuṃ, sakkatvā garuṃ katvā upanissāya vihareyyuṃ.</p>
              <p>[03] ```santuṭṭho samaṇo gotamo itarītarena senāsanena,  itarītarasenāsanasantuṭṭhiyā ca vaṇṇavādī'ti, iti ce maṃ, udāyi,  sāvakā sakkareyyuṃ garuṃ kareyyuṃ māneyyuṃ pūjeyyuṃ, sakkatvā garuṃ katvā  upanissāya vihareyyuṃ, santi kho pana me, udāyi, sāvakā  rukkhamūlikā abbhokāsikā, te aṭṭhamāse channaṃ na upenti. ahaṃ  kho panudāyi, appekadā kūṭāgāresupi viharāmi ullittāvalittesu  nivātesu phusitaggaḷesu {phussitaggaḷesu (sī0 pī0)} pihitavātapānesu. `santuṭṭho samaṇo gotamo  itarītarena ^a^M2.0201^ea^ senāsanena, itarītarasenāsanasantuṭṭhiyā ca vaṇṇavādī'ti,  iti ce maṃ, udāyi, sāvakā sakkareyyuṃ garuṃ kareyyuṃ māneyyuṃ pūjeyyuṃ,  sakkatvā garuṃ katvā upanissāya vihareyyuṃ, ye te, udāyi, mama  sāvakā rukkhamūlikā abbhokāsikā te aṭṭhamāse channaṃ na upenti, na  maṃ te iminā dhammena sakkareyyuṃ garuṃ kareyyuṃ māneyyuṃ pūjeyyuṃ, sakkatvā ^a^T2.0321^ea^  garuṃ katvā upanissāya vihareyyuṃ.</p>
              <p>[03] ```pavivitto samaṇo gotamo, pavivekassa ca vaṇṇavādī'ti,  iti ce maṃ, udāyi, sāvakā sakkareyyuṃ garuṃ kareyyuṃ māneyyuṃ pūjeyyuṃ,  sakkatvā garuṃ katvā upanissāya vihareyyuṃ, santi kho pana me,  udāyi, sāvakā āraññikā pantasenāsanā araññavanapatthāni pantāni  senāsanāni ajjhogāhetvā viharanti, te anvaddhamāsaṃ saṅghamajjhe  osaranti pātimokkhuddesāya. ahaṃ kho panudāyi, appekadā  ākiṇṇo viharāmi bhikkhūhi bhikkhunīhi ^a^V2.0211^ea^ upāsakehi upāsikāhi  raññā rājamahāmattehi titthiyehi titthiyasāvakehi. `pavivitto  samaṇo gotamo, pavivekassa ca vaṇṇavādī'ti, iti ce ^a^P2.0009^ea^  maṃ, udāyi, sāvakā sakkareyyuṃ garuṃ kareyyuṃ māneyyuṃ pūjeyyuṃ,  sakkatvā garuṃ katvā upanissāya vihareyyuṃ, ye te, udāyi, mama  sāvakā āraññakā pantasenāsanā araññavanapatthāni pantāni  senāsanāni ajjhogāhetvā viharanti te anvaddhamāsaṃ saṅghamajjhe  osaranti pātimokkhuddesāya, na maṃ te iminā dhammena sakkareyyuṃ garuṃ  kareyyuṃ māneyyuṃ pūjeyyuṃ, sakkatvā garuṃ katvā upanissāya vihareyyuṃ.</p>
              <p>[03] ``iti kho, udāyi, na mamaṃ sāvakā imehi pañcahi dhammehi  sakkaronti garuṃ karonti mānenti pūjenti, sakkatvā garuṃ katvā  upanissāya viharanti. </p>
              <p>[03] 243^b^.^eb^ ``atthi kho, udāyi, aññe ca pañca dhammā  yehi pañcahi dhammehi mamaṃ sāvakā sakkaronti garuṃ karonti mānenti  pūjenti ^a^T2.0322^ea^, sakkatvā garuṃ katvā upanissāya viharanti. katame pañca?  idhudāyi, mamaṃ sāvakā adhisīle sambhāventi -- `sīlavā samaṇo  gotamo paramena sīlakkhandhena samannāgato'ti. yampudāyi {yamudāyi (syā0  ka0)}, mamaṃ  sāvakā adhisīle sambhāventi -- `sīlavā samaṇo gotamo paramena  sīlakkhandhena samannāgato'ti, ayaṃ kho, udāyi ^a^M2.0202^ea^, paṭhamo dhammo yena  mamaṃ sāvakā sakkaronti garuṃ karonti mānenti pūjenti, sakkatvā garuṃ  katvā upanissāya viharanti. </p>
              <p>[03] 244^b^.^eb^ ``puna caparaṃ, udāyi, mamaṃ sāvakā abhikkante  ñāṇadassane sambhāventi -- `jānaṃyevāha samaṇo gotamo --  jānāmīti, passaṃyevāha samaṇo gotamo -- passāmīti; abhiññāya  samaṇo gotamo dhammaṃ deseti no anabhiññāya; sanidānaṃ samaṇo  gotamo dhammaṃ deseti no anidānaṃ; sappāṭihāriyaṃ samaṇo gotamo  dhammaṃ deseti no appāṭihāriya'nti. yampudāyi, mamaṃ sāvakā  abhikkante ñāṇadassane sambhāventi -- `jānaṃyevāha samaṇo gotamo --  jānāmīti, passaṃyevāha samaṇo gotamo -- passāmīti; abhiññāya  samaṇo gotamo dhammaṃ deseti no anabhiññāya; sanidānaṃ samaṇo  gotamo dhammaṃ deseti no anidānaṃ; sappāṭihāriyaṃ samaṇo gotamo  dhammaṃ deseti no appāṭihāriya'nti, ayaṃ kho, udāyi, dutiyo  dhammo yena mamaṃ sāvakā ^a^V2.0212^ea^ ^a^P2.0010^ea^ sakkaronti garuṃ karonti  mānenti pūjenti, sakkatvā garuṃ katvā upanissāya viharanti. </p>
              <p>[03] 245^b^.^eb^ ``puna ^a^T2.0323^ea^ caparaṃ, udāyi, mamaṃ sāvakā  adhipaññāya sambhāventi -- `paññavā samaṇo gotamo paramena  paññākkhandhena samannāgato; taṃ vata anāgataṃ vādapathaṃ na dakkhati,  uppannaṃ vā parappavādaṃ na sahadhammena suniggahitaṃ niggaṇhissatīti --  netaṃ ṭhānaṃ vijjati'. taṃ kiṃ maññasi, udāyi, api nu me sāvakā  evaṃ jānantā evaṃ passantā antarantarā kathaṃ opāteyyu''nti?</p>
              <p>[03] ``no hetaṃ, bhante''.</p>
              <p>[03] ``na kho panāhaṃ, udāyi, sāvakesu anusāsaniṃ paccāsīsāmi {paccāsiṃsāmi  (sī0 syā0 kaṃ0 pī0)};  aññadatthu mamayeva sāvakā anusāsaniṃ paccāsīsanti.</p>
              <p>[03] ``yampudāyi, mamaṃ sāvakā adhipaññāya sambhāventi --  `paññavā samaṇo gotamo paramena paññākkhandhena samannāgato; taṃ vata  anāgataṃ vādapathaṃ na dakkhati, uppannaṃ vā parappavādaṃ na sahadhammena  niggahitaṃ niggaṇhissatīti -- netaṃ ṭhānaṃ vijjati'. ayaṃ kho,  udāyi, tatiyo dhammo yena mamaṃ sāvakā sakkaronti garuṃ karonti  mānenti pūjenti, sakkatvā garuṃ katvā upanissāya viharanti. </p>
              <p>[03] 246^b^.^eb^ ``puna ^a^M2.0203^ea^ caparaṃ, udāyi, mama sāvakā yena  dukkhena dukkhotiṇṇā dukkhaparetā te maṃ upasaṅkamitvā dukkhaṃ  ariyasaccaṃ pucchanti, tesāhaṃ dukkhaṃ ariyasaccaṃ puṭṭho byākaromi,  tesāhaṃ cittaṃ ārādhemi pañhassa veyyākaraṇena; te maṃ dukkhasamudayaṃ...  dukkhanirodhaṃ... dukkhanirodhagāminiṃ paṭipadaṃ ariyasaccaṃ pucchanti,  tesāhaṃ dukkhanirodhagāminiṃ paṭipadaṃ ariyasaccaṃ puṭṭho byākaromi ^a^T2.0324^ea^,  tesāhaṃ cittaṃ ārādhemi pañhassa veyyākaraṇena. yampudāyi, mama  sāvakā yena dukkhena dukkhotiṇṇā dukkhaparetā te maṃ upasaṅkamitvā  dukkhaṃ ariyasaccaṃ pucchanti, tesāhaṃ dukkhaṃ ariyasaccaṃ puṭṭho  byākaromi, tesāhaṃ cittaṃ ārādhemi pañhassa veyyākaraṇena. te maṃ  dukkhasamudayaṃ ^a^V2.0213^ea^... dukkhanirodhaṃ... dukkhanirodhagāminiṃ paṭipadaṃ  ariyasaccaṃ pucchanti. tesāhaṃ dukkhanirodhagāminiṃ paṭipadaṃ  ariyasaccaṃ puṭṭho byākaromi. tesāhaṃ cittaṃ ārādhemi pañhassa  veyyākaraṇena. ayaṃ kho, udāyi, catuttho dhammo yena ^a^P2.0011^ea^  mamaṃ sāvakā sakkaronti garuṃ karonti mānenti pūjenti,  sakkatvā garuṃ katvā upanissāya viharanti. </p>
              <p>[03] 247^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā cattāro satipaṭṭhāne  bhāventi. idhudāyi, bhikkhu kāye kāyānupassī viharati ātāpī  sampajāno satimā vineyya loke abhijjhādomanassaṃ; vedanāsu  vedanānupassī viharati... citte cittānupassī viharati... dhammesu  dhammānupassī viharati ātāpī sampajāno satimā vineyy loke  abhijjhādomanassaṃ. tatra ca pana me sāvakā bahū  abhiññāvosānapāramippattā viharanti.</p>
              <p>[03] ``puna caparaṃ, udāyi, akkhātā mayā sāvakānaṃ paṭipadā,  yathāpaṭipannā me sāvakā cattāro sammappadhāne bhāventi. idhudāyi ^a^T2.0325^ea^,  bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ  janeti, vāyamati, vīriyaṃ ārabhati, cittaṃ paggaṇhāti, padahati;  uppannānaṃ pāpakānaṃ akusalānaṃ dhammānaṃ pahānāya chandaṃ janeti,  vāyamati, vīriyaṃ ārabhati, cittaṃ paggaṇhāti, padahati; anuppannānaṃ  kusalānaṃ dhammānaṃ uppādāya chandaṃ janeti, vāyamati, vīriyaṃ  ārabhati, cittaṃ paggaṇhāti, padahati; uppannānaṃ kusalānaṃ dhammānaṃ  ṭhitiyā asammosāya bhiyyobhāvāya vepullāya bhāvanāya pāripūriyā  chandaṃ janeti, vāyamati, vīriyaṃ ārabhati, cittaṃ paggaṇhāti, padahati.  tatra ca pana me sāvakā bahū abhiññāvosānapāramippattā viharanti.</p>
              <p>[03] ``puna ^a^M2.0204^ea^ caparaṃ, udāyi, akkhātā mayā sāvakānaṃ paṭipadā,  yathāpaṭipannā me sāvakā cattāro iddhipāde bhāventi. idhudāyi,  bhikkhu chandasamādhipadhānasaṅkhārasamannāgataṃ iddhipādaṃ bhāveti,  vīriyasamādhipadhānasaṅkhārasamannāgataṃ iddhipādaṃ bhāveti,  cittasamādhipadhānasaṅkhārasamannāgataṃ iddhipādaṃ bhāveti,  vīmaṃsāsamādhipadhānasaṅkhārasamannāgataṃ iddhipādaṃ bhāveti. tatra ca  pana me sāvakā bahū abhiññāvosānapāramippattā viharanti.</p>
              <p>[03] ``puna ^a^V2.0214^ea^ caparaṃ, udāyi, akkhātā mayā sāvakānaṃ paṭipadā,  yathāpaṭipannā me sāvakā pañcindriyāni bhāventi. idhudāyi ^a^P2.0012^ea^,  bhikkhu saddhindriyaṃ bhāveti upasamagāmiṃ sambodhagāmiṃ;  vīriyindriyaṃ bhāveti...pe0... satindriyaṃ bhāveti... samādhindriyaṃ  bhāveti... paññindriyaṃ bhāveti ^a^T2.0326^ea^ upasamagāmiṃ sambodhagāmiṃ. tatra ca  pana me sāvakā bahū abhiññāvosānapāramippattā viharanti.</p>
              <p>[03] ``puna caparaṃ, udāyi, akkhātā mayā sāvakānaṃ paṭipadā,  yathāpaṭipannā me sāvakā pañca balāni bhāventi. idhudāyi, bhikkhu  saddhābalaṃ bhāveti upasamagāmiṃ sambodhagāmiṃ; vīriyabalaṃ  bhāveti...pe0... satibalaṃ bhāveti... samādhibalaṃ bhāveti... paññābalaṃ  bhāveti upasamagāmiṃ sambodhagāmiṃ. tatra ca pana me sāvakā bahū  abhiññāvosānapāramippattā viharanti.</p>
              <p>[03] ``puna caparaṃ, udāyi, akkhātā mayā sāvakānaṃ paṭipadā,  yathāpaṭipannā me sāvakā sattabojjhaṅge bhāventi. idhudāyi, bhikkhu  satisambojjhaṅgaṃ bhāveti vivekanissitaṃ virāganissitaṃ  nirodhanissitaṃ vossaggapariṇāmiṃ; dhammavicayasambojjhaṅgaṃ bhāveti...pe0...  vīriyasambojjhaṅgaṃ bhāveti... pītisambojjhaṅgaṃ bhāveti...  passaddhisambojjhaṅgaṃ bhāveti... samādhisambojjhaṅgaṃ bhāveti...  upekkhāsambojjhaṅgaṃ bhāveti vivekanissitaṃ virāganissitaṃ  nirodhanissitaṃ vossaggapariṇāmiṃ. tatra ca pana me sāvakā bahū  abhiññāvosānapāramippattā viharanti.</p>
              <p>[03] ``puna caparaṃ, udāyi, akkhātā mayā sāvakānaṃ paṭipadā,  yathāpaṭipannā me sāvakā ariyaṃ aṭṭhaṅgikaṃ maggaṃ bhāventi. idhudāyi,  bhikkhu sammādiṭṭhiṃ bhāveti, sammāsaṅkappaṃ bhāveti, sammāvācaṃ bhāveti  ^a^T2.0327^ea^, sammākammantaṃ bhāveti, sammāājīvaṃ bhāveti, sammāvāyāmaṃ bhāveti,  sammāsatiṃ ^a^M2.0205^ea^ bhāveti, sammāsamādhiṃ bhāveti. tatra ca pana me sāvakā  bahū abhiññāvosānapāramippattā viharanti. </p>
              <p>[03] 248^b^.^eb^ ``puna ^a^V2.0215^ea^ caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā aṭṭha vimokkhe bhāventi.  rūpī rūpāni passati, ayaṃ paṭhamo vimokkho; ajjhattaṃ  arūpasaññī bahiddhā rūpāni passati, ayaṃ dutiyo vimokkho;  subhanteva adhimutto hoti, ayaṃ tatiyo vimokkho; sabbaso  rūpasaññānaṃ ^a^P2.0013^ea^ samatikkamā paṭighasaññānaṃ atthaṅgamā  nānattasaññānaṃ amanasikārā `ananto ākāso'ti  ākāsānañcāyatanaṃ upasampajja viharati, ayaṃ catuttho vimokkho;  sabbaso ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja viharati, ayaṃ pañcamo vimokkho;  sabbaso viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja viharati, ayaṃ chaṭṭho vimokkho;  sabbaso ākiñcaññāyatanaṃ samatikkamma nevasaññānāsaññāyatanaṃ  upasampajja viharati, ayaṃ sattamo vimokkho; sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, ayaṃ aṭṭhamo vimokkho. tatra ca pana me sāvakā bahū  abhiññāvosānapāramippattā viharanti. </p>
              <p>[03] 249^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā ^a^T2.0328^ea^ me sāvakā aṭṭha abhibhāyatanāni  bhāventi. ajjhattaṃ rūpasaññī eko bahiddhā rūpāni passati  parittāni suvaṇṇadubbaṇṇāni. `tāni abhibhuyya jānāmi,  passāmī'ti evaṃ saññī hoti. idaṃ paṭhamaṃ abhibhāyatanaṃ.</p>
              <p>[03] ``ajjhattaṃ rūpasaññī eko bahiddhā rūpāni passati  appamāṇāni suvaṇṇadubbaṇṇāni. `tāni abhibhuyya jānāmi,  passāmī'ti evaṃ saññī hoti. idaṃ dutiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  parittāni suvaṇṇadubbaṇṇāni. `tāni abhibhuyya jānāmi,  passāmī'ti evaṃ saññī hoti. idaṃ tatiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  appamāṇāni suvaṇṇadubbaṇṇāni. `tāni abhibhuyya jānāmi,  passāmī'ti evaṃ saññī hoti. idaṃ catutthaṃ abhibhāyatanaṃ.</p>
              <p>[03] ``ajjhattaṃ ^a^M2.0206^ea^ ^a^V2.0216^ea^ arūpasaññī eko bahiddhā rūpāni passati  nīlāni nīlavaṇṇāni nīlanidassanāni nīlanibhāsāni.  seyyathāpi nāma umāpupphaṃ nīlaṃ nīlavaṇṇaṃ nīlanidassanaṃ  nīlanibhāsaṃ, seyyathāpi vā pana taṃ vatthaṃ bārāṇaseyyakaṃ  ubhatobhāgavimaṭṭhaṃ nīlaṃ nīlavaṇṇaṃ nīlanidassanaṃ nīlanibhāsaṃ; evameva  ajjhattaṃ arūpasaññī eko bahiddhā rūpāni passati nīlāni  nīlavaṇṇāni nīlanidassanāni nīlanibhāsāni. `tāni abhibhuyya  jānāmi, passāmī'ti evaṃ saññī hoti. idaṃ pañcamaṃ abhibhāyatanaṃ  ^a^P2.0014^ea^.</p>
              <p>[03] ``ajjhattaṃ arūpasaññī eko bahiddhā rūpāni passati  pītāni pītavaṇṇāni pītanidassanāni pītanibhāsāni. seyyathāpi  nāma kaṇikārapupphaṃ ^a^T2.0329^ea^ pītaṃ pītavaṇṇaṃ pītanidassanaṃ pītanibhāsaṃ,  seyyathāpi vā pana taṃ vatthaṃ bārāṇaseyyakaṃ ubhatobhāgavimaṭṭhaṃ pītaṃ  pītavaṇṇaṃ pītanidassanaṃ pītanibhāsaṃ; evameva ajjhattaṃ arūpasaññī  eko bahiddhā rūpāni passati pītāni pītavaṇṇāni pītanidassanāni  pītanibhāsāni. `tāni abhibhuyya jānāmi, passāmī'ti evaṃ  saññī hoti. idaṃ chaṭṭhaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  lohitakāni lohitakavaṇṇāni lohitakanidassanāni  lohitakanibhāsāni. seyyathāpi nāma bandhujīvakapupphaṃ lohitakaṃ  lohitakavaṇṇaṃ lohitakanidassanaṃ lohitakanibhāsaṃ, seyyathāpi vā  pana taṃ vatthaṃ bārāṇaseyyakaṃ ubhatobhāgavimaṭṭhaṃ lohitakaṃ lohitakavaṇṇaṃ  lohitakanidassanaṃ lohitakanibhāsaṃ; evameva ajjhattaṃ arūpasaññī  eko bahiddhā rūpāni passati lohitakāni lohitakavaṇṇāni  lohitakanidassanāni lohitakanibhāsāni. `tāni abhibhuyya  jānāmi, passāmī'ti evaṃ saññī hoti. idaṃ sattamaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  odātāni odātavaṇṇāni odātanidassanāni odātanibhāsāni.  seyyathāpi nāma osadhitārakā odātā odātavaṇṇā  odātanidassanā odātanibhāsā, seyyathāpi vā pana taṃ vatthaṃ  bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ odātanidassanaṃ  odātanibhāsaṃ; evameva ajjhattaṃ arūpasaññī eko bahiddhā rūpāni  passati odātāni odātavaṇṇāni odātanidassanāni  odātanibhāsāni ^a^T2.0330^ea^ ^a^V2.0217^ea^. `tāni abhibhuyya jānāmi ^a^M2.0207^ea^, passāmī'ti  evaṃsaññī hoti. idaṃ aṭṭhamaṃ abhibhāyatanaṃ. tatra ca pana me  sāvakā bahū abhiññāvosānapāramippattā viharanti. </p>
              <p>[03] 250^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā dasa kasiṇāyatanāni  bhāventi. pathavīkasiṇameko sañjānāti uddhamadho tiriyaṃ advayaṃ  appamāṇaṃ; āpokasiṇameko sañjānāti...pe0... tejokasiṇameko  sañjānāti... vāyokasiṇameko sañjānāti... nīlakasiṇameko  sañjānāti... pītakasiṇameko sañjānāti... lohitakasiṇameko  sañjānāti... odātakasiṇameko sañjānāti... ākāsakasiṇameko  sañjānāti ^a^P2.0015^ea^... viññāṇakasiṇameko sañjānāti uddhamadho tiriyaṃ advayaṃ  appamāṇaṃ. tatra ca pana me sāvakā bahū abhiññāvosānapāramippattā  viharanti. </p>
              <p>[03] 251^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā cattāri jhānāni  bhāventi. idhudāyi, bhikkhu vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati. so imameva kāyaṃ vivekajena pītisukhena abhisandeti  parisandeti paripūreti parippharati, nāssa kiñci sabbāvato kāyassa  vivekajena pītisukhena apphuṭaṃ hoti. seyyathāpi, udāyi, dakkho  nhāpako {nahāpako (sī0 pī0)} vā nhāpakantevāsī ^a^T2.0331^ea^ vā   kaṃsathāle nhānīyacuṇṇāni {nahānīyacuṇṇāni (sī0 pī0)}  ākiritvā udakena paripphosakaṃ paripphosakaṃ sanneyya, sāyaṃ  nhānīyapiṇḍi {sāssa nahānīyapiṇḍī (sī0 syā0 kaṃ0)} snehānugatā snehapareto santarabāhirā phuṭā snehena na ca  pagghariṇī; evameva kho, udāyi, bhikkhu imameva kāyaṃ vivekajena  pītisukhena abhisandeti parisandeti paripūreti parippharati, nāssa  kiñci sabbāvato kāyassa vivekajena pītisukhena apphuṭaṃ hoti.</p>
              <p>[03] ``puna caparaṃ, udāyi, bhikkhu vitakkavicārānaṃ vūpasamā  ajjhattaṃ sampasādanaṃ...pe0... dutiyaṃ jhānaṃ upasampajja viharati. so imameva kāyaṃ  samādhijena pītisukhena abhisandeti parisandeti paripūreti  parippharati, nāssa kiñci sabbāvato kāyassa samādhijena  pītisukhena apphuṭaṃ hoti ^a^M2.0208^ea^. seyyathāpi, udāyi, udakarahado gambhīro  ubbhidodako {ubbhitodako (syā0 kaṃ0 ka0)}. tassa nevassa puratthimāya disāya udakassa āyamukhaṃ ^a^V2.0218^ea^,  na pacchimāya disāya udakassa āyamukhaṃ, na uttarāya disāya  udakassa āyamukhaṃ, na dakkhiṇāya disāya udakassa ^a^P2.0016^ea^  āyamukhaṃ, devo ca na kālena kālaṃ sammā dhāraṃ  anuppaveccheyya; atha kho tamhāva udakarahadā sītā vāridhārā  ubbhijjitvā tameva udakarahadaṃ sītena vārinā abhisandeyya  parisandeyya paripūreyya paripphareyya, nāssa {na nesaṃ (sī0)} kiñci sabbāvato  udakarahadassa sītena vārinā apphuṭaṃ assa. evameva kho, udāyi,  bhikkhu imameva kāyaṃ samādhijena pītisukhena abhisandeti  parisandeti paripūreti parippharati, nāssa kiñci sabbāvato ^a^T2.0332^ea^ kāyassa  samādhijena pītisukhena apphuṭaṃ hoti.</p>
              <p>[03] ``puna caparaṃ, udāyi, bhikkhu pītiyā ca virāgā...pe0... tatiyaṃ  jhānaṃ upasampajja viharati. so imameva kāyaṃ nippītikena sukhena  abhisandeti parisandeti paripūreti parippharati, nāssa kiñci  sabbāvato kāyassa nippītikena sukhena apphuṭaṃ hoti. seyyathāpi,  udāyi, uppaliniyaṃ vā paduminiyaṃ vā puṇḍarīkiniyaṃ vā  appekaccāni uppalāni vā padumāni vā puṇḍarīkāni vā udake  jātāni udake saṃvaḍḍhāni udakānuggatāni anto nimuggaposīni,  tāni yāva caggā yāva ca mūlā sītena vārinā abhisannāni  parisannāni paripūrāni paripphuṭāni, nāssa kiñci sabbāvataṃ,  uppalānaṃ vā padumānaṃ vā puṇḍarīkānaṃ vā sītena vārinā apphuṭaṃ  assa; evameva kho, udāyi, bhikkhu imameva kāyaṃ nippītikena  sukhena abhisandeti parisandeti paripūreti parippharati, nāssa kiñci  sabbāvato kāyassa nippītikena sukhena apphuṭaṃ hoti.</p>
              <p>[03] ``puna caparaṃ, udāyi, bhikkhu sukhassa ca pahānā dukkhassa  ca pahānā pubbeva somanassadomanassānaṃ atthaṅgamā adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharati. so  imameva kāyaṃ parisuddhena cetasā pariyodātena pharitvā nisinno  hoti, nāssa kiñci sabbāvato kāyassa parisuddhena cetasā  pariyodātena apphuṭaṃ hoti. seyyathāpi, udāyi, puriso odātena  vatthena sasīsaṃ pārupitvā nisinno assa, nāssa kiñci sabbāvato  kāyassa odātena vatthena ^a^M2.0209^ea^ apphuṭaṃ assa; evameva kho, udāyi,  bhikkhu imameva kāyaṃ ^a^V2.0219^ea^ parisuddhena cetasā pariyodātena pharitvā  nisinno hoti, nāssa kiñci sabbāvato kāyassa parisuddhena  ^a^P2.0017^ea^ cetasā pariyodātena apphuṭaṃ hoti. tatra ca pana  me sāvakā bahū abhiññāvosānapāramippattā viharanti. </p>
              <p>[03] 252^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā evaṃ pajānanti -- `ayaṃ  kho me kāyo rūpī cātumahābhūtiko mātāpettikasambhavo  odanakummāsūpacayo aniccucchādanaparimaddanabhedanaviddhaṃsanadhammo;  idañca pana me viññāṇaṃ ettha sitaṃ ettha paṭibaddhaṃ'. seyyathāpi,  udāyi, maṇi veḷuriyo subho jātimā aṭṭhaṃso suparikammakato accho  vippasanno sabbākārasampanno; tatridaṃ suttaṃ āvutaṃ nīlaṃ vā pītaṃ vā  lohitaṃ vā odātaṃ vā paṇḍusuttaṃ vā. tamenaṃ cakkhumā puriso hatthe  karitvā paccavekkheyya -- `ayaṃ kho maṇi veḷuriyo subho jātimā  aṭṭhaṃso suparikammakato accho vippasanno sabbākārasampanno; tatridaṃ  suttaṃ āvutaṃ nīlaṃ vā pītaṃ vā lohitaṃ vā odātaṃ vā paṇḍusuttaṃ  vā'ti. evameva kho, udāyi, akkhātā mayā sāvakānaṃ paṭipadā,  yathāpaṭipannā me sāvakā evaṃ pajānanti -- `ayaṃ kho me kāyo  rūpī cātumahābhūtiko mātāpettikasambhavo odanakummāsūpacayo  aniccucchādanaparimaddanabhedanaviddhaṃsanadhammo; idañca ^a^T2.0334^ea^ pana me viññāṇaṃ  ettha sitaṃ ettha paṭibaddha'nti. tatra ca pana me sāvakā bahū  abhiññāvosānapāramippattā viharanti. </p>
              <p>[03] 253^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā imamhā kāyā aññaṃ  kāyaṃ abhinimminanti rūpiṃ manomayaṃ sabbaṅgapaccaṅgiṃ ahīnindriyaṃ.  seyyathāpi, udāyi, puriso muñjamhā īsikaṃ pabbāheyya; tassa  evamassa -- `ayaṃ muñjo, ayaṃ īsikā; añño muñjo, aññā  īsikā; muñjamhātveva īsikā pabbāḷhā'ti. seyyathā vā panudāyi,  puriso asiṃ kosiyā pabbāheyya; tassa evamassa -- `ayaṃ asi,  ayaṃ kosi; añño asi aññā kosi; kosiyātveva asi  pabbāḷho'ti. seyyathā vā, panudāyi ^a^P2.0018^ea^, puriso  ahiṃ karaṇḍā uddhareyya; tassa evamassa -- `ayaṃ ahi, ayaṃ karaṇḍo;  añño ^a^M2.0210^ea^ ahi, añño karaṇḍo; karaṇḍātveva ahi ubbhato'ti. evameva  kho, udāyi, akkhātā mayā sāvakānaṃ paṭipadā, yathāpaṭipannā me  sāvakā imamhā kāyā aññaṃ kāyaṃ ^a^V2.0220^ea^ abhinimminanti rūpiṃ manomayaṃ  sabbaṅgapaccaṅgiṃ ahīnindriyaṃ. tatra ca pana me sāvakā bahū  abhiññāvosānapāramippattā viharanti. </p>
              <p>[03] 254^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā anekavihitaṃ iddhividhaṃ  paccanubhonti -- ekopi ^a^T2.0335^ea^ hutvā bahudhā honti, bahudhāpi hutvā eko  hoti; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ  asajjamānā gacchanti, seyyathāpi ākāse; pathaviyāpi ummujjanimujjaṃ  karonti, seyyathāpi udake; udakepi abhijjamāne {abhijjamānā (ka0)} gacchanti,  seyyathāpi pathaviyaṃ; ākāsepi pallaṅkena kamanti, seyyathāpi pakkhī  sakuṇo; imepi candimasūriye evaṃmahiddhike evaṃmahānubhāve pāṇinā  parimasanti parimajjanti, yāva brahmalokāpi kāyena vasaṃ vattenti.  seyyathāpi, udāyi, dakkho kumbhakāro vā kumbhakārantevāsī vā  suparikammakatāya mattikāya yaṃ yadeva bhājanavikatiṃ ākaṅkheyya taṃ  tadeva kareyya abhinipphādeyya; seyyathā vā panudāyi, dakkho  dantakāro vā dantakārantevāsī vā suparikammakatasmiṃ dantasmiṃ yaṃ  yadeva dantavikatiṃ ākaṅkheyya taṃ tadeva kareyya abhinipphādeyya;  seyyathā vā panudāyi, dakkho suvaṇṇakāro vā suvaṇṇakārantevāsī  vā suparikammakatasmiṃ suvaṇṇasmiṃ yaṃ yadeva suvaṇṇavikatiṃ  ākaṅkheyya taṃ tadeva kareyya abhinipphādeyya. evameva kho,  udāyi, akkhātā mayā sāvakānaṃ paṭipadā, yathāpaṭipannā me sāvakā  anekavihitaṃ iddhividhaṃ paccanubhonti -- ekopi hutvā bahudhā honti,  bahudhāpi hutvā eko hoti; āvibhāvaṃ, tirobhāvaṃ; tirokuṭṭaṃ  tiropākāraṃ tiropabbataṃ asajjamānā gacchanti, seyyathāpi ākāse;  pathaviyāpi ummujjanimujjaṃ karonti, seyyathāpi udake; udakepi  abhijjamāne gacchanti ^a^T2.0336^ea^, seyyathāpi pathaviyaṃ; ākāsepi pallaṅkena  kamanti, seyyathāpi pakkhī ^a^P2.0019^ea^ sakuṇo; imepi  candimasūriye evaṃmahiddhike evaṃmahānubhāve pāṇinā parimasanti  parimajjanti, yāva brahmalokāpi kāyena ^a^M2.0211^ea^ vasaṃ vattenti. tatra ca pana  me sāvakā bahū abhiññāvosānapāramippattā viharanti. </p>
              <p>[03] 255^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā dibbāya sotadhātuyā  visuddhāya atikkantamānusikāya ubho sadde suṇanti -- dibbe ca  mānuse ca, ye dūre santike ca. seyyathāpi, udāyi, balavā  saṅkhadhamo appakasireneva cātuddisā viññāpeyya; evameva kho,  udāyi, akkhātā mayā sāvakānaṃ paṭipadā, yathāpaṭipannā ^a^V2.0221^ea^ me sāvakā  dibbāya sotadhātuyā visuddhāya atikkantamānusikāya ubho sadde  suṇanti -- dibbe ca mānuse ca, ye dūre santike ca. tatra ca pana  me sāvakā bahū abhiññāvosānapāramippattā viharanti. </p>
              <p>[03] 256^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā parasattānaṃ parapuggalānaṃ  cetasā ceto paricca pajānanti -- sarāgaṃ vā cittaṃ `sarāgaṃ  citta'nti pajānanti, vītarāgaṃ vā cittaṃ `vītarāgaṃ citta'nti  pajānanti; sadosaṃ vā cittaṃ `sadosaṃ citta'nti pajānanti, vītadosaṃ  vā cittaṃ `vītadosaṃ citta'nti pajānanti; samohaṃ vā cittaṃ `samohaṃ  citta'nti ^a^T2.0337^ea^ pajānanti, vītamohaṃ vā cittaṃ `vītamohaṃ citta'nti  pajānanti; saṃkhittaṃ vā cittaṃ `saṅkhittaṃ citta'nti pajānanti,  vikkhittaṃ vā cittaṃ `vikkhittaṃ citta'nti pajānanti; mahaggataṃ vā  cittaṃ `mahaggataṃ citta'nti pajānanti, amahaggataṃ vā cittaṃ  `amahaggataṃ citta'nti pajānanti; sauttaraṃ vā cittaṃ `sauttaraṃ  citta'nti pajānanti, anuttaraṃ vā cittaṃ `anuttaraṃ citta'nti  pajānanti; samāhitaṃ vā cittaṃ `samāhitaṃ citta'nti pajānanti,  asamāhitaṃ vā cittaṃ `asamāhitaṃ citta'nti pajānanti; vimuttaṃ vā  cittaṃ `vimuttaṃ citta'nti pajānanti, avimuttaṃ vā cittaṃ `avimuttaṃ  citta'nti pajānanti. seyyathāpi, udāyi, itthī vā puriso vā  daharo yuvā maṇḍanakajātiko ādāse vā parisuddhe pariyodāte acche  vā udakapatte sakaṃ mukhanimittaṃ paccavekkhamāno sakaṇikaṃ vā  `sakaṇika'nti {sakaṇikaṅgaṃ vā sakaṇikaṅganti (sī0)} jāneyya ^a^P2.0020^ea^, akaṇikaṃ vā  `akaṇika'nti {akaṇikaṅgaṃ vā akaṇikaṅganti (sī0)} jāneyya; evameva kho, udāyi, akkhātā mayā  sāvakānaṃ paṭipadā, yathāpaṭipannā me sāvakā parasattānaṃ parapuggalānaṃ  cetasā ceto paricca pajānanti -- sarāgaṃ ^a^M2.0212^ea^ vā cittaṃ `sarāgaṃ  citta'nti pajānanti, vītarāgaṃ vā cittaṃ...pe0... sadosaṃ vā  cittaṃ... vītadosaṃ vā cittaṃ... samohaṃ vā cittaṃ... vītamohaṃ vā  cittaṃ... saṅkhittaṃ vā cittaṃ... vikkhittaṃ vā cittaṃ... mahaggataṃ vā ^a^T2.0338^ea^  cittaṃ... amahaggataṃ vā cittaṃ... sauttaraṃ vā cittaṃ... anuttaraṃ vā  cittaṃ... samāhitaṃ vā cittaṃ... asamāhitaṃ vā cittaṃ... vimuttaṃ vā  cittaṃ... avimuttaṃ vā cittaṃ `avimuttaṃ citta'nti pajānanti. tatra  ca pana me sāvakā bahū abhiññāvosānapāramippattā viharanti. </p>
              <p>[03] 257^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā ^a^V2.0222^ea^ anekavihitaṃ pubbenivāsaṃ  anussaranti, seyyathidaṃ -- ekampi jātiṃ dvepi jātiyo tissopi  jātiyo catassopi jātiyo pañcapi jātiyo dasapi jātiyo  vīsampi jātiyo tiṃsampi jātiyo cattālīsampi jātiyo  paññāsampi jātiyo jātisatampi jātisahassampi  jātisatasahassampi, anekepi saṃvaṭṭakappe anekepi vivaṭṭakappe anekepi  saṃvaṭṭavivaṭṭakappe -- `amutrāsiṃ evaṃnāmo evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto, so tato cuto  amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati. seyyathāpi, udāyi, puriso sakamhā gāmā aññaṃ gāmaṃ  gaccheyya, tamhāpi gāmā aññaṃ gāmaṃ gaccheyya; so tamhā gāmā  sakaṃyeva gāmaṃ paccāgaccheyya; tassa evamassa -- `ahaṃ kho sakamhā  gāmā aññaṃ gāmaṃ ^a^T2.0339^ea^ agacchiṃ, tatra evaṃ aṭṭhāsiṃ evaṃ nisīdiṃ evaṃ  abhāsiṃ evaṃ tuṇhī ahosiṃ; tamhāpi gāmā amuṃ gāmaṃ agacchiṃ,  tatrāpi evaṃ aṭṭhāsiṃ ^a^P2.0021^ea^ evaṃ nisīdiṃ evaṃ abhāsiṃ evaṃ  tuṇhī ahosiṃ, somhi tamhā gāmā sakaṃyeva gāmaṃ paccāgato'ti.  evameva kho, udāyi, akkhātā mayā sāvakānaṃ paṭipadā,  yathāpaṭipannā me sāvakā anekavihitaṃ pubbenivāsaṃ anussaranti,  seyyathidaṃ -- ekampi jātiṃ...pe0... iti sākāraṃ sauddesaṃ  anekavihitaṃ pubbenivāsaṃ anussaranti. tatra ca pana me sāvakā bahū  abhiññāvosānapāramippattā viharanti. </p>
              <p>[03] 258^b^.^eb^ ``puna caparaṃ, udāyi, akkhātā mayā  sāvakānaṃ paṭipadā, yathāpaṭipannā me sāvakā dibbena cakkhunā  visuddhena atikkantamānusakena satte ^a^M2.0213^ea^ passanti cavamāne upapajjamāne  hīne paṇīte suvaṇṇe dubbaṇṇe sugate duggate yathākammūpage satte  pajānanti -- `ime vata bhonto sattā kāyaduccaritena samannāgatā  vacīduccaritena samannāgatā manoduccaritena samannāgatā ariyānaṃ  upavādakā micchādiṭṭhikā micchādiṭṭhikammasamādānā, te kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ ^a^T2.0340^ea^ upapannā'ti. iti dibbena cakkhunā visuddhena  atikkantamānusakena satte passanti cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage ^a^V2.0223^ea^ satte pajānanti.  seyyathāpi, udāyi, dve agārā sadvārā {sannadvārā (ka0)}. tatra cakkhumā puriso majjhe  ṭhito passeyya manusse gehaṃ pavisantepi nikkhamantepi anucaṅkamantepi  anuvicarantepi; evameva kho, udāyi, akkhātā mayā sāvakānaṃ  paṭipadā, yathāpaṭipannā me sāvakā dibbena cakkhunā visuddhena  atikkantamānusakena satte passanti cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānanti...pe0...  tatra ca pa me sāvakā bahū abhiññāvosānapāramippattā viharanti. </p>
              <p>[03] 259^b^.^eb^ ``puna ^a^P2.0022^ea^ caparaṃ, udāyi,  akkhātā mayā sāvakānaṃ paṭipadā, yathāpaṭipannā me sāvakā āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharanti. seyyathāpi, udāyi,  pabbatasaṅkhepe udakarahado accho vippasanno anāvilo, tattha  cakkhumā puriso tīre ṭhito passeyya sippisambukampi {sippikasambukampi  (syā0 kaṃ0 ka0)}  sakkharakaṭhalampi macchagumbampi carantampi tiṭṭhantampi. tassa  evamassa -- `ayaṃ kho udakarahado accho vippasanno anāvilo,  tatrime sippisambukāpi sakkharakaṭhalāpi macchagumbāpi carantipi  tiṭṭhantipī'ti. evameva kho, udāyi, akkhātā mayā sāvakānaṃ  paṭipadā, yathāpaṭipannā ^a^T2.0341^ea^ me sāvakā āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharanti. tatra ca pana me ^a^M2.0214^ea^ sāvakā bahū  abhiññāvosānapāramippattā viharanti. ayaṃ kho, udāyi, pañcamo  dhammo yena mama sāvakā sakkaronti garuṃ karonti mānenti pūjenti,  sakkatvā garuṃ katvā upanissāya viharanti.</p>
              <p>[03] ``ime kho, udāyi, pañca dhammā yehi mamaṃ sāvakā  sakkaronti garuṃ karonti mānenti pūjenti, sakkatvā garuṃ katvā  upanissāya viharantī''ti. </p>
              <p>[01] idamavoca bhagavā. attamano sakuludāyī paribbājako  bhagavato bhāsitaṃ abhinandīti. </p>
              <p>[06] mahāsakuludāyisuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. samaṇamuṇḍikasuttaṃ </h3n>
            <h4>
              <h4n> </h4n>
              <p>[03] 260^b^.^eb^ evaṃ ^a^T2.0342^ea^ ^a^V2.0224^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  uggāhamāno paribbājako samaṇamuṇḍikāputto {samaṇamaṇḍikāputto (sī0 pī0)} samayappavādake  tindukācīre ekasālake mallikāya ārāme paṭivasati ^a^P2.0023^ea^  mahatiyā paribbājakaparisāya saddhiṃ pañcamattehi  paribbājakasatehi. atha kho pañcakaṅgo thapati sāvatthiyā  nikkhami divā divassa bhagavantaṃ dassanāya. atha kho pañcakaṅgassa  thapatissa etadahosi -- ``akālo kho tāva bhagavantaṃ dassanāya;  paṭisallīno bhagavā. manobhāvaniyānampi bhikkhūnaṃ asamayo  dassanāya; paṭisallīnā manobhāvaniyā bhikkhū. yaṃnūnāhaṃ yena  samayappavādako tindukācīro ekasālako mallikāya ārāmo yena  uggāhamāno paribbājako samaṇamuṇḍikāputto tenupasaṅkameyya''nti.  atha kho pañcakaṅgo thapati yena samayappavādako tindukācīro  ekasālako mallikāya ārāmo yena uggāhamāno paribbājako  samaṇamuṇḍikāputto tenupasaṅkami.</p>
              <p>[03] tena kho pana samayena uggāhamāno paribbājako  samaṇamuṇḍikāputto mahatiyā paribbājakaparisāya saddhiṃ nisinno  hoti unnādiniyā uccāsaddamahāsaddāya anekavihitaṃ tiracchānakathaṃ  kathentiyā, seyyathidaṃ -- rājakathaṃ corakathaṃ mahāmattakathaṃ senākathaṃ  bhayakathaṃ ^a^T2.0343^ea^ yuddhakathaṃ ^a^M2.0215^ea^ annakathaṃ pānakathaṃ vatthakathaṃ sayanakathaṃ mālākathaṃ  gandhakathaṃ ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ  itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ  lokakkhāyikaṃ samuddakkhāyikaṃ itibhavābhavakathaṃ iti vā.</p>
              <p>[03] addasā kho uggāhamāno paribbājako samaṇamuṇḍikāputto  pañcakaṅgaṃ thapatiṃ dūratova āgacchantaṃ. disvāna sakaṃ parisaṃ  saṇṭhāpesi -- ``appasaddā bhonto hontu, mā bhonto saddamakattha;  ayaṃ samaṇassa gotamassa sāvako āgacchati pañcakaṅgo thapati.  yāvatā kho pana samaṇassa gotamassa sāvakā gihī odātavasanā  sāvatthiyaṃ paṭivasanti ayaṃ tesaṃ aññataro ^a^V2.0225^ea^ pañcakaṅgo thapati.  appasaddakāmā kho pana te āyasmanto appasaddavinītā appasaddassa  vaṇṇavādino; appeva nāma appasaddaṃ parisaṃ viditvā upasaṅkamitabbaṃ  maññeyyā''ti. atha kho te paribbājakā tuṇhī ahesuṃ. </p>
              <p>[03] 261^b^.^eb^ atha kho pañcakaṅgo thapati yena uggāhamāno  paribbājako samaṇamuṇḍikāputto tenupasaṅkami; upasaṅkamitvā  uggāhamānena paribbājakena samaṇamuṇḍikāputtena saddhiṃ sammodi  ^a^P2.0024^ea^. sammodanīyaṃ kathaṃ sāraṇīyaṃ vītisāretvā  ekamantaṃ nisīdi. ekamantaṃ nisinnaṃ kho pañcakaṅgaṃ thapatiṃ  uggāhamāno paribbājako samaṇamuṇḍikāputto etadavoca -- ``catūhi  kho ahaṃ, gahapati, dhammehi samannāgataṃ purisapuggalaṃ paññapemi  sampannakusalaṃ paramakusalaṃ ^a^T2.0344^ea^ uttamapattipattaṃ samaṇaṃ ayojjhaṃ. katamehi  catūhi? idha, gahapati, na kāyena pāpakammaṃ karoti, na pāpakaṃ vācaṃ  bhāsati, na pāpakaṃ saṅkappaṃ saṅkappeti, na pāpakaṃ ājīvaṃ ājīvati  -- imehi kho ahaṃ, gahapati, catūhi dhammehi samannāgataṃ purisapuggalaṃ  paññapemi sampannakusalaṃ paramakusalaṃ uttamapattipattaṃ samaṇaṃ ayojjha''nti.</p>
              <p>[03] atha kho pañcakaṅgo thapati uggāhamānassa paribbājakassa  samaṇamuṇḍikāputtassa bhāsitaṃ neva abhinandi nappaṭikkosi.  anabhinanditvā appaṭikkositvā uṭṭhāyāsanā pakkāmi -- ``bhagavato  santike etassa bhāsitassa atthaṃ ājānissāmī''ti. atha kho  pañcakaṅgo thapati yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho pañcakaṅgo  thapati yāvatako ahosi uggāhamānena ^a^M2.0216^ea^ paribbājakena  samaṇamuṇḍikāputtena saddhiṃ kathāsallāpo taṃ sabbaṃ bhagavato ārocesi. </p>
              <p>[03] 262^b^.^eb^ evaṃ vutte, bhagavā pañcakaṅgaṃ thapatiṃ etadavoca  -- ``evaṃ sante kho, thapati, daharo kumāro mando uttānaseyyako  sampannakusalo bhavissati paramakusalo uttamapattipatto samaṇo  ayojjho, yathā uggāhamānassa paribbājakassa samaṇamuṇḍikāputtassa  vacanaṃ. daharassa hi, thapati, kumārassa mandassa uttānaseyyakassa  kāyotipi na hoti, kuto pana kāyena pāpakammaṃ karissati, aññatra  phanditamattā! daharassa hi, thapati, kumārassa mandassa  uttānaseyyakassa ^a^T2.0345^ea^ vācātipi na hoti, kuto pana pāpakaṃ vācaṃ  bhāsissati, aññatra roditamattā ^a^V2.0226^ea^! daharassa hi, thapati, kumārassa  mandassa uttānaseyyakassa saṅkappotipi na hoti, kuto pana pāpakaṃ  saṅkappaṃ saṅkappissati, aññatra vikūjitamattā {vikujjitamattā (sī0 syā0 kaṃ0  pī0)}! daharassa hi, thapati,  kumārassa mandassa uttānaseyyakassa ājīvotipi na hoti, kuto  pana pāpakaṃ ^a^P2.0025^ea^ ājīvaṃ ājīvissati, aññatra  mātuthaññā! evaṃ sante kho, thapati, daharo kumāro mando  uttānaseyyako sampannakusalo bhavissati paramakusalo uttamapattipatto  samaṇo ayojjho, yathā uggāhamānassa paribbājakassa  samaṇamuṇḍikāputtassa vacanaṃ. </p>
              <p>[03] 263^b^.^eb^ ``catūhi kho ahaṃ, thapati, dhammehi samannāgataṃ  purisapuggalaṃ paññapemi na ceva sampannakusalaṃ na paramakusalaṃ na  uttamapattipattaṃ samaṇaṃ ayojjhaṃ, api cimaṃ daharaṃ kumāraṃ mandaṃ  uttānaseyyakaṃ samadhigayha tiṭṭhati. katamehi catūhi? idha, thapati,  na kāyena pāpakammaṃ karoti, na pāpakaṃ vācaṃ bhāsati, na pāpakaṃ  saṅkappaṃ saṅkappeti, na pāpakaṃ ājīvaṃ ājīvati -- imehi kho ahaṃ,  thapati, catūhi dhammehi samannāgataṃ purisapuggalaṃ paññapemi na ceva  sampannakusalaṃ na paramakusalaṃ na uttamapattipattaṃ samaṇaṃ ayojjhaṃ, api  cimaṃ daharaṃ kumāraṃ mandaṃ uttānaseyyakaṃ samadhigayha tiṭṭhati.</p>
              <p>[03] ``dasahi ^a^T2.0346^ea^ kho ahaṃ, thapati, dhammehi samannāgataṃ purisapuggalaṃ  paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ.  ime akusalā sīlā; tamahaṃ {kahaṃ (sī0), tahaṃ (pī0)}, thapati, veditabbanti vadāmi.  itosamuṭṭhānā akusalā ^a^M2.0217^ea^ sīlā; tamahaṃ, thapati, veditabbanti vadāmi.  idha akusalā sīlā aparisesā nirujjhanti; tamahaṃ, thapati,  veditabbanti vadāmi. evaṃ paṭipanno akusalānaṃ sīlānaṃ nirodhāya  paṭipanno hoti; tamahaṃ, thapati, veditabbanti vadāmi.</p>
              <p>[03] ``ime kusalā sīlā; tamahaṃ, thapati, veditabbanti vadāmi.  itosamuṭṭhānā kusalā sīlā; tamahaṃ, thapati, veditabbanti vadāmi.  idha kusalā sīlā aparisesā nirujjhanti; tamahaṃ, thapati,  veditabbanti vadāmi. evaṃ paṭipanno kusalānaṃ sīlānaṃ nirodhāya  paṭipanno hoti; tamahaṃ, thapati, veditabbanti vadāmi.</p>
              <p>[03] ``ime akusalā saṅkappā; tamahaṃ, thapati, veditabbanti vadāmi.  itosamuṭṭhānā akusalā saṅkappā ^a^V2.0227^ea^; tamahaṃ, thapati, veditabbanti  vadāmi. idha akusalā ^a^P2.0026^ea^ saṅkappā aparisesā  nirujjhanti; tamahaṃ, thapati, veditabbanti vadāmi. evaṃ paṭipanno  akusalānaṃ saṅkappānaṃ nirodhāya paṭipanno hoti; tamahaṃ, thapati,  veditabbanti vadāmi.</p>
              <p>[03] ``ime kusalā saṅkappā; tamahaṃ, thapati, veditabbanti vadāmi.  itosamuṭṭhānā kusalā saṅkappā ^a^T2.0347^ea^; tamahaṃ, thapati, veditabbanti vadāmi.  idha kusalā saṅkappā aparisesā nirujjhanti; tamahaṃ, thapati,  veditabbanti vadāmi. evaṃ paṭipanno kusalānaṃ saṅkappānaṃ nirodhāya  paṭipanno hoti; tamahaṃ, thapati, veditabbanti vadāmi. </p>
              <p>[03] 264^b^.^eb^ ``katame ca, thapati, akusalā sīlā?  akusalaṃ kāyakammaṃ, akusalaṃ vacīkammaṃ, pāpako ājīvo -- ime  vuccanti, thapati, akusalā sīlā.</p>
              <p>[03] ``ime ca, thapati, akusalā sīlā kiṃsamuṭṭhānā?  samuṭṭhānampi nesaṃ vuttaṃ. `cittasamuṭṭhānā'tissa vacanīyaṃ. katamaṃ  cittaṃ? cittampi hi bahuṃ anekavidhaṃ nānappakārakaṃ. yaṃ cittaṃ  sarāgaṃ sadosaṃ samohaṃ, itosamuṭṭhānā akusalā sīlā.</p>
              <p>[03] ``ime ca, thapati, akusalā sīlā kuhiṃ aparisesā  nirujjhanti? nirodhopi nesaṃ vutto. idha, thapati, bhikkhu  kāyaduccaritaṃ pahāya kāyasucaritaṃ ^a^M2.0218^ea^ bhāveti, vacīduccaritaṃ pahāya  vacīsucaritaṃ bhāveti, manoduccaritaṃ pahāya manosucaritaṃ bhāveti,  micchājīvaṃ pahāya sammājīvena jīvitaṃ kappeti -- etthete akusalā  sīlā aparisesā nirujjhanti.</p>
              <p>[03] ``kathaṃ paṭipanno, thapati, akusalānaṃ sīlānaṃ nirodhāya  paṭipanno hoti? idha, thapati, bhikkhu anuppannānaṃ pāpakānaṃ  akusalānaṃ dhammānaṃ anuppādāya chandaṃ janeti vāyamati vīriyaṃ  ārabhati cittaṃ paggaṇhāti padahati; uppannānaṃ pāpakānaṃ akusalānaṃ  dhammānaṃ pahānāya chandaṃ janeti vāyamati vīriyaṃ ārabhati cittaṃ  paggaṇhāti padahati; anuppannānaṃ kusalānaṃ dhammānaṃ uppādāya chandaṃ  janeti vāyamati vīriyaṃ ārabhati cittaṃ paggaṇhāti padahati;  uppannānaṃ ^a^T2.0348^ea^ kusalānaṃ dhammānaṃ ṭhitiyā asammosāya bhiyyobhāvāya  vepullāya bhāvanāya pāripūriyā chandaṃ janeti ^a^V2.0228^ea^ vāyamati vīriyaṃ  ārabhati cittaṃ paggaṇhāti padahati. evaṃ paṭipanno ^a^P2.0027^ea^  kho, thapati, akusalānaṃ sīlānaṃ nirodhāya paṭipanno hoti. </p>
              <p>[03] 265^b^.^eb^ ``katame ca, thapati, kusalā sīlā? kusalaṃ  kāyakammaṃ, kusalaṃ vacīkammaṃ, ājīvaparisuddhampi kho ahaṃ, thapati,  sīlasmiṃ vadāmi. ime vuccanti, thapati, kusalā sīlā.</p>
              <p>[03] ``ime ca, thapati, kusalā sīlā kiṃsamuṭṭhānā? samuṭṭhānampi  nesaṃ vuttaṃ. `cittasamuṭṭhānā'tissa vacanīyaṃ. katamaṃ cittaṃ?  cittampi hi bahuṃ anekavidhaṃ nānappakārakaṃ. yaṃ cittaṃ vītarāgaṃ  vītadosaṃ vītamohaṃ, itosamuṭṭhānā kusalā sīlā.</p>
              <p>[03] ``ime ca, thapati, kusalā sīlā kuhiṃ aparisesā  nirujjhanti? nirodhopi nesaṃ vutto. idha, thapati, bhikkhu  sīlavā hoti no ca sīlamayo, tañca cetovimuttiṃ paññāvimuttiṃ  yathābhūtaṃ pajānāti; yatthassa te kusalā sīlā aparisesā  nirujjhanti.</p>
              <p>[03] ``kathaṃ paṭipanno ca, thapati, kusalānaṃ sīlānaṃ nirodhāya  paṭipanno hoti? idha, thapati, bhikkhu anuppannānaṃ pāpakānaṃ  akusalānaṃ dhammānaṃ anuppādāya chandaṃ janeti vāyamati vīriyaṃ  ārabhati cittaṃ paggaṇhāti padahati ^a^M2.0219^ea^; uppannānaṃ pāpakānaṃ akusalānaṃ  dhammānaṃ pahānāya...pe0... anuppannānaṃ kusalānaṃ dhammānaṃ  uppādāya...pe0... uppannānaṃ kusalānaṃ dhammānaṃ ^a^T2.0349^ea^ ṭhitiyā asammosāya  bhiyyobhāvāya vepullāya bhāvanāya pāripūriyā chandaṃ janeti vāyamati  vīriyaṃ ārabhati cittaṃ paggaṇhāti padahati. evaṃ paṭipanno kho,  thapati, kusalānaṃ sīlānaṃ nirodhāya paṭipanno hoti. </p>
              <p>[03] 266^b^.^eb^ ``katame ca, thapati, akusalā saṅkappā?  kāmasaṅkappo, byāpādasaṅkappo, vihiṃsāsaṅkappo -- ime vuccanti,  thapati, akusalā saṅkappā.</p>
              <p>[03] ``ime ca, thapati, akusalā saṅkappā kiṃsamuṭṭhānā?  samuṭṭhānampi nesaṃ vuttaṃ. `saññāsamuṭṭhānā'tissa ^a^V2.0229^ea^ vacanīyaṃ. katamā  saññā? saññāpi hi bahū anekavidhā nānappakārakā. kāmasaññā,  byāpādasaññā, vihiṃsāsaññā -- itosamuṭṭhānā akusalā saṅkappā.</p>
              <p>[03] ``ime ca, thapati, akusalā saṅkappā kuhiṃ aparisesā  nirujjhanti? nirodhopi nesaṃ vutto. idha, thapati, bhikkhu  vivicceva kāmehi...pe0... paṭhamaṃ jhānaṃ ^a^P2.0028^ea^ upasampajja  viharati; etthete akusalā saṅkappā aparisesā nirujjhanti.</p>
              <p>[03] ``kathaṃ paṭipanno ca, thapati, akusalānaṃ saṅkappānaṃ nirodhāya  paṭipanno hoti? idha, thapati, bhikkhu anuppannānaṃ pāpakānaṃ  akusalānaṃ dhammānaṃ anuppādāya chandaṃ janeti vāyamati vīriyaṃ  ārabhati cittaṃ paggaṇhāti padahati; uppannānaṃ pāpakānaṃ akusalānaṃ  dhammānaṃ pahānāya...pe0... anuppannānaṃ kusalānaṃ dhammānaṃ  uppādāya...pe0... uppannānaṃ kusalānaṃ dhammānaṃ ṭhitiyā asammosāya ^a^T2.0350^ea^  bhiyyobhāvāya vepullāya bhāvanāya pāripūriyā chandaṃ janeti vāyamati  vīriyaṃ ārabhati cittaṃ paggaṇhāti padahati. evaṃ paṭipanno kho,  thapati, akusalānaṃ saṅkappānaṃ nirodhāya paṭipanno hoti. </p>
              <p>[03] 267^b^.^eb^ ``katame ca, thapati, kusalā saṅkappā?  nekkhammasaṅkappo, abyāpādasaṅkappo, avihiṃsāsaṅkappo -- ime  vuccanti, thapati, kusalā saṅkappā.</p>
              <p>[03] ``ime ca, thapati, kusalā saṅkappā kiṃsamuṭṭhānā?  samuṭṭhānampi nesaṃ vuttaṃ. `saññāsamuṭṭhānā'tissa vacanīyaṃ. katamā  saññā? saññāpi hi bahū anekavidhā ^a^M2.0220^ea^ nānappakārakā.  nekkhammasaññā, abyāpādasaññā, avihiṃsāsaññā -- itosamuṭṭhānā  kusalā saṅkappā.</p>
              <p>[03] ``ime ca, thapati, kusalā saṅkappā kuhiṃ aparisesā  nirujjhanti? nirodhopi nesaṃ vutto. idha, thapati, bhikkhu  vitakkavicārānaṃ vūpasamā...pe0... dutiyaṃ jhānaṃ upasampajja viharati;  etthete kusalā saṅkappā aparisesā nirujjhanti.</p>
              <p>[03] ``kathaṃ ^a^V2.0230^ea^ paṭipanno ca, thapati, kusalānaṃ saṅkappānaṃ nirodhāya  paṭipanno hoti? idha, thapati, bhikkhu anuppannānaṃ pāpakānaṃ  akusalānaṃ dhammānaṃ anuppādāya chandaṃ janeti vāyamati vīriyaṃ  ārabhati cittaṃ paggaṇhāti padahati; uppannānaṃ pāpakānaṃ akusalānaṃ  dhammānaṃ pahānāya...pe0... anuppannānaṃ kusalānaṃ dhammānaṃ  uppādāya...pe0... uppannānaṃ kusalānaṃ dhammānaṃ ṭhitiyā asammosāya  bhiyyobhāvāya vepullāya bhāvanāya pāripūriyā chandaṃ janeti vāyamati  vīriyaṃ ārabhati ^a^T2.0351^ea^ cittaṃ paggaṇhāti padahati. evaṃ paṭipanno kho,  thapati, kusalānaṃ saṅkappānaṃ nirodhāya paṭipanno hoti. </p>
              <p>[03] 268^b^.^eb^ ``katamehi cāhaṃ, thapati, dasahi dhammehi  samannāgataṃ purisapuggalaṃ paññapemi ^a^P2.0029^ea^ sampannakusalaṃ  paramakusalaṃ uttamapattipattaṃ samaṇaṃ ayojjhaṃ? idha, thapati, bhikkhu  asekhāya sammādiṭṭhiyā samannāgato hoti, asekhena sammāsaṅkappena  samannāgato hoti, asekhāya sammāvācāya samannāgato hoti, asekhena  sammākammantena samannāgato hoti, asekhena sammāājīvena  samannāgato hoti, asekhena sammāvāyāmena samannāgato hoti,  asekhāya sammāsatiyā samannāgato hoti, asekhena sammāsamādhinā  samannāgato hoti, asekhena sammāñāṇena samannāgato hoti, asekhāya  sammāvimuttiyā samannāgato hoti -- imehi kho ahaṃ, thapati, dasahi  dhammehi samannāgataṃ purisapuggalaṃ paññapemi sampannakusalaṃ paramakusalaṃ  uttamapattipattaṃ samaṇaṃ ayojjha''nti.</p>
              <p>[03] idamavoca bhagavā. attamano pañcakaṅgo thapati bhagavato  bhāsitaṃ abhinandīti. </p>
              <p>[06] samaṇamuṇḍikasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. cūḷasakuludāyisuttaṃ </h3n>
            <h4>
              <h4n> </h4n>
              <p>[03] 269^b^.^eb^ evaṃ ^a^T2.0352^ea^ ^a^M2.0221^ea^ ^a^V2.0231^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena  sakuludāyī paribbājako moranivāpe paribbājakārāme paṭivasati  mahatiyā paribbājakaparisāya saddhiṃ. atha kho bhagavā pubbaṇhasamayaṃ  nivāsetvā pattacīvaramādāya rājagahaṃ piṇḍāya pāvisi. atha kho  bhagavato etadahosi -- ``atippago kho tāva rājagahe piṇḍāya  carituṃ. yaṃnūnāhaṃ yena moranivāpo paribbājakārāmo yena  sakuludāyī paribbājako tenupasaṅkameyya''nti. atha kho bhagavā yena  moranivāpo paribbājakārāmo tenupasaṅkami.</p>
              <p>[03] tena kho pana samayena sakuludāyī paribbājako mahatiyā  paribbājakaparisāya saddhiṃ nisinno hoti unnādiniyā  uccāsaddamahāsaddāya ^a^P2.0030^ea^ anekavihitaṃ tiracchānakathaṃ  kathentiyā, seyyathidaṃ -- rājakathaṃ corakathaṃ mahāmattakathaṃ senākathaṃ  bhayakathaṃ yuddhakathaṃ annakathaṃ pānakathaṃ vatthakathaṃ sayanakathaṃ mālākathaṃ  gandhakathaṃ ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ  itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ  lokakkhāyikaṃ samuddakkhāyikaṃ itibhavābhavakathaṃ iti vā. addasā  kho sakuludāyī paribbājako bhagavantaṃ dūratova āgacchantaṃ.  disvāna sakaṃ parisaṃ saṇṭhāpesi -- ``appasaddā bhonto hontu, mā  bhonto saddamakattha. ayaṃ samaṇo gotamo āgacchati; appasaddakāmo  kho pana so āyasmā appasaddassa vaṇṇavādī. appeva nāma  appasaddaṃ parisaṃ viditvā upasaṅkamitabbaṃ maññeyyā''ti. atha kho te  paribbājakā tuṇhī ahesuṃ ^a^T2.0353^ea^. </p>
              <p>[03] 270^b^.^eb^ atha kho bhagavā yena sakuludāyī paribbājako  tenupasaṅkami. atha kho sakuludāyī paribbājako bhagavantaṃ etadavoca  -- ``etu kho, bhante, bhagavā. svāgataṃ, bhante, bhagavato. cirassaṃ  kho, bhante, bhagavā imaṃ pariyāyamakāsi yadidaṃ idhāgamanāya.  nisīdatu, bhante, bhagavā; idamāsanaṃ paññatta''nti. nisīdi bhagavā  paññatte āsane. sakuludāyīpi kho ^a^V2.0232^ea^ paribbājako aññataraṃ nīcaṃ  āsanaṃ gahetvā ekamantaṃ nisīdi. ekamantaṃ nisinnaṃ kho  sakuludāyiṃ paribbājakaṃ bhagavā etadavoca -- ``kāya nuttha, udāyi,  etarahi ^a^M2.0222^ea^ kathāya sannisinnā, kā ca pana vo antarākathā  vippakatā''ti? ``tiṭṭhatesā, bhante, kathā yāya mayaṃ etarahi kathāya  sannisinnā. nesā, bhante, kathā bhagavato dullabhā bhavissati pacchāpi  savanāya. yadāhaṃ, bhante, imaṃ parisaṃ anupasaṅkanto homi athāyaṃ  parisā anekavihitaṃ tiracchānakathaṃ kathentī nisinnā hoti; yadā ca  kho ahaṃ, bhante, imaṃ parisaṃ upasaṅkanto homi athāyaṃ parisā  mamaññeva mukhaṃ ullokentī nisinnā hoti -- `yaṃ no samaṇo udāyī  dhammaṃ bhāsissati taṃ {taṃ no (sī0 syā0 kaṃ0 pī0)} sossāmā'ti; yadā pana ^a^P2.0031^ea^,  bhante, bhagavā imaṃ parisaṃ upasaṅkanto hoti athāhañceva ayañca  parisā bhagavato mukhaṃ ullokentā {olokentī (syā0 kaṃ0 ka0)} nisinnā homa -- `yaṃ no bhagavā  dhammaṃ bhāsissati taṃ sossāmā'''ti. </p>
              <p>[03] 271^b^.^eb^ ``tenahudāyi, taṃyevettha paṭibhātu yathā maṃ  paṭibhāseyyā''si. ``purimāni ^a^T2.0354^ea^, bhante, divasāni purimatarāni sabbaññū  sabbadassāvī aparisesaṃ ñāṇadassanaṃ paṭijānamāno `carato ca me  tiṭṭhato ca suttassa ca jāgarassa ca satataṃ samitaṃ ñāṇadassanaṃ  paccupaṭṭhita'nti. so mayā {paccupaṭṭhita''nti mayā (?)} pubbantaṃ ārabbha pañhaṃ puṭṭho samāno  aññenaññaṃ paṭicari, bahiddhā kathaṃ apanāmesi, kopañca dosañca  appaccayañca pātvākāsi. tassa mayhaṃ, bhante, bhagavantaṃyeva ārabbha  sati udapādi -- `aho nūna bhagavā, aho nūna sugato! yo imesaṃ  dhammānaṃ sukusalo'''ti. ``ko pana so, udāyi, sabbaññū  sabbadassāvī aparisesaṃ ñāṇadassanaṃ paṭijānamāno `carato ca me  tiṭṭhato ca suttassa ca jāgarassa ca satataṃ samitaṃ ñāṇadassanaṃ  paccupaṭṭhita'nti, yo tayā pubbantaṃ ārabbha pañhaṃ puṭṭho samāno  aññenaññaṃ paṭicari, bahiddhā kathaṃ apanāmesi kopañca dosañca  appaccayañca pātvākāsī''ti? `nigaṇṭho, bhante, nāṭaputto'ti.</p>
              <p>[03] ``yo kho, udāyi, anekavihitaṃ pubbenivāsaṃ anussareyya,  seyyathidaṃ -- ekampi jātiṃ dvepi jātiyo...pe0... iti sākāraṃ  sauddesaṃ anekavihitaṃ pubbenivāsaṃ anussareyya, so vā maṃ pubbantaṃ  ārabbha pañhaṃ puccheyya, taṃ vāhaṃ pubbantaṃ ārabbha pañhaṃ puccheyyaṃ; so  vā me pubbantaṃ ārabbha pañhassa ^a^M2.0223^ea^ veyyākaraṇena cittaṃ ārādheyya, tassa  vāhaṃ pubbantaṃ ārabbha pañhassa veyyākaraṇena cittaṃ ^a^T2.0355^ea^ ārādheyyaṃ.</p>
              <p>[03] ``yo ^a^V2.0233^ea^ {so (sī0 pī0)} kho, udāyi, dibbena cakkhunā visuddhena  atikkantamānusakena satte passeyya cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajāneyya, so vā  maṃ aparantaṃ ārabbha pañhaṃ ^a^P2.0032^ea^ puccheyya, taṃ vāhaṃ aparantaṃ  ārabbha pañhaṃ puccheyyaṃ; so vā me aparantaṃ ārabbha pañhassa  veyyākaraṇena cittaṃ ārādheyya, tassa vāhaṃ aparantaṃ ārabbha pañhassa  veyyākaraṇena cittaṃ ārādheyyaṃ.</p>
              <p>[03] ``api ca, udāyi, tiṭṭhatu pubbanto, tiṭṭhatu aparanto. dhammaṃ  te desessāmi -- imasmiṃ sati idaṃ hoti, imassuppādā idaṃ  uppajjati; imasmiṃ asati idaṃ na hoti, imassa nirodhā idaṃ  nirujjhatī''ti.</p>
              <p>[03] ``ahañhi, bhante, yāvatakampi me iminā attabhāvena paccanubhūtaṃ  tampi nappahomi sākāraṃ sauddesaṃ anussarituṃ, kuto panāhaṃ  anekavihitaṃ pubbenivāsaṃ anussarissāmi, seyyathidaṃ -- ekampi  jātiṃ dvepi jātiyo...pe0... iti sākāraṃ sauddesaṃ anekavihitaṃ  pubbenivāsaṃ anussarissāmi, seyyathāpi bhagavā? ahañhi, bhante,  etarahi paṃsupisācakampi na passāmi, kuto panāhaṃ dibbena cakkhunā  visuddhena atikkantamānusakena satte passissāmi cavamāne upapajjamāne  hīne paṇīte suvaṇṇe dubbaṇṇe sugate duggate yathākammūpage satte  pajānissāmi, seyyathāpi bhagavā? yaṃ pana maṃ, bhante, bhagavā  evamāha -- `api ca, udāyi, tiṭṭhatu pubbanto, tiṭṭhatu ^a^T2.0356^ea^ aparanto;  dhammaṃ te desessāmi -- imasmiṃ sati idaṃ hoti, imassuppādā idaṃ  uppajjati; imasmiṃ asati idaṃ na hoti, imassa nirodhā idaṃ  nirujjhatī'ti tañca pana me bhiyyosomattāya na pakkhāyati. appeva  nāmāhaṃ, bhante, sake ācariyake bhagavato cittaṃ ārādheyyaṃ pañhassa  veyyākaraṇenā''ti. </p>
              <p>[03] 272^b^.^eb^ ``kinti pana te, udāyi, sake ācariyake  hotī''ti? ``amhākaṃ, bhante, sake ācariyake evaṃ hoti -- `ayaṃ  paramo vaṇṇo, ayaṃ paramo vaṇṇo'''ti.</p>
              <p>[03] ``yaṃ ^a^M2.0224^ea^ pana te etaṃ, udāyi, sake ācariyake evaṃ hoti --  `ayaṃ paramo vaṇṇo, ayaṃ ^a^V2.0234^ea^ paramo vaṇṇo'ti, katamo so paramo  vaṇṇo''ti? ``yasmā, bhante, vaṇṇā añño vaṇṇo uttaritaro vā  paṇītataro vā natthi so paramo vaṇṇo''ti.</p>
              <p>[03] ``katamo pana so paramo vaṇṇo yasmā vaṇṇā añño vaṇṇo  uttaritaro vā paṇītataro vā natthī''ti? ``yasmā ^a^P2.0033^ea^,  bhante, vaṇṇā añño vaṇṇo uttaritaro vā paṇītataro vā  natthi so paramo vaṇṇo''ti.</p>
              <p>[03] ``dīghāpi kho te esā, udāyi, phareyya -- `yasmā, bhante,  vaṇṇā añño vaṇṇo uttaritaro vā paṇītataro vā natthi so paramo  vaṇṇo'ti vadesi, tañca vaṇṇaṃ na paññapesi. seyyathāpi, udāyi,  puriso evaṃ vadeyya -- `ahaṃ yā imasmiṃ janapade janapadakalyāṇī taṃ  icchāmi, taṃ kāmemī'ti. tamenaṃ evaṃ vadeyyuṃ -- `ambho ^a^T2.0357^ea^ purisa, yaṃ  tvaṃ janapadakalyāṇiṃ icchasi kāmesi, jānāsi taṃ janapadakalyāṇiṃ  -- khattiyī vā brāhmaṇī vā vessī vā suddī vā''ti? iti puṭṭho  `no'ti vadeyya. tamenaṃ evaṃ vadeyyuṃ -- `ambho purisa, yaṃ tvaṃ  janapadakalyāṇiṃ icchasi kāmesi, jānāsi taṃ janapadakalyāṇiṃ --  evaṃnāmā evaṃgottāti vāti...pe0... dīghā vā rassā vā majjhimā  vā kāḷī vā sāmā vā maṅguracchavī vāti... amukasmiṃ gāme vā  nigame vā nagare vā'ti? iti puṭṭho `no'ti vadeyya. tamenaṃ evaṃ  vadeyyuṃ -- `ambho purisa, yaṃ tvaṃ na jānāsi na passasi, taṃ tvaṃ  icchasi kāmesī'''ti? iti puṭṭho `āmā'ti vadeyya.</p>
              <p>[03] ``taṃ kiṃ maññasi, udāyi -- nanu evaṃ sante, tassa  purisassa appāṭihīrakataṃ bhāsitaṃ sampajjatī''ti? ``addhā kho,  bhante, evaṃ sante tassa purisassa appāṭihīrakataṃ bhāsitaṃ  sampajjatī''ti.</p>
              <p>[03] ``evameva kho tvaṃ, udāyi, `yasmā, bhante, vaṇṇā añño  vaṇṇo uttaritaro vā paṇītataro vā natthi so paramo vaṇṇo'ti  vadesi, tañca vaṇṇaṃ na paññapesī''ti.</p>
              <p>[03] ``seyyathāpi, bhante, maṇi veḷuriyo subho jātimā aṭṭhaṃso  suparikammakato paṇḍukambale ^a^V2.0235^ea^ nikkhitto bhāsate ca tapate ca virocati  ca, evaṃ vaṇṇo attā hoti arogo paraṃ maraṇā''ti. </p>
              <p>[03] 273^b^.^eb^ ``taṃ ^a^M2.0225^ea^ kiṃ maññasi, udāyi, yo vā maṇi  veḷuriyo subho ^a^T2.0358^ea^ jātimā aṭṭhaṃso suparikammakato paṇḍukambale  nikkhitto bhāsate ^a^P2.0034^ea^ ca tapate ca virocati ca, yo  vā rattandhakāratimisāya kimi khajjopanako -- imesaṃ ubhinnaṃ  vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bhante, rattandhakāratimisāya kimi khajjopanako -- ayaṃ  imesaṃ ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, udāyi, yo vā rattandhakāratimisāya  kimi khajjopanako, yo vā rattandhakāratimisāya telappadīpo --  imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro  cā''ti? ``yvāyaṃ, bhante, rattandhakāratimisāya telappadīpo -- ayaṃ  imesaṃ ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, udāyi, yo vā rattandhakāratimisāya  telappadīpo, yo vā rattandhakāratimisāya mahāaggikkhandho -- imesaṃ  ubhinnaṃ vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bhante, rattandhakāratimisāya mahāaggikkhandho -- ayaṃ  imesaṃ ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, udāyi, yo vā rattandhakāratimisāya  mahāaggikkhandho, yā vā rattiyā paccūsasamayaṃ viddhe vigatavalāhake  deve osadhitārakā -- imesaṃ ubhinnaṃ vaṇṇānaṃ katamo vaṇṇo  abhikkantataro ^a^T2.0359^ea^ ca paṇītataro cā''ti? ``yvāyaṃ, bhante, rattiyā  paccūsasamayaṃ viddhe vigatavalāhake deve osadhitārakā -- ayaṃ imesaṃ  ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, udāyi, yā vā rattiyā paccūsasamayaṃ viddhe  vigatavalāhake deve osadhitārakā, yo vā tadahuposathe pannarase viddhe  vigatavalāhake deve abhido {abhide (ka0 sī0), abhidosaṃ (ka0) abhidoti  abhisaddena samānatthanipātapadaṃ (chakkaṅguttaraṭīkā mahāvagga  aṭṭhamasuttavaṇṇanā)} aḍḍharattasamayaṃ cando ^a^V2.0236^ea^ -- imesaṃ ubhinnaṃ  vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bhante, tadahuposathe pannarase viddhe vigatavalāhake deve  abhido ^a^M2.0226^ea^ aḍḍharattasamayaṃ cando -- ayaṃ imesaṃ ubhinnaṃ vaṇṇānaṃ  abhikkantataro ca paṇītataro cā''ti.</p>
              <p>[03] ``taṃ ^a^P2.0035^ea^ kiṃ maññasi, udāyi, yo vā  tadahuposathe pannarase viddhe vigatavalāhake deve abhido aḍḍharattasamayaṃ  cando, yo vā vassānaṃ pacchime māse saradasamaye viddhe  vigatavalāhake deve abhido majjhanhikasamayaṃ sūriyo -- imesaṃ ubhinnaṃ  vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bhante, vassānaṃ pacchime māse saradasamaye viddhe  vigatavalāhake deve abhido majjhanhikasamayaṃ sūriyo -- ayaṃ imesaṃ  ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``ato kho te, udāyi, bahū hi bahutarā devā ye imesaṃ  candimasūriyānaṃ ābhā nānubhonti, tyāhaṃ ^a^T2.0360^ea^ pajānāmi. atha ca panāhaṃ  na vadāmi -- `yasmā vaṇṇā añño vaṇṇo uttaritaro vā paṇītataro  vā natthī'ti. atha ca pana tvaṃ, udāyi, `yvāyaṃ vaṇṇo kiminā  khajjopanakena nihīnataro {hīnataro (sī0 pī0)} ca patikiṭṭhataro ca so paramo vaṇṇo'ti  vadesi, tañca vaṇṇaṃ na paññapesī''ti. ``acchidaṃ {acchira (ka0), acchida  (?)} bhagavā kathaṃ,  acchidaṃ sugato katha''nti!</p>
              <p>[03] ``kiṃ pana tvaṃ, udāyi, evaṃ vadesi -- `acchidaṃ bhagavā  kathaṃ, acchidaṃ sugato kathaṃ'''ti? ``amhākaṃ, bhante, sake  ācariyake evaṃ hoti -- `ayaṃ paramo vaṇṇo, ayaṃ paramo vaṇṇo'ti.  te mayaṃ, bhante, bhagavatā sake ācariyake samanuyuñjiyamānā  samanuggāhiyamānā samanubhāsiyamānā rittā tucchā aparaddhā''ti. </p>
              <p>[03] 274^b^.^eb^ ``kiṃ panudāyi, atthi ekantasukho loko,  atthi ākāravatī paṭipadā ekantasukhassa lokassa  sacchikiriyāyā''ti? ``amhākaṃ, bhante, sake ācariyake evaṃ  hoti -- `atthi ekantasukho loko, atthi ākāravatī paṭipadā  ekantasukhassa lokassa sacchikiriyāyā'''ti.</p>
              <p>[03] ``katamā ^a^V2.0237^ea^ pana sā, udāyi, ākāravatī paṭipadā  ekantasukhassa lokassa sacchikiriyāyā''ti? ``idha, bhante,  ekacco pāṇātipātaṃ pahāya pāṇātipātā paṭivirato hoti,  adinnādānaṃ pahāya adinnādānā paṭivirato ^a^M2.0227^ea^ hoti, kāmesumicchācāraṃ  pahāya kāmesumicchācārā paṭivirato ^a^P2.0036^ea^ hoti,  musāvādaṃ pahāya musāvādā paṭivirato hoti, aññataraṃ vā pana  tapoguṇaṃ samādāya vattati. ayaṃ kho sā, bhante, ākāravatī ^a^T2.0361^ea^  paṭipadā ekantasukhassa lokassa sacchikiriyāyā''ti.</p>
              <p>[03] ``taṃ kiṃ maññasi, udāyi, yasmiṃ samaye pāṇātipātaṃ pahāya  pāṇātipātā paṭivirato hoti, ekantasukhī vā tasmiṃ samaye attā  hoti sukhadukkhī vā''ti? ``sukhadukkhī, bhante''.</p>
              <p>[03] ``taṃ kiṃ maññasi, udāyi, yasmiṃ samaye adinnādānaṃ pahāya  adinnādānā paṭivirato hoti, ekantasukhī vā tasmiṃ samaye attā  hoti sukhadukkhī vā''ti? ``sukhadukkhī, bhante''.</p>
              <p>[03] ``taṃ kiṃ maññasi, udāyi, yasmiṃ samaye kāmesumicchācāraṃ  pahāya kāmesumicchācārā paṭivirato hoti, ekantasukhī vā tasmiṃ  samaye attā hoti sukhadukkhī vā''ti? ``sukhadukkhī, bhante''.</p>
              <p>[03] ``taṃ kiṃ maññasi, udāyi, yasmiṃ samaye musāvādaṃ pahāya  musāvādā paṭivirato hoti, ekantasukhī vā tasmiṃ samaye attā  hoti sukhadukkhī vā''ti? ``sukhadukkhī, bhante''.</p>
              <p>[03] ``taṃ kiṃ maññasi, udāyi, yasmiṃ samaye aññataraṃ tapoguṇaṃ  samādāya vattati, ekantasukhī vā tasmiṃ samaye attā hoti  sukhadukkhī vā''ti? ``sukhadukkhī, bhante''.</p>
              <p>[03] ``taṃ kiṃ maññasi, udāyi, api nu kho vokiṇṇasukhadukkhaṃ  paṭipadaṃ āgamma ekantasukhassa ^a^V2.0238^ea^ lokassa sacchikiriyā hotī''ti  {sacchikiriyāyāti (ka0)}?  ``acchidaṃ bhagavā kathaṃ, acchidaṃ sugato katha''nti!</p>
              <p>[03] ``kiṃ pana tvaṃ, udāyi, vadesi -- `acchidaṃ bhagavā kathaṃ,  acchidaṃ sugato kathaṃ'''ti? ``amhākaṃ, bhante, sake ācariyake evaṃ  hoti -- `atthi ekantasukho loko, atthi ākāravatī paṭipadā  ekantasukhassa lokassa ^a^T2.0362^ea^ sacchikiriyāyā'ti. te mayaṃ, bhante,  bhagavatā sake ācariyake samanuyuñjiyamānā samanuggāhiyamānā  samanubhāsiyamānā rittā tucchā aparaddhā''ti {aparaddhā (sī0), aparaddhāpi  (syā0 kaṃ0 pī0)}. </p>
              <p>[03] 275^b^.^eb^ ``kiṃ ^a^M2.0228^ea^ pana, bhante, atthi ekantasukho loko,  atthi ākāravatī paṭipadā ekantasukhassa lokassa  sacchikiriyāyā''ti? ``atthi ^a^P2.0037^ea^ kho, udāyi,  ekantasukho loko, atthi ākāravatī paṭipadā ekantasukhassa  lokassa sacchikiriyāyā''ti.</p>
              <p>[03] ``katamā pana sā, bhante, ākāravatī paṭipadā ekantasukhassa  lokassa sacchikiriyāyā''ti? ``idhudāyi, bhikkhu vivicceva  kāmehi...pe0... paṭhamaṃ jhānaṃ upasampajja viharati; vitakkavicārānaṃ  vūpasamā... dutiyaṃ jhānaṃ upasampajja viharati; pītiyā ca virāgā...   tatiyaṃ jhānaṃ upasampajja viharati -- ayaṃ kho sā, udāyi, ākāravatī   paṭipadā ekantasukhassa lokassa sacchikiriyāyā''ti.</p>
              <p>[03] ``na {kiṃ nu (syā0 kaṃ0 ka0)} kho sā, bhante, ākāravatī paṭipadā ekantasukhassa  lokassa sacchikiriyāya, sacchikato hissa, bhante, ettāvatā  ekantasukho loko hotī''ti. ``na khvāssa, udāyi, ettāvatā  ekantasukho loko sacchikato hoti; ākāravatītveva sā paṭipadā  ekantasukhassa lokassa sacchikiriyāyā''ti.</p>
              <p>[03] evaṃ ^a^V2.0239^ea^ vutte, sakuludāyissa paribbājakassa parisā unnādinī  uccāsaddamahāsaddā ahosi -- ``ettha mayaṃ anassāma sācariyakā,  ettha mayaṃ anassāma {panassāma (sī0)} sācariyakā! na mayaṃ ito bhiyyo uttaritaraṃ  pajānāmā''ti.</p>
              <p>[03] atha kho sakuludāyī paribbājako te paribbājake appasadde ^a^T2.0363^ea^  katvā bhagavantaṃ etadavoca -- ``kittāvatā panāssa, bhante,  ekantasukho loko sacchikato hotī''ti? ``idhudāyi, bhikkhu  sukhassa ca pahānā...pe0... catutthaṃ jhānaṃ...  upasampajja viharati. yā tā devatā ekantasukhaṃ lokaṃ upapannā tāhi  devatāhi saddhiṃ santiṭṭhati sallapati sākacchaṃ samāpajjati. ettāvatā  khvāssa, udāyi, ekantasukho loko sacchikato hotī''ti. </p>
              <p>[03] 276^b^.^eb^ ``etassa nūna, bhante, ekantasukhassa lokassa  sacchikiriyāhetu bhikkhū bhagavati brahmacariyaṃ carantī''ti? ``na  kho, udāyi, ekantasukhassa lokassa sacchikiriyāhetu bhikkhū mayi  brahmacariyaṃ caranti. atthi kho, udāyi ^a^M2.0229^ea^, aññeva dhammā uttaritarā  ca paṇītatarā ca yesaṃ sacchikiriyāhetu bhikkhū mayi brahmacariyaṃ  carantī''ti.</p>
              <p>[03] ``katame ^a^P2.0038^ea^ pana te, bhante, dhammā uttaritarā  ca paṇītatarā ca yesaṃ sacchikiriyāhetu bhikkhū bhagavati brahmacariyaṃ  carantī''ti? ``idhudāyi, tathāgato loke uppajjati arahaṃ  sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā...pe0... so ime  pañca nīvaraṇe pahāya cetaso upakkilese paññāya dubbalīkaraṇe  vivicceva kāmehi...pe0... paṭhamaṃ jhānaṃ upasampajja viharati.  ayampi kho, udāyi, dhammo uttaritaro ca paṇītataro ca yassa  sacchikiriyāhetu bhikkhū mayi brahmacariyaṃ caranti''.</p>
              <p>[03] ``puna caparaṃ, udāyi, bhikkhu vitakkavicārānaṃ ^a^T2.0364^ea^ vūpasamā...pe0... dutiyaṃ  jhānaṃ... tatiyaṃ jhānaṃ... catutthaṃ jhānaṃ upasampajja viharati. ayampi  kho, udāyi, dhammo uttaritaro ca paṇītataro ca yassa  sacchikiriyāhetu bhikkhū mayi brahmacariyaṃ caranti.</p>
              <p>[03] ``so ^a^V2.0240^ea^ evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte  pubbenivāsānussatiñāṇāya cittaṃ abhininnāmeti. so anekavihitaṃ  pubbenivāsaṃ anussarati, seyyathidaṃ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarati. ayampi kho, udāyi, dhammo uttaritaro ca paṇītataro  ca yassa sacchikiriyāhetu bhikkhū mayi brahmacariyaṃ caranti.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte sattānaṃ  cutūpapātañāṇāya cittaṃ abhininnāmeti. so dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe sugate duggate...pe0... yathākammūpage satte  pajānāti. ayampi kho, udāyi, dhammo uttaritaro ca paṇītataro  ca yassa sacchikiriyāhetu bhikkhū mayi brahmacariyaṃ caranti.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya ^a^M2.0230^ea^ cittaṃ abhininnāmeti ^a^T2.0365^ea^. so `idaṃ dukkha'nti yathābhūtaṃ  pajānāti, `ayaṃ dukkhasamudayo'ti...pe0... `ayaṃ dukkhanirodho'ti...   `ayaṃ dukkhanirodhagāminī paṭipadā'ti... `ime   āsavā'ti yathābhūtaṃ pajānāti, `ayaṃ āsavasamudayo'ti... ^a^P2.0039^ea^   `ayaṃ āsavanirodho'ti... `ayaṃ āsavanirodhagāminī paṭipadā'ti   yathābhūtaṃ pajānāti. tassa evaṃ  jānato evaṃ passato kāmāsavāpi cittaṃ vimuccati, bhavāsavāpi cittaṃ  vimuccati, avijjāsavāpi cittaṃ vimuccati. vimuttasmiṃ vimuttamiti  ñāṇaṃ hoti. `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti. ayampi kho, udāyi, dhammo  uttaritaro ca paṇītataro ca yassa sacchikiriyāhetu bhikkhū mayi  brahmacariyaṃ caranti. ime kho, udāyi, dhammā uttaritarā ca  paṇītatarā ca yesaṃ sacchikiriyāhetu bhikkhū mayi brahmacariyaṃ  carantī''ti. </p>
              <p>[03] 277^b^.^eb^ evaṃ vutte, sakuludāyī paribbājako bhagavantaṃ  etadavoca -- ``abhikkantaṃ, bhante ^a^V2.0241^ea^, abhikkantaṃ, bhante! seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre vā telapajjotaṃ dhāreyya -- `cakkhumanto  rūpāni dakkhantī'ti; evamevaṃ bhagavatā anekapariyāyena dhammo  pakāsito. esāhaṃ, bhante, bhagavantaṃ saraṇaṃ gacchāmi dhammañca  bhikkhusaṅghañca. labheyyāhaṃ, bhante, bhagavato santike pabbajjaṃ,  labheyyaṃ upasampada''nti.</p>
              <p>[03] evaṃ ^a^T2.0366^ea^ vutte, sakuludāyissa paribbājakassa parisā sakuludāyiṃ  paribbājakaṃ etadavocuṃ -- ``mā bhavaṃ, udāyi, samaṇe gotame  brahmacariyaṃ cari; mā bhavaṃ, udāyi, ācariyo hutvā antevāsīvāsaṃ  vasi. seyyathāpi nāma udakamaṇiko {maṇiko (sī0 pī0 ka0)} hutvā udañcaniko  {uddekaniko (sī0 syā0 kaṃ0 pī0)} assa, evaṃ  sampadamidaṃ {evaṃ sampadametaṃ (sī0 pī0)} bhoto udāyissa bhavissati. mā bhavaṃ, udāyi, samaṇe  gotame brahmacariyaṃ cari; mā bhavaṃ, udāyi, ācariyo hutvā  antevāsīvāsaṃ vasī''ti. iti hidaṃ sakuludāyissa paribbājakassa  parisā sakuludāyiṃ paribbājakaṃ antarāyamakāsi bhagavati  brahmacariyeti. </p>
              <p>[06] cūḷasakuludāyisuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. vekhanasasuttaṃ </h3n>
            <h4>
              <h4n> </h4n>
              <p>[03] 278^b^.^eb^ evaṃ ^a^T2.0367^ea^ ^a^M2.0231^ea^ ^a^V2.0242^ea^ ^a^P2.0040^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. atha  kho vekhanaso {vekhanasso (sī0 pī0)} paribbājako yena bhagavā tenupasaṅkami; upasaṅkamitvā  bhagavatā saddhiṃ sammodi. sammodanīyaṃ kathaṃ sāraṇīyaṃ vītisāretvā  ekamantaṃ aṭṭhāsi. ekamantaṃ ṭhito kho vekhanaso paribbājako  bhagavato santike udānaṃ udānesi -- ``ayaṃ paramo vaṇṇo, ayaṃ  paramo vaṇṇo''ti.</p>
              <p>[03] ``kiṃ pana tvaṃ, kaccāna, evaṃ vadesi -- `ayaṃ paramo vaṇṇo,  ayaṃ paramo vaṇṇo'ti? katamo, kaccāna, so paramo vaṇṇo''ti?</p>
              <p>[03] ``yasmā, bho gotama, vaṇṇā añño vaṇṇo uttaritaro vā  paṇītataro vā natthi so paramo vaṇṇo''ti.</p>
              <p>[03] ``katamo pana so, kaccāna, vaṇṇo yasmā vaṇṇā añño  vaṇṇo uttaritaro vā paṇītataro vā natthī''ti?</p>
              <p>[03] ``yasmā, bho gotama, vaṇṇā añño vaṇṇo uttaritaro vā  paṇītataro vā natthi so paramo vaṇṇo''ti.</p>
              <p>[03] ``dīghāpi kho te esā, kaccāna, phareyya -- `yasmā, bho  gotama, vaṇṇā añño vaṇṇo uttaritaro vā paṇītataro vā natthi so  paramo vaṇṇo'ti vadesi, tañca vaṇṇaṃ na paññapesi. seyyathāpi,  kaccāna, puriso evaṃ vadeyya -- `ahaṃ yā imasmiṃ janapade ^a^T2.0368^ea^  janapadakalyāṇī, taṃ icchāmi taṃ kāmemī'ti. tamenaṃ evaṃ vadeyyuṃ --  `ambho purisa, yaṃ tvaṃ janapadakalyāṇiṃ icchasi kāmesi, jānāsi  taṃ janapadakalyāṇiṃ -- khattiyī vā brāhmaṇī vā vessī ^a^V2.0243^ea^ vā suddī  vā'ti? iti puṭṭho `no'ti vadeyya. tamenaṃ evaṃ vadeyyuṃ -- `ambho  purisa, yaṃ tvaṃ janapadakalyāṇiṃ icchasi kāmesi, jānāsi taṃ  janapadakalyāṇiṃ `evaṃnāmā evaṃgottāti vāti...pe0... dīghā vā  rassā vā majjhimā vā kāḷī vā sāmā vā maṅguracchavī vāti...  amukasmiṃ gāme vā nigame vā nagare vā'ti? iti puṭṭho `no'ti  vadeyya. tamenaṃ evaṃ vadeyyuṃ -- `ambho purisa, yaṃ tvaṃ na jānāsi  na passasi, taṃ tvaṃ icchasi kāmesī'''ti? iti puṭṭho `āmā'ti  vadeyya.</p>
              <p>[03] ``taṃ kiṃ ^a^P2.0041^ea^ maññasi, kaccāna, nanu evaṃ sante  tassa purisassa appāṭihīrakataṃ bhāsitaṃ sampajjatī''ti? ``addhā  kho, bho gotama, evaṃ sante tassa purisassa appāṭihīrakataṃ ^a^M2.0232^ea^ bhāsitaṃ  sampajjatī''ti. ``evameva kho tvaṃ, kaccāna, `yasmā, bho gotama,  vaṇṇā añño vaṇṇo uttaritaro vā paṇītataro vā natthi so paramo  vaṇṇo'ti vadesi; tañca vaṇṇaṃ na paññapesī''ti. ``seyyathāpi, bho  gotama, maṇi veḷuriyo subho jātimā aṭṭhaṃso suparikammakato  paṇḍukambale nikkhitto bhāsate ca tapate ca virocati ca, evaṃ vaṇṇo  attā hoti arogo paraṃ maraṇā''ti. </p>
              <p>[03] 279^b^.^eb^ ``taṃ kiṃ maññasi, kaccāna, yo vā maṇi  veḷuriyo subho ^a^T2.0369^ea^ jātimā aṭṭhaṃso suparikammakato paṇḍukambale  nikkhitto bhāsate ca tapate ca virocati ca, yo vā  rattandhakāratimisāya kimi khajjopanako imesaṃ ubhinnaṃ vaṇṇānaṃ  katamo vaṇṇo abhikkantataro ca paṇītataro cā''ti? ``yvāyaṃ, bho  gotama, rattandhakāratimisāya kimi khajjopanako, ayaṃ imesaṃ ubhinnaṃ  vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, kaccāna, yo vā rattandhakāratimisāya  kimi khajjopanako, yo vā rattandhakāratimisāya telappadīpo, imesaṃ  ubhinnaṃ vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bho gotama, rattandhakāratimisāya telappadīpo, ayaṃ imesaṃ  ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, kaccāna, yo vā rattandhakāratimisāya  telappadīpo, yo vā rattandhakāratimisāya ^a^V2.0244^ea^ mahāaggikkhandho, imesaṃ  ubhinnaṃ vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bho gotama, rattandhakāratimisāya mahāaggikkhandho, ayaṃ  imesaṃ ubhinnaṃ vaṇṇānaṃ abhikkantataro ca paṇītataro cā''ti.</p>
              <p>[03] ``taṃ kiṃ maññasi, kaccāna, yo vā rattandhakāratimisāya  mahāaggikkhandho, yā vā rattiyā paccūsasamayaṃ viddhe ^a^P2.0042^ea^  vigatavalāhake deve osadhitārakā, imesaṃ ubhinnaṃ vaṇṇānaṃ  katamo vaṇṇo abhikkantataro ca paṇītataro cā''ti? ``yvāyaṃ, bho  gotama, rattiyā paccūsasamayaṃ ^a^T2.0370^ea^ viddhe vigatavalāhake deve osadhitārakā,  ayaṃ imesaṃ ubhinnaṃ vaṇṇānaṃ abhikkantataro ca paṇītataro cā''ti.  ``taṃ kiṃ maññasi, kaccāna, yā vā rattiyā paccūsasamayaṃ viddhe  vigatavalāhake deve osadhitārakā, yo vā tadahuposathe pannarase viddhe  vigatavalāhake ^a^M2.0233^ea^ deve abhido aḍḍharattasamayaṃ cando, imesaṃ ubhinnaṃ  vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bho gotama, tadahuposathe pannarase viddhe vigatavalāhake deve  abhido aḍḍharattasamayaṃ cando, ayaṃ imesaṃ ubhinnaṃ vaṇṇānaṃ  abhikkantataro ca paṇītataro cā''ti. ``taṃ kiṃ maññasi, kaccāna, yo  vā tadahuposathe pannarase viddhe vigatavalāhake deve abhido  aḍḍharattasamayaṃ cando, yo vā vassānaṃ pacchime māse saradasamaye  viddhe vigatavalāhake deve abhido majjhanhikasamayaṃ sūriyo, imesaṃ  ubhinnaṃ vaṇṇānaṃ katamo vaṇṇo abhikkantataro ca paṇītataro cā''ti?  ``yvāyaṃ, bho gotama, vassānaṃ pacchime māse saradasamaye viddhe  vigatavalāhake deve abhido majjhanhikasamayaṃ sūriyo -- ayaṃ imesaṃ  ubhinnaṃ vaṇṇānaṃ abhikkantataro ca paṇītataro cā''ti. ``ato kho te,  kaccāna, bahū hi bahutarā devā ye imesaṃ candimasūriyānaṃ ābhā  nānubhonti, tyāhaṃ pajānāmi. atha ca panāhaṃ na vadāmi -- `yasmā  vaṇṇā añño vaṇṇo uttaritaro ca paṇītataro ^a^T2.0371^ea^ ca natthī'ti. atha  ca pana tvaṃ, kaccāna, `yvāyaṃ vaṇṇo kiminā khajjopanakena  nihīnataro ca patikiṭṭhataro ca so paramo vaṇṇo'ti vadesi; tañca  vaṇṇaṃ na paññapesi''. </p>
              <p>[03] 280^b^.^eb^ ``pañca kho ime, kaccāna, kāmaguṇā. katame  pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā  gandhā... jivhāviññeyyā rasā... kāyaviññeyyā phoṭṭhabbā iṭṭhā  ^a^P2.0043^ea^ kantā manāpā ^a^V2.0245^ea^ piyarūpā kāmūpasaṃhitā rajanīyā --  ime kho, kaccāna, pañca kāmaguṇā. yaṃ kho, kaccāna, ime pañca  kāmaguṇe paṭicca uppajjati sukhaṃ somanassaṃ idaṃ vuccati kāmasukhaṃ.  iti kāmehi kāmasukhaṃ, kāmasukhā kāmaggasukhaṃ tattha  aggamakkhāyatī''ti.</p>
              <p>[03] evaṃ vutte, vekhanaso paribbājako bhagavantaṃ etadavoca --  ``acchariyaṃ, bho gotama, abbhutaṃ, bho gotama! yāva subhāsitaṃ cidaṃ  bhotā gotamena -- `kāmehi kāmasukhaṃ, kāmasukhā kāmaggasukhaṃ tattha  aggamakkhāyatī'ti. (`kāmehi, bho gotama, kāmasukhaṃ, kāmasukhā  kāmaggasukhaṃ, tattha aggamakkhāyatī'ti) {( ) sī0 syā0 kaṃ0  pī0 potthakesu natthi} -- ``dujjānaṃ kho etaṃ,  kaccāna, tayā ^a^M2.0234^ea^ aññadiṭṭhikena aññakhantikena aññarucikena  aññatrayogena aññatrācariyakena -- kāmā {kāmaṃ (sī0 syā0 kaṃ0 pī0)} vā kāmasukhaṃ vā  kāmaggasukhaṃ vā. ye kho te, kaccāna, bhikkhū arahanto khīṇāsavā  vusitavanto katakaraṇīyā ohitabhārā anuppattasadatthā  parikkhīṇabhavasaṃyojanā sammadaññā vimuttā te kho ^a^T2.0372^ea^ etaṃ jāneyyuṃ --  kāmā vā kāmasukhaṃ vā kāmaggasukhaṃ vā''ti. </p>
              <p>[03] 281^b^.^eb^ evaṃ vutte, vekhanaso paribbājako kupito  anattamano bhagavantaṃyeva khuṃsento bhagavantaṃyeva vambhento bhagavantaṃyeva  vadamāno ``samaṇo {samaṇo ca (sī0 pī0)} gotamo pāpito bhavissatī''ti bhagavantaṃ  etadavoca -- ``evameva panidhekacce {panidheke (sī0 pī0), panimeke  (uparisubhasutte)} samaṇabrāhmaṇā ajānantā pubbantaṃ,  apassantā aparantaṃ atha ca pana `khīṇā jāti, vusitaṃ brahmacariyaṃ,  kataṃ karaṇīyaṃ, nāparaṃ itthattāyāti -- pajānāmā'ti -- paṭijānanti  {itthattāyāti paṭijānanti (pī0)}.  tesamidaṃ bhāsitaṃ hassakaṃyeva sampajjati, nāmakaṃyeva sampajjati,  rittakaṃyeva sampajjati, tucchakaṃyeva sampajjatī''ti. ``ye kho te,  kaccāna, samaṇabrāhmaṇā ajānantā pubbantaṃ ^a^P2.0044^ea^,  apassantā aparantaṃ, `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyāti -- pajānāmā'ti -- paṭijānanti; tesaṃ  soyeva {tesaṃ tesāyaṃ (sī0), tesaṃyeva so (?)} sahadhammiko niggaho hoti.  api ca, kaccāna, tiṭṭhatu  pubbanto, tiṭṭhatu aparanto. etu viññū puriso asaṭho amāyāvī  ujujātiko, ahamanusāsāmi ahaṃ dhammaṃ desemi. yathānusiṭṭhaṃ tathā  paṭipajjamāno {yathānusiṭṭhaṃ paṭipajjamāno (?)} nacirasseva sāmaññeva ñassati sāmaṃ dakkhiti -- evaṃ  kira sammā {evaṃ kirāyasmā (syā0 ka0)} bandhanā vippamokkho hoti, yadidaṃ avijjā bandhanā.  seyyathāpi, kaccāna, daharo kumāro mando uttānaseyyako  kaṇṭhapañcamehi bandhanehi baddho assa suttabandhanehi; tassa vuddhimanvāya  indriyānaṃ paripākamanvāya ^a^T2.0373^ea^ tāni bandhanāni mucceyyuṃ; so  mokkhomhīti kho jāneyya no ca bandhanaṃ ^a^V2.0246^ea^. evameva kho, kaccāna,  etu viññū puriso asaṭho amāyāvī ujujātiko, ahamanusāsāmi,  ahaṃ dhammaṃ desemi; yathānusiṭṭhaṃ tathā paṭipajjamāno nacirasseva  sāmaññe ñassati ^a^M2.0235^ea^, sāmaṃ dakkhiti -- `evaṃ kira sammā bandhanā  vippamokkho hoti, yadidaṃ avijjā bandhanā'''ti.</p>
              <p>[03] evaṃ vutte, vekhanaso paribbājako bhagavantaṃ etadavoca --  ``abhikkantaṃ, bho gotama...pe0... upāsakaṃ maṃ bhavaṃ gotamo dhāretu  ajjatagge pāṇupetaṃ saraṇaṃ gata''nti. </p>
              <p>[06] vekhanasasuttaṃ niṭṭhitaṃ dasamaṃ. </p>
              <p>[06] paribbājakavaggo niṭṭhito tatiyo. </p>
              <p>[01] tassuddānaṃ -- </p>
              <p>[21] puṇḍarī-aggisaha-kathināmo, dīghanakho puna  bhāradvājagotto. </p>
              <p>[22] sandakaudāyimuṇḍikaputto, maṇiko tathākaccāno varavaggo.. </p>
            </h4>
          </h3>
        </h2>
        <h2>
          <h2n> 4. rājavaggo </h2n>
          <h3>
            <h3n> 1. ghaṭikārasuttaṃ </h3n>
            <h4>
              <h4n> </h4n>
              <p>[03] 282^b^.^eb^ ^a^M2.0236^ea^ evaṃ ^a^T2.0374^ea^ ^a^V2.0247^ea^ ^a^P2.0045^ea^ me   sutaṃ -- ekaṃ samayaṃ  bhagavā kosalesu cārikaṃ carati mahatā bhikkhusaṅghena saddhiṃ. atha  kho bhagavā maggā okkamma aññatarasmiṃ padese sitaṃ pātvākāsi.  atha kho āyasmato ānandassa etadahosi -- ``ko nu kho hetu,  ko paccayo bhagavato sitassa pātukammāya? na akāraṇena {na akāraṇe  (sī0)} tathāgatā  sitaṃ pātukarontī''ti. atha kho āyasmā ānando ekaṃsaṃ cīvaraṃ {uttarāsaṅga  (syā0 kaṃ0)}  katvā yena bhagavā tenañjaliṃ paṇāmetvā bhagavantaṃ etadavoca -- ``ko  nu kho, bhante, hetu, ko paccayo bhagavato sitassa pātukammāya? na  akāraṇena tathāgatā sitaṃ pātukarontī''ti. ``bhūtapubbaṃ, ānanda,  imasmiṃ padese vegaḷiṅgaṃ {vehaliṅgaṃ (sī0), vebhaligaṃ (syā0 kaṃ0), vebhaliṅgaṃ  (pī0)} nāma gāmanigamo ahosi iddho ceva phīto  ca bahujano ākiṇṇamanusso. vegaḷiṅgaṃ kho, ānanda, gāmanigamaṃ  kassapo bhagavā arahaṃ sammāsambuddho upanissāya vihāsi. idha  sudaṃ, ānanda, kassapassa bhagavato arahato sammāsambuddhassa ārāmo  ahosi. idha sudaṃ, ānanda, kassapo bhagavā arahaṃ sammāsambuddho  nisinnako bhikkhusaṅghaṃ ovadatī''ti. atha ^a^T2.0375^ea^ kho āyasmā ānando  catugguṇaṃ saṅghāṭiṃ paññapetvā bhagavantaṃ etadavoca -- ``tena hi,  bhante, bhagavā nisīdatu ettha. ayaṃ bhūmipadeso dvīhi arahantehi  sammāsambuddhehi paribhutto bhavissatī''ti. nisīdi bhagavā paññatte  āsane. nisajja kho bhagavā āyasmantaṃ ānandaṃ āmantesi --</p>
              <p>[03] ``bhūtapubbaṃ, ānanda, imasmiṃ padese vegaḷiṅgaṃ nāma  gāmanigamo ahosi iddho ceva phīto ca bahujano ākiṇṇamanusso.  vegaḷiṅgaṃ kho, ānanda, gāmanigamaṃ kassapo bhagavā arahaṃ  sammāsambuddho upanissāya vihāsi. idha sudaṃ, ānanda, kassapassa  bhagavato arahato sammāsambuddhassa ^a^V2.0248^ea^ ārāmo ahosi. idha sudaṃ,  ānanda, kassapo bhagavā arahaṃ sammāsambuddho nisinnako bhikkhusaṅghaṃ  ^a^P2.0046^ea^ ovadati. </p>
              <p>[03] 283^b^.^eb^ ``vegaḷiṅge kho, ānanda, gāmanigame  ghaṭikāro {ghaṭīkāro (sī0 pī0)} nāma kumbhakāro kassapassa bhagavato arahato  sammāsambuddhassa upaṭṭhāko ahosi ^a^M2.0237^ea^ aggupaṭṭhāko. ghaṭikārassa kho,  ānanda, kumbhakārassa jotipālo nāma māṇavo sahāyo ahosi  piyasahāyo. atha kho, ānanda, ghaṭikāro kumbhakāro jotipālaṃ  māṇavaṃ āmantesi -- `āyāma, samma jotipāla, kassapaṃ bhagavantaṃ  arahantaṃ sammāsambuddhaṃ dassanāya upasaṅkamissāma. sādhusammatañhi  me tassa bhagavato dassanaṃ arahato sammāsambuddhassā'ti. evaṃ vutte,  ānanda, jotipālo māṇavo ghaṭikāraṃ kumbhakāraṃ etadavoca -- `alaṃ,  samma ghaṭikāra. kiṃ pana tena muṇḍakena samaṇakena ^a^T2.0376^ea^ diṭṭhenā'ti?  dutiyampi kho, ānanda...pe0... tatiyampi kho, ānanda, ghaṭikāro  kumbhakāro jotipālaṃ māṇavaṃ etadavoca -- `āyāma, samma  jotipāla, kassapaṃ bhagavantaṃ arahantaṃ sammāsambuddhaṃ dassanāya  upasaṅkamissāma. sādhusammatañhi me tassa bhagavato dassanaṃ arahato  sammāsambuddhassā'ti. tatiyampi kho, ānanda, jotipālo māṇavo  ghaṭikāraṃ kumbhakāraṃ etadavoca -- `alaṃ, samma ghaṭikāra. kiṃ pana  tena muṇḍakena samaṇakena diṭṭhenā'ti? `tena hi, samma jotipāla,  sottisināniṃ {sottiṃ sināniṃ (sī0 pī0), sottisinānaṃ (syā0 kaṃ0 ka0)} ādāya  {āhara (ka0)} nadiṃ gamissāma sināyitu'nti. `evaṃ  sammā'ti kho, ānanda, jotipālo māṇavo ghaṭikārassa  kumbhakārassa paccassosi. atha kho, ānanda, ghaṭikāro ca  kumbhakāro jotipālo ca māṇavo sottisināniṃ ādāya nadiṃ  agamaṃsu sināyituṃ'. </p>
              <p>[03] 284^b^.^eb^ ``atha kho, ānanda, ghaṭikāro kumbhakāro  jotipālaṃ māṇavaṃ āmantesi -- `ayaṃ, samma jotipāla, kassapassa  bhagavato arahato sammāsambuddhassa avidūre ārāmo. āyāma, samma  jotipāla, kassapaṃ bhagavantaṃ arahantaṃ sammāsambuddhaṃ dassanāya  upasaṅkamissāma. sādhusammatañhi me tassa bhagavato dassanaṃ arahato  sammāsambuddhassā'ti. evaṃ vutte, ānanda, jotipālo māṇavo  ghaṭikāraṃ kumbhakāraṃ etadavoca -- `alaṃ, samma ghaṭikāra. kiṃ pana  tena ^a^P2.0047^ea^ muṇḍakena samaṇakena ^a^T2.0377^ea^ diṭṭhenā'ti? dutiyampi  kho, ānanda...pe0... tatiyampi kho, ānanda, ghaṭikāro kumbhakāro  jotipālaṃ māṇavaṃ etadavoca -- `ayaṃ, samma jotipāla, kassapassa  bhagavato ^a^V2.0249^ea^ arahato sammāsambuddhassa avidūre ārāmo. āyāma, samma  jotipāla, kassapaṃ bhagavantaṃ arahantaṃ sammāsambuddhaṃ dassanāya ^a^M2.0238^ea^   upasaṅkamissāma. sādhusammatañhi me tassa bhagavato dassanaṃ arahato  sammāsambuddhassā'ti. tatiyampi kho, ānanda, jotipālo māṇavo  ghaṭikāraṃ kumbhakāraṃ etadavoca -- `alaṃ, samma ghaṭikāra. kiṃ pana  tena muṇḍakena samaṇakena diṭṭhenā'ti? atha kho, ānanda, ghaṭikāro  kumbhakāro jotipālaṃ māṇavaṃ ovaṭṭikāyaṃ parāmasitvā etadavoca --  `ayaṃ, samma jotipāla, kassapassa bhagavato arahato sammāsambuddhassa  avidūre ārāmo. āyāma, samma jotipāla, kassapaṃ bhagavantaṃ  arahantaṃ sammāsambuddhaṃ dassanāya upasaṅkamissāma. sādhusammatañhi  me tassa bhagavato dassanaṃ arahato sammāsambuddhassā'ti. atha kho,  ānanda, jotipālo māṇavo ovaṭṭikaṃ vinivaṭṭetvā {viniveṭhetvā (sī0 syā0  kaṃ0 pī0)} ghaṭikāraṃ  kumbhakāraṃ etadavoca -- `alaṃ, samma ghaṭikāra. kiṃ pana tena  muṇḍakena samaṇakena diṭṭhenā'ti? atha kho, ānanda, ghaṭikāro  kumbhakāro jotipālaṃ māṇavaṃ sīsaṃnhātaṃ {sasīsaṃ nahātaṃ (sī0), sīsanhātaṃ  (syā0 kaṃ0)} kesesu parāmasitvā etadavoca  -- `ayaṃ, samma jotipāla, kassapassa bhagavato arahato  sammāsambuddhassa avidūre ārāmo. āyāma, samma jotipāla,  kassapaṃ bhagavantaṃ arahantaṃ sammāsambuddhaṃ dassanāya upasaṅkamissāma ^a^T2.0378^ea^.  sādhusammatañhi me tassa bhagavato dassanaṃ arahato  sammāsambuddhassā'ti. atha kho, ānanda, jotipālassa māṇavassa  etadahosi -- `acchariyaṃ vata, bho, abbhutaṃ vata, bho! yatra hi  nāmāyaṃ ghaṭikāro kumbhakāro ittarajacco samāno amhākaṃ  sīsaṃnhātānaṃ kesesu parāmasitabbaṃ maññissati; na vatidaṃ kira  orakaṃ maññe bhavissatī'ti; ghaṭikāraṃ kumbhakāraṃ etadavoca --  `yāvatādohipi {yāvetadohipi (sī0 syā0 kaṃ0 pī0)}, samma ghaṭikārā'ti? `yāvatādohipi, samma  jotipāla. tathā hi pana me ^a^P2.0048^ea^ sādhusammataṃ tassa  bhagavato dassanaṃ arahato sammāsambuddhassā'ti. `tena hi, samma  ghaṭikāra, muñca; gamissāmā'ti. </p>
              <p>[03] 285^b^.^eb^ ``atha kho, ānanda, ghaṭikāro ca kumbhakāro  jotipālo ca māṇavo yena kassapo bhagavā arahaṃ sammāsambuddho  tenupasaṅkamiṃsu; upasaṅkamitvā ghaṭikāro kumbhakāro kassapaṃ bhagavantaṃ  arahantaṃ sammāsambuddhaṃ abhivādetvā ekamantaṃ nisīdi. jotipālo  pana māṇavo kassapena ^a^M2.0239^ea^ bhagavatā arahatā sammāsambuddhena saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi.  ekamantaṃ nisinno kho, ānanda, ghaṭikāro kumbhakāro kassapaṃ  bhagavantaṃ arahantaṃ sammāsambuddhaṃ etadavoca -- `ayaṃ me, bhante,  jotipālo māṇavo sahāyo piyasahāyo. imassa bhagavā dhammaṃ  desetū'ti. atha kho, ānanda, kassapo bhagavā ^a^V2.0250^ea^ arahaṃ sammāsambuddho  ghaṭikārañca ^a^T2.0379^ea^ kumbhakāraṃ jotipālañca māṇavaṃ dhammiyā kathāya  sandassesi samādapesi samuttejesi sampahaṃsesi. atha kho, ānanda,  ghaṭikāro ca kumbhakāro jotipālo ca māṇavo kassapena bhagavatā  arahatā sammāsambuddhena dhammiyā kathāya sandassitā samādapitā  samuttejitā sampahaṃsitā kassapassa bhagavato arahato sammāsambuddhassa  bhāsitaṃ abhinanditvā anumoditvā uṭṭhāyāsanā kassapaṃ bhagavantaṃ  arahantaṃ sammāsambuddhaṃ abhivādetvā padakkhiṇaṃ katvā pakkamiṃsu. </p>
              <p>[03] 286^b^.^eb^ ``atha kho, ānanda, jotipālo māṇavo  ghaṭikāraṃ kumbhakāraṃ etadavoca -- `imaṃ nu tvaṃ, samma ghaṭikāra, dhammaṃ  suṇanto atha ca pana agārasmā anagāriyaṃ na pabbajissasī'ti?  `nanu maṃ, samma jotipāla, jānāsi, andhe jiṇṇe mātāpitaro  posemī'ti? `tena hi, samma ghaṭikāra, ahaṃ agārasmā anagāriyaṃ  pabbajissāmī'ti. atha kho, ānanda, ghaṭikāro ca kumbhakāro  jotipālo ca māṇavo yena kassapo bhagavā arahaṃ sammāsambuddho  tenupasaṅkamiṃsu ^a^P2.0049^ea^; upasaṅkamitvā kassapaṃ bhagavantaṃ  arahantaṃ sammāsambuddhaṃ abhivādetvā ekamantaṃ nisīdiṃsu. ekamantaṃ  nisinno kho, ānanda, ghaṭikāro kumbhakāro kassapaṃ bhagavantaṃ  arahantaṃ sammāsambuddhaṃ etadavoca -- `ayaṃ me, bhante, jotipālo  māṇavo sahāyo piyasahāyo. imaṃ bhagavā pabbājetū'ti. alattha  kho, ānanda, jotipālo māṇavo ^a^T2.0380^ea^ kassapassa bhagavato arahato  sammāsambuddhassa santike pabbajjaṃ, alattha upasampadaṃ. </p>
              <p>[03] 287^b^.^eb^ ``atha kho, ānanda, kassapo bhagavā arahaṃ  sammāsambuddho acirūpasampanne jotipāle māṇave aḍḍhamāsupasampanne  vegaḷiṅge yathābhirantaṃ viharitvā yena bārāṇasī tena cārikaṃ pakkāmi.  anupubbena cārikaṃ caramāno yena bārāṇasī tadavasari. tatra  sudaṃ, ānanda, kassapo bhagavā arahaṃ sammāsambuddho bārāṇasiyaṃ  viharati isipatane migadāye ^a^M2.0240^ea^. assosi kho, ānanda, kikī  kāsirājā -- `kassapo kira bhagavā arahaṃ sammāsambuddho bārāṇasiṃ  anuppatto bārāṇasiyaṃ viharati isipatane migadāye'ti. atha kho,  ānanda, kikī kāsirājā bhadrāni bhadrāni yānāni yojāpetvā bhadraṃ {bhadraṃ bhadraṃ  (ka0)}  yānaṃ abhiruhitvā bhadrehi bhadrehi yānehi bārāṇasiyā niyyāsi  mahaccarājānubhāvena {mahaccā rājānubhāvena (sī0), mahatā rājānubhāvena (pī0)} kassapaṃ bhagavantaṃ arahantaṃ sammāsambuddhaṃ dassanāya.  yāvatikā yānassa bhūmi yānena gantvā yānā paccorohitvā  pattikova ^a^V2.0251^ea^ yena kassapo bhagavā arahaṃ sammāsambuddho tenupasaṅkami;  upasaṅkamitvā kassapaṃ bhagavantaṃ arahantaṃ sammāsambuddhaṃ abhivādetvā  ekamantaṃ nisīdi. ekamantaṃ nisinnaṃ kho, ānanda, kikiṃ  kāsirājānaṃ kassapo bhagavā arahaṃ sammāsambuddho dhammiyā kathāya  sandassesi samādapesi samuttejesi sampahaṃsesi. atha kho, ānanda,  kikī kāsirājā ^a^T2.0381^ea^ kassapena bhagavatā arahatā sammāsambuddhena dhammiyā  kathāya sandassito samādapito samuttejito sampahaṃsito kassapaṃ  bhagavantaṃ arahantaṃ sammāsambuddhaṃ etadavoca -- `adhivāsetu ^a^P2.0050^ea^  me, bhante, bhagavā svātanāya bhattaṃ saddhiṃ bhikkhusaṅghenā'ti.  adhivāsesi kho, ānanda, kassapo bhagavā arahaṃ sammāsambuddho  tuṇhībhāvena. atha kho, ānanda, kikī kāsirājā kassapassa  bhagavato sammāsambuddhassa adhivāsanaṃ viditvā uṭṭhāyāsanā kassapaṃ  bhagavantaṃ arahantaṃ sammāsambuddhaṃ abhivādetvā padakkhiṇaṃ katvā pakkāmi.  atha kho, ānanda, kikī kāsirājā tassā rattiyā accayena  sake nivesane paṇītaṃ khādanīyaṃ bhojanīyaṃ paṭiyādāpetvā paṇḍupuṭakassa  {paṇḍumuṭīkassa (sī0 pī0), paṇḍumudikassa (syā0 kaṃ0)}  sālino vigatakāḷakaṃ anekasūpaṃ anekabyañjanaṃ, kassapassa bhagavato  arahato sammāsambuddhassa kālaṃ ārocāpesi -- `kālo, bhante,  niṭṭhitaṃ bhatta'nti. </p>
              <p>[03] 288^b^.^eb^ ``atha kho, ānanda, kassapo bhagavā arahaṃ  sammāsambuddho pubbaṇhasamayaṃ nivāsetvā pattacīvaramādāya yena  kikissa kāsirañño nivesanaṃ tenupasaṅkami; upasaṅkamitvā paññatte  āsane nisīdi saddhiṃ bhikkhusaṅghena. atha kho, ānanda, kikī  kāsirājā buddhappamukhaṃ bhikkhusaṅghaṃ paṇītena khādanīyena bhojanīyena  sahatthā santappesi sampavāresi. atha ^a^M2.0241^ea^ kho, ānanda, kikī  kāsirājā kassapaṃ bhagavantaṃ ^a^T2.0382^ea^ arahantaṃ sammāsambuddhaṃ bhuttāviṃ  onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdi.  ekamantaṃ nisinno kho, ānanda, kikī kāsirājā kassapaṃ bhagavantaṃ  arahantaṃ sammāsambuddhaṃ etadavoca -- `adhivāsetu me, bhante, bhagavā  bārāṇasiyaṃ vassāvāsaṃ; evarūpaṃ saṅghassa upaṭṭhānaṃ bhavissatī'ti.  `alaṃ, mahārāja. adhivuttho me vassāvāso'ti. dutiyampi kho,  ānanda... tatiyampi kho, ānanda, kikī kāsirājā kassapaṃ  bhagavantaṃ arahantaṃ sammāsambuddhaṃ etadavoca -- `adhivāsetu me, bhante,  bhagavā bārāṇasiyaṃ vassāvāsaṃ; evarūpaṃ saṅghassa upaṭṭhānaṃ  bhavissatī'ti. `alaṃ, mahārāja. adhivuttho me vassāvāso'ti.  atha kho, ānanda, kikissa kāsirañño `na me kassapo bhagavā  arahaṃ ^a^P2.0051^ea^ sammāsambuddho adhivāseti bārāṇasiyaṃ  vassāvāsa'nti ahudeva aññathattaṃ ^a^V2.0252^ea^, ahu domanassaṃ. atha kho,  ānanda, kikī kāsirājā kassapaṃ bhagavantaṃ arahantaṃ sammāsambuddhaṃ  etadavoca -- `atthi nu kho, bhante, añño koci mayā  upaṭṭhākataro'ti?</p>
              <p>[03] ```atthi, mahārāja, vegaḷiṅgaṃ nāma gāmanigamo. tattha  ghaṭikāro nāma kumbhakāro; so me upaṭṭhāko aggupaṭṭhāko. tuyhaṃ kho  pana, mahārāja, na me kassapo bhagavā arahaṃ sammāsambuddho  adhivāseti bārāṇasiyaṃ vassāvāsanti attheva {atthi (sī0 pī0)} aññathattaṃ, atthi  domanassaṃ. tayidaṃ ghaṭikārassa kumbhakārassa {ghaṭikāre kumbhakāre (sī0 syā0  kaṃ0 pī0)} natthi ca na ca  bhavissati. ghaṭikāro kho, mahārāja, kumbhakāro buddhaṃ saraṇaṃ gato,  dhammaṃ saraṇaṃ ^a^T2.0383^ea^ gato, saṅghaṃ saraṇaṃ gato. ghaṭikāro kho, mahārāja,  kumbhakāro pāṇātipātā paṭivirato, adinnādānā paṭivirato,  kāmesumicchācārā paṭivirato, musāvādā paṭivirato,  surāmerayamajjapamādaṭṭhānā paṭivirato. ghaṭikāro kho, mahārāja,  kumbhakāro buddhe aveccappasādena samannāgato, dhamme aveccappasādena  samannāgato, saṅghe aveccappasādena samannāgato, ariyakantehi sīlehi  samannāgato. ghaṭikāro kho, mahārāja, kumbhakāro dukkhe  nikkaṅkho, dukkhasamudaye nikkaṅkho, dukkhanirodhe nikkaṅkho,  dukkhanirodhagāminiyā paṭipadāya nikkaṅkho. ghaṭikāro kho,  mahārāja, kumbhakāro ekabhattiko brahmacārī sīlavā kalyāṇadhammo.  ghaṭikāro kho, mahārāja, kumbhakāro nikkhittamaṇisuvaṇṇo  apetajātarūparajato ^a^M2.0242^ea^. ghaṭikāro kho, mahārāja, kumbhakāro  pannamusalo na sahatthā pathaviṃ khaṇati {kumbhakāro na musalena na sahatthā paṭhaviṃ  khaṇati (syā0 kaṃ0 pī0), kumbhakāro na musalena sahatthā pathaviñca  khaṇati (ka0)}. yaṃ hoti kūlapaluggaṃ vā  mūsikukkaro {mūsikukkuro (sī0 syā0 kaṃ0 pī0)} vā taṃ kājena āharitvā   bhājanaṃ karitvā evamāha --  ``ettha yo icchati taṇḍulapaṭibhastāni {taṇḍula pabhivattāni (sī0 pī0)} vā muggapaṭibhastāni vā  kaḷāyapaṭibhastāni vā nikkhipitvā yaṃ icchati taṃ haratū''ti.  ghaṭikāro kho, mahārāja, kumbhakāro andhe jiṇṇe ^a^P2.0052^ea^  mātāpitaro poseti. ghaṭikāro kho, mahārāja, kumbhakāro pañcannaṃ  orambhāgiyānaṃ saṃyojanānaṃ parikkhayā opapātiko tattha  parinibbāyī anāvattidhammo tasmā lokā. </p>
              <p>[03] 289^b^.^eb^ ```ekamidāhaṃ ^a^T2.0384^ea^, mahārāja, samayaṃ vegaḷiṅge nāma  gāmanigame viharāmi. atha khvāhaṃ, mahārāja, pubbaṇhasamayaṃ  nivāsetvā pattacīvaramādāya yena ghaṭikārassa kumbhakārassa  mātāpitaro tenupasaṅkamiṃ; upasaṅkamitvā ghaṭikārassa kumbhakārassa  mātāpitaro etadavocaṃ -- ``handa, ko nu kho ayaṃ bhaggavo gato''ti?  ``nikkhanto kho te, bhante, upaṭṭhāko antokumbhiyā odanaṃ gahetvā  pariyogā sūpaṃ gahetvā paribhuñjā''ti. atha khvāhaṃ, mahārāja,  kumbhiyā ^a^V2.0253^ea^ odanaṃ gahetvā pariyogā sūpaṃ gahetvā paribhuñjitvā  uṭṭhāyāsanā pakkamiṃ {pakkāmiṃ (syā0 kaṃ0 pī0)}. atha kho, mahārāja, ghaṭikāro kumbhakāro yena  mātāpitaro tenupasaṅkami; upasaṅkamitvā mātāpitaro etadavoca --  ``ko kumbhiyā odanaṃ gahetvā pariyogā sūpaṃ gahetvā paribhuñjitvā  uṭṭhāyāsanā pakkanto''ti? ``kassapo, tāta, bhagavā arahaṃ sammāsambuddho  kumbhiyā odanaṃ gahetvā pariyogā sūpaṃ gahetvā paribhuñjitvā  uṭṭhāyāsanā pakkanto''ti? atha kho, mahārāja, ghaṭikārassa  kumbhakārassa etadahosi -- ``lābhā vata me, suladdhaṃ vata me, yassa me  kassapo bhagavā arahaṃ sammāsambuddho evaṃ abhivissattho''ti. atha  kho, mahārāja, ghaṭikāraṃ kumbhakāraṃ aḍḍhamāsaṃ pītisukhaṃ na vijahati {na vijahi  (sī0 syā0 kaṃ0 pī0)},  sattāhaṃ mātāpitūnaṃ. </p>
              <p>[03] 290^b^.^eb^ ```ekamidāhaṃ, mahārāja, samayaṃ tattheva  vegaḷiṅge nāma gāmanigame viharāmi. atha khvāhaṃ, mahārāja,  pubbaṇhasamayaṃ nivāsetvā pattacīvaramādāya ^a^T2.0385^ea^ yena ^a^M2.0243^ea^ ghaṭikārassa  kumbhakārassa mātāpitaro tenupasaṅkamiṃ; upasaṅkamitvā ghaṭikārassa  kumbhakārassa mātāpitaro etadavocaṃ -- ``handa, ko nu kho ayaṃ  bhaggavo gato''ti? ``nikkhanto kho te, bhante, upaṭṭhāko anto  kaḷopiyā kummāsaṃ gahetvā pariyogā sūpaṃ gahetvā paribhuñjā''ti.  atha khvāhaṃ, mahārāja, kaḷopiyā kummāsaṃ gahetvā pariyogā sūpaṃ  ^a^P2.0053^ea^ gahetvā paribhuñjitvā uṭṭhāyāsanā pakkamiṃ. atha  kho, mahārāja, ghaṭikāro kumbhakāro yena mātāpitaro tenupasaṅkami;  upasaṅkamitvā mātāpitaro etadavoca -- ``ko kaḷopiyā kummāsaṃ  gahetvā pariyogā sūpaṃ gahetvā paribhuñjitvā uṭṭhāyāsanā pakkanto''ti?  ``kassapo, tāta, bhagavā arahaṃ sammāsambuddho kaḷopiyā kummāsaṃ gahetvā  pariyogā sūpaṃ gahetvā paribhuñjitvā uṭṭhāyāsanā pakkanto''ti. atha  kho, mahārāja, ghaṭikārassa kumbhakārassa etadahosi -- ``lābhā vata  me, suladdhaṃ vata me, yassa me kassapo bhagavā arahaṃ sammāsambuddho  evaṃ abhivissattho''ti. atha kho, mahārāja, ghaṭikāraṃ kumbhakāraṃ  aḍḍhamāsaṃ pītisukhaṃ na vijahati, sattāhaṃ mātāpitūnaṃ. </p>
              <p>[03] 291^b^.^eb^ ```ekamidāhaṃ, mahārāja, samayaṃ tattheva  vegaḷiṅge nāma gāmanigame viharāmi. tena kho pana samayena kuṭi {gandhakuṭi  (sī0)}  ovassati. atha khvāhaṃ, mahārāja, bhikkhū āmantesiṃ -- ``gacchatha,  bhikkhave, ghaṭikārassa kumbhakārassa nivesane tiṇaṃ jānāthā''ti. evaṃ  vutte, mahārāja, te ^a^T2.0386^ea^ bhikkhū maṃ etadavocuṃ -- ``natthi kho, bhante,  ghaṭikārassa kumbhakārassa nivesane tiṇaṃ, atthi ca khvāssa āvesane ^a^V2.0254^ea^   {āvesanaṃ (sī0 syā0 kaṃ0 pī0)} tiṇacchadana'' {navacchadanaṃ (sī0)} nti.   ``gacchatha, bhikkhave, ghaṭikārassa kumbhakārassa  āvesanaṃ uttiṇaṃ karothā''ti. atha kho te, mahārāja, bhikkhū  ghaṭikārassa kumbhakārassa āvesanaṃ uttiṇamakaṃsu. atha kho,  mahārāja, ghaṭikārassa kumbhakārassa mātāpitaro te bhikkhū etadavocuṃ  -- ``ke āvesanaṃ uttiṇaṃ karontī''ti? ``bhikkhū, bhagini, kassapassa  bhagavato arahato sammāsambuddhassa kuṭi ovassatī''ti. ``haratha, bhante,  haratha, bhadramukhā''ti. atha kho, mahārāja, ghaṭikāro kumbhakāro  yena mātāpitaro tenupasaṅkami; upasaṅkamitvā mātāpitaro etadavoca  -- ``ke āvesanaṃ uttiṇamakaṃsū''ti? ``bhikkhū, tāta, kassapassa kira  bhagavato ^a^M2.0244^ea^ arahato sammāsambuddhassa kuṭi ovassatī''ti. atha kho,  mahārāja, ghaṭikārassa kumbhakārassa etadahosi -- ``lābhā vata me,  suladdhaṃ vata me, yassa me kassapo bhagavā arahaṃ sammāsambuddho evaṃ  abhivissattho''ti. atha kho, mahārāja ghaṭikāraṃ kumbhakāraṃ  ^a^P2.0054^ea^ aḍḍhamāsaṃ pītisukhaṃ na vijahati, sattāhaṃ  mātāpitūnaṃ. atha kho, mahārāja, āvesanaṃ sabbantaṃ temāsaṃ  ākāsacchadanaṃ aṭṭhāsi, na devotivassi {na cātivassi (sī0 syā0 kaṃ0  pī0)}. evarūpo ca, mahārāja,  ghaṭikāro kumbhakāro'ti. `lābhā, bhante, ghaṭikārassa kumbhakārassa,  suladdhā, bhante, ghaṭikārassa kumbhakārassa yassa bhagavā evaṃ  abhivissattho'''ti. </p>
              <p>[03] 292^b^.^eb^ ``atha ^a^T2.0387^ea^ kho, ānanda, kikī kāsirājā  ghaṭikārassa kumbhakārassa pañcamattāni taṇḍulavāhasatāni pāhesi  paṇḍupuṭakassa sālino tadupiyañca sūpeyyaṃ. atha kho te, ānanda,  rājapurisā ghaṭikāraṃ kumbhakāraṃ upasaṅkamitvā etadavocuṃ -- `imāni  kho, bhante, pañcamattāni taṇḍulavāhasatāni kikinā kāsirājena  pahitāni paṇḍupuṭakassa sālino tadupiyañca sūpeyyaṃ. tāni, bhante,  paṭiggaṇhathā'ti {patiggaṇhātūti (sī0 pī0), paṭiggaṇhātūti (syā0 kaṃ0)}.   `rājā kho bahukicco bahukaraṇīyo. alaṃ me!  raññova hotū'ti. siyā kho pana te, ānanda, evamassa --  `añño nūna tena samayena jotipālo māṇavo ahosī'ti. na kho  panetaṃ, ānanda, evaṃ daṭṭhabbaṃ. ahaṃ tena samayena jotipālo māṇavo  ahosi''nti.</p>
              <p>[03] idamavoca bhagavā. attamano āyasmā ānando bhagavato  bhāsitaṃ abhinandīti. </p>
              <p>[06] ghaṭikārasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. raṭṭhapālasuttaṃ </h3n>
            <h4>
              <h4n> </h4n>
              <p>[03] 293^b^.^eb^ evaṃ ^a^T2.0388^ea^ ^a^V2.0255^ea^ me sutaṃ -- ekaṃ samayaṃ bhagavā kurūsu  cārikaṃ caramāno mahatā bhikkhusaṅghena saddhiṃ yena thullakoṭṭhikaṃ {thūlakoṭṭhikaṃ  (sī0 syā0 kaṃ0 pī0)} nāma  kurūnaṃ nigamo tadavasari. assosuṃ kho thullakoṭṭhikā {thūlakoṭṭhitakā (sī0  syā0 kaṃ0 pī0)}  brāhmaṇagahapatikā -- ``samaṇo ^a^M2.0245^ea^ khalu, bho, gotamo sakyaputto  sakyakulā pabbajito kurūsu cārikaṃ ^a^P2.0055^ea^ caramāno  mahatā bhikkhusaṅghena saddhiṃ thullakoṭṭhikaṃ anuppatto. taṃ kho pana  bhavantaṃ gotamaṃ evaṃ kalyāṇo kittisaddo abbhuggato -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti.  so imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ  sadevamanussaṃ sayaṃ abhiññā sacchikatvā pavedeti. so dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ brahmacariyaṃ pakāseti. sādhu kho pana  tathārūpānaṃ arahataṃ dassanaṃ hotī''ti. atha kho thullakoṭṭhikā  brāhmaṇagahapatikā yena bhagavā tenupasaṅkamiṃsu; upasaṅkamitvā appekacce  bhagavantaṃ abhivādetvā ekamantaṃ nisīdiṃsu; appekacce bhagavatā saddhiṃ  sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ  nisīdiṃsu; appekacce yena bhagavā tenañjaliṃ paṇāmetvā ekamantaṃ  nisīdiṃsu; appekacce ^a^T2.0389^ea^ bhagavato santike nāmagottaṃ sāvetvā ekamantaṃ  nisīdiṃsu; appekacce tuṇhībhūtā ekamantaṃ nisīdiṃsu. ekamantaṃ  nisinne kho thullakoṭṭhike brāhmaṇagahapatike bhagavā dhammiyā kathāya  sandassesi samādapesi samuttejesi sampahaṃsesi. </p>
              <p>[03] 294^b^.^eb^ tena kho pana samayena raṭṭhapālo nāma kulaputto  tasmiṃyeva thullakoṭṭhike aggakulassa {aggakulikassa (sī0 syā0 kaṃ0 pī0)} putto   tissaṃ parisāyaṃ nisinno  hoti. atha kho raṭṭhapālassa kulaputtassa etadahosi -- ``yathā  yathā khvāhaṃ bhagavatā dhammaṃ desitaṃ ājānāmi {yathā yathā kho bhagavā dhammaṃ  deseti (sī0)}, nayidaṃ sukaraṃ agāraṃ  ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ  carituṃ. yaṃnūnāhaṃ kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajeyya''nti. atha kho  thullakoṭṭhikā brāhmaṇagahapatikā bhagavatā dhammiyā kathāya sandassitā  samādapitā samuttejitā sampahaṃsitā ^a^V2.0256^ea^ bhagavato bhāsitaṃ abhinanditvā  anumoditvā uṭṭhāyāsanā ^a^P2.0056^ea^ bhagavantaṃ abhivādetvā  padakkhiṇaṃ katvā pakkamiṃsu. atha kho raṭṭhapālo kulaputto  acirapakkantesu thullakoṭṭhikesu ^a^M2.0246^ea^ brāhmaṇagahapatikesu yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho raṭṭhapālo kulaputto bhagavantaṃ etadavoca --  ``yathā yathāhaṃ, bhante, bhagavatā dhammaṃ desitaṃ ājānāmi, nayidaṃ  sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ  saṅkhalikhitaṃ ^a^T2.0390^ea^ brahmacariyaṃ carituṃ. icchāmahaṃ, bhante, kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajituṃ. labheyyāhaṃ, bhante, bhagavato santike pabbajjaṃ, labheyyaṃ  upasampadaṃ. pabbājetu maṃ bhagavā''ti {ettha ``labheyyāhaṃ...pe0... upasampadaṃ''ti  vākyadvayaṃ sabbesupi mūlapotthakesu dissati, pārājikapāḷiyaṃ pana  sudinnabhāṇavāre etaṃ natthi. ``pabbājetu maṃ bhagavā''ti idaṃ pana  vākyaṃ marammapotthake yeva dissati, pārājikapāḷiyañca tadeva atthi}.   ``anuññātosi pana tvaṃ,  raṭṭhapāla, mātāpitūhi agārasmā anagāriyaṃ pabbajjāyā''ti? ``na  khohaṃ, bhante, anuññāto mātāpitūhi agārasmā anagāriyaṃ  pabbajjāyā''ti. ``na kho, raṭṭhapāla, tathāgatā ananuññātaṃ  mātāpitūhi puttaṃ pabbājentī''ti. ``svāhaṃ, bhante, tathā karissāmi  yathā maṃ mātāpitaro anujānissanti agārasmā anagāriyaṃ  pabbajjāyā''ti. </p>
              <p>[03] 295^b^.^eb^ atha kho raṭṭhapālo kulaputto uṭṭhāyāsanā  bhagavantaṃ abhivādetvā padakkhiṇaṃ katvā yena mātāpitaro tenupasaṅkami;  upasaṅkamitvā mātāpitaro etadavoca -- ``ammatātā, yathā yathāhaṃ  bhagavatā dhammaṃ desitaṃ ājānāmi, nayidaṃ sukaraṃ agāraṃ ajjhāvasatā  ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.  icchāmahaṃ kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajituṃ. anujānātha maṃ agārasmā  anagāriyaṃ pabbajjāyā''ti. evaṃ vutte, raṭṭhapālassa kulaputtassa  mātāpitaro raṭṭhapālaṃ kulaputtaṃ etadavocuṃ -- ``tvaṃ khosi, tāta  raṭṭhapāla, amhākaṃ ekaputtako piyo manāpo sukhedhito sukhaparibhato {sukhaparihato  (syā0 kaṃ0 ka0) (ehi tvaṃ tāta raṭṭhapāla bhuñja ca piva ca paricāre  hi ca, bhuñjanto pivanto paricārento kāme paribhuñjanto puññāni  karonto abhiramassu, na taṃ mayaṃ anujānāma agārasmā anagāriyaṃ  pabbajjāya,) sabbattha dissati, sudinnakaṇḍe pana natthi, aṭṭhakathāsupi  na dassitaṃ}.  na tvaṃ, tāta raṭṭhapāla ^a^T2.0391^ea^, kassaci dukkhassa jānāsi. maraṇenapi  ^a^P2.0057^ea^ te mayaṃ akāmakā vinā bhavissāma. kiṃ pana  mayaṃ ^a^M2.0247^ea^ taṃ jīvantaṃ anujānissāma agārasmā anagāriyaṃ pabbajjāyā''ti?  dutiyampi kho raṭṭhapālo kulaputto...pe0... tatiyampi kho  raṭṭhapālo kulaputto mātāpitaro etadavoca -- ``ammatātā, yathā  yathāhaṃ bhagavatā dhammaṃ desitaṃ ājānāmi, nayidaṃ sukaraṃ agāraṃ  ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ  carituṃ. icchāmahaṃ kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajituṃ. anujānātha maṃ  agārasmā anagāriyaṃ pabbajjāyā''ti. tatiyampi kho ^a^V2.0257^ea^ raṭṭhapālassa  kulaputtassa mātāpitaro raṭṭhapālaṃ kulaputtaṃ etadavocuṃ -- ``tvaṃ khosi,  tāta raṭṭhapāla, amhākaṃ ekaputtako piyo manāpo sukhedhito  sukhaparibhato. na tvaṃ, tāta raṭṭhapāla, kassaci dukkhassa jānāsi.  maraṇenapi te mayaṃ akāmakā vinā bhavissāma. kiṃ pana mayaṃ taṃ  jīvantaṃ anujānissāma ^a^T2.0392^ea^ agārasmā anagāriyaṃ pabbajjāyā''ti? </p>
              <p>[03] 296^b^.^eb^ atha kho raṭṭhapālo kulaputto -- ``na maṃ  mātāpitaro anujānanti agārasmā anagāriyaṃ pabbajjāyā''ti tattheva  anantarahitāya bhūmiyā nipajji -- ``idheva me maraṇaṃ bhavissati  pabbajjā vā''ti. atha kho raṭṭhapālo kulaputto ekampi bhattaṃ na  bhuñji, dvepi bhattāni na bhuñji, tīṇipi bhattāni na bhuñji, cattāripi  bhattāni na bhuñji, pañcapi bhattāni na bhuñji, chapi bhattāni na  bhuñji, sattapi bhattāni na bhuñji. atha ^a^P2.0058^ea^ kho  raṭṭhapālassa kulaputtassa mātāpitaro raṭṭhapālaṃ kulaputtaṃ etadavocuṃ --  ``tvaṃ khosi, tāta raṭṭhapāla, amhākaṃ ekaputtako piyo manāpo  sukhedhito sukhaparibhato. na tvaṃ, tāta raṭṭhapāla, kassaci, dukkhassa  jānāsi {``maraṇenapi te...pe0... pabbajjāyā''ti vākyadvayaṃ sī0 syā0 kaṃ0  pī0 potthakesu dutiyaṭṭhāne yeva dissati, pārājikapāḷiyaṃ pana paṭhamaṭṭhāne  yeva dissati. tasmā idha dutiyaṭṭhāne punāgataṃ adhikaṃ viya  dissati}. maraṇenapi te mayaṃ akāmakā vinā bhavissāma. kiṃ pana  mayaṃ taṃ jīvantaṃ anujānissāma agārasmā anagāriyaṃ pabbajjāya.  uṭṭhehi, tāta raṭṭhapāla, bhuñja ca piva ca paricārehi ca; bhuñjanto  pivanto paricārento kāme paribhuñjanto puññāni karonto abhiramassu.  na taṃ mayaṃ anujānāma agārasmā anagāriyaṃ pabbajjāya {``maraṇenapi  te...pe0... pabbajāyā''ti vākyadvayaṃ sī0 syā0 kaṃ0 pī0 potthakesu  dutiyaṭṭhāne yeva dissati, pārājikapāḷiyaṃ pana paṭhamaṭṭhāne yeva  dissati. tasmā idha dutiyaṭṭhāne punāgataṃ adhikaṃ viya dissati}.  maraṇenapi te mayaṃ akāmakā vinā bhavissāma. kiṃ pana mayaṃ taṃ  jīvantaṃ anujānissāma agārasmā anagāriyaṃ pabbajjāyā''ti? evaṃ  vutte, raṭṭhapālo kulaputto tuṇhī ahosi. dutiyampi kho raṭṭhapālassa  kulaputtassa mātāpitaro ^a^M2.0248^ea^ raṭṭhapālaṃ ^a^T2.0393^ea^ kulaputtaṃ etadavocuṃ...pe0...  dutiyampi kho raṭṭhapālo kulaputto tuṇhī ahosi. tatiyampi kho  raṭṭhapālassa kulaputtassa mātāpitaro raṭṭhapālaṃ kulaputtaṃ etadavocuṃ --  ``tvaṃ khosi, tāta raṭṭhapāla, amhākaṃ ekaputtako piyo manāpo  sukhedhito sukhaparibhato. na tvaṃ, tāta raṭṭhapāla, kassaci dukkhassa  jānāsi. maraṇenapi te mayaṃ akāmakā vinā bhavissāma, kiṃ pana  mayaṃ taṃ jīvantaṃ anujānissāma agārasmā anagāriyaṃ pabbajjāya.  uṭṭhehi, tāta raṭṭhapāla, bhuñja ca piva ca paricārehi ca; bhuñjanto  pivanto paricārento kāme paribhuñjanto puññāni karonto abhiramassu.  na taṃ mayaṃ anujānāma agārasmā anagāriyaṃ pabbajjāya.  maraṇenapi te mayaṃ akāmakā vinā bhavissāma ^a^V2.0258^ea^. kiṃ pana mayaṃ taṃ  jīvantaṃ anujānissāma agārasmā anagāriyaṃ pabbajjāyā''ti?  tatiyampi kho raṭṭhapālo kulaputto tuṇhī ahosi. </p>
              <p>[03] 297^b^.^eb^ atha ^a^P2.0059^ea^ kho raṭṭhapālassa  kulaputtassa sahāyakā yena raṭṭhapālo kulaputto tenupasaṅkamiṃsu;  upasaṅkamitvā raṭṭhapālaṃ kulaputtaṃ etadavocuṃ -- ``tvaṃ khosi {tvaṃ kho (sī0  pī0)}, samma  raṭṭhapāla, mātāpitūnaṃ ekaputtako piyo manāpo sukhedhito  sukhaparibhato. na tvaṃ, samma raṭṭhapāla, kassaci dukkhassa jānāsi.  maraṇenapi te mātāpitaro akāmakā vinā bhavissanti. kiṃ pana  te taṃ jīvantaṃ anujānissanti agārasmā anagāriyaṃ pabbajjāya.  uṭṭhehi, samma raṭṭhapāla, bhuñja ca piva ca paricārehi ca; bhuñjanto  pivanto paricārento kāme paribhuñjanto puññāni karonto abhiramassu.  na taṃ mātāpitaro anujānissanti {anujānanti (sī0 syā0 kaṃ0 pī0)} agārasmā   anagāriyaṃ pabbajjāya.  maraṇenapi te mātāpitaro akāmakā vinā bhavissanti. kiṃ pana  te taṃ jīvantaṃ anujānissanti ^a^T2.0394^ea^ agārasmā anagāriyaṃ pabbajjāyā''ti?  evaṃ vutte, raṭṭhapālo kulaputto tuṇhī ahosi. dutiyampi kho...  tatiyampi kho raṭṭhapālassa kulaputtassa sahāyakā raṭṭhapālaṃ kulaputtaṃ  etadavocuṃ -- ``tvaṃ khosi, samma raṭṭhapāla, mātāpitūnaṃ ekaputtako  piyo manāpo sukhedhito sukhaparibhato, na tvaṃ, samma raṭṭhapāla,  kassaci dukkhassa jānāsi, maraṇenapi te mātāpitaro akāmakā  vinā bhavissanti. kiṃ pana te taṃ jīvantaṃ anujānissanti  agārasmā anagāriyaṃ pabbajjāya? uṭṭhehi, samma raṭṭhapāla, bhuñja ca  piva ca paricārehi ca, bhuñjanto pivanto paricārento kāme  paribhuñjanto puññāni ^a^M2.0249^ea^ karonto abhiramassu. na taṃ mātāpitaro  anujānissanti agārasmā anagāriyaṃ pabbajjāya, maraṇenapi te  mātāpitaro akāmakā vinā bhavissanti. kiṃ pana te taṃ jīvantaṃ  anujānissanti agārasmā anagāriyaṃ pabbajjāyā''ti? tatiyampi  kho raṭṭhapālo kulaputto tuṇhī ahosi. </p>
              <p>[03] 298^b^.^eb^ atha kho raṭṭhapālassa kulaputtassa sahāyakā yena  raṭṭhapālassa kulaputtassa mātāpitaro tenupasaṅkamiṃsu; upasaṅkamitvā  raṭṭhapālassa kulaputtassa mātāpitaro etadavocuṃ -- ``ammatātā, eso  raṭṭhapālo kulaputto tattheva anantarahitāya bhūmiyā nipanno -- `idheva  me maraṇaṃ bhavissati ^a^P2.0060^ea^ pabbajjā vā'ti. sace tumhe  raṭṭhapālaṃ kulaputtaṃ nānujānissatha agārasmā anagāriyaṃ ^a^V2.0259^ea^ pabbajjāya,  tattheva {tatthevassa (sī0)} maraṇaṃ āgamissati. sace pana tumhe raṭṭhapālaṃ kulaputtaṃ  anujānissatha agārasmā anagāriyaṃ pabbajjāya, pabbajitampi naṃ  dakkhissatha. sace raṭṭhapālo kulaputto nābhiramissati agārasmā  anagāriyaṃ pabbajjāya, kā tassa {kā cassa (sī0)} aññā gati bhavissati? idheva   ^a^T2.0395^ea^ paccāgamissati. anujānātha raṭṭhapālaṃ kulaputtaṃ agārasmā anagāriyaṃ  pabbajjāyā''ti. ``anujānāma, tātā, raṭṭhapālaṃ kulaputtaṃ agārasmā  anagāriyaṃ pabbajjāya. pabbajitena ca pana {pana te (syā0 kaṃ0 ka0)} mātāpitaro  uddassetabbā''ti. atha kho raṭṭhapālassa kulaputtassa sahāyakā yena  raṭṭhapālo kulaputto tenupasaṅkamiṃsu; upasaṅkamitvā raṭṭhapālaṃ kulaputtaṃ  etadavocuṃ -- ``uṭṭhehi, samma raṭṭhapāla {``tvaṃ khosi samma raṭṭhapāla mātāpitūnaṃ  ekaputtako piyo manāpo sukhedhito sukhaparihato, na tvaṃ samma  raṭṭhapāla kassaci dukkhassa jānāsi, uṭṭhehi samma raṭṭhapāla bhuñja ca  piva ca paricārehi ca, bhuñjanto pivanto paricārento kāme  paribhuñjanto puññāni karonto abhiramassu, (sī0 pī0 ka0)}, anuññātosi mātāpitūhi  agārasmā anagāriyaṃ pabbajjāya. pabbajitena ca pana te mātāpitaro  uddassetabbā''ti. </p>
              <p>[03] 299^b^.^eb^ atha kho raṭṭhapālo kulaputto uṭṭhahitvā balaṃ  gāhetvā yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho raṭṭhapālo kulaputto  bhagavantaṃ etadavoca -- ``anuññāto ahaṃ, bhante, mātāpitūhi  agārasmā anagāriyaṃ pabbajjāya. pabbājetu maṃ bhagavā''ti. alattha  kho raṭṭhapālo kulaputto bhagavato ^a^M2.0250^ea^ santike pabbajjaṃ, alattha upasampadaṃ.  atha kho bhagavā acirūpasampanne āyasmante raṭṭhapāle  aḍḍhamāsūpasampanne thullakoṭṭhike yathābhirantaṃ viharitvā yena sāvatthi  tena cārikaṃ pakkāmi. anupubbena cārikaṃ caramāno yena sāvatthi  tadavasari. tatra sudaṃ bhagavā ^a^P2.0061^ea^ sāvatthiyaṃ viharati  jetavane anāthapiṇḍikassa ārāme. atha kho āyasmā raṭṭhapālo  eko vūpakaṭṭho appamatto ātāpī pahitatto viharanto nacirasseva --  yassatthāya ^a^T2.0396^ea^ kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihāsi. `khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā'ti abbhaññāsi.  aññataro kho panāyasmā raṭṭhapālo arahataṃ ahosi.</p>
              <p>[03] atha kho āyasmā raṭṭhapālo yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā raṭṭhapālo bhagavantaṃ etadavoca -- ``icchāmahaṃ,  bhante, mātāpitaro uddassetuṃ, sace maṃ bhagavā anujānātī''ti. atha  kho bhagavā āyasmato raṭṭhapālassa cetasā ceto paricca {cetoparivitakkaṃ (sī0  pī0)} manasākāsi.  yathā {yadā (sī0 pī0)} bhagavā aññāsi ^a^V2.0260^ea^ -- ``abhabbo kho raṭṭhapālo kulaputto  sikkhaṃ paccakkhāya hīnāyāvattitu''nti, atha kho bhagavā āyasmantaṃ  raṭṭhapālaṃ etadavoca -- ``yassadāni tvaṃ, raṭṭhapāla, kālaṃ maññasī''ti.  atha kho āyasmā raṭṭhapālo uṭṭhāyāsanā bhagavantaṃ abhivādetvā  padakkhiṇaṃ katvā senāsanaṃ saṃsāmetvā pattacīvaramādāya yena  thullakoṭṭhikaṃ tena cārikaṃ pakkāmi. anupubbena cārikaṃ caramāno yena  thullakoṭṭhiko tadavasari. tatra sudaṃ āyasmā raṭṭhapālo thullakoṭṭhike  viharati rañño korabyassa migacīre. atha kho āyasmā raṭṭhapālo  pubbaṇhasamayaṃ nivāsetvā pattacīvaramādāya thullakoṭṭhikaṃ piṇḍāya  pāvisi. thullakoṭṭhike sapadānaṃ piṇḍāya caramāno yena sakapitu  nivesanaṃ ^a^T2.0397^ea^ tenupasaṅkami. tena kho pana samayena āyasmato raṭṭhapālassa  pitā majjhimāya dvārasālāya ullikhāpeti. addasā kho āyasmato  raṭṭhapālassa pitā āyasmantaṃ raṭṭhapālaṃ dūratova āgacchantaṃ. disvāna  etadavoca -- ``imehi muṇḍakehi samaṇakehi amhākaṃ ekaputtako  piyo manāpo pabbājito''ti ^a^P2.0062^ea^. atha kho āyasmā  raṭṭhapālo ^a^M2.0251^ea^ sakapitu nivesane neva dānaṃ alattha na paccakkhānaṃ;  aññadatthu akkosameva alattha. tena kho pana samayena āyasmato  raṭṭhapālassa ñātidāsī ābhidosikaṃ kummāsaṃ chaḍḍetukāmā hoti.  atha kho āyasmā raṭṭhapālo taṃ ñātidāsiṃ etadavoca -- ``sacetaṃ,  bhagini, chaḍḍanīyadhammaṃ, idha me patte ākirā''ti. atha kho  āyasmato raṭṭhapālassa ñātidāsī taṃ ābhidosikaṃ kummāsaṃ āyasmato  raṭṭhapālassa patte ākirantī hatthānañca pādānañca sarassa ca nimittaṃ  aggahesi. </p>
              <p>[03] 300^b^.^eb^ atha kho āyasmato raṭṭhapālassa ñātidāsī  yenāyasmato raṭṭhapālassa mātā tenupasaṅkami; upasaṅkamitvā āyasmato  raṭṭhapālassa mātaraṃ etadavoca -- ``yaggheyye, jāneyyāsi --  `ayyaputto raṭṭhapālo anuppatto'''ti. ``sace, je, saccaṃ bhaṇasi,  adāsiṃ taṃ karomī''ti {saccaṃ vadasi, adāsī bhavasīti (sī0 pī0), saccaṃ  vadasi, adāsī bhavissasi (ka0)}. atha kho āyasmato raṭṭhapālassa mātā  yenāyasmato raṭṭhapālassa pitā tenupasaṅkami; upasaṅkamitvā āyasmato ^a^T2.0398^ea^  raṭṭhapālassa pitaraṃ etadavoca -- ``yagghe, gahapati, jāneyyāsi --  `raṭṭhapālo kira kulaputto anuppatto'''ti? tena kho pana samayena  āyasmā raṭṭhapālo taṃ ābhidosikaṃ kummāsaṃ aññataraṃ kuṭṭamūlaṃ {kuḍḍaṃ (sī0 syā0  kaṃ0 pī0)}  nissāya paribhuñjati. atha kho āyasmato raṭṭhapālassa pitā  yenāyasmā raṭṭhapālo tenupasaṅkami; upasaṅkamitvā āyasmantaṃ raṭṭhapālaṃ  etadavoca -- ``atthi nāma, tāta raṭṭhapāla, ābhidosikaṃ kummāsaṃ  paribhuñjissasi? nanu, tāta raṭṭhapāla, sakaṃ gehaṃ gantabba''nti?  ``kuto no, gahapati, amhākaṃ gehaṃ agārasmā ^a^V2.0261^ea^ anagāriyaṃ pabbajitānaṃ?  anagārā mayaṃ, gahapati. agamamha kho ^a^P2.0063^ea^ te,  gahapati, gehaṃ, tattha neva dānaṃ alatthamha na paccakkhānaṃ; aññadatthu  akkosameva alatthamhā''ti. ``ehi, tāta raṭṭhapāla, gharaṃ  gamissāmā''ti. ``alaṃ, gahapati, kataṃ me ajja bhattakiccaṃ''.  ``tena hi, tāta raṭṭhapāla, adhivāsehi svātanāya bhatta''nti.  adhivāsesi kho āyasmā raṭṭhapālo tuṇhībhāvena. atha kho  āyasmato raṭṭhapālassa pitā āyasmato raṭṭhapālassa adhivāsanaṃ  viditvā yena sakaṃ nivesanaṃ tenupasaṅkami; upasaṅkamitvā mahantaṃ  hiraññasuvaṇṇassa ^a^T2.0399^ea^ puñjaṃ kārāpetvā kilañjehi ^a^M2.0252^ea^ paṭicchādetvā āyasmato  raṭṭhapālassa purāṇadutiyikā āmantesi -- ``etha tumhe, vadhuyo, yena  alaṅkārena alaṅkatā pubbe raṭṭhapālassa kulaputtassa piyā hotha manāpā  tena alaṅkārena alaṅkarothā''ti. </p>
              <p>[03] 301^b^.^eb^ atha kho āyasmato raṭṭhapālassa pitā tassā  rattiyā accayena sake nivesane paṇītaṃ khādanīyaṃ bhojanīyaṃ  paṭiyādāpetvā āyasmato raṭṭhapālassa kālaṃ ārocesi -- ``kālo,  tāta raṭṭhapāla, niṭṭhitaṃ bhatta''nti. atha kho āyasmā raṭṭhapālo  pubbaṇhasamayaṃ nivāsetvā pattacīvaramādāya yena sakapitu nivesanaṃ  tenupasaṅkami; upasaṅkamitvā paññatte āsane nisīdi. atha kho  āyasmato raṭṭhapālassa pitā taṃ hiraññasuvaṇṇassa puñjaṃ vivarāpetvā  āyasmantaṃ raṭṭhapālaṃ etadavoca -- ``idaṃ te, tāta raṭṭhapāla, mātu  mattikaṃ dhanaṃ, aññaṃ pettikaṃ, aññaṃ pitāmahaṃ. sakkā, tāta raṭṭhapāla,  bhoge ca bhuñjituṃ puññāni ca kātuṃ. ehi tvaṃ, tāta raṭṭhapāla {raṭṭhapāla sikkhaṃ  paccakkhāya (sabbattha)}  ^a^P2.0064^ea^, hīnāyāvattitvā bhoge ca bhuñjassu puññāni ca  karohī''ti. ``sace me tvaṃ, gahapati, vacanaṃ kareyyāsi, imaṃ  hiraññasuvaṇṇassa puñjaṃ sakaṭe āropetvā nibbāhāpetvā ^a^T2.0400^ea^ majjhegaṅgāya  nadiyā sote opilāpeyyāsi. taṃ kissa hetu? ye uppajjissanti  hi te, gahapati, tatonidānaṃ sokaparidevadukkhadomanassupāyāsā''ti.  atha kho āyasmato raṭṭhapālassa purāṇadutiyikā paccekaṃ pādesu gahetvā  āyasmantaṃ raṭṭhapālaṃ etadavocuṃ -- ``kīdisā nāma tā, ayyaputta,  accharāyo yāsaṃ tvaṃ hetu brahmacariyaṃ carasī''ti? ``na kho mayaṃ,  bhaginī, accharānaṃ hetu brahmacariyaṃ carāmā''ti. ``bhaginivādena no  ayyaputto raṭṭhapālo samudācaratī''ti tā tattheva mucchitā papatiṃsu.  atha kho āyasmā raṭṭhapālo pitaraṃ etadavoca -- ``sace, gahapati,  bhojanaṃ dātabbaṃ, detha; mā no viheṭhethā''ti. ``bhuñja, tāta  raṭṭhapāla, niṭṭhitaṃ bhatta''nti. atha kho āyasmato raṭṭhapālassa ^a^V2.0262^ea^ pitā  āyasmantaṃ raṭṭhapālaṃ paṇītena khādanīyena bhojanīyena sahatthā  santappesi sampavāresi. </p>
              <p>[03] 302^b^.^eb^ atha kho āyasmā raṭṭhapālo bhuttāvī  onītapattapāṇī ṭhitakova imā gāthā abhāsi -- </p>
              <p>[21] ``passa ^a^M2.0253^ea^ cittīkataṃ bimbaṃ, arukāyaṃ samussitaṃ. </p>
              <p>[22] āturaṃ bahusaṅkappaṃ, yassa natthi dhuvaṃ ṭhiti.. </p>
              <p>[21] ``passa cittīkataṃ rūpaṃ, maṇinā kuṇḍalena ca. </p>
              <p>[22] aṭṭhi tacena onaddhaṃ, saha vatthebhi sobhati.. </p>
              <p>[21] ``alattakakatā pādā, mukhaṃ cuṇṇakamakkhitaṃ. </p>
              <p>[22] alaṃ ^a^T2.0401^ea^ bālassa mohāya, no ca pāragavesino.. </p>
              <p>[21] ``aṭṭhāpadakatā ^a^P2.0065^ea^ kesā, nettā  añjanamakkhitā. </p>
              <p>[22] alaṃ bālassa mohāya, no ca pāragavesino.. </p>
              <p>[21] ``añjanīva navā {añjanīvaṇṇavā (ka0)} cittā, pūtikāyo alaṅkato. </p>
              <p>[22] alaṃ bālassa mohāya, no ca pāragavesino.. </p>
              <p>[21] ``odahi migavo pāsaṃ, nāsadā vākaraṃ migo. </p>
              <p>[22] bhutvā nivāpaṃ gacchāma {gacchāmi (syā0 ka0)}, kandante migabandhake''ti..</p>
              <p>[03] atha kho āyasmā raṭṭhapālo ṭhitakova imā gāthā bhāsitvā  yena rañño korabyassa migacīraṃ tenupasaṅkami; upasaṅkamitvā  aññatarasmiṃ rukkhamūle divāvihāraṃ nisīdi. </p>
              <p>[03] 303^b^.^eb^ atha ^a^V2.0263^ea^ kho rājā korabyo migavaṃ āmantesi --  ``sodhehi, samma migava, migacīraṃ uyyānabhūmiṃ; gacchāma subhūmiṃ  dassanāyā''ti. ``evaṃ, devā''ti kho migavo rañño korabyassa  paṭissutvā migacīraṃ sodhento addasa āyasmantaṃ raṭṭhapālaṃ aññatarasmiṃ  rukkhamūle divāvihāraṃ nisinnaṃ. disvāna yena rājā korabyo  tenupasaṅkami; upasaṅkamitvā rājānaṃ korabyaṃ etadavoca -- ``suddhaṃ  kho te, deva, migacīraṃ. atthi cettha raṭṭhapālo nāma kulaputto  imasmiṃyeva thullakoṭṭhike aggakulassa putto yassa tvaṃ abhiṇhaṃ  kittayamāno ahosi, so aññatarasmiṃ rukkhamūle divāvihāraṃ  nisinno''ti. ``tena hi, samma migava, alaṃ dānajja  uyyānabhūmiyā. tameva dāni mayaṃ bhavantaṃ raṭṭhapālaṃ  payirupāsissāmā''ti. atha ^a^T2.0402^ea^ kho rājā korabyo ``yaṃ tattha  khādanīyaṃ bhojanīyaṃ paṭiyattaṃ taṃ sabbaṃ vissajjethā''ti vatvā bhadrāni  bhadrāni yānāni yojāpetvā bhadraṃ yānaṃ abhiruhitvā bhadrehi bhadrehi  yānehi thullakoṭṭhikamhā niyyāsi ^a^M2.0254^ea^ mahaccarājānubhāvena {mahaccā  rājānubhāvena (sī0)} āyasmantaṃ  raṭṭhapālaṃ dassanāya. yāvatikā yānassa bhūmi yānena gantvā yānā  paccorohitvā pattikova ussaṭāya ussaṭāya parisāya yenāyasmā  raṭṭhapālo tenupasaṅkami; upasaṅkamitvā āyasmatā raṭṭhapālena ^a^P2.0066^ea^  saddhiṃ sammodi. sammodanīyaṃ kathaṃ sāraṇīyaṃ vītisāretvā  ekamantaṃ aṭṭhāsi. ekamantaṃ ṭhito kho rājā korabyo āyasmantaṃ  raṭṭhapālaṃ etadavoca -- ``idha bhavaṃ raṭṭhapāla hatthatthare {kaṭṭhatthare (syā0 kaṃ0)} nisīdatū''ti.  ``alaṃ, mahārāja, nisīda tvaṃ; nisinno ahaṃ sake āsane''ti.  nisīdi rājā korabyo paññatte āsane. nisajja kho rājā  korabyo āyasmantaṃ raṭṭhapālaṃ etadavoca -- </p>
              <p>[03] 304^b^.^eb^ ``cattārimāni, bho raṭṭhapāla, pārijuññāni  yehi pārijuññehi samannāgatā idhekacce kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajanti.  katamāni cattāri? jarāpārijuññaṃ, byādhipārijuññaṃ, bhogapārijuññaṃ,  ñātipārijuññaṃ. katamañca, bho raṭṭhapāla, jarāpārijuññaṃ? idha, bho  raṭṭhapāla ^a^T2.0403^ea^, ekacco jiṇṇo hoti vuḍḍho mahallako addhagato  vayoanuppatto. so iti paṭisañcikkhati -- `ahaṃ khomhi etarahi  jiṇṇo vuḍḍho mahallako addhagato vayoanuppatto. na kho pana mayā  sukaraṃ anadhigataṃ vā bhogaṃ adhigantuṃ adhigataṃ vā bhogaṃ phātiṃ kātuṃ {phātikattuṃ  (sī0)}.  yaṃnūnāhaṃ kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajeyya'nti. so tena jarāpārijuññena  samannāgato kesamassuṃ ohāretvā kāsāyāni vatthāni acchādetvā  agārasmā anagāriyaṃ ^a^V2.0264^ea^ pabbajati. idaṃ vuccati, bho raṭṭhapāla,  jarāpārijuññaṃ. bhavaṃ kho pana raṭṭhapālo etarahi daharo yuvā  susukāḷakeso bhadrena yobbanena samannāgato paṭhamena vayasā. taṃ  bhoto raṭṭhapālassa jarāpārijuññaṃ natthi. kiṃ bhavaṃ raṭṭhapālo ñatvā  vā disvā vā sutvā vā agārasmā anagāriyaṃ pabbajito?</p>
              <p>[03] ``katamañca, bho raṭṭhapāla, byādhipārijuññaṃ? idha, bho  raṭṭhapāla, ekacco ābādhiko hoti dukkhito bāḷhagilāno. so  iti paṭisañcikkhati ^a^M2.0255^ea^ -- `ahaṃ khomhi etarahi ābādhiko dukkhito  bāḷhagilāno. na kho pana mayā sukaraṃ anadhigataṃ vā bhogaṃ  adhigantuṃ adhigataṃ vā bhogaṃ phātiṃ kātuṃ ^a^P2.0067^ea^.  yaṃnūnāhaṃ kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajeyya'nti. so ^a^T2.0404^ea^ tena byādhipārijuññena  samannāgato kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajati. idaṃ vuccati, bho raṭṭhapāla,  byādhipārijuññaṃ. bhavaṃ kho pana raṭṭhapālo etarahi appābādho  appātaṅko samavepākiniyā gahaṇiyā samannāgato nātisītāya  nāccuṇhāya. taṃ bhoto raṭṭhapālassa byādhipārijuññaṃ natthi. kiṃ  bhavaṃ raṭṭhapālo ñatvā vā disvā vā sutvā vā agārasmā anagāriyaṃ  pabbajito?</p>
              <p>[03] ``katamañca ^a^V2.0265^ea^, bho raṭṭhapāla, bhogapārijuññaṃ? idha, bho raṭṭhapāla,  ekacco aḍḍho hoti mahaddhano mahābhogo. tassa te bhogā anupubbena  parikkhayaṃ gacchanti. so iti paṭisañcikkhati -- `ahaṃ kho pubbe  aḍḍho ahosiṃ mahaddhano mahābhogo. tassa me te bhogā anupubbena  parikkhayaṃ gatā. na kho pana mayā sukaraṃ anadhigataṃ vā bhogaṃ  adhigantuṃ adhigataṃ vā bhogaṃ phātiṃ kātuṃ. yaṃnūnāhaṃ kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyya'nti. so tena bhogapārijuññena samannāgato kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajati. idaṃ vuccati, bho raṭṭhapāla, bhogapārijuññaṃ. bhavaṃ kho  pana raṭṭhapālo imasmiṃyeva thullakoṭṭhike aggakulassa putto. taṃ bhoto  raṭṭhapālassa bhogapārijuññaṃ natthi. kiṃ bhavaṃ raṭṭhapālo ñatvā vā  disvā vā sutvā vā agārasmā anagāriyaṃ pabbajito?</p>
              <p>[03] ``katamañca ^a^T2.0405^ea^, bho raṭṭhapāla, ñātipārijuññaṃ? idha, bho  raṭṭhapāla, ekaccassa bahū honti mittāmaccā ñātisālohitā. tassa  te ñātakā anupubbena parikkhayaṃ gacchanti. so iti  paṭisañcikkhati -- `mamaṃ kho pubbe bahū ahesuṃ mittāmaccā  ñātisālohitā. tassa me te anupubbena parikkhayaṃ gatā. na kho  pana mayā sukaraṃ anadhigataṃ vā bhogaṃ adhigantuṃ adhigataṃ vā bhogaṃ  phātiṃ kātuṃ. yaṃnūnāhaṃ kesamassuṃ ^a^P2.0068^ea^ ohāretvā  kāsāyāni vatthāni acchādetvā agārasmā anagāriyaṃ pabbajeyya'nti.  so ^a^M2.0256^ea^ tena ñātipārijuññena samannāgato kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajati.  idaṃ vuccati, bho raṭṭhapāla, ñātipārijuññaṃ. bhoto kho pana  raṭṭhapālassa imasmiṃyeva thullakoṭṭhike bahū mittāmaccā ñātisālohitā.  taṃ bhoto raṭṭhapālassa ñātipārijuññaṃ natthi. kiṃ bhavaṃ raṭṭhapālo  ñatvā vā disvā vā sutvā vā agārasmā anagāriyaṃ pabbajito?</p>
              <p>[03] ``imāni kho, bho raṭṭhapāla, cattāri pārijuññāni, yehi  pārijuññehi samannāgatā idhekacce kesamassuṃ ohāretvā kāsāyāni  vatthāni acchādetvā agārasmā anagāriyaṃ pabbajanti. tāni bhoto  raṭṭhapālassa natthi. kiṃ bhavaṃ raṭṭhapālo ñatvā vā disvā vā sutvā  vā agārasmā anagāriyaṃ pabbajito''ti? </p>
              <p>[03] 305^b^.^eb^ ``atthi kho, mahārāja, tena bhagavatā jānatā  passatā arahatā ^a^T2.0406^ea^ sammāsambuddhena cattāro dhammuddesā uddiṭṭhā, ye ahaṃ {yamahaṃ (syā0  kaṃ0 ka0)}  ñatvā ca disvā ca sutvā ca agārasmā anagāriyaṃ pabbajito.  katame cattāro? `upaniyyati loko addhuvo'ti kho, mahārāja, tena  bhagavatā jānatā passatā arahatā sammāsambuddhena paṭhamo dhammuddeso  uddiṭṭho, yamahaṃ ñatvā ca disvā sutvā ca agārasmā anagāriyaṃ  pabbajito. `atāṇo loko anabhissaro'ti kho, mahārāja, tena  bhagavatā jānatā passatā arahatā sammāsambuddhena dutiyo dhammuddeso  uddiṭṭho, yamahaṃ ñatvā ca disvā sutvā ca agārasmā anagāriyaṃ  pabbajito. `assako loko, sabbaṃ pahāya gamanīya'nti kho,  mahārāja, tena bhagavatā jānatā passatā arahatā sammāsambuddhena  tatiyo dhammuddeso uddiṭṭho, yamahaṃ ñatvā ca disvā sutvā ca  agārasmā anagāriyaṃ pabbajito. `ūno loko atitto  taṇhādāso'ti kho, mahārāja, tena bhagavatā jānatā passatā arahatā  sammāsambuddhena catuttho dhammuddeso uddiṭṭho, yamahaṃ ñatvā ca disvā  sutvā ^a^V2.0266^ea^ ca agārasmā anagāriyaṃ pabbajito. ime kho, mahārāja, tena  bhagavatā jānatā passatā arahatā sammāsambuddhena ^a^P2.0069^ea^  cattāro dhammuddesā uddiṭṭhā, ye ahaṃ ñatvā ca disvā sutvā ca  agārasmā anagāriyaṃ pabbajito''ti. </p>
              <p>[03] 306^b^.^eb^ ```upaniyyati ^a^M2.0257^ea^ loko addhuvo'ti -- bhavaṃ  raṭṭhapālo āha. imassa ^a^T2.0407^ea^, bho raṭṭhapāla, bhāsitassa kathaṃ attho  daṭṭhabbo''ti? ``taṃ kiṃ maññasi, mahārāja, tvaṃ  vīsativassuddesikopi paṇṇavīsativassuddesikopi hatthismimpi katāvī  assasmimpi katāvī rathasmimpi katāvī dhanusmimpi katāvī  tharusmimpi katāvī ūrubalī bāhubalī alamatto saṅgāmāvacaro''ti?  ``ahosiṃ ahaṃ, bho raṭṭhapāla, vīsativassuddesikopi  paṇṇavīsativassuddesikopi hatthismimpi katāvī assasmimpi katāvī  rathasmimpi katāvī dhanusmimpi katāvī tharusmimpi katāvī ūrubalī  bāhubalī alamatto saṅgāmāvacaro. appekadāhaṃ, bho raṭṭhapāla,  iddhimāva maññe na {iddhimā maññe na (syā0 kaṃ0), iddhimā ca maññe (sī0),  na viya maññe (ka0)} attano balena samasamaṃ samanupassāmī''ti. ``taṃ  kiṃ maññasi, mahārāja, evameva tvaṃ etarahi ūrubalī bāhubalī  alamatto saṅgāmāvacaro''ti? ``no hidaṃ, bho raṭṭhapāla. etarahi  jiṇṇo vuḍḍho mahallako addhagato vayoanuppatto āsītiko me vayo  vattati. appekadāhaṃ, bho raṭṭhapāla, `idha pādaṃ karissāmī'ti  aññeneva pādaṃ karomī''ti. ``idaṃ kho taṃ, mahārāja, tena bhagavatā  jānatā passatā arahatā sammāsambuddhena sandhāya bhāsitaṃ --  `upaniyyati loko addhuvo'ti, yamahaṃ ñatvā ca disvā sutvā ca  agārasmā anagāriyaṃ pabbajito''ti. ``acchariyaṃ, bho raṭṭhapāla,  abbhutaṃ, bho raṭṭhapāla! yāva subhāsitaṃ cidaṃ tena bhagavatā jānatā  passatā arahatā sammāsambuddhena -- `upaniyyati loko addhuvo'ti.  upaniyyati hi ^a^T2.0408^ea^, bho raṭṭhapāla, loko addhuvo.</p>
              <p>[03] ``saṃvijjante kho, bho raṭṭhapāla, imasmiṃ rājakule  hatthikāyāpi assakāyāpi rathakāyāpi pattikāyāpi, amhākaṃ  āpadāsu pariyodhāya ^a^P2.0070^ea^ vattissanti. `atāṇo  loko anabhissaro'ti -- bhavaṃ raṭṭhapālo āha. imassa pana, bho  raṭṭhapāla, bhāsitassa kathaṃ attho daṭṭhabbo''ti? ``taṃ kiṃ maññasi,  mahārāja, atthi te koci anusāyiko ābādho''ti? ``atthi me,  bho raṭṭhapāla, anusāyiko ābādho. appekadā maṃ, bho raṭṭhapāla,  mittāmaccā ñātisālohitā ^a^V2.0267^ea^ parivāretvā ṭhitā honti -- `idāni  rājā korabyo kālaṃ karissati, idāni rājā korabyo kālaṃ  karissatī'''ti. ``taṃ kiṃ maññasi, mahārāja, labhasi tvaṃ ^a^M2.0258^ea^ te  mittāmacce ñātisālohite -- `āyantu me bhonto mittāmaccā  ñātisālohitā, sabbeva santā imaṃ vedanaṃ saṃvibhajatha, yathāhaṃ  lahukatarikaṃ vedanaṃ vediyeyya'nti -- udāhu tvaṃyeva taṃ vedanaṃ  vediyasī''ti? ``nāhaṃ, bho raṭṭhapāla, labhāmi te mittāmacce  ñātisālohite -- `āyantu me bhonto mittāmaccā ñātisālohitā,  sabbeva santā imaṃ vedanaṃ saṃvibhajatha, yathāhaṃ lahukatarikaṃ vedanaṃ  vediyeyya'nti. atha kho ahameva taṃ vedanaṃ vediyāmī''ti. ``idaṃ  kho taṃ, mahārāja, tena bhagavatā jānatā passatā arahatā  sammāsambuddhena sandhāya bhāsitaṃ -- `atāṇo loko anabhissaro'ti,  yamahaṃ ñatvā ca disvā sutvā ca agārasmā anagāriyaṃ pabbajito''ti.  ``acchariyaṃ, bho raṭṭhapāla, abbhutaṃ, bho raṭṭhapāla! yāva subhāsitaṃ  cidaṃ tena bhagavatā jānatā ^a^T2.0409^ea^ passatā arahatā sammāsambuddhena --  `atāṇo loko anabhissaro'ti. atāṇo hi, bho raṭṭhapāla, loko  anabhissaro. </p>
              <p>[01] ``saṃvijjati kho, bho raṭṭhapāla, imasmiṃ rājakule pahūtaṃ  hiraññasuvaṇṇaṃ bhūmigatañca vehāsagatañca. `assako loko, sabbaṃ  pahāya gamanīya'nti -- bhavaṃ raṭṭhapālo āha. imassa pana, bho  raṭṭhapāla, bhāsitassa kathaṃ attho daṭṭhabbo''ti? ``taṃ kiṃ maññasi,  mahārāja, yathā tvaṃ etarahi pañcahi kāmaguṇehi ^a^P2.0071^ea^  samappito samaṅgībhūto paricāresi, lacchasi tvaṃ paratthāpi --  `evamevāhaṃ imeheva pañcahi kāmaguṇehi samappito samaṅgībhūto  paricāremī'ti, udāhu aññe imaṃ bhogaṃ paṭipajjissanti, tvaṃ pana  yathākammaṃ gamissasī''ti? ``yathāhaṃ, bho raṭṭhapāla, etarahi pañcahi  kāmaguṇehi samappito samaṅgībhūto paricāremi, nāhaṃ lacchāmi  paratthāpi -- `evameva imeheva pañcahi kāmaguṇehi samappito  samaṅgībhūto paricāremī'ti. atha kho aññe imaṃ bhogaṃ  paṭipajjissanti; ahaṃ pana yathākammaṃ gamissāmī''ti. ``idaṃ kho  taṃ, mahārāja, tena bhagavatā jānatā passatā arahatā sammāsambuddhena  sandhāya bhāsitaṃ -- `assako loko, sabbaṃ pahāya gamanīya'nti,  yamahaṃ ñatvā ca disvā ca sutvā ca agārasmā anagāriyaṃ pabbajito''ti.  ``acchariyaṃ, bho raṭṭhapāla, abbhutaṃ, bho raṭṭhapāla! yāva subhāsitaṃ  cidaṃ tena bhagavatā jānatā passatā arahatā ^a^V2.0268^ea^ sammāsambuddhena --  `assako loko ^a^T2.0410^ea^, sabbaṃ pahāya gamanīya'nti ^a^M2.0259^ea^. assako hi, bho  raṭṭhapāla, loko sabbaṃ pahāya gamanīyaṃ. </p>
              <p>[01] ```ūno loko atitto taṇhādāso'ti -- bhavaṃ  raṭṭhapālo āha. imassa, bho raṭṭhapāla, bhāsitassa kathaṃ attho  daṭṭhabbo''ti? ``taṃ kiṃ maññasi, mahārāja, phītaṃ kuruṃ  ajjhāvasasī''ti? ``evaṃ, bho raṭṭhapāla, phītaṃ kuruṃ  ajjhāvasāmī''ti. ``taṃ kiṃ maññasi, mahārāja, idha puriso  āgaccheyya puratthimāya disāya saddhāyiko paccayiko. so taṃ  upasaṅkamitvā evaṃ vadeyya -- `yagghe, mahārāja, jāneyyāsi, ahaṃ  āgacchāmi puratthimāya disāya? tatthaddasaṃ mahantaṃ janapadaṃ iddhañceva  phītañca bahujanaṃ ākiṇṇamanussaṃ. bahū tattha hatthikāyā assakāyā  rathakāyā pattikāyā; bahu tattha dhanadhaññaṃ {dantājinaṃ (sī0 syā0 kaṃ0 pī0)}; bahu tattha hiraññasuvaṇṇaṃ  akatañceva katañca; bahu tattha itthipariggaho. sakkā ca tāvatakeneva  balamattena {balatthena (sī0 syā0 kaṃ0 pī0), bahalatthena (ka0)} abhivijinituṃ. abhivijina, mahārājā'ti, kinti naṃ  kareyyāsī''ti? ``tampi ^a^P2.0072^ea^ mayaṃ, bho raṭṭhapāla,  abhivijiya ajjhāvaseyyāmā''ti. ``taṃ kiṃ maññasi, mahārāja,  idha puriso āgaccheyya pacchimāya disāya... uttarāya disāya...  dakkhiṇāya disāya... parasamuddato saddhāyiko paccayiko. so taṃ  upasaṅkamitvā evaṃ vadeyya -- `yagghe, mahārāja, jāneyyāsi, ahaṃ  āgacchāmi parasamuddato? tatthaddasaṃ mahantaṃ janapadaṃ iddhañceva phītañca  bahujanaṃ ākiṇṇamanussaṃ. bahū tattha hatthikāyā assakāyā rathakāyā ^a^T2.0411^ea^  pattikāyā; bahu tattha dhanadhaññaṃ; bahu tattha hiraññasuvaṇṇaṃ akatañceva  katañca; bahu tattha itthipariggaho. sakkā ca tāvatakeneva balamattena  abhivijinituṃ. abhivijina, mahārājā'ti, kinti naṃ  kareyyāsī''ti? ``tampi mayaṃ, bho raṭṭhapāla, abhivijiya  ajjhāvaseyyāmā''ti. ``idaṃ kho taṃ, mahārāja, tena bhagavatā  jānatā passatā arahatā sammāsambuddhena sandhāya bhāsitaṃ -- `ūno  loko atitto taṇhādāso'ti, yamahaṃ ñatvā ca disvā sutvā ca  agārasmā anagāriyaṃ pabbajito''ti. ``acchariyaṃ, bho raṭṭhapāla,  abbhutaṃ, bho raṭṭhapāla! yāva subhāsitaṃ cidaṃ tena bhagavatā jānatā  passatā arahatā sammāsambuddhena -- `ūno loko atitto  taṇhādāso'ti. ūno hi, bho raṭṭhapāla, loko atitto  taṇhādāso''ti.</p>
              <p>[03] idamavoca ^a^M2.0260^ea^ ^a^V2.0269^ea^ āyasmā raṭṭhapālo. idaṃ vatvā athāparaṃ etadavoca  -- </p>
              <p>[03] 307^b^.^eb^ ``passāmi loke sadhane manusse, </p>
              <p>[27] laddhāna vittaṃ na dadanti mohā. </p>
              <p>[26] luddhā dhanaṃ {laddhā dhanaṃ (ka0)} sannicayaṃ karonti, </p>
              <p>[22] bhiyyova kāme abhipatthayanti.. </p>
              <p>[21] ``rājā pasayhā pathaviṃ vijitvā, </p>
              <p>[27] sasāgarantaṃ mahimāvasanto {mahiyā vasanto (sī0 ka0)}. </p>
              <p>[26] oraṃ samuddassa atittarūpo, </p>
              <p>[22] pāraṃ ^a^T2.0412^ea^ samuddassapi patthayetha.. </p>
              <p>[21] ``rājā ^a^P2.0073^ea^ ca aññe ca bahū manussā, </p>
              <p>[27] avītataṇhā {atittataṇhā (ka0)} maraṇaṃ upenti. </p>
              <p>[26] ūnāva hutvāna jahanti dehaṃ, </p>
              <p>[22] kāmehi lokamhi na hatthi titti.. </p>
              <p>[21] ``kandanti naṃ ñātī pakiriya kese, </p>
              <p>[27] ahovatā no amarāti cāhu. </p>
              <p>[26] vatthena naṃ pārutaṃ nīharitvā, </p>
              <p>[22] citaṃ samādāya {samādhāya (sī0)} tatoḍahanti.. </p>
              <p>[21] ``so ḍayhati sūlehi tujjamāno, </p>
              <p>[27] ekena vatthena pahāya bhoge. </p>
              <p>[26] na mīyamānassa bhavanti tāṇā, </p>
              <p>[22] ñātīdha mittā atha vā sahāyā.. </p>
              <p>[21] ``dāyādakā ^a^V2.0270^ea^ tassa dhanaṃ haranti, </p>
              <p>[27] satto pana gacchati yena kammaṃ. </p>
              <p>[26] na mīyamānaṃ dhanamanveti kiñci, </p>
              <p>[22] puttā ca dārā ca dhanañca raṭṭhaṃ.. </p>
              <p>[21] ``na ^a^M2.0261^ea^ dīghamāyuṃ labhate dhanena, na cāpi vittena jaraṃ  vihanti. </p>
              <p>[22] appaṃ hidaṃ jīvitamāhu dhīrā, asassataṃ ^a^T2.0413^ea^  vippariṇāmadhammaṃ.. </p>
              <p>[21] ``aḍḍhā daliddā ca phusanti phassaṃ, </p>
              <p>[27] bālo ca dhīro ca tatheva phuṭṭho. </p>
              <p>[26] bālo ca bālyā vadhitova seti, </p>
              <p>[22] dhīro ca {dhīrova (ka0)} na vedhati phassaphuṭṭho.. </p>
              <p>[21] ``tasmā hi paññāva dhanena seyyo, </p>
              <p>[27] yāya vosānamidhādhigacchati. </p>
              <p>[26] abyositattā {asositattā (sī0 pī0)} hi bhavābhavesu, </p>
              <p>[22] pāpāni kammāni karonti mohā.. </p>
              <p>[21] ``upeti gabbhañca parañca lokaṃ, </p>
              <p>[27] saṃsāramāpajja paramparāya. </p>
              <p>[26] tassappapañño abhisaddahanto, </p>
              <p>[22] upeti gabbhañca parañca lokaṃ.. </p>
              <p>[21] ``coro ^a^P2.0074^ea^ yathā sandhimukhe gahito, </p>
              <p>[27] sakammunā haññati pāpadhammo. </p>
              <p>[26] evaṃ pajā pecca paramhi loke, </p>
              <p>[22] sakammunā haññati pāpadhammo.. </p>
              <p>[21] ``kāmāhi ^a^V2.0271^ea^ citrā madhurā manoramā, </p>
              <p>[27] virūparūpena mathenti cittaṃ. </p>
              <p>[26] ādīnavaṃ kāmaguṇesu disvā, </p>
              <p>[22] tasmā ^a^T2.0414^ea^ ahaṃ pabbajitomhi rāja.. </p>
              <p>[21] ``dumapphalāneva patanti māṇavā, </p>
              <p>[27] daharā ca vuḍḍhā ca sarīrabhedā. </p>
              <p>[26] etampi disvā {evampi disvā (sī0), etaṃ viditvā (syā0 kaṃ0)} pabbajitomhi rāja, </p>
              <p>[22] apaṇṇakaṃ sāmaññameva seyyo''ti.. </p>
              <p>[06] raṭṭhapālasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. maghadevasuttaṃ </h3n>
            <h4>
              <h4n> </h4n>
              <p>[03] 308^b^.^eb^ evaṃ ^a^T2.0415^ea^ ^a^M2.0262^ea^ ^a^V2.0272^ea^ me sutaṃ -- ekaṃ samayaṃ bhagavā mithilāyaṃ  viharati maghadevāmbavane {makhādevāmbavane (sī0 pī0), magghadevāmbavane  (ka0)}. atha kho bhagavā aññatarasmiṃ padese sitaṃ  pātvākāsi. atha kho āyasmato ānandassa etadahosi -- ``ko  nu kho hetu, ko paccayo bhagavato sitassa pātukammāya? na  akāraṇena tathāgatā sitaṃ pātukarontī''ti. atha kho āyasmā  ānando ekaṃsaṃ cīvaraṃ katvā yena bhagavā tenañjaliṃ paṇāmetvā  bhagavantaṃ etadavoca -- ``ko nu kho, bhante, hetu, ko paccayo  bhagavato sitassa pātukammāya? na akāraṇena tathāgatā sitaṃ  pātukarontī''ti. ``bhūtapubbaṃ, ānanda, imissāyeva mithilāyaṃ  rājā ahosi maghadevo nāma dhammiko dhammarājā dhamme ṭhito  mahārājā; dhammaṃ carati brāhmaṇagahapatikesu negamesu ceva jānapadesu  ca; uposathañca upavasati cātuddasiṃ pañcadasiṃ ^a^P2.0075^ea^  aṭṭhamiñca pakkhassa. atha kho, ānanda, rājā maghadevo bahūnaṃ  vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ  āmantesi -- `yadā me, samma kappaka, passeyyāsi sirasmiṃ  palitāni jātāni, atha me āroceyyāsī'ti. `evaṃ, devā'ti kho,  ānanda, kappako rañño maghadevassa paccassosi. addasā kho,  ānanda, kappako bahūnaṃ vassānaṃ ^a^T2.0416^ea^ bahūnaṃ vassasatānaṃ bahūnaṃ  vassasahassānaṃ accayena rañño maghadevassa sirasmiṃ palitāni  jātāni. disvāna rājānaṃ maghadevaṃ etadavoca -- `pātubhūtā kho  devassa devadūtā, dissanti sirasmiṃ palitāni jātānī'ti. `tena  hi, samma kappaka, tāni palitāni sādhukaṃ saṇḍāsena uddharitvā mama  añjalismiṃ patiṭṭhāpehī'ti. `evaṃ, devā'ti kho, ānanda, kappako  rañño maghadevassa paṭissutvā tāni palitāni sādhukaṃ saṇḍāsena  uddharitvā rañño maghadevassa añjalismiṃ patiṭṭhāpesi. </p>
              <p>[03] 309^b^.^eb^ ``atha kho, ānanda, rājā maghadevo  kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca --  `pātubhūtā kho me, tāta kumāra, devadūtā; dissanti sirasmiṃ  palitāni jātāni; bhuttā kho pana me mānusakā kāmā; samayo  dibbe kāme pariyesituṃ. ehi ^a^M2.0263^ea^ ^a^V2.0273^ea^ tvaṃ, tāta kumāra, imaṃ rajjaṃ paṭipajja.  ahaṃ pana kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajissāmi. tena hi, tāta kumāra, yadā  tvampi passeyyāsi sirasmiṃ palitāni jātāni, atha kappakassa  gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyyāsi. yena me idaṃ kalyāṇaṃ vattaṃ nihitaṃ anuppavatteyyāsi,  mā kho me tvaṃ antimapuriso ahosi. yasmiṃ kho, tāta kumāra,  purisayuge vattamāne evarūpassa kalyāṇassa vattassa ^a^T2.0417^ea^ samucchedo hoti  so tesaṃ antimapuriso hoti. taṃ tāhaṃ, tāta kumāra, evaṃ vadāmi  -- yena me idaṃ kalyāṇaṃ vattaṃ ^a^P2.0076^ea^ nihitaṃ  anuppavatteyyāsi, mā kho me tvaṃ antimapuriso ahosī'ti.  atha kho, ānanda, rājā maghadevo kappakassa gāmavaraṃ datvā  jeṭṭhaputtaṃ kumāraṃ sādhukaṃ rajje samanusāsitvā imasmiṃyeva  maghadevāmbavane kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbaji. so mettāsahagatena cetasā ekaṃ disaṃ  pharitvā vihāsi, tathā dutiyaṃ, tathā tatiyaṃ, tathā catutthaṃ; iti  uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena  cetasā vipulena mahaggatena appamāṇena averena abyābajjhena {abyāpajjhena (sī0  syā0 kaṃ0 pī0), abyāpajjena (ka0)} pharitvā  vihāsi. karuṇāsahagatena cetasā... muditāsahagatena cetasā...  upekkhāsahagatena cetasā ekaṃ disaṃ pharitvā vihāsi, tathā dutiyaṃ,  tathā tatiyaṃ, tathā catutthaṃ; iti uddhamadho tiriyaṃ sabbadhi  sabbattatāya sabbāvantaṃ lokaṃ upekkhāsahagatena cetasā vipulena  mahaggatena appamāṇena averena abyābajjhena pharitvā vihāsi.</p>
              <p>[03] ``rājā kho panānanda, maghadevo caturāsītivassasahassāni  kumārakīḷitaṃ kīḷi, caturāsītivassasahassāni oparajjaṃ kāresi,  caturāsītivassasahassāni rajjaṃ kāresi, caturāsītivassasahassāni  imasmiṃyeva maghadevāmbavane agārasmā anagāriyaṃ pabbajito  brahmacariyamacari. so cattāro brahmavihāre bhāvetvā ^a^T2.0418^ea^ kāyassa bhedā paraṃ  maraṇā brahmalokūpago ahosi. </p>
              <p>[03] 310^b^.^eb^ ``atha ^a^M2.0264^ea^ kho rañño, ānanda, maghadevassa putto  bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena  kappakaṃ āmantesi -- `yadā me, samma kappaka, passeyyāsi ^a^V2.0274^ea^ sirasmiṃ  palitāni jātāni, atha kho āroceyyāsī'ti. `evaṃ, devā'ti  kho, ānanda, kappako rañño maghadevassa puttassa paccassosi.  addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ  vassasahassānaṃ accayena rañño maghadevassa puttassa sirasmiṃ palitāni  jātāni. disvāna rañño maghadevassa puttaṃ etadavoca -- `pātubhūtā  kho devassa devadūtā; dissanti sirasmiṃ palitāni ^a^P2.0077^ea^  jātānī'ti. `tena hi, samma kappaka, tāni palitāni  sādhukaṃ saṇḍāsena uddharitvā mama añjalismiṃ patiṭṭhāpehī'ti. `evaṃ,  devā'ti kho, ānanda, kappako rañño maghadevassa puttassa paṭissutvā  tāni palitāni sādhukaṃ saṇḍāsena uddharitvā rañño maghadevassa  puttassa añjalismiṃ patiṭṭhāpesi.</p>
              <p>[03] ``atha kho, ānanda, rañño maghadevassa putto kappakassa  gāmavaraṃ datvā jeṭṭhaputtaṃ kumāraṃ āmantāpetvā etadavoca -- `pātubhūtā  kho, me, tāta kumāra, devadūtā; dissanti sirasmiṃ palitāni  jātāni; bhuttā kho pana me mānusakā kāmā; samayo dibbe kāme  pariyesituṃ. ehi tvaṃ, tāta kumāra, imaṃ rajjaṃ paṭipajja. ahaṃ pana  kesamassuṃ ohāretvā kāsāyāni vatthāni ^a^T2.0419^ea^ acchādetvā agārasmā  anagāriyaṃ pabbajissāmi. tena hi, tāta kumāra, yadā tvampi  passeyyāsi sirasmiṃ palitāni jātāni, atha kappakassa gāmavaraṃ  datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyyāsi. yena me idaṃ kalyāṇaṃ vattaṃ nihitaṃ anuppavatteyyāsi,  mā kho me tvaṃ antimapuriso ahosi. yasmiṃ kho, tāta kumāra,  purisayuge vattamāne evarūpassa kalyāṇassa vattassa samucchedo hoti  so tesaṃ antimapuriso hoti. taṃ tāhaṃ, tāta kumāra, evaṃ vadāmi  -- yena me idaṃ kalyāṇaṃ vattaṃ nihitaṃ anuppavatteyyāsi, mā kho me  tvaṃ antimapuriso ahosī'ti. atha kho, ānanda, rañño  maghadevassa putto kappakassa gāmavaraṃ datvā jeṭṭhaputtaṃ kumāraṃ sādhukaṃ  rajje samanusāsitvā imasmiṃyeva maghadevāmbavane kesamassuṃ ohāretvā  kāsāyāni ^a^M2.0265^ea^ vatthāni acchādetvā agārasmā anagāriyaṃ pabbaji. so  mettāsahagatena cetasā ekaṃ disaṃ pharitvā vihāsi, tathā dutiyaṃ, tathā  tatiyaṃ, tathā catutthaṃ; iti uddhamadho tiriyaṃ sabbadhi sabbattatāya  sabbāvantaṃ lokaṃ mettāsahagatena cetasā vipulena mahaggatena appamāṇena  averena abyābajjhena pharitvā vihāsi. karuṇāsahagatena cetasā...  muditāsahagatena cetasā... upekkhāsahagatena cetasā ekaṃ ^a^T2.0420^ea^ ^a^V2.0275^ea^ disaṃ pharitvā  vihāsi, tathā dutiyaṃ, tathā tatiyaṃ, tathā catutthaṃ; iti uddhamadho  tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā  vipulena mahaggatena appamāṇena averena abyābajjhena pharitvā ^a^P2.0078^ea^  vihāsi. rañño kho panānanda, maghadevassa putto  caturāsītivassasahassāni kumārakīḷitaṃ kīḷi,  caturāsītivassasahassāni oparajjaṃ kāresi,  caturāsītivassasahassāni rajjaṃ kāresi, caturāsītivassasahassāni  imasmiṃyeva maghadevāmbavane agārasmā anagāriyaṃ pabbajito  brahmacariyamacari. so cattāro brahmavihāre bhāvetvā kāyassa bhedā paraṃ  maraṇā brahmalokūpago ahosi. </p>
              <p>[03] 311^b^.^eb^ ``rañño kho panānanda, maghadevassa  puttapaputtakā tassa paramparā caturāsītirājasahassāni  {caturāsītikhattiyasahassāni (sī0 pī0), caturāsītisahassāni  (syā0 kaṃ0)} imasmiṃyeva  maghadevāmbavane kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajiṃsu. te mettāsahagatena cetasā ekaṃ disaṃ  pharitvā vihariṃsu, tathā dutiyaṃ, tathā tatiyaṃ, tathā catutthaṃ; iti  uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena  cetasā vipulena mahaggatena appamāṇena averena abyābajjhena pharitvā  vihariṃsu. karuṇāsahagatena cetasā... muditāsahagatena cetasā...  upekkhāsahagatena cetasā ekaṃ disaṃ pharitvā vihariṃsu, tathā dutiyaṃ,  tathā tatiyaṃ, tathā catutthaṃ; iti uddhamadho tiriyaṃ sabbadhi  sabbattatāya sabbāvantaṃ lokaṃ upekkhāsahagatena cetasā vipulena ^a^T2.0421^ea^  mahaggatena appamāṇena averena abyābajjhena pharitvā vihariṃsu.  caturāsītivassasahassāni kumārakīḷitaṃ kīḷiṃsu,  caturāsītivassasahassāni oparajjaṃ kāresuṃ, caturāsītivassasahassāni  rajjaṃ kāresuṃ, caturāsītivassasahassāni imasmiṃyeva maghadevāmbavane  agārasmā ^a^M2.0266^ea^ anagāriyaṃ pabbajitā brahmacariyamacariṃsu. te cattāro  brahmavihāre bhāvetvā kāyassa bhedā paraṃ maraṇā brahmalokūpagā ahesuṃ.  nimi tesaṃ rājā {rājānaṃ (sī0 pī0)} pacchimako ahosi dhammiko dhammarājā dhamme ṭhito  mahārājā; dhammaṃ carati brāhmaṇagahapatikesu negamesu ceva jānapadesu  ca; uposathañca upavasati cātuddasiṃ pañcadasiṃ aṭṭhamiñca pakkhassa. </p>
              <p>[03] 312^b^.^eb^ ``bhūtapubbaṃ, ānanda, devānaṃ tāvatiṃsānaṃ  sudhammāyaṃ ^a^P2.0079^ea^ sabhāyaṃ sannisinnānaṃ sannipatitānaṃ  ayamantarākathā udapādi -- `lābhā vata, bho, videhānaṃ, suladdhaṃ vata,  bho, videhānaṃ, yesaṃ nimi rājā dhammiko dhammarājā dhamme ṭhito  mahārājā; dhammaṃ carati brāhmaṇagahapatikesu ^a^V2.0276^ea^ negamesu ceva jānapadesu  ca; uposathañca upavasati cātuddasiṃ pañcadasiṃ aṭṭhamiñca  pakkhassā'ti. atha kho, ānanda, sakko devānamindo deve  tāvatiṃse āmantesi -- `iccheyyātha no tumhe, mārisā, nimiṃ  rājānaṃ daṭṭhu'nti? `icchāma mayaṃ, mārisa, nimiṃ rājānaṃ  daṭṭhu'nti. tena kho pana, ānanda, samayena nimi rājā tadahuposathe  pannarase sīsaṃnhāto {sasīsaṃ nahāto (sī0), sīsanhāto (syā0 kaṃ0)} uposathiko   uparipāsādavaragato ^a^T2.0422^ea^ nisinno hoti.  atha kho, ānanda, sakko devānamindo -- seyyathāpi nāma balavā  puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya,  evameva -- devesu tāvatiṃsesu antarahito nimissa rañño pamukhe  pāturahosi. atha kho, ānanda, sakko devānamindo nimiṃ rājānaṃ  etadavoca -- `lābhā te, mahārāja, suladdhaṃ te, mahārāja. devā,  mahārāja, tāvatiṃsā sudhammāyaṃ sabhāyaṃ kittayamānarūpā sannisinnā --  ``lābhā vata, bho, videhānaṃ, suladdhaṃ vata, bho, videhānaṃ, yesaṃ nimi  rājā dhammiko dhammarājā dhamme ṭhito mahārājā; dhammaṃ carati  brāhmaṇagahapatikesu negamesu ceva jānapadesu ca; uposathañca upavasati  cātuddasiṃ pañcadasiṃ aṭṭhamiñca pakkhassā''ti. devā te, mahārāja,  tāvatiṃsā dassanakāmā. tassa te ahaṃ, mahārāja, sahassayuttaṃ  ājaññarathaṃ pahiṇissāmi; abhiruheyyāsi, mahārāja, dibbaṃ yānaṃ  avikampamāno'ti. adhivāsesi kho, ānanda, nimi rājā  tuṇhībhāvena. </p>
              <p>[03] 313^b^.^eb^ ``atha ^a^M2.0267^ea^ kho, ānanda, sakko devānamindo  nimissa rañño adhivāsanaṃ viditvā -- seyyathāpi nāma balavā  puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya,  evameva -- nimissa rañño pamukhe antarahito devesu tāvatiṃsesu  pāturahosi. atha kho, ānanda, sakko devānamindo mātaliṃ  saṅgāhakaṃ āmantesi -- `ehi tvaṃ, samma mātali, sahassayuttaṃ  ājaññarathaṃ yojetvā ^a^T2.0423^ea^ nimiṃ rājānaṃ upasaṅkamitvā evaṃ vadehi -- ayaṃ  te, mahārāja, sahassayutto ājaññaratho sakkena devānamindena pesito;  abhiruheyyāsi, mahārāja, dibbaṃ yānaṃ ^a^P2.0080^ea^  avikampamāno'ti. `evaṃ, bhaddantavā'ti kho, ānanda, mātali  saṅgāhako sakkassa devānamindassa paṭissutvā sahassayuttaṃ ājaññarathaṃ  yojetvā nimiṃ rājānaṃ upasaṅkamitvā etadavoca -- `ayaṃ te,  mahārāja, sahassayutto ājaññaratho sakkena devānamindena pesito;  abhiruha, mahārāja, dibbaṃ yānaṃ avikampamāno. api ca, mahārāja,  katamena taṃ nemi, yena vā pāpakammā pāpakānaṃ kammānaṃ ^a^V2.0277^ea^ vipākaṃ  paṭisaṃvedenti, yena vā kalyāṇakammā kalyāṇakammānaṃ vipākaṃ  paṭisaṃvedentī'ti? `ubhayeneva maṃ, mātali, nehī'ti.  sampavesesi {sampāpesi (sī0 pī0)} kho, ānanda, mātali, saṅgāhako nimiṃ rājānaṃ  sudhammaṃ sabhaṃ. addasā kho, ānanda, sakko devānamindo nimiṃ  rājānaṃ dūratova āgacchantaṃ. disvāna nimiṃ rājānaṃ etadavoca --  `ehi kho, mahārāja. svāgataṃ, mahārāja. devā te dassanakāmā,  mahārāja, tāvatiṃsā sudhammāyaṃ sabhāyaṃ kittayamānarūpā sannisinnā --  ``lābhā vata, bho, videhānaṃ, suladdhaṃ vata, bho, videhānaṃ, yesaṃ nimi  rājā dhammiko dhammarājā dhamme ṭhito mahārājā; dhammaṃ carati  brāhmaṇagahapatikesu negamesu ceva jānapadesu ca; uposathañca upavasati  cātuddasiṃ pañcadasiṃ aṭṭhamiñca pakkhassā''ti. devā te, mahārāja,  tāvatiṃsā dassanakāmā ^a^T2.0424^ea^. abhirama, mahārāja, devesu devānubhāvenā'ti.  `alaṃ, mārisa, tattheva maṃ mithilaṃ paṭinetu. tathāhaṃ dhammaṃ  carissāmi brāhmaṇagahapatikesu negamesu ceva jānapadesu ca; uposathañca  upavasāmi cātuddasiṃ pañcadasiṃ aṭṭhamiñca pakkhassā'ti. </p>
              <p>[03] 314^b^.^eb^ ``atha kho, ānanda, sakko devānamindo  mātaliṃ saṅgāhakaṃ āmantesi -- `ehi tvaṃ, samma mātali,  sahassayuttaṃ ājaññarathaṃ yojetvā nimiṃ ^a^M2.0268^ea^ rājānaṃ tattheva mithilaṃ  paṭinehī'ti. `evaṃ, bhaddantavā'ti kho, ānanda, mātali saṅgāhako  sakkassa devānamindassa paṭissutvā sahassayuttaṃ ājaññarathaṃ yojetvā  nimiṃ rājānaṃ tattheva mithilaṃ paṭinesi. tatra sudaṃ, ānanda, nimi  rājā dhammaṃ carati brāhmaṇagahapatikesu negamesu ceva jānapadesu ca,  uposathañca ^a^P2.0081^ea^ upavasati cātuddasiṃ pañcadasiṃ aṭṭhamiñca  pakkhassāti. atha kho, ānanda, nimi rājā bahūnaṃ vassānaṃ bahūnaṃ  vassasatānaṃ bahūnaṃ vassasahassānaṃ accayena kappakaṃ āmantesi --  `yadā me, samma kappaka, passeyyāsi sirasmiṃ palitāni jātāni,  atha me āroceyyāsī'ti. `evaṃ, devā'ti kho, ānanda, kappako  nimissa rañño paccassosi. addasā kho, ānanda, kappako bahūnaṃ  vassānaṃ bahūnaṃ vassasatānaṃ bahūnaṃ vassasahassānaṃ accayena nimissa  rañño sirasmiṃ palitāni jātāni. disvāna nimiṃ rājānaṃ  etadavoca -- `pātubhūtā kho devassa devadūtā; dissanti sirasmiṃ  palitāni jātānī'ti. `tena hi, samma kappaka, tāni palitāni  sādhukaṃ ^a^T2.0425^ea^ saṇḍāsena uddharitvā mama añjalismiṃ patiṭṭhāpehī'ti.  `evaṃ, devā'ti kho, ānanda, kappako nimissa rañño paṭissutvā  tāni palitāni sādhukaṃ saṇḍāsena ^a^V2.0278^ea^ uddharitvā nimissa rañño  añjalismiṃ patiṭṭhāpesi. atha kho, ānanda, nimi rājā kappakassa  gāmavaraṃ datvā jeṭṭhaputtaṃ kumāraṃ āmantāpetvā etadavoca -- `pātubhūtā  kho me, tāta kumāra, devadūtā; dissanti sirasmiṃ palitāni  jātāni; bhuttā kho pana me mānusakā kāmā; samayo dibbe kāme  pariyesituṃ. ehi tvaṃ, tāta kumāra, imaṃ rajjaṃ paṭipajja. ahaṃ pana  kesamassuṃ ohāretvā kāsāyāni vatthāni acchādetvā agārasmā  anagāriyaṃ pabbajissāmi. tena hi, tāta kumāra, yadā tvampi  passeyyāsi sirasmiṃ palitāni jātāni, atha kappakassa gāmavaraṃ  datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajeyyāsi. yena me idaṃ kalyāṇaṃ vattaṃ nihitaṃ anuppavatteyyāsi,  mā kho me tvaṃ antimapuriso ahosi. yasmiṃ kho, tāta kumāra,  purisayuge vattamāne evarūpassa kalyāṇassa vattassa samucchedo hoti  so tesaṃ antimapuriso hoti. taṃ tāhaṃ, tāta kumāra, evaṃ vadāmi  -- `yena me idaṃ kalyāṇaṃ vattaṃ nihitaṃ anuppavatteyyāsi, mā kho me  tvaṃ antimapuriso ahosī'ti. </p>
              <p>[03] 315^b^.^eb^ ``atha ^a^M2.0269^ea^ kho, ānanda, nimi rājā kappakassa  gāmavaraṃ datvā ^a^T2.0426^ea^ jeṭṭhaputtaṃ kumāraṃ sādhukaṃ rajje samanusāsitvā imasmiṃyeva  maghadevāmbavane kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbaji. so mettāsahagatena cetasā ekaṃ disaṃ  pharitvā vihāsi, tathā dutiyaṃ ^a^P2.0082^ea^, tathā tatiyaṃ, tathā  catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena appamāṇena averena  abyābajjhena pharitvā vihāsi. karuṇāsahagatena cetasā...  muditāsahagatena cetasā... upekkhāsahagatena cetasā ekaṃ disaṃ pharitvā  vihāsi, tathā dutiyaṃ, tathā tatiyaṃ, tathā catutthaṃ; iti uddhamadho  tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā  vipulena mahaggatena appamāṇena averena abyābajjhena pharitvā vihāsi.  nimi kho, panānanda, rājā caturāsītivassasahassāni  kumārakīḷitaṃ kīḷi, caturāsītivassasahassāni oparajjaṃ kāresi,  caturāsītivassasahassāni rajjaṃ kāresi, caturāsītivassasahassāni  imasmiṃyeva maghadevāmbavane agārasmā anagāriyaṃ pabbajito  brahmacariyamacari. so cattāro brahmavihāre bhāvetvā kāyassa bhedā paraṃ  maraṇā brahmalokūpago ahosi. nimissa kho panānananda ^a^V2.0279^ea^, rañño  kaḷārajanako nāma putto ahosi. na so agārasmā anagāriyaṃ  pabbaji. so taṃ kalyāṇaṃ vattaṃ samucchindi. so tesaṃ  antimapuriso ahosi. </p>
              <p>[03] 316^b^.^eb^ ``siyā ^a^T2.0426^ea^ kho pana te, ānanda, evamassa --  `añño nūna tena samayena rājā maghadevo ahosi, yena taṃ kalyāṇaṃ  vattaṃ nihita'nti {yo taṃ kalyāṇaṃ vattaṃ nihinīti (sī0)}. na kho panetaṃ,   ānanda, evaṃ daṭṭhabbaṃ. ahaṃ tena  samayena rājā maghadevo ahosiṃ. (ahaṃ taṃ kalyāṇaṃ vattaṃ nihiniṃ,) {( )  natthi (ka0)}   mayā taṃ kalyāṇaṃ vattaṃ nihitaṃ; pacchimā janatā anuppavattesi. taṃ  kho panānanda, kalyāṇaṃ vattaṃ na nibbidāya na virāgāya na  nirodhāya na upasamāya na abhiññāya na sambodhāya na nibbānāya  saṃvattati, yāvadeva brahmalokūpapattiyā. idaṃ kho panānanda, etarahi  mayā kalyāṇaṃ vattaṃ ^a^M2.0270^ea^ nihitaṃ ekantanibbidāya virāgāya nirodhāya  upasamāya abhiññāya sambodhāya nibbānāya saṃvattati.  katamañcānanda, etarahi mayā kalyāṇaṃ vattaṃ nihitaṃ ekantanibbidāya  virāgāya nirodhāya upasamāya abhiññāya sambodhāya nibbānāya  saṃvattati? ayameva ariyo aṭṭhaṅgiko maggo, seyyathidaṃ --  sammādiṭṭhi, sammāsaṅkappo, sammāvācā, sammākammanto,  sammāājīvo, sammāvāyāmo ^a^P2.0083^ea^, sammāsati,  sammāsamādhi. idaṃ kho, ānanda, etarahi mayā kalyāṇaṃ vattaṃ  nihitaṃ ekantanibbidāya virāgāya nirodhāya upasamāya abhiññāya  sambodhāya nibbānāya saṃvattati. taṃ vo ahaṃ, ānanda, evaṃ vadāmi  -- `yena me idaṃ kalyāṇaṃ vattaṃ nihitaṃ anuppavatteyyātha, mā kho me  tumhe antimapurisā ahuvattha'. yasmiṃ kho, ānanda, purisayuge  vattamāne evarūpassa kalyāṇassa vattassa ^a^T2.0428^ea^ samucchedo hoti so tesaṃ  antimapuriso hoti. taṃ vo ahaṃ, ānanda, evaṃ vadāmi -- `yena  me idaṃ kalyāṇaṃ vattaṃ nihitaṃ anuppavatteyyātha, mā kho me tumhe  antimapurisā ahuvatthā'''ti.</p>
              <p>[03] idamavoca bhagavā. attamano āyasmā ānando bhagavato  bhāsitaṃ abhinandīti. </p>
              <p>[06] maghadevasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. madhurasuttaṃ </h3n>
            <h4>
              <h4n> </h4n>
              <p>[03] 317^b^.^eb^ evaṃ ^a^T2.0429^ea^ ^a^V2.0280^ea^ me sutaṃ -- ekaṃ samayaṃ āyasmā  mahākaccāno madhurāyaṃ viharati gundāvane. assosi kho rājā  mādhuro avantiputto -- ``samaṇo khalu, bho, kaccāno madhurāyaṃ {mathurāyaṃ  (ṭīkā)}  viharati gundāvane. taṃ kho pana bhavantaṃ kaccānaṃ evaṃ kalyāṇo  kittisaddo abbhuggato -- `paṇḍito viyatto medhāvī bahussuto  cittakathī kalyāṇapaṭibhāno vuddho ceva arahā ca'. sādhu kho pana  tathārūpānaṃ arahataṃ dassanaṃ hotī''ti. atha kho rājā mādhuro  avantiputto bhadrāni bhadrāni yānāni yojāpetvā bhadraṃ yānaṃ  abhiruhitvā bhadrehi bhadrehi yānehi madhurāya niyyāsi  mahaccarājānubhāvena āyasmantaṃ mahākaccānaṃ dassanāya. yāvatikā  yānassa bhūmi yānena gantvā yānā paccorohitvā pattikova yenāyasmā  mahākaccāno tenupasaṅkami; upasaṅkamitvā ^a^M2.0271^ea^ āyasmatā ^a^P2.0084^ea^  mahākaccānena saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho rājā  mādhuro avantiputto āyasmantaṃ mahākaccānaṃ etadavoca -- ``brāhmaṇā,  bho kaccāna, evamāhaṃsu -- `brāhmaṇova seṭṭho vaṇṇo, hīno añño  vaṇṇo; brāhmaṇova sukko vaṇṇo, kaṇho añño vaṇṇo; brāhmaṇāva  sujjhanti, no abrāhmaṇā; brāhmaṇāva brahmuno puttā orasā mukhato  jātā brahmajā brahmanimmitā brahmadāyādā'ti. idha bhavaṃ kaccāno  kimakkhāyī''ti? ``ghosoyeva kho eso, mahārāja, lokasmiṃ --  `brāhmaṇova seṭṭho vaṇṇo, hīno añño vaṇṇo; brāhmaṇova sukko  vaṇṇo, kaṇho añño vaṇṇo; brāhmaṇāva sujjhanti, no abrāhmaṇā;  brāhmaṇāva brahmuno puttā orasā mukhato jātā ^a^T2.0430^ea^ brahmajā brahmanimmitā  brahmadāyādā'ti. tadamināpetaṃ, mahārāja, pariyāyena veditabbaṃ yathā  ghosoyeveso lokasmiṃ -- `brāhmaṇova seṭṭho vaṇṇo, hīno añño  vaṇṇo...pe0... brahmadāyādā'''ti. </p>
              <p>[03] 318^b^.^eb^ ``taṃ kiṃ maññasi, mahārāja, khattiyassa cepi  ijjheyya dhanena vā dhaññena vā rajatena vā jātarūpena vā  khattiyopissāssa pubbuṭṭhāyī pacchānipātī kiṃkārapaṭissāvī  manāpacārī piyavādī... brāhmaṇopissāssa... vessopissāssa...  suddopissāssa pubbuṭṭhāyī pacchānipātī ^a^V2.0281^ea^ kiṃkārapaṭissāvī manāpacārī  piyavādī''ti? ``khattiyassa cepi, bho kaccāna, ijjheyya dhanena  vā dhaññena vā rajatena vā jātarūpena vā khattiyopissāssa  pubbuṭṭhāyī pacchānipātī kiṃkārapaṭissāvī manāpacārī piyavādī...  brāhmaṇopissāssa... vessopissāssa... suddopissāssa pubbuṭṭhāyī  pacchānipātī kiṃkārapaṭissāvī manāpacārī piyavādī''ti.</p>
              <p>[03] ``taṃ ^a^T2.0431^ea^ kiṃ maññasi, mahārāja, brāhmaṇassa cepi ijjheyya dhanena  vā dhaññena vā rajatena vā jātarūpena vā brāhmaṇopissāssa pubbuṭṭhāyī  pacchānipātī kiṃkārapaṭissāvī manāpacārī piyavādī...  vessopissāssa... suddopissāssa ^a^P2.0085^ea^...  khattiyopissāssa pubbuṭṭhāyī pacchānipātī kiṃkārapaṭissāvī  manāpacārī piyavādī''ti? ``brāhmaṇassa cepi, bho kaccāna,  ijjheyya dhanena vā dhaññena vā rajatena vā jātarūpena vā  brāhmaṇopissāssa pubbuṭṭhāyī pacchānipātī kiṃkārapaṭissāvī  manāpacārī piyavādī... vessopissāssa... suddopissāssa  ^a^M2.0272^ea^...  khattiyopissāssa pubbuṭṭhāyī pacchānipātī kiṃkārapaṭissāvī  manāpacārī piyavādī''ti.</p>
              <p>[03] ``taṃ kiṃ maññasi, mahārāja, vessassa cepi ijjheyya dhanena  vā dhaññena vā rajatena vā jātarūpena vā vessopissāssa pubbuṭṭhāyī  pacchānipātī kiṃkārapaṭissāvī manāpacārī piyavādī...  suddopissāssa... khattiyopissāssa... brāhmaṇopissāssa pubbuṭṭhāyī  pacchānipātī kiṃkārapaṭissāvī manāpacārī piyavādī''ti?  ``vessassa cepi, bho kaccāna, ijjheyya dhanena vā dhaññena vā  rajatena vā jātarūpena vā vessopissāssa pubbuṭṭhāyī pacchānipātī  kiṃkārapaṭissāvī manāpacārī piyavādī... suddopissāssa...  khattiyopissāssa... brāhmaṇopissāssa pubbuṭṭhāyī pacchānipātī  kiṃkārapaṭissāvī manāpacārī piyavādī''ti.</p>
              <p>[03] ``taṃ ^a^T2.0432^ea^ kiṃ maññasi, mahārāja, suddassa cepi ijjheyya dhanena  vā dhaññena vā rajatena vā jātarūpena vā suddopissāssa pubbuṭṭhāyī  pacchānipātī kiṃkārapaṭissāvī manāpacārī piyavādī...  khattiyopissāssa... brāhmaṇopissāssa... vessopissāssa pubbuṭṭhāyī  pacchānipātī kiṃkārapaṭissāvī manāpacārī piyavādī''ti?  ``suddassa cepi, bho kaccāna, ijjheyya dhanena vā dhaññena vā rajatena  vā jātarūpena vā suddopissāssa pubbuṭṭhāyī pacchānipātī  kiṃkārapaṭissāvī ^a^V2.0282^ea^ manāpacārī piyavādīti... khattiyopissāssa...  brāhmaṇopissāssa... vessopissāssa pubbuṭṭhāyī pacchānipātī  kiṃkārapaṭissāvī manāpacārī piyavādī''ti.</p>
              <p>[03] ``taṃ kiṃ maññasi, mahārāja, yadi evaṃ sante, ime cattāro  vaṇṇā samasamā honti no vā? kathaṃ vā te ettha hotī''ti?  ``addhā ^a^P2.0086^ea^ kho, bho kaccāna, evaṃ sante, ime cattāro  vaṇṇā samasamā honti. nesaṃ {nāsaṃ (sī0), nāhaṃ (syā0 kaṃ0)} ettha kiñci nānākaraṇaṃ  samanupassāmī''ti. ``imināpi kho etaṃ, mahārāja, pariyāyena  veditabbaṃ yathā ghoso yeveso lokasmiṃ -- `brāhmaṇova seṭṭho vaṇṇo,  hīno añño vaṇṇo...pe0... brahmadāyādā'''ti. </p>
              <p>[03] 319^b^.^eb^ ``taṃ ^a^M2.0273^ea^ kiṃ maññasi, mahārāja, idhassa khattiyo  pāṇātipātī adinnādāyī kāmesumicchācārī musāvādī pisuṇavāco  pharusavāco samphappalāpī abhijjhālu byāpannacitto micchādiṭṭhi {micchādiṭṭhī  (sabbattha)}  kāyassa bhedā paraṃ maraṇā apāyaṃ duggatiṃ ^a^T2.0433^ea^ vinipātaṃ nirayaṃ upapajjeyya  no vā? kathaṃ vā te ettha hotī''ti? ``khattiyopi hi, bho  kaccāna, pāṇātipātī adinnādāyī kāmesumicchācārī musāvādī  pisuṇavāco pharusavāco samphappalāpī abhijjhālu byāpannacitto  micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjeyya. evaṃ me ettha hoti, evañca pana me etaṃ arahataṃ  suta''nti.</p>
              <p>[03] ``sādhu sādhu, mahārāja! sādhu kho te etaṃ, mahārāja, evaṃ  hoti, sādhu ca pana te etaṃ arahataṃ sutaṃ. taṃ kiṃ maññasi,  mahārāja, idhassa brāhmaṇo...pe0... idhassa vesso...pe0... idhassa  suddo pāṇātipātī adinnādāyī...pe0... micchādiṭṭhi kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjeyya no vā?  kathaṃ vā te ettha hotī''ti? ``suddopi hi, bho kaccāna,  pāṇātipātī adinnādāyī...pe0... micchādiṭṭhi kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjeyya. evaṃ me ettha  hoti, evañca pana me etaṃ arahataṃ suta''nti.</p>
              <p>[03] ``sādhu sādhu, mahārāja! sādhu kho te etaṃ, mahārāja, evaṃ  hoti, sādhu ca pana te etaṃ arahataṃ sutaṃ. taṃ kiṃ maññasi,  mahārāja, yadi evaṃ sante, ime cattāro vaṇṇā samasamā ^a^V2.0283^ea^ honti no  vā? kathaṃ vā te ettha hotī''ti? ``addhā ^a^P2.0087^ea^  kho, bho kaccāna, evaṃ sante, ime cattāro vaṇṇā samasamā honti.  nesaṃ ettha ^a^T2.0434^ea^ kiñci nānākaraṇaṃ samanupassāmī''ti. ``imināpi kho  etaṃ, mahārāja, pariyāyena veditabbaṃ yathā ghoso yeveso lokasmiṃ --  `brāhmaṇova seṭṭho vaṇṇo, hīno añño vaṇṇo...pe0...  brahmadāyādā'''ti. </p>
              <p>[03] 320^b^.^eb^ ``taṃ kiṃ maññasi, mahārāja, idhassa khattiyo  pāṇātipātā paṭivirato, adinnādānā paṭivirato, kāmesumicchācārā  paṭivirato, musāvādā paṭivirato, pisuṇāya vācāya paṭivirato,  pharusāya vācāya paṭivirato, samphappalāpā paṭivirato, anabhijjhālu  abyāpannacitto sammādiṭṭhi ^a^M2.0274^ea^ {sammādiṭṭhī (syā0 kaṃ0 pī0 ka0)} kāyassa bhedā paraṃ maraṇā sugatiṃ saggaṃ  lokaṃ upapajjeyya no vā? kathaṃ vā te ettha hotī''ti?  ``khattiyopi hi, bho kaccāna, pāṇātipātā paṭivirato, adinnādānā  paṭivirato, kāmesumicchācārā paṭivirato, musāvādā paṭivirato,  pisuṇāya vācāya paṭivirato, pharusāya vācāya paṭivirato,  samphappalāpā paṭivirato, anabhijjhālu abyāpannacitto sammādiṭṭhi  kāyassa bhedā paraṃ maraṇā sugatiṃ saggaṃ lokaṃ upapajjeyya. evaṃ me  ettha hoti, evañca pana me etaṃ arahataṃ suta''nti.</p>
              <p>[03] ``sādhu sādhu, mahārāja! sādhu kho te etaṃ, mahārāja, evaṃ  hoti, sādhu ca pana te etaṃ arahataṃ sutaṃ. taṃ kiṃ maññasi,  mahārāja, idhassa brāhmaṇo, idhassa vesso, idhassa suddo pāṇātipātā  paṭivirato adinnādānā paṭivirato...pe0... sammādiṭṭhi kāyassa  bhedā paraṃ maraṇā sugatiṃ saggaṃ lokaṃ upapajjeyya no vā? kathaṃ vā ^a^T2.0435^ea^  te ettha hotī''ti? ``suddopi hi, bho kaccāna, pāṇātipātā  paṭivirato, adinnādānā paṭivirato...pe0... sammādiṭṭhi kāyassa  bhedā paraṃ maraṇā sugatiṃ saggaṃ lokaṃ upapajjeyya. evaṃ me ettha  hoti, evañca pana me etaṃ arahataṃ suta''nti.</p>
              <p>[03] ``sādhu sādhu, mahārāja! sādhu kho te etaṃ, mahārāja, evaṃ  hoti, sādhu ca pana te etaṃ arahataṃ sutaṃ. taṃ kiṃ maññasi,  mahārāja, yadi evaṃ sante, ime cattāro vaṇṇā samasamā honti no  vā? kathaṃ vā te ettha hotī''ti? ``addhā ^a^P2.0088^ea^  kho, bho kaccāna, evaṃ sante, ime cattāro vaṇṇā samasamā honti.  nesaṃ ettha kiñci nānākaraṇaṃ samanupassāmī''ti ^a^V2.0284^ea^. ``imināpi kho  etaṃ, mahārāja, pariyāyena veditabbaṃ yathā ghoso yeveso lokasmiṃ --  `brāhmaṇova seṭṭho vaṇṇo, hīno añño vaṇṇo...pe0...  brahmadāyādā'''ti. </p>
              <p>[03] 321^b^.^eb^ ``taṃ kiṃ maññasi, mahārāja, idha khattiyo  sandhiṃ vā chindeyya, nillopaṃ vā hareyya, ekāgārikaṃ vā kareyya,  paripanthe vā tiṭṭheyya, paradāraṃ vā gaccheyya, tañce te purisā gahetvā  dasseyyuṃ -- `ayaṃ te, deva, coro āgucārī. imassa yaṃ icchasi  taṃ daṇḍaṃ paṇehī'ti. kinti ^a^M2.0275^ea^ naṃ kareyyāsī''ti? ``ghāteyyāma vā,  bho kaccāna, jāpeyyāma vā pabbājeyyāma vā yathāpaccayaṃ vā kareyyāma.  taṃ kissa hetu? yā hissa ^a^T2.0436^ea^, bho kaccāna, pubbe `khattiyo'ti  samaññā sāssa antarahitā; corotveva saṅkhyaṃ {saṅkhaṃ (sī0 syā0 kaṃ0  pī0)} gacchatī''ti.</p>
              <p>[03] ``taṃ kiṃ maññasi, mahārāja, idha brāhmaṇo, idha vesso, idha  suddo sandhiṃ vā chindeyya, nillopaṃ vā hareyya, ekāgārikaṃ vā  kareyya, paripanthe vā tiṭṭheyya, paradāraṃ vā gaccheyya, tañce te purisā  gahetvā dasseyyuṃ -- `ayaṃ te, deva, coro āgucārī. imassa yaṃ  icchasi taṃ daṇḍaṃ paṇehī'ti. kinti naṃ kareyyāsī''ti?  ``ghāteyyāma vā, bho kaccāna, jāpeyyāma vā pabbājeyyāma vā  yathāpaccayaṃ vā kareyyāma. taṃ kissa hetu? yā hissa, bho  kaccāna, pubbe `suddo'ti samaññā sāssa antarahitā; corotveva  saṅkhyaṃ gacchatī''ti.</p>
              <p>[03] ``taṃ kiṃ maññasi, mahārāja, yadi evaṃ sante, ime cattāro  vaṇṇā samasamā honti no vā? kathaṃ vā te ettha hotī''ti?  ``addhā kho, bho kaccāna, evaṃ sante, ime cattāro vaṇṇā samasamā  honti. nesaṃ ettha kiñci nānākaraṇaṃ samanupassāmī''ti.  ``imināpi kho etaṃ, mahārāja, pariyāyena veditabbaṃ yathā ghoso  yeveso lokasmiṃ -- `brāhmaṇova seṭṭho vaṇṇo, hīno ^a^P2.0089^ea^  añño vaṇṇo...pe0... brahmadāyādā'''ti. </p>
              <p>[03] 322^b^.^eb^ ``taṃ kiṃ maññasi, mahārāja, idha khattiyo  kesamassuṃ ohāretvā kāsāyāni vatthāni acchādetvā ^a^T2.0437^ea^ agārasmā  anagāriyaṃ pabbajito assa virato pāṇātipātā, virato  adinnādānā, virato musāvādā, rattūparato, ekabhattiko, brahmacārī,  sīlavā, kalyāṇadhammo? kinti naṃ kareyyāsī''ti?  ``abhivādeyyāma vā {pi (dī0 ni0 1.184, 187 sāmaññaphale)}, bho kaccāna, paccuṭṭheyyāma vā āsanena vā ^a^V2.0285^ea^   nimanteyyāma abhinimanteyyāma vā naṃ  cīvarapiṇḍapātasenāsanagilānappaccayabhesajjaparikkhārehi dhammikaṃ vā  assa rakkhāvaraṇaguttiṃ saṃvidaheyyāma. taṃ kissa hetu? yā hissa,  bho kaccāna, pubbe `khattiyo'ti samaññā sāssa antarahitā;  samaṇotveva saṅkhyaṃ gacchatī''ti.</p>
              <p>[03] ``taṃ ^a^M2.0276^ea^ kiṃ maññasi, mahārāja, idha brāhmaṇo, idha vesso, idha  suddo kesamassuṃ ohāretvā kāsāyāni vatthāni acchādetvā agārasmā  anagāriyaṃ pabbajito assa virato pāṇātipātā, virato adinnādānā  virato musāvādā, rattūparato, ekabhattiko, brahmacārī, sīlavā,  kalyāṇadhammo? kinti naṃ kareyyāsī''ti? ``abhivādeyyāma vā,  bho kaccāna, paccuṭṭheyyāma vā āsanena vā nimanteyyāma  abhinimanteyyāma vā naṃ  cīvarapiṇḍapātasenāsanagilānappaccayabhesajjaparikkhārehi dhammikaṃ vā  assa rakkhāvaraṇaguttiṃ saṃvidaheyyāma. taṃ kissa hetu? yā hissa,  bho kaccāna, pubbe `suddo'ti samaññā sāssa antarahitā; samaṇotveva  saṅkhyaṃ gacchatī''ti.</p>
              <p>[03] ``taṃ ^a^T2.0438^ea^ kiṃ maññasi, mahārāja, yadi evaṃ sante, ime cattāro  vaṇṇā samasamā honti no vā? kathaṃ vā te ettha hotī''ti?  ``addhā kho, bho kaccāna, evaṃ sante, ime cattāro vaṇṇā samasamā  honti. nesaṃ ettha kiñci nānākaraṇaṃ samanupassāmī''ti.  ``imināpi kho etaṃ, mahārāja, pariyāyena veditabbaṃ yathā ghoso  yeveso lokasmiṃ -- `brāhmaṇova seṭṭho vaṇṇo, hīno añño vaṇṇo;  brāhmaṇova sukko vaṇṇo, kaṇho añño vaṇṇo; brāhmaṇāva sujjhanti,  no abrāhmaṇā; brāhmaṇāva brahmuno puttā orasā mukhato jātā brahmajā  brahmanimmitā brahmadāyādā'''ti. </p>
              <p>[03] 323^b^.^eb^ evaṃ ^a^P2.0090^ea^ vutte, rājā mādhuro  avantiputto āyasmantaṃ mahākaccānaṃ etadavoca -- ``abhikkantaṃ, bho  kaccāna, abhikkantaṃ, bho kaccāna! seyyathāpi, bho kaccāna,  nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ  ācikkheyya, andhakāre vā telapajjotaṃ dhāreyya -- `cakkhumanto  rūpāni dakkhantī'ti; evamevaṃ bhotā kaccānena anekapariyāyena dhammo  pakāsito. esāhaṃ bhavantaṃ kaccānaṃ saraṇaṃ gacchāmi dhammañc  bhikkhusaṅghañca ^a^V2.0286^ea^. upāsakaṃ maṃ bhavaṃ kaccāno dhāretu ajjatagge pāṇupetaṃ  saraṇaṃ gata''nti. ``mā kho maṃ tvaṃ, mahārāja, saraṇaṃ agamāsi.  tameva tvaṃ ^a^T2.0439^ea^ {tametaṃ tvaṃ (syā0 kaṃ0), tametaṃ (ka0)} bhagavantaṃ saraṇaṃ   gaccha yamahaṃ saraṇaṃ gato''ti. ``kahaṃ  pana, bho kaccāna, etarahi so ^a^M2.0277^ea^ bhagavā viharati arahaṃ  sammāsambuddho''ti? ``parinibbuto kho, mahārāja, etarahi so  bhagavā arahaṃ sammāsambuddho''ti. ``sacepi mayaṃ, bho kaccāna,  suṇeyyāma taṃ bhagavantaṃ dasasu yojanesu, dasapi mayaṃ yojanāni  gaccheyyāma taṃ bhagavantaṃ dassanāya arahantaṃ sammāsambuddhaṃ. sacepi  mayaṃ, bho kaccāna, suṇeyyāma taṃ bhagavantaṃ vīsatiyā yojanesu,  tiṃsāya yojanesu, cattārīsāya yojanesu, paññāsāya yojanesu,  paññāsampi mayaṃ yojanāni gaccheyyāma taṃ bhagavantaṃ dassanāya arahantaṃ  sammāsambuddhaṃ. yojanasate cepi mayaṃ bho kaccāna, suṇeyyāma taṃ  bhagavantaṃ, yojanasatampi mayaṃ gaccheyyāma taṃ bhagavantaṃ dassanāya  arahantaṃ sammāsambuddhaṃ. yato ca, bho kaccāna, parinibbuto so  bhagavā, parinibbutampi mayaṃ bhagavantaṃ saraṇaṃ gacchāma dhammañca  bhikkhusaṅghañca. upāsakaṃ maṃ bhavaṃ kaccāno dhāretu ajjatagge pāṇupetaṃ  saraṇaṃ gata''nti. </p>
              <p>[06] madhurasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. bodhirājakumārasuttaṃ </h3n>
            <h4>
              <h4n> </h4n>
              <p>[03] 324^b^.^eb^ evaṃ ^a^T2.0440^ea^ ^a^V2.0287^ea^ ^a^P2.0091^ea^ me sutaṃ -- ekaṃ samayaṃ  bhagavā bhaggesu viharati susumāragire bhesakaḷāvane migadāye. tena  kho pana samayena bodhissa rājakumārassa kokanado {kokanudo (syā0 kaṃ0  ka0)} nāma pāsādo  acirakārito hoti anajjhāvuṭṭho samaṇena vā brāhmaṇena vā kenaci  vā manussabhūtena. atha kho bodhi rājakumāro sañjikāputtaṃ māṇavaṃ  āmantesi -- ``ehi tvaṃ, samma sañjikāputta, yena bhagavā  tenupasaṅkama; upasaṅkamitvā mama vacanena bhagavato pāde sirasā vanda,  appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha -- `bodhi,  bhante, rājakumāro bhagavato pāde sirasā vandati, appābādhaṃ appātaṅkaṃ  lahuṭṭhānaṃ balaṃ phāsuvihāraṃ pucchatī'ti. evañca vadehi --  `adhivāsetu kira, bhante, bhagavā bodhissa rājakumārassa svātanāya  bhattaṃ saddhiṃ bhikkhusaṅghenā'''ti. ``evaṃ, bho''ti kho sañjikāputto  māṇavo bodhissa rājakumārassa paṭissutvā yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ ^a^M2.0278^ea^ nisinno kho  sañjikāputto māṇavo bhagavantaṃ etadavoca -- ``bodhi kho {bodhi bho gotama  (sī0 syā0 kaṃ0 pī0)}  rājakumāro bhoto gotamassa pāde sirasā ^a^T2.0441^ea^ vandati, appābādhaṃ  appātaṅkaṃ lahuṭṭhānaṃ balaṃ phāsuvihāraṃ pucchati. evañca vadeti --  `adhivāsetu kira bhavaṃ gotamo bodhissa rājakumārassa svātanāya  bhattaṃ saddhiṃ bhikkhusaṅghenā'''ti. adhivāsesi bhagavā tuṇhībhāvena.  atha kho sañjikāputto māṇavo bhagavato adhivāsanaṃ viditvā  uṭṭhāyāsanā yena bodhi rājakumāro tenupasaṅkami; upasaṅkamitvā bodhiṃ  rājakumāraṃ etadavoca -- ``avocumha bhoto vacanena taṃ bhavantaṃ  gotamaṃ -- `bodhi kho rājakumāro bhoto ^a^P2.0092^ea^  gotamassa pāde sirasā vandati, appābādhaṃ appātaṅkaṃ lahuṭṭhānaṃ balaṃ  phāsuvihāraṃ pucchati. evañca vadeti -- adhivāsetu kira bhavaṃ  gotamo bodhissa rājakumārassa svātanāya bhattaṃ saddhiṃ  bhikkhusaṅghenā'ti. adhivuṭṭhañca pana samaṇena gotamenā''ti. </p>
              <p>[03] 325^b^.^eb^ atha kho bodhi rājakumāro tassā rattiyā  accayena sake nivesane paṇītaṃ khādanīyaṃ bhojanīyaṃ paṭiyādāpetvā,  kokanadañca pāsādaṃ odātehi dussehi santharāpetvā yāva  pacchimasopānakaḷevarā ^a^V2.0288^ea^ {kaḷebarā (sī0)}, sañjikāputtaṃ māṇavaṃ āmantesi -- ``ehi  tvaṃ, samma sañjikāputta, yena bhagavā tenupasaṅkama; upasaṅkamitvā  bhagavato kālaṃ ārocehi -- `kālo, bhante, niṭṭhitaṃ bhatta'''nti.  ``evaṃ, bho''ti kho sañjikāputto māṇavo bodhissa rājakumārassa  paṭissutvā yena bhagavā tenupasaṅkami; upasaṅkamitvā bhagavato kālaṃ  ārocesi -- ``kālo, bho gotama, niṭṭhitaṃ bhatta''nti. atha ^a^T2.0442^ea^ kho  bhagavā pubbaṇhasamayaṃ nivāsetvā pattacīvaramādāya yena bodhissa  rājakumārassa nivesanaṃ tenupasaṅkami. tena kho pana samayena bodhi  rājakumāro bahidvārakoṭṭhake ṭhito hoti bhagavantaṃ āgamayamāno.  addasā kho bodhi rājakumāro bhagavantaṃ dūratova āgacchantaṃ.  disvāna paccuggantvā bhagavantaṃ abhivādetvā purakkhatvā yena kokanado  pāsādo tenupasaṅkami. atha kho bhagavā pacchimaṃ sopānakaḷevaraṃ  nissāya aṭṭhāsi. atha kho bodhi rājakumāro bhagavantaṃ etadavoca  -- ``abhiruhatu {abhirūhatu (syā0 kaṃ0 pī0) akkamatu (cūḷava0 268)}, bhante,   bhagavā dussāni, abhiruhatu sugato dussāni;  yaṃ mama assa dīgharattaṃ hitāya ^a^M2.0279^ea^ sukhāyā''ti. evaṃ vutte, bhagavā  tuṇhī ahosi. dutiyampi kho...pe0... tatiyampi kho bodhi  rājakumāro bhagavantaṃ etadavoca -- ``abhiruhatu, bhante, bhagavā.  dussāni, abhiruhatu sugato dussāni; yaṃ mama assa dīgharattaṃ hitāya  sukhāyā''ti. </p>
              <p>[03] 326^b^.^eb^ atha kho bhagavā āyasmantaṃ ānandaṃ  apalokesi. atha kho āyasmā ^a^P2.0093^ea^ ānando bodhiṃ  rājakumāraṃ etadavoca -- ``saṃharatu, rājakumāra, dussāni; na bhagavā  celapaṭikaṃ {celapattikaṃ (sī0 pī0)} akkamissati. pacchimaṃ janataṃ tathāgato anukampatī''ti  {apaloketīti (sabbattha)}.  atha kho bodhi rājakumāro dussāni saṃharāpetvā uparikokanadapāsāde  {uparikokanade pāsāde (sī0 pī0 vinayeca), uparikokanade (syā0  kaṃ0)}  āsanāni paññapesi. atha kho bhagavā kokanadaṃ pāsādaṃ ^a^T2.0443^ea^  abhiruhitvā paññatte āsane nisīdi saddhiṃ bhikkhusaṅghena. atha  kho bodhi rājakumāro buddhappamukhaṃ bhikkhusaṅghaṃ paṇītena khādanīyena  bhojanīyena sahatthā santappesi sampavāresi. atha kho bodhi  rājakumāro bhagavantaṃ bhuttāviṃ onītapattapāṇiṃ aññataraṃ nīcaṃ āsanaṃ  gahetvā ekamantaṃ nisīdi. ekamantaṃ nisinno kho bodhi  rājakumāro bhagavantaṃ etadavoca -- ``mayhaṃ kho, bhante, evaṃ hoti  -- `na kho sukhena sukhaṃ adhigantabbaṃ, dukkhena kho sukhaṃ  adhigantabba'''nti. </p>
              <p>[03] 327^b^.^eb^ ``mayhampi kho, rājakumāra, pubbeva sambodhā  anabhisambuddhassa bodhisattasseva sato ^a^V2.0289^ea^ etadahosi -- `na kho sukhena  sukhaṃ adhigantabbaṃ, dukkhena kho sukhaṃ adhigantabba'nti. so kho  ahaṃ, rājakumāra, aparena samayena daharova samāno susukāḷakeso  bhadrena yobbanena samannāgato paṭhamena vayasā akāmakānaṃ mātāpitūnaṃ  assumukhānaṃ rudantānaṃ kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajiṃ. so evaṃ pabbajito  samāno kiṃkusalagavesī {kiṃkusalaṃgavesī (ka0)} anuttaraṃ santivarapadaṃ pariyesamāno yena  āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ  etadavocaṃ -- `icchāmahaṃ, āvuso kālāma, imasmiṃ dhammavinaye  brahmacariyaṃ caritu'nti. evaṃ vutte, rājakumāra, āḷāro kālāmo maṃ  etadavoca -- `viharatāyasmā, tādiso ^a^M2.0280^ea^ ayaṃ dhammo yattha viññū  puriso nacirasseva sakaṃ ācariyakaṃ sayaṃ abhiññā sacchikatvā  upasampajja vihareyyā'ti. so ^a^T2.0444^ea^ kho ahaṃ, rājakumāra, nacirasseva  khippameva taṃ dhammaṃ pariyāpuṇiṃ. so kho ahaṃ, rājakumāra,  tāvatakeneva oṭṭhapahatamattena lapitalāpanamattena ñāṇavādañca vadāmi,  theravādañca jānāmi passāmīti ca paṭijānāmi, ahañceva aññe ca.  tassa mayhaṃ, rājakumāra, etadahosi -- `na kho āḷāro kālāmo  imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja  viharāmīti pavedeti; addhā āḷāro kālāmo imaṃ dhammaṃ jānaṃ passaṃ  viharatī'ti.</p>
              <p>[03] ``atha khvāhaṃ, rājakumāra, yena āḷāro kālāmo  tenupasaṅkamiṃ; upasaṅkamitvā āḷāraṃ kālāmaṃ etadavocaṃ --  `kittāvatā no, āvuso kālāma, imaṃ dhammaṃ sayaṃ abhiññā  sacchikatvā upasampajja viharāmīti pavedesī'ti {upasampajja pavedesīti (sī0  syā0 kaṃ0 pī0)}? evaṃ vutte,  rājakumāra, āḷāro kālāmo ākiñcaññāyatanaṃ pavedesi. tassa  mayhaṃ, rājakumāra, etadahosi -- `na kho āḷārasseva kālāmassa  atthi saddhā, mayhaṃpatthi saddhā; na kho āḷārasseva kālāmassa atthi  vīriyaṃ...pe0... sati... samādhi... paññā, mayhaṃpatthi paññā.  yaṃnūnāhaṃ yaṃ dhammaṃ āḷāro kālāmo sayaṃ abhiññā sacchikatvā  upasampajja viharāmīti pavedeti tassa dhammassa sacchikiriyāya  padaheyya'nti. so kho ahaṃ, rājakumāra, nacirasseva khippameva taṃ  dhammaṃ sayaṃ abhiññā sacchikatvā upasampajja vihāsiṃ. atha ^a^T2.0445^ea^ khvāhaṃ,  rājakumāra, yena āḷāro kālāmo tenupasaṅkamiṃ; upasaṅkamitvā  āḷāraṃ kālāmaṃ etadavocaṃ -- `ettāvatā no, āvuso kālāma, imaṃ  dhammaṃ sayaṃ abhiññā sacchikatvā upasampajja pavedesī'ti? `ettāvatā  kho ahaṃ, āvuso, imaṃ dhammaṃ sayaṃ abhiññā sacchikatvā upasampajja  pavedemī'ti. `ahampi kho, āvuso, ettāvatā imaṃ dhammaṃ sayaṃ  abhiññā sacchikatvā upasampajja viharāmī'ti. `lābhā no,  āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ  passāma ^a^V2.0290^ea^. iti yāhaṃ dhammaṃ sayaṃ abhiññā sacchikatvā upasampajja  pavedemi, taṃ tvaṃ dhammaṃ sayaṃ abhiññā sacchikatvā upasampajja viharasi.  yaṃ tvaṃ dhammaṃ sayaṃ abhiññā sacchikatvā upasampajja viharasi,  tamahaṃ dhammaṃ sayaṃ abhiññā sacchikatvā ^a^M2.0281^ea^ upasampajja pavedemi. iti  yāhaṃ dhammaṃ jānāmi taṃ tvaṃ dhammaṃ jānāsi; yaṃ tvaṃ dhammaṃ jānāsi  tamahaṃ dhammaṃ jānāmi. iti yādiso ahaṃ, tādiso tuvaṃ; yādiso  tuvaṃ tādiso ahaṃ. ehi dāni, āvuso, ubhova santā imaṃ gaṇaṃ  pariharāmā'ti. iti kho, rājakumāra, āḷāro kālāmo ācariyo  me samāno (attano) {( ) natthi (sī0 syā0 kaṃ0 pī0)} antevāsiṃ   maṃ samānaṃ attanā {attano (sī0 pī0)} samasamaṃ ṭhapesi,  uḷārāya ca maṃ pūjāya pūjesi. tassa mayhaṃ, rājakumāra, etadahosi  -- `nāyaṃ dhammo nibbidāya na virāgāya na nirodhāya na upasamāya  na abhiññāya na sambodhāya na nibbānāya saṃvattati, yāvadeva  ākiñcaññāyatanūpapattiyā'ti ^a^T2.0446^ea^. so kho ahaṃ, rājakumāra, taṃ dhammaṃ  analaṅkaritvā tasmā dhammā nibbijja apakkamiṃ. </p>
              <p>[03] 328^b^.^eb^ ``so kho ahaṃ, rājakumāra, kiṃkusalagavesī  anuttaraṃ santivarapadaṃ pariyesamāno yena udako {uddako (sī0 syā0 kaṃ0  pī0)} rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ -- `icchāmahaṃ, āvuso {āvuso rāma  (sī0 syā0 kaṃ0 ka0) passa ma0 ni0 1.278 pāsarāsisutte},  imasmiṃ dhammavinaye brahmacariyaṃ caritu'nti. evaṃ vutte, rājakumāra,  udako rāmaputto maṃ etadavoca -- `viharatāyasmā, tādiso ayaṃ  dhammo yattha viññū puriso nacirasseva sakaṃ ācariyakaṃ sayaṃ  abhiññā sacchikatvā upasampajja vihareyyā'ti. so kho ahaṃ,  rājakumāra, nacirasseva khippameva taṃ dhammaṃ pariyāpuṇiṃ. so kho  ahaṃ, rājakumāra, tāvatakeneva oṭṭhapahatamattena lapitalāpanamattena  ñāṇavādañca vadāmi, theravādañca jānāmi passāmīti ca paṭijānāmi,  ahañceva aññe ca. tassa mayhaṃ, rājakumāra, etadahosi -- `na  kho rāmo imaṃ dhammaṃ kevalaṃ saddhāmattakena sayaṃ abhiññā sacchikatvā  upasampajja viharāmīti pavedesi; addhā rāmo imaṃ dhammaṃ jānaṃ passaṃ  vihāsī'ti. atha khvāhaṃ, rājakumāra, yena udako rāmaputto  tenupasaṅkamiṃ; upasaṅkamitvā udakaṃ rāmaputtaṃ etadavocaṃ -- `kittāvatā  no, āvuso, rāmo imaṃ dhammaṃ sayaṃ abhiññā sacchikatvā upasampajja  viharāmīti pavedesī'ti? evaṃ vutte, rājakumāra, udako rāmaputto  nevasaññānāsaññāyatanaṃ pavedesi. tassa ^a^T2.0447^ea^ mayhaṃ, rājakumāra,  etadahosi -- `na kho rāmasseva ahosi saddhā, mayhaṃpatthi saddhā;  na kho rāmasseva ahosi vīriyaṃ...pe0... sati... samādhi...  paññā, mayhaṃpatthi ^a^M2.0282^ea^ paññā. yaṃnūnāhaṃ yaṃ dhammaṃ rāmo sayaṃ abhiññā  sacchikatvā upasampajja viharāmīti pavedeti tassa dhammassa  sacchikiriyāya padaheyya'nti. so kho ahaṃ, rājakumāra,  nacirasseva khippameva taṃ dhammaṃ sayaṃ abhiññā sacchikatvā upasampajja  vihāsiṃ.</p>
              <p>[03] ``atha ^a^V2.0291^ea^ khvāhaṃ, rājakumāra, yena udako rāmaputto  tenupasaṅkamiṃ; upasaṅkamitvā udakaṃ rāmaputtaṃ etadavocaṃ -- `ettāvatā  no, āvuso, rāmo imaṃ dhammaṃ sayaṃ abhiññā sacchikatvā upasampajja  pavedesī'ti? `ettāvatā kho, āvuso, rāmo imaṃ dhammaṃ sayaṃ  abhiññā sacchikatvā upasampajja pavedesī'ti. `ahampi kho,  āvuso, ettāvatā imaṃ dhammaṃ sayaṃ abhiññā sacchikatvā upasampajja  viharāmī'ti. `lābhā no, āvuso, suladdhaṃ no, āvuso, ye mayaṃ  āyasmantaṃ tādisaṃ sabrahmacāriṃ passāma. iti yaṃ dhammaṃ rāmo sayaṃ  abhiññā sacchikatvā upasampajja pavedesi taṃ tvaṃ dhammaṃ sayaṃ abhiññā  sacchikatvā upasampajja viharasi. yaṃ tvaṃ dhammaṃ sayaṃ abhiññā  sacchikatvā upasampajja viharasi taṃ dhammaṃ rāmo sayaṃ abhiññā  sacchikatvā upasampajja pavedesi. iti yaṃ dhammaṃ rāmo abhiññāsi  taṃ tvaṃ dhammaṃ jānāsi; yaṃ tvaṃ dhammaṃ jānāsi taṃ dhammaṃ rāmo  abhiññāsi. iti ^a^T2.0448^ea^ yādiso rāmo ahosi tādiso tuvaṃ, yādiso  tuvaṃ tādiso rāmo ahosi. ehi dāni, āvuso, tuvaṃ imaṃ gaṇaṃ  pariharā'ti. iti kho, rājakumāra, udako rāmaputto sabrahmacārī me  samāno ācariyaṭṭhāne maṃ ṭhapesi, uḷārāya ca maṃ pūjāya pūjesi.  tassa mayhaṃ, rājakumāra, etadahosi -- `nāyaṃ dhammo nibbidāya na  virāgāya na nirodhāya na upasamāya na abhiññāya na sambodhāya na  nibbānāya saṃvattati, yāvadeva nevasaññānāsaññāyatanūpapattiyā'ti.  so kho ahaṃ, rājakumāra, taṃ dhammaṃ analaṅkaritvā tasmā dhammā  nibbijja apakkamiṃ. </p>
              <p>[03] 329^b^.^eb^ ``so kho ahaṃ, rājakumāra, kiṃkusalagavesī  anuttaraṃ santivarapadaṃ pariyesamāno, magadhesu anupubbena cārikaṃ  caramāno, yena uruvelā senānigamo tadavasariṃ. tatthaddasaṃ ramaṇīyaṃ  bhūmibhāgaṃ, pāsādikañca vanasaṇḍaṃ, nadīñca sandantiṃ setakaṃ supatitthaṃ,  ramaṇīyaṃ samantā ca gocaragāmaṃ. tassa mayhaṃ, rājakumāra,  etadahosi -- `ramaṇīyo vata, bho, bhūmibhāgo, pāsādiko ca  vanasaṇḍo, nadiñca sandantiṃ setakā supatitthā ^a^M2.0283^ea^, ramaṇīyā samantā  {sāmantā (?) purimapiṭṭhepi} ca  gocaragāmo. alaṃ vatidaṃ kulaputtassa padhānatthikassa padhānāyā'ti.  so kho ahaṃ, rājakumāra, tattheva nisīdiṃ -- `alamidaṃ  padhānāyā'ti. apissu maṃ, rājakumāra, tisso upamā paṭibhaṃsu  anacchariyā pubbe ^a^T2.0449^ea^ assutapubbā.</p>
              <p>[03] ``seyyathāpi, rājakumāra, allaṃ kaṭṭhaṃ sasnehaṃ udake nikkhittaṃ.  atha puriso āgaccheyya uttarāraṇiṃ ādāya -- `aggiṃ  abhinibbattessāmi, tejo pātukarissāmī'ti. taṃ kiṃ maññasi,  rājakumāra, api nu so puriso amuṃ allaṃ kaṭṭhaṃ sasnehaṃ udake  nikkhittaṃ uttarāraṇiṃ ^a^V2.0292^ea^ ādāya abhimanthento {abhimatthanto (syā0  kaṃ0 ka0)} aggiṃ abhinibbatteyya,  tejo pātukareyyā''ti? ``no hidaṃ, bhante. taṃ kissa hetu?  aduñhi, bhante, allaṃ kaṭṭhaṃ sasnehaṃ tañca pana udake nikkhittaṃ, yāvadeva  ca pana so puriso kilamathassa vighātassa bhāgī assā''ti.  ``evameva kho, rājakumāra, ye hi keci samaṇā vā brāhmaṇā vā  kāyena ceva cittena ca kāmehi avūpakaṭṭhā viharanti, yo ca nesaṃ  kāmesu kāmacchando kāmasneho kāmamucchā kāmapipāsā kāmapariḷāho  so ca ajjhattaṃ na suppahīno hoti, na suppaṭippassaddho.  opakkamikā cepi te bhonto samaṇabrāhmaṇā dukkhā tibbā kharā  kaṭukā vedanā vedayanti, abhabbāva te ñāṇāya dassanāya anuttarāya  sambodhāya. no cepi te bhonto samaṇabrāhmaṇā opakkamikā dukkhā  tibbā kharā kaṭukā vedanā vedayanti, abhabbāva te ñāṇāya dassanāya  anuttarāya sambodhāya. ayaṃ kho maṃ, rājakumāra, paṭhamā upamā  paṭibhāsi anacchariyā pubbe assutapubbā. </p>
              <p>[03] 330^b^.^eb^ ``aparāpi kho maṃ, rājakumāra, dutiyā upamā  paṭibhāsi anacchariyā ^a^T2.0450^ea^ pubbe assutapubbā.  seyyathāpi, rājakumāra, allaṃ kaṭṭhaṃ sasnehaṃ ārakā udakā  thale nikkhittaṃ. atha puriso āgaccheyya uttarāraṇiṃ ādāya --  `aggiṃ abhinibbattessāmi, tejo pātukarissāmī'ti. taṃ kiṃ  maññasi, rājakumāra, api nu so puriso amuṃ allaṃ kaṭṭhaṃ sasnehaṃ  ārakā udakā thale nikkhittaṃ uttarāraṇiṃ ādāya abhimanthento aggiṃ  abhinibbatteyya ^a^M2.0284^ea^, tejo pātukareyyā''ti? ``no hidaṃ, bhante. taṃ  kissa hetu? aduñhi, bhante, allaṃ kaṭṭhaṃ sasnehaṃ kiñcāpi ārakā  udakā thale nikkhittaṃ, yāvadeva ca pana so puriso kilamathassa  vighātassa bhāgī assā''ti. ``evameva kho, rājakumāra, ye hi  keci samaṇā vā brāhmaṇā vā kāyena ceva cittena ca kāmehi vūpakaṭṭhā  viharanti, yo ca nesaṃ kāmesu kāmacchando kāmasneho kāmamucchā  kāmapipāsā kāmapariḷāho so ca ajjhattaṃ na suppahīno hoti, na  suppaṭippassaddho. opakkamikā cepi te bhonto samaṇabrāhmaṇā dukkhā  tibbā kharā kaṭukā vedanā vedayanti, abhabbāva te ñāṇāya dassanāya  anuttarāya sambodhāya. no cepi te bhonto samaṇabrāhmaṇā  opakkamikā dukkhā tibbā kharā kaṭukā vedanā vedayanti, abhabbāva  te ñāṇāya dassanāya anuttarāya sambodhāya. ayaṃ kho maṃ,  rājakumāra, dutiyā upamā paṭibhāsi anacchariyā pubbe assutapubbā. </p>
              <p>[03] 331^b^.^eb^ ``aparāpi ^a^V2.0293^ea^ kho maṃ, rājakumāra, tatiyā upamā  paṭibhāsi anacchariyā ^a^T2.0451^ea^ pubbe assutapubbā.  seyyathāpi, rājakumāra, sukkhaṃ kaṭṭhaṃ koḷāpaṃ ārakā udakā  thale nikkhittaṃ. atha puriso āgaccheyya uttarāraṇiṃ ādāya --  `aggiṃ abhinibbattessāmi, tejo pātukarissāmī'ti. taṃ kiṃ  maññasi, rājakumāra, api nu so puriso amuṃ sukkhaṃ kaṭṭhaṃ koḷāpaṃ  ārakā udakā thale nikkhittaṃ uttarāraṇiṃ ādāya abhimanthento aggiṃ  abhinibbatteyya, tejo pātukareyyā''ti? ``evaṃ, bhante''. taṃ  kissa hetu? aduñhi, bhante, sukkhaṃ kaṭṭhaṃ koḷāpaṃ, tañca pana  ārakā udakā thale nikkhitta''nti. ``evameva kho, rājakumāra,  ye hi keci samaṇā vā brāhmaṇā vā kāyena ceva cittena ca kāmehi  vūpakaṭṭhā viharanti, yo ca nesaṃ kāmesu kāmacchando kāmasneho  kāmamucchā kāmapipāsā kāmapariḷāho so ca ajjhattaṃ suppahīno  hoti suppaṭippassaddho. opakkamikā cepi te bhonto samaṇabrāhmaṇā  dukkhā tibbā kharā kaṭukā vedanā vedayanti, bhabbāva te ñāṇāya  dassanāya anuttarāya sambodhāya. no cepi te bhonto samaṇabrāhmaṇā  opakkamikā dukkhā tibbā kharā kaṭukā vedanā ^a^M2.0285^ea^ vedayanti, bhabbāva te  ñāṇāya dassanāya anuttarāya sambodhāya. ayaṃ kho maṃ, rājakumāra,  tatiyā upamā paṭibhāsi anacchariyā pubbe assutapubbā. imā kho  maṃ, rājakumāra, tisso upamā paṭibhaṃsu anacchariyā pubbe  assutapubbā. </p>
              <p>[03] 332^b^.^eb^ ``tassa ^a^T2.0452^ea^ mayhaṃ, rājakumāra, etadahosi --  `yaṃnūnāhaṃ dantebhidantamādhāya {passa ma0 ni0 1.220 vitakkasaṇṭhānasutte}, jivhāya  tāluṃ āhacca, cetasā cittaṃ  abhiniggaṇheyyaṃ abhinippīḷeyyaṃ abhisantāpeyya'nti. so kho ahaṃ,  rājakumāra, dantebhidantamādhāya, jivhāya tāluṃ āhacca, cetasā cittaṃ  abhiniggaṇhāmi abhinippīḷemi abhisantāpemi. tassa mayhaṃ,  rājakumāra, dantebhidantamādhāya, jivhāya tāluṃ āhacca, cetasā cittaṃ  abhiniggaṇhato abhinippīḷayato abhisantāpayato kacchehi sedā  muccanti. seyyathāpi, rājakumāra, balavā puriso dubbalataraṃ purisaṃ  sīse vā gahetvā khandhe vā gahetvā abhiniggaṇheyya abhinippīḷeyya  abhisantāpeyya; evameva kho me, rājakumāra, dantebhidantamādhāya,  jivhāya tāluṃ āhacca, cetasā cittaṃ abhiniggaṇhato abhinippīḷayato  abhisantāpayato kacchehi sedā muccanti. āraddhaṃ kho pana me,  rājakumāra, vīriyaṃ hoti asallīnaṃ, upaṭṭhitā sati asammuṭṭhā,  sāraddho ca pana me kāyo hoti appaṭippassaddho, teneva  dukkhappadhānena padhānābhitunnassa sato. </p>
              <p>[03] 333^b^.^eb^ ``tassa ^a^V2.0294^ea^ mayhaṃ, rājakumāra, etadahosi --  `yaṃnūnāhaṃ appāṇakaṃyeva jhānaṃ jhāyeyya'nti. so kho ahaṃ,  rājakumāra, mukhato ca nāsato ca assāsapassāse uparundhiṃ. tassa  mayhaṃ, rājakumāra, mukhato ca nāsato ca assāsapassāsesu uparuddhesu  kaṇṇasotehi vātānaṃ ^a^T2.0453^ea^ nikkhamantānaṃ adhimatto saddo hoti.  seyyathāpi nāma kammāragaggariyā dhamamānāya adhimatto saddo hoti,  evameva kho me, rājakumāra, mukhato ca nāsato ca assāsapassāsesu  uparuddhesu kaṇṇasotehi vātānaṃ nikkhamantānaṃ adhimatto saddo hoti.  āraddhaṃ kho pana me, rājakumāra, vīriyaṃ hoti asallīnaṃ, upaṭṭhitā ^a^M2.0286^ea^   sati asammuṭṭhā, sāraddho ca pana me kāyo hoti appaṭippassaddho,  teneva dukkhappadhānena padhānābhitunnassa sato.</p>
              <p>[03] ``tassa mayhaṃ, rājakumāra, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, rājakumāra, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  rājakumāra, mukhato ca nāsato ca kaṇṇato ca assāsapassāsesu  uparuddhesu adhimattā vātā muddhani ūhananti {ūhanti (sī0), ohananti (syā0  kaṃ0), uhananti (ka0)}. seyyathāpi, rājakumāra,  balavā puriso tiṇhena sikharena muddhani abhimattheyya {muddhānaṃ abhimantheyya  (sī0 pī0), muddhānaṃ abhimattheyya (syā0 kaṃ0)}, evameva kho  me, rājakumāra, mukhato ca nāsato ca kaṇṇato ca assāsapassāsesu  uparuddhesu adhimattā vātā muddhani ūhananti. āraddhaṃ kho pana me,  rājakumāra, vīriyaṃ hoti asallīnaṃ, upaṭṭhitā sati asammuṭṭhā,  sāraddho ca pana me kāyo hoti appaṭippassaddho, teneva  dukkhappadhānena padhānābhitunnassa sato.</p>
              <p>[03] ``tassa ^a^T2.0454^ea^ mayhaṃ, rājakumāra, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, rājakumāra, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  rājakumāra, mukhato ca nāsato ca kaṇṇato ca assāsapassāsesu  uparuddhesu adhimattā sīse sīsavedanā honti. seyyathāpi,  rājakumāra, balavā puriso daḷhena varattakkhaṇḍena {varattakabandhanena (sī0)} sīse sīsaveṭhaṃ  dadeyya; evameva kho me, rājakumāra, mukhato ca nāsato ca kaṇṇato  ca assāsapassāsesu uparuddhesu adhimattā sīse sīsavedanā honti.  āraddhaṃ kho pana me, rājakumāra, vīriyaṃ hoti asallīnaṃ, upaṭṭhitā  sati asammuṭṭhā, sāraddho ca pana me kāyo hoti appaṭippassaddho,  teneva dukkhappadhānena padhānābhitunnassa sato.</p>
              <p>[03] ``tassa mayhaṃ, rājakumāra, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, rājakumāra, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  rājakumāra, mukhato ca nāsato ca kaṇṇato ca assāsapassāsesu  uparuddhesu adhimattā ^a^V2.0295^ea^ vātā kucchiṃ parikantanti. seyyathāpi,  rājakumāra, dakkho goghātako vā goghātakantevāsī vā tiṇhena  govikantanena kucchiṃ parikanteyya, evameva kho me, rājakumāra,  mukhato ca nāsato ca kaṇṇato ca assāsapassāsesu uparuddhesu  adhimattā ^a^T2.0455^ea^, vātā kucchiṃ parikantanti. āraddhaṃ kho pana me,  rājakumāra, vīriyaṃ hoti asallīnaṃ, upaṭṭhitā sati asammuṭṭhā,  sāraddho ca pana me kāyo hoti appaṭippassaddho, teneva  dukkhappadhānena padhānābhitunnassa sato.</p>
              <p>[03] ``tassa mayhaṃ, rājakumāra, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, rājakumāra, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  rājakumāra, mukhato ca nāsato ca kaṇṇato ca assāsapassāsesu  uparuddhesu ^a^M2.0287^ea^ adhimatto kāyasmiṃ ḍāho hoti. seyyathāpi, rājakumāra,  dve balavanto purisā dubbalataraṃ purisaṃ nānābāhāsu gahetvā  aṅgārakāsuyā santāpeyyuṃ samparitāpeyyuṃ, evameva kho me, rājakumāra,  mukhato ca nāsato ca kaṇṇato ca assāsapassāsesu uparuddhesu  adhimatto kāyasmiṃ ḍāho hoti. āraddhaṃ kho pana me, rājakumāra,  vīriyaṃ hoti asallīnaṃ, upaṭṭhitā sati asammuṭṭhā, sāraddho ca pana me  kāyo hoti appaṭippassaddho, teneva dukkhappadhānena padhānābhitunnassa  sato.</p>
              <p>[03] ``apissu maṃ, rājakumāra, devatā disvā evamāhaṃsu --  `kālaṅkato samaṇo gotamo'ti. ekaccā devatā evamāhaṃsu -- `na  kālaṅkato samaṇo gotamo, api ca kālaṅkarotī'ti. ekaccā devatā  evamāhaṃsu -- `na kālaṅkato samaṇo gotamo, nāpi kālaṅkaroti ^a^T2.0456^ea^.  arahaṃ samaṇo gotamo. vihārotveva so {vihārotveveso (sī0)} arahato evarūpo   hotī'ti {vihārotveveso arahato''ti (?)}. </p>
              <p>[03] 334^b^.^eb^ ``tassa mayhaṃ, rājakumāra, etadahosi --  `yaṃnūnāhaṃ sabbaso āhārupacchedāya paṭipajjeyya'nti. atha kho maṃ,  rājakumāra, devatā upasaṅkamitvā ^a^M2.0288^ea^ etadavocuṃ -- `mā kho tvaṃ,  mārisa, sabbaso āhārupacchedāya paṭipajji. sace kho tvaṃ, mārisa,  sabbaso āhārupacchedāya paṭipajjissasi, tassa te mayaṃ dibbaṃ ojaṃ  lomakūpehi ajjhohāressāma {ajjhoharissāma (syā0 kaṃ0 pī0 ka0)}, tāya   tvaṃ yāpessasī'ti. tassa mayhaṃ,  rājakumāra, etadahosi -- `ahañceva kho pana sabbaso ajajjitaṃ {ajaddhukaṃ  (sī0 pī0), jaddhukaṃ (syā0 kaṃ0)}  paṭijāneyyaṃ. imā ca me devatā dibbaṃ ojaṃ lomakūpehi  ajjhohāreyyuṃ {ajjhohareyyuṃ (syā0 kaṃ0 pī0 ka0)}, tāya cāhaṃ yāpeyyaṃ, taṃ mamassa musā'ti. so kho  ahaṃ, rājakumāra, tā devatā paccācikkhāmi. `hala'nti vadāmi.</p>
              <p>[03] ``tassa ^a^V2.0296^ea^ mayhaṃ, rājakumāra, etadahosi -- `yaṃnūnāhaṃ thokaṃ  thokaṃ āhāraṃ āhāreyyaṃ pasataṃ pasataṃ, yadi vā muggayūsaṃ yadi vā  kulatthayūsaṃ yadi vā kaḷāyayūsaṃ yadi vā hareṇukayūsa'nti. so kho  ahaṃ, rājakumāra, thokaṃ thokaṃ āhāraṃ āhāresiṃ pasataṃ pasataṃ, yadi vā  muggayūsaṃ yadi vā kulatthayūsaṃ yadi vā kaḷāyayūsaṃ yadi vā  hareṇukayūsaṃ. tassa mayhaṃ, rājakumāra, thokaṃ thokaṃ āhāraṃ āhārayato  pasataṃ pasataṃ, yadi vā muggayūsaṃ yadi vā kulatthayūsaṃ ^a^T2.0457^ea^ yadi vā  kaḷāyayūsaṃ yadi vā hareṇukayūsaṃ, adhimattakasimānaṃ patto kāyo hoti.  seyyathāpi nāma āsītikapabbāni vā kāḷapabbāni vā,  evamevassu me aṅgapaccaṅgāni bhavanti tāyevappāhāratāya. seyyathāpi  nāma oṭṭhapadaṃ, evamevassu me ānisadaṃ hoti tāyevappāhāratāya.  seyyathāpi nāma vaṭṭanāvaḷī, evamevassu me piṭṭhikaṇṭako uṇṇatāvanato  hoti tāyevappāhāratāya. seyyathāpi nāma jarasālāya gopānasiyo  oluggaviluggā bhavanti, evamevassu me phāsuḷiyo oluggaviluggā  bhavanti tāyevappāhāratāya. seyyathāpi nāma gambhīre udapāne  udakatārakā gambhīragatā okkhāyikā dissanti, evamevassu me  akkhikūpesu akkhitārakā gambhīragatā okkhāyikā dissanti  tāyevappāhāratāya. seyyathāpi nāma tittakālābu āmakacchinno  vātātapena saṃphuṭito {samphusito (syā0 kaṃ0), saṃpuṭīto (ka0) saṃphuṭitoti  ettha saṅkucitoti attho} hoti sammilāto, evamevassu me sīsacchavi  saṃphuṭitā hoti sammilātā tāyevappāhāratāya. so kho ^a^M2.0289^ea^ ahaṃ,  rājakumāra, `udaracchaviṃ parimasissāmī'ti piṭṭhikaṇṭakaṃyeva  pariggaṇhāmi, `piṭṭhikaṇṭakaṃ parimasissāmī'ti udaracchaviṃyeva  pariggaṇhāmi. yāvassu me, rājakumāra, udaracchavi piṭṭhikaṇṭakaṃ  allīnā hoti tāyevappāhāratāya. so kho ahaṃ, rājakumāra, `vaccaṃ  vā muttaṃ vā karissāmī'ti tattheva avakujjo papatāmi  tāyevappāhāratāya. so kho ^a^T2.0458^ea^ ahaṃ, rājakumāra, imameva kāyaṃ  assāsento pāṇinā gattāni anumajjāmi. tassa mayhaṃ, rājakumāra,  pāṇinā gattāni anumajjato pūtimūlāni lomāni kāyasmā papatanti  tāyevappāhāratāya. apissu maṃ, rājakumāra, manussā disvā  evamāhaṃsu -- `kāḷo samaṇo gotamo'ti, ekacce manussā evamāhaṃsu  -- `na kāḷo samaṇo gotamo, sāmo samaṇo gotamo'ti. ekacce  manussā evamāhaṃsu -- `na kāḷo samaṇo gotamo, napi sāmo,  maṅguracchavi samaṇo gotamo'ti. yāvassu me, rājakumāra, tāva  parisuddho chavivaṇṇo pariyodāto upahato hoti tāyevappāhāratāya. </p>
              <p>[03] 335^b^.^eb^ ``tassa mayhaṃ, rājakumāra, etadahosi -- `ye  kho keci atītamaddhānaṃ samaṇā vā brāhmaṇā vā opakkamikā dukkhā  tibbā {tippā (sī0 pī0)} kharā kaṭukā vedanā vedayiṃsu, etāvaparamaṃ nayito bhiyyo.  yepi hi keci anāgatamaddhānaṃ samaṇā vā brāhmaṇā vā opakkamikā  dukkhā ^a^V2.0297^ea^ tibbā kharā kaṭukā vedanā vedayissanti, etāvaparamaṃ nayito  bhiyyo. yepi hi keci etarahi samaṇā vā brāhmaṇā vā  opakkamikā dukkhā tibbā kharā kaṭukā vedanā vedayanti, etāvaparamaṃ  nayito bhiyyo. na kho panāhaṃ imāya kaṭukāya dukkarakārikāya  adhigacchāmi uttarimanussadhammā alamariyañāṇadassanavisesaṃ; siyā  nu kho añño maggo bodhāyā'ti. tassa mayhaṃ, rājakumāra,  etadahosi -- `abhijānāmi kho panāhaṃ ^a^T2.0459^ea^ pitu sakkassa kammante  sītāya jambucchāyāya nisinno vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharitā; siyā nu kho eso maggo bodhāyā'ti. tassa mayhaṃ,  rājakumāra, satānusāri viññāṇaṃ ahosi -- `eseva maggo  bodhāyā'ti. tassa mayhaṃ, rājakumāra, etadahosi -- `kiṃ nu kho  ahaṃ tassa sukhassa bhāyāmi yaṃ taṃ sukhaṃ aññatreva kāmehi aññatra  akusalehi ^a^M2.0290^ea^ dhammehī'ti? tassa mayhaṃ, rājakumāra, etadahosi -- `na  kho ahaṃ tassa sukhassa bhāyāmi yaṃ taṃ sukhaṃ aññatreva kāmehi  aññatra akusalehi dhammehī'ti.</p>
              <p>[03] ``tassa mayhaṃ, rājakumāra, etadahosi -- `na kho taṃ sukaraṃ  sukhaṃ adhigantuṃ evaṃ adhimattakasimānaṃ pattakāyena. yaṃnūnāhaṃ  oḷārikaṃ āhāraṃ āhāreyyaṃ odanakummāsa'nti. so kho ahaṃ,  rājakumāra, oḷārikaṃ āhāraṃ āhāresiṃ odanakummāsaṃ. tena kho  pana maṃ, rājakumāra, samayena pañcavaggiyā bhikkhū paccupaṭṭhitā honti  -- `yaṃ kho samaṇo gotamo dhammaṃ adhigamissati taṃ no  ārocessatī'ti. yato kho ahaṃ, rājakumāra, oḷārikaṃ āhāraṃ  āhāresiṃ odanakummāsaṃ, atha me te pañcavaggiyā bhikkhū nibbijja  pakkamiṃsu -- `bāhulliko {bāhuliko (sī0 pī0) sāratthaṭīkāya  saṃghabhedasikkhāpadavaṇṇanāya sameti} samaṇo gotamo padhānavibbhanto, āvatto  bāhullāyā'ti. </p>
              <p>[03] 336^b^.^eb^ ``so kho ahaṃ, rājakumāra, oḷārikaṃ  āhāraṃ āhāretvā ^a^T2.0460^ea^ balaṃ gahetvā vivicceva kāmehi...pe0...   paṭhamaṃ jhānaṃ upasampajja vihāsiṃ. vitakkavicārānaṃ vūpasamā...  dutiyaṃ jhānaṃ... tatiyaṃ jhānaṃ... catutthaṃ jhānaṃ upasampajja vihāsiṃ. so evaṃ  samāhite citte parisuddhe pariyodāte anaṅgaṇe vigatūpakkilese mudubhūte  kammaniye ṭhite āneñjappatte pubbenivāsānussatiñāṇāya ^a^V2.0298^ea^ cittaṃ  abhininnāmesiṃ. so anekavihitaṃ pubbenivāsaṃ anussarāmi,  seyyathidaṃ -- ekampi jātiṃ dvepi jātiyo...pe0... iti sākāraṃ  sauddesaṃ anekavihitaṃ pubbenivāsaṃ anussarāmi. ayaṃ kho me,  rājakumāra, rattiyā paṭhame yāme paṭhamā vijjā adhigatā, avijjā  vihatā, vijjā uppannā; tamo vihato, āloko uppanno -- yathā taṃ  appamattassa ātāpino pahitattassa viharato.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte sattānaṃ  cutūpapātañāṇāya cittaṃ abhininnāmesiṃ. so dibbena cakkhunā  visuddhena atikkantamānusakena satte passāmi cavamāne upapajjamāne  hīne paṇīte suvaṇṇe dubbaṇṇe sugate duggate yathākammūpage satte  pajānāmi ^a^M2.0291^ea^ ...pe0... ayaṃ kho me, rājakumāra, rattiyā majjhime yāme  dutiyā vijjā adhigatā, avijjā vihatā, vijjā uppannā; tamo  vihato, āloko uppanno -- yathā taṃ appamattassa ātāpino  pahitattassa viharato.</p>
              <p>[03] ``so ^a^T2.0461^ea^ evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmesiṃ. so `idaṃ dukkha'nti yathābhūtaṃ  abbhaññāsiṃ...pe0... `ayaṃ dukkhanirodhagāminī  paṭipadā'ti yathābhūtaṃ abbhaññāsiṃ; `ime āsavā'ti yathābhūtaṃ  abbhaññāsiṃ...pe0... `ayaṃ āsavanirodhagāminī  paṭipadā'ti yathābhūtaṃ abbhaññāsiṃ. tassa me evaṃ jānato evaṃ  passato kāmāsavāpi cittaṃ vimuccittha, bhavāsavāpi cittaṃ vimuccittha,  avijjāsavāpi cittaṃ vimuccittha. vimuttasmiṃ vimuttamiti ñāṇaṃ  ahosi. `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti abbhaññāsiṃ. ayaṃ kho me, rājakumāra, rattiyā  pacchime yāme tatiyā vijjā adhigatā, avijjā vihatā, vijjā  uppannā; tamo vihato, āloko uppanno -- yathā taṃ appamattassa  ātāpino pahitattassa viharato. </p>
              <p>[03] 337^b^.^eb^ ``tassa mayhaṃ, rājakumāra, etadahosi --  `adhigato kho myāyaṃ dhammo gambhīro duddaso duranubodho santo  paṇīto atakkāvacaro nipuṇo paṇḍitavedanīyo. ālayarāmā kho  panāyaṃ pajā ālayaratā ālayasammuditā. ālayarāmāya kho pana  pajāya ālayaratāya ālayasammuditāya ^a^V2.0299^ea^ duddasaṃ idaṃ ṭhānaṃ yadidaṃ --  idappaccayatāpaṭiccasamuppādo. idampi kho ṭhānaṃ duddasaṃ -- yadidaṃ  sabbasaṅkhārasamatho sabbūpadhipaṭinissaggo taṇhākkhayo virāgo  nirodho nibbānaṃ ^a^T2.0462^ea^. ahañceva kho pana dhammaṃ deseyyaṃ, pare ca me na  ājāneyyuṃ, so mamassa kilamatho, sā mamassa vihesā'ti.  apissu maṃ, rājakumāra, imā anacchariyā gāthāyo paṭibhaṃsu pubbe  assutapubbā -- </p>
              <p>[21] `kicchena me adhigataṃ, halaṃ dāni pakāsituṃ. </p>
              <p>[22] rāgadosaparetehi, nāyaṃ dhammo susambudho.. </p>
              <p>[21] `paṭisotagāmiṃ nipuṇaṃ, gambhīraṃ duddasaṃ aṇuṃ. </p>
              <p>[22] rāgarattā na dakkhanti, tamokhandhena āvuṭā' {āvaṭā (sī0), āvutā  (syā0 kaṃ0)} ti..</p>
              <p>[03] ``itiha ^a^M2.0292^ea^ me, rājakumāra, paṭisañcikkhato appossukkatāya  cittaṃ namati no dhammadesanāya. </p>
              <p>[03] 338^b^.^eb^ ``atha kho, rājakumāra, brahmuno sahampatissa  mama cetasā cetoparivitakkamaññāya etadahosi -- `nassati vata, bho,  loko; vinassati vata, bho, loko. yatra hi nāma tathāgatassa  arahato sammāsambuddhassa appossukkatāya cittaṃ namati {namissati (?)} no  dhammadesanāyā'ti. atha kho, rājakumāra, brahmā sahampati --  seyyathāpi nāma balavā puriso samiñjitaṃ vā bāhaṃ pasāreyya pasāritaṃ  vā bāhaṃ samiñjeyya, evameva -- brahmaloke antarahito mama purato  pāturahosi. atha kho, rājakumāra, brahmā sahampati ekaṃsaṃ  uttarāsaṅgaṃ karitvā yenāhaṃ tenañjaliṃ paṇāmetvā maṃ etadavoca --  `desetu, bhante, bhagavā dhammaṃ, desetu sugato dhammaṃ. santi sattā  apparajakkhajātikā assavanatāya dhammassa parihāyanti; bhavissanti  dhammassa aññātāro'ti ^a^T2.0463^ea^. idamavoca, rājakumāra, brahmā sahampati;  idaṃ vatvā athāparaṃ etadavoca -- </p>
              <p>[21] `pāturahosi magadhesu pubbe, </p>
              <p>[27] dhammo asuddho samalehi cintito. </p>
              <p>[26] apāpuretaṃ {avāpuretaṃ (sī0)} amatassa dvāraṃ, </p>
              <p>[22] suṇantu dhammaṃ vimalenānubuddhaṃ.. </p>
              <p>[21] `sele ^a^V2.0300^ea^ yathā pabbatamuddhaniṭṭhito, </p>
              <p>[27] yathāpi passe janataṃ samantato. </p>
              <p>[26] tathūpamaṃ dhammamayaṃ sumedha, </p>
              <p>[22] pāsādamāruyha samantacakkhu.. </p>
              <p>[21] `sokāvatiṇṇaṃ {sokāvakiṇṇaṃ (syā0)} janatamapetasoko, </p>
              <p>[27] avekkhassu jātijarābhibhūtaṃ. </p>
              <p>[26] uṭṭhehi vīra, vijitasaṅgāma, </p>
              <p>[27] satthavāha aṇaṇa {anaṇa (sī0 syā0 kaṃ0 pī0 ka0)}, vicara loke. </p>
              <p>[26] desassu {desetu (syā0 kaṃ0 ka0)} bhagavā dhammaṃ, </p>
              <p>[22] aññātāro bhavissantī'ti.. </p>
              <p>[03] 339^b^.^eb^ ``atha ^a^M2.0293^ea^ khvāhaṃ, rājakumāra, brahmuno ca  ajjhesanaṃ viditvā sattesu ca kāruññataṃ paṭicca buddhacakkhunā lokaṃ  volokesiṃ. addasaṃ kho ahaṃ, rājakumāra, buddhacakkhunā lokaṃ  volokento satte apparajakkhe mahārajakkhe tikkhindriye mudindriye  svākāre dvākāre suviññāpaye ^a^T2.0464^ea^ duviññāpaye appekacce  paralokavajjabhayadassāvine {dassāvino (syā0 kaṃ0 ka0)} viharante, appekacce na  paralokavajjabhayadassāvine viharante. seyyathāpi nāma uppaliniyaṃ  vā paduminiyaṃ vā puṇḍarīkiniyaṃ vā appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  udakānuggatāni antonimuggaposīni, appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  udakānuggatāni samodakaṃ ṭhitāni, appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni udakā  accuggamma ṭhitāni {tiṭṭhanti (sī0 syā0 kaṃ0 pī0)} anupalittāni udakena, evameva kho ahaṃ,  rājakumāra, buddhacakkhunā lokaṃ volokento addasaṃ satte apparajakkhe  mahārajakkhe tikkhindriye mudindriye svākāre dvākāre suviññāpaye  duviññāpaye, appekacce paralokavajjabhayadassāvine viharante, appekacce  na paralokavajjabhayadassāvine viharante. atha khvāhaṃ, rājakumāra,  brahmānaṃ sahampatiṃ gāthāya paccabhāsiṃ -- </p>
              <p>[21] `apārutā tesaṃ amatassa dvārā, </p>
              <p>[27] ye sotavanto pamuñcantu saddhaṃ. </p>
              <p>[26] vihiṃsasaññī paguṇaṃ na bhāsiṃ, </p>
              <p>[22] dhammaṃ paṇītaṃ manujesu brahme'ti.. </p>
              <p>[03] 340^b^.^eb^ ``atha ^a^V2.0301^ea^ kho, rājakumāra, brahmā sahampati  `katāvakāso khomhi bhagavatā dhammadesanāyā'ti maṃ abhivādetvā  padakkhiṇaṃ katvā tatthevantaradhāyi.</p>
              <p>[03] ``tassa mayhaṃ, rājakumāra, etadahosi -- `kassa nu kho ahaṃ  paṭhamaṃ ^a^T2.0465^ea^ dhammaṃ deseyyaṃ? ko imaṃ dhammaṃ khippameva ājānissatī'ti?  tassa mayhaṃ, rājakumāra, etadahosi -- `ayaṃ kho āḷāro kālāmo  paṇḍito viyatto medhāvī dīgharattaṃ apparajakkhajātiko. yaṃnūnāhaṃ  āḷārassa kālāmassa ^a^M2.0294^ea^ paṭhamaṃ dhammaṃ deseyyaṃ; so imaṃ dhammaṃ khippameva  ājānissatī'ti. atha kho maṃ, rājakumāra, devatā upasaṅkamitvā  etadavoca -- `sattāhakālaṅkato, bhante, āḷāro kālāmo'ti.  ñāṇañca pana me dassanaṃ udapādi -- `sattāhakālaṅkato āḷāro  kālāmo'ti. tassa mayhaṃ, rājakumāra, etadahosi -- `mahājāniyo  kho āḷāro kālāmo. sace hi so imaṃ dhammaṃ suṇeyya, khippameva  ājāneyyā'ti. tassa mayhaṃ, rājakumāra, etadahosi -- `kassa nu  kho ahaṃ paṭhamaṃ dhammaṃ deseyyaṃ? ko imaṃ dhammaṃ khippameva  ājānissatī'ti? tassa mayhaṃ, rājakumāra, etadahosi -- `ayaṃ  kho udako rāmaputto paṇḍito viyatto medhāvī dīgharattaṃ  apparajakkhajātiko. yaṃnūnāhaṃ udakassa rāmaputtassa paṭhamaṃ dhammaṃ  deseyyaṃ; so imaṃ dhammaṃ khippameva ājānissatī'ti. atha kho maṃ,  rājakumāra, devatā upasaṅkamitvā etadavoca -- `abhidosakālaṅkato,  bhante, udako rāmaputto'ti. ñāṇañca pana me dassanaṃ udapādi --  `abhidosakālaṅkato udako rāmaputto'ti. tassa mayhaṃ, rājakumāra,  etadahosi -- `mahājāniyo kho udako rāmaputto. sace hi so  imaṃ dhammaṃ suṇeyya, khippameva ājāneyyā'ti. </p>
              <p>[03] 341^b^.^eb^ ``tassa ^a^T2.0466^ea^ mayhaṃ, rājakumāra, etadahosi --  `kassa nu kho ahaṃ paṭhamaṃ dhammaṃ deseyyaṃ? ko imaṃ dhammaṃ khippameva  ājānissatī'ti? tassa mayhaṃ, rājakumāra, etadahosi --  `bahukārā kho me pañcavaggiyā bhikkhū ye maṃ padhānapahitattaṃ upaṭṭhahiṃsu.  yaṃnūnāhaṃ pañcavaggiyānaṃ bhikkhūnaṃ paṭhamaṃ dhammaṃ deseyya'nti. tassa  mayhaṃ, rājakumāra, etadahosi -- `kahaṃ nu kho etarahi pañcavaggiyā  bhikkhū viharantī'ti. addasaṃ khvāhaṃ, rājakumāra, dibbena cakkhunā  visuddhena atikkantamānusakena pañcavaggiye bhikkhū bārāṇasiyaṃ  viharante isipatane migadāye. atha khvāhaṃ, rājakumāra, uruvelāyaṃ  yathābhirantaṃ viharitvā yena bārāṇasī tena cārikaṃ pakkamiṃ.</p>
              <p>[03] ``addasā kho maṃ, rājakumāra, upako ājīvako antarā ca  gayaṃ antarā ca bodhiṃ addhānamaggappaṭipannaṃ ^a^V2.0302^ea^. disvāna maṃ etadavoca  -- `vippasannāni kho te, āvuso, indriyāni, parisuddho chavivaṇṇo  pariyodāto. kaṃsi tvaṃ, āvuso, uddissa pabbajito? ko vā te  satthā? kassa vā tvaṃ dhammaṃ rocesī'ti? evaṃ vutte, ahaṃ,  rājakumāra, upakaṃ ājīvakaṃ gāthāhi ajjhabhāsiṃ -- </p>
              <p>[21] `sabbābhibhū ^a^M2.0295^ea^ sabbavidūhamasmi, </p>
              <p>[27] sabbesu dhammesu anūpalitto. </p>
              <p>[26] sabbañjaho taṇhākkhaye vimutto, </p>
              <p>[22] sayaṃ abhiññāya kamuddiseyyaṃ.. </p>
              <p>[21] `na ^a^T2.0467^ea^ me ācariyo atthi, sadiso me na vijjati. </p>
              <p>[22] sadevakasmiṃ lokasmiṃ, natthi me paṭipuggalo.. </p>
              <p>[21] `ahañhi arahā loke, ahaṃ satthā anuttaro. </p>
              <p>[22] ekomhi sammāsambuddho, sītibhūtosmi nibbuto.. </p>
              <p>[21] `dhammacakkaṃ pavattetuṃ, gacchāmi kāsinaṃ puraṃ. </p>
              <p>[22] andhībhūtasmiṃ {andhabhūtasmiṃ (sī0 syā0 pī0)} lokasmiṃ, āhañchaṃ  {āhaññiṃ (syā0 kaṃ0 ka0)} amatadundubhi'nti.. </p>
              <p>[01] `yathā kho tvaṃ, āvuso, paṭijānāsi arahasi  anantajino'ti. </p>
              <p>[21] `mādisā ve jinā honti, ye pattā āsavakkhayaṃ. </p>
              <p>[22] jitā me pāpakā dhammā, tasmāhamupaka {tasmāhaṃ upakā (sī0 syā0 kaṃ0  pī0)} jino'ti..</p>
              <p>[03] ``evaṃ vutte, rājakumāra, upako ājīvako `hupeyyapāvuso'ti {huveyyapāvuso  (sī0 pī0), huveyyāvuso (syā0 kaṃ0)}  vatvā sīsaṃ okampetvā ummaggaṃ gahetvā pakkāmi. </p>
              <p>[03] 342^b^.^eb^ ``atha khvāhaṃ, rājakumāra, anupubbena cārikaṃ  caramāno yena bārāṇasī isipatanaṃ migadāyo yena pañcavaggiyā  bhikkhū tenupasaṅkamiṃ. addasaṃsu kho maṃ, rājakumāra, pañcavaggiyā  bhikkhū dūratova āgacchantaṃ. disvāna aññamaññaṃ saṇṭhapesuṃ -- `ayaṃ  kho, āvuso, samaṇo gotamo āgacchati bāhulliko padhānavibbhanto  āvatto bāhullāya. so neva ^a^V2.0303^ea^ abhivādetabbo, na paccuṭṭhātabbo, nāssa  pattacīvaraṃ paṭiggahetabbaṃ; api ca kho āsanaṃ ṭhapetabbaṃ -- sace so  ākaṅkhissati nisīdissatī'ti. yathā yathā kho ahaṃ,  rājakumāra, pañcavaggiye bhikkhū ^a^T2.0468^ea^ upasaṅkamiṃ {upasaṅkamāmi (sī0 pī0)},   tathā tathā pañcavaggiyā bhikkhū nāsakkhiṃsu sakāya katikāya saṇṭhātuṃ. appekacce maṃ  paccuggantvā pattacīvaraṃ paṭiggahesuṃ. appekacce āsanaṃ paññapesuṃ.  appekacce pādodakaṃ upaṭṭhapesuṃ. api ca kho maṃ nāmena ca  āvusovādena ^a^M2.0296^ea^ ca samudācaranti. evaṃ vutte, ahaṃ, rājakumāra,  pañcavaggiye bhikkhū etadavocaṃ -- `mā, bhikkhave, tathāgataṃ nāmena ca  āvusovādena ca samudācaratha {samudācarittha (sī0 syā0 kaṃ0 pī0)}; arahaṃ, bhikkhave, tathāgato  sammāsambuddho. odahatha, bhikkhave, sotaṃ. amatamadhigataṃ.  ahamanusāsāmi, ahaṃ dhammaṃ desemi. yathānusiṭṭhaṃ tathā paṭipajjamānā  nacirasseva -- yassatthāya kulaputtā sammadeva agārasmā anagāriyaṃ  pabbajanti tadanuttaraṃ -- brahmacariyapariyosānaṃ diṭṭheva dhamme sayaṃ  abhiññā sacchikatvā upasampajja viharissathā'ti. evaṃ vutte,  rājakumāra, pañcavaggiyā bhikkhū maṃ etadavocuṃ -- `tāyapi kho tvaṃ,  āvuso gotama, iriyāya {cariyāya (syā0 kaṃ0)} tāya paṭipadāya tāya dukkarakārikāya  nājjhagamā uttarimanussadhammā alamariyañāṇadassanavisesaṃ; kiṃ pana  tvaṃ etarahi bāhulliko padhānavibbhanto āvatto bāhullāya  adhigamissasi uttarimanussadhammā alamariyañāṇadassanavisesa'nti?  evaṃ vutte, ahaṃ, rājakumāra, pañcavaggiye bhikkhū etadavocaṃ -- `na,  bhikkhave, tathāgato bāhulliko na padhānavibbhanto na āvatto bāhullāya.  arahaṃ, bhikkhave, tathāgato sammāsambuddho. odahatha, bhikkhave,  sotaṃ. amatamadhigataṃ. ahamanusāsāmi, ahaṃ dhammaṃ desemi.  yathānusiṭṭhaṃ tathā paṭipajjamānā ^a^T2.0469^ea^ nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharissathā'ti. dutiyampi kho, rājakumāra,  pañcavaggiyā bhikkhū maṃ etadavocuṃ -- `tāyapi kho tvaṃ, āvuso  gotama, iriyāya tāya paṭipadāya tāya dukkarakārikāya nājjhagamā  uttarimanussadhammā alamariyañāṇadassanavisesaṃ; kiṃ pana tvaṃ etarahi  bāhulliko padhānavibbhanto āvatto bāhullāya adhigamissasi  uttarimanussadhammā alamariyañāṇadassanavisesa'nti? dutiyampi kho  ahaṃ, rājakumāra, pañcavaggiye bhikkhū etadavocaṃ -- `na, bhikkhave,  tathāgato bāhulliko na padhānavibbhanto na āvatto bāhullāya. arahaṃ,  bhikkhave, tathāgato sammāsambuddho. odahatha, bhikkhave, sotaṃ.  amatamadhigataṃ. ahamanusāsāmi, ahaṃ dhammaṃ desemi. yathānusiṭṭhaṃ  tathā paṭipajjamānā nacirasseva -- yassatthāya kulaputtā sammadeva  agārasmā anagāriyaṃ pabbajanti tadanuttaraṃ -- brahmacariyapariyosānaṃ  diṭṭheva dhamme sayaṃ abhiññā sacchikatvā upasampajja viharissathā'ti ^a^M2.0297^ea^.  tatiyampi kho, rājakumāra, pañcavaggiyā bhikkhū maṃ etadavocuṃ --  `tāyapi kho tvaṃ, āvuso ^a^V2.0304^ea^ gotama, iriyāya tāya paṭipadāya tāya  dukkarakārikāya nājjhagamā uttarimanussadhammā  alamariyañāṇadassanavisesaṃ; kiṃ pana tvaṃ etarahi bāhulliko  padhānavibbhanto āvatto bāhullāya adhigamissasi uttarimanussadhammā  alamariyañāṇadassanavisesa'nti? evaṃ vutte ^a^T2.0470^ea^, ahaṃ, rājakumāra,  pañcavaggiye bhikkhū etadavocaṃ -- `abhijānātha me no tumhe,  bhikkhave, ito pubbe evarūpaṃ pabhāvitameta'nti {bhāsitametanti (sī0 syā0  vinayepi)}? `no hetaṃ, bhante'.  `arahaṃ, bhikkhave, tathāgato sammāsambuddho. odahatha, bhikkhave,  sotaṃ. amatamadhigataṃ. ahamanusāsāmi, ahaṃ dhammaṃ desemi.  yathānusiṭṭhaṃ tathā paṭipajjamānā nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharissathā'ti.</p>
              <p>[03] ``asakkhiṃ kho ahaṃ, rājakumāra, pañcavaggiye bhikkhū  saññāpetuṃ. dvepi sudaṃ, rājakumāra, bhikkhū ovadāmi. tayo  bhikkhū piṇḍāya caranti. yaṃ tayo bhikkhū piṇḍāya caritvā  āharanti, tena chabbaggiyā {chabbaggā (sī0 syā0 kaṃ0), chabbaggo (pī0)} yāpema.   tayopi sudaṃ, rājakumāra,  bhikkhū ovadāmi, dve bhikkhū piṇḍāya caranti. yaṃ dve bhikkhū  piṇḍāya caritvā āharanti ^a^P2.0094^ea^ tena chabbaggiyā yāpema. </p>
              <p>[03] 343^b^.^eb^ ``atha kho, rājakumāra, pañcavaggiyā bhikkhū  mayā evaṃ ovadiyamānā evaṃ anusāsiyamānā nacirasseva --  yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihariṃsū''ti. evaṃ vutte, bodhi rājakumāro  bhagavantaṃ etadavoca -- ``kīva cirena nu kho, bhante, bhikkhu  tathāgataṃ vināyakaṃ {nāyakaṃ (?)} labhamāno -- yassatthāya kulaputtā sammadeva  agārasmā anagāriyaṃ pabbajanti tadanuttaraṃ -- brahmacariyapariyosānaṃ ^a^T2.0471^ea^  diṭṭheva dhamme sayaṃ abhiññā sacchikatvā upasampajja vihareyyā''ti?  ``tena hi, rājakumāra, taṃyevettha paṭipucchissāmi. yathā te  khameyya, tathā naṃ byākareyyāsi. taṃ kiṃ maññasi, rājakumāra,  kusalo tvaṃ hatthārūḷhe {hatthārūyhe (sī0 pī0)} aṅkusagayhe {aṅkusagaṇhe  (syā0 kaṃ0)} sippe''ti? ``evaṃ, bhante,  kusalo ahaṃ hatthārūḷhe aṅkusagayhe sippe''ti ^a^M2.0298^ea^. ``taṃ kiṃ maññasi,  rājakumāra, idha puriso āgaccheyya -- `bodhi rājakumāro  hatthārūḷhaṃ aṅkusagayhaṃ sippaṃ jānāti; tassāhaṃ santike hatthārūḷhaṃ  aṅkusagayhaṃ sippaṃ sikkhissāmī'ti. so ^a^V2.0305^ea^ cassa assaddho; yāvatakaṃ  saddhena pattabbaṃ taṃ na sampāpuṇeyya. so cassa bahvābādho; yāvatakaṃ  appābādhena pattabbaṃ taṃ na sampāpuṇeyya. so cassa saṭho māyāvī;  yāvatakaṃ asaṭhena amāyāvinā pattabbaṃ taṃ na sampāpuṇeyya. so cassa  kusīto; yāvatakaṃ āraddhavīriyena pattabbaṃ taṃ na sampāpuṇeyya. so  cassa duppañño; yāvatakaṃ paññavatā pattabbaṃ taṃ na sampāpuṇeyya. taṃ  kiṃ maññasi, rājakumāra, api nu so puriso tava santike  hatthārūḷhaṃ aṅkusagayhaṃ sippaṃ sikkheyyā''ti? ``ekamekenāpi,  bhante, aṅgena samannāgato so puriso na mama santike hatthārūḷhaṃ  aṅkusagayhaṃ sippaṃ sikkheyya, ko pana vādo pañcahaṅgehī''ti! </p>
              <p>[03] 344^b^.^eb^ ``taṃ kiṃ maññasi, rājakumāra, idha puriso  āgaccheyya -- `bodhi ^a^T2.0472^ea^ ^a^P2.0095^ea^ rājakumāro hatthārūḷhaṃ  aṅkusagayhaṃ sippaṃ jānāti; tassāhaṃ santike hatthārūḷhaṃ aṅkusagayhaṃ  sippaṃ sikkhissāmī'ti. so cassa saddho; yāvatakaṃ saddhena pattabbaṃ  taṃ sampāpuṇeyya. so cassa appābādho; yāvatakaṃ appābādhena pattabbaṃ  taṃ sampāpuṇeyya. so cassa asaṭho amāyāvī; yāvatakaṃ asaṭhena  amāyāvinā pattabbaṃ taṃ sampāpuṇeyya. so cassa āraddhavīriyo;  yāvatakaṃ āraddhavīriyena pattabbaṃ taṃ sampāpuṇeyya. so cassa paññavā;  yāvatakaṃ paññavatā pattabbaṃ taṃ sampāpuṇeyya. taṃ kiṃ maññasi,  rājakumāra, api nu so puriso tava santike hatthārūḷhaṃ aṅkusagayhaṃ  sippaṃ sikkheyyā''ti? ``ekamekenāpi, bhante, aṅgena samannāgato  so puriso mama santike hatthārūḷhaṃ aṅkusagayhaṃ sippaṃ sikkheyya,  ko pana vādo pañcahaṅgehī''ti! ``evameva kho, rājakumāra,  pañcimāni padhāniyaṅgāni. katamāni pañca? idha, rājakumāra,  bhikkhu saddho hoti; saddahati tathāgatassa bodhiṃ -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti;  appābādho hoti appātaṅko samavepākiniyā gahaṇiyā samannāgato  nātisītāya nāccuṇhāya majjhimāya padhānakkhamāya; asaṭho hoti  amāyāvī yathābhūtaṃ attānaṃ āvikattā satthari ^a^M2.0299^ea^ vā viññūsu vā  sabrahmacārīsu ^a^T2.0473^ea^; āraddhavīriyo viharati akusalānaṃ dhammānaṃ pahānāya  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu; paññavā hoti udayatthagāminiyā paññāya  samannāgato ariyāya nibbedhikāya sammādukkhakkhayagāminiyā.  imāni kho, rājakumāra, pañca padhāniyaṅgāni. </p>
              <p>[03] 345^b^.^eb^ ``imehi ^a^V2.0306^ea^, rājakumāra, pañcahi padhāniyaṅgehi  samannāgato bhikkhu tathāgataṃ vināyakaṃ labhamāno -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihareyya ^a^P2.0096^ea^ satta vassāni. tiṭṭhantu,  rājakumāra, satta vassāni. imehi pañcahi padhāniyaṅgehi  samannāgato bhikkhu tathāgataṃ vināyakaṃ labhamāno -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihareyya chabbassāni... pañca vassāni... cattāri  vassāni... tīṇi vassāni... dve vassāni... ekaṃ vassaṃ. tiṭṭhatu,  rājakumāra, ekaṃ vassaṃ. imehi pañcahi padhāniyaṅgehi samannāgato  bhikkhu tathāgataṃ vināyakaṃ labhamāno -- yassatthāya kulaputtā sammadeva  agārasmā anagāriyaṃ pabbajanti tadanuttaraṃ -- brahmacariyapariyosānaṃ  diṭṭheva dhamme sayaṃ abhiññā sacchikatvā upasampajja vihareyya satta  māsāni. tiṭṭhantu, rājakumāra, satta māsāni. imehi pañcahi  padhāniyaṅgehi samannāgato ^a^T2.0474^ea^ bhikkhu tathāgataṃ vināyakaṃ labhamāno --  yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihareyya cha māsāni... pañca māsāni...  cattāri māsāni... tīṇi māsāni... dve māsāni... ekaṃ māsaṃ...  aḍḍhamāsaṃ. tiṭṭhatu, rājakumāra, aḍḍhamāso. imehi pañcahi  padhāniyaṅgehi samannāgato bhikkhu tathāgataṃ vināyakaṃ labhamāno --  yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja vihareyy satta rattindivāni. tiṭṭhantu,  rājakumāra, satta rattindivāni. imehi pañcahi padhāniyaṅgehi  samannāgato bhikkhu tathāgataṃ vināyakaṃ labhamāno -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā ^a^M2.0300^ea^   upasampajja vihareyy cha rattindivāni... pañca rattindivāni...  cattāri rattindivāni... tīṇi rattindivāni... dve rattindivāni...  ekaṃ rattindivaṃ. tiṭṭhatu, rājakumāra, eko rattindivo. imehi  pañcahi padhāniyaṅgehi samannāgato bhikkhu tathāgataṃ vināyakaṃ  labhamāno sāyamanusiṭṭho pāto visesaṃ adhigamissati, pātamanusiṭṭho  sāyaṃ visesaṃ adhigamissatī''ti. evaṃ vutte, bodhi rājakumāro  bhagavantaṃ etadavoca -- ``aho buddho, aho dhammo, aho ^a^T2.0475^ea^ dhammassa  svākkhātatā! yatra hi nāma sāyamanusiṭṭho pāto visesaṃ  adhigamissati, pātamanusiṭṭho sāyaṃ visesaṃ adhigamissatī''ti! </p>
              <p>[03] 346^b^.^eb^ evaṃ ^a^V2.0307^ea^ vutte, sañjikāputto māṇavo bodhiṃ  rājakumāraṃ etadavoca -- ``evameva panāyaṃ bhavaṃ bodhi -- `aho  buddho, aho dhammo, aho dhammassa svākkhātatā'ti ca vadeti {vadesi (sī0),  pavedeti (syā0 kaṃ0)}; atha  ca pana na taṃ bhavantaṃ gotamaṃ saraṇaṃ gacchati dhammañca  bhikkhusaṅghañcā''ti. ``mā hevaṃ, samma sañjikāputta, avaca; mā  hevaṃ, samma sañjikāputta, avaca. sammukhā metaṃ, samma sañjikāputta,  ayyāya sutaṃ, sammukhā ^a^P2.0097^ea^ paṭiggahitaṃ''.  ``ekamidaṃ, samma sañjikāputta, samayaṃ bhagavā kosambiyaṃ viharati  ghositārāme. atha kho me ayyā kucchimatī yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnā kho me ayyā bhagavantaṃ etadavoca -- `yo me  ayaṃ, bhante, kucchigato kumārako vā kumārikā vā so bhagavantaṃ  saraṇaṃ gacchati dhammañca bhikkhusaṅghañca. upāsakaṃ taṃ bhagavā dhāretu  ajjatagge pāṇupetaṃ saraṇaṃ gata'nti. ekamidaṃ, samma sañjikāputta,  samayaṃ bhagavā idheva bhaggesu viharati susumāragire bhesakaḷāvane  migadāye. atha kho maṃ dhāti aṅkena haritvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi.  ekamantaṃ ṭhitā kho maṃ dhāti bhagavantaṃ etadavoca -- `ayaṃ ^a^T2.0476^ea^, bhante,  bodhi rājakumāro bhagavantaṃ saraṇaṃ gacchati dhammañca bhikkhusaṅghañca.  upāsakaṃ taṃ bhagavā dhāretu ajjatagge pāṇupetaṃ saraṇaṃ gata'nti.  esāhaṃ, samma sañjikāputta, tatiyakampi bhagavantaṃ saraṇaṃ gacchāmi  dhammañca bhikkhusaṅghañca. upāsakaṃ maṃ bhagavā dhāretu ajjatagge  pāṇupetaṃ saraṇaṃ gata''nti. </p>
              <p>[06] bodhirājakumārasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. aṅgulimālasuttaṃ </h3n>
            <h4>
              <h4n> </h4n>
              <p>[03] 347^b^.^eb^ evaṃ ^a^M2.0301^ea^ ^a^V2.0308^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  rañño pasenadissa kosalassa vijite coro aṅgulimālo nāma hoti  luddo lohitapāṇi hatapahate niviṭṭho adayāpanno pāṇabhūtesu. tena  gāmāpi agāmā katā, nigamāpi anigamā ^a^P2.0098^ea^ katā,  janapadāpi ajanapadā katā. so manusse vadhitvā vadhitvā aṅgulīnaṃ  mālaṃ dhāreti. atha kho bhagavā pubbaṇhasamayaṃ nivāsetvā  pattacīvaramādāya sāvatthiṃ piṇḍāya pāvisi. sāvatthiyaṃ piṇḍāya  caritvā pacchābhattaṃ piṇḍapātapaṭikkanto senāsanaṃ saṃsāmetvā  pattacīvaramādāya yena coro aṅgulimālo tenaddhānamaggaṃ paṭipajji.  addasāsuṃ kho gopālakā pasupālakā kassakā pathāvino bhagavantaṃ yena  coro aṅgulimālo tenaddhānamaggapaṭipannaṃ. disvāna bhagavantaṃ  etadavocuṃ -- ``mā, samaṇa, etaṃ maggaṃ paṭipajji. etasmiṃ, samaṇa,  magge coro aṅgulimālo nāma luddo lohitapāṇi hatapahate niviṭṭho  adayāpanno pāṇabhūtesu. tena gāmāpi agāmā katā, nigamāpi  anigamā katā, janapadāpi ajanapadā katā. so manusse vadhitvā  vadhitvā aṅgulīnaṃ mālaṃ dhāreti. etañhi, samaṇa, maggaṃ dasapi  purisā vīsampi purisā tiṃsampi purisā cattārīsampi purisā  paññāsampi purisā ^a^T2.0478^ea^ saṅkaritvā saṅkaritvā {saṃharitvā saṃharitvā (sī0 pī0),  saṅgaritvā (syā0 kaṃ0)} paṭipajjanti. tepi  corassa aṅgulimālassa hatthatthaṃ gacchantī''ti. evaṃ vutte, bhagavā  tuṇhībhūto agamāsi. dutiyampi kho gopālakā...pe0... tatiyampi  kho gopālakā pasupālakā kassakā pathāvino bhagavantaṃ etadavocuṃ --  ``mā, samaṇa, etaṃ maggaṃ paṭipajji, etasmiṃ samaṇa magge coro  aṅgulimālo nāma luddo lohitapāṇi hatapahate niviṭṭho adayāpanno  pāṇabhūtesu, tena gāmāpi agāmā katā, nigamāpi anigamā katā,  janapadāpi ajanapadā katā. so manusse vadhitvā vadhitvā aṅgulīnaṃ  mālaṃ dhāreti. etañhi samaṇa maggaṃ dasapi purisā vīsampi purisā  tiṃsampi purisā cattārīsampi purisā paññāsampi purisā saṅkaritvā ^a^T2.0479^ea^  saṅkaritvā paṭipajjanti. tepi corassa aṅgulimālassa hatthatthaṃ  gacchantī''ti. </p>
              <p>[03] 348^b^.^eb^ atha ^a^M2.0302^ea^ ^a^V2.0309^ea^ kho bhagavā tuṇhībhūto agamāsi. addasā  kho coro aṅgulimālo bhagavantaṃ dūratova āgacchantaṃ. disvānassa  etadahosi -- ``acchariyaṃ vata, bho, abbhutaṃ vata, bho! imañhi  maggaṃ dasapi purisā vīsampi ^a^P2.0099^ea^ purisā tiṃsampi  purisā cattārīsampi purisā paññāsampi purisā saṅkaritvā saṅkaritvā  paṭipajjanti. tepi mama hatthatthaṃ gacchanti. atha ca panāyaṃ samaṇo  eko adutiyo pasayha maññe āgacchati. yaṃnūnāhaṃ imaṃ samaṇaṃ  jīvitā voropeyya''nti. atha kho coro aṅgulimālo asicammaṃ  gahetvā dhanukalāpaṃ sannayhitvā bhagavantaṃ piṭṭhito piṭṭhito anubandhi.  atha kho bhagavā tathārūpaṃ iddhābhisaṅkhāraṃ abhisaṅkhāsi {abhisaṅkhāresi  (syā0 kaṃ0 ka0)} yathā coro  aṅgulimālo bhagavantaṃ pakatiyā gacchantaṃ sabbathāmena gacchanto na  sakkoti sampāpuṇituṃ. atha kho corassa aṅgulimālassa etadahosi  -- ``acchariyaṃ vata, bho, abbhutaṃ vata, bho! ahañhi pubbe  hatthimpi dhāvantaṃ anupatitvā gaṇhāmi, assampi dhāvantaṃ anupatitvā  gaṇhāmi, rathampi dhāvantaṃ anupatitvā gaṇhāmi, migampi dhāvantaṃ  anupatitvā gaṇhāmi; atha ca panāhaṃ imaṃ samaṇaṃ pakatiyā gacchantaṃ   sabbathāmena gacchanto na sakkomi sampāpuṇitu''nti! ṭhitova bhagavantaṃ  etadavoca -- ``tiṭṭha, tiṭṭha, samaṇā''ti. ``ṭhito ahaṃ,  aṅgulimāla, tvañca tiṭṭhā''ti. atha ^a^T2.0480^ea^ kho corassa aṅgulimālassa  etadahosi -- ``ime kho samaṇā sakyaputtiyā saccavādino  saccapaṭiññā. atha panāyaṃ samaṇo gacchaṃ yevāha -- `ṭhito ahaṃ,  aṅgulimāla, tvañca tiṭṭhā'ti. yaṃnūnāhaṃ imaṃ samaṇaṃ puccheyya''nti. </p>
              <p>[03] 349^b^.^eb^ atha kho coro aṅgulimālo bhagavantaṃ gāthāya  ajjhabhāsi -- </p>
              <p>[21] ``gacchaṃ vadesi samaṇa ṭhitomhi, </p>
              <p>[27] mamañca brūsi ṭhitamaṭṭhitoti. </p>
              <p>[26] pucchāmi taṃ samaṇa etamatthaṃ, </p>
              <p>[22] kathaṃ ṭhito tvaṃ ahamaṭṭhitomhī''ti.. </p>
              <p>[21] ``ṭhito ^a^M2.0303^ea^ ahaṃ aṅgulimāla sabbadā, </p>
              <p>[27] sabbesu bhūtesu nidhāya daṇḍaṃ. </p>
              <p>[26] tuvañca ^a^V2.0310^ea^ pāṇesu asaññatosi, </p>
              <p>[22] tasmā ṭhitohaṃ tuvamaṭṭhitosī''ti.. </p>
              <p>[21] ``cirassaṃ ^a^P2.0100^ea^ vata me mahito mahesī, </p>
              <p>[27] mahāvanaṃ pāpuṇi saccavādī {mahāvanaṃ samaṇoyaṃ paccupādi (sī0), mahāvanaṃ  samaṇa paccupādi (syā0 kaṃ0)}. </p>
              <p>[26] sohaṃ carissāmi pahāya pāpaṃ {sohaṃ cirassāpi pahāssaṃ pāpaṃ (sī0),  sohaṃ carissāmi pajahissaṃ pāpaṃ (syā0 kaṃ0)}, </p>
              <p>[22] sutvāna gāthaṃ tava dhammayuttaṃ''.. </p>
              <p>[21] itveva coro asimāvudhañca, </p>
              <p>[27] sobbhe papāte narake akiri. </p>
              <p>[26] avandi ^a^T2.0481^ea^ coro sugatassa pāde, </p>
              <p>[22] tattheva naṃ pabbajjaṃ ayāci.. </p>
              <p>[21] buddho ca kho kāruṇiko mahesi, </p>
              <p>[27] yo satthā lokassa sadevakassa. </p>
              <p>[26] `tamehi bhikkhū'ti tadā avoca, </p>
              <p>[22] eseva tassa ahu bhikkhubhāvoti.. </p>
              <p>[03] 350^b^.^eb^ atha kho bhagavā āyasmatā aṅgulimālena  pacchāsamaṇena yena sāvatthi tena cārikaṃ pakkāmi. anupubbena  cārikaṃ caramāno yena sāvatthi tadavasari. tatra sudaṃ bhagavā  sāvatthiyaṃ viharati jetavane anāthapiṇḍikassa ārāme. tena kho  pana samayena rañño pasenadissa kosalassa antepuradvāre mahājanakāyo  sannipatitvā uccāsaddo mahāsaddo hoti -- ``coro te, deva, vijite  aṅgulimālo nāma luddo lohitapāṇi hatapahate niviṭṭho adayāpanno  pāṇabhūtesu. tena gāmāpi agāmā katā, nigamāpi anigamā katā,  janapadāpi ajanapadā katā. so manusse vadhitvā vadhitvā aṅgulīnaṃ  mālaṃ dhāreti. taṃ devo paṭisedhetū''ti.</p>
              <p>[03] atha ^a^M2.0304^ea^ ^a^V2.0311^ea^ kho rājā pasenadi kosalo pañcamattehi assasatehi  sāvatthiyā nikkhami divā divassa. yena ārāmo tena pāvisi.  yāvatikā yānassa bhūmi yānena gantvā yānā paccorohitvā pattikova  yena bhagavā tenupasaṅkami; upasaṅkamitvā ^a^T2.0482^ea^ bhagavantaṃ ^a^P2.0101^ea^  abhivādetvā ekamantaṃ nisīdi. ekamantaṃ nisinnaṃ kho rājānaṃ  pasenadiṃ kosalaṃ bhagavā etadavoca -- ``kiṃ nu te, mahārāja, rājā  vā māgadho seniyo bimbisāro kupito vesālikā vā licchavī  aññe vā paṭirājāno''ti? ``na kho me, bhante, rājā māgadho  seniyo bimbisāro kupito, nāpi vesālikā licchavī, nāpi aññe  paṭirājāno. coro me, bhante, vijite aṅgulimālo nāma luddo  lohitapāṇi hatapahate niviṭṭho adayāpanno pāṇabhūtesu. tena gāmāpi  agāmā katā, nigamāpi anigamā katā, janapadāpi ajanapadā katā.  so manusse vadhitvā vadhitvā aṅgulīnaṃ mālaṃ dhāreti. tāhaṃ,  bhante, paṭisedhissāmī''ti. ``sace pana tvaṃ, mahārāja, aṅgulimālaṃ  passeyyāsi kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajitaṃ, virataṃ pāṇātipātā, virataṃ  adinnādānā, virataṃ musāvādā, ekabhattikaṃ, brahmacāriṃ, sīlavantaṃ,  kalyāṇadhammaṃ, kinti naṃ kareyyāsī''ti? ``abhivādeyyāma vā,  bhante, paccuṭṭheyyāma vā āsanena vā nimanteyyāma, abhinimanteyyāma  vā naṃ cīvarapiṇḍapātasenāsanagilānappaccayabhesajjaparikkhārehi,  dhammikaṃ vā assa rakkhāvaraṇaguttiṃ saṃvidaheyyāma. kuto panassa,  bhante, dussīlassa pāpadhammassa evarūpo sīlasaṃyamo bhavissatī''ti?</p>
              <p>[03] tena kho pana samayena āyasmā aṅgulimālo bhagavato avidūre ^a^T2.0483^ea^  nisinno hoti. atha kho bhagavā dakkhiṇaṃ bāhuṃ paggahetvā rājānaṃ  pasenadiṃ kosalaṃ etadavoca -- ``eso, mahārāja, aṅgulimālo''ti.  atha kho rañño pasenadissa kosalassa ahudeva bhayaṃ, ahu  chambhitattaṃ, ahu lomahaṃso. atha kho bhagavā rājānaṃ pasenadiṃ  kosalaṃ bhītaṃ saṃviggaṃ lomahaṭṭhajātaṃ viditvā rājānaṃ pasenadiṃ kosalaṃ  etadavoca -- ``mā bhāyi, mahārāja, natthi te ito bhaya''nti.  atha kho rañño pasenadissa kosalassa yaṃ ahosi bhayaṃ vā ^a^P2.0102^ea^  chambhitattaṃ vā lomahaṃso vā so paṭippassambhi. atha kho  rājā pasenadi kosalo yenāyasmā aṅgulimālo ^a^M2.0305^ea^ tenupasaṅkami;  upasaṅkamitvā āyasmantaṃ aṅgulimālaṃ etadavoca -- ``ayyo no,  bhante, aṅgulimālo''ti? ``evaṃ, mahārājā''ti. ``kathaṃgotto  ayyassa pitā, kathaṃgottā mātā''ti? ``gaggo kho, mahārāja,  pitā, mantāṇī mātā''ti. ``abhiramatu, bhante, ayyo gaggo  mantāṇiputto. ahamayyassa ^a^V2.0312^ea^ gaggassa mantāṇiputtassa ussukkaṃ  karissāmi  cīvarapiṇḍapātasenāsanagilānappaccayabhesajjaparikkhārāna''nti. </p>
              <p>[03] 351^b^.^eb^ tena kho pana samayena āyasmā aṅgulimālo  āraññiko hoti piṇḍapātiko paṃsukūliko tecīvariko. atha kho  āyasmā aṅgulimālo rājānaṃ pasenadiṃ kosalaṃ etadavoca --  ``alaṃ, mahārāja, paripuṇṇaṃ me cīvara''nti. atha kho rājā  pasenadi kosalo yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno ^a^T2.0484^ea^ kho rājā  pasenadi kosalo bhagavantaṃ etadavoca -- ``acchariyaṃ, bhante, abbhutaṃ,  bhante! yāvañcidaṃ, bhante, bhagavā adantānaṃ dametā, asantānaṃ sametā,  aparinibbutānaṃ parinibbāpetā. yañhi mayaṃ, bhante, nāsakkhimhā  daṇḍenapi satthenapi dametuṃ so bhagavatā adaṇḍena asattheneva {asatthena (syā0  kaṃ0)} danto.  handa ca dāni {handa dāni (syā0 kaṃ0 pī0)} mayaṃ, bhante, gacchāma; bahukiccā mayaṃ bahukaraṇīyā''ti.  ``yassadāni, mahārāja, kālaṃ maññasī''ti. atha kho rājā  pasenadi kosalo uṭṭhāyāsanā bhagavantaṃ abhivādetvā padakkhiṇaṃ katvā  pakkāmi.</p>
              <p>[03] atha kho āyasmā aṅgulimālo pubbaṇhasamayaṃ nivāsetvā  pattacīvaramādāya sāvatthiyaṃ piṇḍāya pāvisi. addasā kho āyasmā  aṅgulimālo sāvatthiyaṃ sapadānaṃ piṇḍāya caramāno aññataraṃ itthiṃ  mūḷhagabbhaṃ vighātagabbhaṃ {visātagabbhaṃ (syā0 kaṃ0 pī0 ka0)}. disvānassa ^a^P2.0103^ea^ etadahosi  -- ``kilissanti vata, bho, sattā; kilissanti vata, bho,  sattā''ti! atha kho āyasmā aṅgulimālo sāvatthiyaṃ piṇḍāya  caritvā pacchābhattaṃ piṇḍapātapaṭikkanto yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā aṅgulimālo bhagavantaṃ etadavoca --  ``idhāhaṃ, bhante, pubbaṇhasamayaṃ nivāsetvā pattacīvaramādāya sāvatthiṃ ^a^M2.0306^ea^   piṇḍāya pāvisiṃ. addasaṃ kho ahaṃ, bhante, sāvatthiyaṃ sapadānaṃ  piṇḍāya caramāno aññataraṃ itthiṃ mūḷhagabbhaṃ vighātagabbhaṃ''.  disvāna mayhaṃ etadahosi -- ``kilissanti vata ^a^T2.0485^ea^, bho, sattā;  kilissanti vata, bho, sattā''ti!</p>
              <p>[03] ``tena hi tvaṃ, aṅgulimāla, yena sā itthī tenupasaṅkama;  upasaṅkamitvā taṃ itthiṃ evaṃ vadehi ^a^V2.0313^ea^ -- `yatohaṃ, bhagini, jāto  {bhagini jātiyā jāto (sī0)}  nābhijānāmi sañcicca pāṇaṃ jīvitā voropetā, tena saccena sotthi  te hotu, sotthi gabbhassā'''ti.</p>
              <p>[03] ``so hi nūna me, bhante, sampajānamusāvādo bhavissati.  mayā hi, bhante, bahū sañcicca pāṇā jīvitā voropitā''ti.  ``tena hi tvaṃ, aṅgulimāla, yena sā itthī tenupasaṅkama;  upasaṅkamitvā taṃ itthiṃ evaṃ vadehi -- `yatohaṃ, bhagini, ariyāya  jātiyā jāto, nābhijānāmi sañcicca pāṇaṃ jīvitā voropetā, tena  saccena sotthi te hotu, sotthi gabbhassā'''ti.</p>
              <p>[03] ``evaṃ, bhante''ti kho āyasmā aṅgulimālo bhagavato  paṭissutvā yena sā itthī tenupasaṅkami; upasaṅkamitvā taṃ itthiṃ  etadavoca -- ``yatohaṃ, bhagini, ariyāya jātiyā jāto,  nābhijānāmi sañcicca pāṇaṃ jīvitā voropetā, tena saccena sotthi  te hotu, sotthi gabbhassā''ti. atha khvāssā itthiyā sotthi  ahosi, sotthi gabbhassa.</p>
              <p>[03] atha kho āyasmā aṅgulimālo eko vūpakaṭṭho appamatto  ātāpī pahitatto viharanto nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja ^a^T2.0486^ea^ vihāsi. `khīṇā jāti vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti ^a^P2.0104^ea^ abbhaññāsi.  aññataro kho panāyasmā aṅgulimālo arahataṃ ahosi. </p>
              <p>[03] 352^b^.^eb^ atha kho āyasmā aṅgulimālo pubbaṇhasamayaṃ  nivāsetvā pattacīvaramādāya sāvatthiṃ piṇḍāya pāvisi. tena kho  pana samayena aññenapi leḍḍu khitto āyasmato aṅgulimālassa kāye  nipatati, aññenapi ^a^M2.0307^ea^ daṇḍo khitto āyasmato aṅgulimālassa kāye  nipatati, aññenapi sakkharā khittā āyasmato aṅgulimālassa kāye  nipatati. atha kho āyasmā aṅgulimālo bhinnena sīsena,  lohitena gaḷantena, bhinnena pattena, vipphālitāya saṅghāṭiyā yena  bhagavā tenupasaṅkami. addasā kho bhagavā āyasmantaṃ aṅgulimālaṃ  dūratova āgacchantaṃ. disvāna āyasmantaṃ aṅgulimālaṃ etadavoca --  ``adhivāsehi tvaṃ, brāhmaṇa, adhivāsehi ^a^V2.0314^ea^ tvaṃ, brāhmaṇa. yassa kho  tvaṃ, brāhmaṇa, kammassa vipākena bahūni vassāni bahūni vassasatāni  bahūni vassasahassāni niraye pacceyyāsi tassa tvaṃ, brāhmaṇa, kammassa  vipākaṃ diṭṭheva dhamme paṭisaṃvedesī''ti. atha kho āyasmā  aṅgulimālo rahogato paṭisallīno vimuttisukhaṃ paṭisaṃvedi; tāyaṃ  velāyaṃ imaṃ udānaṃ udānesi -- </p>
              <p>[21] ``yo pubbeva {yo ca pubbe (sī0 syā0 kaṃ0 pī0)} pamajjitvā, pacchā so nappamajjati. </p>
              <p>[22] somaṃ {so imaṃ (sī0)} lokaṃ pabhāseti, abbhā muttova candimā.. </p>
              <p>[21] ``yassa ^a^T2.0487^ea^ pāpaṃ kataṃ kammaṃ, kusalena pidhīyati {pithīyati (sī0 syā0  kaṃ0 pī0)}. </p>
              <p>[22] somaṃ lokaṃ pabhāseti, abbhā muttova candimā.. </p>
              <p>[21] ``yo have daharo bhikkhu, yuñjati buddhasāsane. </p>
              <p>[22] somaṃ lokaṃ pabhāseti, abbhā muttova candimā.. </p>
              <p>[21] ``disā hi me dhammakathaṃ suṇantu, </p>
              <p>[27] disā hi me yuñjantu buddhasāsane. </p>
              <p>[26] disā hi me te manujā bhajantu, </p>
              <p>[22] ye dhammamevādapayanti santo.. </p>
              <p>[21] ``disā ^a^P2.0105^ea^ hi me khantivādānaṃ,  avirodhappasaṃsīnaṃ. </p>
              <p>[22] suṇantu dhammaṃ kālena, tañca anuvidhīyantu.. </p>
              <p>[21] ``na hi jātu so mamaṃ hiṃse, aññaṃ vā pana kiñci  naṃ {kañci naṃ (sī0 syā0 kaṃ0 pī0), kañcanaṃ (?)}. </p>
              <p>[22] pappuyya paramaṃ santiṃ, rakkheyya tasathāvare.. </p>
              <p>[21] ``udakañhi ^a^M2.0308^ea^ nayanti nettikā, usukārā namayanti {damayanti  (ka0)} tejanaṃ. </p>
              <p>[22] dāruṃ namayanti tacchakā, attānaṃ damayanti paṇḍitā.. </p>
              <p>[21] ``daṇḍeneke ^a^V2.0315^ea^ damayanti, aṅkusehi kasāhi ca. </p>
              <p>[22] adaṇḍena asatthena, ahaṃ dantomhi tādinā.. </p>
              <p>[21] ``ahiṃsakoti me nāmaṃ, hiṃsakassa pure sato. </p>
              <p>[22] ajjāhaṃ saccanāmomhi, na naṃ hiṃsāmi kiñci naṃ {kañci naṃ (sī0  syā0 kaṃ0 pī0), kañcanaṃ (?)}.. </p>
              <p>[21] ``coro ^a^T2.0488^ea^ ahaṃ pure āsiṃ, aṅgulimāloti vissuto. </p>
              <p>[22] vuyhamāno mahoghena, buddhaṃ saraṇamāgamaṃ.. </p>
              <p>[21] ``lohitapāṇi pure āsiṃ, aṅgulimāloti vissuto. </p>
              <p>[22] saraṇagamanaṃ passa, bhavanetti samūhatā.. </p>
              <p>[21] ``tādisaṃ kammaṃ katvāna, bahuṃ duggatigāminaṃ. </p>
              <p>[22] phuṭṭho kammavipākena, aṇaṇo bhuñjāmi bhojanaṃ.. </p>
              <p>[21] ``pamādamanuyuñjanti, bālā dummedhino janā. </p>
              <p>[22] appamādañca medhāvī, dhanaṃ seṭṭhaṃva rakkhati.. </p>
              <p>[21] ``mā pamādamanuyuñjetha, mā kāmarati santhavaṃ. </p>
              <p>[22] appamatto hi jhāyanto, pappoti vipulaṃ {paramaṃ (ka0)} sukhaṃ.. </p>
              <p>[21] ``svāgataṃ {sāgataṃ (sī0 pī0)} nāpagataṃ {nāma sagataṃ (ka0)}, nayidaṃ dummantitaṃ mama. </p>
              <p>[22] saṃvibhattesu {suvibhattesu (syā0 kaṃ0), savibhattesu (sī0 ka0),  paṭibhattesu (pī0)} dhammesu, yaṃ seṭṭhaṃ tadupāgamaṃ.. </p>
              <p>[21] ``svāgataṃ nāpagataṃ, nayidaṃ dummantitaṃ mama. </p>
              <p>[22] tisso vijjā anuppattā, kataṃ buddhassa sāsana''nti.. </p>
              <p>[06] aṅgulimālasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. piyajātikasuttaṃ </h3n>
            <h4>
              <h4n> </h4n>
              <p>[03] 353^b^.^eb^ evaṃ ^a^T2.0489^ea^ ^a^M2.0309^ea^ ^a^V2.0316^ea^ ^a^P2.0106^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tena kho pana samayena aññatarassa gahapatissa ekaputtako piyo  manāpo kālaṅkato hoti. tassa kālaṃkiriyāya neva kammantā  paṭibhanti na bhattaṃ paṭibhāti. so āḷāhanaṃ gantvā kandati --  ``kahaṃ, ekaputtaka, kahaṃ, ekaputtakā''ti! atha kho so gahapati yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinnaṃ kho taṃ gahapatiṃ bhagavā etadavoca --  ``na kho te, gahapati, sake citte ṭhitassa indriyāni, atthi te  indriyānaṃ aññathatta''nti. ``kiñhi me, bhante, indriyānaṃ  nāññathattaṃ bhavissati; mayhañhi, bhante, ekaputto piyo manāpo  kālaṅkato. tassa kālaṃkiriyāya neva kammantā paṭibhanti, na bhattaṃ  paṭibhāti. sohaṃ āḷāhanaṃ gantvā kandāmi -- `kahaṃ, ekaputtaka,  kahaṃ, ekaputtakā'''ti! ``evametaṃ, gahapati, evametaṃ, gahapati {evametaṃ gahapati  (pī0 sakideva), evameva (sī0 sakideva)}!  piyajātikā hi, gahapati, sokaparidevadukkhadomanassupāyāsā  piyappabhavikā''ti. ``kassa kho {kissa nu kho (sī0)} nāmetaṃ, bhante, evaṃ bhavissati --  `piyajātikā sokaparidevadukkhadomanassupāyāsā piyappabhavikā'ti?  piyajātikā hi kho, bhante, ānandasomanassā piyappabhavikā''ti.  atha kho so gahapati bhagavato bhāsitaṃ ^a^T2.0490^ea^ anabhinanditvā paṭikkositvā  uṭṭhāyāsanā pakkāmi. </p>
              <p>[03] 354^b^.^eb^ tena kho pana samayena sambahulā akkhadhuttā  bhagavato avidūre akkhehi dibbanti. atha kho so gahapati yena te  akkhadhuttā tenupasaṅkami; upasaṅkamitvā akkhadhutte etadavoca --  ``idhāhaṃ, bhonto, yena samaṇo gotamo ^a^P2.0107^ea^  tenupasaṅkamiṃ; upasaṅkamitvā samaṇaṃ gotamaṃ abhivādetvā ekamantaṃ  nisīdiṃ. ekamantaṃ nisinnaṃ kho maṃ, bhonto, samaṇo gotamo  etadavoca -- `na kho te, gahapati, sake citte ṭhitassa indriyāni,  atthi te indriyānaṃ aññathatta'nti. evaṃ vutte, ahaṃ, bhonto, samaṇaṃ  gotamaṃ etadavocaṃ -- `kiñhi me, bhante, indriyānaṃ nāññathattaṃ  bhavissati; mayhañhi, bhante, ekaputtako piyo manāpo kālaṅkato.  tassa kālaṃkiriyāya ^a^V2.0317^ea^ neva kammantā paṭibhanti, na bhattaṃ paṭibhāti ^a^M2.0310^ea^.  sohaṃ āḷāhanaṃ gantvā kandāmi -- kahaṃ, ekaputtaka, kahaṃ,  ekaputtakā'ti! `evametaṃ, gahapati, evametaṃ, gahapati! piyajātikā  hi, gahapati, sokaparidevadukkhadomanassupāyāsā piyappabhavikā'ti.  `kassa kho nāmetaṃ, bhante, evaṃ bhavissati -- piyajātikā  sokaparidevadukkhadomanassupāyāsā piyappabhavikā? piyajātikā hi  kho, bhante, ānandasomanassā piyappabhavikā'ti. atha khvāhaṃ,  bhonto, samaṇassa gotamassa bhāsitaṃ anabhinanditvā paṭikkositvā  uṭṭhāyāsanā pakkami''nti. ``evametaṃ, gahapati, evametaṃ, gahapati!  piyajātikā hi, gahapati, ānandasomanassā piyappabhavikā''ti ^a^T2.0491^ea^.  atha kho so gahapati ``sameti me akkhadhuttehī''ti pakkāmi. atha  kho idaṃ kathāvatthu anupubbena rājantepuraṃ pāvisi. </p>
              <p>[03] 355^b^.^eb^ atha kho rājā pasenadi kosalo mallikaṃ deviṃ  āmantesi -- ``idaṃ te, mallike, samaṇena gotamena bhāsitaṃ --  `piyajātikā sokaparidevadukkhadomanassupāyāsā piyappabhavikā'''ti.  ``sacetaṃ, mahārāja, bhagavatā bhāsitaṃ, evameta''nti. ``evameva  panāyaṃ mallikā yaññadeva samaṇo gotamo bhāsati taṃ tadevassa  abbhanumodati''. ``sacetaṃ, mahārāja, bhagavatā bhāsitaṃ evametanti.  seyyathāpi nāma, yaññadeva ācariyo antevāsissa bhāsati taṃ  tadevassa antevāsī abbhanumodati -- `evametaṃ, ācariya, evametaṃ,  ācariyā'''ti. ``evameva kho tvaṃ, mallike, yaññadeva samaṇo  gotamo bhāsati taṃ tadevassa abbhanumodasi''. ``sacetaṃ, mahārāja  ^a^P2.0108^ea^, bhagavatā bhāsitaṃ evameta''nti. ``carapi, re  mallike, vinassā''ti. atha kho mallikā devī nāḷijaṅghaṃ brāhmaṇaṃ  āmantesi -- ``ehi tvaṃ, brāhmaṇa, yena bhagavā tenupasaṅkama;  upasaṅkamitvā mama vacanena bhagavato pāde sirasā vandāhi, appābādhaṃ  appātaṅkaṃ lahuṭṭhānaṃ balaṃ phāsuvihāraṃ puccha -- `mallikā, bhante, devī  bhagavato pāde sirasā vandati, appābādhaṃ appātaṅkaṃ lahuṭṭhānaṃ balaṃ  phāsuvihāraṃ pucchatī'ti. evañca vadehi -- `bhāsitā nu kho,  bhante, bhagavatā esā vācā -- piyajātikā  sokaparidevadukkhadomanassupāyāsā piyappabhavikā'ti ^a^T2.0492^ea^. yathā te  bhagavā byākaroti taṃ sādhukaṃ uggahetvā mama āroceyyāsi. na hi  tathāgatā vitathaṃ bhaṇantī''ti. ``evaṃ, bhotī''ti kho nāḷijaṅgho  brāhmaṇo mallikāya deviyā paṭissutvā yena bhagavā ^a^M2.0311^ea^ tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ ^a^V2.0318^ea^ nisinno kho  nāḷijaṅgho brāhmaṇo bhagavantaṃ etadavoca -- ``mallikā, bho gotama,  devī bhoto gotamassa pāde sirasā vandati; appābādhaṃ appātaṅkaṃ  lahuṭṭhānaṃ balaṃ phāsuvihāraṃ pucchati; evañca vadeti -- `bhāsitā nu  kho, bhante, bhagavatā esā vācā -- piyajātikā  sokaparidevadukkhadomanassupāyāsā piyappabhavikā'''ti. </p>
              <p>[03] 356^b^.^eb^ ``evametaṃ, brāhmaṇa, evametaṃ, brāhmaṇa!  piyajātikā hi, brāhmaṇa, sokaparidevadukkhadomanassupāyāsā  piyappabhavikāti. tadamināpetaṃ, brāhmaṇa, pariyāyena veditabbaṃ yathā  piyajātikā sokaparidevadukkhadomanassupāyāsā piyappabhavikā.  bhūtapubbaṃ, brāhmaṇa, imissāyeva sāvatthiyā aññatarissā itthiyā  mātā kālamakāsi. sā tassā kālakiriyāya ummattikā  khittacittā rathikāya rathikaṃ {rathiyāya rathiyaṃ (sī0 syā0 kaṃ0 pī0)} siṅghāṭakena   siṅghāṭakaṃ upasaṅkamitvā  evamāha -- `api me mātaraṃ addassatha {addasatha (sī0 pī0)}, api me mātaraṃ addassathā'ti?  imināpi ^a^P2.0109^ea^ kho etaṃ, brāhmaṇa, pariyāyena  veditabbaṃ yathā piyajātikā sokaparidevadukkhadomanassupāyāsā  piyappabhavikāti.</p>
              <p>[03] ``bhūtapubbaṃ ^a^T2.0493^ea^, brāhmaṇa, imissāyeva sāvatthiyā aññatarissā  itthiyā pitā kālamakāsi... bhātā kālamakāsi... bhaginī  kālamakāsi... putto kālamakāsi... dhītā kālamakāsi... sāmiko  kālamakāsi. sā tassa kālakiriyāya ummattikā khittacittā  rathikāya rathikaṃ siṅghāṭakena siṅghāṭakaṃ upasaṅkamitvā evamāha --  `api me sāmikaṃ addassatha, api me sāmikaṃ addassathā'ti?  imināpi kho etaṃ, brāhmaṇa, pariyāyena veditabbaṃ yathā piyajātikā  sokaparidevadukkhadomanassupāyāsā piyappabhavikāti.</p>
              <p>[03] ``bhūtapubbaṃ ^a^V2.0319^ea^, brāhmaṇa, imissāyeva sāvatthiyā aññatarassa  purisassa mātā kālamakāsi. so tassā kālakiriyāya ummattako  khittacitto rathikāya rathikaṃ siṅghāṭakena siṅghāṭakaṃ upasaṅkamitvā  evamāha -- `api me mātaraṃ addassatha, api me mātaraṃ addassathā'ti ^a^M2.0312^ea^?  imināpi kho etaṃ, brāhmaṇa ^a^T2.0494^ea^, pariyāyena veditabbaṃ yathā  piyajātikā sokaparidevadukkhadomanassupāyāsā piyappabhavikāti.</p>
              <p>[03] ``bhūtapubbaṃ, brāhmaṇa, imissāyeva sāvatthiyā aññatarassa  purisassa pitā kālamakāsi... bhātā kālamakāsi... bhaginī  kālamakāsi... putto kālamakāsi... dhītā kālamakāsi... pajāpati  kālamakāsi. so tassā kālakiriyāya ummattako khittacitto  rathikāya rathikaṃ siṅghāṭakena siṅghāṭakaṃ upasaṅkamitvā evamāha --  `api me pajāpatiṃ addassatha, api me pajāpatiṃ addassathā'ti?  imināpi kho etaṃ, brāhmaṇa, pariyāyena veditabbaṃ yathā piyajātikā  sokaparidevadukkhadomanassupāyāsā piyappabhavikāti.</p>
              <p>[03] ``bhūtapubbaṃ, brāhmaṇa, imissāyeva sāvatthiyā aññatarā itthī  ñātikulaṃ agamāsi. tassā te ñātakā sāmikaṃ {sāmikā (sī0)} acchinditvā  aññassa dātukāmā. sā ca taṃ na icchati. atha kho sā itthī  sāmikaṃ etadavoca -- `ime, maṃ {mama (syā0 kaṃ0 pī0)}, ayyaputta, ñātakā tvaṃ  {tayā (sī0), taṃ (syā0 kaṃ0 pī0)} acchinditvā  aññassa dātukāmā. ahañca taṃ na icchāmī'ti. atha kho so  puriso taṃ itthiṃ dvidhā chetvā attānaṃ ^a^P2.0110^ea^ upphālesi {uppāṭesi (sī0  pī0), ophāresi (ka0)}  -- `ubho pecca bhavissāmā'ti. imināpi kho etaṃ, brāhmaṇa,  pariyāyena veditabbaṃ yathā piyajātikā  sokaparidevadukkhadomanassupāyāsā piyappabhavikā''ti. </p>
              <p>[03] 357^b^.^eb^ atha kho nāḷijaṅgho brāhmaṇo bhagavato  bhāsitaṃ abhinanditvā anumoditvā uṭṭhāyāsanā yena mallikā devī  tenupasaṅkami; upasaṅkamitvā yāvatako ahosi bhagavatā saddhiṃ  kathāsallāpo taṃ sabbaṃ mallikāya deviyā ārocesi. atha kho  mallikā devī yena rājā pasenadi kosalo tenupasaṅkami;  upasaṅkamitvā rājānaṃ pasenadiṃ kosalaṃ etadavoca -- ``taṃ kiṃ  maññasi, mahārāja, piyā te vajirī kumārī''ti? ``evaṃ, mallike,  piyā me vajirī kumārī''ti. ``taṃ kiṃ maññasi, mahārāja,  vajiriyā te kumāriyā vipariṇāmaññathābhāvā uppajjeyyuṃ ^a^T2.0495^ea^  sokaparidevadukkhadomanassupāyāsā''ti? ``vajiriyā me, mallike,  kumāriyā vipariṇāmaññathābhāvā jīvitassapi siyā ^a^M2.0313^ea^ aññathattaṃ, kiṃ  pana me na uppajjissanti sokaparidevadukkhadomanassupāyāsā''ti?  ``idaṃ kho taṃ, mahārāja, tena bhagavatā jānatā passatā arahatā  sammāsambuddhena sandhāya bhāsitaṃ -- `piyajātikā  sokaparidevadukkhadomanassupāyāsā piyappabhavikā'ti.</p>
              <p>[03] ``taṃ kiṃ maññasi, mahārāja, piyā te vāsabhā khattiyā''ti?  ``evaṃ, mallike, piyā ^a^V2.0320^ea^ me vāsabhā khattiyā''ti. ``taṃ kiṃ  maññasi, mahārāja, vāsabhāya te khattiyāya vipariṇāmaññathābhāvā  uppajjeyyuṃ sokaparidevadukkhadomanassupāyāsā''ti? ``vāsabhāya me,  mallike, khattiyāya vipariṇāmaññathābhāvā jīvitassapi siyā  aññathattaṃ, kiṃ pana me na uppajjissanti  sokaparidevadukkhadomanassupāyāsā''ti? ``idaṃ kho taṃ, mahārāja,  tena bhagavatā jānatā passatā arahatā sammāsambuddhena sandhāya bhāsitaṃ  -- `piyajātikā sokaparidevadukkhadomanassupāyāsā  piyappabhavikā'ti.</p>
              <p>[03] ``taṃ kiṃ maññasi, mahārāja, piyo te viṭaṭūbho {viḍūḍabho (sī0 syā0 kaṃ0  pī0)} senāpatī''ti?  ``evaṃ ^a^P2.0111^ea^, mallike, piyo me viṭaṭūbho  senāpatī''ti. ``taṃ kiṃ maññasi, mahārāja, viṭaṭūbhassa te  senāpatissa vipariṇāmaññathābhāvā uppajjeyyuṃ  sokaparidevadukkhadomanassupāyāsā''ti? ``viṭaṭūbhassa me, mallike,  senāpatissa vipariṇāmaññathābhāvā jīvitassapi siyā aññathattaṃ ^a^T2.0496^ea^, kiṃ  pana me na uppajjissanti sokaparidevadukkhadomanassupāyāsā''ti?  ``idaṃ kho taṃ, mahārāja, tena bhagavatā jānatā passatā arahatā  sammāsambuddhena sandhāya bhāsitaṃ -- `piyajātikā  sokaparidevadukkhadomanassupāyāsā piyappabhavikā'ti.</p>
              <p>[03] ``taṃ kiṃ maññasi, mahārāja, piyā te aha''nti? ``evaṃ,  mallike, piyā mesi tva''nti. ``taṃ kiṃ maññasi, mahārāja, mayhaṃ  te vipariṇāmaññathābhāvā uppajjeyyuṃ  sokaparidevadukkhadomanassupāyāsā''ti? ``tuyhañhi me, mallike,  vipariṇāmaññathābhāvā jīvitassapi siyā aññathattaṃ, kiṃ pana me na  uppajjissanti sokaparidevadukkhadomanassupāyāsā''ti? ``idaṃ kho  taṃ, mahārāja, tena bhagavatā jānatā passatā arahatā sammāsambuddhena  sandhāya bhāsitaṃ -- `piyajātikā sokaparidevadukkhadomanassupāyāsā  piyappabhavikā'ti. </p>
              <p>[01] ``taṃ ^a^M2.0314^ea^ kiṃ maññasi, mahārāja, piyā te  kāsikosalā''ti? ``evaṃ, mallike, piyā me kāsikosalā.  kāsikosalānaṃ, mallike, ānubhāvena kāsikacandanaṃ paccanubhoma,  mālāgandhavilepanaṃ dhāremā''ti. ``taṃ kiṃ maññasi, mahārāja,  kāsikosalānaṃ te vipariṇāmaññathābhāvā uppajjeyyuṃ  sokaparidevadukkhadomanassupāyāsā''ti? ``kāsikosalānañhi,  mallike ^a^V2.0321^ea^, vipariṇāmaññathābhāvā jīvitassapi siyā aññathattaṃ, kiṃ  pana me na uppajjissanti sokaparidevadukkhadomanassupāyāsā''ti?  ``idaṃ kho taṃ, mahārāja, tena bhagavatā jānatā passatā arahatā  sammāsambuddhena ^a^T2.0497^ea^ sandhāya bhāsitaṃ -- `piyajātikā  sokaparidevadukkhadomanassupāyāsā piyappabhavikā'''ti.</p>
              <p>[03] ``acchariyaṃ, mallike, abbhutaṃ, mallike! yāvañca so bhagavā  ^a^P2.0112^ea^ paññāya ativijjha maññe {paṭivijjha paññāya (ka0)} passati. ehi,  mallike, ācamehī''ti {ācāmehīti (sī0 pī0)}. atha kho rājā pasenadi kosalo  uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ  paṇāmetvā tikkhattuṃ udānaṃ udānesi -- ``namo tassa bhagavato  arahato sammāsambuddhassa, namo tassa bhagavato arahato  sammāsambuddhassa, namo tassa bhagavato arahato sammāsambuddhassā''ti. </p>
              <p>[06] piyajātikasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. bāhitikasuttaṃ </h3n>
            <h4>
              <h4n> </h4n>
              <p>[03] 358^b^.^eb^ evaṃ ^a^T2.0498^ea^ ^a^V2.0322^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho āyasmā  ānando pubbaṇhasamayaṃ nivāsetvā pattacīvaramādāya sāvatthiyaṃ piṇḍāya  pāvisi. sāvatthiyaṃ piṇḍāya caritvā pacchābhattaṃ piṇḍapātapaṭikkanto  yena pubbārāmo migāramātupāsādo tenupasaṅkami divāvihārāya. tena  kho pana samayena rājā pasenadi kosalo ekapuṇḍarīkaṃ nāgaṃ  abhiruhitvā sāvatthiyā niyyāti divā divassa. addasā kho rājā  pasenadi kosalo āyasmantaṃ ānandaṃ dūratova āgacchantaṃ. disvāna  sirivaḍḍhaṃ mahāmattaṃ āmantesi -- ``āyasmā no eso, samma  sirivaḍḍha, ānando''ti ^a^M2.0315^ea^. ``evaṃ, mahārāja, āyasmā eso  ānando''ti. atha kho rājā pasenadi kosalo aññataraṃ purisaṃ  āmantesi -- ``ehi tvaṃ, ambho purisa, yenāyasmā ānando  tenupasaṅkama; upasaṅkamitvā mama vacanena āyasmato ānandassa pāde  sirasā vandāhi -- `rājā, bhante, pasenadi kosalo āyasmato  ānandassa pāde sirasā vandatī'ti. evañca vadehi -- `sace kira,  bhante, āyasmato ānandassa na kiñci accāyikaṃ karaṇīyaṃ, āgametu  kira, bhante, āyasmā ānando muhuttaṃ ^a^P2.0113^ea^ anukampaṃ  upādāyā'''ti. ``evaṃ, devā''ti kho so puriso rañño  pasenadissa kosalassa paṭissutvā yenāyasmā ^a^T2.0499^ea^ ānando tenupasaṅkami;  upasaṅkamitvā āyasmantaṃ ānandaṃ abhivādetvā ekamantaṃ aṭṭhāsi.  ekamantaṃ ṭhito kho so puriso āyasmantaṃ ānandaṃ etadavoca --  ``rājā, bhante, pasenadi kosalo āyasmato ānandassa pāde  sirasā vandati; evañca vadeti -- `sace kira, bhante, āyasmato  ānandassa na kiñci accāyikaṃ karaṇīyaṃ, āgametu kira, bhante,  āyasmā ānando muhuttaṃ anukampaṃ upādāyā'''ti. adhivāsesi kho  āyasmā ānando tuṇhībhāvena. atha kho rājā pasenadi kosalo  yāvatikā nāgassa bhūmi nāgena gantvā nāgā paccorohitvā pattikova  yenāyasmā ānando tenupasaṅkami; upasaṅkamitvā āyasmantaṃ ānandaṃ  abhivādetvā ekamantaṃ aṭṭhāsi. ekamantaṃ ṭhito kho rājā pasenadi  kosalo āyasmantaṃ ānandaṃ etadavoca -- ``sace, bhante, āyasmato  ānandassa na kiñci accāyikaṃ karaṇīyaṃ ^a^V2.0323^ea^, sādhu, bhante, āyasmā  ānando yena aciravatiyā nadiyā tīraṃ tenupasaṅkamatu anukampaṃ  upādāyā''ti. adhivāsesi kho āyasmā ānando tuṇhībhāvena. </p>
              <p>[03] 359^b^.^eb^ atha kho āyasmā ānando yena aciravatiyā  nadiyā tīraṃ tenupasaṅkami; upasaṅkamitvā aññatarasmiṃ rukkhamūle  paññatte āsane nisīdi. atha kho rājā pasenadi kosalo  yāvatikā nāgassa bhūmi nāgena gantvā nāgā paccorohitvā pattikova  yenāyasmā ānando tenupasaṅkami; upasaṅkamitvā āyasmantaṃ ānandaṃ  abhivādetvā ^a^T2.0500^ea^ ekamantaṃ aṭṭhāsi. ekamantaṃ ṭhito kho rājā pasenadi  kosalo āyasmantaṃ ānandaṃ etadavoca -- ``idha, bhante, āyasmā ^a^M2.0316^ea^   ānando hatthatthare nisīdatū''ti. ``alaṃ, mahārāja. nisīda tvaṃ;  nisinno ahaṃ sake āsane''ti. nisīdi kho rājā pasenadi  kosalo paññatte āsane. nisajja kho rājā pasenadi kosalo  āyasmantaṃ ānandaṃ etadavoca -- ``kiṃ nu kho, bhante ānanda, so  bhagavā tathārūpaṃ kāyasamācāraṃ samācareyya, yvāssa kāyasamācāro  opārambho samaṇehi brāhmaṇehī''ti {brāhmaṇehi viññūhīti (sabbattha) aṭṭhakathā  ṭīkā oloketabbā}? ``na kho, mahārāja, so  bhagavā tathārūpaṃ kāyasamācāraṃ samācareyya, yvāssa kāyasamācāro  opārambho samaṇehi brāhmaṇehi viññūhī''ti.</p>
              <p>[03] ``kiṃ ^a^P2.0114^ea^ pana, bhante ānanda, so bhagavā  tathārūpaṃ vacīsamācāraṃ...pe0... manosamācāraṃ samācareyya, yvāssa  manosamācāro opārambho samaṇehi brāhmaṇehī''ti {brāhmaṇehi viññūhīti  (sabbattha) aṭṭhakathā ṭīkā oloketabbā}? ``na kho,  mahārāja, so bhagavā tathārūpaṃ manosamācāraṃ samācareyya, yvāssa  manosamācāro opārambho samaṇehi brāhmaṇehi viññūhī''ti. </p>
              <p>[01] ``acchariyaṃ, bhante, abbhutaṃ, bhante! yañhi mayaṃ,  bhante, nāsakkhimhā pañhena paripūretuṃ taṃ, bhante, āyasmatā ānandena  pañhassa veyyākaraṇena paripūritaṃ. ye te, bhante, bālā abyattā  ananuvicca apariyogāhetvā paresaṃ vaṇṇaṃ vā avaṇṇaṃ vā bhāsanti, na  mayaṃ taṃ sārato paccāgacchāma; ye pana {ye ca kho (sī0 syā0 kaṃ0 pī0)} te,   bhante ^a^T2.0501^ea^, paṇḍitā viyattā {byattā (sī0 syā0 kaṃ0 pī0)}  medhāvino anuvicca pariyogāhetvā paresaṃ vaṇṇaṃ vā avaṇṇaṃ vā  bhāsanti, mayaṃ taṃ sārato paccāgacchāma''. </p>
              <p>[03] 360^b^.^eb^ ``katamo pana, bhante ānanda, kāyasamācāro  opārambho samaṇehi brāhmaṇehi viññūhī''ti? ``yo kho, mahārāja,  kāyasamācāro akusalo''.</p>
              <p>[03] ``katamo ^a^V2.0324^ea^ pana, bhante, kāyasamācāro akusalo''? ``yo  kho, mahārāja, kāyasamācāro sāvajjo''.</p>
              <p>[03] ``katamo pana, bhante, kāyasamācāro sāvajjo''? ``yo  kho, mahārāja, kāyasamācāro sabyābajjho'' {sabyāpajjho (sī0 syā0 kaṃ0  pī0), sabyāpajjo (ka0)}.</p>
              <p>[03] ``katamo ^a^M2.0317^ea^ pana, bhante, kāyasamācāro sabyābajjho''? ``yo  kho, mahārāja, kāyasamācāro dukkhavipāko''.</p>
              <p>[03] ``katamo pana, bhante, kāyasamācāro dukkhavipāko''?  ``yo kho, mahārāja, kāyasamācāro attabyābādhāyapi saṃvattati,  parabyābādhāyapi saṃvattati, ubhayabyābādhāyapi saṃvattati tassa akusalā  dhammā abhivaḍḍhanti, kusalā dhammā parihāyanti; evarūpo kho,  mahārāja, kāyasamācāro opārambho samaṇehi brāhmaṇehi viññūhī''ti.</p>
              <p>[03] ``katamo pana, bhante ānanda, vacīsamācāro...pe0...  manosamācāro opārambho samaṇehi brāhmaṇehi viññūhī''ti? ``yo  kho, mahārāja, manosamācāro akusalo''.</p>
              <p>[03] ``katamo pana, bhante, manosamācāro akusalo''? ``yo  ^a^P2.0115^ea^ kho, mahārāja, manosamācāro sāvajjo''.</p>
              <p>[03] ``katamo pana, bhante, manosamācāro sāvajjo''? ``yo  kho, mahārāja, manosamācāro sabyābajjho''.</p>
              <p>[03] ``katamo ^a^T2.0502^ea^ pana, bhante, manosamācāro sabyābajjho''? ``yo  kho, mahārāja, manosamācāro dukkhavipāko''.</p>
              <p>[03] ``katamo pana, bhante, manosamācāro dukkhavipāko''?  ``yo kho, mahārāja, manosamācāro ^a^V2.0325^ea^ attabyābādhāyapi saṃvattati,  parabyābādhāyapi saṃvattati, ubhayabyābādhāyapi saṃvattati tassa akusalā  dhammā abhivaḍḍhanti, kusalā dhammā parihāyanti; evarūpo kho,  mahārāja, manosamācāro opārambho samaṇehi brāhmaṇehi viññūhī''ti.</p>
              <p>[03] ``kiṃ nu kho, bhante ānanda, so bhagavā sabbesaṃyeva  akusalānaṃ dhammānaṃ pahānaṃ vaṇṇetī''ti? ``sabbākusaladhammapahīno  kho, mahārāja, tathāgato kusaladhammasamannāgato''ti. </p>
              <p>[03] 361^b^.^eb^ ``katamo pana, bhante ānanda, kāyasamācāro  anopārambho samaṇehi brāhmaṇehi viññūhī''ti? ``yo kho,  mahārāja, kāyasamācāro kusalo''.</p>
              <p>[03] ``katamo ^a^M2.0318^ea^ pana, bhante, kāyasamācāro kusalo''? ``yo kho,  mahārāja, kāyasamācāro anavajjo''.</p>
              <p>[03] ``katamo pana, bhante, kāyasamācāro anavajjo''? ``yo  kho, mahārāja, kāyasamācāro abyābajjho''.</p>
              <p>[03] ``katamo pana, bhante, kāyasamācāro abyābajjho''? ``yo  kho, mahārāja, kāyasamācāro sukhavipāko''.</p>
              <p>[03] ``katamo pana, bhante, kāyasamācāro sukhavipāko''?</p>
              <p>[03] ``yo kho, mahārāja, kāyasamācāro nevattabyābādhāyapi  saṃvattati, na parabyābādhāyapi saṃvattati, na ubhayabyābādhāyapi  saṃvattati tassa akusalā dhammā parihāyanti, kusalā dhammā ^a^T2.0503^ea^  abhivaḍḍhanti; evarūpo kho, mahārāja, kāyasamācāro anopārambho  samaṇehi brāhmaṇehi viññūhī''ti.</p>
              <p>[03] ``katamo pana, bhante ānanda, vacīsamācāro...pe0...  manosamācāro anopārambho samaṇehi brāhmaṇehi viññūhī''ti?  ``yo kho, mahārāja, manosamācāro kusalo''.</p>
              <p>[03] ``katamo ^a^V2.0326^ea^ ^a^P2.0116^ea^ pana, bhante, manosamācāro  kusalo''? ``yo kho, mahārāja, manosamācāro anavajjo''.</p>
              <p>[03] ``katamo pana, bhante, manosamācāro anavajjo''? ``yo  kho, mahārāja, manosamācāro abyābajjho''.</p>
              <p>[03] ``katamo pana, bhante, manosamācāro abyābajjho''? ``yo  kho, mahārāja, manosamācāro sukhavipāko''.</p>
              <p>[03] ``katamo pana, bhante, manosamācāro sukhavipāko''? ``yo  kho, mahārāja, manosamācāro nevattabyābādhāyapi saṃvattati, na  parabyābādhāyapi saṃvattati, na ubhayabyābādhāyapi saṃvattati. tassa  akusalā dhammā parihāyanti, kusalā dhammā abhivaḍḍhanti. evarūpo  kho, mahārāja, manosamācāro anopārambho samaṇehi brāhmaṇehi  viññūhī''ti.</p>
              <p>[03] ``kiṃ pana, bhante ānanda, so bhagavā sabbesaṃyeva kusalānaṃ  dhammānaṃ upasampadaṃ vaṇṇetī''ti? ``sabbākusaladhammapahīno kho,  mahārāja, tathāgato kusaladhammasamannāgato''ti. </p>
              <p>[03] 362^b^.^eb^ ``acchariyaṃ ^a^M2.0319^ea^, bhante, abbhutaṃ, bhante! yāva  subhāsitaṃ cidaṃ {subhāsitamidaṃ (sī0)}, bhante, āyasmatā ānandena. iminā ca mayaṃ,  bhante, āyasmato ānandassa subhāsitena attamanābhiraddhā. evaṃ  attamanābhiraddhā ca mayaṃ ^a^T2.0504^ea^, bhante, āyasmato ānandassa subhāsitena.  sace, bhante, āyasmato ānandassa hatthiratanaṃ kappeyya, hatthiratanampi  mayaṃ āyasmato ānandassa dadeyyāma. sace, bhante, āyasmato  ānandassa assaratanaṃ kappeyya, assaratanampi mayaṃ āyasmato  ānandassa dadeyyāma. sace, bhante, āyasmato ānandassa gāmavaraṃ  kappeyya, gāmavarampi mayaṃ āyasmato ānandassa dadeyyāma. api  ca, bhante, mayampetaṃ {mayameva taṃ (sī0), mayampanetaṃ (syā0 kaṃ0)} jānāma -- `netaṃ āyasmato ānandassa  kappatī'ti. ayaṃ me, bhante, bāhitikā raññā māgadhena ajātasattunā  vedehiputtena vatthanāḷiyā {chattanāḷiyā (syā0 kaṃ0 pī0)} pakkhipitvā pahitā soḷasasamā āyāmena,  aṭṭhasamā vitthārena ^a^V2.0327^ea^. taṃ, bhante, āyasmā ānando paṭiggaṇhātu  anukampaṃ upādāyā''ti. ``alaṃ, mahārāja, paripuṇṇaṃ me  ticīvara''nti.</p>
              <p>[03] ``ayaṃ ^a^P2.0117^ea^, bhante, aciravatī nadī diṭṭhā  āyasmatā ceva ānandena amhehi ca. yadā uparipabbate mahāmegho  abhippavuṭṭho hoti, athāyaṃ aciravatī nadī ubhato kūlāni  saṃvissandantī gacchati; evameva kho, bhante, āyasmā ānando imāya  bāhitikāya attano ticīvaraṃ karissati. yaṃ panāyasmato  ānandassa purāṇaṃ ticīvaraṃ taṃ sabrahmacārīhi saṃvibhajissati.  evāyaṃ amhākaṃ dakkhiṇā saṃvissandantī maññe gamissati.  paṭiggaṇhātu, bhante, āyasmā ānando bāhitika''nti. paṭiggahesi  kho āyasmā ānando ^a^T2.0505^ea^ bāhitikaṃ.</p>
              <p>[03] atha kho rājā pasenadi kosalo āyasmantaṃ ānandaṃ  etadavoca -- ``handa ca dāni mayaṃ, bhante ānanda, gacchāma;  bahukiccā mayaṃ bahukaraṇīyā''ti. ``yassadāni tvaṃ, mahārāja, kālaṃ  maññasī''ti. atha kho rājā pasenadi kosalo āyasmato  ānandassa bhāsitaṃ abhinanditvā anumoditvā uṭṭhāyāsanā āyasmantaṃ  ānandaṃ abhivādetvā padakkhiṇaṃ katvā pakkāmi. </p>
              <p>[03] 363^b^.^eb^ atha ^a^M2.0320^ea^ kho āyasmā ānando acirapakkantassa  rañño pasenadissa kosalassa yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  āyasmā ānando yāvatako ahosi raññā pasenadinā kosalena  saddhiṃ kathāsallāpo taṃ sabbaṃ bhagavato ārocesi. tañca bāhitikaṃ  bhagavato pādāsi. atha kho bhagavā bhikkhū āmantesi -- ``lābhā,  bhikkhave, rañño pasenadissa kosalassa, suladdhalābhā, bhikkhave,  rañño pasenadissa kosalassa; yaṃ rājā pasenadi kosalo labhati  ānandaṃ dassanāya, labhati payirupāsanāyā''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] bāhitikasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. dhammacetiyasuttaṃ </h3n>
            <h4>
              <h4n> </h4n>
              <p>[03] 364^b^.^eb^ evaṃ ^a^T2.0506^ea^ ^a^V2.0328^ea^ ^a^P2.0118^ea^ me sutaṃ -- ekaṃ  samayaṃ bhagavā sakkesu viharati medāḷupaṃ {metaḷūpaṃ (sī0), medaḷumpaṃ (pī0)} nāma sakyānaṃ nigamo. tena  kho pana samayena rājā pasenadi kosalo nagarakaṃ anuppatto hoti  kenacideva karaṇīyena. atha kho rājā pasenadi kosalo dīghaṃ  kārāyanaṃ āmantesi -- ``yojehi, samma kārāyana, bhadrāni bhadrāni  yānāni, uyyānabhūmiṃ gacchāma subhūmiṃ dassanāyā''ti  {subhūmidassanāyāti (dī0 ni0 2.43)}. ``evaṃ,  devā''ti kho dīgho kārāyano rañño pasenadissa kosalassa  paṭissutvā bhadrāni bhadrāni yānāni yojāpetvā rañño pasenadissa  kosalassa paṭivedesi -- ``yuttāni kho te, deva, bhadrāni bhadrāni  yānāni. yassadāni kālaṃ maññasī''ti. atha kho rājā pasenadi  kosalo bhadraṃ yānaṃ abhiruhitvā bhadrehi bhadrehi yānehi nagarakamhā  niyyāsi mahaccā rājānubhāvena. yena ārāmo tena pāyāsi.  yāvatikā yānassa bhūmi yānena gantvā yānā paccorohitvā pattikova  ārāmaṃ pāvisi. addasā kho rājā pasenadi kosalo ārāme  jaṅghāvihāraṃ anucaṅkamamāno anuvicaramāno ^a^M2.0321^ea^ rukkhamūlāni  pāsādikāni pasādanīyāni appasaddāni appanigghosāni  vijanavātāni manussarāhasseyyakāni {manussarāhaseyyakāni (sī0 pī0)} paṭisallānasāruppāni. disvāna  bhagavantaṃyeva ārabbha sati udapādi -- ``imāni kho tāni  rukkhamūlāni pāsādikāni pasādanīyāni appasaddāni ^a^T2.0507^ea^  appanigghosāni vijanavātāni manussarāhasseyyakāni  paṭisallānasāruppāni, yattha sudaṃ mayaṃ taṃ bhagavantaṃ payirupāsāma  arahantaṃ sammāsambuddha''nti. </p>
              <p>[03] 365^b^.^eb^ atha kho rājā pasenadi kosalo dīghaṃ  kārāyanaṃ āmantesi -- ``imāni kho, samma kārāyana, tāni  rukkhamūlāni pāsādikāni pasādanīyāni appasaddāni  appanigghosāni vijanavātāni manussarāhasseyyakāni  paṭisallānasāruppāni, yattha sudaṃ mayaṃ taṃ bhagavantaṃ payirupāsāma  arahantaṃ sammāsambuddhaṃ. kahaṃ nu kho, samma kārāyana, etarahi so  bhagavā ^a^P2.0119^ea^ viharati arahaṃ sammāsambuddho''ti?  ``atthi, mahārāja, medāḷupaṃ nāma sakyānaṃ nigamo. tattha so  bhagavā etarahi viharati arahaṃ sammāsambuddho''ti. ``kīvadūre {kīvadūro (sī0  syā0 kaṃ0 pī0)} pana,  samma kārāyana ^a^V2.0329^ea^, nagarakamhā medāḷupaṃ nāma sakyānaṃ nigamo hotī''ti?  ``na dūre, mahārāja; tīṇi yojanāni; sakkā divasāvasesena  gantu''nti. ``tena hi, samma kārāyana, yojehi bhadrāni bhadrāni  yānāni, gamissāma mayaṃ taṃ bhagavantaṃ dassanāya arahantaṃ  sammāsambuddha''nti. ``evaṃ, devā''ti kho dīgho kārāyano rañño  pasenadissa kosalassa paṭissutvā bhadrāni bhadrāni yānāni  yojāpetvā rañño pasenadissa kosalassa paṭivedesi -- ``yuttāni  kho te, deva, bhadrāni bhadrāni yānāni. yassadāni kālaṃ  maññasī''ti. atha kho rājā pasenadi kosalo bhadraṃ yānaṃ  abhiruhitvā bhadrehi bhadrehi yānehi nagarakamhā yena medāḷupaṃ nāma  sakyānaṃ ^a^T2.0508^ea^ nigamo tena pāyāsi. teneva divasāvasesena medāḷupaṃ nāma  sakyānaṃ nigamaṃ sampāpuṇi. yena ārāmo tena pāyāsi.  yāvatikā yānassa bhūmi yānena gantvā yānā paccorohitvā pattikova  ārāmaṃ pāvisi. </p>
              <p>[03] 366^b^.^eb^ tena kho pana samayena sambahulā bhikkhū  abbhokāse caṅkamanti. atha kho rājā pasenadi kosalo yena te  bhikkhū tenupasaṅkami; upasaṅkamitvā te bhikkhū etadavoca -- ``kahaṃ  nu kho, bhante, etarahi ^a^M2.0322^ea^ so bhagavā viharati arahaṃ sammāsambuddho?  dassanakāmā hi mayaṃ taṃ bhagavantaṃ arahantaṃ sammāsambuddha''nti.  ``eso, mahārāja, vihāro saṃvutadvāro. tena appasaddo  upasaṅkamitvā ataramāno āḷindaṃ pavisitvā ukkāsitvā aggaḷaṃ  ākoṭehi. vivarissati bhagavā te dvāra''nti. atha kho rājā  pasenadi kosalo tattheva khaggañca uṇhīsañca dīghassa kārāyanassa  pādāsi. atha kho dīghassa kārāyanassa etadahosi -- ``rahāyati  kho dāni rājā {mahārājā (sī0 syā0 kaṃ0 pī0)}, idheva {tenidheva  (sī0)} dāni mayā ṭhātabba''nti. atha kho rājā  pasenadi kosalo yena so vihāro saṃvutadvāro tena appasaddo  upasaṅkamitvā ataramāno āḷindaṃ pavisitvā ukkāsitvā aggaḷaṃ  ākoṭesi. vivari bhagavā dvāraṃ. atha kho rājā pasenadi  kosalo vihāraṃ ^a^P2.0120^ea^ pavisitvā bhagavato pādesu  sirasā nipatitvā bhagavato pādāni mukhena ca paricumbati, pāṇīhi  ca parisambāhati, nāmañca sāveti -- ``rājāhaṃ, bhante, pasenadi  kosalo; rājāhaṃ, bhante, pasenadi ^a^T2.0509^ea^ kosalo''ti. </p>
              <p>[03] 367^b^.^eb^ ``kiṃ pana tvaṃ, mahārāja, atthavasaṃ  sampassamāno imasmiṃ sarīre evarūpaṃ paramanipaccakāraṃ karosi,  mittūpahāraṃ {cittūpahāraṃ (sī0)} upadaṃsesī''ti? ``atthi kho me, bhante, bhagavati  dhammanvayo ^a^V2.0330^ea^ -- `hoti sammāsambuddho bhagavā, svākkhāto bhagavatā  dhammo, suppaṭipanno bhagavato sāvakasaṅgho'ti. idhāhaṃ, bhante,  passāmi eke samaṇabrāhmaṇe pariyantakataṃ brahmacariyaṃ carante dasapi  vassāni, vīsampi vassāni, tiṃsampi vassāni, cattārīsampi  vassāni. te aparena samayena sunhātā suvilittā kappitakesamassū  pañcahi kāmaguṇehi samappitā samaṅgībhūtā paricārenti. idha panāhaṃ,  bhante, bhikkhū passāmi yāvajīvaṃ āpāṇakoṭikaṃ paripuṇṇaṃ parisuddhaṃ  brahmacariyaṃ carante. na kho panāhaṃ, bhante, ito bahiddhā aññaṃ evaṃ  paripuṇṇaṃ parisuddhaṃ brahmacariyaṃ samanupassāmi. ayampi kho me,  bhante, bhagavati dhammanvayo hoti -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho''ti. </p>
              <p>[03] 368^b^.^eb^ ``puna caparaṃ, bhante, rājānopi rājūhi  vivadanti, khattiyāpi khattiyehi vivadanti, brāhmaṇāpi brāhmaṇehi  vivadanti, gahapatayopi gahapatīhi ^a^M2.0323^ea^ vivadanti, mātāpi puttena  vivadati, puttopi mātarā vivadati, pitāpi puttena vivadati, puttopi  pitarā vivadati, bhātāpi bhaginiyā vivadati ^a^T2.0510^ea^, bhaginīpi bhātarā  vivadati, sahāyopi sahāyena vivadati. idha panāhaṃ, bhante, bhikkhū  passāmi samagge sammodamāne avivadamāne khīrodakībhūte aññamaññaṃ  ^a^P2.0121^ea^ piyacakkhūhi sampassante viharante. na kho  panāhaṃ, bhante, ito bahiddhā aññaṃ evaṃ samaggaṃ parisaṃ samanupassāmi.  ayampi kho me, bhante, bhagavati dhammanvayo hoti --  `sammāsambuddho bhagavā, svākkhāto bhagavatā dhammo, suppaṭipanno  bhagavato sāvakasaṅgho'ti. </p>
              <p>[03] 369^b^.^eb^ ``puna caparāhaṃ, bhante, ārāmena ārāmaṃ,  uyyānena uyyānaṃ anucaṅkamāmi anuvicarāmi. sohaṃ tattha passāmi  eke samaṇabrāhmaṇe kise lūkhe dubbaṇṇe uppaṇḍuppaṇḍukajāte  dhamanisanthatagatte, na viya maññe cakkhuṃ bandhante janassa dassanāya.  tassa mayhaṃ, bhante, etadahosi -- `addhā ime āyasmanto anabhiratā  vā brahmacariyaṃ caranti, atthi vā tesaṃ kiñci pāpaṃ kammaṃ kataṃ  paṭicchannaṃ; tathā hi ime āyasmanto kisā lūkhā dubbaṇṇā  uppaṇḍuppaṇḍukajātā dhamanisanthatagattā, na viya maññe cakkhuṃ bandhanti  janassa dassanāyā'ti. tyāhaṃ upasaṅkamitvā evaṃ vadāmi -- `kiṃ  nu kho tumhe āyasmanto kisā lūkhā dubbaṇṇā uppaṇḍuppaṇḍukajātā  dhamanisanthatagattā, na viya maññe cakkhuṃ bandhatha janassa  dassanāyā'ti? te evamāhaṃsu -- `bandhukarogo no {paṇḍukarogino (ka0)}, mahārājā'ti.  idha panāhaṃ, bhante, bhikkhū ^a^T2.0511^ea^ passāmi ^a^V2.0331^ea^ haṭṭhapahaṭṭhe udaggudagge abhiratarūpe  pīṇindriye {pīṇitindriye (sī0 pī0)} appossukke pannalome paradattavutte migabhūtena cetasā  viharante. tassa mayhaṃ, bhante, etadahosi -- `addhā ime  āyasmanto tassa bhagavato sāsane uḷāraṃ pubbenāparaṃ visesaṃ jānanti;  tathā hi ime āyasmanto haṭṭhapahaṭṭhā udaggudaggā abhiratarūpā  pīṇindriyā appossukkā pannalomā paradattavuttā migabhūtena cetasā  viharantī'ti. ayampi kho me, bhante, bhagavati dhammanvayo hoti --  `sammāsambuddho bhagavā, svākkhāto bhagavatā dhammo, suppaṭipanno  bhagavato sāvakasaṅgho'ti. </p>
              <p>[03] 370^b^.^eb^ ``puna caparāhaṃ, bhante, rājā khattiyo  muddhāvasitto; pahomi ^a^P2.0122^ea^ ghātetāyaṃ vā ghātetuṃ,  jāpetāyaṃ vā jāpetuṃ, pabbājetāyaṃ vā pabbājetuṃ ^a^M2.0324^ea^. tassa mayhaṃ, bhante,  aḍḍakaraṇe nisinnassa antarantarā kathaṃ opātenti. sohaṃ na  labhāmi -- `mā me bhonto aḍḍakaraṇe nisinnassa antarantarā kathaṃ  opātetha {opātentu (sī0) upariselasutte pana ``opātethā''tiyeva dissati},   kathāpariyosānaṃ me bhonto āgamentū'ti. tassa mayhaṃ,  bhante, antarantarā kathaṃ opātenti. idha panāhaṃ, bhante, bhikkhū  passāmi; yasmiṃ samaye bhagavā anekasatāya parisāya dhammaṃ deseti,  neva tasmiṃ samaye bhagavato sāvakānaṃ khipitasaddo vā hoti  ukkāsitasaddo vā. bhūtapubbaṃ, bhante, bhagavā anekasatāya parisāya  dhammaṃ deseti. tatraññataro bhagavato sāvako ukkāsi. tamenaṃ  aññataro sabrahmacārī ^a^T2.0512^ea^ jaṇṇukena ghaṭṭesi -- `appasaddo āyasmā hotu,  māyasmā saddamakāsi; satthā no bhagavā dhammaṃ desetī'ti. tassa  mayhaṃ, bhante, etadahosi -- `acchariyaṃ vata, bho, abbhutaṃ vata, bho!  adaṇḍena vata kira, bho, asatthena evaṃ suvinītā parisā  bhavissatī'ti! na kho panāhaṃ, bhante, ito bahiddhā aññaṃ evaṃ  suvinītaṃ parisaṃ samanupassāmi. ayampi kho me, bhante, bhagavati  dhammanvayo hoti -- `sammāsambuddho bhagavā, svākkhāto bhagavatā  dhammo, suppaṭipanno bhagavato sāvakasaṅgho'ti. </p>
              <p>[03] 371^b^.^eb^ ``puna caparāhaṃ, bhante, passāmi idhekacce  khattiyapaṇḍite nipuṇe kataparappavāde vālavedhirūpe. te bhindantā {vobhindantā  (sī0)}  maññe caranti paññāgatena diṭṭhigatāni. te suṇanti -- `samaṇo  khalu, bho, gotamo amukaṃ nāma gāmaṃ vā nigamaṃ vā osarissatī'ti.  te pañhaṃ abhisaṅkharonti -- `imaṃ mayaṃ pañhaṃ samaṇaṃ gotamaṃ  upasaṅkamitvā pucchissāma. evaṃ ce no puṭṭho evaṃ byākarissati,  evamassa mayaṃ vādaṃ āropessāma; evaṃ cepi no puṭṭho evaṃ  byākarissati, evampissa mayaṃ vādaṃ ^a^V2.0332^ea^ āropessāmā'ti. te suṇanti  -- `samaṇo khalu, bho, gotamo amukaṃ nāma gāmaṃ vā nigamaṃ vā  osaṭo'ti. te yena bhagavā tenupasaṅkamanti. te bhagavā dhammiyā  kathāya sandasseti samādapeti samuttejeti sampahaṃseti ^a^P2.0123^ea^.  te bhagavatā dhammiyā kathāya sandassitā samādapitā  samuttejitā sampahaṃsitā na ceva bhagavantaṃ pañhaṃ ^a^T2.0513^ea^ pucchanti, kuto vādaṃ  āropessanti? aññadatthu bhagavato sāvakā sampajjanti. ayampi  kho me, bhante, bhagavati dhammanvayo hoti -- `sammāsambuddho ^a^M2.0325^ea^ bhagavā,  svākkhāto bhagavatā dhammo, suppaṭipanno bhagavato sāvakasaṅgho'ti. </p>
              <p>[03] 372^b^.^eb^ ``puna caparāhaṃ, bhante, passāmi idhekacce  brāhmaṇapaṇḍite...pe0... gahapatipaṇḍite...pe0... samaṇapaṇḍite nipuṇe  kataparappavāde vālavedhirūpe. te bhindantā maññe caranti paññāgatena  diṭṭhigatāni. te suṇanti -- `samaṇo khalu, bho, gotamo amukaṃ  nāma gāmaṃ vā nigamaṃ vā osarissatī'ti. te pañhaṃ  abhisaṅkharonti -- `imaṃ mayaṃ pañhaṃ samaṇaṃ gotamaṃ upasaṅkamitvā  pucchissāma. evaṃ ce no puṭṭho evaṃ byākarissati, evamassa mayaṃ  vādaṃ āropessāma; evaṃ cepi no puṭṭho evaṃ byākarissati, evampissa  mayaṃ vādaṃ āropessāmā'ti. te suṇanti -- `samaṇo khalu, bho,  gotamo amukaṃ nāma gāmaṃ vā nigamaṃ vā osaṭo'ti. te yena  bhagavā tenupasaṅkamanti. te bhagavā dhammiyā kathāya sandasseti  samādapeti samuttejeti sampahaṃseti. te bhagavatā dhammiyā kathāya  sandassitā samādapitā samuttejitā sampahaṃsitā na ceva bhagavantaṃ  pañhaṃ pucchanti, kuto vādaṃ āropessanti? aññadatthu bhagavantaṃyeva  okāsaṃ yācanti agārasmā anagāriyaṃ pabbajjāya. te bhagavā  pabbājeti. te tathāpabbajitā ^a^T2.0514^ea^ samānā ekā vūpakaṭṭhā appamattā  ātāpino pahitattā viharantā nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharanti. te evamāhaṃsu -- `manaṃ vata, bho, anassāma;  manaṃ vata, bho, panassāma'. mayañhi pubbe assamaṇāva samānā  samaṇāmhāti paṭijānimhā, abrāhmaṇāva samānā brāhmaṇāmhāti  paṭijānimhā, anarahantova samānā arahantāmhāti paṭijānimhā.  `idāni khomha samaṇā, idāni khomha brāhmaṇā, idāni khomha  arahanto'ti. ayampi kho me, bhante, bhagavati dhammanvayo hoti --  `sammāsambuddho bhagavā, svākkhāto bhagavatā dhammo, suppaṭipanno  bhagavato sāvakasaṅgho'ti. </p>
              <p>[03] 373^b^.^eb^ ``puna ^a^V2.0333^ea^ caparāhaṃ, bhante, ime isidattapurāṇā  thapatayo mamabhattā mamayānā, ahaṃ nesaṃ jīvikāya {jīvitassa (sī0), jīvikaṃ  (sī0 aṭṭha0), jīvitaṃ (syā0 kaṃ0 pī0 ka0)} dātā, yasassa  āhattā; atha ^a^M2.0326^ea^ ca pana no tathā mayi nipaccakāraṃ ^a^P2.0124^ea^  karonti yathā bhagavati. bhūtapubbāhaṃ, bhante, senaṃ abbhuyyāto samāno  ime ca isidattapurāṇā thapatayo vīmaṃsamāno aññatarasmiṃ sambādhe  āvasathe vāsaṃ upagacchiṃ. atha kho, bhante, ime isidattapurāṇā  thapatayo bahudeva rattiṃ dhammiyā kathāya vītināmetvā, yato ahosi  bhagavā ^a^T2.0515^ea^ {assosuṃ kho bhagavantaṃ (sī0 syā0 kaṃ0 pī0)} tato sīsaṃ   katvā maṃ pādato karitvā nipajjiṃsu. tassa  mayhaṃ, bhante, etadahosi -- `acchariyaṃ vata, bho, abbhutaṃ vata, bho!  ime isidattapurāṇā thapatayo mamabhattā mamayānā, ahaṃ nesaṃ jīvikāya  dātā, yasassa āhattā; atha ca pana no tathā mayi nipaccakāraṃ  karonti yathā bhagavati. addhā ime āyasmanto tassa bhagavato  sāsane uḷāraṃ pubbenāparaṃ visesaṃ jānantī'ti. ayampi kho me,  bhante, bhagavati dhammanvayo hoti -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho'ti. </p>
              <p>[03] 374^b^.^eb^ ``puna caparaṃ, bhante, bhagavāpi khattiyo,  ahampi khattiyo; bhagavāpi kosalo, ahampi kosalo; bhagavāpi  āsītiko, ahampi āsītiko. yampi, bhante, bhagavāpi khattiyo  ahampi khattiyo, bhagavāpi kosalo ahampi kosalo, bhagavāpi  āsītiko ahampi āsītiko; imināvārahāmevāhaṃ {imināpāhaṃ (ka0)}, bhante, bhagavati  paramanipaccakāraṃ kātuṃ, mittūpahāraṃ upadaṃsetuṃ. handa, ca dāni mayaṃ,  bhante, gacchāma; bahukiccā mayaṃ bahukaraṇīyā''ti. ``yassadāni  tvaṃ, mahārāja, kālaṃ maññasī''ti. atha kho rājā pasenadi  kosalo uṭṭhāyāsanā bhagavantaṃ abhivādetvā padakkhiṇaṃ katvā pakkāmi.  atha kho bhagavā acirapakkantassa rañño pasenadissa kosalassa  bhikkhū āmantesi -- ``eso, bhikkhave, rājā pasenadi kosalo  dhammacetiyāni ^a^T2.0516^ea^ bhāsitvā uṭṭhāyāsanā pakkanto. uggaṇhatha, bhikkhave,  dhammacetiyāni; pariyāpuṇātha, bhikkhave ^a^P2.0125^ea^,  dhammacetiyāni; dhāretha, bhikkhave, dhammacetiyāni. atthasaṃhitāni,  bhikkhave, dhammacetiyāni ādibrahmacariyakānī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] dhammacetiyasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. kaṇṇakatthalasuttaṃ </h3n>
            <h4>
              <h4n> </h4n>
              <p>[03] 375^b^.^eb^ evaṃ ^a^T2.0517^ea^ ^a^M2.0327^ea^ ^a^V2.0334^ea^ me sutaṃ -- ekaṃ samayaṃ bhagavā uruññāyaṃ  {ujuññāyaṃ (sī0 pī0), udaññāyaṃ (syā0 kaṃ0)} viharati kaṇṇakatthale migadāye. tena kho pana samayena rājā  pasenadi kosalo uruññaṃ anuppatto hoti kenacideva karaṇīyena.  atha kho rājā pasenadi kosalo aññataraṃ purisaṃ āmantesi --  ``ehi tvaṃ, ambho purisa, yena bhagavā tenupasaṅkama; upasaṅkamitvā  mama vacanena bhagavato pāde sirasā vandāhi, appābādhaṃ appātaṅkaṃ  lahuṭṭhānaṃ balaṃ phāsuvihāraṃ puccha -- `rājā, bhante, pasenadi kosalo  bhagavato pāde sirasā vandati, appābādhaṃ appātaṅkaṃ lahuṭṭhānaṃ balaṃ  phāsuvihāraṃ pucchatī'ti. evañca vadehi -- `ajja kira, bhante,  rājā pasenadi kosalo pacchābhattaṃ bhuttapātarāso bhagavantaṃ dassanāya  upasaṅkamissatī'''ti. ``evaṃ, devā''ti kho so puriso rañño  pasenadissa kosalassa paṭissutvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho so puriso bhagavantaṃ etadavoca -- ``rājā, bhante,  pasenadi kosalo bhagavato pāde sirasā vandati, appābādhaṃ appātaṅkaṃ  lahuṭṭhānaṃ balaṃ phāsuvihāraṃ pucchati; evañca vadeti -- `ajja kira  bhante, rājā pasenadi kosalo pacchābhattaṃ bhuttapātarāso bhagavantaṃ  dassanāya upasaṅkamissatī'''ti. assosuṃ ^a^T2.0518^ea^ kho somā ca bhaginī  sakulā ca bhaginī -- ``ajja kira ^a^P2.0126^ea^ rājā  pasenadi kosalo pacchābhattaṃ bhuttapātarāso bhagavantaṃ dassanāya  upasaṅkamissatī''ti. atha kho somā ca bhaginī sakulā ca  bhaginī rājānaṃ pasenadiṃ kosalaṃ bhattābhihāre upasaṅkamitvā etadavocuṃ  -- ``tena hi, mahārāja, amhākampi vacanena bhagavato pāde sirasā  vandāhi, appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha --  `somā ca, bhante, bhaginī sakulā ca bhaginī bhagavato pāde sirasā  vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī'''ti. </p>
              <p>[03] 376^b^.^eb^ atha kho rājā pasenadi kosalo pacchābhattaṃ  bhuttapātarāso yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho rājā ^a^V2.0335^ea^   pasenadi kosalo ^a^M2.0328^ea^ bhagavantaṃ etadavoca -- ``somā ca, bhante, bhaginī  sakulā ca bhaginī bhagavato pāde sirasā vandati {vandanti (sī0 syā0 kaṃ0  pī0)}, appābādhaṃ  appātaṅkaṃ lahuṭṭhānaṃ balaṃ phāsuvihāraṃ pucchatī''ti {pucchantīti (sī0 syā0 kaṃ0  pī0)}. ``kiṃ pana,  mahārāja, somā ca bhaginī sakulā ca bhaginī aññaṃ dūtaṃ  nālatthu''nti? ``assosuṃ kho, bhante, somā ca bhaginī sakulā  ca bhaginī -- `ajja kira rājā pasenadi kosalo pacchābhattaṃ  bhuttapātarāso bhagavantaṃ dassanāya upasaṅkamissatī'ti. atha kho,  bhante, somā ca bhaginī sakulā ca bhaginī maṃ bhattābhihāre  upasaṅkamitvā etadavocuṃ -- `tena hi, mahārāja, amhākampi vacanena  bhagavato pāde sirasā vandāhi, appābādhaṃ ^a^T2.0519^ea^ appātaṅkaṃ lahuṭṭhānaṃ balaṃ  phāsuvihāraṃ puccha -- somā ca bhaginī sakulā ca bhaginī bhagavato  pāde sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ  pucchatī'''ti. ``sukhiniyo hontu tā, mahārāja, somā ca  bhaginī sakulā ca bhaginī''ti. </p>
              <p>[03] 377^b^.^eb^ atha kho rājā pasenadi kosalo bhagavantaṃ  etadavoca -- ``sutaṃ metaṃ, bhante, samaṇo gotamo evamāha --  `natthi so samaṇo vā brāhmaṇo vā yo sabbaññū sabbadassāvī  aparisesaṃ ñāṇadassanaṃ paṭijānissati, netaṃ ṭhānaṃ vijjatī'ti. ye  te, bhante, evamāhaṃsu -- `samaṇo gotamo evamāha ^a^P2.0127^ea^  -- natthi so samaṇo vā brāhmaṇo vā yo sabbaññū  sabbadassāvī aparisesaṃ ñāṇadassanaṃ paṭijānissati, netaṃ ṭhānaṃ  vijjatī'ti; kacci te, bhante, bhagavato vuttavādino, na ca bhagavantaṃ  abhūtena abbhācikkhanti, dhammassa cānudhammaṃ byākaronti, na ca  koci sahadhammiko vādānuvādo gārayhaṃ ṭhānaṃ āgacchatī''ti? ``ye  te, mahārāja, evamāhaṃsu -- `samaṇo gotamo evamāha -- natthi so  samaṇo vā brāhmaṇo vā yo sabbaññū sabbadassāvī aparisesaṃ  ñāṇadassanaṃ paṭijānissati, netaṃ ṭhānaṃ vijjatī'ti; na me te  vuttavādino, abbhācikkhanti ca pana maṃ te asatā abhūtenā''ti. </p>
              <p>[03] 378^b^.^eb^ atha kho rājā pasenadi kosalo viṭaṭūbhaṃ  senāpatiṃ āmantesi -- ``ko nu kho, senāpati, imaṃ kathāvatthuṃ  rājantepure abbhudāhāsī''ti? ``sañjayo, mahārāja, brāhmaṇo  ākāsagotto''ti. atha ^a^T2.0520^ea^ kho rājā pasenadi kosalo aññataraṃ  purisaṃ āmantesi -- ``ehi tvaṃ ^a^M2.0329^ea^, ambho purisa, mama vacanena sañjayaṃ  brāhmaṇaṃ ākāsagottaṃ āmantehi -- `rājā taṃ, bhante, pasenadi  kosalo āmantetī'''ti. ``evaṃ, devā''ti kho so puriso rañño  pasenadissa ^a^V2.0336^ea^ kosalassa paṭissutvā yena sañjayo brāhmaṇo ākāsagotto  tenupasaṅkami; upasaṅkamitvā sañjayaṃ brāhmaṇaṃ ākāsagottaṃ etadavoca --  ``rājā taṃ, bhante, pasenadi kosalo āmantetī''ti. atha kho  rājā pasenadi kosalo bhagavantaṃ etadavoca -- ``siyā nu kho,  bhante, bhagavatā aññadeva kiñci sandhāya bhāsitaṃ, tañca jano  aññathāpi paccāgaccheyya {paccāgaccheyyāti, abhijānāmi mahārāja vācaṃ bhāsitāti  (sī0)}. yathā kathaṃ pana, bhante, bhagavā abhijānāti  vācaṃ bhāsitā''ti? ``evaṃ kho ahaṃ, mahārāja, abhijānāmi vācaṃ  bhāsitā -- `natthi so samaṇo vā brāhmaṇo vā yo sakideva sabbaṃ  ñassati, sabbaṃ dakkhiti, netaṃ ṭhānaṃ vijjatī'''ti. ``heturūpaṃ,  bhante, bhagavā āha; saheturūpaṃ, bhante, bhagavā āha -- `natthi so  samaṇo vā brāhmaṇo vā yo ^a^P2.0128^ea^ sakideva sabbaṃ  ñassati, sabbaṃ dakkhiti, netaṃ ṭhānaṃ vijjatī'''ti. ``cattārome,  bhante, vaṇṇā -- khattiyā, brāhmaṇā, vessā, suddā. imesaṃ nu kho,  bhante, catunnaṃ vaṇṇānaṃ siyā viseso siyā nānākaraṇa''nti?  ``cattārome, mahārāja, vaṇṇā -- khattiyā, brāhmaṇā, vessā, suddā.  imesaṃ kho, mahārāja, catunnaṃ vaṇṇānaṃ dve vaṇṇā ^a^T2.0521^ea^ aggamakkhāyanti --  khattiyā ca brāhmaṇā ca -- yadidaṃ  abhivādanapaccuṭṭhānāñjalikammasāmīcikammānī''ti {sāmicikammānanti (sī0)}. ``nāhaṃ, bhante,  bhagavantaṃ diṭṭhadhammikaṃ pucchāmi; samparāyikāhaṃ, bhante, bhagavantaṃ  pucchāmi. cattārome, bhante, vaṇṇā -- khattiyā, brāhmaṇā, vessā,  suddā. imesaṃ nu kho, bhante, catunnaṃ vaṇṇānaṃ siyā viseso siyā  nānākaraṇa''nti? </p>
              <p>[03] 379^b^.^eb^ ``pañcimāni, mahārāja, padhāniyaṅgāni.  katamāni pañca? idha, mahārāja, bhikkhu saddho hoti, saddahati  tathāgatassa bodhiṃ -- `itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā'ti; appābādho hoti appātaṅko  samavepākiniyā gahaṇiyā samannāgato nātisītāya nāccuṇhāya  majjhimāya padhānakkhamāya; asaṭho hoti amāyāvī yathābhūtaṃ attānaṃ  āvikattā satthari vā viññūsu vā sabrahmacārīsu; āraddhavīriyo  viharati akusalānaṃ dhammānaṃ ^a^M2.0330^ea^ pahānāya, kusalānaṃ dhammānaṃ upasampadāya,  thāmavā daḷhaparakkamo anikkhittadhuro kusalesu dhammesu; paññavā hoti  udayatthagāminiyā paññāya samannāgato ariyāya nibbedhikāya  sammādukkhakkhayagāminiyā -- imāni kho, mahārāja, pañca  padhāniyaṅgāni. cattārome, mahārāja, vaṇṇā -- khattiyā, brāhmaṇā,  vessā, suddā. te cassu imehi pañcahi padhāniyaṅgehi samannāgatā ^a^V2.0337^ea^;  ettha pana nesaṃ assa ^a^T2.0522^ea^ dīgharattaṃ hitāya sukhāyā''ti. ``cattārome,  bhante, vaṇṇā -- khattiyā, brāhmaṇā, vessā, suddā ^a^P2.0129^ea^.  te cassu imehi pañcahi padhāniyaṅgehi samannāgatā; ettha pana nesaṃ,  bhante, siyā viseso siyā nānākaraṇa''nti? ``ettha kho nesāhaṃ,  mahārāja, padhānavemattataṃ vadāmi. seyyathāpissu, mahārāja, dve  hatthidammā vā assadammā vā godammā vā sudantā suvinītā, dve  hatthidammā vā assadammā vā godammā vā adantā avinītā. taṃ  kiṃ maññasi, mahārāja, ye te dve hatthidammā vā assadammā vā  godammā vā sudantā suvinītā, api nu te dantāva dantakāraṇaṃ  gaccheyyuṃ, dantāva dantabhūmiṃ sampāpuṇeyyu''nti? ``evaṃ, bhante''.  ``ye pana te dve hatthidammā vā assadammā vā godammā vā adantā  avinītā, api nu te adantāva dantakāraṇaṃ gaccheyyuṃ, adantāva  dantabhūmiṃ sampāpuṇeyyuṃ, seyyathāpi te dve hatthidammā vā assadammā  vā godammā vā sudantā suvinītā''ti? ``no hetaṃ, bhante''.  ``evameva kho, mahārāja, yaṃ taṃ saddhena pattabbaṃ appābādhena asaṭhena  amāyāvinā āraddhavīriyena paññavatā taṃ vata {taṃ tathā so (ka0)} assaddho bahvābādho  saṭho māyāvī kusīto duppañño pāpuṇissatīti -- netaṃ ṭhānaṃ  vijjatī''ti. </p>
              <p>[03] 380^b^.^eb^ ``heturūpaṃ, bhante, bhagavā āha; saheturūpaṃ,  bhante, bhagavā āha. cattārome, bhante, vaṇṇā -- khattiyā, brāhmaṇā,  vessā ^a^T2.0523^ea^, suddā. te cassu imehi pañcahi padhāniyaṅgehi samannāgatā te  cassu sammappadhānā; ettha pana nesaṃ, bhante, siyā viseso siyā  nānākaraṇa''nti? ``ettha kho {ettha kho pana (sī0)} nesāhaṃ, mahārāja, na kiñci  nānākaraṇaṃ vadāmi -- yadidaṃ vimuttiyā vimuttiṃ. seyyathāpi,  mahārāja, puriso sukkhaṃ sākakaṭṭhaṃ ādāya aggiṃ abhinibbatteyya,  tejo pātukareyya ^a^M2.0331^ea^; athāparo puriso sukkhaṃ sālakaṭṭhaṃ ādāya ^a^P2.0130^ea^  aggiṃ abhinibbatteyya, tejo pātukareyya; athāparo puriso  sukkhaṃ ambakaṭṭhaṃ ādāya aggiṃ abhinibbatteyya, tejo pātukareyya;  athāparo puriso sukkhaṃ udumbarakaṭṭhaṃ ādāya aggiṃ abhinibbatteyya,  tejo pātukareyya. taṃ kiṃ maññasi, mahārāja, siyā nu kho tesaṃ  aggīnaṃ nānādāruto abhinibbattānaṃ kiñci nānākaraṇaṃ acciyā vā  acciṃ, vaṇṇena vā vaṇṇaṃ, ābhāya vā ābha''nti? ``no hetaṃ,  bhante''. ``evameva kho, mahārāja, yaṃ taṃ tejaṃ vīriyā nimmathitaṃ  padhānābhinibbattaṃ {viriyaṃ nippharati, taṃ pacchābhinibbattaṃ (sī0)}, nāhaṃ   tattha kiñci nānākaraṇaṃ vadāmi -- yadidaṃ  vimuttiyā vimutti''nti. ``heturūpaṃ, bhante, bhagavā āha; saheturūpaṃ,  bhante, bhagavā āha. kiṃ ^a^V2.0338^ea^ pana, bhante, atthi devā''ti? ``kiṃ pana  tvaṃ, mahārāja, evaṃ vadesi -- `kiṃ pana, bhante, atthi devā'''ti?  ``yadi vā te, bhante, devā āgantāro itthattaṃ yadi vā anāgantāro  itthattaṃ''? ``ye te, mahārāja, devā sabyābajjhā te devā āgantāro  itthattaṃ, ye te devā abyābajjhā te devā anāgantāro itthatta''nti. </p>
              <p>[03] 381^b^.^eb^ evaṃ ^a^T2.0524^ea^ vutte, viṭṭūbho senāpati bhagavantaṃ etadavoca  -- ``ye te, bhante, devā sabyābajjhā āgantāro itthattaṃ te devā, ye  te devā abyābajjhā anāgantāro itthattaṃ te deve tamhā ṭhānā  cāvessanti vā pabbājessanti vā''ti?</p>
              <p>[03] atha kho āyasmato ānandassa etadahosi -- ``ayaṃ kho  viṭaṭūbho senāpati rañño pasenadissa kosalassa putto; ahaṃ bhagavato  putto. ayaṃ kho kālo yaṃ putto puttena manteyyā''ti. atha kho  āyasmā ānando viṭaṭūbhaṃ senāpatiṃ āmantesi -- ``tena hi,  senāpati, taṃ yevettha paṭipucchissāmi; yathā te khameyya tathā naṃ  byākareyyāsi. taṃ kiṃ maññasi, senāpati, yāvatā rañño  pasenadissa kosalassa vijitaṃ yattha ca rājā pasenadi kosalo  issariyādhipaccaṃ ^a^P2.0131^ea^ rajjaṃ kāreti, pahoti tattha rājā  pasenadi kosalo samaṇaṃ vā brāhmaṇaṃ vā puññavantaṃ vā apuññavantaṃ vā  brahmacariyavantaṃ vā abrahmacariyavantaṃ vā tamhā ṭhānā cāvetuṃ vā  pabbājetuṃ vā''ti? ``yāvatā, bho, rañño pasenadissa kosalassa  vijitaṃ yattha ca rājā pasenadi ^a^T2.0525^ea^ kosalo issariyādhipaccaṃ rajjaṃ  kāreti, pahoti tattha rājā pasenadi kosalo ^a^M2.0332^ea^ samaṇaṃ vā brāhmaṇaṃ vā  puññavantaṃ vā apuññavantaṃ vā brahmacariyavantaṃ vā abrahmacariyavantaṃ vā  tamhā ṭhānā cāvetuṃ vā pabbājetuṃ vā''ti. </p>
              <p>[01] ``taṃ kiṃ maññasi, senāpati, yāvatā rañño  pasenadissa kosalassa avijitaṃ yattha ca rājā pasenadi kosalo na  issariyādhipaccaṃ rajjaṃ kāreti, tattha pahoti rājā pasenadi kosalo  samaṇaṃ vā brāhmaṇaṃ vā puññavantaṃ vā apuññavantaṃ vā brahmacariyavantaṃ vā  abrahmacariyavantaṃ vā tamhā ṭhānā cāvetuṃ vā pabbājetuṃ vā''ti?  ``yāvatā, bho, rañño pasenadissa kosalassa avijitaṃ yattha ca  rājā pasenadi kosalo na issariyādhipaccaṃ rajjaṃ kāreti, na tattha  pahoti rājā ^a^V2.0339^ea^ pasenadi kosalo samaṇaṃ vā brāhmaṇaṃ vā puññavantaṃ vā  apuññavantaṃ vā brahmacariyavantaṃ vā abrahmacariyavantaṃ vā tamhā ṭhānā  cāvetuṃ vā pabbājetuṃ vā''ti.</p>
              <p>[03] ``taṃ kiṃ maññasi, senāpati, sutā te devā tāvatiṃsā''ti?  ``evaṃ, bho. sutā me devā tāvatiṃsā. idhāpi bhotā raññā  pasenadinā kosalena sutā devā tāvatiṃsā''ti. ``taṃ kiṃ maññasi,  senāpati, pahoti rājā pasenadi kosalo deve tāvatiṃse tamhā ṭhānā  cāvetuṃ vā pabbājetuṃ vā''ti? ``dassanampi, bho, rājā pasenadi  kosalo deve tāvatiṃse nappahoti, kuto pana tamhā ṭhānā cāvessati  vā pabbājessati vā''ti? ``evameva kho, senāpati, ye te devā  sabyābajjhā āgantāro itthattaṃ te devā, ye te devā abyābajjhā  anāgantāro itthattaṃ te deve dassanāyapi nappahonti; kuto pana tamhā  ṭhānā cāvessanti vā pabbājessanti vā''ti? </p>
              <p>[03] 382^b^.^eb^ atha kho rājā pasenadi kosalo bhagavantaṃ  etadavoca -- ``konāmo ayaṃ, bhante, bhikkhū''ti? ``ānando ^a^T2.0526^ea^  nāma, mahārājā''ti. ``ānando vata, bho, ānandarūpo vata, bho!  heturūpaṃ, bhante ^a^P2.0132^ea^, āyasmā ānando āha;  saheturūpaṃ, bhante, āyasmā ānando āha. kiṃ pana, bhante, atthi  brahmā''ti? ``kiṃ pana tvaṃ, mahārāja, evaṃ vadesi -- `kiṃ pana,  bhante, atthi brahmā'''ti? ``yadi vā so, bhante, brahmā āgantā  itthattaṃ, yadi vā anāgantā itthatta''nti? ``yo so, mahārāja,  brahmā sabyābajjho so brahmā āgantā itthattaṃ, yo so brahmā  abyābajjho so brahmā anāgantā itthatta''nti. atha kho aññataro  puriso rājānaṃ pasenadiṃ ^a^M2.0333^ea^ kosalaṃ etadavoca -- ``sañjayo, mahārāja,  brāhmaṇo ākāsagotto āgato''ti. atha kho rājā pasenadi  kosalo sañjayaṃ brāhmaṇaṃ ākāsagottaṃ etadavoca -- ``ko nu kho,  brāhmaṇa, imaṃ kathāvatthuṃ rājantepure abbhudāhāsī''ti? ``viṭaṭūbho,  mahārāja, senāpatī''ti. viṭaṭūbho senāpati evamāha -- ``sañjayo,  mahārāja, brāhmaṇo ākāsagotto''ti. atha kho aññataro puriso  rājānaṃ pasenadiṃ kosalaṃ etadavoca -- ``yānakālo, mahārājā''ti.</p>
              <p>[03] atha kho rājā pasenadi kosalo bhagavantaṃ etadavoca --  ``sabbaññutaṃ mayaṃ, bhante, bhagavantaṃ ^a^V2.0340^ea^ apucchimhā, sabbaññutaṃ bhagavā  byākāsi; tañca panamhākaṃ ruccati ceva khamati ca, tena camhā  attamanā. cātuvaṇṇisuddhiṃ mayaṃ, bhante, bhagavantaṃ apucchimhā,  cātuvaṇṇisuddhiṃ ^a^T2.0527^ea^ bhagavā byākāsi; tañca panamhākaṃ ruccati ceva  khamati ca, tena camhā attamanā. adhideve mayaṃ, bhante, bhagavantaṃ  apucchimhā, adhideve bhagavā byākāsi; tañca panamhākaṃ ruccati ceva  khamati ca, tena camhā attamanā. adhibrahmānaṃ mayaṃ, bhante, bhagavantaṃ  apucchimhā, adhibrahmānaṃ bhagavā byākāsi; tañca panamhākaṃ ruccati  ceva khamati ca, tena camhā attamanā. yaṃ yadeva ca mayaṃ bhagavantaṃ  apucchimhā taṃ tadeva bhagavā byākāsi; tañca panamhākaṃ ruccati ceva  khamati ca, tena camhā attamanā. handa, ca ^a^P2.0133^ea^  dāni mayaṃ, bhante, gacchāma; bahukiccā mayaṃ bahukaraṇīyā''ti.  ``yassadāni tvaṃ, mahārāja, kālaṃ maññasī''ti. atha kho rājā  pasenadi kosalo bhagavato bhāsitaṃ abhinanditvā anumoditvā  uṭṭhāyāsanā bhagavantaṃ abhivādetvā padakkhiṇaṃ katvā pakkāmīti. </p>
              <p>[06] kaṇṇakatthalasuttaṃ niṭṭhitaṃ dasamaṃ. </p>
              <p>[06] rājavaggo niṭṭhito catuttho. </p>
              <p>[01] tassuddānaṃ -- </p>
              <p>[21] ghaṭikāro raṭṭhapālo, maghadevo madhuriyaṃ. </p>
              <p>[27] bodhi aṅgulimālo ca, piyajātaṃ bāhitikaṃ. </p>
              <p>[22] dhammacetiyasuttañca, dasamaṃ kaṇṇakatthalaṃ.. </p>
            </h4>
          </h3>
        </h2>
        <h2>
          <h2n> 5. brāhmaṇavaggo </h2n>
          <h3>
            <h3n> 1. brahmāyusuttaṃ </h3n>
            <h4>
              <h4n> </h4n>
              <p>[03] 383^b^.^eb^ evaṃ ^a^T2.0528^ea^ ^a^M2.0334^ea^ ^a^V2.0341^ea^ me sutaṃ -- ekaṃ  samayaṃ bhagavā videhesu cārikaṃ  carati mahatā bhikkhusaṅghena saddhiṃ pañcamattehi bhikkhusatehi. tena  kho pana samayena brahmāyu brāhmaṇo mithilāyaṃ paṭivasati jiṇṇo  vuḍḍho mahallako addhagato vayoanuppatto, vīsavassasatiko jātiyā,  tiṇṇaṃ vedānaṃ {bedānaṃ (ka0)} pāragū sanighaṇḍukeṭubhānaṃ sākkharappabhedānaṃ  itihāsapañcamānaṃ, padako, veyyākaraṇo, lokāyatamahāpurisalakkhaṇesu  anavayo. assosi kho brahmāyu brāhmaṇo -- ``samaṇo khalu bho,  gotamo sakyaputto sakyakulā pabbajito videhesu cārikaṃ carati  mahatā bhikkhusaṅghena saddhiṃ pañcamattehi bhikkhusatehi. taṃ kho pana  bhavantaṃ gotamaṃ evaṃ kalyāṇo kittisaddo abbhuggato -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavāti. so  imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ  sadevamanussaṃ sayaṃ abhiññā sacchikatvā pavedeti. so dhammaṃ deseti  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ,  kevalaparipuṇṇaṃ parisuddhaṃ brahmacariyaṃ pakāseti. sādhu ^a^T2.0529^ea^ kho pana  tathārūpānaṃ arahataṃ dassanaṃ hotī'''ti. </p>
              <p>[03] 384^b^.^eb^ tena ^a^P2.0134^ea^ kho pana samayena brahmāyussa  brāhmaṇassa uttaro nāma māṇavo antevāsī hoti tiṇṇaṃ vedānaṃ pāragū  sanighaṇḍukeṭubhānaṃ sākkharappabhedānaṃ itihāsapañcamānaṃ, padako,  veyyākaraṇo, lokāyatamahāpurisalakkhaṇesu anavayo. atha kho  brahmāyu brāhmaṇo uttaraṃ māṇavaṃ āmantesi -- ``ayaṃ, tāta uttara,  samaṇo gotamo sakyaputto sakyakulā pabbajito videhesu ^a^V2.0342^ea^ cārikaṃ  carati mahatā bhikkhusaṅghena saddhiṃ pañcamattehi bhikkhusatehi. taṃ  kho pana bhavantaṃ gotamaṃ evaṃ kalyāṇo kittisaddo abbhuggato --  `itipi so bhagavā arahaṃ sammāsambuddho...pe0...  sādhu kho pana tathārūpānaṃ arahataṃ dassanaṃ ^a^M2.0335^ea^   hotī'ti. ehi tvaṃ, tāta uttara, yena samaṇo gotamo tenupasaṅkama;  upasaṅkamitvā samaṇaṃ gotamaṃ jānāhi yadi vā taṃ bhavantaṃ gotamaṃ tathā  santaṃyeva saddo abbhuggato, yadi vā no tathā; yadi vā so bhavaṃ  gotamo tādiso, yadi vā na tādiso. tathā mayaṃ taṃ bhavantaṃ  gotamaṃ vedissāmā''ti. ``yathā kathaṃ panāhaṃ, bho, taṃ bhavantaṃ gotamaṃ  jānissāmi yadi vā taṃ bhavantaṃ gotamaṃ tathā santaṃyeva saddo  abbhuggato, yadi vā no tathā; yadi vā so bhavaṃ gotamo tādiso,  yadi vā na tādiso''ti. ``āgatāni kho, tāta uttara, amhākaṃ  mantesu dvattiṃsamahāpurisalakkhaṇāni, yehi samannāgatassa mahāpurisassa  dveyeva gatiyo bhavanti anaññā ^a^T2.0530^ea^. sace agāraṃ ajjhāvasati, rājā  hoti cakkavattī dhammiko dhammarājā cāturanto vijitāvī  janapadatthāvariyappatto sattaratanasamannāgato. tassimāni satta  ratanāni bhavanti, seyyathidaṃ -- cakkaratanaṃ, hatthiratanaṃ, assaratanaṃ,  maṇiratanaṃ, itthiratanaṃ, gahapatiratanaṃ, pariṇāyakaratanameva sattamaṃ.  parosahassaṃ kho panassa puttā bhavanti sūrā vīraṅgarūpā  parasenappamaddanā. so imaṃ pathaviṃ sāgarapariyantaṃ adaṇḍena asatthena  dhammena {dhammena samena (ka0)} abhivijiya ajjhāvasati. sace kho pana agārasmā  anagāriyaṃ pabbajati, arahaṃ hoti sammāsambuddho loke vivaṭṭacchado.  ahaṃ kho pana, tāta uttara, mantānaṃ dātā; tvaṃ mantānaṃ paṭiggahetā''ti. </p>
              <p>[03] 385^b^.^eb^ ``evaṃ, bho''ti kho uttaro māṇavo brahmāyussa  brāhmaṇassa paṭissutvā uṭṭhāyāsanā brahmāyuṃ brāhmaṇaṃ abhivādetvā  padakkhiṇaṃ katvā videhesu yena bhagavā tena cārikaṃ ^a^P2.0135^ea^  pakkāmi. anupubbena cārikaṃ caramāno yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho uttaro māṇavo bhagavato kāye dvattiṃsamahāpurisalakkhaṇāni  samannesi. addasā ^a^V2.0343^ea^ kho uttaro māṇavo bhagavato kāye  dvattiṃsamahāpurisalakkhaṇāni, yebhuyyena thapetvā dve. dvīsu  mahāpurisalakkhaṇesu kaṅkhati ^a^T2.0531^ea^ vicikicchati nādhimuccati na  sampasīdati -- kosohite ca vatthaguyhe, pahūtajivhatāya ca. atha  kho bhagavato etadahosi -- ``passati kho me ayaṃ uttaro māṇavo  dvattiṃsamahāpurisalakkhaṇāni ^a^M2.0336^ea^, yebhuyyena thapetvā dve. dvīsu  mahāpurisalakkhaṇesu kaṅkhati vicikicchati nādhimuccati na  sampasīdati -- kosohite ca vatthaguyhe, pahūtajivhatāya cā''ti.  atha kho bhagavā tathārūpaṃ iddhābhisaṅkhāraṃ abhisaṅkhāsi yathā addasa  uttaro māṇavo bhagavato kosohitaṃ vatthaguyhaṃ. atha kho bhagavā  jivhaṃ ninnāmetvā ubhopi kaṇṇasotāni anumasi paṭimasi {parimasi (sī0  ka0)}; ubhopi  nāsikasotāni {nāsikāsotāni (sī0)} anumasi paṭimasi; kevalampi nalāṭamaṇḍalaṃ jivhāya  chādesi. atha kho uttarassa māṇavassa etadahosi --  ``samannāgato kho samaṇo gotamo dvattiṃsamahāpurisalakkhaṇehi.  yaṃnūnāhaṃ samaṇaṃ gotamaṃ anubandheyyaṃ, iriyāpathamassa passeyya''nti.  atha kho uttaro māṇavo sattamāsāni bhagavantaṃ anubandhi chāyāva  anapāyinī {anupāyinī (syā0 kaṃ0 ka0)}. </p>
              <p>[03] 386^b^.^eb^ atha kho uttaro māṇavo sattannaṃ māsānaṃ accayena  videhesu yena mithilā tena cārikaṃ pakkāmi. anupubbena cārikaṃ  caramāno yena mithilā yena brahmāyu brāhmaṇo tenupasaṅkami;  upasaṅkamitvā brahmāyuṃ brāhmaṇaṃ abhivādetvā ekamantaṃ nisīdi.  ekamantaṃ ^a^T2.0532^ea^ nisinnaṃ kho uttaraṃ māṇavaṃ brahmāyu brāhmaṇo etadavoca --  ``kacci, tāta uttara, taṃ bhavantaṃ gotamaṃ tathā santaṃyeva saddo  abbhuggato ^a^P2.0136^ea^, no aññathā? kacci pana so bhavaṃ  gotamo tādiso, no aññādiso''ti? ``tathā santaṃyeva, bho, taṃ  bhavantaṃ gotamaṃ saddo abbhuggato, no aññathā; tādisova {tādisova bho (sī0  pī0), tādiso ca kho (syā0 kaṃ0 ka0)} so bhavaṃ  gotamo, no aññādiso. samannāgato ca {samannāgato ca bho (sabbattha)} so bhavaṃ gotamo  dvattiṃsamahāpurisalakkhaṇehi.</p>
              <p>[03] ``suppatiṭṭhitapādo kho pana bhavaṃ gotamo; idampi tassa bhoto  gotamassa mahāpurisassa mahāpurisalakkhaṇaṃ bhavati.</p>
              <p>[03] ``heṭṭhā kho pana tassa bhoto gotamassa pādatalesu cakkāni  jātāni sahassārāni sanemikāni sanābhikāni  sabbākāraparipūrāni...</p>
              <p>[03] ``āyatapaṇhi ^a^M2.0337^ea^ ^a^V2.0344^ea^ kho pana so bhavaṃ  gotamo...</p>
              <p>[03] ``dīghaṅguli kho pana so bhavaṃ gotamo...</p>
              <p>[03] ``mudutalunahatthapādo kho pana so bhavaṃ gotamo...</p>
              <p>[03] ``jālahatthapādo kho pana so bhavaṃ gotamo...</p>
              <p>[03] ``ussaṅkhapādo kho pana so bhavaṃ gotamo...</p>
              <p>[03] ``eṇijaṅgho kho pana so bhavaṃ gotamo...</p>
              <p>[03] ``ṭhitako kho pana so bhavaṃ gotamo anonamanto ubhohi  pāṇitalehi jaṇṇukāni parimasati parimajjati...</p>
              <p>[03] ``kosohitavatthaguyho kho pana so bhavaṃ gotamo...</p>
              <p>[03] ``suvaṇṇavaṇṇo kho pana so bhavaṃ gotamo   kañcanasannibhattaco...</p>
              <p>[03] ``sukhumacchavi kho pana so bhavaṃ gotamo. sukhumattā  chaviyā rajojallaṃ kāye na upalimpati...</p>
              <p>[03] ``ekekalomo kho pana so bhavaṃ ^a^T2.0533^ea^ gotamo; ekekāni lomāni  lomakūpesu jātāni...</p>
              <p>[03] ``uddhaggalomo kho pana so bhavaṃ gotamo; uddhaggāni  lomāni jātāni nīlāni añjanavaṇṇāni kuṇḍalāvaṭṭāni  dakkhiṇāvaṭṭakajātāni...</p>
              <p>[03] ``brahmujugatto kho pana so bhavaṃ gotamo...</p>
              <p>[03] ``sattussado kho pana so bhavaṃ gotamo...</p>
              <p>[03] ``sīhapubbaddhakāyo ^a^V2.0345^ea^ kho pana so bhavaṃ gotamo...</p>
              <p>[03] ``citantaraṃso kho pana so bhavaṃ gotamo...</p>
              <p>[03] ``nigrodhaparimaṇḍalo kho pana so bhavaṃ gotamo; yāvatakvassa  kāyo tāvatakvassa byāmo, yāvatakvassa byāmo tāvatakvassa kāyo...</p>
              <p>[03] ``samavaṭṭakkhandho kho pana so bhavaṃ gotamo...</p>
              <p>[03] ``rasaggasaggī kho pana so bhavaṃ gotamo...</p>
              <p>[03] ``sīhahanu ^a^M2.0338^ea^ kho pana ^a^P2.0137^ea^ so bhavaṃ gotamo...</p>
              <p>[03] ``cattālīsadanto kho pana so bhavaṃ gotamo...</p>
              <p>[03] ``samadanto kho pana so bhavaṃ gotamo...</p>
              <p>[03] ``aviraḷadanto kho pana so bhavaṃ gotamo...</p>
              <p>[03] ``susukkadāṭho kho pana so bhavaṃ gotamo...</p>
              <p>[03] ``pahūtajivho kho pana so bhavaṃ gotamo...</p>
              <p>[03] ``brahmassaro kho pana so bhavaṃ gotamo karavikabhāṇī...</p>
              <p>[03] ``abhinīlanetto kho pana so bhavaṃ gotamo...</p>
              <p>[03] ``gopakhumo ^a^V2.0346^ea^ kho pana so bhavaṃ gotamo...</p>
              <p>[03] ``uṇṇā kho panassa bhoto gotamassa bhamukantare jātā  odātā mudutūlasannibhā...</p>
              <p>[03] ``uṇhīsasīso kho pana so bhavaṃ gotamo; idampi tassa  bhoto gotamassa mahāpurisassa mahāpurisalakkhaṇaṃ bhavati.</p>
              <p>[03] ``imehi kho, bho, so bhavaṃ gotamo  dvattiṃsamahāpurisalakkhaṇehi samannāgato. </p>
              <p>[03] 387^b^.^eb^ ``gacchanto kho pana so bhavaṃ gotamo dakkhiṇeneva  pādena ^a^T2.0534^ea^ paṭhamaṃ pakkamati. so nātidūre pādaṃ uddharati, nāccāsanne pādaṃ  nikkhipati; so nātisīghaṃ gacchati, nātisaṇikaṃ gacchati; na ca  adduvena adduvaṃ saṅghaṭṭento gacchati, na ca gopphakena gopphakaṃ  saṅghaṭṭento gacchati. so gacchanto na satthiṃ unnāmeti, na satthiṃ  onāmeti; na satthiṃ sannāmeti, na satthiṃ vināmeti. gacchato kho  pana tassa bhoto gotamassa adharakāyova {aḍḍhakāyova (ka0), āraddhakāyova  (syā0 kaṃ0)} iñjati, na ca kāyabalena  gacchati. apalokento kho pana so bhavaṃ gotamo sabbakāyeneva  apaloketi; so na uddhaṃ ulloketi, na adho oloketi; na ca  vipekkhamāno gacchati, yugamattañca pekkhati; tato cassa uttari  anāvaṭaṃ ñāṇadassanaṃ bhavati. so antaragharaṃ pavisanto na kāyaṃ  unnāmeti ^a^M2.0339^ea^, na kāyaṃ onāmeti; na kāyaṃ sannāmeti, na ^a^P2.0138^ea^  kāyaṃ vināmeti. so nātidūre nāccāsanne āsanassa  parivattati, na ca pāṇinā ālambitvā āsane nisīdati, na ca  āsanasmiṃ kāyaṃ pakkhipati. so antaraghare nisinno samāno na  hatthakukkuccaṃ āpajjati, na pādakukkuccaṃ āpajjati; na adduvena adduvaṃ  āropetvā nisīdati; na ca gopphakena gopphakaṃ āropetvā  nisīdati; na ca pāṇinā hanukaṃ upadahitvā {upādiyitvā (sī0 pī0)} nisīdati. so  antaraghare nisinno samāno na chambhati na kampati na vedhati na  paritassati. so achambhī akampī avedhī aparitassī  vigatalomahaṃso. vivekavatto ca so bhavaṃ gotamo antaraghare  nisinno hoti. so pattodakaṃ paṭiggaṇhanto ^a^T2.0535^ea^ na pattaṃ unnāmeti, na  pattaṃ onāmeti; na pattaṃ sannāmeti, na pattaṃ vināmeti. so  pattodakaṃ paṭiggaṇhāti nātithokaṃ nātibahuṃ. so na khulukhulukārakaṃ  {bulubulukārakaṃ (sī0)}  pattaṃ dhovati, na samparivattakaṃ pattaṃ dhovati, na ^a^V2.0347^ea^ pattaṃ bhūmiyaṃ  nikkhipitvā hatthe dhovati; hatthesu dhotesu patto dhoto hoti, patte  dhote hatthā dhotā honti. so pattodakaṃ chaḍḍeti nātidūre nāccāsanne,  na ca vicchaḍḍayamāno. so odanaṃ paṭiggaṇhanto na pattaṃ unnāmeti,  na pattaṃ onāmeti; na pattaṃ sannāmeti, na pattaṃ vināmeti. so  odanaṃ paṭiggaṇhāti nātithokaṃ nātibahuṃ. byañjanaṃ kho pana bhavaṃ  gotamo byañjanamattāya āhāreti, na ca byañjanena ālopaṃ atināmeti.  dvattikkhattuṃ kho bhavaṃ gotamo mukhe ālopaṃ samparivattetvā  ajjhoharati; na cassa kāci odanamiñjā asambhinnā kāyaṃ  pavisati, na cassa kāci odanamiñjā mukhe avasiṭṭhā hoti;  athāparaṃ ālopaṃ upanāmeti. rasapaṭisaṃvedī kho pana so bhavaṃ  gotamo āhāraṃ āhāreti, no ca rasarāgapaṭisaṃvedī.</p>
              <p>[03] ``aṭṭhaṅgasamannāgataṃ {aṭṭhaṅgasamannāgato (ka0)} kho pana so bhavaṃ gotamo āhāraṃ āhāreti  -- neva davāya, na madāya na maṇḍanāya na vibhūsanāya, yāvadeva  imassa kāyassa ṭhitiyā yāpanāya, vihiṃsūparatiyā  brahmacariyānuggahāya -- `iti purāṇañc ^a^P2.0139^ea^ vedanaṃ  paṭihaṅkhāmi navañca vedanaṃ na uppādessāmi, yātrā ca me ^a^T2.0536^ea^ bhavissati  anavajjatā ca phāsuvihāro cā'ti ^a^M2.0340^ea^. so bhuttāvī pattodakaṃ  paṭiggaṇhanto na pattaṃ unnāmeti, na pattaṃ onāmeti; na pattaṃ  sannāmeti, na pattaṃ vināmeti. so pattodakaṃ paṭiggaṇhāti nātithokaṃ  nātibahuṃ. so na khulukhulukārakaṃ pattaṃ dhovati, na samparivattakaṃ  pattaṃ dhovati, na pattaṃ bhūmiyaṃ nikkhipitvā hatthe dhovati; hatthesu  dhotesu patto dhoto hoti, patte dhote hatthā dhotā honti. so  pattodakaṃ chaḍḍeti nātidūre nāccāsanne, na ca vicchaḍḍayamāno. so  bhuttāvī na pattaṃ bhūmiyaṃ nikkhipati nātidūre nāccāsanne, na ca  anatthiko pattena hoti, na ca ativelānurakkhī pattasmiṃ. so  bhuttāvī muhuttaṃ tuṇhī nisīdati, na ca anumodanassa kālamatināmeti.  so bhuttāvī anumodati, na taṃ bhattaṃ garahati, na aññaṃ bhattaṃ  paṭikaṅkhati; aññadatthu dhammiyā kathāya taṃ parisaṃ sandasseti  samādapeti samuttejeti sampahaṃseti. so taṃ parisaṃ dhammiyā kathāya  sandassetvā samādapetvā samuttejetvā sampahaṃsetvā uṭṭhāyāsanā pakkamati.  so nātisīghaṃ gacchati, nātisaṇikaṃ gacchati, na ca muccitukāmo  gacchati; na ca tassa bhoto gotamassa kāye cīvaraṃ accukkaṭṭhaṃ hoti na  ca accokkaṭṭhaṃ, na ca kāyasmiṃ allīnaṃ na ca kāyasmā apakaṭṭhaṃ; na ca  tassa bhoto gotamassa kāyamhā vāto cīvaraṃ apavahati; na ca tassa  bhoto ^a^V2.0348^ea^ gotamassa kāye rajojallaṃ upalimpati ^a^T2.0537^ea^. so ārāmagato  nisīdati paññatte āsane. nisajja pāde pakkhāleti; na ca so  bhavaṃ gotamo pādamaṇḍanānuyogamanuyutto viharati. so pāde  pakkhāletvā nisīdati pallaṅkaṃ ābhujitvā ujuṃ kāyaṃ paṇidhāya  parimukhaṃ satiṃ upaṭṭhapetvā. so neva attabyābādhāya ceteti, na  parabyābādhāya ceteti, na ubhayabyābādhāya ceteti;  attahitaparahitaubhayahitasabbalokahitameva ^a^P2.0140^ea^ so bhavaṃ  gotamo cintento nisinno hoti. so ārāmagato parisati dhammaṃ  deseti, na taṃ parisaṃ ussādeti, na taṃ parisaṃ apasādeti; aññadatthu  dhammiyā kathāya taṃ parisaṃ sandasseti samādapeti samuttejeti  sampahaṃseti.</p>
              <p>[03] ``aṭṭhaṅgasamannāgato kho panassa bhoto gotamassa mukhato  ghoso niccharati -- vissaṭṭho ca, viññeyyo ca, mañju ca, savanīyo  ca, bindu ca, avisārī ca, gambhīro ca, ninnādī ca. yathāparisaṃ  kho pana so bhavaṃ ^a^M2.0341^ea^ gotamo sarena viññāpeti, na cassa bahiddhā  parisāya ghoso niccharati. te tena bhotā gotamena dhammiyā kathāya  sandassitā samādapitā samuttejitā sampahaṃsitā uṭṭhāyāsanā pakkamanti  avalokayamānāyeva {apalokayamānāyeva (sī0 ka0)} avijahitattā  {avijahantābhāvena (sī0 syā0 kaṃ0 pī0)}. addasāma kho mayaṃ, bho, taṃ  bhavantaṃ gotamaṃ gacchantaṃ, addasāma ṭhitaṃ, addasāma antaragharaṃ pavisantaṃ,  addasāma antaraghare nisinnaṃ tuṇhībhūtaṃ, addasāma antaraghare bhuñjantaṃ,  addasāma bhuttāviṃ nisinnaṃ tuṇhībhūtaṃ, addasāma bhuttāviṃ anumodantaṃ,  addasāma ārāmaṃ ^a^T2.0538^ea^ gacchantaṃ, addasāma ārāmagataṃ nisinnaṃ tuṇhībhūtaṃ,  addasāma ārāmagataṃ parisati dhammaṃ desentaṃ. ediso ca ediso ca  so bhavaṃ gotamo, tato ca bhiyyo''ti. </p>
              <p>[03] 388^b^.^eb^ evaṃ vutte, brahmāyu brāhmaṇo uṭṭhāyāsanā ekaṃsaṃ  uttarāsaṅgaṃ karitvā yena bhagavā tenañjaliṃ paṇāmetvā tikkhattuṃ udānaṃ  udāneti --</p>
              <p>[03] ``namo tassa bhagavato arahato sammāsambuddhassa.</p>
              <p>[03] ``namo tassa bhagavato arahato sammāsambuddhassa.</p>
              <p>[03] ``namo ^a^V2.0349^ea^ tassa bhagavato arahato sammāsambuddhassā''ti.</p>
              <p>[03] ``appeva nāma mayaṃ kadāci karahaci tena bhotā gotamena  samāgaccheyyāma? appeva nāma siyā kocideva kathāsallāpo''ti! </p>
              <p>[03] 389^b^.^eb^ atha kho bhagavā videhesu anupubbena cārikaṃ  caramāno yena mithilā tadavasari. tatra sudaṃ bhagavā mithilāyaṃ  viharati maghadevambavane. assosuṃ kho mithileyyakā {methileyyakā (sī0  pī0)}  brāhmaṇagahapatikā -- ``samaṇo khalu, bho, gotamo ^a^P2.0141^ea^  sakyaputto sakyakulā pabbajito videhesu cārikaṃ caramāno  mahatā bhikkhusaṅghena saddhiṃ pañcamattehi bhikkhusatehi mithilaṃ  anuppatto, mithilāyaṃ viharati maghadevambavane. taṃ kho pana bhavantaṃ  gotamaṃ evaṃ kalyāṇo kittisaddo abbhuggato -- `itipi so bhagavā  arahaṃ sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavāti. so imaṃ  lokaṃ sadevakaṃ samārakaṃ sabrahmakaṃ sassamaṇabrāhmaṇiṃ ^a^M2.0342^ea^ pajaṃ sadevamanussaṃ  sayaṃ abhiññā sacchikatvā pavedeti ^a^T2.0539^ea^. so dhammaṃ deseti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāseti. sādhu kho pana tathārūpānaṃ arahataṃ  dassanaṃ hotī'''ti.</p>
              <p>[03] atha kho mithileyyakā brāhmaṇagahapatikā yena bhagavā  tenupasaṅkamiṃsu; upasaṅkamitvā appekacce bhagavantaṃ abhivādetvā  ekamantaṃ nisīdiṃsu; appekacce bhagavatā saddhiṃ sammodiṃsu,  sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu;  appekacce yena bhagavā tenañjaliṃ paṇāmetvā ekamantaṃ nisīdiṃsu;  appekacce bhagavato santike nāmagottaṃ sāvetvā ekamantaṃ nisīdiṃsu;  appekacce tuṇhībhūtā ekamantaṃ nisīdiṃsu. </p>
              <p>[03] 390^b^.^eb^ assosi kho brahmāyu brāhmaṇo -- ``samaṇo khalu,  bho, gotamo sakyaputto sakyakulā pabbajito mithilaṃ anuppatto,  mithilāyaṃ viharati maghadevambavane''ti. atha kho brahmāyu brāhmaṇo  sambahulehi sāvakehi saddhiṃ yena maghadevambavanaṃ tenupasaṅkami. atha  kho brahmāyuno brāhmaṇassa avidūre ambavanassa etadahosi -- ``na  kho metaṃ patirūpaṃ yohaṃ pubbe appaṭisaṃvidito ^a^V2.0350^ea^ samaṇaṃ gotamaṃ  dassanāya upasaṅkameyya''nti. atha kho brahmāyu brāhmaṇo aññataraṃ  māṇavakaṃ āmantesi -- ``ehi tvaṃ, māṇavaka, yena samaṇo gotamo  tenupasaṅkama; upasaṅkamitvā mama vacanena samaṇaṃ gotamaṃ appābādhaṃ  appātaṅkaṃ lahuṭṭhānaṃ balaṃ phāsuvihāraṃ puccha -- `brahmāyu, bho gotama,  brāhmaṇo bhavantaṃ gotamaṃ appābādhaṃ appātaṅkaṃ lahuṭṭhānaṃ balaṃ phāsuvihāraṃ  pucchatī'ti. evañca vadehi -- `brahmāyu, bho ^a^T2.0540^ea^ gotama, brāhmaṇo  jiṇṇo vuḍḍho mahallako addhagato vayoanuppatto, vīsavassasatiko  jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ  itihāsapañcamānaṃ, padako, veyyākaraṇo, lokāyatamahāpurisalakkhaṇesu  anavayo. yāvatā, bho, brāhmaṇagahapatikā mithilāyaṃ paṭivasanti,  brahmāyu tesaṃ brāhmaṇo aggamakkhāyati -- yadidaṃ bhogehi; brahmāyu tesaṃ  brāhmaṇo aggamakkhāyati -- yadidaṃ mantehi; brahmāyu ^a^P2.0142^ea^  tesaṃ brāhmaṇo aggamakkhāyati -- yadidaṃ āyunā ceva  yasasā ca. so bhoto gotamassa dassanakāmo'''ti.</p>
              <p>[03] ``evaṃ ^a^M2.0343^ea^, bho''ti kho so māṇavako brahmāyussa brāhmaṇassa  paṭissutvā yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  aṭṭhāsi. ekamantaṃ ṭhito kho so māṇavako bhagavantaṃ etadavoca --  ``brahmāyu, bho gotama, brāhmaṇo bhavantaṃ gotamaṃ appābādhaṃ appātaṅkaṃ  lahuṭṭhānaṃ balaṃ phāsuvihāraṃ pucchati; evañca vadeti -- `brahmāyu, bho  gotama, brāhmaṇo jiṇṇo vuḍḍho mahallako addhagato vayoanuppatto,  vīsavassasatiko jātiyā, tiṇṇaṃ vedānaṃ pāragū sanighaṇḍukeṭubhānaṃ  sākkharappabhedānaṃ itihāsapañcamānaṃ, padako, veyyākaraṇo,  lokāyatamahāpurisalakkhaṇesu ^a^T2.0541^ea^ anavayo. yāvatā, bho,  brāhmaṇagahapatikā mithilāyaṃ paṭivasanti, brahmāyu tesaṃ brāhmaṇo  aggamakkhāyati -- yadidaṃ bhogehi; brahmāyu tesaṃ brāhmaṇo  aggamakkhāyati -- yadidaṃ mantehi; brahmāyu tesaṃ brāhmaṇo  aggamakkhāyati -- yadidaṃ āyunā ceva yasasā ca. so bhoto  gotamassa dassanakāmo'''ti. ``yassadāni, māṇava, brahmāyu  brāhmaṇo kālaṃ maññatī''ti. atha kho so māṇavako yena brahmāyu  brāhmaṇo tenupasaṅkami; upasaṅkamitvā brahmāyuṃ brāhmaṇaṃ etadavoca --  ``katāvakāso khomhi bhavatā samaṇena gotamena. yassadāni bhavaṃ  kālaṃ maññatī''ti. </p>
              <p>[03] 391^b^.^eb^ atha ^a^V2.0351^ea^ kho brahmāyu brāhmaṇo yena bhagavā tenupasaṅkami.  addasā kho sā parisā brahmāyuṃ brāhmaṇaṃ dūratova āgacchantaṃ.  disvāna oramiya {oramattha (syā0 kaṃ0 pī0), oramatha, oramati (ka0),  atha naṃ (sī0), oramiyāti pana tvāpaccayantatathasaṃvaṇṇanānurūpaṃ  visodhitapadaṃ} okāsamakāsi yathā taṃ ñātassa yasassino.  atha kho brahmāyu brāhmaṇo taṃ parisaṃ etadavoca -- ``alaṃ, bho!  nisīdatha tumhe sake āsane. idhāhaṃ samaṇassa gotamassa santike  nisīdissāmī''ti.</p>
              <p>[03] atha kho brahmāyu brāhmaṇo yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho brahmāyu  brāhmaṇo bhagavato ^a^M2.0344^ea^ kāye ^a^P2.0143^ea^  dvattiṃsamahāpurisalakkhaṇāni samannesi. addasā kho brahmāyu brāhmaṇo  bhagavato ^a^T2.0542^ea^ kāye dvattiṃsamahāpurisalakkhaṇāni, yebhuyyena ṭhapetvā dve.  dvīsu mahāpurisalakkhaṇesu kaṅkhati vicikicchati nādhimuccati na  sampasīdati -- kosohite ca vatthaguyhe, pahūtajivhatāya ca. atha  kho brahmāyu brāhmaṇo bhagavantaṃ gāthāhi ajjhabhāsi -- </p>
              <p>[21] ``ye me dvattiṃsāti sutā, mahāpurisalakkhaṇā. </p>
              <p>[22] duve tesaṃ na passāmi, bhoto kāyasmiṃ gotama.. </p>
              <p>[21] ``kacci kosohitaṃ bhoto, vatthaguyhaṃ naruttama. </p>
              <p>[22] nārīsamānasavhayā, kacci jivhā na dassakā {nārīsahanāma savhayā,  kacci jivhā narassikā. (sī0 syā0 kaṃ0 pī0)}.. </p>
              <p>[21] ``kacci pahūtajivhosi, yathā taṃ jāniyāmase. </p>
              <p>[22] ninnāmayetaṃ pahūtaṃ, kaṅkhaṃ vinaya no ise.. </p>
              <p>[21] ``diṭṭhadhammahitatthāya, samparāyasukhāya ca. </p>
              <p>[22] katāvakāsā pucchāma, yaṃ kiñci abhipatthita''nti.. </p>
              <p>[03] 392^b^.^eb^ atha kho bhagavato etadahosi -- ``passati kho me  ayaṃ brahmāyu brāhmaṇo dvattiṃsamahāpurisalakkhaṇāni, yebhuyyena ṭhapetvā dve.  dvīsu mahāpurisalakkhaṇesu kaṅkhati vicikicchati nādhimuccati na  sampasīdati -- kosohite ca vatthaguyhe, pahūtajivhatāya cā''ti ^a^V2.0352^ea^.  atha kho bhagavā tathārūpaṃ iddhābhisaṅkhāraṃ abhisaṅkhāsi yathā addasa  brahmāyu brāhmaṇo bhagavato kosohitaṃ vatthaguyhaṃ. atha kho bhagavā  jivhaṃ ninnāmetvā ubhopi kaṇṇasotāni anumasi paṭimasi; ubhopi  nāsikasotāni ^a^T2.0543^ea^ anumasi paṭimasi; kevalampi nalāṭamaṇḍalaṃ jivhāya  chādesi. atha kho bhagavā brahmāyuṃ brāhmaṇaṃ gāthāhi paccabhāsi -- </p>
              <p>[21] ``ye te dvattiṃsāti sutā, mahāpurisalakkhaṇā. </p>
              <p>[22] sabbe te mama kāyasmiṃ, mā te {mā vo (ka0)} kaṅkhāhu brāhmaṇa.. </p>
              <p>[21] ``abhiññeyyaṃ abhiññātaṃ, bhāvetabbañca bhāvitaṃ. </p>
              <p>[22] pahātabbaṃ pahīnaṃ me, tasmā buddhosmi brāhmaṇa.. </p>
              <p>[21] ``diṭṭhadhammahitatthāya ^a^M2.0345^ea^ ^a^P2.0144^ea^,  samparāyasukhāya ca. </p>
              <p>[22] katāvakāso pucchassu, yaṃ kiñci abhipatthita''nti.. </p>
              <p>[03] 393^b^.^eb^ atha kho brahmāyussa brāhmaṇassa etadahosi --  ``katāvakāso khomhi samaṇena gotamena. kiṃ nu kho ahaṃ samaṇaṃ  gotamaṃ puccheyyaṃ -- `diṭṭhadhammikaṃ vā atthaṃ samparāyikaṃ vā'''ti.  atha kho brahmāyussa brāhmaṇassa etadahosi -- ``kusalo kho ahaṃ  diṭṭhadhammikānaṃ atthānaṃ. aññepi maṃ diṭṭhadhammikaṃ atthaṃ pucchanti.  yaṃnūnāhaṃ samaṇaṃ gotamaṃ samparāyikaṃyeva atthaṃ puccheyya''nti. atha  kho brahmāyu brāhmaṇo bhagavantaṃ gāthāhi ajjhabhāsi -- </p>
              <p>[21] ``kathaṃ kho brāhmaṇo hoti, kathaṃ bhavati vedagū. </p>
              <p>[22] tevijjo bho kathaṃ hoti, sotthiyo kinti vuccati.. </p>
              <p>[21] ``arahaṃ bho kathaṃ hoti, kathaṃ bhavati kevalī. </p>
              <p>[22] muni ca bho kathaṃ hoti, buddho kinti pavuccatī''ti.. </p>
              <p>[03] 394^b^.^eb^ atha ^a^T2.0544^ea^ kho bhagavā brahmāyuṃ brāhmaṇaṃ gāthāhi paccabhāsi  -- </p>
              <p>[21] ``pubbenivāsaṃ ^a^V2.0353^ea^ yo vedi, saggāpāyañca passati. </p>
              <p>[22] atho jātikkhayaṃ patto, abhiññā vosito muni.. </p>
              <p>[21] ``cittaṃ visuddhaṃ jānāti, muttaṃ rāgehi sabbaso. </p>
              <p>[27] pahīnajātimaraṇo, brahmacariyassa kevalī. </p>
              <p>[22] pāragū sabbadhammānaṃ, buddho tādī pavuccatī''ti..</p>
              <p>[03] evaṃ vutte, brahmāyu brāhmaṇo uṭṭhāyāsanā ekaṃsaṃ uttarāsaṅgaṃ  karitvā bhagavato pādesu sirasā nipatitvā bhagavato pādāni mukhena  ca paricumbati, pāṇīhi ca parisambāhati, nāmañca sāveti --  ``brahmāyu ahaṃ, bho gotama, brāhmaṇo; brahmāyu ahaṃ, bho gotama,  brāhmaṇo''ti. atha kho sā parisā acchariyabbhutacittajātā ahosi  -- ``acchariyaṃ vata, bho, abbhutaṃ vata, bho! yatra hi nāmāyaṃ  brahmāyu brāhmaṇo ñāto yasassī evarūpaṃ paramanipaccakāraṃ  karissatī''ti. atha kho bhagavā brahmāyuṃ brāhmaṇaṃ etadavoca ^a^P2.0145^ea^  -- ``alaṃ, brāhmaṇa, uṭṭhaha nisīda tvaṃ sake āsane yato  te mayi cittaṃ pasanna''nti. atha kho brahmāyu brāhmaṇo uṭṭhahitvā  sake āsane nisīdi. </p>
              <p>[03] 395^b^.^eb^ atha ^a^M2.0346^ea^ kho bhagavā brahmāyussa brāhmaṇassa anupubbiṃ kathaṃ  kathesi, seyyathidaṃ -- dānakathaṃ, sīlakathaṃ, saggakathaṃ; kāmānaṃ  ādīnavaṃ okāraṃ saṃkilesaṃ nekkhamme ānisaṃsaṃ pakāsesi. yadā  bhagavā ^a^T2.0545^ea^ aññāsi brahmāyuṃ brāhmaṇaṃ kallacittaṃ muducittaṃ vinīvaraṇacittaṃ  udaggacittaṃ pasannacittaṃ, atha yā buddhānaṃ sāmukkaṃsikā dhammadesanā taṃ  pakāsesi -- dukkhaṃ, samudayaṃ, nirodhaṃ, maggaṃ. seyyathāpi nāma  suddhaṃ vatthaṃ apagatakāḷakaṃ sammadeva rajanaṃ paṭiggaṇheyya, evameva  brahmāyussa brāhmaṇassa tasmiṃyeva āsane virajaṃ vītamalaṃ dhammacakkhuṃ  udapādi -- ``yaṃ kiñci samudayadhammaṃ sabbaṃ taṃ nirodhadhamma''nti.  atha kho brahmāyu brāhmaṇo diṭṭhadhammo pattadhammo viditadhammo  pariyogāḷhadhammo tiṇṇavicikiccho vigatakathaṃkatho vesārajjappatto  aparappaccayo satthusāsane bhagavantaṃ etadavoca -- ``abhikkantaṃ, bho  gotama, abhikkantaṃ, bho gotama! seyyathāpi, bho gotama, nikkujjitaṃ  vā ukkujjeyya, paṭicchannaṃ vā vivareyya, mūḷhassa vā maggaṃ  ācikkheyya, andhakāre vā telapajjotaṃ dhāreyya -- cakkhumanto  rūpāni dakkhantīti -- evamevaṃ bhotā ^a^V2.0354^ea^ gotamena anekapariyāyena  dhammo pakāsito. esāhaṃ bhavantaṃ gotamaṃ saraṇaṃ gacchāmi dhammañca  bhikkhusaṅghañca. upāsakaṃ maṃ bhavaṃ gotamo dhāretu ajjatagge pāṇupetaṃ  saraṇaṃ gataṃ. adhivāsetu ca me bhavaṃ gotamo svātanāya bhattaṃ saddhiṃ  bhikkhusaṅghenā''ti. adhivāsesi bhagavā tuṇhībhāvena. atha kho  brahmāyu brāhmaṇo bhagavato adhivāsanaṃ viditvā uṭṭhāyāsanā bhagavantaṃ  abhivādetvā padakkhiṇaṃ katvā pakkāmi ^a^T2.0546^ea^. atha kho brahmāyu brāhmaṇo  tassā rattiyā accayena sake nivesane paṇītaṃ khādanīyaṃ bhojanīyaṃ  paṭiyādāpetvā bhagavato kālaṃ ārocāpesi -- ``kālo, bho gotama,  niṭṭhitaṃ bhatta''nti.</p>
              <p>[03] atha ^a^P2.0146^ea^ kho bhagavā pubbaṇhasamayaṃ nivāsetvā  pattacīvaramādāya yena brahmāyussa brāhmaṇassa nivesanaṃ tenupasaṅkami;  upasaṅkamitvā paññatte āsane nisīdi saddhiṃ bhikkhusaṅghena. atha  kho brahmāyu brāhmaṇo sattāhaṃ buddhappamukhaṃ bhikkhusaṅghaṃ paṇītena  khādanīyena bhojanīyena sahatthā santappesi sampavāresi. atha kho  bhagavā tassa sattāhassa accayena videhesu cārikaṃ pakkāmi. atha kho  brahmāyu brāhmaṇo acirapakkantassa bhagavato kālamakāsi. atha kho  sambahulā ^a^M2.0347^ea^ bhikkhū yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinnā kho te  bhikkhū bhagavantaṃ etadavocuṃ -- ``brahmāyu, bhante, brāhmaṇo kālaṅkato.  tassa kā gati, ko abhisamparāyo''ti? ``paṇḍito, bhikkhave,  brahmāyu brāhmaṇo paccapādi dhammassānudhammaṃ, na ca maṃ dhammādhikaraṇaṃ  vihesesi. brahmāyu, bhikkhave, brāhmaṇo pañcannaṃ orambhāgiyānaṃ  saṃyojanānaṃ parikkhayā opapātiko hoti, tattha parinibbāyī,  anāvattidhammo tasmā lokā''ti.</p>
              <p>[03] idamavoca ^a^T2.0547^ea^ bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] brahmāyusuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. selasuttaṃ </h3n>
            <h4>
              <h4n> </h4n>
              <p>[03] 396^b^.^eb^ evaṃ ^a^V2.0355^ea^ me sutaṃ -- ekaṃ samayaṃ bhagavā aṅguttarāpesu  cārikaṃ caramāno mahatā bhikkhusaṅghena saddhiṃ aḍḍhateḷasehi  bhikkhusatehi yena āpaṇaṃ nāma aṅguttarāpānaṃ nigamo tadavasari.  assosi kho keṇiyo jaṭilo -- ``samaṇo khalu, bho, gotamo  sakyaputto sakyakulā pabbajito aṅguttarāpesu cārikaṃ caramāno mahatā  bhikkhusaṅghena saddhiṃ aḍḍhateḷasehi bhikkhusatehi āpaṇaṃ anuppatto.  taṃ kho pana bhavantaṃ gotamaṃ evaṃ kalyāṇo kittisaddo abbhuggato --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavāti. so imaṃ lokaṃ sadevakaṃ samārakaṃ sabrahmakaṃ  sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā  pavedeti. so dhammaṃ deseti ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ  brahmacariyaṃ pakāseti. sādhu kho pana tathārūpānaṃ arahataṃ dassanaṃ  hotī'''ti.</p>
              <p>[03] atha kho keṇiyo jaṭilo yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ^a^M2.0348^ea^ ekamantaṃ nisīdi. ekamantaṃ nisinnaṃ kho keṇiyaṃ  jaṭilaṃ bhagavā dhammiyā kathāya sandassesi samādapesi samuttejesi  sampahaṃsesi ^a^T2.0549^ea^. atha kho keṇiyo jaṭilo bhagavatā dhammiyā kathāya  sandassito samādapito samuttejito sampahaṃsito bhagavantaṃ etadavoca  -- ``adhivāsetu me bhavaṃ gotamo svātanāya bhattaṃ saddhiṃ  bhikkhusaṅghenā''ti. evaṃ vutte, bhagavā keṇiyaṃ jaṭilaṃ etadavoca --  ``mahā kho, keṇiya, bhikkhusaṅgho aḍḍhateḷasāni bhikkhusatāni,  tvañca brāhmaṇesu abhippasanno''ti. dutiyampi kho keṇiyo jaṭilo  bhagavantaṃ etadavoca -- ``kiñcāpi kho, bho gotama, mahā  bhikkhusaṅgho aḍḍhateḷasāni bhikkhusatāni, ahañca brāhmaṇesu  abhippasanno; adhivāsetu me bhavaṃ gotamo svātanāya bhattaṃ saddhiṃ  bhikkhusaṅghenā''ti. dutiyampi kho bhagavā keṇiyaṃ jaṭilaṃ  etadavoca -- ``mahā kho, keṇiya, bhikkhusaṅgho aḍḍhateḷasāni  bhikkhusatāni, tvañca brāhmaṇesu abhippasanno''ti. tatiyampi kho  keṇiyo jaṭilo bhagavantaṃ etadavoca -- ``kiñcāpi kho, bho  gotama, mahā bhikkhusaṅgho aḍḍhateḷasāni bhikkhusatāni, ahañca  brāhmaṇesu abhippasanno; adhivāsetu me bhavaṃ gotamo svātanāya bhattaṃ  saddhiṃ bhikkhusaṅghenā''ti ^a^V2.0356^ea^. adhivāsesi bhagavā tuṇhībhāvena. atha  kho keṇiyo jaṭilo bhagavato adhivāsanaṃ viditvā uṭṭhāyāsanā yena  sako assamo tenupasaṅkami; upasaṅkamitvā mittāmacce ñātisālohite  āmantesi -- ``suṇantu me bhonto, mittāmaccā ñātisālohitā;  samaṇo me gotamo nimantito svātanāya bhattaṃ saddhiṃ bhikkhusaṅghena.  yena me kāyaveyyāvaṭikaṃ {kāyaveyāvaṭṭikaṃ (sī0 syā0 kaṃ0), kāyaveyyāvatikaṃ  (ka0)} kareyyāthā''ti. ``evaṃ, bho''ti kho ^a^T2.0550^ea^  keṇiyassa jaṭilassa mittāmaccā ñātisālohitā keṇiyassa  jaṭilassa paṭissutvā appekacce uddhanāni khaṇanti, appekacce kaṭṭhāni  phālenti, appekacce bhājanāni dhovanti, appekacce udakamaṇikaṃ  patiṭṭhāpenti, appekacce āsanāni paññapenti. keṇiyo pana jaṭilo  sāmaṃyeva maṇḍalamālaṃ paṭiyādeti. </p>
              <p>[03] 397^b^.^eb^ tena kho pana samayena selo brāhmaṇo āpaṇe  paṭivasati tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ  itihāsapañcamānaṃ ^a^M2.0349^ea^, padako, veyyākaraṇo, lokāyatamahāpurisalakkhaṇesu  anavayo, tīṇi ca māṇavakasatāni mante vāceti. tena kho pana  samayena keṇiyo jaṭilo sele brāhmaṇe abhippasanno hoti. atha  kho selo brāhmaṇo tīhi māṇavakasatehi parivuto jaṅghāvihāraṃ  anucaṅkamamāno anuvicaramāno yena keṇiyassa jaṭilassa assamo  tenupasaṅkami. addasā kho selo brāhmaṇo keṇiyassa jaṭilassa  assame appekacce uddhanāni khaṇante, appekacce kaṭṭhāni phālente,  appekacce bhājanāni dhovante, appekacce udakamaṇikaṃ patiṭṭhāpente,  appekacce āsanāni paññapente, keṇiyaṃ pana jaṭilaṃ sāmaṃyeva  maṇḍalamālaṃ paṭiyādentaṃ. disvāna keṇiyaṃ jaṭilaṃ etadavoca --  ``kiṃ nu bhoto keṇiyassa āvāho vā bhavissati vivāho vā  bhavissati mahāyañño vā paccupaṭṭhito, rājā vā māgadho seniyo  bimbisāro nimantito svātanāya saddhiṃ balakāyenā''ti? ``na me,  bho sela, āvāho ^a^T2.0551^ea^ bhavissati napi vivāho bhavissati napi rājā  māgadho seniyo bimbisāro nimantito svātanāya saddhiṃ balakāyena;  api ca kho me mahāyañño paccupaṭṭhito. atthi, bho, samaṇo gotamo  sakyaputto sakyakulā pabbajito aṅguttarāpesu cārikaṃ caramāno mahatā  bhikkhusaṅghena saddhiṃ aḍḍhateḷasehi bhikkhusatehi āpaṇaṃ anuppatto.  taṃ kho pana bhavantaṃ gotamaṃ evaṃ kalyāṇo kittisaddo abbhuggato --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā'ti. so me nimantito svātanāya bhattaṃ saddhiṃ  bhikkhusaṅghenā''ti.</p>
              <p>[03] ``buddhoti ^a^V2.0357^ea^ -- bho keṇiya, vadesi''?</p>
              <p>[03] ``buddhoti -- bho sela, vadāmi''.</p>
              <p>[03] ``buddhoti -- bho keṇiya, vadesi''?</p>
              <p>[03] ``buddhoti -- bho sela, vadāmī''ti. </p>
              <p>[03] 398^b^.^eb^ atha kho selassa brāhmaṇassa etadahosi --  ``ghosopi kho eso dullabho lokasmiṃ -- yadidaṃ `buddho'ti {yadidaṃ buddho  buddhoti (ka0)}.  āgatāni kho panamhākaṃ mantesu dvattiṃsamahāpurisalakkhaṇāni, yehi  samannāgatassa mahāpurisassa ^a^M2.0350^ea^ dveyeva gatiyo bhavanti anaññā. sace  agāraṃ ajjhāvasati, rājā hoti cakkavattī dhammiko dhammarājā  cāturanto vijitāvī janapadatthāvariyappatto sattaratanasamannāgato.  tassimāni satta ratanāni bhavanti, seyyathidaṃ -- cakkaratanaṃ,  hatthiratanaṃ, assaratanaṃ, maṇiratanaṃ, itthiratanaṃ, gahapatiratanaṃ,  pariṇāyakaratanameva sattamaṃ. parosahassaṃ kho panassa puttā bhavanti  sūrā vīraṅgarūpā parasenappamaddanā. so ^a^T2.0552^ea^ imaṃ pathaviṃ sāgarapariyantaṃ  adaṇḍena asatthena dhammena abhivijiya ajjhāvasati. sace pana  agārasmā anagāriyaṃ pabbajati, arahaṃ hoti sammāsambuddho loke  vivaṭṭacchado''.</p>
              <p>[03] ``kahaṃ pana, bho keṇiya, etarahi so bhavaṃ gotamo viharati  arahaṃ sammāsambuddho''ti? evaṃ vutte, keṇiyo jaṭilo dakkhiṇaṃ bāhuṃ  paggahetvā selaṃ brāhmaṇaṃ etadavoca -- ``yenesā, bho sela,  nīlavanarājī''ti. atha kho selo brāhmaṇo tīhi māṇavakasatehi  saddhiṃ yena bhagavā tenupasaṅkami. atha kho selo brāhmaṇo te  māṇavake āmantesi -- ``appasaddā bhonto āgacchantu pade padaṃ {pāde pādaṃ  (sī0)}  nikkhipantā; durāsadā {dūrasaddā (ka0)} hi te bhagavanto sīhāva ekacarā. yadā  cāhaṃ, bho, samaṇena gotamena saddhiṃ manteyyaṃ, mā me bhonto  antarantarā kathaṃ opātetha. kathāpariyosānaṃ me bhavanto  āgamentū''ti. atha kho selo brāhmaṇo yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho selo  brāhmaṇo bhagavato kāye dvattiṃsamahāpurisalakkhaṇāni samannesi.</p>
              <p>[03] addasā kho selo brāhmaṇo bhagavato kāye  dvattiṃsamahāpurisalakkhaṇāni, yebhuyyena ṭhapetvā dve. dvīsu  mahāpurisalakkhaṇesu kaṅkhati vicikicchati nādhimuccati na  sampasīdati -- kosohite ^a^V2.0358^ea^ ca vatthaguyhe, pahūtajivhatāya ca. atha   ^a^T2.0553^ea^ kho bhagavato etadahosi -- ``passati kho me ayaṃ selo brāhmaṇo  dvattiṃsamahāpurisalakkhaṇāni, yebhuyyena ṭhapetvā dve. dvīsu  mahāpurisalakkhaṇesu kaṅkhati vicikicchati nādhimuccati na  sampasīdati -- kosohite ^a^M2.0351^ea^ ca vatthaguyhe, pahūtajivhatāya cā''ti.  atha kho bhagavā tathārūpaṃ iddhābhisaṅkhāraṃ abhisaṅkhāsi, yathā  addasa selo brāhmaṇo bhagavato kosohitaṃ vatthaguyhaṃ. atha kho  bhagavā jivhaṃ ninnāmetvā ubhopi kaṇṇasotāni anumasi paṭimasi;  ubhopi nāsikasotāni anumasi paṭimasi; kevalampi nalāṭamaṇḍalaṃ  jivhāya chādesi. atha kho selassa brāhmaṇassa etadahosi --  ``samannāgato kho samaṇo gotamo dvattiṃsamahāpurisalakkhaṇehi  paripuṇṇehi, no aparipuṇṇehi; no ca kho naṃ jānāmi buddho vā no  vā. sutaṃ kho pana metaṃ brāhmaṇānaṃ vuddhānaṃ mahallakānaṃ  ācariyapācariyānaṃ bhāsamānānaṃ -- `ye te bhavanti arahanto  sammāsambuddhā te sake vaṇṇe bhaññamāne attānaṃ pātukarontī'ti.  yaṃnūnāhaṃ samaṇaṃ gotamaṃ sammukhā sāruppāhi gāthāhi abhitthaveyya''nti. </p>
              <p>[03] 399^b^.^eb^ atha kho selo brāhmaṇo bhagavantaṃ sammukhā  sāruppāhi gāthāhi abhitthavi -- </p>
              <p>[21] ``paripuṇṇakāyo suruci, sujāto cārudassano. </p>
              <p>[22] suvaṇṇavaṇṇosi bhagavā, susukkadāṭhosi vīriyavā {viriyavā (sī0 syā0  kaṃ0 pī0)}.. </p>
              <p>[21] ``narassa hi sujātassa, ye bhavanti viyañjanā. </p>
              <p>[22] sabbe te tava kāyasmiṃ, mahāpurisalakkhaṇā.. </p>
              <p>[21] ``pasannanetto ^a^T2.0554^ea^ sumukho, brahā {brahmā (syā0 kaṃ0 ka0)} uju patāpavā. </p>
              <p>[22] majjhe samaṇasaṅghassa, ādiccova virocasi.. </p>
              <p>[21] ``kalyāṇadassano bhikkhu, kañcanasannibhattaco. </p>
              <p>[22] kiṃ te samaṇabhāvena, evaṃ uttamavaṇṇino.. </p>
              <p>[21] ``rājā arahasi bhavituṃ, cakkavattī rathesabho. </p>
              <p>[22] cāturanto vijitāvī, jambusaṇḍassa {jambumaṇḍassa (ka0)} issaro.. </p>
              <p>[21] ``khattiyā ^a^V2.0359^ea^ bhogirājāno, anuyantā {anuyuttā (sī0  syā0 kaṃ0 pī0)} bhavantu te. </p>
              <p>[22] rājābhirājā manujindo, rajjaṃ kārehi gotama''.. </p>
              <p>[21] ``rājāhamasmi ^a^M2.0352^ea^ selāti, dhammarājā anuttaro. </p>
              <p>[22] dhammena cakkaṃ vattemi, cakkaṃ appaṭivattiyaṃ''.. </p>
              <p>[21] ``sambuddho paṭijānāsi, dhammarājā anuttaro. </p>
              <p>[22] `dhammena cakkaṃ vattemi', iti bhāsasi gotama.. </p>
              <p>[21] ``ko nu senāpati bhoto, sāvako satthuranvayo. </p>
              <p>[22] ko te tamanuvatteti, dhammacakkaṃ pavattitaṃ''.. </p>
              <p>[21] ``mayā pavattitaṃ cakkaṃ, (selāti bhagavā dhammacakkaṃ  anuttaraṃ. </p>
              <p>[22] sāriputto anuvatteti, anujāto tathāgataṃ.. </p>
              <p>[21] ``abhiññeyyaṃ abhiññātaṃ, bhāvetabbañca bhāvitaṃ. </p>
              <p>[22] pahātabbaṃ pahīnaṃ me, tasmā buddhosmi brāhmaṇa.. </p>
              <p>[21] ``vinayassu mayi kaṅkhaṃ, adhimuccassu brāhmaṇa. </p>
              <p>[22] dullabhaṃ dassanaṃ hoti, sambuddhānaṃ abhiṇhaso.. </p>
              <p>[21] ``yesaṃ ^a^T2.0555^ea^ ve dullabho loke, pātubhāvo abhiṇhaso. </p>
              <p>[22] sohaṃ brāhmaṇa sambuddho, sallakatto anuttaro.. </p>
              <p>[21] ``brahmabhūto atitulo, mārasenappamaddano. </p>
              <p>[22] sabbāmitte vasī katvā, modāmi akutobhayo''.. </p>
              <p>[21] ``imaṃ bhonto nisāmetha, yathā bhāsati cakkhumā. </p>
              <p>[22] sallakatto mahāvīro, sīhova nadatī vane.. </p>
              <p>[21] ``brahmabhūtaṃ ^a^V2.0360^ea^ atitulaṃ, mārasenappamaddanaṃ. </p>
              <p>[22] ko disvā nappasīdeyya, api kaṇhābhijātiko.. </p>
              <p>[21] ``yo maṃ icchati anvetu, yo vā nicchati gacchatu. </p>
              <p>[22] idhāhaṃ pabbajissāmi, varapaññassa santike''.. </p>
              <p>[21] ``etañce {evañce (syā0 kaṃ0)} ruccati bhoto, sammāsambuddhasāsanaṃ  {sammāsambuddhasāsane (katthaci suttanipāte)}. </p>
              <p>[22] mayampi pabbajissāma, varapaññassa santike''.. </p>
              <p>[21] ``brāhmaṇā tisatā ime, yācanti pañjalīkatā. </p>
              <p>[22] brahmacariyaṃ carissāma, bhagavā tava santike''.. </p>
              <p>[21] ``svākkhātaṃ ^a^M2.0353^ea^ brahmacariyaṃ, (selāti bhagavā   sandiṭṭhikamakālikaṃ. </p>
              <p>[22] yattha amoghā pabbajjā, appamattassa sikkhato''ti..</p>
              <p>[03] alattha kho selo brāhmaṇo sapariso bhagavato santike pabbajjaṃ, alattha upasampadaṃ. </p>
              <p>[03] 400^b^.^eb^ atha kho keṇiyo jaṭilo tassā rattiyā accayena  sake assame paṇītaṃ khādanīyaṃ bhojanīyaṃ paṭiyādāpetvā bhagavato  kālaṃ ^a^T2.0556^ea^ ārocāpesi -- ``kālo, bho gotama, niṭṭhitaṃ bhatta''nti.  atha kho bhagavā pubbaṇhasamayaṃ nivāsetvā pattacīvaramādāya yena  keṇiyassa jaṭilassa assamo tenupasaṅkami; upasaṅkamitvā paññatte  āsane nisīdi saddhiṃ bhikkhusaṅghena. atha kho keṇiyo jaṭilo  buddhappamukhaṃ bhikkhusaṅghaṃ paṇītena khādanīyena bhojanīyena sahatthā  santappesi, sampavāresi. atha kho keṇiyo jaṭilo bhagavantaṃ  bhuttāviṃ onītapattapāṇiṃ aññataraṃ nīcaṃ āsanaṃ gahetvā ekamantaṃ  nisīdi. ekamantaṃ nisinnaṃ kho keṇiyaṃ jaṭilaṃ bhagavā imāhi  gāthāhi anumodi -- </p>
              <p>[21] ``aggihuttamukhā yaññā, sāvittī chandaso mukhaṃ. </p>
              <p>[22] rājā mukhaṃ manussānaṃ, nadīnaṃ sāgaro mukhaṃ.. </p>
              <p>[21] ``nakkhattānaṃ ^a^V2.0361^ea^ mukhaṃ cando, ādicco tapataṃ mukhaṃ. </p>
              <p>[22] puññaṃ ākaṅkhamānānaṃ, saṅgho ve yajataṃ mukha''nti..</p>
              <p>[03] atha kho bhagavā keṇiyaṃ jaṭilaṃ imāhi gāthāhi anumoditvā  uṭṭhāyāsanā pakkāmi.</p>
              <p>[03] atha kho āyasmā selo sapariso eko vūpakaṭṭho appamatto  ātāpī pahitatto viharanto nacirasseva -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihāsi. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti abbhaññāsi. aññataro kho  panāyasmā selo ^a^T2.0557^ea^ sapariso arahataṃ ahosi. atha kho āyasmā  selo sapariso yena bhagavā tenupasaṅkami; upasaṅkamitvā ekaṃsaṃ cīvaraṃ  katvā yena bhagavā tenañjaliṃ paṇāmetvā bhagavantaṃ gāthāhi ajjhabhāsi  -- </p>
              <p>[21] ``yaṃ ^a^M2.0354^ea^ taṃ saraṇamāgamma, ito aṭṭhami cakkhumā. </p>
              <p>[22] sattarattena {anuttarena (ka0)} bhagavā, dantamha tava sāsane.. </p>
              <p>[21] ``tuvaṃ buddho tuvaṃ satthā, tuvaṃ mārābhibhū muni. </p>
              <p>[22] tuvaṃ anusaye chetvā, tiṇṇo tāresimaṃ pajaṃ.. </p>
              <p>[21] ``upadhī te samatikkantā, āsavā te padālitā. </p>
              <p>[22] sīhova anupādāno, pahīnabhayabheravo.. </p>
              <p>[21] ``bhikkhavo tisatā ime, tiṭṭhanti pañjalīkatā. </p>
              <p>[22] pāde vīra pasārehi, nāgā vandantu satthuno''ti.. </p>
              <p>[06] selasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. assalāyanasuttaṃ </h3n>
            <h4>
              <h4n> </h4n>
              <p>[03] 401^b^.^eb^ evaṃ ^a^T2.0558^ea^ ^a^V2.0362^ea^ ^a^P2.0147^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tena  kho pana samayena nānāverajjakānaṃ brāhmaṇānaṃ pañcamattāni  brāhmaṇasatāni sāvatthiyaṃ paṭivasanti kenacideva karaṇīyena. atha  kho tesaṃ brāhmaṇānaṃ etadahosi -- ``ayaṃ kho samaṇo gotamo  cātuvaṇṇiṃ suddhiṃ paññapeti. ko nu kho pahoti samaṇena gotamena  saddhiṃ asmiṃ vacane paṭimantetu''nti? tena kho pana samayena  assalāyano nāma māṇavo sāvatthiyaṃ paṭivasati daharo, vuttasiro,  soḷasavassuddesiko jātiyā, tiṇṇaṃ vedānaṃ pāragū sanighaṇḍukeṭubhānaṃ  sākkharappabhedānaṃ itihāsapañcamānaṃ, padako, veyyākaraṇo,  lokāyatamahāpurisalakkhaṇesu anavayo. atha kho tesaṃ brāhmaṇānaṃ  etadahosi -- ``ayaṃ kho assalāyano māṇavo sāvatthiyaṃ  paṭivasati daharo, vuttasiro, soḷasavassuddesiko jātiyā, tiṇṇaṃ  vedānaṃ pāragū...pe0... anavayo. so kho pahoti samaṇena gotamena  saddhiṃ asmiṃ vacane paṭimantetu''nti.</p>
              <p>[03] atha kho te brāhmaṇā yena assalāyano māṇavo tenupaṅkamiṃsu;  upasaṅkamitvā assalāyanaṃ māṇavaṃ etadavocuṃ -- ``ayaṃ, bho  assalāyana ^a^M2.0355^ea^, samaṇo gotamo cātuvaṇṇiṃ suddhiṃ paññapeti. etu bhavaṃ  assalāyano samaṇena gotamena saddhiṃ asmiṃ vacane paṭimantetū''ti {paṭimantetunti  (pī0 ka0)}.</p>
              <p>[03] evaṃ vutte, assalāyano māṇavo te brāhmaṇe etadavoca ^a^T2.0559^ea^ --  ``samaṇo khalu, bho, gotamo dhammavādī; dhammavādino ca pana  duppaṭimantiyā bhavanti. nāhaṃ sakkomi samaṇena gotamena saddhiṃ  asmiṃ vacane paṭimantetu''nti. dutiyampi kho te brāhmaṇā  assalāyanaṃ māṇavaṃ etadavocuṃ -- ``ayaṃ, bho assalāyana, samaṇo  gotamo cātuvaṇṇiṃ suddhiṃ paññapeti. etu bhavaṃ assalāyano samaṇena  gotamena ^a^P2.0148^ea^ saddhiṃ asmiṃ vacane paṭimantetu {paṭimantetuṃ (sī0 pī0  ka0)}. caritaṃ  kho pana bhotā assalāyanena paribbājaka''nti. dutiyampi kho  assalāyano māṇavo te brāhmaṇe etadavoca -- ``samaṇo khalu, bho,  gotamo dhammavādī; dhammavādino ca pana duppaṭimantiyā bhavanti ^a^V2.0363^ea^.  nāhaṃ sakkomi samaṇena gotamena saddhiṃ asmiṃ vacane paṭimantetu''nti.  tatiyampi kho te brāhmaṇā assalāyanaṃ māṇavaṃ etadavocuṃ --  ``ayaṃ, bho assalāyana, samaṇo gotamo cātuvaṇṇiṃ suddhiṃ paññapeti.  etu bhavaṃ assalāyano samaṇena gotamena saddhiṃ asmiṃ vacane  paṭimantetu {paṭimantetuṃ (sī0 pī0 ka0)}. caritaṃ kho pana bhotā assalāyanena paribbājakaṃ. mā  bhavaṃ assalāyano ayuddhaparājitaṃ parājayī''ti.</p>
              <p>[03] evaṃ vutte, assalāyano māṇavo te brāhmaṇe etadavoca --  ``addhā kho ahaṃ bhavanto na labhāmi. samaṇo khalu, bho, gotamo  dhammavādī; dhammavādino ca pana duppaṭimantiyā bhavanti. nāhaṃ  sakkomi samaṇena gotamena saddhiṃ asmiṃ vacane paṭimantetunti. api  cāhaṃ bhavantānaṃ vacanena gamissāmī''ti. </p>
              <p>[03] 402^b^.^eb^ atha kho assalāyano māṇavo mahatā brāhmaṇagaṇena  saddhiṃ ^a^T2.0560^ea^ yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho assalāyano māṇavo bhagavantaṃ  etadavoca -- ``brāhmaṇā, bho gotama, evamāhaṃsu -- `brāhmaṇova seṭṭho  vaṇṇo, hīno añño vaṇṇo; brāhmaṇova sukko vaṇṇo, kaṇho añño  vaṇṇo; brāhmaṇova sujjhanti, no abrāhmaṇā; brāhmaṇāva brahmuno puttā ^a^M2.0356^ea^   orasā mukhato jātā brahmajā brahmanimmitā brahmadāyādā'ti. idha  bhavaṃ gotamo kimāhā''ti? ``dissanti {dissante (sī0 syā0 kaṃ0 pī0)} kho pana, assalāyana,  brāhmaṇānaṃ brāhmaṇiyo utuniyopi gabbhiniyopi vijāyamānāpi  pāyamānāpi. te ca brāhmaṇiyonijāva samānā evamāhaṃsu --  `brāhmaṇova seṭṭho vaṇṇo, hīno añño vaṇṇo; brāhmaṇova sukko  vaṇṇo, kaṇho añño vaṇṇo; brāhmaṇāva sujjhanti, no abrāhmaṇā;  brāhmaṇāva brahmuno puttā orasā mukhato jātā brahmajā brahmanimmitā  brahmadāyādā'''ti. ``kiñcāpi ^a^P2.0149^ea^ bhavaṃ gotamo  evamāha, atha khvettha brāhmaṇā evametaṃ maññanti -- `brāhmaṇova seṭṭho  vaṇṇo, hīno añño vaṇṇo...pe0... brahmadāyādā'''ti. </p>
              <p>[03] 403^b^.^eb^ ``taṃ kiṃ maññasi, assalāyana, sutaṃ te --  `yonakambojesu aññesu ca paccantimesu janapadesu dveva vaṇṇā --  ayyo ceva dāso ca; ayyo hutvā dāso hoti, dāso ^a^V2.0364^ea^ hutvā ayyo  hotī'''ti ^a^T2.0561^ea^? ``evaṃ, bho, sutaṃ taṃ me -- `yonakambojesu aññesu  ca paccantimesu janapadesu dveva vaṇṇā -- ayyo ceva dāso ca; ayyo  hutvā dāso hoti, dāso hutvā ayyo hotī'''ti. ``ettha,  assalāyana, brāhmaṇānaṃ kiṃ balaṃ, ko assāso yadettha brāhmaṇā  evamāhaṃsu -- `brāhmaṇova seṭṭho vaṇṇo, hīno añño vaṇṇo...pe0...  brahmadāyādā'''ti? ``kiñcāpi bhavaṃ gotamo evamāha, atha khvettha  brāhmaṇā evametaṃ maññanti -- `brāhmaṇova seṭṭho vaṇṇo, hīno añño  vaṇṇo...pe0... brahmadāyādā'''ti. </p>
              <p>[03] 404^b^.^eb^ ``taṃ kiṃ maññasi, assalāyana, khattiyova nu kho  pāṇātipātī adinnādāyī kāmesumicchācārī musāvādī pisuṇavāco  pharusavāco samphappalāpī abhijjhālu byāpannacitto micchādiṭṭhi  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya,  no brāhmaṇo? vessova nu kho...pe0... suddova nu kho pāṇātipātī  adinnādāyī kāmesumicchācārī musāvādī pisuṇavāco pharusavāco  samphappalāpī abhijjhālu byāpannacitto micchādiṭṭhi kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjeyya, no brāhmaṇo''ti?  ``no hidaṃ, bho gotama. khattiyopi hi, bho ^a^M2.0357^ea^ gotama,  pāṇātipātī adinnādāyī kāmesumicchācārī musāvādī pisuṇavāco  pharusavāco samphappalāpī abhijjhālu byāpannacitto micchādiṭṭhi ^a^T2.0562^ea^  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya.  brāhmaṇopi hi, bho gotama...pe0... vessopi hi, bho  gotama...pe0... suddopi hi, bho gotama...pe0... sabbepi hi, bho  gotama, cattāro vaṇṇā pāṇātipātino adinnādāyino ^a^P2.0150^ea^  kāmesumicchācārino musāvādino pisuṇavācā pharusavācā  samphappalāpino abhijjhālū byāpannacittā micchādiṭṭhī kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjeyyu''nti.  ``ettha, assalāyana, brāhmaṇānaṃ kiṃ balaṃ, ko assāso yadettha  brāhmaṇā evamāhaṃsu -- `brāhmaṇova seṭṭho vaṇṇo, hīno añño  vaṇṇo...pe0... brahmadāyādā'''ti? ``kiñcāpi bhavaṃ gotamo  evamāha, atha khvettha brāhmaṇā evametaṃ maññanti -- `brāhmaṇova seṭṭho  vaṇṇo, hīno añño vaṇṇo...pe0... brahmadāyādā'''ti. </p>
              <p>[03] 405^b^.^eb^ ``taṃ kiṃ maññasi, assalāyana, brāhmaṇova nu kho  pāṇātipātā paṭivirato adinnādānā paṭivirato kāmesumicchācārā  paṭivirato musāvādā ^a^T2.0563^ea^ paṭivirato pisuṇāya vācāya ^a^V2.0365^ea^ paṭivirato  pharusāya vācāya paṭivirato samphappalāpā paṭivirato anabhijjhālu  abyāpannacitto sammādiṭṭhi kāyassa bhedā paraṃ maraṇā sugatiṃ saggaṃ  lokaṃ upapajjeyya, no {no ca (ka0)} khattiyo no vesso, no suddo''ti? ``no  hidaṃ, bho gotama! khattiyopi hi, bho gotama, pāṇātipātā  paṭivirato adinnādānā paṭivirato kāmesumicchācārā paṭivirato  musāvādā paṭivirato pisuṇāya vācāya paṭivirato pharusāya vācāya  paṭivirato samphappalāpā paṭivirato anabhijjhālu abyāpannacitto  sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya.  brāhmaṇopi hi, bho gotama...pe0... vessopi hi, bho  gotama...pe0... suddopi hi, bho gotama...pe0... sabbepi hi, bho  gotama, cattāro vaṇṇā pāṇātipātā paṭiviratā adinnādānā  paṭiviratā kāmesumicchācārā paṭiviratā musāvādā paṭiviratā  pisuṇāya vācāya paṭiviratā pharusāya vācāya paṭiviratā  samphappalāpā paṭiviratā anabhijjhālū abyāpannacittā sammādiṭṭhī  kāyassa bhedā paraṃ maraṇā sugatiṃ saggaṃ lokaṃ upapajjeyyu''nti.  ``ettha, assalāyana ^a^M2.0358^ea^, brāhmaṇānaṃ kiṃ balaṃ, ko assāso yadettha  brāhmaṇā evamāhaṃsu -- `brāhmaṇova seṭṭho vaṇṇo, hīno añño  vaṇṇo...pe0... brahmadāyādā'''ti? ``kiñcāpi bhavaṃ gotamo  evamāha, atha khvettha brāhmaṇā ^a^P2.0151^ea^ evametaṃ maññanti  -- `brāhmaṇova seṭṭho vaṇṇo, hīno añño vaṇṇo...pe0...  brahmadāyādā'''ti. </p>
              <p>[03] 406^b^.^eb^ ``taṃ kiṃ maññasi, assalāyana, brāhmaṇova nu kho  pahoti asmiṃ padese averaṃ abyābajjhaṃ mettacittaṃ bhāvetuṃ, no  khattiyo, no vesso no suddo''ti? ``no hidaṃ, bho gotama!  khattiyopi hi, bho gotama, pahoti asmiṃ padese averaṃ abyābajjhaṃ  mettacittaṃ bhāvetuṃ; brāhmaṇopi hi, bho gotama... vessopi hi ^a^T2.0564^ea^, bho  gotama... suddopi hi, bho gotama... sabbepi hi, bho gotama, cattāro  vaṇṇā pahonti asmiṃ padese averaṃ abyābajjhaṃ mettacittaṃ bhāvetu''nti.  ``ettha, assalāyana, brāhmaṇānaṃ kiṃ balaṃ, ko assāso yadettha  brāhmaṇā evamāhaṃsu -- `brāhmaṇova seṭṭho vaṇṇo, hīno añño  vaṇṇo...pe0... brahmadāyādā'''ti? ``kiñcāpi bhavaṃ gotamo  evamāha, atha khvettha brāhmaṇā evametaṃ maññanti -- `brāhmaṇova seṭṭho  vaṇṇo, hīno añño vaṇṇo...pe0... brahmadāyādā'''ti. </p>
              <p>[03] 407^b^.^eb^ ``taṃ kiṃ maññasi, assalāyana, brāhmaṇova nu kho  pahoti sottisināniṃ ādāya ^a^V2.0366^ea^ nadiṃ gantvā rajojallaṃ pavāhetuṃ, no  khattiyo, no vesso, no suddo''ti? ``no hidaṃ, bho gotama!  khattiyopi hi, bho gotama, pahoti sottisināniṃ ādāya nadiṃ  gantvā rajojallaṃ pavāhetuṃ, brāhmaṇopi hi, bho gotama... vessopi hi,  bho gotama... suddopi hi, bho gotama... sabbepi hi, bho gotama,  cattāro vaṇṇā pahonti sottisināniṃ ādāya nadiṃ gantvā rajojallaṃ  pavāhetu''nti. ``ettha, assalāyana, brāhmaṇānaṃ kiṃ balaṃ, ko  assāso yadettha brāhmaṇā evamāhaṃsu -- `brāhmaṇova seṭṭho vaṇṇo,  hīno añño vaṇṇo...pe0... brahmadāyādā'''ti? ``kiñcāpi bhavaṃ  gotamo evamāha, atha khvettha brāhmaṇā evametaṃ maññanti --  `brāhmaṇova seṭṭho vaṇṇo, hīno añño vaṇṇo...pe0... ^a^T2.0565^ea^  brahmadāyādā'''ti. </p>
              <p>[03] 408^b^.^eb^ ``taṃ kiṃ maññasi, assalāyana, idha rājā  khattiyo muddhāvasitto ^a^P2.0152^ea^ nānājaccānaṃ purisānaṃ  purisasataṃ sannipāteyya -- `āyantu bhonto ye ^a^M2.0359^ea^ tattha khattiyakulā  brāhmaṇakulā rājaññakulā uppannā, sākassa vā sālassa vā {uppannā sālassa vā  (sī0 pī0)} salaḷassa  vā candanassa vā padumakassa vā uttarāraṇiṃ ādāya, aggiṃ  abhinibbattentu, tejo pātukarontu. āyantu pana bhonto ye tattha  caṇḍālakulā nesādakulā venakulā {veṇakulā (sī0 pī0), veṇukulā (syā0  kaṃ0)} rathakārakulā pukkusakulā uppannā,  sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa  vā uttarāraṇiṃ ādāya, aggiṃ abhinibbattentu, tejo pātukarontū'ti.</p>
              <p>[03] ``taṃ kiṃ maññasi, assalāyana, yo evaṃ nu kho so {yo ca nu kho (syā0  kaṃ0 ka0)}  khattiyakulā brāhmaṇakulā rājaññakulā uppannehi sākassa vā sālassa  vā salaḷassa vā candanassa vā padumakassa vā uttarāraṇiṃ ādāya  aggi abhinibbatto, tejo pātukato, so eva nu khvāssa aggi  accimā ceva {ca (sī0 pī0)} vaṇṇavā {vaṇṇimā (syā0 kaṃ0 pī0 ka0)} ca   pabhassaro ca, tena ca sakkā agginā  aggikaraṇīyaṃ kātuṃ; yo pana so caṇḍālakulā nesādakulā venakulā  rathakārakulā pukkusakulā uppannehi sāpānadoṇiyā vā sūkaradoṇiyā  vā rajakadoṇiyā vā eraṇḍakaṭṭhassa vā uttarāraṇiṃ ādāya aggi  abhinibbatto, tejo pātukato svāssa aggi na ceva accimā na ca  vaṇṇavā na ca pabhassaro, na ca tena sakkā agginā ^a^T2.0566^ea^ aggikaraṇīyaṃ  kātu''nti? ``no hidaṃ, bho gotama! yopi hi so {yo so (sī0 pī0)}, bho gotama,  khattiyakulā brāhmaṇakulā rājaññakulā uppannehi sākassa vā sālassa  vā salaḷassa vā candanassa vā padumakassa vā uttarāraṇiṃ ādāya  aggi abhinibbatto, tejo pātukato svāssa {so cassa (sī0 pī0), sopissa  (syā0 kaṃ0)} aggi accimā ceva  vaṇṇavā ca pabhassaro ca, tena ca sakkā agginā aggikaraṇīyaṃ kātuṃ;  yopi so caṇḍālakulā nesādakulā venakulā rathakārakulā pukkusakulā  uppannehi sāpānadoṇiyā vā sūkaradoṇiyā vā rajakadoṇiyā vā  eraṇḍakaṭṭhassa vā uttarāraṇiṃ ādāya aggi ^a^V2.0367^ea^ abhinibbatto, tejo  pātukato, svāssa aggi accimā ceva vaṇṇavā ca pabhassaro ca, tena  ca sakkā agginā aggikaraṇīyaṃ kātuṃ. sabbopi hi, bho gotama,  aggi accimā ceva ^a^P2.0153^ea^ vaṇṇavā ca pabhassaro ca,  sabbenapi sakkā ^a^M2.0360^ea^ agginā aggikaraṇīyaṃ kātu''nti. ``ettha,  assalāyana, brāhmaṇānaṃ kiṃ balaṃ, ko assāso yadettha brāhmaṇā  evamāhaṃsu -- `brāhmaṇova seṭṭho vaṇṇo, hīno añño vaṇṇo;  brāhmaṇova sukko vaṇṇo, kaṇho añño vaṇṇo; brāhmaṇāva sujjhanti,  no abrāhmaṇā; brāhmaṇāva brahmuno puttā orasā mukhato jātā brahmajā  brahmanimmitā brahmadāyādā'''ti? ``kiñcāpi bhavaṃ gotamo evamāha,  atha khvettha brāhmaṇā evametaṃ maññanti -- `brāhmaṇova seṭṭho vaṇṇo,  hīno añño vaṇṇo...pe0... brahmadāyādā'''ti. </p>
              <p>[03] 409^b^.^eb^ ``taṃ ^a^T2.0567^ea^ kiṃ maññasi, assalāyana, idha khattiyakumāro  brāhmaṇakaññāya saddhiṃ saṃvāsaṃ kappeyya, tesaṃ saṃvāsamanvāya putto  jāyetha; yo so khattiyakumārena brāhmaṇakaññāya putto uppanno, siyā  so mātupi sadiso pitupi sadiso, `khattiyo'tipi vattabbo  `brāhmaṇo'tipi vattabbo''ti? ``yo so, bho gotama,  khattiyakumārena brāhmaṇakaññāya putto uppanno, siyā so mātupi  sadiso pitupi sadiso, `khattiyo'tipi vattabbo `brāhmaṇo'tipi  vattabbo''ti.</p>
              <p>[03] ``taṃ kiṃ maññasi, assalāyana, idha brāhmaṇakumāro  khattiyakaññāya saddhiṃ saṃvāsaṃ kappeyya, tesaṃ saṃvāsamanvāya putto  jāyetha; yo so brāhmaṇakumārena khattiyakaññāya putto uppanno, siyā  so mātupi sadiso pitupi sadiso, `khattiyo'tipi vattabbo  `brāhmaṇo'tipi vattabbo''ti? ``yo so, bho gotama,  brāhmaṇakumārena khattiyakaññāya putto uppanno, siyā so mātupi  sadiso pitupi sadiso, `khattiyo'tipi vattabbo `brāhmaṇo'tipi  vattabbo''ti.</p>
              <p>[03] ``taṃ ^a^V2.0368^ea^ kiṃ maññasi, assalāyana idha vaḷavaṃ gadrabhena  sampayojeyyuṃ {saṃyojeyya (ka0)}, tesaṃ sampayogamanvāya kisoro jāyetha; yo so  vaḷavāya gadrabhena kisoro uppanno, siyā so mātupi sadiso pitupi  sadiso, `asso'tipi vattabbo `gadrabho'tipi vattabbo''ti?  ``kuṇḍañhi ^a^T2.0568^ea^ so {vekurañjāya hi so (sī0 pī0), so kumāraṇḍupi so (syā0  kaṃ0), vekulajo hi so (?)}, bho gotama, assataro hoti. idaṃ hissa ^a^P2.0154^ea^,  bho gotama, nānākaraṇaṃ ^a^M2.0361^ea^ passāmi; amutra ca panesānaṃ na  kiñci nānākaraṇaṃ passāmī''ti.</p>
              <p>[03] ``taṃ kiṃ maññasi, assalāyana, idhāssu dve māṇavakā bhātaro  saudariyā, eko ajjhāyako upanīto eko anajjhāyako anupanīto.  kamettha brāhmaṇā paṭhamaṃ bhojeyyuṃ saddhe vā thālipāke vā yaññe vā  pāhune vā''ti? ``yo so, bho gotama, māṇavako ajjhāyako  upanīto tamettha brāhmaṇā paṭhamaṃ bhojeyyuṃ saddhe vā thālipāke vā yaññe  vā pāhune vā. kiñhi, bho gotama, anajjhāyake anupanīte dinnaṃ  mahapphalaṃ bhavissatī''ti?</p>
              <p>[03] ``taṃ kiṃ maññasi, assalāyana, idhāssu dve māṇavakā bhātaro  saudariyā, eko ajjhāyako upanīto dussīlo pāpadhammo, eko  anajjhāyako anupanīto sīlavā kalyāṇadhammo. kamettha brāhmaṇā  paṭhamaṃ bhojeyyuṃ saddhe vā thālipāke vā yaññe vā pāhune vā''ti?  ``yo so, bho gotama, māṇavako anajjhāyako anupanīto sīlavā  kalyāṇadhammo tamettha brāhmaṇā paṭhamaṃ bhojeyyuṃ saddhe vā thālipāke vā  yaññe vā pāhune vā. kiñhi, bho gotama, dussīle pāpadhamme dinnaṃ  mahapphalaṃ bhavissatī''ti?</p>
              <p>[03] ``pubbe kho tvaṃ, assalāyana, jātiṃ agamāsi; jātiṃ gantvā  mante agamāsi; mante gantvā ^a^T2.0569^ea^ tape agamāsi; tape gantvā {mante gantvā tametaṃ tvaṃ  (sī0 pī0), mante gantvā tameva ṭhapetvā (syā0 kaṃ0)} cātuvaṇṇiṃ  suddhiṃ paccāgato, yamahaṃ paññapemī''ti. evaṃ vutte, assalāyano  māṇavo tuṇhībhūto maṅkubhūto pattakkhandho adhomukho pajjhāyanto  appaṭibhāno nisīdi. </p>
              <p>[03] 410^b^.^eb^ atha kho bhagavā assalāyanaṃ māṇavaṃ tuṇhībhūtaṃ  maṅkubhūtaṃ pattakkhandhaṃ adhomukhaṃ pajjhāyantaṃ appaṭibhānaṃ viditvā  assalāyanaṃ māṇavaṃ etadavoca -- ``bhūtapubbaṃ, assalāyana, sattannaṃ  brāhmaṇisīnaṃ araññāyatane paṇṇakuṭīsu sammantānaṃ {vasantānaṃ (sī0)} evarūpaṃ pāpakaṃ  diṭṭhigataṃ uppannaṃ hoti ^a^V2.0369^ea^ -- `brāhmaṇova seṭṭho vaṇṇo, hīno añño  ^a^P2.0155^ea^ vaṇṇo...pe0... brahmadāyādā'ti. assosi kho ^a^M2.0362^ea^,  assalāyana, asito devalo isi -- `sattannaṃ kira brāhmaṇisīnaṃ  araññāyatane paṇṇakuṭīsu sammantānaṃ evarūpaṃ pāpakaṃ diṭṭhigataṃ uppannaṃ  -- brāhmaṇova seṭṭho vaṇṇo...pe0... brahmadāyādā'ti. atha kho,  assalāyana, asito devalo isi kesamassuṃ kappetvā mañjiṭṭhavaṇṇāni  dussāni nivāsetvā paṭaliyo {aṭaliyo (sī0 pī0), agaliyo (syā0  kaṃ0)} upāhanā āruhitvā jātarūpamayaṃ daṇḍaṃ  gahetvā sattannaṃ brāhmaṇisīnaṃ patthaṇḍile pāturahosi. atha kho,  assalāyana, asito devalo isi sattannaṃ brāhmaṇisīnaṃ patthaṇḍile  caṅkamamāno evamāha -- `handa, ko nu kho ime bhavanto  brāhmaṇisayo gatā {gantā (syā0 kaṃ0 ka0)}; handa, ko nu kho ime bhavanto brāhmaṇisayo  gatā'ti? atha kho, assalāyana, sattannaṃ brāhmaṇisīnaṃ etadahosi  -- `ko ^a^T2.0570^ea^ nāyaṃ gāmaṇḍalarūpo viya sattannaṃ brāhmaṇisīnaṃ patthaṇḍile  caṅkamamāno evamāha -- `handa, ko nu kho ime bhavanto brāhmaṇisayo  gatā; handa, ko nu kho ime bhavanto brāhmaṇisayo gatāti? handa,  naṃ abhisapāmā'ti. atha kho, assalāyana, satta brāhmaṇisayo  asitaṃ devalaṃ isiṃ abhisapiṃsu -- `bhasmā, vasala {vasalī (pī0), vasali  (ka0), capalī (syā0 kaṃ0)}, hohi; bhasmā,  vasala, hohī'ti {bhasmā vasala hohīti abhisapavacanaṃ sī0 pī0 potthakesu  sakideva āgataṃ}. yathā yathā kho, assalāyana, satta brāhmaṇisayo  asitaṃ devalaṃ isiṃ abhisapiṃsu tathā tathā asito devalo isi  abhirūpataro ceva hoti dassanīyataro ca pāsādikataro ca. atha  kho, assalāyana, sattannaṃ brāhmaṇisīnaṃ etadahosi -- `moghaṃ vata no  tapo, aphalaṃ brahmacariyaṃ. mayañhi pubbe yaṃ abhisapāma -- bhasmā,  vasala, hohi; bhasmā, vasala, hohīti bhasmāva bhavati ekacco. imaṃ  pana mayaṃ yathā yathā abhisapāma tathā tathā abhirūpataro ceva hoti  dassanīyataro ca pāsādikataro cā'ti. `na bhavantānaṃ moghaṃ tapo,  nāphalaṃ brahmacariyaṃ. iṅgha bhavanto, yo mayi manopadoso taṃ  pajahathā'ti. `yo ^a^P2.0156^ea^ bhavati manopadoso taṃ  pajahāma. ko nu bhavaṃ hotī'ti? `suto nu bhavataṃ -- asito  devalo isī'ti? `evaṃ, bho'. `so khvāhaṃ, bho, homī'ti.  atha kho, assalāyana, satta brāhmaṇisayo asitaṃ devalaṃ isiṃ  abhivādetuṃ upakkamiṃsu. </p>
              <p>[03] 411^b^.^eb^ ``atha ^a^M2.0363^ea^ kho, assalāyana, asito devalo isi satta  brāhmaṇisayo etadavoca -- `sutaṃ metaṃ, bho, sattannaṃ kira brāhmaṇisīnaṃ  araññāyatane paṇṇakuṭīsu sammantānaṃ evarūpaṃ pāpakaṃ diṭṭhigataṃ uppannaṃ ^a^T2.0571^ea^  -- brāhmaṇova seṭṭho vaṇṇo, hīno añño vaṇṇo; brāhmaṇova sukko  vaṇṇo ^a^V2.0370^ea^, kaṇho añño vaṇṇo; brāhmaṇāva sujjhanti, no abrāhmaṇā;  brāhmaṇāva brahmuno puttā orasā mukhato jātā brahmajā brahmanimmitā  brahmadāyādā'ti. `evaṃ, bho'.</p>
              <p>[03] ```jānanti pana bhonto -- yā janikā mātā {janimātā (sī0 syā0 kaṃ0  pī0)} brāhmaṇaṃyeva  agamāsi, no abrāhmaṇa'nti? `no hidaṃ, bho'.</p>
              <p>[03] ```jānanti pana bhonto -- yā janikāmātu {janimātu (sī0 syā0 kaṃ0  pī0)} mātā yāva sattamā  mātumātāmahayugā brāhmaṇaṃyeva agamāsi, no abrāhmaṇa'nti? `no  hidaṃ, bho'.</p>
              <p>[03] ```jānanti pana bhonto -- yo janako pitā {janipitā (sī0 syā0 kaṃ0  pī0)} brāhmaṇiṃyeva  agamāsi, no abrāhmaṇi'nti? `no hidaṃ, bho'.</p>
              <p>[03] ```jānanti pana bhonto -- yo janakapitu {janipitu (sī0 syā0 kaṃ0  pī0)} pitā yāva sattamā  pitupitāmahayugā brāhmaṇiṃyeva agamāsi, no abrāhmaṇi'nti? `no  hidaṃ, bho'.</p>
              <p>[03] ```jānanti pana bhonto -- yathā gabbhassa avakkanti hotī'ti {na mayaṃ jānāma  bho yathā gabbhassa avakkanti hotīti. yathā kathaṃ pana bho gabbhassa  avakkanti hotīti. (ka0)}?  `jānāma mayaṃ, bho -- yathā gabbhassa avakkanti hoti {na mayaṃ jānāma bho  yathā gabbhassa avakkanti hotīti. yathā kathaṃ pana bho gabbhassa  avakkanti hotīti. (ka0)}. idha  ^a^P2.0157^ea^ mātāpitaro ca sannipatitā honti, mātā ca  utunī hoti, gandhabbo ca paccupaṭṭhito hoti; evaṃ tiṇṇaṃ sannipātā  gabbhassa avakkanti hotī'ti.</p>
              <p>[03] ```jānanti pana bhonto -- taggha {yagghe (sī0 syā0 kaṃ0 pī0)}, so gandhabbo khattiyo vā  brāhmaṇo vā vesso vā suddo vā'ti? `na mayaṃ, bho, jānāma --  taggha so gandhabbo khattiyo vā brāhmaṇo vā vesso vā suddo vā'ti.  `evaṃ sante, bho, jānātha -- ke tumhe hothā'ti? `evaṃ sante,  bho ^a^T2.0572^ea^, na mayaṃ jānāma ^a^M2.0364^ea^ -- ke mayaṃ homā'ti. te hi nāma,  assalāyana, satta brāhmaṇisayo asitena devalena isinā sake  jātivāde samanuyuñjīyamānā samanuggāhīyamānā samanubhāsīyamānā na  sampāyissanti; kiṃ pana tvaṃ etarahi mayā sakasmiṃ jātivāde  samanuyuñjīyamāno ^a^V2.0371^ea^ samanuggāhīyamāno samanubhāsīyamāno  sampāyissasi, yesaṃ tvaṃ sācariyako na puṇṇo dabbigāho''ti.</p>
              <p>[03] evaṃ vutte, assalāyano māṇavo bhagavantaṃ etadavoca --  ``abhikkantaṃ, bho gotama...pe0... upāsakaṃ maṃ bhavaṃ gotamo dhāretu  ajjatagge pāṇupetaṃ saraṇaṃ gata''nti. </p>
              <p>[06] assalāyanasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. ghoṭamukhasuttaṃ </h3n>
            <h4>
              <h4n> </h4n>
              <p>[03] 412^b^.^eb^ evaṃ ^a^T2.0573^ea^ ^a^V2.0372^ea^ me sutaṃ -- ekaṃ samayaṃ āyasmā udeno  bārāṇasiyaṃ viharati khemiyambavane. tena kho pana samayena  ghoṭamukho brāhmaṇo bārāṇasiṃ anuppatto hoti kenacideva karaṇīyena.  atha kho ghoṭamukho brāhmaṇo jaṅghāvihāraṃ ^a^P2.0158^ea^  anucaṅkamamāno anuvicaramāno yena khemiyambavanaṃ tenupasaṅkami.  tena kho pana samayena āyasmā udeno abbhokāse caṅkamati. atha  kho ghoṭamukho brāhmaṇo yenāyasmā udeno tenupasaṅkami; upasaṅkamitvā  āyasmatā udenena saddhiṃ sammodi. sammodanīyaṃ kathaṃ sāraṇīyaṃ  vītisāretvā āyasmantaṃ udenaṃ caṅkamantaṃ anucaṅkamamāno evamāha --  ``ambho samaṇa, `natthi dhammiko paribbajo' {paribbājo (sī0 pī0)} -- evaṃ me ettha  hoti. tañca kho bhavantarūpānaṃ vā adassanā, yo vā panettha  dhammo''ti.</p>
              <p>[03] evaṃ vutte, āyasmā udeno caṅkamā orohitvā vihāraṃ  pavisitvā paññatte āsane nisīdi. ghoṭamukhopi kho brāhmaṇo  caṅkamā orohitvā vihāraṃ pavisitvā ekamantaṃ aṭṭhāsi. ekamantaṃ  ṭhitaṃ kho ghoṭamukhaṃ brāhmaṇaṃ āyasmā udeno etadavoca --  ``saṃvijjanti {saṃvijjante (bahūsu)} kho, brāhmaṇa, āsanāni. sace ākaṅkhasi,  nisīdā''ti. ``etadeva kho pana mayaṃ ^a^M2.0365^ea^ bhoto udenassa  āgamayamānā (na) nisīdāma. kathañhi nāma mādiso pubbe  animantito āsane ^a^T2.0574^ea^ nisīditabbaṃ maññeyyā''ti? atha kho  ghoṭamukho brāhmaṇo aññataraṃ nīcaṃ āsanaṃ gahetvā ekamantaṃ nisīdi.  ekamantaṃ nisinno kho ghoṭamukho brāhmaṇo āyasmantaṃ udenaṃ  etadavoca -- ``ambho samaṇa, `natthi dhammiko paribbajo' -- evaṃ  me ettha hoti. tañca kho bhavantarūpānaṃ vā adassanā, yo vā  panettha dhammo''ti. ``sace kho pana me tvaṃ, brāhmaṇa, anuññeyyaṃ  anujāneyyāsi, paṭikkositabbañca paṭikkoseyyāsi; yassa ca pana me  bhāsitassa atthaṃ na jāneyyāsi, mamaṃyeva tattha uttari paṭipuccheyyāsi  -- `idaṃ, bho udena, kathaṃ, imassa kvattho'ti? evaṃ katvā siyā  no ettha kathāsallāpo''ti. ``anuññeyyaṃ khvāhaṃ bhoto udenassa  anujānissāmi, paṭikkositabbañca paṭikkosissāmi; yassa ca panāhaṃ  bhoto ^a^P2.0159^ea^ udenassa ^a^V2.0373^ea^ bhāsitassa atthaṃ na jānissāmi,  bhavantaṃyeva tattha udenaṃ uttari paṭipucchissāmi -- `idaṃ, bho udena,  kathaṃ, imassa kvattho'ti? evaṃ katvā hotu no ettha kathāsallāpo''ti. </p>
              <p>[03] 413^b^.^eb^ ``cattārome, brāhmaṇa, puggalā santo saṃvijjamānā  lokasmiṃ. katame cattāro? idha, brāhmaṇa, ekacco puggalo  attantapo hoti attaparitāpanānuyogamanuyutto. idha pana, brāhmaṇa,  ekacco puggalo parantapo hoti paraparitāpanānuyogamanuyutto. idha  pana, brāhmaṇa, ekacco puggalo attantapo ca hoti  attaparitāpanānuyogamanuyutto parantapo ca paraparitāpanānuyogamanuyutto.  idha pana, brāhmaṇa ^a^T2.0575^ea^, ekacco puggalo nevattantapo hoti  nāttaparitāpanānuyogamanuyutto, na parantapo na  paraparitāpanānuyogamanuyutto. so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharati. imesaṃ, brāhmaṇa, catunnaṃ puggalānaṃ katamo te puggalo cittaṃ  ārādhetī''ti?</p>
              <p>[03] ``yvāyaṃ, bho udena, puggalo attantapo  attaparitāpanānuyogamanuyutto ayaṃ me puggalo cittaṃ nārādheti;  yopāyaṃ, bho udena, puggalo parantapo paraparitāpanānuyogamanuyutto  ayampi me puggalo cittaṃ nārādheti; yopāyaṃ, bho udena, puggalo  attantapo ca attaparitāpanānuyogamanuyutto ^a^M2.0366^ea^ parantapo ca  paraparitāpanānuyogamanuyutto ayampi me puggalo cittaṃ nārādheti; yo  ca kho ayaṃ, bho udena, puggalo nevattantapo  nāttaparitāpanānuyogamanuyutto na parantapo na  paraparitāpanānuyogamanuyutto so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharati. ayameva me puggalo cittaṃ ārādhetī''ti.</p>
              <p>[03] ``kasmā pana te, brāhmaṇa, ime tayo puggalā cittaṃ  nārādhentī''ti? ``yvāyaṃ, bho udena, puggalo attantapo  attaparitāpanānuyogamanuyutto so attānaṃ sukhakāmaṃ dukkhapaṭikkūlaṃ  ātāpeti paritāpeti; iminā me ayaṃ puggalo cittaṃ nārādheti.  yopāyaṃ ^a^P2.0160^ea^, bho udena, puggalo parantapo  paraparitāpanānuyogamanuyutto so paraṃ sukhakāmaṃ dukkhapaṭikkūlaṃ ^a^T2.0576^ea^  ātāpeti paritāpeti; iminā me ayaṃ puggalo cittaṃ nārādheti.  yopāyaṃ, bho udena, puggalo attantapo ca attaparitāpanānuyogamanuyutto  parantapo ca paraparitāpanānuyogamanuyutto so ^a^V2.0374^ea^ attānañca parañca  sukhakāmaṃ dukkhapaṭikkūlaṃ ātāpeti paritāpeti; iminā me ayaṃ  puggalo cittaṃ nārādheti. yo ca kho ayaṃ, bho udena, puggalo  nevattantapo nāttaparitāpanānuyogamanuyutto na parantapo na  paraparitāpanānuyogamanuyutto so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharati, so attānañca parañca sukhakāmaṃ dukkhapaṭikkūlaṃ neva  ātāpeti na paritāpeti; iminā me ayaṃ puggalo cittaṃ ārādhetī''ti. </p>
              <p>[03] 414^b^.^eb^ ``dvemā, brāhmaṇa, parisā. katamā dve? idha,  brāhmaṇa, ekaccā parisā sārattarattā maṇikuṇḍalesu puttabhariyaṃ  pariyesati, dāsidāsaṃ pariyesati, khettavatthuṃ pariyesati,  jātarūparajataṃ pariyesati.</p>
              <p>[03] ``idha pana, brāhmaṇa, ekaccā parisā asārattarattā  maṇikuṇḍalesu puttabhariyaṃ pahāya, dāsidāsaṃ pahāya, khettavatthuṃ pahāya,  jātarūparajataṃ pahāya, agārasmā anagāriyaṃ pabbajitā. svāyaṃ,  brāhmaṇa, puggalo nevattantapo nāttaparitāpanānuyogamanuyutto na parantapo  na paraparitāpanānuyogamanuyutto. so anattantapo aparantapo diṭṭheva  dhamme nicchāto ^a^M2.0367^ea^ nibbuto sītībhūto sukhappaṭisaṃvedī ^a^T2.0577^ea^   brahmabhūtena attanā viharati. idha katamaṃ tvaṃ, brāhmaṇa, puggalaṃ katamāya parisāya  bahulaṃ samanupassasi -- yā cāyaṃ parisā sārattarattā maṇikuṇḍalesu  puttabhariyaṃ pariyesati dāsidāsaṃ pariyesati khettavatthuṃ pariyesati  jātarūparajataṃ pariyesati, yā cāyaṃ parisā asārattarattā  maṇikuṇḍalesu puttabhariyaṃ pahāya dāsidāsaṃ pahāya khettavatthuṃ pahāya  jātarūparajataṃ pahāya agārasmā anagāriyaṃ pabbajitā''ti?</p>
              <p>[03] ``yvāyaṃ ^a^P2.0161^ea^, bho udena, puggalo nevattantapo  nāttaparitāpanānuyogamanuyutto na parantapo na  paraparitāpanānuyogamanuyutto so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharati; imāhaṃ puggalaṃ yāyaṃ parisā asārattarattā maṇikuṇḍalesu  puttabhariyaṃ pahāya dāsidāsaṃ pahāya khettavatthuṃ pahāya jātarūparajataṃ  pahāya agārasmā anagāriyaṃ pabbajitā imissaṃ parisāyaṃ bahulaṃ  samanupassāmī''ti.</p>
              <p>[03] ``idāneva ^a^V2.0375^ea^ kho pana te, brāhmaṇa, bhāsitaṃ -- `mayaṃ evaṃ  ājānāma -- ambho samaṇa, natthi dhammiko paribbajo, evaṃ me ettha  hoti. tañca kho bhavantarūpānaṃ vā adassanā, yo vā panettha  dhammo'''ti. ``addhā mesā, bho udena, sānuggahā vācā bhāsitā.  `atthi dhammiko paribbajo' -- evaṃ me ettha hoti. evañca pana  maṃ bhavaṃ udeno dhāretu. ye ca me bhotā udenena cattāro puggalā  saṃkhittena vuttā vitthārena avibhattā, sādhu me bhavaṃ, udeno ime  cattāro puggale vitthārena ^a^T2.0578^ea^ vibhajatu anukampaṃ upādāyā''ti. ``tena  hi, brāhmaṇa, suṇāhi, sādhukaṃ manasi karohi, bhāsissāmī''ti.  ``evaṃ, bho''ti kho ghoṭamukho brāhmaṇo āyasmato udenassa  paccassosi. āyasmā udeno etadavoca -- </p>
              <p>[03] 415^b^.^eb^ ``katamo ca, brāhmaṇa, puggalo attantapo  attaparitāpanānuyogamanuyutto? idha, brāhmaṇa, ekacco puggalo  acelako hoti muttācāro hatthāpalekhano naehibhaddantiko  natiṭṭhabhaddantiko, nābhihaṭaṃ na uddissakataṃ na nimantanaṃ sādiyati.  so na kumbhimukhā paṭiggaṇhāti, na kaḷopimukhā paṭiggaṇhāti, na  eḷakamantaraṃ, na daṇḍamantaraṃ, na musalamantaraṃ, na dvinnaṃ bhuñjamānānaṃ,  na gabbhiniyā, na pāyamānāya ^a^M2.0368^ea^, na ^a^P2.0162^ea^  purisantaragatāya, na saṅkittīsu, na yattha sā upaṭṭhito hoti, na  yattha makkhikā saṇḍasaṇḍacārinī, na macchaṃ na maṃsaṃ, na suraṃ na  merayaṃ na thusodakaṃ pivati. so ekāgāriko vā hoti  ekālopiko, dvāgāriko vā hoti dvālopiko...pe0... sattāgāriko  vā hoti sattālopiko; ekissāpi dattiyā yāpeti, dvīhipi dattīhi  yāpeti...pe0... sattahipi dattīhi yāpeti; ekāhikampi āhāraṃ  āhāreti, dvīhikampi āhāraṃ āhāreti...pe0... sattāhikampi āhāraṃ  āhāreti -- iti evarūpaṃ addhamāsikaṃ  pariyāyabhattabhojanānuyogamanuyutto viharati. so sākabhakkho vā  hoti, sāmākabhakkho vā hoti, nīvārabhakkho vā hoti,  daddulabhakkho vā hoti ^a^T2.0579^ea^, haṭabhakkho vā hoti, kaṇabhakkho vā hoti,  ācāmabhakkho vā hoti, piññākabhakkho vā hoti, tiṇabhakkho vā  hoti, gomayabhakkho vā hoti, vanamūlaphalāhāro yāpeti  pavattaphalabhojī. so sāṇānipi dhāreti, masāṇānipi dhāreti,  chavadussānipi dhāreti, paṃsukūlānipi dhāreti, tirīṭānipi dhāreti,  ajinampi dhāreti, ajinakkhipampi dhāreti, kusacīrampi dhāreti,  vākacīrampi dhāreti, phalakacīrampi dhāreti, kesakambalampi dhāreti,  vāḷakambalampi dhāreti, ulūkapakkhampi dhāreti; kesamassulocakopi  hoti kesamassulocanānuyogamanuyutto ^a^V2.0376^ea^, ubbhaṭṭhakopi hoti  āsanapaṭikkhitto, ukkuṭikopi hoti ukkuṭikappadhānamanuyutto,  kaṇṭakāpassayikopi hoti kaṇṭakāpassaye seyyaṃ kappeti;  sāyatatiyakampi udakorohanānuyogamanuyutto viharati -- iti evarūpaṃ  anekavihitaṃ kāyassa ātāpanaparitāpanānuyogamanuyutto viharati.  ayaṃ vuccati, brāhmaṇa, puggalo attantapo attaparitāpanānuyogamanuyutto. </p>
              <p>[03] 416^b^.^eb^ ``katamo ^a^T2.0580^ea^ ca, brāhmaṇa, puggalo parantapo  paraparitāpanānuyogamanuyutto? idha, brāhmaṇa, ekacco puggalo  orabbhiko hoti sūkariko sākuṇiko māgaviko luddo macchaghātako  coro coraghātako goghātako bandhanāgāriko -- ye vā panaññepi  keci kurūrakammantā. ayaṃ vuccati, brāhmaṇa, puggalo parantapo  paraparitāpanānuyogamanuyutto. </p>
              <p>[03] 417^b^.^eb^ ``katamo ^a^M2.0369^ea^ ca, brāhmaṇa, puggalo attantapo ca  attaparitāpanānuyogamanuyutto, parantapo ca paraparitāpanānuyogamanuyutto?  idha, brāhmaṇa, ekacco puggalo rājā vā hoti khattiyo  muddhāvasitto, brāhmaṇo vā mahāsālo. so puratthimena nagarassa navaṃ  santhāgāraṃ kārāpetvā kesamassuṃ ohāretvā kharājinaṃ nivāsetvā  sappitelena kāyaṃ abbhañjitvā magavisāṇena piṭṭhiṃ kaṇḍuvamāno navaṃ  santhāgāraṃ pavisati saddhiṃ mahesiyā brāhmaṇena ca purohitena. so  tattha anantarahitāya bhūmiyā haritupalittāya seyyaṃ kappeti.  ekissāya gāviyā sarūpavacchāya yaṃ ekasmiṃ thane khīraṃ hoti tena  rājā yāpeti, yaṃ dutiyasmiṃ thane khīraṃ hoti tena mahesī yāpeti,  yaṃ tatiyasmiṃ thane khīraṃ hoti tena brāhmaṇo purohito yāpeti, yaṃ  catutthasmiṃ thane khīraṃ hoti tena aggiṃ juhati, avasesena vacchako  yāpeti. so evamāha -- `ettakā usabhā haññantu yaññatthāya,  ettakā vacchatarā haññantu yaññatthāya, ettakā vacchatariyo haññantu  yaññatthāya, ettakā ajā haññantu yaññatthāya', ettakā urabbhā  haññantu yaññatthāya, ettakā assā haññantu yaññatthāya, ettakā  rukkhā chijjantu yūpatthāya, ettakā dabbhā lūyantu barihisatthāyā'ti.  yepissa te honti `dāsā'ti vā `pessā'ti vā `kammakarā'ti  vā tepi daṇḍatajjitā bhayatajjitā assumukhā rudamānā parikammāni  karonti. ayaṃ vuccati, brāhmaṇa, puggalo attantapo ca  attaparitāpanānuyogamanuyutto ^a^T2.0581^ea^, parantapo ca paraparitāpanānuyogamanuyutto. </p>
              <p>[03] 418^b^.^eb^ ``katamo ca, brāhmaṇa, puggalo nevattantapo  nāttaparitāpanānuyogamanuyutto, na parantapo na  paraparitāpanānuyogamanuyutto; so anattantapo aparantapo diṭṭheva dhamme  nicchāto nibbuto ^a^V2.0377^ea^ sītībhūto sukhappaṭisaṃvedī brahmabhūtena attanā  viharati? idha, brāhmaṇa, tathāgato loke uppajjati arahaṃ  sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā. so imaṃ lokaṃ  sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ  abhiññā sacchikatvā pavedeti. so dhammaṃ deseti ādikalyāṇaṃ  majjhekalyāṇaṃ ^a^M2.0370^ea^ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāseti. taṃ dhammaṃ suṇāti gahapati vā  gahapatiputto vā aññatarasmiṃ vā kule paccājāto. so taṃ dhammaṃ  sutvā tathāgate saddhaṃ paṭilabhati. so tena saddhāpaṭilābhena  samannāgato iti paṭisañcikkhati -- `sambādho gharāvāso rajopatho  abbhokāso pabbajjā. nayidaṃ sukaraṃ agāraṃ ajjhāvasatā  ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.  yaṃnūnāhaṃ kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajeyya'nti. so aparena samayena appaṃ vā  bhogakkhandhaṃ pahāya mahantaṃ vā bhogakkhandhaṃ pahāya, appaṃ vā  ñātiparivaṭṭaṃ pahāya ^a^T2.0582^ea^ mahantaṃ vā ñātiparivaṭṭaṃ pahāya, kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajati. so evaṃ pabbajito samāno bhikkhūnaṃ  sikkhāsājīvasamāpanno pāṇātipātaṃ pahāya pāṇātipātā paṭivirato  hoti, nihitadaṇḍo nihitasattho lajjī dayāpanno  sabbapāṇabhūtahitānukampī viharati.</p>
              <p>[03] ``adinnādānaṃ pahāya adinnādānā paṭivirato hoti  dinnādāyī dinnapāṭikaṅkhī. athenena sucibhūtena attanā viharati.</p>
              <p>[03] ``abrahmacariyaṃ pahāya brahmacārī hoti ārācārī virato  methunā gāmadhammā.</p>
              <p>[03] ``musāvādaṃ pahāya musāvādā paṭivirato hoti saccavādī  saccasandho theto paccayiko avisaṃvādako lokassa.</p>
              <p>[03] ``pisuṇaṃ vācaṃ pahāya pisuṇāya vācāya paṭivirato hoti;  ito sutvā na amutra akkhātā imesaṃ bhedāya, amutra vā sutvā na  imesaṃ akkhātā amūsaṃ bhedāya. iti bhinnānaṃ vā sandhātā sahitānaṃ  vā anuppadātā, samaggārāmo samaggarato samagganandī samaggakaraṇiṃ  vācaṃ bhāsitā hoti.</p>
              <p>[03] ``pharusaṃ ^a^V2.0378^ea^ vācaṃ pahāya pharusāya vācāya paṭivirato hoti.  yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā tathārūpiṃ vācaṃ bhāsitā hoti.</p>
              <p>[03] ``samphappalāpaṃ ^a^M2.0371^ea^ pahāya samphappalāpā paṭivirato hoti,  kālavādī bhūtavādī atthavādī dhammavādī vinayavādī, nidhānavatiṃ  vācaṃ bhāsitā kālena sāpadesaṃ pariyantavatiṃ atthasaṃhitaṃ.</p>
              <p>[03] ``so bījagāmabhūtagāmasamārambhā paṭivirato hoti ^a^T2.0583^ea^.  ekabhattiko hoti rattūparato virato vikālabhojanā.  naccagītavāditavisūkadassanā paṭivirato hoti.  mālāgandhavilepanadhāraṇamaṇḍanavibhūsanaṭṭhānā paṭivirato hoti.  uccāsayanamahāsayanā paṭivirato hoti. jātarūparajatapaṭiggahaṇā  paṭivirato hoti. āmakadhaññapaṭiggahaṇā paṭivirato hoti.  āmakamaṃsapaṭiggahaṇā paṭivirato hoti. itthikumārikapaṭiggahaṇā  paṭivirato hoti. dāsidāsapaṭiggahaṇā paṭivirato hoti.  ajeḷakapaṭiggahaṇā paṭivirato hoti. kukkuṭasūkarapaṭiggahaṇā  paṭivirato hoti. hatthigavassavaḷavapaṭiggahaṇā paṭivirato hoti.  khettavatthupaṭiggahaṇā paṭivirato hoti. dūteyyapahiṇagamanānuyogā  paṭivirato hoti. kayavikkayā paṭivirato hoti.  tulākūṭakaṃsakūṭamānakūṭā paṭivirato hoti.  ukkoṭanavañcananikatisāciyogā paṭivirato hoti.  chedanavadhabandhanaviparāmosāalopasahasākārā paṭivirato hoti.</p>
              <p>[03] ``so santuṭṭho hoti kāyaparihārikena cīvarena,  kucchiparihārikena piṇḍapātena. so yena yeneva pakkamati samādāyeva  pakkamati. seyyathāpi nāma pakkhī sakuṇo yena yeneva ḍeti  sapattabhārova ḍeti, evameva bhikkhu santuṭṭho hoti kāyaparihārikena  cīvarena, kucchiparihārikena piṇḍapātena. so yena yeneva pakkamati  samādāyeva pakkamati. so iminā ariyena sīlakkhandhena  samannāgato ajjhattaṃ anavajjasukhaṃ paṭisaṃvedeti. </p>
              <p>[03] 419^b^.^eb^ ``so cakkhunā rūpaṃ disvā na nimittaggāhī hoti  nānubyañjanaggāhī. yatvādhikaraṇamenaṃ cakkhundriyaṃ ^a^T2.0584^ea^ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā...pe0... ghānena gandhaṃ ghāyitvā...  jivhāya rasaṃ sāyitvā... kāyena phoṭṭhabbaṃ phusitvā... manasā dhammaṃ  viññāyana na nimittaggāhī hoti nānubyañjanaggāhī ^a^V2.0379^ea^.  yatvādhikaraṇamenaṃ ^a^M2.0372^ea^ manindriyaṃ asaṃvutaṃ viharantaṃ abhijjhādomanassā  pāpakā akusalā dhammā anvāssaveyyuṃ tassa saṃvarāya paṭipajjati,  rakkhati manindriyaṃ, manindriye saṃvaraṃ āpajjati. so iminā  ariyena indriyasaṃvarena samannāgato ajjhattaṃ abyāsekasukhaṃ  paṭisaṃvedeti.</p>
              <p>[03] ``so abhikkante paṭikkante sampajānakārī hoti, ālokite  vilokite sampajānakārī hoti, samiñjite pasārite sampajānakārī  hoti, saṅghāṭipattacīvaradhāraṇe sampajānakārī hoti, asite pīte  khāyite sāyite sampajānakārī hoti, uccārapassāvakamme  sampajānakārī hoti, gate ṭhite nisinne sutte jāgarite bhāsite  tuṇhībhāve sampajānakārī hoti.</p>
              <p>[03] ``so iminā ca ariyena sīlakkhandhena samannāgato, (imāya  ca ariyāya santuṭṭhiyā samannāgato,) {passa ma0 ni0 1.296} iminā ca ariyena  indriyasaṃvarena samannāgato, iminā ca ariyena satisampajaññena  samannāgato vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ  giriguhaṃ susānaṃ vanapatthaṃ abbhokāsaṃ palālapuñjaṃ. so pacchābhattaṃ  piṇḍapātapaṭikkanto nisīdati pallaṅkaṃ ābhujitvā, ujuṃ ^a^T2.0585^ea^ kāyaṃ  paṇidhāya, parimukhaṃ satiṃ upaṭṭhapetvā. so abhijjhaṃ loke pahāya  vigatābhijjhena cetasā viharati, abhijjhāya cittaṃ parisodheti;  byāpādapadosaṃ pahāya abyāpannacitto viharati  sabbapāṇabhūtahitānukampī, byāpādapadosā cittaṃ parisodheti; thinamiddhaṃ  pahāya vigatathīnamiddho viharati ālokasaññī sato sampajāno,  thīnamiddhā cittaṃ parisodheti; uddhaccakukkuccaṃ pahāya anuddhato viharati  ajjhattaṃ vūpasantacitto, uddhaccakukkuccā cittaṃ parisodheti; vicikicchaṃ  pahāya tiṇṇavicikiccho viharati akathaṃkathī kusalesu dhammesu,  vicikicchāya cittaṃ parisodheti.</p>
              <p>[03] ``so ime pañca nīvaraṇe pahāya cetaso upakkilese paññāya  dubbalīkaraṇe vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati.  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharati. pītiyā ca virāgā upekkhako ca viharati sato ca  sampajāno, sukhañca kāyena paṭisaṃvedeti ^a^M2.0373^ea^, yaṃ taṃ ariyā ācikkhanti  -- `upekkhako satimā sukhavihārī'ti tatiyaṃ jhānaṃ upasampajja  viharati. sukhassa ca pahānā dukkhassa ca pahānā, pubbeva  somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. </p>
              <p>[03] 420^b^.^eb^ ``so ^a^T2.0586^ea^ ^a^V2.0380^ea^ evaṃ samāhite citte parisuddhe pariyodāte  anaṅgaṇe vigatūpakkilese mudubhūte kammaniye ṭhite āneñjappatte  pubbenivāsānussatiñāṇāya cittaṃ abhininnāmeti. so anekavihitaṃ  pubbenivāsaṃ anussarati, seyyathidaṃ -- ekampi jātiṃ dvepi jātiyo  tissopi jātiyo catassopi jātiyo pañcapi jātiyo dasapi  jātiyo vīsampi jātiyo tiṃsampi jātiyo cattālīsampi jātiyo  paññāsampi jātiyo jātisatampi jātisahassampi  jātisatasahassampi, anekepi saṃvaṭṭakappe anekepi vivaṭṭakappe anekepi  saṃvaṭṭavivaṭṭakappe -- `amutrāsiṃ evaṃnāmo evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto; so tato cuto  amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto; so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte sattānaṃ  cutūpapātañāṇāya cittaṃ abhininnāmeti. so dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe sugate duggate yathākammūpage satte pajānāti  -- `ime vata bhonto sattā kāyaduccaritena samannāgatā...pe0...  ariyānaṃ upavādakā micchādiṭṭhikā micchādiṭṭhikammasamādānā ^a^T2.0587^ea^, te  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.  ime vā pana bhonto sattā kāyasucaritena samannāgatā...pe0...  ariyānaṃ anupavādakā sammādiṭṭhikā sammādiṭṭhikammasamādānā, te  kāyassa bhedā paraṃ maraṇā sugatiṃ saggaṃ lokaṃ upapannā'ti. iti  dibbena cakkhunā visuddhena atikkantamānusakena satte passati cavamāne  upapajjamāne hīne paṇīte suvaṇṇe dubbaṇṇe sugate duggate yathākammūpage  satte pajānāti.</p>
              <p>[03] ``so ^a^M2.0374^ea^ evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti, `ayaṃ dukkhasamudayo'ti yathābhūtaṃ pajānāti, `ayaṃ  dukkhanirodho'ti yathābhūtaṃ pajānāti, `ayaṃ dukkhanirodhagāminī  paṭipadā'ti yathābhūtaṃ pajānāti; `ime āsavā'ti yathābhūtaṃ pajānāti,  `ayaṃ āsavasamudayo'ti yathābhūtaṃ pajānāti, `ayaṃ āsavanirodho'ti  yathābhūtaṃ pajānāti, `ayaṃ āsavanirodhagāminī paṭipadā'ti yathābhūtaṃ  pajānāti. tassa evaṃ jānato evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi ^a^V2.0381^ea^ cittaṃ  vimuccati. vimuttasmiṃ vimuttamiti ñāṇaṃ hoti. `khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti pajānāti.</p>
              <p>[03] ``ayaṃ vuccati, brāhmaṇa, puggalo nevattantapo  nāttaparitāpanānuyogamanuyutto, na parantapo na ^a^T2.0588^ea^  paraparitāpanānuyogamanuyutto. so anattantapo aparantapo diṭṭheva dhamme  nicchāto nibbuto sītībhūto sukhappaṭisaṃvedī brahmabhūtena attanā  viharatī''ti. </p>
              <p>[03] 421^b^.^eb^ evaṃ vutte, ghoṭamukho brāhmaṇo āyasmantaṃ udenaṃ  etadavoca -- ``abhikkantaṃ, bho udena, abhikkantaṃ, bho udena!  seyyathāpi, bho udena, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti -- evamevaṃ bhotā  udenena anekapariyāyena dhammo pakāsito. esāhaṃ bhavantaṃ udenaṃ  saraṇaṃ gacchāmi dhammañca bhikkhusaṅghañca. upāsakaṃ maṃ bhavaṃ udeno  dhāretu ajjatagge pāṇupetaṃ saraṇaṃ gata''nti. ``mā kho maṃ tvaṃ,  brāhmaṇa, saraṇaṃ agamāsi. tameva bhagavantaṃ saraṇaṃ gacchāhi yamahaṃ  saraṇaṃ gato''ti. ``kahaṃ pana, bho udena, etarahi so bhavaṃ gotamo  viharati arahaṃ sammāsambuddho''ti? ``parinibbuto kho, brāhmaṇa,  etarahi so bhagavā arahaṃ sammāsambuddho''ti.</p>
              <p>[03] ``sacepi {sace hi (sī0 syā0 kaṃ0 pī0)} mayaṃ, bho udena, suṇeyyāma taṃ bhavantaṃ gotamaṃ dasasu  yojanesu, dasapi mayaṃ yojanāni gaccheyyāma ^a^T2.0589^ea^ taṃ bhavantaṃ gotamaṃ  dassanāya ^a^M2.0375^ea^ arahantaṃ sammāsambuddhaṃ. sacepi {sace (sī0 pī0), sace  hi (syā0 kaṃ0)} mayaṃ, bho udena, suṇeyyāma  taṃ bhavantaṃ gotamaṃ vīsatiyā yojanesu... tiṃsāya yojanesu...  cattārīsāya yojanesu... paññāsāya yojanesu, paññāsampi mayaṃ  yojanāni gaccheyyāma taṃ bhavantaṃ gotamaṃ dassanāya arahantaṃ  sammāsambuddhaṃ. yojanasate cepi {yojanasatepi (sī0 syā0 kaṃ0 pī0)} mayaṃ ^a^P2.0163^ea^, bho udena,  suṇeyyāma taṃ bhavantaṃ gotamaṃ, yojanasatampi mayaṃ gaccheyyāma taṃ bhavantaṃ  gotamaṃ dassanāya arahantaṃ sammāsambuddhaṃ.</p>
              <p>[03] ``yato ca kho, bho udena, parinibbuto so bhavaṃ gotamo,  parinibbutampi mayaṃ taṃ bhavantaṃ gotamaṃ saraṇaṃ gacchāma dhammañca  bhikkhusaṅghañca. upāsakaṃ maṃ bhavaṃ udeno dhāretu ajjatagge pāṇupetaṃ  saraṇaṃ gataṃ. atthi ca me, bho udena, aṅgarājā devasikaṃ  niccabhikkhaṃ dadāti ^a^V2.0382^ea^, tato ahaṃ bhoto udenassa ekaṃ niccabhikkhaṃ  dadāmī''ti. ``kiṃ pana te, brāhmaṇa, aṅgarājā devasikaṃ  niccabhikkhaṃ dadātī''ti? ``pañca, bho udena, kahāpaṇasatānī''ti.  ``na kho no, brāhmaṇa, kappati jātarūparajataṃ paṭiggahetu''nti.  ``sace taṃ bhoto udenassa na kappati vihāraṃ bhoto udenassa  kārāpessāmī''ti. ``sace kho me tvaṃ, brāhmaṇa, vihāraṃ,  kārāpetukāmo, pāṭaliputte saṅghassa upaṭṭhānasālaṃ kārāpehī''ti.  ``imināpāhaṃ bhoto udenassa bhiyyosomattāya attamano abhiraddho yaṃ  maṃ bhavaṃ udeno saṅghe dāne samādapeti. esāhaṃ, bho udena, etissā  ca niccabhikkhāya aparāya ca niccabhikkhāya pāṭaliputte saṅghassa  upaṭṭhānasālaṃ kārāpessāmī''ti. atha ^a^T2.0590^ea^ kho ghoṭamukho brāhmaṇo  etissā ca niccabhikkhāya aparāya ca niccabhikkhāya pāṭaliputte  saṅghassa upaṭṭhānasālaṃ kārāpesi. sā etarahi `ghoṭamukhī'ti  vuccatīti. </p>
              <p>[06] ghoṭamukhasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. caṅkīsuttaṃ </h3n>
            <h4>
              <h4n> </h4n>
              <p>[03] 422^b^.^eb^ evaṃ ^a^T2.0591^ea^ ^a^V2.0383^ea^ ^a^P2.0164^ea^ me sutaṃ -- ekaṃ samayaṃ  bhagavā kosalesu cārikaṃ caramāno mahatā bhikkhusaṅghena saddhiṃ yena  opāsādaṃ nāma kosalānaṃ ^a^M2.0376^ea^ brāhmaṇagāmo tadavasari. tatra sudaṃ bhagavā  opāsāde viharati uttarena opāsādaṃ devavane sālavane. tena kho  pana samayena caṅkī brāhmaṇo opāsādaṃ ajjhāvasati sattussadaṃ  satiṇakaṭṭhodakaṃ sadhaññaṃ rājabhoggaṃ raññā pasenadinā kosalena dinnaṃ  rājadāyaṃ brahmadeyyaṃ. assosuṃ kho opāsādakā brāhmaṇagahapatikā --  ``samaṇo khalu, bho, gotamo sakyaputto sakyakulā pabbajito  kosalesu cārikaṃ caramāno mahatā bhikkhusaṅghena saddhiṃ opāsādaṃ  anuppatto, opāsāde viharati uttarena opāsādaṃ devavane sālavane.  taṃ kho pana bhavantaṃ gotamaṃ evaṃ kalyāṇo kittisaddo abbhuggato --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā'ti. so imaṃ lokaṃ sadevakaṃ samārakaṃ sabrahmakaṃ  sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā  pavedeti. so dhammaṃ deseti ādikalyāṇaṃ majjhekalyāṇaṃ  pariyosānakalyāṇaṃ sātthaṃ ^a^T2.0592^ea^ sabyañjanaṃ, kevalaparipuṇṇaṃ parisuddhaṃ  brahmacariyaṃ pakāseti. sādhu kho pana tathārūpānaṃ arahataṃ dassanaṃ  hotī''ti. </p>
              <p>[03] 423^b^.^eb^ atha kho opāsādakā brāhmaṇagahapatikā opāsādā  nikkhamitvā saṅghasaṅghī gaṇībhūtā uttarenamukhā gacchanti yena  devavanaṃ sālavanaṃ. tena kho pana samayena caṅkī brāhmaṇo  uparipāsāde divāseyyaṃ upagato. addasā kho caṅkī brāhmaṇo  opāsādake brāhmaṇagahapatike opāsādā nikkhamitvā saṅghasaṅghī  gaṇībhūte uttarena mukhaṃ yena devavanaṃ sālavanaṃ tenupasaṅkamante. disvā  khattaṃ āmantesi -- ``kiṃ nu kho, bho khatte, opāsādakā  brāhmaṇagahapatikā opāsādā nikkhamitvā saṅghasaṅghī gaṇībhūtā  uttarenamukhā gacchanti yena devavanaṃ sālavana''nti? ``atthi, bho  caṅkī, samaṇo gotamo sakyaputto sakyakulā pabbajito kosalesu  cārikaṃ caramāno mahatā bhikkhusaṅghena saddhiṃ opāsādaṃ anuppatto,  opāsāde ^a^V2.0384^ea^ viharati uttarena opāsādaṃ devavane sālavane. taṃ kho pana  bhavantaṃ gotamaṃ evaṃ kalyāṇo kittisaddo abbhuggato -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti.  tamete bhavantaṃ ^a^M2.0377^ea^ gotamaṃ dassanāya gacchantī''ti. ``tena hi, bho  khatte, yena opāsādakā brāhmaṇagahapatikā tenupasaṅkama; upasaṅkamitvā  opāsādake ^a^T2.0593^ea^ brāhmaṇagahapatike evaṃ vadehi -- `caṅkī, bho, brāhmaṇo  evamāha -- āgamentu kira bhonto, caṅkīpi brāhmaṇo samaṇaṃ gotamaṃ  dassanāya upasaṅkamissatī'''ti. ``evaṃ, bho''ti kho so khatto  caṅkissa brāhmaṇassa paṭissutvā ^a^P2.0165^ea^ yena opāsādakā  brāhmaṇagahapatikā tenupasaṅkami; upasaṅkamitvā opāsādake  brāhmaṇagahapatike etadavoca -- ``caṅkī, bho, brāhmaṇo evamāha --  `āgamentu kira bhonto, caṅkīpi brāhmaṇo samaṇaṃ gotamaṃ dassanāya  upasaṅkamissatī'''ti. </p>
              <p>[03] 424^b^.^eb^ tena kho pana samayena nānāverajjakānaṃ brāhmaṇānaṃ  pañcamattāni brāhmaṇasatāni opāsāde paṭivasanti kenacideva  karaṇīyena. assosuṃ kho te brāhmaṇā -- ``caṅkī kira brāhmaṇo  samaṇaṃ gotamaṃ dassanāya upasaṅkamissatī''ti. atha kho te brāhmaṇā  yena caṅkī brāhmaṇo tenupasaṅkamiṃsu; upasaṅkamitvā caṅkiṃ brāhmaṇaṃ  etadavocuṃ -- ``saccaṃ kira bhavaṃ caṅkī samaṇaṃ gotamaṃ dassanāya  upasaṅkamissatī''ti? ``evaṃ kho me, bho, hoti -- `ahaṃ samaṇaṃ  gotamaṃ dassanāya upasaṅkamissāmī'''ti. ``mā bhavaṃ caṅkī samaṇaṃ  gotamaṃ dassanāya upasaṅkami. na arahati bhavaṃ caṅkī samaṇaṃ gotamaṃ  dassanāya upasaṅkamituṃ; samaṇotveva gotamo arahati bhavantaṃ caṅkiṃ  dassanāya upasaṅkamituṃ. bhavañhi caṅkī ubhato sujāto mātito ca  pitito ca saṃsuddhagahaṇiko yāva sattamā pitāmahayugā akkhitto  anupakkuṭṭho jātivādena. yampi bhavaṃ caṅkī ubhato sujāto mātito  ca pitito ca saṃsuddhagahaṇiko yāva sattamā pitāmahayugā akkhitto  anupakkuṭṭho ^a^T2.0594^ea^ jātivādena, imināpaṅgena na arahati bhavaṃ caṅkī samaṇaṃ  gotamaṃ dassanāya upasaṅkamituṃ; samaṇotveva gotamo arahati bhavantaṃ  caṅkiṃ dassanāya upasaṅkamituṃ. bhavañhi caṅkī aḍḍho mahaddhano  mahābhogo...pe0... bhavañhi caṅkī tiṇṇaṃ vedānaṃ pāragū  sanighaṇḍukeṭubhānaṃ sākkharappabhedānaṃ itihāsapañcamānaṃ, padako,  veyyākaraṇo, lokāyatamahāpurisalakkhaṇesu anavayo...pe0... bhavañhi  caṅkī abhirūpo dassanīyo pāsādiko paramāya vaṇṇapokkharatāya  samannāgato ^a^M2.0378^ea^ brahmavaṇṇī brahmavacchasī {brahmavaccasī (sī0 pī0)} akhuddāvakāso   ^a^V2.0385^ea^ dassanāya...pe0...  bhavañhi caṅkī sīlavā vuddhasīlī vuddhasīlena samannāgato...pe0...  bhavañhi caṅkī kalyāṇavāco kalyāṇavākkaraṇo ^a^P2.0166^ea^  poriyā vācāya samannāgato vissaṭṭhāya anelagalāya atthassa  viññāpaniyā...pe0... bhavañhi caṅkī bahūnaṃ ācariyapācariyo, tīṇi  māṇavakasatāni mante vāceti...pe0... bhavañhi caṅkī rañño  pasenadissa kosalassa sakkato garukato mānito pūjito  apacito...pe0... bhavañhi caṅkī brāhmaṇassa pokkharasātissa sakkato  garukato mānito pūjito apacito...pe0... bhavañhi caṅkī opāsādaṃ  ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ raññā  pasenadinā kosalena dinnaṃ rājadāyaṃ brahmadeyyaṃ. yampi bhavaṃ caṅkī  opāsādaṃ ajjhāvasati sattussadaṃ satiṇakaṭṭhodakaṃ ^a^T2.0595^ea^ sadhaññaṃ rājabhoggaṃ  raññā pasenadinā kosalena dinnaṃ rājadāyaṃ brahmadeyyaṃ, imināpaṅgena na  arahati bhavaṃ caṅkī samaṇaṃ gotamaṃ dassanāya upasaṅkamituṃ; samaṇotveva  gotamo arahati bhavantaṃ caṅkiṃ dassanāya upasaṅkamitu''nti. </p>
              <p>[03] 425^b^.^eb^ evaṃ vutte, caṅkī brāhmaṇo te brāhmaṇe etadavoca --  ``tena hi, bho, mamapi suṇātha, yathā mayameva arahāma taṃ samaṇaṃ  gotamaṃ dassanāya upasaṅkamituṃ; natveva arahati so bhavaṃ gotamo  amhākaṃ dassanāya upasaṅkamituṃ. samaṇo khalu, bho, gotamo ubhato  sujāto mātito ca pitito ca saṃsuddhagahaṇiko yāva sattamā  pitāmahayugā akkhitto anupakkuṭṭho jātivādena. yampi, bho, samaṇo  gotamo ubhato sujāto mātito ca pitito ca saṃsuddhagahaṇiko yāva  sattamā pitāmahayugā akkhitto anupakkuṭṭho jātivādena, imināpaṅgena  na arahati so bhavaṃ gotamo amhākaṃ dassanāya upasaṅkamituṃ; atha  kho mayameva arahāma taṃ bhavantaṃ gotamaṃ dassanāya upasaṅkamituṃ {ettha dī0  ni0 1.304 aññampi guṇapadaṃ dissati}.  samaṇo khalu, bho, gotamo pahūtaṃ hiraññasuvaṇṇaṃ ohāya pabbajito  bhūmigatañca vehāsaṭṭhañca...pe0... samaṇo khalu, bho, gotamo daharova  samāno yuvā susukāḷakeso bhadrena yobbanena samannāgato paṭhamena  vayasā agārasmā anagāriyaṃ pabbajito...pe0... samaṇo khalu, bho,  gotamo akāmakānaṃ ^a^M2.0379^ea^ mātāpitūnaṃ assumukhānaṃ rudantānaṃ kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajito...pe0... samaṇo khalu, bho, gotamo abhirūpo dassanīyo  pāsādiko paramāya vaṇṇapokkharatāya ^a^T2.0596^ea^ samannāgato brahmavaṇṇī ^a^P2.0167^ea^  brahmavacchasī akhuddāvakāso dassanāya...pe0... samaṇo  khalu, bho, gotamo sīlavā ariyasīlī kusalasīlī kusalena  sīlena ^a^V2.0386^ea^ samannāgato...pe0... samaṇo khalu, bho, gotamo kalyāṇavāco  kalyāṇavākkaraṇo poriyā vācāya samannāgato vissaṭṭhāya anelagalāya  atthassa viññāpaniyā...pe0... samaṇo khalu, bho, gotamo bahūnaṃ  ācariyapācariyo...pe0... samaṇo khalu, bho, gotamo  khīṇakāmarāgo vigatacāpallo...pe0... samaṇo khalu, bho, gotamo  kammavādī kiriyavādī apāpapurekkhāro brahmaññāya pajāya...pe0...  samaṇo khalu, bho, gotamo uccā kulā pabbajito asambhinnā  khattiyakulā...pe0... samaṇo khalu, bho, gotamo aḍḍhā kulā  pabbajito mahaddhanā mahābhogā...pe0... samaṇaṃ khalu, bho, gotamaṃ  tiroraṭṭhā tirojanapadā saṃpucchituṃ āgacchanti...pe0... samaṇaṃ khalu,  bho, gotamaṃ anekāni devatāsahassāni pāṇehi saraṇaṃ gatāni...pe0...  samaṇaṃ khalu, bho, gotamaṃ evaṃ kalyāṇo kittisaddo abbhuggato --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā'ti...pe0... samaṇo khalu, bho, gotamo  dvattiṃsamahāpurisalakkhaṇehi samannāgato...pe0... {etthāpi dī0 ni0 1.304 aññānipi guṇapadānaṃ  dissanti} samaṇaṃ khalu, bho,  gotamaṃ rājā māgadho seniyo bimbisāro saputtadāro pāṇehi saraṇaṃ  gato...pe0... samaṇaṃ khalu, bho, gotamaṃ rājā pasenadi kosalo  saputtadāro pāṇehi saraṇaṃ gato...pe0... samaṇaṃ khalu, bho, gotamaṃ  brāhmaṇo pokkharasāti saputtadāro ^a^T2.0597^ea^ pāṇehi saraṇaṃ gato...pe0...  samaṇo khalu, bho, gotamo opāsādaṃ anuppatto opāsāde viharati  uttarena opāsādaṃ devavane sālavane. ye kho te samaṇā vā brāhmaṇā  vā amhākaṃ gāmakkhettaṃ āgacchanti, atithī no te honti. atithī  kho panamhehi sakkātabbā garukātabbā mānetabbā pūjetabbā. yampi  samaṇo gotamo opāsādaṃ anuppatto ^a^M2.0380^ea^ opāsāde viharati uttarena  opāsādaṃ devavane sālavane, atithimhākaṃ samaṇo gotamo. atithi  kho panamhehi sakkātabbo garukātabbo mānetabbo pūjetabbo.  imināpaṅgena ^a^P2.0168^ea^ na arahati so bhavaṃ gotamo amhākaṃ  dassanāya upasaṅkamituṃ; atha kho mayameva arahāma taṃ bhavantaṃ gotamaṃ  dassanāya upasaṅkamituṃ. ettake kho ahaṃ, bho, tassa bhoto  gotamassa vaṇṇe pariyāpuṇāmi, no ca kho so bhavaṃ gotamo  ettakavaṇṇo; aparimāṇavaṇṇo hi so bhavaṃ gotamo. ekamekenapi  tena {ekamekenapi bho (sī0 syā0 kaṃ0 pī0)} aṅgena samannāgato na   arahati, so, bhavaṃ gotamo amhākaṃ  dassanāya upasaṅkamituṃ; atha kho mayameva arahāma taṃ bhavantaṃ gotamaṃ  dassanāya upasaṅkamitunti. tena hi, bho, sabbeva mayaṃ samaṇaṃ  gotamaṃ dassanāya upasaṅkamissāmā''ti. </p>
              <p>[03] 426^b^.^eb^ atha ^a^V2.0387^ea^ kho caṅkī brāhmaṇo mahatā brāhmaṇagaṇena saddhiṃ  yena bhagavā tenupasaṅkami; upasaṅkamitvā bhagavatā saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi. tena  kho pana samayena ^a^T2.0598^ea^ bhagavā vuddhehi vuddhehi brāhmaṇehi saddhiṃ kiñci  kiñci kathaṃ sāraṇīyaṃ vītisāretvā nisinno hoti. tena kho pana  samayena kāpaṭiko {kāpaṭhiko (sī0 pī0), kāpadiko (syā0 kaṃ0)} nāma māṇavo daharo vuttasiro soḷasavassuddesiko  jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ  itihāsapañcamānaṃ, padako, veyyākaraṇo, lokāyatamahāpurisalakkhaṇesu  anavayo tassaṃ parisāyaṃ nisinno hoti. so vuddhānaṃ vuddhānaṃ  brāhmaṇānaṃ bhagavatā saddhiṃ mantayamānānaṃ antarantarā kathaṃ opāteti.  atha kho bhagavā kāpaṭikaṃ māṇavaṃ apasādeti -- ``māyasmā  bhāradvājo vuddhānaṃ vuddhānaṃ brāhmaṇānaṃ mantayamānānaṃ antarantarā kathaṃ  opātetu. kathāpariyosānaṃ āyasmā bhāradvājo āgametū''ti. evaṃ  vutte, caṅkī brāhmaṇo bhagavantaṃ etadavoca -- ``mā bhavaṃ gotamo  kāpaṭikaṃ māṇavaṃ apasādesi. kulaputto ca kāpaṭiko māṇavo,  bahussuto ca kāpaṭiko māṇavo, paṇḍito ca kāpaṭiko māṇavo,  kalyāṇavākkaraṇo ca kāpaṭiko māṇavo, pahoti ca kāpaṭiko māṇavo  bhotā gotamena saddhiṃ asmiṃ vacane paṭimantetu''nti. atha kho  bhagavato ^a^M2.0381^ea^ etadahosi -- ``addhā kho ^a^P2.0169^ea^ kāpaṭikassa  {etadahosi ``kāpaṭikassa (ka0)}  māṇavassa tevijjake pāvacane kathā {kathaṃ (sī0 ka0), kathaṃ (syā0 kaṃ0 pī0)} bhavissati. tathā hi naṃ brāhmaṇā  saṃpurekkharontī''ti. atha kho kāpaṭikassa māṇavassa etadahosi ^a^T2.0599^ea^  -- ``yadā me samaṇo gotamo cakkhuṃ upasaṃharissati, athāhaṃ samaṇaṃ  gotamaṃ pañhaṃ pucchissāmī''ti. atha kho bhagavā kāpaṭikassa  māṇavassa cetasā cetoparivitakkamaññāya yena kāpaṭiko māṇavo tena  cakkhūni upasaṃhāsi. </p>
              <p>[03] 427^b^.^eb^ atha kho kāpaṭikassa māṇavassa etadahosi --  ``samannāharati kho maṃ samaṇo gotamo. yaṃnūnāhaṃ samaṇaṃ gotamaṃ  pañhaṃ puccheyya''nti. atha kho kāpaṭiko māṇavo bhagavantaṃ etadavoca  -- ``yadidaṃ, bho gotama, brāhmaṇānaṃ porāṇaṃ mantapadaṃ  itihitihaparamparāya piṭakasampadāya, tattha ca brāhmaṇā ekaṃsena niṭṭhaṃ  gacchanti -- `idameva saccaṃ, moghamañña'nti. idha bhavaṃ gotamo  kimāhā''ti? ``kiṃ pana, bhāradvāja, atthi koci brāhmaṇānaṃ  ekabrāhmaṇopi yo evamāha -- `ahametaṃ jānāmi, ahametaṃ passāmi.  idameva saccaṃ, moghamañña'''nti? ``no hidaṃ, bho gotama''.  ``kiṃ pana, bhāradvāja, atthi koci brāhmaṇānaṃ ekācariyopi ^a^V2.0388^ea^,  ekācariyapācariyopi, yāva sattamā ācariyamahayugāpi, yo evamāha  -- `ahametaṃ jānāmi, ahametaṃ passāmi. idameva saccaṃ,  moghamañña'''nti? ``no hidaṃ, bho gotama''. ``kiṃ pana,  bhāradvāja, yepi te brāhmaṇānaṃ pubbakā isayo mantānaṃ kattāro mantānaṃ  pavattāro yesamidaṃ etarahi brāhmaṇā porāṇaṃ mantapadaṃ gītaṃ pavuttaṃ  samihitaṃ tadanugāyanti tadanubhāsanti bhāsitamanubhāsanti  vācitamanuvācenti seyyathidaṃ -- aṭṭhako ^a^T2.0600^ea^ vāmako vāmadevo vessāmitto  yamataggi aṅgīraso bhāradvājo vāseṭṭho kassapo bhagu, tepi evamāhaṃsu  -- `mayametaṃ jānāma, mayametaṃ passāma. idameva saccaṃ,  moghamañña'''nti? ``no ^a^P2.0170^ea^ hidaṃ, bho gotama''.</p>
              <p>[03] ``iti kira, bhāradvāja, natthi koci brāhmaṇānaṃ ekabrāhmaṇopi  yo evamāha -- `ahametaṃ jānāmi, ahametaṃ passāmi. idameva saccaṃ,  moghamañña'nti; natthi koci brāhmaṇānaṃ ekācariyopi  ekācariyapācariyopi, yāva sattamā ācariyamahayugāpi, yo evamāha  -- `ahametaṃ ^a^M2.0382^ea^ jānāmi, ahametaṃ passāmi. idameva saccaṃ,  moghamañña'nti; yepi te brāhmaṇānaṃ pubbakā isayo mantānaṃ kattāro  mantānaṃ pavattāro yesamidaṃ etarahi brāhmaṇā porāṇaṃ mantapadaṃ gītaṃ  pavuttaṃ samihitaṃ tadanugāyanti tadanubhāsanti bhāsitamanubhāsanti  vācitamanuvācenti seyyathidaṃ -- aṭṭhako vāmako vāmadevo vessāmitto  yamataggi aṅgīraso bhāradvājo vāseṭṭho kassapo bhagu, tepi na  evamāhaṃsu -- `mayametaṃ jānāma, mayametaṃ passāma. idameva saccaṃ,  moghamañña'nti. </p>
              <p>[03] 428^b^.^eb^ ``seyyathāpi, bhāradvāja, andhaveṇi paramparāsaṃsattā  purimopi na passati majjhimopi na passati pacchimopi na passati;  evameva kho, bhāradvāja, andhaveṇūpamaṃ maññe brāhmaṇānaṃ bhāsitaṃ  sampajjati -- purimopi na passati majjhimopi na passati  pacchimopi na passati. taṃ kiṃ maññasi, bhāradvāja ^a^T2.0601^ea^, nanu evaṃ sante  brāhmaṇānaṃ amūlikā saddhā sampajjatī''ti? ``na khvettha, bho  gotama, brāhmaṇā saddhāyeva payirupāsanti, anussavāpettha brāhmaṇā  payirupāsantī''ti. ``pubbeva kho tvaṃ, bhāradvāja, saddhaṃ agamāsi,  anussavaṃ idāni vadesi. pañca kho ime, bhāradvāja, dhammā diṭṭheva  dhamme dvedhā vipākā. katame pañca? saddhā, ruci, anussavo,  ākāraparivitakko, diṭṭhinijjhānakkhanti -- ime kho, bhāradvāja ^a^V2.0389^ea^,  pañca dhammā diṭṭheva dhamme dvedhā vipākā. api ca, bhāradvāja,  susaddahitaṃyeva hoti, tañca hoti rittaṃ tucchaṃ musā; no cepi  susaddahitaṃ hoti, tañca hoti bhūtaṃ tacchaṃ anaññathā. api ca,  bhāradvāja ^a^P2.0171^ea^, surucitaṃyeva hoti...pe0...  svānussutaṃyeva hoti...pe0... suparivitakkitaṃyeva hoti...pe0...  sunijjhāyitaṃyeva hoti, tañca hoti rittaṃ tucchaṃ musā; no cepi  sunijjhāyitaṃ hoti, tañca hoti bhūtaṃ tacchaṃ anaññathā.  saccamanurakkhatā, bhāradvāja, viññunā purisena nālamettha ekaṃsena niṭṭhaṃ  gantuṃ -- `idameva saccaṃ, moghamañña'''nti. </p>
              <p>[03] 429^b^.^eb^ ``kittāvatā pana, bho gotama, saccānurakkhaṇā  hoti, kittāvatā saccamanurakkhati? saccānurakkhaṇaṃ mayaṃ bhavantaṃ  gotamaṃ pucchāmā''ti. ``saddhā cepi, bhāradvāja, purisassa hoti;  `evaṃ me saddhā'ti -- iti vadaṃ saccamanurakkhati {evameva sijjhatīti iti vā,  taṃ saccamanurakkhati (ka0)}, natveva tāva  ekaṃsena niṭṭhaṃ gacchati ^a^T2.0602^ea^ -- `idameva saccaṃ, moghamañña'nti ^a^M2.0383^ea^ ( )  {(ettāvatā kho bhāradvāja saccānurakkhaṇā hoti, ettāvatā  saccamanurakkhati, ettāvatā ca mayaṃ saccānurakkhaṇaṃ paññāpema, na tveva  tāva saccānubodho hoti) (sī0 syā0 kaṃ0 pī0)}. ruci  cepi, bhāradvāja, purisassa hoti...pe0... anussavo cepi, bhāradvāja,  purisassa hoti...pe0... ākāraparivitakko cepi, bhāradvāja,  purisassa hoti...pe0... diṭṭhinijjhānakkhanti cepi, bhāradvāja,  purisassa hoti; `evaṃ me diṭṭhinijjhānakkhantī'ti -- iti vadaṃ  saccamanurakkhati, natveva tāva ekaṃsena niṭṭhaṃ gacchati -- `idameva  saccaṃ, moghamañña'nti. ettāvatā kho, bhāradvāja, saccānurakkhaṇā  hoti, ettāvatā saccamanurakkhati, ettāvatā ca mayaṃ saccānurakkhaṇaṃ  paññapema; na tveva tāva saccānubodho hotī''ti. </p>
              <p>[03] 430^b^.^eb^ ``ettāvatā, bho gotama, saccānurakkhaṇā hoti,  ettāvatā saccamanurakkhati, ettāvatā ca mayaṃ saccānurakkhaṇaṃ pekkhāma.  kittāvatā pana, bho gotama, saccānubodho hoti, kittāvatā  saccamanubujjhati? saccānubodhaṃ mayaṃ bhavantaṃ gotamaṃ pucchāmā''ti.  ``idha {idha kira (syā0 kaṃ0 ka0)}, bhāradvāja, bhikkhu aññataraṃ gāmaṃ vā nigamaṃ vā upanissāya  viharati. tamenaṃ gahapati vā gahapatiputto vā upasaṅkamitvā tīsu  dhammesu samannesati -- lobhanīyesu ^a^P2.0172^ea^ dhammesu,  dosanīyesu dhammesu, mohanīyesu dhammesu. atthi nu kho  imassāyasmato tathārūpā lobhanīyā dhammā yathārūpehi lobhanīyehi  dhammehi pariyādinnacitto ^a^T2.0603^ea^ ajānaṃ vā vadeyya -- jānāmīti, apassaṃ  vā vadeyya -- passāmīti, paraṃ vā tadatthāya samādapeyya yaṃ paresaṃ  assa dīgharattaṃ ahitāya ^a^V2.0390^ea^ dukkhāyāti? tamenaṃ samannesamāno evaṃ  jānāti -- `natthi kho imassāyasmato tathārūpā lobhanīyā dhammā  yathārūpehi lobhanīyehi dhammehi pariyādinnacitto ajānaṃ vā vadeyya  -- jānāmīti, apassaṃ vā vadeyya -- passāmīti, paraṃ vā tadatthāya  samādapeyya yaṃ paresaṃ assa dīgharattaṃ ahitāya dukkhāya {dukkhāyāti (sabbattha)}. tathārūpo  {tathā (sī0 syā0 kaṃ0 pī0)}  kho panimassāyasmato kāyasamācāro tathārūpo {tathā (sī0 syā0 kaṃ0 pī0)} vacīsamācāro yathā  taṃ aluddhassa. yaṃ kho pana ayamāyasmā dhammaṃ deseti, gambhīro so  dhammo duddaso duranubodho ^a^M2.0384^ea^ santo paṇīto atakkāvacaro nipuṇo  paṇḍitavedanīyo; na so dhammo sudesiyo luddhenā'''ti. </p>
              <p>[03] 431^b^.^eb^ ``yato naṃ samannesamāno visuddhaṃ lobhanīyehi  dhammehi samanupassati tato naṃ uttari samannesati dosanīyesu dhammesu.  atthi nu kho imassāyasmato tathārūpā dosanīyā dhammā  yathārūpehi dosanīyehi dhammehi pariyādinnacitto ajānaṃ vā vadeyya  -- jānāmīti, apassaṃ vā vadeyya -- passāmīti, paraṃ vā tadatthāya  samādapeyya yaṃ paresaṃ assa dīgharattaṃ ahitāya dukkhāyāti? tamenaṃ  samannesamāno evaṃ jānāti -- `natthi kho imassāyasmato tathārūpā  dosanīyā dhammā yathārūpehi dosanīyehi dhammehi pariyādinnacitto  ajānaṃ vā vadeyya -- jānāmīti, apassaṃ vā vadeyya -- passāmīti,  paraṃ vā tadatthāya samādapeyya ^a^T2.0604^ea^ yaṃ paresaṃ assa dīgharattaṃ ahitāya  dukkhāya. tathārūpo kho panimassāyasmato kāyasamācāro tathārūpo  vacīsamācāro yathā taṃ aduṭṭhassa. yaṃ kho pana ayamāyasmā dhammaṃ  deseti, gambhīro so dhammo duddaso duranubodho santo paṇīto  atakkāvacaro nipuṇo paṇḍitavedanīyo; na so dhammo sudesiyo  duṭṭhenā'''ti. </p>
              <p>[03] 432^b^.^eb^ ``yato naṃ samannesamāno visuddhaṃ dosanīyehi  dhammehi samanupassati ^a^P2.0173^ea^, tato naṃ uttari samannesati  mohanīyesu dhammesu. atthi nu kho imassāyasmato tathārūpā  mohanīyā dhammā yathārūpehi mohanīyehi dhammehi pariyādinnacitto  ajānaṃ vā vadeyya -- jānāmīti, apassaṃ vā vadeyya -- passāmīti,  paraṃ vā tadatthāya samādapeyya yaṃ paresaṃ assa dīgharattaṃ ahitāya  dukkhāyāti? tamenaṃ samannesamāno evaṃ jānāti -- `natthi kho  imassāyasmato tathārūpā mohanīyā dhammā yathārūpehi mohanīyehi  dhammehi pariyādinnacitto ajānaṃ vā vadeyya -- jānāmīti, apassaṃ  vā vadeyya -- passāmīti, paraṃ vā tadatthāya samādapeyya yaṃ paresaṃ ^a^V2.0391^ea^  assa dīgharattaṃ ahitāya dukkhāya. tathārūpo kho panimassāyasmato  kāyasamācāro tathārūpo vacīsamācāro yathā taṃ amūḷhassa. yaṃ  kho pana ayamāyasmā dhammaṃ deseti, gambhīro so dhammo duddaso  duranubodho santo paṇīto ^a^M2.0385^ea^ atakkāvacaro nipuṇo paṇḍitavedanīyo; na  so dhammo sudesiyo mūḷhenā'''ti.</p>
              <p>[03] ``yato naṃ samannesamāno visuddhaṃ mohanīyehi dhammehi  samanupassati ^a^T2.0605^ea^; atha tamhi saddhaṃ niveseti, saddhājāto upasaṅkamati,  upasaṅkamanto payirupāsati, payirupāsanto sotaṃ odahati,  ohitasoto dhammaṃ suṇāti, sutvā dhammaṃ dhāreti, dhatānaṃ {dhāritānaṃ (ka0)} dhammānaṃ  atthaṃ upaparikkhati, atthaṃ upaparikkhato dhammā nijjhānaṃ khamanti,  dhammanijjhānakkhantiyā sati chando jāyati, chandajāto ussahati,  ussahitvā tuleti, tulayitvā padahati, pahitatto samāno kāyena ceva  paramasaccaṃ sacchikaroti paññāya ca naṃ ativijjha passati.  ettāvatā kho, bhāradvāja, saccānubodho hoti, ettāvatā  saccamanubujjhati, ettāvatā ca mayaṃ saccānubodhaṃ paññapema; na tveva  tāva saccānuppatti hotī''ti. </p>
              <p>[03] 433^b^.^eb^ ``ettāvattā, bho gotama, saccānubodho hoti,  ettāvatā saccamanubujjhati, ettāvatā ca mayaṃ saccānubodhaṃ pekkhāma.  kittāvatā pana, bho gotama, saccānuppatti hoti, kittāvatā  saccamanupāpuṇāti? saccānuppattiṃ mayaṃ bhavantaṃ gotamaṃ pucchāmā''ti.  ``tesaṃye ^a^P2.0174^ea^, bhāradvāja, dhammānaṃ āsevanā bhāvanā  bahulīkammaṃ saccānuppatti hoti. ettāvatā kho, bhāradvāja,  saccānuppatti hoti, ettāvatā saccamanupāpuṇāti, ettāvatā ca mayaṃ  saccānuppattiṃ paññapemā''ti. </p>
              <p>[03] 434^b^.^eb^ ``ettāvatā, bho gotama, saccānuppatti hoti,  ettāvatā saccamanupāpuṇāti, ettāvatā ca mayaṃ saccānuppattiṃ pekkhāma.  saccānuppattiyā pana, bho gotama, katamo dhammo bahukāro?  saccānuppattiyā bahukāraṃ dhammaṃ mayaṃ bhavantaṃ gotamaṃ pucchāmā''ti.  ``saccānuppattiyā ^a^T2.0606^ea^ kho, bhāradvāja, padhānaṃ bahukāraṃ. no cetaṃ  padaheyya, nayidaṃ saccamanupāpuṇeyya. yasmā ca kho padahati tasmā  saccamanupāpuṇāti. tasmā saccānuppattiyā padhānaṃ bahukāra''nti.</p>
              <p>[03] ``padhānassa pana, bho gotama, katamo dhammo bahukāro?  padhānassa bahukāraṃ dhammaṃ mayaṃ bhavantaṃ ^a^V2.0392^ea^ gotamaṃ pucchāmā''ti.  ``padhānassa kho, bhāradvāja, tulanā ^a^M2.0386^ea^ bahukārā. no cetaṃ tuleyya,  nayidaṃ padaheyya. yasmā ca kho tuleti tasmā padahati. tasmā  padhānassa tulanā bahukārā''ti.</p>
              <p>[03] ``tulanāya pana, bho gotama, katamo dhammo bahukāro?  tulanāya bahukāraṃ dhammaṃ mayaṃ bhavantaṃ gotamaṃ pucchāmā''ti.  ``tulanāya kho, bhāradvāja, ussāho bahukāro. no cetaṃ ussaheyya,  nayidaṃ tuleyya. yasmā ca kho ussahati tasmā tuleti. tasmā  tulanāya ussāho bahukāro''ti.</p>
              <p>[03] ``ussāhassa pana, bho gotama, katamo dhammo bahukāro?  ussāhassa bahukāraṃ dhammaṃ mayaṃ bhavantaṃ gotamaṃ pucchāmā''ti.  ``ussāhassa kho, bhāradvāja, chando bahukāro. no cetaṃ chando  jāyetha, nayidaṃ ussaheyya. yasmā ca kho chando jāyati tasmā  ussahati. tasmā ussāhassa chando bahukāro''ti.</p>
              <p>[03] ``chandassa pana, bho gotama, katamo dhammo bahukāro ^a^P2.0175^ea^?  chandassa bahukāraṃ dhammaṃ mayaṃ bhavantaṃ gotamaṃ  pucchāmā''ti. ``chandassa kho, bhāradvāja, dhammanijjhānakkhanti  bahukārā. no cete dhammā nijjhānaṃ khameyyuṃ, nayidaṃ chando jāyetha.  yasmā ca kho dhammā ^a^T2.0607^ea^ nijjhānaṃ khamanti tasmā chando jāyati.  tasmā chandassa dhammanijjhānakkhanti bahukārā''ti.</p>
              <p>[03] ``dhammanijjhānakkhantiyā pana, bho gotama, katamo dhammo  bahukāro? dhammanijjhānakkhantiyā bahukāraṃ dhammaṃ mayaṃ bhavantaṃ  gotamaṃ pucchāmā''ti. ``dhammanijjhānakkhantiyā kho, bhāradvāja,  atthūpaparikkhā bahukārā. no cetaṃ atthaṃ upaparikkheyya, nayidaṃ  dhammā nijjhānaṃ khameyyuṃ. yasmā ca kho atthaṃ upaparikkhati tasmā  dhammā nijjhānaṃ khamanti. tasmā dhammanijjhānakkhantiyā  atthūpaparikkhā bahukārā''ti.</p>
              <p>[03] ``atthūpaparikkhāya pana, bho gotama, katamo dhammo bahukāro?  atthūpaparikkhāya bahukāraṃ dhammaṃ mayaṃ bhavantaṃ gotamaṃ pucchāmā''ti.  ``atthūpaparikkhāya kho, bhāradvāja, dhammadhāraṇā ^a^V2.0393^ea^ bahukārā. no cetaṃ  dhammaṃ dhāreyya, nayidaṃ atthaṃ upaparikkheyya. yasmā ca kho dhammaṃ  dhāreti tasmā atthaṃ upaparikkhati. tasmā atthūpaparikkhāya  dhammadhāraṇā bahukārā''ti.</p>
              <p>[03] ``dhammadhāraṇāya pana, bho gotama, katamo dhammo bahukāro?  dhammadhāraṇāya bahukāraṃ dhammaṃ mayaṃ bhavantaṃ gotamaṃ pucchāmā''ti.  ``dhammadhāraṇāya ^a^M2.0387^ea^ kho, bhāradvāja, dhammassavanaṃ bahukāraṃ. no cetaṃ  dhammaṃ suṇeyya, nayidaṃ dhammaṃ dhāreyya. yasmā ca kho dhammaṃ suṇāti  tasmā dhammaṃ dhāreti. tasmā dhammadhāraṇāya dhammassavanaṃ bahukāra''nti.</p>
              <p>[03] ``dhammassavanassa pana, bho gotama, katamo dhammo bahukāro?  dhammassavanassa bahukāraṃ dhammaṃ mayaṃ bhavantaṃ gotamaṃ pucchāmā''ti ^a^T2.0608^ea^.  ``dhammassavanassa kho, bhāradvāja, sotāvadhānaṃ bahukāraṃ ^a^P2.0176^ea^.  no cetaṃ sotaṃ odaheyya, nayidaṃ dhammaṃ suṇeyya.  yasmā ca kho sotaṃ odahati tasmā dhammaṃ suṇāti. tasmā  dhammassavanassa sotāvadhānaṃ bahukāra''nti.</p>
              <p>[03] ``sotāvadhānassa pana, bho gotama, katamo dhammo bahukāro?  sotāvadhānassa bahukāraṃ dhammaṃ mayaṃ bhavantaṃ gotamaṃ pucchāmā''ti.  ``sotāvadhānassa kho, bhāradvāja, payirupāsanā bahukārā. no cetaṃ  payirupāseyya, nayidaṃ sotaṃ odaheyya. yasmā ca kho payirupāsati  tasmā sotaṃ odahati. tasmā sotāvadhānassa payirupāsanā  bahukārā''ti.</p>
              <p>[03] ``payirupāsanāya pana, bho gotama, katamo dhammo bahukāro?  payirupāsanāya bahukāraṃ dhammaṃ mayaṃ bhavantaṃ gotamaṃ pucchāmā''ti.  ``payirupāsanāya kho, bhāradvāja, upasaṅkamanaṃ bahukāraṃ. no cetaṃ  upasaṅkameyya, nayidaṃ payirupāseyya. yasmā ca kho upasaṅkamati  tasmā payirupāsati. tasmā payirupāsanāya upasaṅkamanaṃ bahukāra''nti.</p>
              <p>[03] ``upasaṅkamanassa pana, bho gotama, katamo dhammo bahukāro?  upasaṅkamanassa bahukāraṃ dhammaṃ mayaṃ bhavantaṃ gotamaṃ pucchāmā''ti.  ``upasaṅkamanassa kho, bhāradvāja, saddhā bahukārā. no cetaṃ saddhā  jāyetha, nayidaṃ upasaṅkameyya. yasmā ca kho saddhā jāyati tasmā  upasaṅkamati. tasmā upasaṅkamanassa saddhā bahukārā''ti. </p>
              <p>[03] 435^b^.^eb^ ``saccānurakkhaṇaṃ ^a^V2.0394^ea^ mayaṃ bhavantaṃ gotamaṃ  apucchimha, saccānurakkhaṇaṃ ^a^T2.0609^ea^ bhavaṃ gotamo byākāsi; tañca panamhākaṃ  ruccati ceva khamati ca tena camha attamanā. saccānubodhaṃ mayaṃ  bhavantaṃ gotamaṃ apucchimha, saccānubodhaṃ bhavaṃ gotamo byākāsi; tañca  panamhākaṃ ruccati ceva khamati ca tena camha attamanā. saccānuppattiṃ  mayaṃ bhavantaṃ gotamaṃ apucchimha, saccānuppattiṃ bhavaṃ gotamo byākāsi;  tañca panamhākaṃ ruccati ceva khamati ca tena camha attamanā ^a^M2.0388^ea^.  saccānuppattiyā bahukāraṃ dhammaṃ mayaṃ bhavantaṃ ^a^P2.0177^ea^  gotamaṃ apucchimha, saccānuppattiyā bahukāraṃ dhammaṃ bhavaṃ gotamo  byākāsi; tañca panamhākaṃ ruccati ceva khamati ca tena camha  attamanā. yaṃyadeva ca mayaṃ bhavantaṃ gotamaṃ apucchimha taṃtadeva bhavaṃ  gotamo byākāsi; tañca panamhākaṃ ruccati ceva khamati ca tena camha  attamanā. mayañhi, bho gotama, pubbe evaṃ jānāma -- `ke ca  muṇḍakā samaṇakā ibbhā kaṇhā bandhupādāpaccā, ke ca dhammassa  aññātāro'ti? ajanesi vata me bhavaṃ gotamo samaṇesu samaṇapemaṃ,  samaṇesu samaṇapasādaṃ, samaṇesu samaṇagāravaṃ. abhikkantaṃ, bho  gotama...pe0... upāsakaṃ maṃ bhavaṃ gotamo dhāretu ajjatagge pāṇupetaṃ  saraṇaṃ gata''nti. </p>
              <p>[06] caṅkīsuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. esukārīsuttaṃ </h3n>
            <h4>
              <h4n> </h4n>
              <p>[03] 436^b^.^eb^ evaṃ ^a^T2.0610^ea^ ^a^V2.0395^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho esukārī  brāhmaṇo yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho esukārī brāhmaṇo bhagavantaṃ  etadavoca -- ``brāhmaṇā, bho gotama, catasso pāricariyā paññapenti  -- brāhmaṇassa pāricariyaṃ paññapenti, khattiyassa pāricariyaṃ  paññapenti, vessassa pāricariyaṃ paññapenti, suddassa pāricariyaṃ  paññapenti. tatridaṃ, bho gotama, brāhmaṇā brāhmaṇassa pāricariyaṃ  paññapenti -- `brāhmaṇo vā brāhmaṇaṃ paricareyya, khattiyo vā brāhmaṇaṃ  paricareyya, vesso vā brāhmaṇaṃ paricareyya, suddo vā brāhmaṇaṃ  paricareyyā'ti. idaṃ kho, bho gotama, brāhmaṇā brāhmaṇassa  pāricariyaṃ ^a^P2.0178^ea^ paññapenti. tatridaṃ, bho gotama,  brāhmaṇā khattiyassa pāricariyaṃ paññapenti -- `khattiyo vā khattiyaṃ  paricareyya, vesso vā khattiyaṃ paricareyya, suddo vā khattiyaṃ  paricareyyā'ti. idaṃ kho, bho gotama, brāhmaṇā khattiyassa  pāricariyaṃ paññapenti. tatridaṃ, bho gotama, brāhmaṇā vessassa  pāricariyaṃ paññapenti -- `vesso vā vessaṃ paricareyya, suddo vā  vessaṃ ^a^T2.0611^ea^ paricareyyā'ti. idaṃ kho, bho gotama, brāhmaṇā vessassa  pāricariyaṃ paññapenti ^a^M2.0389^ea^. tatridaṃ, bho gotama, brāhmaṇā suddassa  pāricariyaṃ paññapenti -- `suddova suddaṃ paricareyya. ko panañño  suddaṃ paricarissatī'ti? idaṃ kho, bho gotama, brāhmaṇā suddassa  pāricariyaṃ paññapenti. brāhmaṇā, bho gotama, imā catasso  pāricariyā paññapenti. idha bhavaṃ gotamo kimāhā''ti? </p>
              <p>[03] 437^b^.^eb^ ``kiṃ pana, brāhmaṇa, sabbo loko brāhmaṇānaṃ  etadabbhanujānāti -- `imā catasso pāricariyā paññapentū'''ti {paññapentīti  (sī0 ka0)}?  ``no hidaṃ, bho gotama''. ``seyyathāpi, brāhmaṇa, puriso daliddo {daḷiddo  (sī0 syā0 kaṃ0 pī0)}  assako anāḷhiyo. tassa akāmassa bilaṃ olaggeyyuṃ -- `idaṃ  te, ambho purisa, maṃsaṃ khāditabbaṃ, mūlañca anuppadātabba'nti.  evameva kho, brāhmaṇa, brāhmaṇā appaṭiññāya tesaṃ samaṇabrāhmaṇānaṃ, atha  ca panimā catasso pāricariyā paññapenti. nāhaṃ, brāhmaṇa, `sabbaṃ  paricaritabba'nti ^a^V2.0396^ea^ vadāmi; nāhaṃ, brāhmaṇa, `sabbaṃ na paricaritabba'nti  vadāmi. yaṃ hissa, brāhmaṇa, paricarato pāricariyāhetu pāpiyo  assa na seyyo, nāhaṃ taṃ `paricaritabba'nti vadāmi; yañca khvāssa,  brāhmaṇa, paricarato pāricariyāhetu seyyo assa na pāpiyo tamahaṃ  `paricaritabba'nti vadāmi. khattiyaṃ cepi, brāhmaṇa, evaṃ puccheyyuṃ --  `yaṃ vā te paricarato pāricariyāhetu pāpiyo assa na seyyo, yaṃ  vā te paricarato pāricariyāhetu seyyo assa ^a^T2.0612^ea^ na pāpiyo; kamettha  paricareyyāsī'ti, khattiyopi hi, brāhmaṇa ^a^P2.0179^ea^, sammā  byākaramāno evaṃ byākareyya -- `yañhi me paricarato pāricariyāhetu  pāpiyo assa na seyyo, nāhaṃ taṃ paricareyyaṃ; yañca kho me  paricarato pāricariyāhetu seyyo assa na pāpiyo tamahaṃ  paricareyya'nti. brāhmaṇaṃ cepi, brāhmaṇa...pe0... vessaṃ cepi,  brāhmaṇa...pe0... suddaṃ cepi, brāhmaṇa, evaṃ puccheyyuṃ -- `yaṃ vā te  paricarato pāricariyāhetu pāpiyo assa na seyyo, yaṃ vā te  paricarato pāricariyāhetu seyyo assa na pāpiyo; kamettha  paricareyyāsī'ti, suddopi hi, brāhmaṇa, sammā byākaramāno evaṃ  byākareyya -- `yañhi me paricarato pāricariyāhetu pāpiyo assa na  seyyo, nāhaṃ taṃ paricareyyaṃ; yañca kho me paricarato pāricariyāhetu  seyyo assa na pāpiyo tamahaṃ paricareyya'nti. nāhaṃ, brāhmaṇa,  `uccākulīnatā seyyaṃso'ti vadāmi, na panāhaṃ, brāhmaṇa,  `uccākulīnatā pāpiyaṃso'ti ^a^M2.0390^ea^ vadāmi; nāhaṃ, brāhmaṇa, `uḷāravaṇṇatā  seyyaṃso'ti vadāmi, na panāhaṃ, brāhmaṇa, `uḷāravaṇṇatā pāpiyaṃso'ti  vadāmi; nāhaṃ, brāhmaṇa, `uḷārabhogatā seyyaṃso'ti vadāmi, na panāhaṃ,  brāhmaṇa, `uḷārabhogatā pāpiyaṃso'ti vadāmi. </p>
              <p>[03] 438^b^.^eb^ ``uccākulīnopi hi, brāhmaṇa, idhekacco  pāṇātipātī hoti, adinnādāyī hoti, kāmesumicchācārī hoti,  musāvādī hoti, pisuṇāvāco hoti, pharusāvāco hoti,  samphappalāpī hoti, abhijjhālu hoti ^a^T2.0613^ea^, byāpannacitto hoti,  micchādiṭṭhi hoti. tasmā `na uccākulīnatā seyyaṃso'ti vadāmi.  uccākulīnopi hi, brāhmaṇa, idhekacco pāṇātipātā paṭivirato  hoti, adinnādānā paṭivirato hoti, kāmesumicchācārā paṭivirato  hoti, musāvādā paṭivirato hoti, pisuṇāya vācāya paṭivirato  hoti, pharusāya vācāya paṭivirato hoti, samphappalāpā paṭivirato  hoti, anabhijjhālu hoti, abyāpannacitto hoti, sammādiṭṭhi hoti.  tasmā `na uccākulīnatā pāpiyaṃso'ti vadāmi. </p>
              <p>[03] 439^b^.^eb^ ``uḷāravaṇṇopi ^a^V2.0397^ea^ hi, brāhmaṇa...pe0...  uḷārabhogopi hi, brāhmaṇa, idhekacco pāṇātipātī hoti...pe0...  micchādiṭṭhi hoti. tasmā ^a^T2.0614^ea^ `na uḷārabhogatā seyyaṃso'ti vadāmi.  uḷārabhogopi hi, brāhmaṇa, idhekacco pāṇātipātā paṭivirato  hoti...pe0... sammādiṭṭhi hoti. tasmā `na uḷārabhogatā ^a^P2.0180^ea^  pāpiyaṃso'ti vadāmi. nāhaṃ, brāhmaṇa, `sabbaṃ  paricaritabba'nti vadāmi, na panāhaṃ, brāhmaṇa, `sabbaṃ na  paricaritabba'nti vadāmi. yaṃ hissa, brāhmaṇa, paricarato  pāricariyāhetu saddhā vaḍḍhati, sīlaṃ vaḍḍhati, sutaṃ vaḍḍhati, cāgo  vaḍḍhati, ^b^paññā vaḍḍhati,^eb^ tamahaṃ `paricaritabba'nti (vadāmi.  yaṃ hissa, brāhmaṇa, paricarato pāricariyāhetu na saddhā vaḍḍhati, na  sīlaṃ vaḍḍhati, na sutaṃ vaḍḍhati, na cāgo vaḍḍhati, na paññā  vaḍḍhati, nāhaṃ taṃ `paricaritabba'nti) {( ) etthantare pāṭho sī0 syā0 kaṃ0  pī0 potthakesu natthi} vadāmī''ti. </p>
              <p>[03] 440^b^.^eb^ evaṃ vutte, esukārī brāhmaṇo bhagavantaṃ  etadavoca -- ``brāhmaṇā, bho gotama, cattāri dhanāni paññapenti --  brāhmaṇassa sandhanaṃ paññapenti, khattiyassa sandhanaṃ paññapenti,  vessassa sandhanaṃ paññapenti, suddassa ^a^M2.0391^ea^ sandhanaṃ paññapenti. tatridaṃ, bho  gotama, brāhmaṇā brāhmaṇassa sandhanaṃ paññapenti bhikkhācariyaṃ;  bhikkhācariyañca pana brāhmaṇo sandhanaṃ atimaññamāno akiccakārī  hoti gopova adinnaṃ ādiyamānoti. idaṃ kho, bho gotama,  brāhmaṇā brāhmaṇassa sandhanaṃ paññapenti. tatridaṃ, bho gotama, brāhmaṇā  khattiyassa sandhanaṃ paññapenti dhanukalāpaṃ; dhanukalāpañca ^a^T2.0615^ea^ pana khattiyo  sandhanaṃ atimaññamāno akiccakārī hoti gopova adinnaṃ  ādiyamānoti. idaṃ kho, bho gotama, brāhmaṇā khattiyassa sandhanaṃ  paññapenti. tatridaṃ, bho gotama, brāhmaṇā vessassa sandhanaṃ paññapenti  kasigorakkhaṃ; kasigorakkhañca pana vesso sandhanaṃ atimaññamāno  akiccakārī hoti gopova adinnaṃ ādiyamānoti. idaṃ kho, bho  gotama, brāhmaṇā vessassa sandhanaṃ paññapenti. tatridaṃ, bho gotama,  brāhmaṇā suddassa sandhanaṃ paññapenti asitabyābhaṅgiṃ;  asitabyābhaṅgiñca pana suddo sandhanaṃ atimaññamāno akiccakārī  hoti gopova adinnaṃ ādiyamānoti. idaṃ kho, bho gotama,  brāhmaṇā suddassa sandhanaṃ paññapenti. brāhmaṇā, bho gotama, imāni  cattāri dhanāni paññapenti. idha bhavaṃ gotamo kimāhā''ti? </p>
              <p>[03] 441^b^.^eb^ ``kiṃ pana, brāhmaṇa, sabbo loko brāhmaṇānaṃ  etadabbhanujānāti -- `imāni cattāri dhanāni paññapentū'''ti?  ``no ^a^P2.0181^ea^ hidaṃ, bho gotama''. ``seyyathāpi,  brāhmaṇa, puriso daliddo ^a^V2.0398^ea^ assako anāḷhiyo. tassa akāmassa  bilaṃ olaggeyyuṃ -- `idaṃ te, ambho purisa, maṃsaṃ khāditabbaṃ,  mūlañca anuppadātabba'nti. evameva kho, brāhmaṇa, brāhmaṇā  appaṭiññāya tesaṃ samaṇabrāhmaṇānaṃ, atha ca panimāni cattāri dhanāni  paññapenti. ariyaṃ kho ahaṃ, brāhmaṇa, lokuttaraṃ dhammaṃ purisassa  sandhanaṃ paññapemi. porāṇaṃ kho panassa mātāpettikaṃ kulavaṃsaṃ  anussarato yattha yattheva ^a^T2.0616^ea^ attabhāvassa abhinibbatti hoti tena teneva  saṅkhyaṃ gacchati. khattiyakule ce attabhāvassa abhinibbatti hoti  `khattiyo'tveva saṅkhyaṃ gacchati; brāhmaṇakule ce attabhāvassa  abhinibbatti hoti `brāhmaṇo'tveva saṅkhyaṃ gacchati; vessakule ce  attabhāvassa abhinibbatti hoti `vesso'tveva saṅkhyaṃ gacchati;  suddakule ce attabhāvassa abhinibbatti hoti `suddo'tveva ^a^M2.0392^ea^ saṅkhyaṃ  gacchati. seyyathāpi, brāhmaṇa, yaṃyadeva paccayaṃ paṭicca aggi jalati  tena teneva saṅkhyaṃ gacchati. kaṭṭhañce paṭicca aggi jalati  `kaṭṭhaggi'tveva saṅkhyaṃ gacchati; sakalikañce paṭicca aggi jalati  `sakalikaggi'tveva saṅkhyaṃ gacchati; tiṇañce paṭicca aggi jalati  `tiṇaggi'tveva saṅkhyaṃ gacchati; gomayañce paṭicca aggi jalati  `gomayaggi'tveva saṅkhyaṃ gacchati. evameva kho ahaṃ, brāhmaṇa,  ariyaṃ lokuttaraṃ dhammaṃ purisassa sandhanaṃ paññapemi. porāṇaṃ kho  panassa mātāpettikaṃ kulavaṃsaṃ anussarato yattha yattheva attabhāvassa  abhinibbatti hoti tena teneva saṅkhyaṃ gacchati.</p>
              <p>[03] ``khattiyakule ce attabhāvassa abhinibbatti hoti  `khattiyo'tveva saṅkhyaṃ gacchati; brāhmaṇakule ce attabhāvassa  abhinibbatti hoti `brāhmaṇo'tveva saṅkhyaṃ gacchati; vessakule ce  attabhāvassa abhinibbatti hoti `vesso'tveva saṅkhyaṃ gacchati;  suddakule ce attabhāvassa abhinibbatti hoti `suddo'tveva saṅkhyaṃ  gacchati.</p>
              <p>[03] ``khattiyakulā ^a^T2.0617^ea^ cepi, brāhmaṇa, agārasmā anagāriyaṃ pabbajito  hoti, so ca tathāgatappaveditaṃ dhammavinayaṃ āgamma pāṇātipātā  paṭivirato hoti, adinnādānā paṭivirato hoti, abrahmacariyā  paṭivirato hoti, musāvādā paṭivirato hoti, pisuṇāya vācāya  paṭivirato hoti, pharusāya vācāya paṭivirato hoti, samphappalāpā  paṭivirato hoti, anabhijjhālu hoti, abyāpannacitto hoti,  sammādiṭṭhi hoti, ārādhako hoti ñāyaṃ dhammaṃ kusalaṃ.</p>
              <p>[03] ``brāhmaṇakulā ^a^V2.0399^ea^ ^a^P2.0182^ea^ cepi, brāhmaṇa, agārasmā  anagāriyaṃ pabbajito hoti, so ca tathāgatappaveditaṃ dhammavinayaṃ  āgamma pāṇātipātā paṭivirato hoti...pe0... sammādiṭṭhi hoti,  ārādhako hoti ñāyaṃ dhammaṃ kusalaṃ.</p>
              <p>[03] ``vessakulā cepi, brāhmaṇa, agārasmā anagāriyaṃ pabbajito  hoti, so ca tathāgatappaveditaṃ dhammavinayaṃ āgamma pāṇātipātā  paṭivirato hoti...pe0... sammādiṭṭhi hoti, ārādhako hoti ñāyaṃ  dhammaṃ kusalaṃ.</p>
              <p>[03] ``suddakulā cepi, brāhmaṇa, agārasmā anagāriyaṃ pabbajito  hoti, so ca tathāgatappaveditaṃ dhammavinayaṃ āgamma pāṇātipātā  paṭivirato hoti...pe0... ^a^T2.0618^ea^ sammādiṭṭhi hoti, ārādhako hoti ñāyaṃ  dhammaṃ kusalaṃ. </p>
              <p>[03] 442^b^.^eb^ ``taṃ ^a^M2.0393^ea^ kiṃ maññasi, brāhmaṇa, brāhmaṇova nu kho  pahoti asmiṃ padese averaṃ abyābajjhaṃ mettacittaṃ bhāvetuṃ, no khattiyo  no vesso no suddo''ti? ``no hidaṃ, bho gotama. khattiyopi  hi, bho gotama, pahoti asmiṃ padese averaṃ abyābajjhaṃ mettacittaṃ  bhāvetuṃ; brāhmaṇopi hi, bho gotama... vessopi hi, bho gotama...  suddopi hi, bho gotama... sabbepi hi, bho gotama, cattāro vaṇṇā  pahonti asmiṃ padese averaṃ abyābajjhaṃ mettacittaṃ bhāvetu''nti.  ``evameva kho, brāhmaṇa, khattiyakulā cepi agārasmā anagāriyaṃ  pabbajito hoti, so ca tathāgatappaveditaṃ dhammavinayaṃ āgamma  pāṇātipātā paṭivirato hoti...pe0... sammādiṭṭhi hoti, ārādhako  hoti ñāyaṃ dhammaṃ kusalaṃ. </p>
              <p>[01] ``brāhmaṇakulā cepi, brāhmaṇa... vessakulā cepi,  brāhmaṇa... suddakulā cepi, brāhmaṇa, agārasmā anagāriyaṃ pabbajito  hoti, so ca tathāgatappaveditaṃ dhammavinayaṃ āgamma pāṇātipātā  paṭivirato hoti...pe0... ^a^T2.0619^ea^ sammādiṭṭhi hoti, ārādhako hoti ñāyaṃ  dhammaṃ kusalaṃ. </p>
              <p>[03] 443^b^.^eb^ ``taṃ kiṃ maññasi, brāhmaṇa, brāhmaṇova nu kho  pahoti sottisināniṃ ādāya nadiṃ gantvā rajojallaṃ pavāhetuṃ, no  khattiyo no vesso no suddo''ti? ``no hidaṃ, bho gotama ^a^V2.0400^ea^.  khattiyopi hi, bho gotama, pahoti sottisināniṃ ādāya nadiṃ  gantvā rajojallaṃ pavāhetuṃ; brāhmaṇopi hi, bho gotama... vessopi hi,  bho gotama ^a^P2.0183^ea^... suddopi hi, bho gotama... sabbepi  hi, bho gotama, cattāro vaṇṇā pahonti sottisināniṃ ādāya nadiṃ  gantvā rajojallaṃ pavāhetu''nti. ``evameva kho, brāhmaṇa,  khattiyakulā cepi agārasmā anagāriyaṃ pabbajito hoti, so ca  tathāgatappaveditaṃ dhammavinayaṃ āgamma pāṇātipātā paṭivirato  hoti...pe0... sammādiṭṭhi hoti, ārādhako hoti ñāyaṃ dhammaṃ  kusalaṃ.</p>
              <p>[03] ``brāhmaṇakulā cepi, brāhmaṇa... vessakulā cepi, brāhmaṇa...  suddakulā cepi ^a^T2.0620^ea^, brāhmaṇa, agārasmā anagāriyaṃ pabbajito hoti, so  ca tathāgatappaveditaṃ dhammavinayaṃ āgamma pāṇātipātā paṭivirato  hoti...pe0... sammādiṭṭhi hoti, ārādhako hoti ñāyaṃ dhammaṃ kusalaṃ. </p>
              <p>[03] 444^b^.^eb^ ``taṃ ^a^M2.0394^ea^ kiṃ maññasi, brāhmaṇa, idha rājā  khattiyo muddhāvasitto nānājaccānaṃ purisānaṃ purisasataṃ sannipāteyya  -- `āyantu bhonto ye tattha khattiyakulā brāhmaṇakulā rājaññakulā  uppannā sākassa vā sālassa vā salaḷassa vā candanassa vā  padumakassa vā uttarāraṇiṃ ādāya aggiṃ abhinibbattentu, tejo  pātukarontu; āyantu pana bhonto ye tattha caṇḍālakulā nesādakulā  venakulā rathakārakulā pukkusakulā uppannā sāpānadoṇiyā vā  sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṃ  ādāya aggiṃ abhinibbattentu, tejo pātukarontū'''ti?</p>
              <p>[03] ``taṃ kiṃ maññasi, brāhmaṇa, yo evaṃ nu kho so khattiyakulā  brāhmaṇakulā rājaññakulā uppannehi sākassa vā sālassa vā  salaḷassa vā candanassa vā padumakassa vā uttarāraṇiṃ ādāya aggi  abhinibbatto tejo pātukato so eva nu khvāssa aggi accimā ceva  vaṇṇavā ca pabhassaro ca tena ca sakkā agginā aggikaraṇīyaṃ ^a^T2.0621^ea^ kātuṃ;  yo pana so caṇḍālakulā nesādakulā venakulā rathakārakulā  pukkusakulā uppannehi sāpānadoṇiyā vā sūkaradoṇiyā vā  rajakadoṇiyā vā eraṇḍakaṭṭhassa vā uttarāraṇiṃ ādāya aggi  abhinibbatto tejo pātukato svāssa aggi na ceva accimā na ca  vaṇṇavā na ca ^a^V2.0401^ea^ pabhassaro na ca tena sakkā agginā aggikaraṇīyaṃ  kātu''nti? ``no hidaṃ, bho gotama. yopi hi so, bho gotama,  khattiyakulā brāhmaṇakulā rājaññakulā uppannehi sākassa vā sālassa  ^a^P2.0184^ea^ vā salaḷassa vā candanassa vā padumakassa vā  uttarāraṇiṃ ādāya aggi abhinibbatto tejo pātukato svāssa aggi  accimā ceva vaṇṇavā ca pabhassaro ca tena ca sakkā agginā  aggikaraṇīyaṃ kātuṃ; yopi so caṇḍālakulā nesādakulā venakulā  rathakārakulā pukkusakulā uppannehi sāpānadoṇiyā vā sūkaradoṇiyā  vā rajakadoṇiyā vā eraṇḍakaṭṭhassa vā uttarāraṇiṃ ādāya aggi  abhinibbatto tejo pātukato svāssa aggi accimā ceva vaṇṇavā ca  pabhassaro ca tena ca sakkā agginā aggikaraṇīyaṃ kātuṃ. sabbopi  hi, bho gotama, aggi accimā ceva vaṇṇavā ca pabhassaro ca  sabbenapi sakkā agginā aggikaraṇīyaṃ kātu''nti. </p>
              <p>[01] ``evameva ^a^M2.0395^ea^ kho, brāhmaṇa, khattiyakulā cepi agārasmā  anagāriyaṃ pabbajito hoti, so ca tathāgatappaveditaṃ dhammavinayaṃ  āgamma ^a^T2.0622^ea^ pāṇātipātā paṭivirato hoti...pe0... sammādiṭṭhi hoti,  ārādhako hoti ñāyaṃ dhammaṃ kusalaṃ. brāhmaṇakulā cepi, brāhmaṇa...  vessakulā cepi, brāhmaṇa... suddakulā cepi, brāhmaṇa, agārasmā anagāriyaṃ  pabbajito hoti, so ca tathāgatappaveditaṃ dhammavinayaṃ āgamma  pāṇātipātā paṭivirato hoti, adinnādānā paṭivirato hoti,  abrahmacariyā paṭivirato hoti, musāvādā paṭivirato hoti, pisuṇāya  vācāya paṭivirato hoti, pharusāya vācāya paṭivirato hoti,  samphappalāpā paṭivirato hoti, anabhijjhālu hoti, abyāpannacitto  hoti, sammādiṭṭhi hoti, ārādhako hoti ñāyaṃ dhammaṃ kusala''nti. </p>
              <p>[01] evaṃ vutte, esukārī brāhmaṇo bhagavantaṃ etadavoca --  ``abhikkantaṃ, bho gotama, abhikkantaṃ, bho gotama...pe0... upāsakaṃ maṃ  bhavaṃ gotamo dhāretu ajjatagge pāṇupetaṃ saraṇaṃ gata''nti. </p>
              <p>[06] esukārīsuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. dhanañjānisuttaṃ </h3n>
            <h4>
              <h4n> </h4n>
              <p>[03] 445^b^.^eb^ evaṃ ^a^T2.0623^ea^ ^a^V2.0402^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. tena kho pana samayena āyasmā  sāriputto dakkhiṇāgirismiṃ cārikaṃ carati mahatā bhikkhusaṅghena  saddhiṃ. atha kho aññataro bhikkhu ^a^P2.0185^ea^ rājagahe  vassaṃvuṭṭho {vassaṃvuttho (sī0 syā0 kaṃ0 pī0)} yena dakkhiṇāgiri yenāyasmā sāriputto tenupasaṅkami;  upasaṅkamitvā āyasmatā sāriputtena saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinnaṃ  kho taṃ bhikkhuṃ āyasmā sāriputto etadavoca -- ``kaccāvuso,  bhagavā arogo ca balavā cā''ti? ``arogo cāvuso, bhagavā  balavā cā''ti. ``kacci panāvuso, bhikkhusaṅgho arogo ca  balavā cā''ti? ``bhikkhusaṅghopi kho, āvuso, arogo ca  balavā cā''ti. ``ettha, āvuso, taṇḍulapālidvārāya dhanañjāni {dhānañjāni  (sī0 pī0)}  nāma brāhmaṇo atthi. kaccāvuso ^a^M2.0396^ea^, dhanañjāni brāhmaṇo arogo ca  balavā cā''ti? ``dhanañjānipi kho, āvuso, brāhmaṇo arogo ca  balavā cā''ti. ``kacci panāvuso, dhanañjāni brāhmaṇo  appamatto''ti? ``kuto panāvuso, dhanañjānissa brāhmaṇassa  appamādo? dhanañjāni, āvuso, brāhmaṇo rājānaṃ nissāya  brāhmaṇagahapatike vilumpati, brāhmaṇagahapatike nissāya rājānaṃ  vilumpati ^a^T2.0624^ea^. yāpissa bhariyā saddhā saddhakulā ānītā sāpi  kālaṅkatā; aññāssa bhariyā assaddhā assaddhakulā ānītā''.  ``dussutaṃ vatāvuso, assumha, dussutaṃ vatāvuso, assumha; ye mayaṃ  dhanañjāniṃ brāhmaṇaṃ pamattaṃ assumha. appeva ca nāma mayaṃ kadāci  karahaci dhanañjāninā brāhmaṇena saddhiṃ samāgaccheyyāma, appeva nāma  siyā kocideva kathāsallāpo''ti? </p>
              <p>[03] 446^b^.^eb^ atha kho āyasmā sāriputto  dakkhiṇāgirismiṃ yathābhirantaṃ viharitvā yena rājagahaṃ tena cārikaṃ  pakkāmi. anupubbena cārikaṃ caramāno yena rājagahaṃ tadavasari.  tatra sudaṃ āyasmā sāriputto rājagahe viharati veḷuvane  kalandakanivāpe. atha kho āyasmā sāriputto pubbaṇhasamayaṃ  nivāsetvā pattacīvaramādāya rājagahaṃ piṇḍāya pāvisi ^a^P2.0186^ea^.  tena kho pana samayena dhanañjāni brāhmaṇo bahinagare  gāvo goṭṭhe duhāpeti. atha kho āyasmā sāriputto ^a^V2.0403^ea^ rājagahe piṇḍāya  caritvā pacchābhattaṃ piṇḍapātapaṭikkanto yena dhanañjāni brāhmaṇo  tenupasaṅkami. addasā kho dhanañjāni brāhmaṇo āyasmantaṃ sāriputtaṃ  dūratova āgacchantaṃ. disvāna yenāyasmā sāriputto tenupasaṅkami;  upasaṅkamitvā āyasmantaṃ sāriputtaṃ etadavoca -- ``ito, bho  sāriputta, payo, pīyataṃ tāva bhattassa kālo bhavissatī''ti.  ``alaṃ, brāhmaṇa. kataṃ me ajja bhattakiccaṃ. amukasmiṃ me  rukkhamūle divāvihāro bhavissati. tattha āgaccheyyāsī''ti.  ``evaṃ, bho''ti kho dhanañjāni ^a^T2.0625^ea^ brāhmaṇo āyasmato sāriputtassa  paccassosi. atha kho dhanañjāni brāhmaṇo pacchābhattaṃ bhuttapātarāso  yenāyasmā sāriputto tenupasaṅkami; upasaṅkamitvā āyasmatā  sāriputtena saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinnaṃ kho dhanañjāniṃ  brāhmaṇaṃ āyasmā sāriputto etadavoca -- ``kaccāsi, dhanañjāni,  appamatto''ti? ``kuto, bho sāriputta, amhākaṃ appamādo yesaṃ no  mātāpitaro ^a^M2.0397^ea^ posetabbā, puttadāro posetabbo, dāsakammakarā posetabbā,  mittāmaccānaṃ mittāmaccakaraṇīyaṃ kātabbaṃ, ñātisālohitānaṃ  ñātisālohitakaraṇīyaṃ kātabbaṃ, atithīnaṃ atithikaraṇīyaṃ kātabbaṃ,  pubbapetānaṃ pubbapetakaraṇīyaṃ kātabbaṃ, devatānaṃ devatākaraṇīyaṃ kātabbaṃ,  rañño rājakaraṇīyaṃ kātabbaṃ, ayampi kāyo pīṇetabbo brūhetabbo''ti? </p>
              <p>[03] 447^b^.^eb^ ``taṃ kiṃ maññasi, dhanañjāni, idhekacco  mātāpitūnaṃ hetu adhammacārī visamacārī assa, tamenaṃ  adhammacariyāvisamacariyāhetu nirayaṃ nirayapālā upakaḍḍheyyuṃ.  labheyya nu kho so `ahaṃ kho mātāpitūnaṃ hetu adhammacārī  visamacārī ahosiṃ, mā maṃ nirayaṃ nirayapālā'ti ^a^P2.0187^ea^,  mātāpitaro vā panassa labheyyuṃ `eso kho amhākaṃ hetu  adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye ^a^T2.0626^ea^  nirayapālā pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco puttadārassa hetu  adhammacārī visamacārī assa, tamenaṃ adhammacariyāvisamacariyāhetu  nirayaṃ nirayapālā upakaḍḍheyyuṃ. labheyya nu kho so `ahaṃ kho  puttadārassa hetu adhammacārī visamacārī ahosiṃ, mā maṃ nirayaṃ  nirayapālā'ti, puttadāro vā panassa labheyya `eso kho amhākaṃ hetu  adhammacārī visamacārī ^a^V2.0404^ea^ ahosi mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco  dāsakammakaraporisassa hetu adhammacārī visamacārī assa, tamenaṃ  adhammacariyāvisamacariyāhetu nirayaṃ nirayapālā upakaḍḍheyyuṃ.  labheyya nu kho so `ahaṃ kho dāsakammakaraporisassa hetu  adhammacārī visamacārī ahosiṃ, mā maṃ nirayaṃ nirayapālā'ti,  dāsakammakaraporisā vā panassa labheyyuṃ `eso kho amhākaṃ hetu  adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco mittāmaccānaṃ hetu  adhammacārī visamacārī assa, tamenaṃ adhammacariyāvisamacariyāhetu  nirayaṃ ^a^M2.0398^ea^ nirayapālā upakaḍḍheyyuṃ. labheyya nu kho so `ahaṃ kho  mittāmaccānaṃ ^a^T2.0627^ea^ hetu adhammacārī visamacārī ahosiṃ, mā maṃ nirayaṃ  nirayapālā'ti, mittāmaccā vā panassa labheyyuṃ `eso kho amhākaṃ  hetu adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco ñātisālohitānaṃ  hetu adhammacārī visamacārī assa, tamenaṃ  adhammacariyāvisamacariyāhetu nirayaṃ nirayapālā upakaḍḍheyyuṃ.  labheyya nu kho so `ahaṃ kho ñātisālohitānaṃ hetu adhammacārī  visamacārī ahosiṃ, mā maṃ nirayaṃ nirayapālā'ti, ñātisālohitā  vā panassa labheyyuṃ `eso kho amhākaṃ hetu adhammacārī visamacārī  ahosi, mā naṃ nirayaṃ nirayapālā'''ti? ``no hidaṃ, bho  sāriputta. atha kho naṃ vikkandantaṃyeva niraye nirayapālā  pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco atithīnaṃ hetu  adhammacārī visamacārī assa, tamenaṃ adhammacariyāvisamacariyāhetu  nirayaṃ nirayapālā upakaḍḍheyyuṃ. labheyya nu kho so `ahaṃ kho  atithīnaṃ hetu adhammacārī visamacārī ahosiṃ, mā maṃ nirayaṃ  nirayapālā'ti, atithī vā panassa labheyyuṃ `eso kho amhākaṃ hetu  adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''.</p>
              <p>[03] ``taṃ ^a^T2.0628^ea^ ^a^V2.0405^ea^ ^a^P2.0188^ea^ kiṃ maññasi, dhanañjāni, idhekacco  pubbapetānaṃ hetu adhammacārī visamacārī assa, tamenaṃ  adhammacariyāvisamacariyāhetu nirayaṃ nirayapālā upakaḍḍheyyuṃ.  labheyya nu kho so `ahaṃ kho pubbapetānaṃ hetu adhammacārī  visamacārī ahosiṃ, mā maṃ nirayaṃ nirayapālā'ti, pubbapetā vā  panassa labheyyuṃ `eso kho amhākaṃ hetu adhammacārī visamacārī  ahosi, mā naṃ nirayaṃ nirayapālā'''ti? ``no hidaṃ, bho  sāriputta. atha kho naṃ vikkandantaṃyeva niraye nirayapālā  pakkhipeyyuṃ''.</p>
              <p>[03] ``taṃ ^a^M2.0399^ea^ kiṃ maññasi, dhanañjāni, idhekacco devatānaṃ hetu  adhammacārī visamacārī assa, tamenaṃ adhammacariyāvisamacariyāhetu  nirayaṃ nirayapālā upakaḍḍheyyuṃ. labheyya nu kho so `ahaṃ kho  devatānaṃ hetu adhammacārī visamacārī ahosiṃ, mā maṃ nirayaṃ  nirayapālā'ti, devatā vā panassa labheyyuṃ `eso kho amhākaṃ hetu  adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco rañño hetu  adhammacārī visamacārī assa, tamenaṃ adhammacariyāvisamacariyāhetu  nirayaṃ nirayapālā upakaḍḍheyyuṃ. labheyya nu kho so `ahaṃ kho  rañño hetu adhammacārī visamacārī ahosiṃ, mā maṃ nirayaṃ  nirayapālā'ti, rājā ^a^T2.0629^ea^ vā panassa labheyya `eso kho amhākaṃ hetu  adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''.</p>
              <p>[03] ``taṃ kiṃ maññasi, dhanañjāni, idhekacco kāyassa pīṇanāhetu  brūhanāhetu adhammacārī visamacārī assa, tamenaṃ  adhammacariyāvisamacariyāhetu nirayaṃ nirayapālā upakaḍḍheyyuṃ.  labheyya nu kho so `ahaṃ kho kāyassa pīṇanāhetu brūhanāhetu  adhammacārī visamacārī ahosiṃ, mā maṃ nirayaṃ nirayapālā'ti, pare  vā panassa labheyyuṃ `eso kho kāyassa pīṇanāhetu brūhanāhetu  adhammacārī visamacārī ahosi, mā naṃ nirayaṃ nirayapālā'''ti?  ``no hidaṃ, bho sāriputta. atha kho naṃ vikkandantaṃyeva niraye  nirayapālā pakkhipeyyuṃ''. </p>
              <p>[03] 448^b^.^eb^ ``taṃ ^a^V2.0406^ea^ kiṃ maññasi, dhanañjāni, yo vā  mātāpitūnaṃ hetu adhammacārī visamacārī assa, yo vā mātāpitūnaṃ  hetu dhammacārī samacārī assa; katamaṃ seyyo''ti? ``yo hi, bho  sāriputta, mātāpitūnaṃ hetu adhammacārī visamacārī assa, na taṃ  seyyo; yo ca kho, bho sāriputta, mātāpitūnaṃ hetu dhammacārī  samacārī assa, tadevettha seyyo. adhammacariyāvisamacariyāhi, bho  sāriputta, dhammacariyāsamacariyā seyyo''ti. ``atthi kho,  dhanañjāni, aññesaṃ hetukā dhammikā ^a^M2.0400^ea^ kammantā, yehi sakkā mātāpitaro  ceva posetuṃ, na ca pāpakammaṃ kātuṃ, puññañca paṭipadaṃ paṭipajjituṃ.</p>
              <p>[03] ``taṃ ^a^T2.0630^ea^ kiṃ maññasi, dhanañjāni, yo vā puttadārassa hetu  adhammacārī visamacārī assa, yo vā puttadārassa hetu dhammacārī  samacārī assa; katamaṃ seyyo''ti? ``yo ^a^P2.0189^ea^ hi,  bho sāriputta, puttadārassa hetu adhammacārī visamacārī assa, na taṃ  seyyo; yo ca kho, bho sāriputta, puttadārassa hetu dhammacārī  samacārī assa, tadevettha seyyo. adhammacariyāvisamacariyāhi, bho  sāriputta, dhammacariyāsamacariyā seyyo''ti. ``atthi kho,  dhanañjāni, aññesaṃ hetukā dhammikā kammantā yehi sakkā puttadārañceva  posetuṃ, na ca pāpakammaṃ kātuṃ, puññañca paṭipadaṃ paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā dāsakammakaraporisassa  hetu adhammacārī visamacārī assa, yo vā dāsakammakaraporisassa  hetu dhammacārī samacārī assa; katamaṃ seyyo''ti? ``yo hi, bho  sāriputta, dāsakammakaraporisassa hetu adhammacārī visamacārī assa,  na taṃ seyyo; yo ca kho, bho sāriputta, dāsakammakaraporisassa hetu  dhammacārī samacārī assa, tadevettha seyyo.  adhammacariyāvisamacariyāhi, bho sāriputta, dhammacariyāsamacariyā  seyyo''ti. ``atthi kho, dhanañjāni, aññesaṃ hetukā dhammikā  kammantā, yehi sakkā dāsakammakaraporise ceva posetuṃ, na ca  pāpakammaṃ kātuṃ, puññañca paṭipadaṃ paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā mittāmaccānaṃ hetu ^a^T2.0631^ea^  adhammacārī visamacārī assa, yo vā mittāmaccānaṃ hetu dhammacārī  samacārī assa; katamaṃ seyyo''ti? ``yo hi ^a^V2.0407^ea^, bho sāriputta,  mittāmaccānaṃ hetu adhammacārī visamacārī assa, na taṃ seyyo; yo  ca kho, bho sāriputta, mittāmaccānaṃ hetu dhammacārī samacārī assa,  tadevettha seyyo. adhammacariyāvisamacariyāhi, bho sāriputta,  dhammacariyāsamacariyā seyyo''ti. ``atthi kho, dhanañjāni,  aññesaṃ hetukā dhammikā kammantā, yehi sakkā mittāmaccānañceva  mittāmaccakaraṇīyaṃ kātuṃ, na ca pāpakammaṃ kātuṃ, puññañca paṭipadaṃ  paṭipajjituṃ.</p>
              <p>[03] ``taṃ ^a^M2.0401^ea^ kiṃ maññasi, dhanañjāni, yo vā ñātisālohitānaṃ hetu  adhammacārī visamacārī assa, yo vā ñātisālohitānaṃ hetu  dhammacārī samacārī assa; katamaṃ seyyo''ti? ``yo ^a^P2.0190^ea^  hi, bho sāriputta, ñātisālohitānaṃ hetu adhammacārī  visamacārī assa, na taṃ seyyo; yo ca kho, bho sāriputta,  ñātisālohitānaṃ hetu dhammacārī samacārī assa, tadevettha seyyo.  adhammacariyāvisamacariyāhi, bho sāriputta, dhammacariyāsamacariyā  seyyo''ti. ``atthi kho, dhanañjāni, aññesaṃ hetukā dhammikā  kammantā, yehi sakkā ñātisālohitānañceva ñātisālohitakaraṇīyaṃ  kātuṃ, na ca pāpakammaṃ kātuṃ, puññañca paṭipadaṃ paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā atithīnaṃ hetu  adhammacārī ^a^T2.0632^ea^ visamacārī assa, yo vā atithīnaṃ hetu dhammacārī  samacārī assa; katamaṃ seyyo''ti? ``yo hi, bho sāriputta,  atithīnaṃ hetu adhammacārī visamacārī assa, na taṃ seyyo; yo ca  kho, bho sāriputta, atithīnaṃ hetu dhammacārī samacārī assa,  tadevettha seyyo. adhammacariyāvisamacariyāhi, bho sāriputta,  dhammacariyāsamacariyā seyyo''ti. ``atthi kho, dhanañjāni,  aññesaṃ hetukā dhammikā kammantā, yehi sakkā atithīnañceva  atithikaraṇīyaṃ kātuṃ, na ca pāpakammaṃ kātuṃ, puññañca paṭipadaṃ  paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā pubbapetānaṃ hetu  adhammacārī visamacārī assa, yo vā pubbapetānaṃ hetu dhammacārī  samacārī assa; katamaṃ seyyo''ti? ``yo hi, bho sāriputta,  pubbapetānaṃ hetu adhammacārī visamacārī assa, na taṃ seyyo; yo ca  kho, bho sāriputta, pubbapetānaṃ hetu dhammacārī samacārī assa,  tadevettha seyyo. adhammacariyāvisamacariyāhi ^a^V2.0408^ea^, bho sāriputta,  dhammacariyāsamacariyā seyyo''ti. ``atthi kho, dhanañjāni,  aññesaṃ hetukā dhammikā kammantā, yehi sakkā pubbapetānañceva  pubbapetakaraṇīyaṃ kātuṃ, na ca pāpakammaṃ kātuṃ, puññañca paṭipadaṃ  paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā devatānaṃ hetu  adhammacārī visamacārī assa, yo vā devatānaṃ hetu dhammacārī  samacārī ^a^T2.0633^ea^ assa; katamaṃ ^a^M2.0402^ea^ seyyo''ti? ``yo hi, bho sāriputta,  devatānaṃ hetu adhammacārī visamacārī assa, na taṃ seyyo; yo ca  kho, bho sāriputta, devatānaṃ hetu dhammacārī samacārī assa, tadevettha  seyyo ^a^P2.0191^ea^. adhammacariyāvisamacariyāhi, bho  sāriputta, dhammacariyāsamacariyā seyyo''ti. ``atthi kho,  dhanañjāni, aññesaṃ hetukā dhammikā kammantā, yehi sakkā  devatānañceva devatākaraṇīyaṃ kātuṃ, na ca pāpakammaṃ kātuṃ, puññañca  paṭipadaṃ paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā rañño hetu adhammacārī  visamacārī assa, yo vā rañño hetu dhammacārī samacārī assa;  katamaṃ seyyo''ti? ``yo hi, bho sāriputta, rañño hetu  adhammacārī visamacārī assa, na taṃ seyyo; yo ca kho, bho  sāriputta, rañño hetu dhammacārī samacārī assa, tadevettha seyyo.  adhammacariyāvisamacariyāhi, bho sāriputta, dhammacariyāsamacariyā  seyyo''ti. ``atthi kho, dhanañjāni, aññesaṃ hetukā dhammikā  kammantā, yehi sakkā rañño ceva rājakaraṇīyaṃ kātuṃ, na ca pāpakammaṃ  kātuṃ, puññañca paṭipadaṃ paṭipajjituṃ.</p>
              <p>[03] ``taṃ kiṃ maññasi, dhanañjāni, yo vā kāyassa pīṇanāhetu  brūhanāhetu adhammacārī visamacārī assa, yo vā kāyassa pīṇanāhetu  brūhanāhetu dhammacārī samacārī assa; katamaṃ seyyo''ti? ``yo  hi, bho sāriputta, kāyassa pīṇanāhetu brūhanāhetu adhammacārī  visamacārī ^a^T2.0634^ea^ assa, na taṃ seyyo; yo ca kho, bho sāriputta,  kāyassa pīṇanāhetu brūhanāhetu dhammacārī samacārī assa, tadevettha  seyyo. adhammacariyāvisamacariyāhi, bho sāriputta,  dhammacariyāsamacariyā seyyo''ti. ``atthi kho, dhanañjāni,  aññesaṃ hetukā dhammikā kammantā ^a^V2.0409^ea^, yehi sakkā kāyañceva pīṇetuṃ  brūhetuṃ, na ca pāpakammaṃ kātuṃ, puññañca paṭipadaṃ paṭipajjitu''nti. </p>
              <p>[03] 449^b^.^eb^ atha kho dhanañjāni brāhmaṇo āyasmato  sāriputtassa bhāsitaṃ abhinanditvā anumoditvā uṭṭhāyāsanā pakkāmi.  atha kho dhanañjāni brāhmaṇo aparena samayena ābādhiko ahosi  dukkhito bāḷhagilāno. atha kho dhanañjāni brāhmaṇo aññataraṃ  purisaṃ āmantesi ^a^M2.0403^ea^ -- ``ehi tvaṃ, ambho purisa ^a^P2.0192^ea^,  yena bhagavā tenupasaṅkama; upasaṅkamitvā mama vacanena bhagavato pāde  sirasā vandāhi -- `dhanañjāni, bhante, brāhmaṇo ābādhiko dukkhito  bāḷhagilāno. so bhagavato pāde sirasā vandatī'ti. yena  cāyasmā sāriputto tenupasaṅkama; upasaṅkamitvā mama vacanena  āyasmato sāriputtassa pāde sirasā vandāhi -- `dhanañjāni, bhante,  brāhmaṇo ābādhiko dukkhito bāḷhagilāno. so āyasmato  sāriputtassa pāde sirasā vandatī'ti. evañca vadehi -- `sādhu  kira, bhante, āyasmā sāriputto yena dhanañjānissa brāhmaṇassa  nivesanaṃ tenupasaṅkamatu anukampaṃ upādāyā'''ti. ``evaṃ ^a^T2.0635^ea^, bhante''ti  kho so puriso dhanañjānissa brāhmaṇassa paṭissutvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho so puriso bhagavantaṃ etadavoca --  ``dhanañjāni, bhante, brāhmaṇo ābādhiko dukkhito bāḷhagilāno.  so bhagavato pāde sirasā vandatī''ti. yena cāyasmā sāriputto  tenupasaṅkami; upasaṅkamitvā āyasmantaṃ sāriputtaṃ abhivādetvā  ekamantaṃ nisīdi. ekamantaṃ nisinno kho so puriso āyasmantaṃ  sāriputtaṃ etadavoca -- ``dhanañjāni, bhante, brāhmaṇo ābādhiko  dukkhito bāḷhagilāno. so āyasmato sāriputtassa pāde sirasā  vandati, evañca vadeti -- `sādhu kira, bhante, āyasmā sāriputto  yena dhanañjānissa brāhmaṇassa nivesanaṃ tenupasaṅkamatu anukampaṃ  upādāyā'''ti. adhivāsesi kho āyasmā sāriputto tuṇhībhāvena. </p>
              <p>[03] 450^b^.^eb^ atha kho āyasmā sāriputto nivāsetvā  pattacīvaramādāya yena dhanañjānissa brāhmaṇassa nivesanaṃ tenupasaṅkami;  upasaṅkamitvā paññatte āsane nisīdi. nisajja kho āyasmā  sāriputto dhanañjāniṃ brāhmaṇaṃ etadavoca -- ``kacci te, dhanañjāni,  khamanīyaṃ, kacci yāpanīyaṃ? kacci dukkhā vedanā paṭikkamanti, no  abhikkamanti? paṭikkamosānaṃ paññāyati ^a^V2.0410^ea^, no abhikkamo''ti? ``na  me, bho sāriputta, khamanīyaṃ na yāpanīyaṃ. bāḷhā me dukkhā vedanā  abhikkamanti, no paṭikkamanti. abhikkamosānaṃ paññāyati, no  paṭikkamo. seyyathāpi, bho sāriputta ^a^P2.0193^ea^, balavā  puriso tiṇhena sikharena muddhani {muddhānaṃ (sī0 syā0 kaṃ0 pī0)} abhimattheyya;   evameva kho ^a^M2.0404^ea^, bho  sāriputta, adhimattā vātā muddhani ca ūhananti. na me, bho  sāriputta, khamanīyaṃ, na yāpanīyaṃ. bāḷhā me ^a^T2.0636^ea^ dukkhā vedanā  abhikkamanti, no paṭikkamanti. abhikkamosānaṃ paññāyati, no  paṭikkamo. seyyathāpi, bho sāriputta, balavā puriso daḷhena  varattakkhaṇḍena {varattabandhanena (sī0 pī0)} sīse sīsaveṭhaṃ dadeyya; evameva kho, bho sāriputta,  adhimattā sīse sīsavedanā. na me, bho sāriputta, khamanīyaṃ na  yāpanīyaṃ. bāḷhā me dukkhā vedanā abhikkamanti, no paṭikkamanti.  abhikkamosānaṃ paññāyati, no paṭikkamo. seyyathāpi, bho  sāriputta, dakkho goghātako vā goghātakantevāsī vā tiṇhena  govikantanena kucchiṃ parikanteyya; evameva kho, bho sāriputta,  adhimattā vātā kucchiṃ parikantanti. na me, bho sāriputta,  khamanīyaṃ, na yāpanīyaṃ. bāḷhā me dukkhā vedanā abhikkamanti, no  paṭikkamanti. abhikkamosānaṃ paññāyati, no paṭikkamo. seyyathāpi,  bho sāriputta, dve balavanto purisā dubbalataraṃ purisaṃ nānābāhāsu  gahetvā aṅgārakāsuyā santāpeyyuṃ samparitāpeyyuṃ; evameva kho, bho  sāriputta, adhimatto kāyasmiṃ ḍāho. na me, bho sāriputta,  khamanīyaṃ na yāpanīyaṃ. bāḷhā me dukkhā vedanā abhikkamanti, no  paṭikkamanti. abhikkamosānaṃ paññāyati ^a^T2.0637^ea^, no paṭikkamo''ti. </p>
              <p>[03] 451^b^.^eb^ ``taṃ kiṃ maññasi, dhanañjāni, katamaṃ seyyo  -- nirayo vā tiracchānayoni vā''ti? ``nirayā, bho sāriputta,  tiracchānayoni seyyo''ti. ``taṃ kiṃ maññasi, dhanañjāni, katamaṃ  seyyo -- tiracchānayoni vā pettivisayo vā''ti?  ``tiracchānayoniyā, bho sāriputta, pettivisayo seyyo''ti. ``taṃ  kiṃ maññasi, dhanañjāni, katamaṃ seyyo -- pettivisayo vā manussā  vā''ti? ``pettivisayā, bho sāriputta, manussā seyyo''ti.  ``taṃ ^a^P2.0194^ea^ kiṃ maññasi, dhanañjāni ^a^V2.0411^ea^, katamaṃ seyyo --  manussā vā cātumahārājikā {cātummahārājikā (sī0 syā0 kaṃ0 pī0)} vā   devā''ti? ``manussehi ^a^M2.0405^ea^, bho  sāriputta, cātumahārājikā devā seyyo''ti. ``taṃ kiṃ maññasi,  dhanañjāni, katamaṃ seyyo -- cātumahārājikā vā devā tāvatiṃsā vā  devā''ti? ``cātumahārājikehi, bho sāriputta, devehi tāvatiṃsā  devā seyyo''ti. ``taṃ kiṃ maññasi, dhanañjāni, katamaṃ seyyo --  tāvatiṃsā vā devā yāmā vā devā''ti? ``tāvatiṃsehi, bho  sāriputta, devehi yāmā devā seyyo''ti. ``taṃ kiṃ maññasi,  dhanañjāni, katamaṃ seyyo -- yāmā vā devā tusitā vā devā''ti?  ``yāmehi, bho sāriputta, devehi tusitā devā seyyo''ti. ``taṃ  kiṃ maññasi, dhanañjāni, katamaṃ seyyo -- tusitā vā devā  nimmānaratī vā devā''ti? ``tusitehi, bho sāriputta, devehi  nimmānaratī devā seyyo''ti. ``taṃ kiṃ maññasi, dhanañjāni,  katamaṃ seyyo -- nimmānaratī vā devā paranimmitavasavattī vā  devā''ti? ``nimmānaratīhi ^a^T2.0638^ea^, bho sāriputta, devehi  paranimmitavasavattī devā seyyo''ti. ``taṃ kiṃ maññasi,  dhanañjāni, katamaṃ seyyo paranimmitavasavattī vā devā brahmaloko  vā''ti? ```brahmaloko'ti {bhavaṃ sāriputto āhāti, katamaṃ sāriputto āha  brahmalokoti. (ka0)} -- bhavaṃ sāriputto āha; `brahmaloko'ti  -- bhavaṃ sāriputto āhā''ti {bhavaṃ sāriputto āhāti, katamaṃ sāriputto āha  brahmalokoti. (ka0)}.</p>
              <p>[03] atha kho āyasmato sāriputtassa etadahosi -- ``ime kho  brāhmaṇā brahmalokādhimuttā. yaṃnūnāhaṃ dhanañjānissa brāhmaṇassa brahmānaṃ  sahabyatāya maggaṃ deseyya''nti. ``brahmānaṃ te, dhanañjāni,  sahabyatāya maggaṃ desessāmi; taṃ suṇāhi, sādhukaṃ manasi karohi,  bhāsissāmī''ti. ``evaṃ, bho''ti kho dhanañjāni brāhmaṇo  āyasmato sāriputtassa paccassosi. āyasmā ^a^P2.0195^ea^  sāriputto etadavoca -- ``katamo ca, dhanañjāni, brahmānaṃ sahabyatāya  maggo? idha, dhanañjāni, bhikkhu mettāsahagatena cetasā ekaṃ disaṃ  pharitvā viharati, tathā dutiyaṃ, tathā tatiyaṃ, tathā catutthaṃ; iti  uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena  cetasā vipulena mahaggatena appamāṇena averena abyābajjhena pharitvā  viharati. ayaṃ kho, dhanañjāni, brahmānaṃ sahabyatāya maggo''. </p>
              <p>[03] 452^b^.^eb^ ``puna caparaṃ, dhanañjāni, bhikkhu  karuṇāsahagatena cetasā...pe0... muditāsahagatena cetasā...  upekkhāsahagatena cetasā ekaṃ disaṃ pharitvā viharati, tathā dutiyaṃ,  tathā tatiyaṃ, tathā catutthaṃ; iti uddhamadho tiriyaṃ sabbadhi  sabbattatāya sabbāvantaṃ lokaṃ ^a^T2.0639^ea^ upekkhāsahagatena cetasā vipulena  mahaggatena appamāṇena averena abyābajjhena pharitvā viharati. ayaṃ  kho, dhanañjāni, brahmānaṃ sahabyatāya maggo''ti. tena hi, bho  sāriputta, mama vacanena bhagavato pāde sirasā vandāhi --  `dhanañjāni ^a^M2.0406^ea^, bhante, brāhmaṇo ābādhiko ^a^V2.0412^ea^ dukkhito bāḷhagilāno.  so bhagavato pāde sirasā vandatī'ti. atha kho āyasmā sāriputto  dhanañjāniṃ brāhmaṇaṃ sati uttarikaraṇīye hīne brahmaloke patiṭṭhāpetvā  uṭṭhāyāsanā pakkāmi. atha kho dhanañjāni brāhmaṇo acirapakkante  āyasmante sāriputte kālamakāsi, brahmalokañca upapajji. </p>
              <p>[03] 453^b^.^eb^ atha kho bhagavā bhikkhū āmantesi --  ``eso, bhikkhave, sāriputto dhanañjāniṃ brāhmaṇaṃ sati uttarikaraṇīye  hīne brahmaloke patiṭṭhāpetvā uṭṭhāyāsanā pakkanto''ti. atha kho  āyasmā sāriputto yena bhagavā tenupasaṅkami, upasaṅkamitvā bhagavantaṃ  abhivādetvā ekamantaṃ nisīdi, ekamantaṃ nisinno kho āyasmā  sāriputto bhagavantaṃ etadavoca -- ``dhanañjāni, bhante, brāhmaṇo  ābādhiko dukkhito bāḷhagilāno, so bhagavato pāde sirasā  vandatī''ti. ``kiṃ pana tvaṃ sāriputta dhanañjāniṃ brāhmaṇaṃ sati  ^a^P2.0196^ea^ uttarikaraṇīye hīne brahmaloke patiṭṭhāpetvā  uṭṭhāyāsanā pakkanto''ti? ``mayhaṃ kho, bhante, evaṃ ahosi -- `ime  kho brāhmaṇā brahmalokādhimuttā, yaṃnūnāhaṃ dhanañjānissa brāhmaṇassa ^a^T2.0640^ea^  brahmānaṃ sahabyatāya maggaṃ deseyya'nti. ``kālaṅkatoca {kālaṅkatova (syā0 kaṃ0  ka0)}, sāriputta,  dhanañjāni brāhmaṇo, brahmalokañca upapanno''ti. </p>
              <p>[06] dhanañjānisuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. vāseṭṭhasuttaṃ </h3n>
            <h4>
              <h4n> </h4n>
              <p>[03] 454^b^.^eb^ evaṃ ^a^T2.0641^ea^ ^a^V2.0413^ea^ me sutaṃ -- ekaṃ samayaṃ bhagavā  icchānaṅgale {icchānaṅkale (sī0 pī0)} viharati icchānaṅgalavanasaṇḍe. tena kho pana samayena  sambahulā abhiññātā abhiññātā brāhmaṇamahāsālā icchānaṅgale  paṭivasanti, seyyathidaṃ -- caṅkī brāhmaṇo, tārukkho brāhmaṇo,  pokkharasāti brāhmaṇo, jāṇussoṇi {jāṇussoṇī (pī0), jāṇusoṇī (ka0)} brāhmaṇo,   todeyyo brāhmaṇo, aññe  ca abhiññātā abhiññātā brāhmaṇamahāsālā. atha kho  vāseṭṭhabhāradvājānaṃ māṇavānaṃ jaṅghāvihāraṃ anucaṅkamantānaṃ  anuvicarantānaṃ {anucaṅkamamānānaṃ anuvicaramānānaṃ (sī0 pī0)} ayamantarākathā   ^a^M2.0407^ea^ udapādi -- ``kathaṃ, bho, brāhmaṇo  hotī''ti? bhāradvājo māṇavo evamāha -- ``yato kho, bho,  ubhato sujāto mātito ca pitito ca saṃsuddhagahaṇiko yāva sattamā  pitāmahayugā akkhitto anupakkuṭṭho jātivādena -- ettāvatā kho, bho,  brāhmaṇo hotī''ti. vāseṭṭho māṇavo evamāha -- ``yato kho, bho,  sīlavā ca hoti vattasampanno {vatasampanno (pī0)} ca -- ettāvatā kho, bho, brāhmaṇo  hotī''ti. neva kho asakkhi bhāradvājo māṇavo vāseṭṭhaṃ māṇavaṃ  saññāpetuṃ, na pana asakkhi vāseṭṭho māṇavo bhāradvājaṃ māṇavaṃ  saññāpetuṃ. atha kho vāseṭṭho māṇavo bhāradvājaṃ māṇavaṃ āmantesi --  ``ayaṃ kho, bho bhāradvāja, samaṇo gotamo sakyaputto sakyakulā ^a^T2.0642^ea^  pabbajito icchānaṅgale viharati icchānaṅgalavanasaṇḍe. taṃ kho pana  bhavantaṃ gotamaṃ evaṃ kalyāṇo kittisaddo abbhuggato -- `itipi so  bhagavā arahaṃ sammāsambuddho vijjācaraṇasampanno sugato lokavidū  anuttaro purisadammasārathi satthā devamanussānaṃ buddho bhagavā'ti.  āyāma, bho bhāradvāja, yena samaṇo gotamo tenupasaṅkamissāma;  upasaṅkamitvā samaṇaṃ gotamaṃ etamatthaṃ pucchissāma. yathā no samaṇo  gotamo byākarissati tathā naṃ dhāressāmā''ti. ``evaṃ, bho''ti  kho bhāradvājo māṇavo vāseṭṭhassa māṇavassa paccassosi. </p>
              <p>[03] 455^b^.^eb^ atha kho vāseṭṭhabhāradvājā māṇavā yena bhagavā  tenupasaṅkamiṃsu; upasaṅkamitvā bhagavatā saddhiṃ sammodiṃsu.  sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu.  ekamantaṃ nisinno kho vāseṭṭho māṇavo bhagavantaṃ gāthāhi ajjhabhāsi  -- </p>
              <p>[21] ``anuññātapaṭiññātā, tevijjā mayamasmubho. </p>
              <p>[22] ahaṃ pokkharasātissa, tārukkhassāyaṃ māṇavo.. </p>
              <p>[21] ``tevijjānaṃ ^a^V2.0414^ea^ yadakkhātaṃ, tatra kevalinosmase. </p>
              <p>[27] padakasmā veyyākaraṇā {no byākaraṇā (syā0 kaṃ0 ka0)}, jappe ācariyasādisā. </p>
              <p>[22] tesaṃ no jātivādasmiṃ, vivādo atthi gotama.. </p>
              <p>[21] ``jātiyā ^a^M2.0408^ea^ brāhmaṇo hoti, bhāradvājo iti bhāsati. </p>
              <p>[22] ahañca kammunā {kammanā (sī0 pī0)} brūmi, evaṃ jānāhi cakkhuma.. </p>
              <p>[21] ``te ^a^T2.0643^ea^ na sakkoma ñāpetuṃ {saññattuṃ (pī0), saññāpetuṃ (ka0)}, aññamaññaṃ mayaṃ ubho. </p>
              <p>[22] bhavantaṃ puṭṭhumāgamā, sambuddhaṃ iti vissutaṃ.. </p>
              <p>[21] ``candaṃ yathā khayātītaṃ, pecca pañjalikā janā. </p>
              <p>[22] vandamānā namassanti, lokasmiṃ gotamaṃ.. </p>
              <p>[21] ``cakkhuṃ loke samuppannaṃ, mayaṃ pucchāma gotamaṃ. </p>
              <p>[27] jātiyā brāhmaṇo hoti, udāhu bhavati kammunā {kammanā (sī0 pī0)}. </p>
              <p>[22] ajānataṃ no pabrūhi, yathā jānemu brāhmaṇa''nti.. </p>
              <p>[03] 456^b^.^eb^ </p>
              <p>[21] ``tesaṃ vo ahaṃ byakkhissaṃ, (vāseṭṭhāti  bhagavā) </p>
              <p>[27] anupubbaṃ yathātathaṃ. </p>
              <p>[22] jātivibhaṅgaṃ pāṇānaṃ, aññamaññāhi jātiyo.. </p>
              <p>[21] ``tiṇarukkhepi jānātha, na cāpi paṭijānare. </p>
              <p>[22] liṅgaṃ jātimayaṃ tesaṃ, aññamaññā hi jātiyo.. </p>
              <p>[21] ``tato kīṭe paṭaṅge ca, yāva kunthakipillike. </p>
              <p>[22] liṅgaṃ jātimayaṃ tesaṃ, aññamaññā hi jātiyo.. </p>
              <p>[21] ``catuppadepi jānātha, khuddake ca mahallake. </p>
              <p>[22] liṅgaṃ jātimayaṃ tesaṃ, aññamaññā hi jātiyo.. </p>
              <p>[21] ``pādudarepi ^a^V2.0415^ea^ jānātha, urage dīghapiṭṭhike. </p>
              <p>[22] liṅgaṃ jātimayaṃ tesaṃ, aññamaññā hi jātiyo.. </p>
              <p>[21] ``tato macchepi jānātha, udake vārigocare. </p>
              <p>[22] liṅgaṃ jātimayaṃ tesaṃ, aññamaññā hi jātiyo.. </p>
              <p>[21] ``tato pakkhīpi jānātha, pattayāne vihaṅgame. </p>
              <p>[22] liṅgaṃ ^a^T2.0644^ea^ jātimayaṃ tesaṃ, aññamaññā hi jātiyo.. </p>
              <p>[21] ``yathā etāsu jātīsu, liṅgaṃ jātimayaṃ puthu. </p>
              <p>[22] evaṃ natthi manussesu, liṅgaṃ jātimayaṃ puthu.. </p>
              <p>[21] ``na ^a^M2.0409^ea^ kesehi na sīsehi, na kaṇṇehi na akkhīhi. </p>
              <p>[22] na mukhena na nāsāya, na oṭṭhehi bhamūhi vā.. </p>
              <p>[21] ``na gīvāya na aṃsehi, na udarena na piṭṭhiyā. </p>
              <p>[22] na soṇiyā na urasā, na sambādhe na methune {na sambādhā na methunā  (ka0)}.. </p>
              <p>[21] ``na hatthehi na pādehi, naṅgulīhi nakhehi vā. </p>
              <p>[27] na jaṅghāhi na ūrūhi, na vaṇṇena sarena vā. </p>
              <p>[22] liṅgaṃ jātimayaṃ neva, yathā aññāsu jātisu.. </p>
              <p>[03] 457^b^.^eb^ </p>
              <p>[21] ``paccattañca sarīresu {paccattaṃ sasarīresu (sī0  pī0)}, manussesvetaṃ na vijjati. </p>
              <p>[22] vokārañca manussesu, samaññāya pavuccati.. </p>
              <p>[21] ``yo hi koci manussesu, gorakkhaṃ upajīvati. </p>
              <p>[22] evaṃ vāseṭṭha jānāhi, kassako so na brāhmaṇo.. </p>
              <p>[21] ``yo hi koci manussesu, puthusippena jīvati. </p>
              <p>[22] evaṃ vāseṭṭha jānāhi, sippiko so na brāhmaṇo.. </p>
              <p>[21] ``yo ^a^V2.0416^ea^ hi koci manussesu, vohāraṃ upajīvati. </p>
              <p>[22] evaṃ vāseṭṭha jānāhi, vāṇijo so na brāhmaṇo.. </p>
              <p>[21] ``yo hi koci manussesu, parapessena jīvati. </p>
              <p>[22] evaṃ vāseṭṭha jānāhi, pessako {pessiko (sī0 syā0 kaṃ0 pī0)} so na brāhmaṇo.. </p>
              <p>[21] ``yo ^a^T2.0645^ea^ hi koci manussesu, adinnaṃ upajīvati. </p>
              <p>[22] evaṃ vāseṭṭha jānāhi, coro eso na brāhmaṇo.. </p>
              <p>[21] ``yo hi koci manussesu, issatthaṃ upajīvati. </p>
              <p>[22] evaṃ vāseṭṭha jānāhi, yodhājīvo na brāhmaṇo.. </p>
              <p>[21] ``yo hi koci manussesu, porohiccena jīvati. </p>
              <p>[22] evaṃ vāseṭṭha jānāhi, yājako so na brāhmaṇo.. </p>
              <p>[21] ``yo hi koci manussesu, gāmaṃ raṭṭhañca bhuñjati. </p>
              <p>[22] evaṃ vāseṭṭha jānāhi, rājā eso na brāhmaṇo.. </p>
              <p>[21] ``na ^a^M2.0410^ea^ cāhaṃ brāhmaṇaṃ brūmi, yonijaṃ mattisambhavaṃ. </p>
              <p>[27] bhovādi {bhovādī (syā0 kaṃ0)} nāma so hoti, sace hoti sakiñcano. </p>
              <p>[22] akiñcanaṃ anādānaṃ, tamahaṃ brūmi brāhmaṇaṃ.. </p>
              <p>[03] 458^b^.^eb^ </p>
              <p>[21] ``sabbasaṃyojanaṃ chetvā, yo ve na paritassati. </p>
              <p>[22] saṅgātigaṃ visaṃyuttaṃ {visaññuttaṃ (ka0)}, tamahaṃ brūmi brāhmaṇaṃ.. </p>
              <p>[21] ``chetvā naddhiṃ {naddhiṃ (sī0 pī0)} varattañca, sandānaṃ sahanukkamaṃ. </p>
              <p>[22] ukkhittapalighaṃ buddhaṃ, tamahaṃ brūmi brāhmaṇaṃ.. </p>
              <p>[21] ``akkosaṃ vadhabandhañca, aduṭṭho yo titikkhati. </p>
              <p>[22] khantībalaṃ balānīkaṃ, tamahaṃ brūmi brāhmaṇaṃ.. </p>
              <p>[21] ``akkodhanaṃ ^a^V2.0417^ea^ vatavantaṃ, sīlavantaṃ anussadaṃ. </p>
              <p>[22] dantaṃ antimasārīraṃ, tamahaṃ brūmi brāhmaṇaṃ.. </p>
              <p>[21] ``vāripokkharapatteva, āraggeriva sāsapo. </p>
              <p>[22] yo ^a^T2.0646^ea^ na limpati kāmesu, tamahaṃ brūmi brāhmaṇaṃ.. </p>
              <p>[21] ``yo dukkhassa pajānāti, idheva khayamattano. </p>
              <p>[22] pannabhāraṃ visaṃyuttaṃ, tamahaṃ brūmi brāhmaṇaṃ.. </p>
              <p>[21] ``gambhīrapaññaṃ medhāviṃ, maggāmaggassa kovidaṃ. </p>
              <p>[22] uttamatthamanuppattaṃ, tamahaṃ brūmi brāhmaṇaṃ.. </p>
              <p>[21] ``asaṃsaṭṭhaṃ gahaṭṭhehi, anāgārehi cūbhayaṃ. </p>
              <p>[22] anokasārimappicchaṃ, tamahaṃ brūmi brāhmaṇaṃ.. </p>
              <p>[21] ``nidhāya daṇḍaṃ bhūtesu, tasesu thāvaresu ca. </p>
              <p>[22] yo na hanti na ghāteti, tamahaṃ brūmi brāhmaṇaṃ.. </p>
              <p>[21] ``aviruddhaṃ viruddhesu, attadaṇḍesu nibbutaṃ. </p>
              <p>[22] sādānesu anādānaṃ, tamahaṃ brūmi brāhmaṇaṃ.. </p>
              <p>[21] ``yassa rāgo ca doso ca, māno makkho ca ohito. </p>
              <p>[22] sāsaporiva āraggā, tamahaṃ brūmi brāhmaṇaṃ.. </p>
              <p>[03] 459^b^.^eb^ </p>
              <p>[21] ``akakkasaṃ ^a^M2.0411^ea^ viññāpaniṃ, giraṃ saccaṃ udīraye. </p>
              <p>[22] yāya nābhisajje kiñci, tamahaṃ brūmi brāhmaṇaṃ.. </p>
              <p>[21] ``yo ca dīghaṃ va rassaṃ vā, aṇuṃ thūlaṃ subhāsubhaṃ. </p>
              <p>[22] loke adinnaṃ nādeti {nādiyati (sī0 pī0)}, tamahaṃ brūmi brāhmaṇaṃ.. </p>
              <p>[21] ``āsā ^a^V2.0418^ea^ yassa na vijjanti, asmiṃ loke paramhi ca. </p>
              <p>[22] nirāsāsaṃ {nirāsayaṃ (sī0 pī0)} visaṃyuttaṃ, tamahaṃ brūmi brāhmaṇaṃ.. </p>
              <p>[21] ``yassālayā na vijjanti, aññāya akathaṃkathiṃ. </p>
              <p>[22] amatogadhaṃ ^a^T2.0647^ea^ anuppattaṃ, tamahaṃ brūmi brāhmaṇaṃ.. </p>
              <p>[21] ``yodhapuññañca pāpañca, ubho saṅgaṃ upaccagā. </p>
              <p>[22] asokaṃ virajaṃ suddhaṃ, tamahaṃ brūmi brāhmaṇaṃ.. </p>
              <p>[21] ``candaṃ va vimalaṃ suddhaṃ, vippasannaṃ anāvilaṃ. </p>
              <p>[22] nandībhavaparikkhīṇaṃ, tamahaṃ brūmi brāhmaṇaṃ.. </p>
              <p>[21] ``yo imaṃ palipathaṃ duggaṃ, saṃsāraṃ mohamaccagā. </p>
              <p>[27] tiṇṇo pāraṅgato jhāyī, anejo akathaṃkathī. </p>
              <p>[22] anupādāya nibbuto, tamahaṃ brūmi brāhmaṇaṃ.. </p>
              <p>[21] ``yodhakāme pahantvāna {pahatvāna (sī0)}, anāgāro paribbaje. </p>
              <p>[22] kāmabhavaparikkhīṇaṃ, tamahaṃ brūmi brāhmaṇaṃ.. </p>
              <p>[21] ``yodhataṇhaṃ pahantvāna, anāgāro paribbaje. </p>
              <p>[22] taṇhābhavaparikkhīṇaṃ, tamahaṃ brūmi brāhmaṇaṃ.. </p>
              <p>[21] ``hitvā mānusakaṃ yogaṃ, dibbaṃ yogaṃ upaccagā. </p>
              <p>[22] sabbayogavisaṃyuttaṃ, tamahaṃ brūmi brāhmaṇaṃ.. </p>
              <p>[21] ``hitvā ratiñca aratiṃ, sītībhūtaṃ nirūpadhiṃ. </p>
              <p>[22] sabbalokābhibhuṃ vīraṃ, tamahaṃ brūmi brāhmaṇaṃ.. </p>
              <p>[21] ``cutiṃ yo vedi sattānaṃ, upapattiñca sabbaso. </p>
              <p>[22] asattaṃ sugataṃ buddhaṃ, tamahaṃ brūmi brāhmaṇaṃ.. </p>
              <p>[21] ``yassa ^a^V2.0419^ea^ gatiṃ na jānanti, devā gandhabbamānusā. </p>
              <p>[22] khīṇāsavaṃ arahantaṃ, tamahaṃ brūmi brāhmaṇaṃ.. </p>
              <p>[21] ``yassa ^a^T2.0648^ea^ ^a^M2.0412^ea^ pure ca pacchā ca, majjhe ca natthi kiñcanaṃ. </p>
              <p>[22] akiñcanaṃ anādānaṃ, tamahaṃ brūmi brāhmaṇaṃ.. </p>
              <p>[21] ``usabhaṃ pavaraṃ vīraṃ, mahesiṃ vijitāvinaṃ. </p>
              <p>[22] anejaṃ nhātakaṃ {nahātakaṃ (sī0 pī0)} buddhaṃ, tamahaṃ brūmi brāhmaṇaṃ.. </p>
              <p>[21] ``pubbenivāsaṃ yo vedi, saggāpāyañca passati. </p>
              <p>[22] atho jātikkhayaṃ patto, tamahaṃ brūmi brāhmaṇaṃ.. </p>
              <p>[03] 460^b^.^eb^ </p>
              <p>[21] ``samaññā hesā lokasmiṃ, nāmagottaṃ pakappitaṃ. </p>
              <p>[22] sammuccā samudāgataṃ, tattha tattha pakappitaṃ.. </p>
              <p>[21] ``dīgharattānusayitaṃ, diṭṭhigatamajānataṃ. </p>
              <p>[22] ajānantā no {ajānantā noti ajānantā eva (ṭīkā)} pabrunti  {pabruvanti (sī0 pī0)}, jātiyā hoti brāhmaṇo.. </p>
              <p>[21] ``na jaccā brāhmaṇo {vasalo (syā0 kaṃ0 ka0)} hoti, na jaccā hoti abrāhmaṇo  {brāhmaṇo (syā0 kaṃ0 ka0)}. </p>
              <p>[22] kammunā brāhmaṇo {vasalo (syā0 kaṃ0 ka0)} hoti, kammunā hoti abrāhmaṇo  {brāhmaṇo (syā0 kaṃ0 ka0)}.. </p>
              <p>[21] ``kassako kammunā hoti, sippiko hoti kammunā. </p>
              <p>[22] vāṇijo kammunā hoti, pessako hoti kammunā.. </p>
              <p>[21] ``coropi kammunā hoti, yodhājīvopi kammunā. </p>
              <p>[22] yājako kammunā hoti, rājāpi hoti kammunā.. </p>
              <p>[21] ``evametaṃ yathābhūtaṃ, kammaṃ passanti paṇḍitā. </p>
              <p>[22] paṭiccasamuppādadassā, kammavipākakovidā.. </p>
              <p>[21] ``kammunā ^a^V2.0420^ea^ vattati loko, kammunā vattati pajā. </p>
              <p>[22] kammanibandhanā sattā, rathassāṇīva yāyato.. </p>
              <p>[21] ``tapena ^a^T2.0649^ea^ brahmacariyena, saṃyamena damena ca. </p>
              <p>[22] etena brāhmaṇo hoti, etaṃ brāhmaṇamuttamaṃ.. </p>
              <p>[21] ``tīhi vijjāhi sampanno, santo khīṇapunabbhavo. </p>
              <p>[22] evaṃ vāseṭṭha jānāhi, brahmā sakko vijānata''nti.. </p>
              <p>[03] 461^b^.^eb^ evaṃ ^a^T2.0650^ea^ ^a^M2.0413^ea^ vutte, vāseṭṭhabhāradvājā māṇavā bhagavantaṃ  etadavocuṃ -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti -- evamevaṃ bhotā  gotamena anekapariyāyena dhammo pakāsito. ete mayaṃ bhavantaṃ gotamaṃ  saraṇaṃ gacchāma dhammañca bhikkhusaṅghañca. upāsake no bhavaṃ gotamo  dhāretu ajjatagge pāṇupetaṃ saraṇaṃ gate''ti. </p>
              <p>[06] vāseṭṭhasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. subhasuttaṃ </h3n>
            <h4>
              <h4n> </h4n>
              <p>[03] 462^b^.^eb^ evaṃ ^a^V2.0421^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  subho māṇavo todeyyaputto sāvatthiyaṃ paṭivasati aññatarassa  gahapatissa nivesane kenacideva karaṇīyena. atha kho subho māṇavo  todeyyaputto yassa gahapatissa nivesane paṭivasati taṃ gahapatiṃ  etadavoca -- ``sutaṃ metaṃ, gahapati -- `avivittā sāvatthī  arahantehī'ti. kaṃ nu khvajja samaṇaṃ vā brāhmaṇaṃ vā  payirupāseyyāmā''ti? ``ayaṃ, bhante, bhagavā sāvatthiyaṃ viharati  jetavane anāthapiṇḍikassa ārāme. taṃ, bhante, bhagavantaṃ  payirupāsassū''ti. atha ^a^P2.0197^ea^ kho subho māṇavo  todeyyaputto tassa gahapatissa paṭissutvā yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho subho  māṇavo todeyyaputto bhagavantaṃ etadavoca -- ``brāhmaṇā, bho gotama,  evamāhaṃsu -- `gahaṭṭho ārādhako hoti ñāyaṃ dhammaṃ kusalaṃ, na  pabbajito ārādhako hoti ñāyaṃ dhammaṃ kusala'nti. idha bhavaṃ  gotamo kimāhā''ti? </p>
              <p>[03] 463^b^.^eb^ ``vibhajjavādo kho ahamettha, māṇava;  nāhamettha ekaṃsavādo. gihissa vāhaṃ, māṇava, pabbajitassa vā  micchāpaṭipattiṃ na vaṇṇemi. gihī vā ^a^M2.0414^ea^ hi *2.0651, māṇava, pabbajito vā  micchāpaṭipanno micchāpaṭipattādhikaraṇahetu na ārādhako hoti ñāyaṃ  dhammaṃ kusalaṃ. gihissa vāhaṃ, māṇava, pabbajitassa vā  sammāpaṭipattiṃ vaṇṇemi. gihī vā hi, māṇava, pabbajito vā  sammāpaṭipanno sammāpaṭipattādhikaraṇahetu ārādhako hoti ñāyaṃ dhammaṃ  kusala''nti.</p>
              <p>[03] ``brāhmaṇā, bho gotama, evamāhaṃsu -- `mahaṭṭhamidaṃ mahākiccaṃ  mahādhikaraṇaṃ mahāsamārambhaṃ gharāvāsakammaṭṭhānaṃ mahapphalaṃ hoti;  appaṭṭhamidaṃ appakiccaṃ appādhikaraṇaṃ appasamārambhaṃ pabbajjā kammaṭṭhānaṃ  appaphalaṃ hotī'ti. idha bhavaṃ gotamo kimāhā''ti.</p>
              <p>[03] ``etthāpi ^a^V2.0422^ea^ kho ahaṃ, māṇava, vibhajjavādo; nāhamettha  ekaṃsavādo. atthi, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ  mahāsamārambhaṃ vipajjamānaṃ appaphalaṃ hoti; atthi, māṇava, kammaṭṭhānaṃ  mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahapphalaṃ  hoti; atthi, māṇava, kammaṭṭhānaṃ appaṭṭhaṃ appakiccaṃ appādhikaraṇaṃ  appasamārambhaṃ vipajjamānaṃ appaphalaṃ hoti; atthi, māṇava, kammaṭṭhānaṃ  appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahapphalaṃ  hoti. katamañca, māṇava ^a^P2.0198^ea^, kammaṭṭhānaṃ mahaṭṭhaṃ  mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ ^a^T2.0652^ea^ hoti?  kasi kho, māṇava, kammaṭṭhānaṃ mahaṭṭhaṃ mahākiccaṃ mahādhikaraṇaṃ  mahāsamārambhaṃ vipajjamānaṃ appaphalaṃ hoti. katamañca, māṇava,  kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ  mahapphalaṃ hoti? kasiyeva kho, māṇava, kammaṭṭhānaṃ mahaṭṭhaṃ mahākiccaṃ  mahādhikaraṇaṃ mahāsamārambhaṃ sampajjamānaṃ mahapphalaṃ hoti. katamañca,  māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ  vipajjamānaṃ appaphalaṃ hoti? vaṇijjā kho, māṇava, kammaṭṭhānaṃ appaṭṭhaṃ  appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti.  katamañca māṇava, kammaṭṭhānaṃ appaṭṭhaṃ appakiccaṃ appādhikaraṇaṃ  appasamārambhaṃ sampajjamānaṃ mahapphalaṃ hoti? vaṇijjāyeva kho,  māṇava, kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ  sampajjamānaṃ mahapphalaṃ hoti. </p>
              <p>[03] 464^b^.^eb^ ``seyyathāpi, māṇava, kasi kammaṭṭhānaṃ mahaṭṭhaṃ  mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti;  evameva kho, māṇava, gharāvāsakammaṭṭhānaṃ mahaṭṭhaṃ mahākiccaṃ mahādhikaraṇaṃ  mahāsamārambhaṃ vipajjamānaṃ ^a^M2.0415^ea^ appaphalaṃ hoti. seyyathāpi, māṇava,  kasiyeva kammaṭṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ  sampajjamānaṃ mahapphalaṃ hoti; evameva kho, māṇava, gharāvāsakammaṭṭhānaṃ  mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahapphalaṃ  hoti. seyyathāpi, māṇava, vaṇijjā kammaṭṭhānaṃ appaṭṭhaṃ appakiccaṃ  appādhikaraṇaṃ appasamārambhaṃ vipajjamānaṃ appaphalaṃ hoti; evameva ^a^T2.0653^ea^ kho,  māṇava, pabbajjā kammaṭṭhānaṃ appaṭṭhaṃ appakiccaṃ appādhikaraṇaṃ  appasamārambhaṃ vipajjamānaṃ appaphalaṃ hoti. seyyathāpi, māṇava,  vaṇijjāyeva kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ  sampajjamānaṃ mahapphalaṃ hoti; evameva kho ^a^P2.0199^ea^, māṇava,  pabbajjā kammaṭṭhānaṃ appaṭṭhaṃ appakiccaṃ appādhikaraṇaṃ appasamārambhaṃ  sampajjamānaṃ mahapphalaṃ hotī''ti.</p>
              <p>[03] ``brāhmaṇā ^a^V2.0423^ea^, bho gotama, pañca dhamme paññapenti puññassa  kiriyāya, kusalassa ārādhanāyā''ti. ``ye te, māṇava, brāhmaṇā  pañca dhamme paññapenti puññassa kiriyāya, kusalassa ārādhanāya --  sace te agaru -- sādhu te pañca dhamme imasmiṃ parisati bhāsassū''ti.  ``na kho me, bho gotama, garu yatthassu bhavanto vā nisinno  bhavantarūpo vā''ti {nisinnā bhavantarūpā vāti (sī0 syā0 kaṃ0 pī0)}. ``tena hi, māṇava, bhāsassū''ti. ``saccaṃ  kho, bho gotama, brāhmaṇā paṭhamaṃ dhammaṃ paññapenti puññassa kiriyāya,  kusalassa ārādhanāya. tapaṃ kho, bho gotama, brāhmaṇā dutiyaṃ dhammaṃ  paññapenti puññassa kiriyāya, kusalassa ārādhanāya. brahmacariyaṃ  kho, bho gotama, brāhmaṇā tatiyaṃ dhammaṃ paññapenti puññassa  kiriyāya, kusalassa ārādhanāya. ajjhenaṃ kho, bho gotama,  brāhmaṇā catutthaṃ dhammaṃ paññapenti puññassa kiriyāya, kusalassa  ārādhanāya. cāgaṃ kho, bho gotama, brāhmaṇā ^a^T2.0654^ea^ pañcamaṃ dhammaṃ  paññapenti puññassa kiriyāya, kusalassa ārādhanāya. brāhmaṇā, bho  gotama, ime pañca dhamme paññapenti puññassa kiriyāya, kusalassa  ārādhanāyāti. idha bhavaṃ gotamo kimāhā''ti? </p>
              <p>[03] 465^b^.^eb^ ``kiṃ pana, māṇava, atthi koci brāhmaṇānaṃ  ekabrāhmaṇopi yo evamāha -- `ahaṃ imesaṃ pañcannaṃ dhammānaṃ sayaṃ  abhiññā sacchikatvā vipākaṃ pavedemī'''ti? ``no hidaṃ, bho  gotama''. ``kiṃ pana, māṇava, atthi koci brāhmaṇānaṃ  ekācariyopi ekācariyapācariyopi yāva sattamā ācariyamahayugāpi  yo evamāha -- `ahaṃ imesaṃ pañcannaṃ dhammānaṃ sayaṃ abhiññā  sacchikatvā ^a^M2.0416^ea^ vipākaṃ pavedemī'''ti? ``no hidaṃ, bho gotama''.  ``kiṃ ^a^P2.0200^ea^ pana, māṇava, yepi te brāhmaṇānaṃ pubbakā  isayo mantānaṃ kattāro mantānaṃ pavattāro yesamidaṃ etarahi brāhmaṇā  porāṇaṃ mantapadaṃ gītaṃ pavuttaṃ samihitaṃ tadanugāyanti tadanubhāsanti  bhāsitamanubhāsanti vācitamanuvācenti, seyyathidaṃ -- aṭṭhako vāmako  vāmadevo vessāmitto yamataggi aṅgīraso bhāradvājo vāseṭṭho kassapo  bhagu, tepi evamāhaṃsu -- `mayaṃ imesaṃ pañcannaṃ dhammānaṃ sayaṃ abhiññā  sacchikatvā vipākaṃ pavedemā'''ti? ``no hidaṃ, bho gotama''.</p>
              <p>[03] ``iti kira, māṇava, natthi koci brāhmaṇānaṃ ekabrāhmaṇopi  yo evamāha -- `ahaṃ imesaṃ pañcannaṃ dhammānaṃ sayaṃ abhiññā ^a^T2.0655^ea^  sacchikatvā vipākaṃ pavedemī'ti; natthi koci brāhmaṇānaṃ  ekācariyopi ekācariyapācariyopi yāva sattamā ācariyamahayugāpi  yo evamāha ^a^V2.0424^ea^ -- `ahaṃ imesaṃ pañcannaṃ dhammānaṃ sayaṃ abhiññā  sacchikatvā vipākaṃ pavedemī'ti; yepi te brāhmaṇānaṃ pubbakā isayo  mantānaṃ kattāro mantānaṃ pavattāro, yesamidaṃ etarahi brāhmaṇā porāṇaṃ  mantapadaṃ gītaṃ pavuttaṃ samihitaṃ, tadanugāyanti tadanubhāsanti  bhāsitamanubhāsanti vācitamanuvācenti, seyyathidaṃ -- aṭṭhako vāmako  vāmadevo vessāmitto yamataggi aṅgīraso bhāradvājo vāseṭṭho kassapo  bhagu. tepi na evamāhaṃsu -- `mayaṃ imesaṃ pañcannaṃ dhammānaṃ sayaṃ  abhiññā sacchikatvā vipākaṃ pavedemā'ti.</p>
              <p>[03] ``seyyathāpi, māṇava, andhaveṇi paramparāsaṃsattā purimopi na  passati majjhimopi na passati pacchimopi na passati; evameva  kho, māṇava, andhaveṇūpamaṃ maññe brāhmaṇānaṃ bhāsitaṃ sampajjati --  purimopi na passati majjhimopi na passati pacchimopi na  passatī''ti. </p>
              <p>[03] 466^b^.^eb^ evaṃ vutte, subho māṇavo todeyyaputto bhagavatā  andhaveṇūpamena vuccamāno kupito anattamano bhagavantaṃyeva khuṃsento  bhagavantaṃyeva vambhento bhagavantaṃyeva vadamāno -- `samaṇo gotamo  pāpito bhavissatī'ti bhagavantaṃ etadavoca -- ``brāhmaṇo, bho gotama,  pokkharasāti opamañño subhagavaniko evamāha -- `evameva ^a^M2.0417^ea^   panidhekacce {panimeke (sabbattha)} samaṇabrāhmaṇā uttarimanussadhammā  alamariyañāṇadassanavisesaṃ ^a^T2.0656^ea^ paṭijānanti. tesamidaṃ bhāsitaṃ ^a^P2.0201^ea^  hassakaṃyeva sampajjati, nāmakaṃyeva sampajjati, rittakaṃyeva  sampajjati, tucchakaṃyeva sampajjati. kathañhi nāma manussabhūto  uttarimanussadhammā alamariyañāṇadassanavisesaṃ ñassati vā dakkhati  vā sacchi vā karissatīti -- netaṃ ṭhānaṃ vijjatī'''ti?</p>
              <p>[03] ``kiṃ pana, māṇava, brāhmaṇo pokkharasāti opamañño  subhagavaniko sabbesaṃyeva samaṇabrāhmaṇānaṃ cetasā ceto paricca  pajānātī''ti? ``sakāyapi hi, bho gotama, puṇṇikāya dāsiyā  brāhmaṇo pokkharasāti opamañño subhagavaniko cetasā ceto paricca  na pajānāti, kuto pana sabbesaṃyeva samaṇabrāhmaṇānaṃ cetasā ceto  paricca pajānissatī''ti?</p>
              <p>[03] ``seyyathāpi, māṇava, jaccandho puriso na passeyya  kaṇhasukkāni rūpāni, na passeyya nīlakāni ^a^V2.0425^ea^ rūpāni, na passeyya  pītakāni rūpāni, na passeyya lohitakāni rūpāni, na passeyya  mañjiṭṭhakāni rūpāni, na passeyya samavisamaṃ, na passeyya  tārakarūpāni, na passeyya candimasūriye. so evaṃ vadeyya --  `natthi kaṇhasukkāni rūpāni, natthi kaṇhasukkānaṃ rūpānaṃ dassāvī;  natthi nīlakāni rūpāni, natthi nīlakānaṃ rūpānaṃ dassāvī; natthi  pītakāni rūpāni, natthi pītakānaṃ rūpānaṃ dassāvī; natthi  lohitakāni rūpāni, natthi lohitakānaṃ rūpānaṃ dassāvī; natthi  mañjiṭṭhakāni rūpāni, natthi mañjiṭṭhakānaṃ rūpānaṃ dassāvī; natthi  samavisamaṃ, natthi samavisamassa ^a^T2.0657^ea^ dassāvī; natthi tārakarūpāni,  natthi tārakarūpānaṃ dassāvī; natthi candimasūriyā, natthi  candimasūriyānaṃ dassāvī. ahametaṃ na jānāmi, ahametaṃ na  passāmi; tasmā taṃ natthī'ti. sammā nu kho so, māṇava,  vadamāno vadeyyā''ti?</p>
              <p>[03] ``no hidaṃ, bho gotama. atthi kaṇhasukkāni rūpāni, atthi  kaṇhasukkānaṃ rūpānaṃ dassāvī; atthi nīlakāni rūpāni, atthi  nīlakānaṃ rūpānaṃ dassāvī; atthi pītakāni rūpāni, atthi  pītakānaṃ rūpānaṃ dassāvī; atthi lohitakāni rūpāni, atthi  lohitakānaṃ rūpānaṃ dassāvī; atthi mañjiṭṭhakāni rūpāni, atthi  mañjiṭṭhakānaṃ rūpānaṃ dassāvī; atthi samavisamaṃ, atthi samavisamassa  dassāvī; atthi tārakarūpāni, atthi tārakarūpānaṃ dassāvī ^a^M2.0418^ea^; atthi  candimasūriyā, atthi candimasūriyānaṃ dassāvī. `ahametaṃ na  ^a^P2.0202^ea^ jānāmi, ahametaṃ na passāmi; tasmā taṃ  natthī'ti; na hi so, bho gotama, sammā vadamāno vadeyyā''ti.</p>
              <p>[03] ``evameva kho, māṇava, brāhmaṇo pokkharasāti opamañño  subhagavaniko andho acakkhuko. so vata uttarimanussadhammā  alamariyañāṇadassanavisesaṃ ñassati vā dakkhati vā sacchi vā  karissatīti -- netaṃ ṭhānaṃ vijjati''. </p>
              <p>[03] 467^b^.^eb^ ``taṃ kiṃ maññasi, māṇava, ye te kosalakā  brāhmaṇamahāsālā, seyyathidaṃ -- caṅkī brāhmaṇo tārukkho brāhmaṇo  pokkharasāti brāhmaṇo jāṇussoṇi brāhmaṇo pitā ca {vā (sī0 syā0 kaṃ0  pī0)} te todeyyo,  katamā nesaṃ seyyo {seyyā (syā0 kaṃ0)}, yaṃ vā te sammuccā ^a^T2.0658^ea^   {sammusā (sī0 pī0)} vācaṃ bhāseyyuṃ yaṃ vā  asammuccā''ti? ``sammuccā, bho gotama''.</p>
              <p>[03] ``katamā ^a^V2.0426^ea^ nesaṃ seyyo, yaṃ vā te mantā vācaṃ bhāseyyuṃ yaṃ vā  amantā''ti? ``mantā, bho gotama''.</p>
              <p>[03] ``katamā nesaṃ seyyo, yaṃ vā te paṭisaṅkhāya vācaṃ bhāseyyuṃ  yaṃ vā appaṭisaṅkhāyā''ti? ``paṭisaṅkhāya, bho gotama''.</p>
              <p>[03] ``katamā nesaṃ seyyo, yaṃ vā te atthasaṃhitaṃ vācaṃ bhāseyyuṃ yaṃ  vā anatthasaṃhita''nti? ``atthasaṃhitaṃ, bho gotama''.</p>
              <p>[03] ``taṃ kiṃ maññasi, māṇava, yadi evaṃ sante, brāhmaṇena  pokkharasātinā opamaññena subhagavanikena sammuccā vācā bhāsitā  asammuccā''ti {asammusā vāti (pī0) evamitarapañhattayepi vāsaddena saha  dissati}? ``asammuccā, bho gotama''.</p>
              <p>[03] ``mantā vācā bhāsitā amantā vā''ti? ``amantā, bho  gotama''.</p>
              <p>[03] ``paṭisaṅkhāya vācā bhāsitā appaṭisaṅkhāyā''ti?  ``appaṭisaṅkhāya, bho gotama''.</p>
              <p>[03] ``atthasaṃhitā vācā bhāsitā anatthasaṃhitā''ti?  ``anatthasaṃhitā, bho gotama''.</p>
              <p>[03] ``pañca ^a^M2.0419^ea^ ^a^P2.0203^ea^ kho ime, māṇava, nīvaraṇā.  katame pañca? kāmacchandanīvaraṇaṃ, byāpādanīvaraṇaṃ, thīnamiddhanīvaraṇaṃ  uddhaccakukkuccanīvaraṇaṃ, vicikicchānīvaraṇaṃ -- ime kho, māṇava, pañca  nīvaraṇā. imehi kho māṇava, pañcahi nīvaraṇehi brāhmaṇo  pokkharasāti opamañño subhagavaniko āvuto nivuto ophuṭo {ovuto (sī0),  ophuto (syā0 kaṃ0 pī0)}  pariyonaddho. so vata uttarimanussadhammā  alamariyañāṇadassanavisesaṃ ñassati vā dakkhati vā sacchi vā  karissatīti -- netaṃ ṭhānaṃ vijjati. </p>
              <p>[03] 468^b^.^eb^ ``pañca ^a^T2.0659^ea^ kho ime, māṇava, kāmaguṇā. katame  pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā ^a^V2.0427^ea^   gandhā... jivhā viññeyyā rasā... kāyaviññeyyā phoṭṭhabbā iṭṭhā  kantā manāpā piyarūpā kāmūpasaṃhitā rajanīyā -- ime kho, māṇava,  pañca kāmaguṇā. imehi kho, māṇava, pañcahi kāmaguṇehi brāhmaṇo  pokkharasāti opamañño subhagavaniko gathito mucchito ajjhopanno  anādīnavadassāvī anissaraṇapañño paribhuñjati. so vata  uttarimanussadhammā alamariyañāṇadassanavisesaṃ ñassati vā dakkhati  vā sacchi vā karissatīti -- netaṃ ṭhānaṃ vijjati.</p>
              <p>[03] ``taṃ kiṃ maññasi, māṇava, yaṃ vā tiṇakaṭṭhupādānaṃ paṭicca  aggiṃ jāleyya yaṃ vā nissaṭṭhatiṇakaṭṭhupādānaṃ aggiṃ jāleyya, katamo  nu khvāssa aggi accimā ceva vaṇṇavā ca pabhassaro cā''ti?  ``sace taṃ, bho gotama, ṭhānaṃ nissaṭṭhatiṇakaṭṭhupādānaṃ aggiṃ jāletuṃ,  svāssa aggi accimā ceva vaṇṇavā ca pabhassaro cā''ti.  ``aṭṭhānaṃ kho etaṃ, māṇava, anavakāso yaṃ nissaṭṭhatiṇakaṭṭhupādānaṃ  aggiṃ jāleyya aññatra iddhimatā. seyyathāpi, māṇava,  tiṇakaṭṭhupādānaṃ paṭicca aggi jalati tathūpamāhaṃ, māṇava, imaṃ pītiṃ  vadāmi yāyaṃ pīti pañca ^a^P2.0204^ea^ kāmaguṇe paṭicca.  seyyathāpi, māṇava, nissaṭṭhatiṇakaṭṭhupādāno {nissaṭṭhatiṇakaṭṭhupādānaṃ paṭicca (sī0  pī0 ka0)} aggi jalati tathūpamāhaṃ,  māṇava ^a^T2.0660^ea^, imaṃ pītiṃ vadāmi yāyaṃ pīti aññatreva kāmehi aññatra  akusalehi dhammehi.</p>
              <p>[03] ``katamā ca, māṇava, pīti aññatreva kāmehi aññatra  akusalehi dhammehi? idha, māṇava, bhikkhu vivicceva  kāmehi...pe0... paṭhamaṃ jhānaṃ upasampajja viharati. ayampi kho,  māṇava, pīti aññatreva kāmehi aññatra akusalehi ^a^M2.0420^ea^ dhammehi. puna  caparaṃ, māṇava, bhikkhu vitakkavicārānaṃ vūpasamā...pe0... dutiyaṃ jhānaṃ  upasampajja viharati. ayampi kho, māṇava, pīti aññatreva kāmehi  aññatra akusalehi dhammehi. </p>
              <p>[03] 469^b^.^eb^ ``ye te, māṇava, brāhmaṇā pañca dhamme  paññapenti puññassa kiriyāya kusalassa ārādhanāya, katamettha {kamettha (ka0  sī0 syā0 kaṃ0 pī0)}  brāhmaṇā dhammaṃ mahapphalataraṃ paññapenti puññassa kiriyāya kusalassa  ārādhanāyā''ti? ``yeme, bho gotama, brāhmaṇā pañca dhamme  paññapenti puññassa kiriyāya ^a^V2.0428^ea^ kusalassa ārādhanāya, cāgamettha  brāhmaṇā dhammaṃ mahapphalataraṃ paññapenti puññassa kiriyāya kusalassa  ārādhanāyā''ti.</p>
              <p>[03] ``taṃ ki maññasi, māṇava, idha aññatarassa brāhmaṇassa  mahāyañño paccupaṭṭhito assa. atha dve brāhmaṇā āgaccheyyuṃ --  `itthannāmassa brāhmaṇassa mahāyaññaṃ anubhavissāmā'ti. tatrekassa {tatthekassa  (pī0)}  brāhmaṇassa evamassa -- `aho vata! ahameva labheyyaṃ bhattagge  aggāsanaṃ aggodakaṃ aggapiṇḍaṃ, na añño brāhmaṇo labheyya bhattagge  aggāsanaṃ aggodakaṃ aggapiṇḍa'nti. ṭhānaṃ kho panetaṃ, māṇava ^a^T2.0661^ea^,  vijjati yaṃ añño brāhmaṇo labheyya bhattagge aggāsanaṃ aggodakaṃ  aggapiṇḍaṃ, na so brāhmaṇo labheyya bhattagge aggāsanaṃ aggodakaṃ  aggapiṇḍaṃ. `añño brāhmaṇo labhati bhattagge aggāsanaṃ aggodakaṃ  aggapiṇḍaṃ, nāhaṃ labhāmi bhattagge aggāsanaṃ aggodakaṃ aggapiṇḍa'nti  -- iti so ^a^P2.0205^ea^ kupito hoti anattamano. imassa  pana, māṇava, brāhmaṇā kiṃ vipākaṃ paññapentī''ti? ``na khvettha,  bho gotama, brāhmaṇā evaṃ dānaṃ denti -- `iminā paro kupito hotu  anattamano'ti. atha khvettha brāhmaṇā anukampājātikaṃyeva {anukampajātikaṃyeva  (syā0 kaṃ0 ka0)} dānaṃ  dentī''ti. ``evaṃ sante, kho, māṇava, brāhmaṇānaṃ idaṃ chaṭṭhaṃ  puññakiriyavatthu hoti -- yadidaṃ anukampājātika''nti. ``evaṃ  sante, bho gotama, brāhmaṇānaṃ idaṃ chaṭṭhaṃ puññakiriyavatthu hoti --  yadidaṃ anukampājātika''nti.</p>
              <p>[03] ``ye te, māṇava, brāhmaṇā pañca dhamme paññapenti puññassa  kiriyāya kusalassa ārādhanāya, ime tvaṃ pañca dhamme kattha bahulaṃ  samanupassasi -- gahaṭṭhesu vā pabbajitesu vā''ti? ``yeme, bho  gotama, brāhmaṇā pañca dhamme paññapenti puññassa kiriyāya kusalassa  ārādhanāya, imāhaṃ pañca dhamme pabbajitesu ^a^M2.0421^ea^ bahulaṃ samanupassāmi appaṃ  gahaṭṭhesu. gahaṭṭho hi, bho gotama, mahaṭṭho mahākicco mahādhikaraṇo  mahāsamārambho, na satataṃ samitaṃ saccavādī ^a^T2.0662^ea^ hoti; pabbajito kho  pana, bho gotama, appaṭṭho appakicco appādhikaraṇo appasamārambho,  satataṃ samitaṃ saccavādī hoti. gahaṭṭho hi, bho gotama, mahaṭṭho  mahākicco mahādhikaraṇo mahāsamārambho na satataṃ samitaṃ tapassī  hoti... brahmacārī hoti... sajjhāyabahulo hoti... cāgabahulo  hoti; pabbajito kho pana, bho gotama, appaṭṭho appakicco  appādhikaraṇo appasamārambho satataṃ samitaṃ tapassī hoti...  brahmacārī hoti... sajjhāyabahulo hoti... cāgabahulo ^a^V2.0429^ea^ hoti. yeme,  bho gotama, brāhmaṇā pañca dhamme paññapenti puññassa kiriyāya  kusalassa ārādhanāya, imāhaṃ pañca dhamme pabbajitesu bahulaṃ  samanupassāmi appaṃ gahaṭṭhesū''ti.</p>
              <p>[03] ``ye te, māṇava, brāhmaṇā pañca dhamme paññapenti puññassa  kiriyāya kusalassa ārādhanāya cittassāhaṃ ete parikkhāre ^a^P2.0206^ea^  vadāmi -- yadidaṃ cittaṃ averaṃ abyābajjhaṃ tassa bhāvanāya.  idha, māṇava, bhikkhu saccavādī hoti. so `saccavādīmhī'ti  labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. yaṃ  taṃ kusalūpasaṃhitaṃ pāmojjaṃ, cittassāhaṃ etaṃ parikkhāraṃ vadāmi --  yadidaṃ cittaṃ averaṃ abyābajjhaṃ tassa bhāvanāya. idha, māṇava,  bhikkhu tapassī hoti...pe0... brahmacārī hoti...pe0...  sajjhāyabahulo hoti...pe0... cāgabahulo hoti. so  `cāgabahulomhī'ti labhati atthavedaṃ, labhati dhammavedaṃ, labhati  dhammūpasaṃhitaṃ pāmojjaṃ. yaṃ taṃ kusalūpasaṃhitaṃ pāmojjaṃ, cittassāhaṃ  etaṃ parikkhāraṃ vadāmi -- yadidaṃ cittaṃ averaṃ abyābajjhaṃ tassa  bhāvanāya. ye ^a^T2.0663^ea^ te māṇava, brāhmaṇā, pañca dhamme paññapenti puññassa  kiriyāya kusalassa ārādhanāya, cittassāhaṃ ete parikkhāre vadāmi  -- yadidaṃ cittaṃ averaṃ abyābajjhaṃ tassa bhāvanāyā''ti. </p>
              <p>[03] 470^b^.^eb^ evaṃ vutte, subho māṇavo todeyyaputto bhagavantaṃ  etadavoca -- ``sutaṃ metaṃ, bho gotama -- `samaṇo gotamo brahmānaṃ  sahabyatāya maggaṃ jānātī'''ti.</p>
              <p>[03] ``taṃ kiṃ maññasi, māṇava, āsanne ito naḷakāragāmo, na  yito dūre naḷakāragāmo''ti?</p>
              <p>[03] ``evaṃ, bho, āsanne ito naḷakāragāmo ^a^M2.0422^ea^, na yito dūre  naḷakāragāmo''ti.</p>
              <p>[03] ``taṃ, kiṃ maññasi māṇava, idhassa puriso naḷakāragāme  jātavaddho {jātavaḍḍho (syā0 kaṃ0 ka0)}; tamenaṃ naḷakāragāmato tāvadeva avasaṭaṃ  {apasakkaṃ (syā0 kaṃ0 ka0)} naḷakāragāmassa  maggaṃ puccheyyuṃ; siyā nu kho, māṇava, tassa ^a^V2.0430^ea^ purisassa naḷakāragāme  jātavaddhassa naḷakāragāmassa maggaṃ puṭṭhassa dandhāyitattaṃ vā  vitthāyitattaṃ vā''ti?</p>
              <p>[03] ``no hidaṃ, bho gotama''.</p>
              <p>[03] ``taṃ kissa hetu''?</p>
              <p>[03] ``amu hi, bho gotama, puriso naḷakāragāme jātavaddho.  tassa sabbāneva naḷakāragāmassa maggāni suviditānī''ti.  ``siyā nu kho, māṇava, tassa purisassa naḷakāragāme jātavaddhassa  naḷakāragāmassa maggaṃ puṭṭhassa dandhāyitattaṃ ^a^P2.0207^ea^ vā  vitthāyitattaṃ vāti, na tveva tathāgatassa brahmalokaṃ vā  brahmalokagāminiṃ vā paṭipadaṃ puṭṭhassa dandhāyitattaṃ vā vitthāyitattaṃ vā.  brahmānañcāhaṃ, māṇava, pajānāmi brahmalokañca brahmalokagāminiñca  paṭipadaṃ; yathāpaṭipanno ca brahmalokaṃ upapanno tañca pajānāmī''ti ^a^T2.0664^ea^.</p>
              <p>[03] ``sutaṃ metaṃ, bho gotama -- `samaṇo gotamo brahmānaṃ  sahabyatāya maggaṃ desetī'ti. sādhu me bhavaṃ gotamo brahmānaṃ  sahabyatāya maggaṃ desetū''ti.</p>
              <p>[03] ``tena hi, māṇava, suṇāhi, sādhukaṃ manasi karohi,  bhāsissāmī''ti. ``evaṃ bho''ti kho subho māṇavo todeyyaputto  bhagavato paccassosi. bhagavā etadavoca -- </p>
              <p>[03] 471^b^.^eb^ ``katamo ca, māṇava, brahmānaṃ sahabyatāya  maggo? idha, māṇava, bhikkhu mettāsahagatena cetasā ekaṃ disaṃ  pharitvā viharati, tathā dutiyaṃ, tathā tatiyaṃ, tathā catutthaṃ; iti  uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena  cetasā vipulena mahaggatena appamāṇena averena abyābajjhena pharitvā  viharati. evaṃ bhāvitāya kho, māṇava, mettāya cetovimuttiyā yaṃ  pamāṇakataṃ kammaṃ na taṃ tatrāvasissati, na taṃ tatrāvatiṭṭhati.  seyyathāpi, māṇava, balavā saṅkhadhamo appakasireneva cātuddisā  viññāpeyya {evameva kho māṇava evaṃ bhāvitāya mettāya (sī0 syā0 kaṃ0 pī0  dī0 ni0 1.556) tathāpi idha pāṭhoyeva upamāya saṃsandiyamāno  paripuṇṇo viya dissati}; evameva kho, māṇava...pe0... evaṃ bhāvitāya kho,  māṇava, mettāya {evameva kho māṇava evaṃ bhāvitāya mettāya (sī0 syā0 kaṃ0  pī0 dī0 ni0 1.556) tathāpi idha pāṭhoyeva upamāya saṃsandiyamāno  paripuṇṇo viya dissati} cetovimuttiyā yaṃ pamāṇakataṃ ^a^V2.0431^ea^ kammaṃ na taṃ  tatrāvasissati, na taṃ tatrāvatiṭṭhati. ayampi kho, māṇava, brahmānaṃ  sahabyatāya maggo. ``puna ^a^M2.0423^ea^ caparaṃ, māṇava, bhikkhu karuṇāsahagatena  cetasā...pe0... muditāsahagatena cetasā...pe0... upekkhāsahagatena  cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā  catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena ^a^T2.0665^ea^ mahaggatena appamāṇena ^a^P2.0208^ea^  averena abyābajjhena pharitvā viharati. evaṃ bhāvitāya  kho, māṇava, upekkhāya cetovimuttiyā yaṃ pamāṇakataṃ kammaṃ na taṃ  tatrāvasissati, na taṃ tatrāvatiṭṭhati. seyyathāpi, māṇava, balavā  saṅkhadhamo appakasireneva cātuddisā viññāpeyya; evameva kho,  māṇava...pe0... evaṃ bhāvitāya kho, māṇava, upekkhāya  cetovimuttiyā yaṃ pamāṇakataṃ kammaṃ na taṃ tatrāvasissati, na taṃ  tatrāvatiṭṭhati. ayampi kho, māṇava, brahmānaṃ sahabyatāya maggo''ti. </p>
              <p>[03] 472^b^.^eb^ evaṃ vutte, subho māṇavo todeyyaputto bhagavantaṃ  etadavoca -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti -- evamevaṃ bhotā  gotamena anekapariyāyena dhammo pakāsito. esāhaṃ bhavantaṃ gotamaṃ  saraṇaṃ gacchāmi dhammañca bhikkhusaṅghañca. upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gataṃ. handa, ca dāni mayaṃ, bho  gotama, gacchāma; bahukiccā mayaṃ bahukaraṇīyā''ti. ``yassadāni  tvaṃ, māṇava, kālaṃ maññasī''ti. atha kho subho māṇavo  todeyyaputto bhagavato bhāsitaṃ abhinanditvā anumoditvā uṭṭhāyāsanā  bhagavantaṃ abhivādetvā padakkhiṇaṃ katvā pakkāmi.</p>
              <p>[03] tena kho pana samayena jāṇussoṇi brāhmaṇo sabbasetena  vaḷavābhirathena {vaḷabhīrathena (sī0)} sāvatthiyā niyyāti divā divassa. addasā kho  jāṇussoṇi ^a^T2.0666^ea^ brāhmaṇo subhaṃ māṇavaṃ todeyyaputtaṃ dūratova āgacchantaṃ.  disvāna subhaṃ māṇavaṃ todeyyaputtaṃ etadavoca -- ``handa, kuto nu  bhavaṃ bhāradvājo āgacchati divā divassā''ti? ``ito hi kho  ahaṃ, bho ^a^M2.0424^ea^, āgacchāmi samaṇassa gotamassa santikā''ti. ``taṃ kiṃ  maññasi, bhavaṃ bhāradvājo, samaṇassa gotamassa paññāveyyattiyaṃ paṇḍito  maññeti''? ``ko ^a^P2.0209^ea^ cāhaṃ, bho, ko ca samaṇassa  gotamassa paññāveyyattiyaṃ ^a^V2.0432^ea^ jānissāmi? sopi nūnassa tādisova  yo samaṇassa gotamassa paññāveyyattiyaṃ jāneyyā''ti. ``uḷārāya  khalu, bhavaṃ bhāradvājo, samaṇaṃ gotamaṃ pasaṃsāya pasaṃsatī''ti. ``ko  cāhaṃ, bho, ko ca samaṇaṃ gotamaṃ pasaṃsissāmi? pasatthapasatthova so  bhavaṃ gotamo seṭṭho devamanussānaṃ. ye cime, bho, brāhmaṇā pañca dhamme  paññapenti puññassa kiriyāya kusalassa ārādhanāya; cittassete  samaṇo gotamo parikkhāre vadeti -- yadidaṃ cittaṃ averaṃ abyābajjhaṃ  tassa bhāvanāyā''ti.</p>
              <p>[03] evaṃ vutte, jāṇussoṇi brāhmaṇo sabbasetā vaḷavābhirathā  orohitvā ekaṃsaṃ uttarāsaṅgaṃ karitvā yena bhagavā tenañjaliṃ  paṇāmetvā udānaṃ udānesi -- ``lābhā rañño pasenadissa  kosalassa, suladdhalābhā rañño pasenadissa kosalassa yassa vijite  tathāgato viharati arahaṃ sammāsambuddho''ti. </p>
              <p>[06] subhasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. saṅgāravasuttaṃ </h3n>
            <h4>
              <h4n> </h4n>
              <p>[03] 473^b^.^eb^ evaṃ ^a^T2.0667^ea^ ^a^V2.0433^ea^ me sutaṃ -- ekaṃ samayaṃ bhagavā kosalesu  cārikaṃ carati mahatā bhikkhusaṅghena saddhiṃ. tena kho pana samayena  dhanañjānī {dhānañjānī (sī0 pī0)} nāma brāhmaṇī cañcalikappe {maṇḍalakappe  (sī0), paccalakappe (syā0 kaṃ0), caṇḍalakappe (pī0)} paṭivasati abhippasannā buddhe ca  dhamme ca saṅghe ca. atha kho dhanañjānī brāhmaṇī upakkhalitvā  tikkhattuṃ udānaṃ udānesi -- ``namo tassa bhagavato arahato  sammāsambuddhassa. namo tassa bhagavato arahato sammāsambuddhassa.  namo tassa bhagavato arahato sammāsambuddhassā''ti ^a^P2.0210^ea^.</p>
              <p>[03] tena kho pana samayena saṅgāravo nāma māṇavo cañcalikappe  paṭivasati tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ  itihāsapañcamānaṃ ^a^M2.0425^ea^, padako, veyyākaraṇo, lokāyatamahāpurisalakkhaṇesu  anavayo. assosi kho saṅgāravo māṇavo dhanañjāniyā brāhmaṇiyā  evaṃ vācaṃ bhāsamānāya. sutvā dhanañjāniṃ brāhmaṇiṃ etadavoca --  ``avabhūtāva ayaṃ {avabhūtā cayaṃ (sī0 syā0 kaṃ0 pī0)} dhanañjānī brāhmaṇī, parabhūtāva ayaṃ  {parābhūtā cayaṃ (sī0 syā0 kaṃ0 pī0)} dhanañjānī  brāhmaṇī, vijjamānānaṃ (tevijjānaṃ) {( ) sī0 syā0 kaṃ0 pī0 potthakesu  natthi} brāhmaṇānaṃ, atha ca pana tassa  muṇḍakassa samaṇakassa vaṇṇaṃ bhāsissatī''ti {bhāsatīti (sī0 syā0 kaṃ0  pī)}. ``na hi pana tvaṃ,  tāta bhadramukha, tassa bhagavato sīlapaññāṇaṃ jānāsi. sace tvaṃ,  tāta bhadramukha, tassa bhagavato sīlapaññāṇaṃ jāneyyāsi, na tvaṃ, tāta  bhadramukha, taṃ bhagavantaṃ akkositabbaṃ paribhāsitabbaṃ maññeyyāsī''ti.  ``tena hi, bhoti, yadā samaṇo gotamo cañcalikappaṃ anuppatto  hoti atha ^a^T2.0668^ea^ me āroceyyāsī''ti. ``evaṃ, bhadramukhā''ti kho  dhanañjānī brāhmaṇī saṅgāravassa māṇavassa paccassosi.</p>
              <p>[03] atha kho bhagavā kosalesu anupubbena cārikaṃ caramāno yena  cañcalikappaṃ tadavasari. tatra sudaṃ bhagavā cañcalikappe viharati  todeyyānaṃ brāhmaṇānaṃ ambavane. assosi kho dhanañjānī brāhmaṇī --  ``bhagavā kira cañcalikappaṃ anuppatto, cañcalikappe viharati  todeyyānaṃ brāhmaṇānaṃ ambavane''ti. atha kho dhanañjānī brāhmaṇī  yena saṅgāravo māṇavo tenupasaṅkami ^a^V2.0434^ea^; upasaṅkamitvā saṅgāravaṃ māṇavaṃ  etadavoca -- ``ayaṃ, tāta bhadramukha, so bhagavā cañcalikappaṃ  anuppatto, cañcalikappe viharati todeyyānaṃ brāhmaṇānaṃ ambavane.  yassadāni, tāta bhadramukha, kālaṃ maññasī''ti. </p>
              <p>[03] 474^b^.^eb^ ``evaṃ, bho''ti kho saṅgāravo māṇavo  dhanañjāniyā brāhmaṇiyā paṭissutvā yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ ^a^P2.0211^ea^  sāraṇīyaṃ vītisāretvā ekamantaṃ nisīdi. ekamantaṃ  nisinno kho saṅgāravo māṇavo bhagavantaṃ etadavoca -- ``santi  kho, bho gotama, eke samaṇabrāhmaṇā  diṭṭhadhammābhiññāvosānapāramippattā, ādibrahmacariyaṃ paṭijānanti.  tatra, bho gotama, ye ^a^M2.0426^ea^ te samaṇabrāhmaṇā  diṭṭhadhammābhiññāvosānapāramippattā, ādibrahmacariyaṃ paṭijānanti, tesaṃ  bhavaṃ gotamo katamo''ti? ``diṭṭhadhammābhiññāvosānapāramippattānaṃ,  ādibrahmacariyaṃ paṭijānantānampi ^a^T2.0669^ea^ kho ahaṃ, bhāradvāja, vemattaṃ vadāmi.  santi, bhāradvāja, eke samaṇabrāhmaṇā anussavikā. te anussavena  diṭṭhadhammābhiññāvosānapāramippattā, ādibrahmacariyaṃ paṭijānanti;  seyyathāpi brāhmaṇā tevijjā. santi pana, bhāradvāja, eke  samaṇabrāhmaṇā kevalaṃ saddhāmattakena diṭṭhadhammābhiññāvosānapāramippattā,  ādibrahmacariyaṃ paṭijānanti; seyyathāpi takkī vīmaṃsī. santi,  bhāradvāja, eke samaṇabrāhmaṇā pubbe ananussutesu dhammesu sāmaṃyeva  dhammaṃ abhiññāya diṭṭhadhammābhiññāvosānapāramippattā, ādibrahmacariyaṃ  paṭijānanti. tatra, bhāradvāja, ye te samaṇabrāhmaṇā pubbe  ananussutesu dhammesu sāmaṃyeva dhammaṃ abhiññāya  diṭṭhadhammābhiññāvosānapāramippattā, ādibrahmacariyaṃ paṭijānanti,  tesāhamasmi. tadamināpetaṃ, bhāradvāja, pariyāyena veditabbaṃ, yathā ye  te samaṇabrāhmaṇā pubbe ananussutesu dhammesu sāmaṃyeva dhammaṃ abhiññāya  diṭṭhadhammābhiññāvosānapāramippattā, ādibrahmacariyaṃ paṭijānanti,  tesāhamasmi. </p>
              <p>[03] 475^b^.^eb^ ``idha me, bhāradvāja, pubbeva sambodhā  anabhisambuddhassa bodhisattasseva sato etadahosi -- `sambādho  gharāvāso rajāpatho, abbhokāso pabbajjā. nayidaṃ sukaraṃ agāraṃ  ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ  carituṃ. yaṃnūnāhaṃ kesamassuṃ ohāretvā kāsāyāni vatthāni  acchādetvā agārasmā anagāriyaṃ ^a^T2.0670^ea^ pabbajeyya'nti. so kho ahaṃ,  bhāradvāja, aparena ^a^P2.0212^ea^ samayena daharova samāno  susukāḷakeso bhadrena yobbanena samannāgato ^a^V2.0435^ea^ paṭhamena vayasā akāmakānaṃ  mātāpitūnaṃ assumukhānaṃ rudantānaṃ kesamassuṃ ohāretvā kāsāyāni  vatthāni acchādetvā agārasmā anagāriyaṃ pabbajiṃ. so evaṃ  pabbajito samāno kiṃkusalagavesī anuttaraṃ santivarapadaṃ pariyesamāno  yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ  etadavocaṃ -- `icchāmahaṃ, āvuso kālāma, imasmiṃ dhammavinaye  brahmacariyaṃ caritu'nti. evaṃ vutte, bhāradvāja, āḷāro kālāmo maṃ  etadavoca -- `viharatāyasmā. tādiso ayaṃ dhammo yattha viññū  puriso nacirasseva sakaṃ ācariyakaṃ sayaṃ ^a^M2.0427^ea^ abhiññā sacchikatvā  upasampajja vihareyyā'ti. so kho ahaṃ, bhāradvāja, nacirasseva  khippameva taṃ dhammaṃ pariyāpuṇiṃ. so kho ahaṃ, bhāradvāja,  tāvatakeneva oṭṭhapahatamattena lapitalāpanamattena `ñāṇavādañca vadāmi,  theravādañca jānāmi, passāmī'ti ca paṭijānāmi, ahañceva aññe ca.  tassa mayhaṃ, bhāradvāja, etadahosi -- `na kho āḷāro kālāmo  imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja  viharāmīti pavedeti; addhā āḷāro kālāmo imaṃ dhammaṃ jānaṃ passaṃ  viharatī'ti.</p>
              <p>[03] ``atha khvāhaṃ, bhāradvāja, yena āḷāro kālāmo tenupasaṅkamiṃ;  upasaṅkamitvā āḷāraṃ kālāmaṃ etadavocaṃ -- `kittāvatā no, āvuso  kālāma, imaṃ dhammaṃ ^a^T2.0671^ea^ sayaṃ abhiññā sacchikatvā upasampajja viharāmīti  pavedesī'ti? evaṃ vutte, bhāradvāja, āḷāro kālāmo  ākiñcaññāyatanaṃ pavedesi. tassa mayhaṃ, bhāradvāja, etadahosi --  `na kho āḷārasseva kālāmassa atthi saddhā, mayhaṃpatthi saddhā; na  kho āḷārasseva kālāmassa atthi vīriyaṃ...pe0... sati...  samādhi... paññā, mayhaṃpatthi paññā. yaṃnūnāhaṃ yaṃ dhammaṃ āḷāro  kālāmo sayaṃ abhiññā sacchikatvā upasampajja viharāmīti pavedeti  tassa dhammassa sacchikiriyāya padaheyya'nti. so kho ahaṃ,  bhāradvāja, nacirasseva khippameva taṃ dhammaṃ sayaṃ abhiññā sacchikatvā  upasampajja vihāsiṃ. atha khvāhaṃ, bhāradvāja, yena āḷāro kālāmo  tenupasaṅkamiṃ; upasaṅkamitvā āḷāraṃ kālāmaṃ etadavocaṃ -- `ettāvatā  no, āvuso kālāma, imaṃ dhammaṃ sayaṃ abhiññā sacchikatvā  upasampajja pavedesī'ti? `ettāvatā kho ahaṃ, āvuso, imaṃ dhammaṃ  sayaṃ abhiññā sacchikatvā upasampajja pavedemī'ti. `ahampi kho,  āvuso, ettāvatā imaṃ dhammaṃ sayaṃ abhiññā sacchikatvā upasampajja  viharāmī'ti. `lābhā no, āvuso, suladdhaṃ no, āvuso, ye mayaṃ  āyasmantaṃ tādisaṃ sabrahmacāriṃ passāma. iti yāhaṃ dhammaṃ sayaṃ  abhiññā sacchikatvā upasampajja pavedemi taṃ tvaṃ dhammaṃ sayaṃ abhiññā  sacchikatvā upasampajja viharasi; yaṃ tvaṃ dhammaṃ sayaṃ abhiññā  sacchikatvā upasampajja viharasi tamahaṃ dhammaṃ sayaṃ abhiññā  sacchikatvā upasampajja ^a^T2.0672^ea^ pavedemi. iti yāhaṃ dhammaṃ jānāmi ^a^V2.0436^ea^ taṃ tvaṃ  dhammaṃ jānāsi, yaṃ tvaṃ dhammaṃ jānāsi tamahaṃ dhammaṃ jānāmi ^a^M2.0428^ea^. iti  yādiso ahaṃ tādiso tuvaṃ, yādiso tuvaṃ tādiso ahaṃ. ehi  dāni, āvuso, ubhova santā imaṃ gaṇaṃ pariharāmā'ti. iti kho,  bhāradvāja, āḷāro kālāmo ācariyo me samāno attano antevāsiṃ  maṃ samānaṃ attanā samasamaṃ ṭhapesi, uḷārāya ca maṃ pūjāya pūjesi.  tassa mayhaṃ, bhāradvāja, etadahosi -- `nāyaṃ dhammo nibbidāya na  virāgāya na nirodhāya na upasamāya na abhiññāya na sambodhāya na  nibbānāya saṃvattati, yāvadeva ākiñcaññāyatanūpapattiyā'ti. so  kho ahaṃ, bhāradvāja, taṃ dhammaṃ analaṅkaritvā tasmā dhammā nibbijja  apakkamiṃ. </p>
              <p>[03] 476^b^.^eb^ ``so kho ahaṃ, bhāradvāja, kiṃkusalagavesī  anuttaraṃ santivarapadaṃ pariyesamāno yena udako rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ -- `icchāmahaṃ, āvuso {passa ma0 ni0 1.278  pāsarāsisutte},  imasmiṃ dhammavinaye brahmacariyaṃ caritu'nti. evaṃ vutte, bhāradvāja,  udako rāmaputto maṃ etadavoca -- `viharatāyasmā. tādiso ayaṃ  dhammo yattha viññū puriso nacirasseva sakaṃ ācariyakaṃ sayaṃ  abhiññā sacchikatvā upasampajja vihareyyā'ti. so kho ahaṃ,  bhāradvāja, nacirasseva khippameva taṃ dhammaṃ pariyāpuṇiṃ. so kho  ahaṃ, bhāradvāja, tāvatakeneva oṭṭhapahatamattena lapitalāpanamattena  `ñāṇavādañca vadāmi, theravādañca jānāmi, passāmī'ti ca  paṭijānāmi, ahañceva aññe ca ^a^T2.0673^ea^. tassa mayhaṃ, bhāradvāja, etadahosi  -- `na kho rāmo imaṃ dhammaṃ kevalaṃ saddhāmattakena sayaṃ abhiññā  sacchikatvā upasampajja viharāmīti pavedesi; addhā rāmo imaṃ dhammaṃ  jānaṃ passaṃ vihāsī'ti. atha khvāhaṃ, bhāradvāja, yena udako  rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ --  `kittāvatā no, āvuso, rāmo imaṃ dhammaṃ sayaṃ abhiññā sacchikatvā  upasampajja viharāmīti pavedesī'ti? evaṃ vutte, bhāradvāja, udako  rāmaputto nevasaññānāsaññāyatanaṃ pavedesi. tassa mayhaṃ, bhāradvāja,  etadahosi -- `na kho rāmasseva ahosi saddhā, mayhaṃpatthi saddhā;  na kho rāmasseva ahosi vīriyaṃ...pe0... sati... samādhi...  paññā, mayhaṃpatthi paññā. yaṃnūnāhaṃ yaṃ dhammaṃ rāmo sayaṃ abhiññā  sacchikatvā upasampajja ^a^M2.0429^ea^ viharāmīti pavedesi tassa dhammassa  sacchikiriyāya padaheyya'nti. so kho ahaṃ, bhāradvāja, nacirasseva  khippameva taṃ dhammaṃ sayaṃ abhiññā sacchikatvā upasampajja vihāsiṃ.</p>
              <p>[03] ``atha khvāhaṃ, bhāradvāja, yena udako rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ -- `ettāvatā no, āvuso,  rāmo imaṃ dhammaṃ sayaṃ abhiññā sacchikatvā upasampajja ^a^V2.0437^ea^ pavedesī'ti?  `ettāvatā kho, āvuso, rāmo imaṃ dhammaṃ sayaṃ abhiññā sacchikatvā  upasampajja pavedesī'ti. `ahampi kho, āvuso, ettāvatā imaṃ dhammaṃ  sayaṃ abhiññā sacchikatvā upasampajja viharāmī'ti. `lābhā no,  āvuso, suladdhaṃ ^a^T2.0674^ea^ no, āvuso, ye mayaṃ āyasmantaṃ tādisaṃ sabrahmacāriṃ  passāma. iti yaṃ dhammaṃ rāmo sayaṃ abhiññā sacchikatvā upasampajja  pavedesi taṃ tvaṃ dhammaṃ sayaṃ abhiññā sacchikatvā upasampajja viharasi;  yaṃ tvaṃ dhammaṃ sayaṃ abhiññā sacchikatvā upasampajja viharasi taṃ dhammaṃ  rāmo sayaṃ abhiññā sacchikatvā upasampajja pavedesi. iti yaṃ  dhammaṃ rāmo abhiññāsi taṃ tvaṃ dhammaṃ jānāsi, yaṃ tvaṃ dhammaṃ jānāsi  taṃ dhammaṃ rāmo abhiññāsi. iti yādiso rāmo ahosi tādiso  tuvaṃ, yādiso tuvaṃ tādiso rāmo ahosi. ehi dāni, āvuso,  tuvaṃ imaṃ gaṇaṃ pariharā'ti. iti kho, bhāradvāja, udako rāmaputto  sabrahmacārī me samāno ācariyaṭṭhāne maṃ ṭhapesi, uḷārāya ca maṃ  pūjāya pūjesi. tassa mayhaṃ, bhāradvāja, etadahosi -- `nāyaṃ dhammo  nibbidāya na virāgāya na nirodhāya na upasamāya na abhiññāya na  sambodhāya na nibbānāya saṃvattati, yāvadeva  nevasaññānāsaññāyatanūpapattiyā'ti. so kho ahaṃ, bhāradvāja, taṃ  dhammaṃ analaṅkaritvā tasmā dhammā nibbijja apakkamiṃ. </p>
              <p>[03] 477^b^.^eb^ ``so kho ahaṃ, bhāradvāja, kiṃkusalagavesī  anuttaraṃ santivarapadaṃ pariyesamāno magadhesu anupubbena cārikaṃ  caramāno yena uruveḷā senānigamo tadavasariṃ. tatthaddasaṃ ramaṇīyaṃ  bhūmibhāgaṃ, pāsādikañca vanasaṇḍaṃ, nadiñca sandantiṃ setakaṃ supatitthaṃ  ramaṇīyaṃ, samantā ^a^T2.0675^ea^ ca gocaragāmaṃ. tassa mayhaṃ, bhāradvāja, etadahosi  -- `ramaṇīyo vata, bho, bhūmibhāgo, pāsādiko ca vanasaṇḍo, nadī  ca sandati setakā supatitthā ramaṇīyā, samantā ca gocaragāmo.  alaṃ vatidaṃ kulaputtassa padhānatthikassa padhānāyā'ti ^a^M2.0430^ea^. so kho ahaṃ,  bhāradvāja, tattheva nisīdiṃ -- `alamidaṃ padhānāyā'ti. apissu maṃ,  bhāradvāja, tisso upamā paṭibhaṃsu anacchariyā pubbe assutapubbā.</p>
              <p>[03] ``seyyathāpi, bhāradvāja, allaṃ kaṭṭhaṃ sasnehaṃ udake nikkhittaṃ.  atha puriso āgaccheyya uttarāraṇiṃ ādāya -- `aggiṃ  abhinibbattessāmi, tejo pātukarissāmī'ti. taṃ kiṃ maññasi,  bhāradvāja, api nu so puriso amuṃ allaṃ kaṭṭhaṃ sasnehaṃ udake  nikkhittaṃ uttarāraṇiṃ ādāya abhimanthento aggiṃ abhinibbatteyya,  tejo pātukareyyā''ti? ``no hidaṃ, bho gotama. taṃ kissa  hetu? aduñhi, bho gotama, allaṃ kaṭṭhaṃ sasnehaṃ, tañca ^a^V2.0438^ea^ pana udake  nikkhittaṃ; yāvadeva ca pana so puriso kilamathassa vighātassa  bhāgī assā''ti. ``evameva kho, bhāradvāja, ye hi keci samaṇā  vā brāhmaṇā vā kāyena ceva cittena ca kāmehi avūpakaṭṭhā viharanti,  yo ca nesaṃ kāmesu kāmacchando kāmasneho kāmamucchā kāmapipāsā  kāmapariḷāho so ca ajjhattaṃ na suppahīno hoti na  suppaṭippassaddho, opakkamikā cepi te bhonto samaṇabrāhmaṇā dukkhā  tibbā kharā kaṭukā vedanā vedayanti, abhabbāva te ñāṇāya dassanāya  anuttarāya sambodhāya. no capi te ^a^T2.0676^ea^ bhonto samaṇabrāhmaṇā  opakkamikā dukkhā tibbā kharā kaṭukā vedanā vedayanti abhabbāva  te ñāṇāya dassanāya anuttarāya sambodhāya. ayaṃ kho maṃ,  bhāradvāja, paṭhamā upamā paṭibhāsi anacchariyā pubbe assutapubbā. </p>
              <p>[03] 478^b^.^eb^ ``aparāpi kho maṃ, bhāradvāja, dutiyā upamā  paṭibhāsi anacchariyā pubbe assutapubbā.  seyyathāpi, bhāradvāja, allaṃ kaṭṭhaṃ sasnehaṃ ārakā udakā thale  nikkhittaṃ. atha puriso āgaccheyya uttarāraṇiṃ ādāya -- `aggiṃ  abhinibbattessāmi, tejo pātukarissāmī'ti. taṃ kiṃ maññasi,  bhāradvāja, api nu so puriso amuṃ allaṃ kaṭṭhaṃ sasnehaṃ ārakā udakā  thale nikkhittaṃ uttarāraṇiṃ ādāya abhimanthento aggiṃ  abhinibbatteyya tejo pātukareyyā''ti? ``no hidaṃ, bho gotama.  taṃ kissa hetu? aduñhi, bho gotama, allaṃ kaṭṭhaṃ sasnehaṃ,  kiñcāpi ārakā udakā thale nikkhittaṃ; yāvadeva ca pana so  puriso kilamathassa vighātassa ^a^M2.0431^ea^ bhāgī assā''ti. ``evameva kho,  bhāradvāja, ye hi keci samaṇā vā brāhmaṇā vā kāyena ceva cittena  ca kāmehi vūpakaṭṭhā viharanti, yo ca nesaṃ kāmesu kāmacchando  kāmasneho kāmamucchā kāmapipāsā kāmapariḷāho so ca ajjhattaṃ na  suppahīno hoti na suppaṭippassaddho, opakkamikā cepi te bhonto  samaṇabrāhmaṇā dukkhā tibbā kharā kaṭukā vedanā vedayanti, abhabbāva  te ñāṇāya dassanāya anuttarāya sambodhāya. no cepi te ^a^T2.0677^ea^ bhonto  samaṇabrāhmaṇā opakkamikā dukkhā tibbā kharā kaṭukā vedanā  vedayanti, abhabbāva te ñāṇāya dassanāya anuttarāya sambodhāya.  ayaṃ kho maṃ, bhāradvāja, dutiyā upamā paṭibhāsi anacchariyā pubbe  assutapubbā. </p>
              <p>[03] 479^b^.^eb^ ``aparāpi ^a^V2.0439^ea^ kho maṃ, bhāradvāja, tatiyā upamā  paṭibhāsi anacchariyā pubbe assutapubbā.  seyyathāpi, bhāradvāja, sukkhaṃ kaṭṭhaṃ koḷāpaṃ ārakā udakā  thale nikkhittaṃ. atha puriso āgaccheyya uttarāraṇiṃ ādāya --  `aggiṃ abhinibbattessāmi, tejo pātukarissāmī'ti. taṃ kiṃ  maññasi, bhāradvāja, api nu so puriso amuṃ sukkhaṃ kaṭṭhaṃ koḷāpaṃ  ārakā udakā thale nikkhittaṃ uttarāraṇiṃ ādāya abhimanthento aggiṃ  abhinibbatteyya, tejo pātukareyyā''ti? ``evaṃ bho gotama.  taṃ kissa hetu? aduñhi, bho gotama, sukkhaṃ kaṭṭhaṃ koḷāpaṃ,  tañca pana ārakā udakā thale nikkhitta''nti. ``evameva kho,  bhāradvāja, ye hi keci samaṇā vā brāhmaṇā vā kāyena ceva cittena  ca kāmehi vūpakaṭṭhā viharanti, yo ca nesaṃ kāmesu kāmacchando  kāmasneho kāmamucchā kāmapipāsā kāmapariḷāho so ca ajjhattaṃ  suppahīno hoti suppaṭippassaddho, opakkamikā cepi te bhonto  samaṇabrāhmaṇā dukkhā tibbā kharā kaṭukā vedanā vedayanti, bhabbāva  te ñāṇāya dassanāya anuttarāya sambodhāya. no cepi te bhonto  samaṇabrāhmaṇā opakkamikā ^a^T2.0678^ea^ dukkhā tibbā kharā kaṭukā vedanā  vedayanti, bhabbāva te ñāṇāya dassanāya anuttarāya sambodhāya. ayaṃ  kho maṃ, bhāradvāja, tatiyā upamā paṭibhāsi anacchariyā pubbe  assutapubbā. imā kho maṃ, bhāradvāja, tisso upamā paṭibhaṃsu  anacchariyā pubbe assutapubbā. </p>
              <p>[03] 480^b^.^eb^ ``tassa ^a^M2.0432^ea^ mayhaṃ, bhāradvāja, etadahosi --  `yaṃnūnāhaṃ dantebhidantamādhāya, jivhāya tāluṃ āhacca, cetasā cittaṃ  abhiniggaṇheyyaṃ abhinippīḷeyyaṃ abhisantāpeyya'nti. so kho ahaṃ,  bhāradvāja, dantebhidantamādhāya, jivhāya tāluṃ āhacca, cetasā cittaṃ  abhiniggaṇhāmi abhinippīḷemi abhisantāpemi. tassa mayhaṃ,  bhāradvāja, dantebhidantamādhāya, jivhāya tāluṃ āhacca, cetasā cittaṃ  abhiniggaṇhato abhinippīḷayato abhisantāpayato kacchehi sedā  muccanti. seyyathāpi, bhāradvāja, balavā puriso dubbalataraṃ purisaṃ  sīse vā gahetvā khandhe vā gahetvā abhiniggaṇheyya abhinippīḷeyya  abhisantāpeyya, evameva kho me, bhāradvāja, dantebhidantamādhāya,  jivhāya tāluṃ āhacca, cetasā cittaṃ abhiniggaṇhato abhinippīḷayato  abhisantāpayato kacchehi sedā muccanti. āraddhaṃ kho pana me,  bhāradvāja, vīriyaṃ hoti asallīnaṃ, upaṭṭhitā sati asammuṭṭhā; sāraddho  ca pana me kāyo hoti appaṭippassaddho, teneva dukkhappadhānena  padhānābhitunnassa sato. </p>
              <p>[03] 481^b^.^eb^ ``tassa ^a^T2.0679^ea^ ^a^V2.0440^ea^ mayhaṃ, bhāradvāja, etadahosi --  `yaṃnūnāhaṃ appāṇakaṃyeva jhānaṃ jhāyeyya'nti. so kho ahaṃ,  bhāradvāja, mukhato ca nāsato ca assāsapassāse uparundhiṃ. tassa  mayhaṃ, bhāradvāja, mukhato ca nāsato ca assāsapassāsesu uparuddhesu  kaṇṇasotehi vātānaṃ nikkhamantānaṃ adhimatto saddo hoti.  seyyathāpi nāma kammāragaggariyā dhamamānāya adhimatto saddo hoti,  evameva kho me, bhāradvāja, mukhato ca nāsato ca assāsapassāsesu  uparuddhesu kaṇṇasotehi vātānaṃ nikkhamantānaṃ adhimatto saddo hoti.  āraddhaṃ kho pana me, bhāradvāja, vīriyaṃ hoti asallīnaṃ, upaṭṭhitā  sati asammuṭṭhā; sāraddho ca pana me kāyo hoti appaṭippassaddho,  teneva dukkhappadhānena padhānābhitunnassa sato.</p>
              <p>[03] ``tassa mayhaṃ, bhāradvāja, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, bhāradvāja, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  bhāradvāja, mukhato ca nāsato ca kaṇṇato ca assāsapassāsesu  uparuddhesu adhimattā vātā muddhani ūhananti. seyyathāpi, bhāradvāja,  balavā puriso, tiṇhena sikharena muddhani abhimattheyya, evameva kho  me, bhāradvāja, mukhato ca nāsato ^a^M2.0433^ea^ ca kaṇṇato ca assāsapassāsesu  uparuddhesu adhimattā vātā muddhani ūhananti. āraddhaṃ kho pana me,  bhāradvāja, vīriyaṃ hoti asallīnaṃ ^a^T2.0680^ea^, upaṭṭhitā sati asammuṭṭhā; sāraddho  ca pana me kāyo hoti appaṭippassaddho, teneva dukkhappadhānena  padhānābhitunnassa sato.</p>
              <p>[03] ``tassa mayhaṃ, bhāradvāja, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, bhāradvāja, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  bhāradvāja, mukhato ca nāsato ca kaṇṇato ca assāsapassāsesu  uparuddhesu adhimattā sīse sīsavedanā honti. seyyathāpi, bhāradvāja,  balavā puriso daḷhena varattakkhaṇḍena sīse sīsaveṭhaṃ dadeyya, evameva  kho, bhāradvāja, mukhato ca nāsato ca kaṇṇato ca assāsapassāsesu  uparuddhesu adhimattā sīse sīsavedanā honti. āraddhaṃ kho pana me,  bhāradvāja, vīriyaṃ hoti asallīnaṃ, upaṭṭhitā sati asammuṭṭhā; sāraddho  ca pana me kāyo hoti appaṭippassaddho, teneva dukkhappadhānena  padhānābhitunnassa sato.</p>
              <p>[03] ``tassa mayhaṃ, bhāradvāja, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, bhāradvāja, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  bhāradvāja, mukhato ca nāsato ca kaṇṇato ca assāsapassāsesu  uparuddhesu adhimattā ^a^V2.0441^ea^ vātā kucchiṃ parikantanti. seyyathāpi  ^a^T2.0681^ea^, bhāradvāja, dakkho goghātako vā goghātakantevāsī vā tiṇhena  govikantanena kucchiṃ parikanteyya, evameva kho me, bhāradvāja, mukhato  ca nāsato ca kaṇṇato ca assāsapassāsesu uparuddhesu adhimattā  vātā kucchiṃ parikantanti. āraddhaṃ kho pana me, bhāradvāja, vīriyaṃ  hoti asallīnaṃ upaṭṭhitā sati asammuṭṭhā; sāraddho ca pana me kāyo  hoti appaṭippassaddho, teneva dukkhappadhānena padhānābhitunnassa sato.</p>
              <p>[03] ``tassa mayhaṃ, bhāradvāja, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, bhāradvāja, mukhato  ca nāsato ca kaṇṇato ca assāsapassāse uparundhiṃ. tassa mayhaṃ,  bhāradvāja, mukhato ca ^a^M2.0434^ea^ nāsato ca kaṇṇato ca assāsapassāsesu  uparuddhesu adhimatto kāyasmiṃ ḍāho hoti. seyyathāpi, bhāradvāja, dve  balavanto purisā dubbalataraṃ purisaṃ nānābāhāsu gahetvā aṅgārakāsuyā  santāpeyyuṃ samparitāpeyyuṃ, evameva kho me, bhāradvāja, mukhato ca  nāsato ca kaṇṇato ca assāsapassāsesu uparuddhesu adhimatto  kāyasmiṃ ḍāho hoti. āraddhaṃ kho pana me, bhāradvāja, vīriyaṃ hoti  asallīnaṃ, upaṭṭhitā sati asammuṭṭhā, sāraddho ca pana me kāyo hoti  appaṭippassaddho, teneva dukkhappadhānena padhānābhitunnassa sato.  apissu maṃ, bhāradvāja, devatā disvā evamāhaṃsu -- `kālaṅkato  samaṇo gotamo'ti. ekaccā ^a^T2.0682^ea^ devatā evamāhaṃsu -- `na kālaṅkato  samaṇo gotamo, api ca kālaṅkarotī'ti. ekaccā devatā evamāhaṃsu  -- `na kālaṅkato samaṇo gotamo, nāpi kālaṅkaroti; arahaṃ samaṇo  gotamo, vihārotveva so arahato evarūpo hotī'ti.</p>
              <p>[03] ``tassa mayhaṃ, bhāradvāja, etadahosi -- `yaṃnūnāhaṃ sabbaso  āhārupacchedāya paṭipajjeyya'nti. atha kho maṃ, bhāradvāja, devatā  upasaṅkamitvā etadavocuṃ -- `mā kho tvaṃ, mārisa, sabbaso  āhārupacchedāya paṭipajji. sace kho tvaṃ, mārisa, sabbaso  āhārupacchedāya paṭipajjissasi, tassa te mayaṃ dibbaṃ ojaṃ  lomakūpehi ajjhohāressāma. tāya tvaṃ yāpessasī'ti. tassa  mayhaṃ, bhāradvāja, etadahosi -- `ahañceva kho pana sabbaso  ajajjitaṃ paṭijāneyyaṃ, imā ca me devatā dibbaṃ ojaṃ lomakūpehi  ajjhohāreyyuṃ, tāya cāhaṃ yāpeyyaṃ. taṃ mamassa musā'ti. so kho  ahaṃ, bhāradvāja, tā devatā paccācikkhāmi, `hala'nti vadāmi.</p>
              <p>[03] ``tassa mayhaṃ, bhāradvāja, etadahosi -- `yaṃnūnāhaṃ thokaṃ thokaṃ  āhāraṃ āhāreyyaṃ pasataṃ pasataṃ ^a^V2.0442^ea^, yadi vā muggayūsaṃ, yadi vā  kulatthayūsaṃ, yadi vā kaḷāyayūsaṃ, yadi vā hareṇukayūsa'nti. so  kho ahaṃ, bhāradvāja, thokaṃ thokaṃ āhāraṃ āhāresiṃ pasataṃ pasataṃ, yadi  vā muggayūsaṃ ^a^T2.0683^ea^, yadi vā kulatthayūsaṃ, yadi vā kaḷāyayūsaṃ, yadi vā  hareṇukayūsaṃ. tassa mayhaṃ, bhāradvāja, thokaṃ thokaṃ āhāraṃ ^a^M2.0435^ea^ āhārayato  pasataṃ pasataṃ, yadi vā muggayūsaṃ, yadi vā kulatthayūsaṃ, yadi vā  kaḷāyayūsaṃ, yadi vā hareṇukayūsaṃ, adhimattakasimānaṃ patto kāyo  hoti. seyyathāpi nāma āsītikapabbāni vā kāḷapabbāni vā,  evamevassu me aṅgapaccaṅgāni bhavanti tāyevappāhāratāya; seyyathāpi  nāma oṭṭhapadaṃ, evamevassu me ānisadaṃ hoti tāyevappāhāratāya;  seyyathāpi nāma vaṭṭanāvaḷī, evamevassu me piṭṭhikaṇṭako uṇṇatāvanato  hoti tāyevappāhāratāya; seyyathāpi nāma jarasālāya gopānasiyo  oluggaviluggā bhavanti, evamevassu me phāsuḷiyo oluggaviluggā  bhavanti tāyevappāhāratāya; seyyathāpi nāma gambhīre udapāne  udakatārakā gambhīragatā okkhāyikā dissanti, evamevassu me  akkhikūpesu akkhitārakā gambhīragatā okkhāyikā dissanti  tāyevappāhāratāya; seyyathāpi nāma tittakālābu āmakacchinno  vātātapena saṃphuṭito hoti sammilāto, evamevassu me sīsacchavi  saṃphuṭitā hoti sammilātā tāyevappāhāratāya. so kho ahaṃ,  bhāradvāja, `udaracchaviṃ parimasissāmī'ti piṭṭhikaṇṭakaṃyeva  pariggaṇhāmi, `piṭṭhikaṇṭakaṃ parimasissāmī'ti udaracchaviṃyeva  pariggaṇhāmi; yāvassu me, bhāradvāja, udaracchavi piṭṭhikaṇṭakaṃ allīnā  hoti tāyevappāhāratāya. so kho ahaṃ, bhāradvāja ^a^T2.0684^ea^, `vaccaṃ vā muttaṃ  vā karissāmī'ti tattheva avakujjo papatāmi tāyevappāhāratāya. so  kho ahaṃ, bhāradvāja, imameva kāyaṃ assāsento pāṇinā gattāni  anumajjāmi. tassa mayhaṃ, bhāradvāja, pāṇinā gattāni anumajjato  pūtimūlāni lomāni kāyasmā papatanti tāyevappāhāratāya. apissu  maṃ, bhāradvāja, manussā disvā evamāhaṃsu -- `kāḷo samaṇo  gotamo'ti. ekacce manussā evamāhaṃsu -- `na kāḷo samaṇo  gotamo, sāmo samaṇo gotamo'ti. ekacce manussā evamāhaṃsu --  `na kāḷo samaṇo gotamo napi sāmo, maṅguracchavi samaṇo  gotamo'ti; yāvassu me, bhāradvāja, tāva parisuddho chavivaṇṇo  pariyodāto upahato hoti tāyevappāhāratāya. </p>
              <p>[03] 482^b^.^eb^ ``tassa mayhaṃ, bhāradvāja, etadahosi -- `ye  kho keci atītamaddhānaṃ samaṇā vā brāhmaṇā vā opakkamikā dukkhā  tibbā kharā kaṭukā vedanā vedayiṃsu ^a^M2.0436^ea^, etāvaparamaṃ, nayito bhiyyo;  yepi hi keci anāgatamaddhānaṃ samaṇā vā brāhmaṇā vā opakkamikā  dukkhā tibbā kharā kaṭukā vedanā vedayissanti, etāvaparamaṃ, nayito  bhiyyo; yepi hi keci ^a^V2.0443^ea^ etarahi samaṇā vā brāhmaṇā vā opakkamikā  dukkhā tibbā kharā kaṭukā vedanā vedayanti, etāvaparamaṃ, nayito  bhiyyo. na kho panāhaṃ imāya kaṭukāya dukkarakārikāya  adhigacchāmi uttari manussadhammā alamariyañāṇadassanavisesaṃ.  siyā nu kho añño maggo bodhāyā'ti ^a^T2.0685^ea^? tassa mayhaṃ bhāradvāja,  etadahosi -- `abhijānāmi kho panāhaṃ pitu sakkassa kammante  sītāya jambucchāyāya nisinno vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharitā. siyā nu kho eso maggo bodhāyā'ti? tassa mayhaṃ,  bhāradvāja, satānusāri viññāṇaṃ ahosi -- `eseva maggo  bodhāyā'ti. tassa mayhaṃ, bhāradvāja, etadahosi -- `kiṃ nu kho  ahaṃ tassa sukhassa bhāyāmi yaṃ taṃ sukhaṃ aññatreva kāmehi aññatra  akusalehi dhammehī'ti? tassa mayhaṃ, bhāradvāja, etadahosi -- `na  kho ahaṃ tassa sukhassa bhāyāmi yaṃ taṃ sukhaṃ aññatreva kāmehi  aññatra akusalehi dhammehī'ti. </p>
              <p>[03] 483^b^.^eb^ ``tassa mayhaṃ, bhāradvāja, etadahosi -- `na  kho taṃ sukaraṃ sukhaṃ adhigantuṃ evaṃ adhimattakasimānaṃ pattakāyena.  yaṃnūnāhaṃ oḷārikaṃ āhāraṃ āhāreyyaṃ odanakummāsa'nti. so kho  ahaṃ, bhāradvāja, oḷārikaṃ āhāraṃ āhāresiṃ odanakummāsaṃ. tena  kho pana maṃ, bhāradvāja, samayena pañcavaggiyā bhikkhū paccupaṭṭhitā  honti -- `yaṃ kho samaṇo gotamo dhammaṃ adhigamissati taṃ no  ārocessatī'ti. yato kho ahaṃ, bhāradvāja, oḷārikaṃ āhāraṃ  āhāresiṃ odanakummāsaṃ, atha me te pañcavaggiyā bhikkhū nibbijja  pakkamiṃsu -- `bāhulliko samaṇo gotamo padhānavibbhanto āvatto  bāhullāyā'ti.</p>
              <p>[03] ``so kho ahaṃ, bhāradvāja, oḷārikaṃ āhāraṃ āhāretvā balaṃ ^a^T2.0686^ea^  gahetvā vivicceva kāmehi...pe0... paṭhamaṃ jhānaṃ upasampajja vihāsiṃ.  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ ^a^M2.0437^ea^ samādhijaṃ pītisukhaṃ dutiyaṃ jhānaṃ...   tatiyaṃ jhānaṃ... catutthaṃ jhānaṃ upasampajja vihāsiṃ.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ^a^V2.0444^ea^ ṭhite āneñjappatte  pubbenivāsānussatiñāṇāya cittaṃ abhininnāmesiṃ. so anekavihitaṃ  pubbenivāsaṃ anussarāmi, seyyathidaṃ -- ekampi jātiṃ dvepi  jātiyo...pe0... iti sākāraṃ sauddesaṃ anekavihitaṃ pubbenivāsaṃ  anussarāmi. ayaṃ kho me, bhāradvāja, rattiyā paṭhame yāme paṭhamā  vijjā adhigatā, avijjā vihatā, vijjā uppannā; tamo vihato,  āloko uppanno; yathā taṃ appamattassa ātāpino pahitattassa  viharato. </p>
              <p>[03] 484^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ ^a^T2.0687^ea^ cutūpapātañāṇāya cittaṃ abhininnāmesiṃ. so  dibbena cakkhunā visuddhena atikkantamānusakena satte passāmi  cavamāne upapajjamāne hīne paṇīte suvaṇṇe dubbaṇṇe sugate duggate  yathākammūpage satte pajānāmi...pe0... ayaṃ kho me, bhāradvāja,  rattiyā majjhime yāme dutiyā vijjā adhigatā, avijjā vihatā,  vijjā uppannā; tamo vihato, āloko uppanno; yathā taṃ appamattassa  ātāpino pahitattassa viharato. </p>
              <p>[01] ``so evaṃ samāhite citte parisuddhe pariyodāte  anaṅgaṇe vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmesiṃ. so `idaṃ dukkha'nti yathābhūtaṃ  abbhaññāsiṃ, `ayaṃ dukkhasamudayo'ti yathābhūtaṃ abbhaññāsiṃ, `ayaṃ  dukkhanirodho'ti yathābhūtaṃ abbhaññāsiṃ, `ayaṃ dukkhanirodhagāminī  paṭipadā'ti yathābhūtaṃ abbhaññāsiṃ; `ime āsavā'ti yathābhūtaṃ  abbhaññāsiṃ, `ayaṃ āsavasamudayo'ti yathābhūtaṃ abbhaññāsiṃ, `ayaṃ  āsavanirodho'ti yathābhūtaṃ abbhaññāsiṃ, `ayaṃ āsavanirodhagāminī  paṭipadā'ti yathābhūtaṃ abbhaññāsiṃ. tassa me evaṃ jānato evaṃ  passato kāmāsavāpi cittaṃ vimuccittha, bhavāsavāpi cittaṃ vimuccittha,  avijjāsavāpi ^a^M2.0438^ea^ cittaṃ vimuccittha. vimuttasmiṃ vimuttamiti ñāṇaṃ  ahosi. `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti abbhaññāsiṃ. ayaṃ kho me, bhāradvāja, rattiyā pacchime  yāme tatiyā ^a^T2.0688^ea^ vijjā adhigatā, avijjā vihatā, vijjā uppannā; tamo  vihato, āloko uppanno; yathā taṃ appamattassa ātāpino  pahitattassa viharato''ti. </p>
              <p>[03] 485^b^.^eb^ evaṃ vutte, saṅgāravo māṇavo bhagavantaṃ  etadavoca -- ``aṭṭhitavataṃ {aṭṭhita vata (sī0 syā0 kaṃ0 pī0)} bhoto gotamassa padhānaṃ ahosi,  sappurisavataṃ {sappurisa vata (sī0 syā0 kaṃ0 pī0)} bhoto gotamassa padhānaṃ ahosi; yathā taṃ arahato  sammāsambuddhassa. kiṃ nu kho, bho gotama, atthi devā''ti {adhidevāti (ka0)  evaṃ sabbesu `atthi devā'tipadesu}?  ``ṭhānaso metaṃ {kho panetaṃ (syā0 kaṃ0 ka0)}, bhāradvāja, viditaṃ yadidaṃ -- adhidevā''ti  {atthi devāti (sī0 syā0 kaṃ0 pī0), atidevāti (?) evaṃ  sabbesu `adhidevā'tipadesu}. ``kiṃ  nu kho, bho gotama, `atthi devā'ti puṭṭho samāno `ṭhānaso metaṃ,  bhāradvāja ^a^V2.0445^ea^, viditaṃ yadidaṃ adhidevā'ti vadesi. nanu, bho gotama,  evaṃ sante tucchā musā hotī''ti? ```atthi devā'ti, bhāradvāja, puṭṭho  samāno `atthi devā'ti ^a^P2.0213^ea^ yo vadeyya, `ṭhānaso  me viditā'ti {ṭhānaso viditā me viditāti (sī0 syā0 kaṃ0 pī0), ṭhānaso  me viditā atidevāti (?)} yo vadeyya; atha khvettha viññunā purisena ekaṃsena  niṭṭhaṃ gantabbaṃ {gantuṃ (ka0), gantuṃ vā (syā0 kaṃ0)} yadidaṃ -- `atthi devā'''ti.   ``kissa pana me bhavaṃ  gotamo ādikeneva na byākāsī''ti {gotamo ādikeneva byākāsīti (ka0),  gotamo atthi devāti na byākāsīti (?)}? ``uccena sammataṃ kho etaṃ,  bhāradvāja, lokasmiṃ yadidaṃ -- `atthi devā'''ti. </p>
              <p>[03] 486^b^.^eb^ evaṃ vutte, saṅgāravo māṇavo bhagavantaṃ  etadavoca -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti -- evamevaṃ bhotā  gotamena anekapariyāyena ^a^T2.0689^ea^ dhammo pakāsito. esāhaṃ ^a^M2.0439^ea^ bhavantaṃ gotamaṃ  saraṇaṃ gacchāmi dhammañca bhikkhusaṅghañca. upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[06] saṅgāravasuttaṃ niṭṭhitaṃ dasamaṃ. </p>
              <p>[06] brāhmaṇavaggo niṭṭhito pañcamo. </p>
              <p>[01] tassuddānaṃ -- </p>
              <p>[21] brahmāyu selassalāyano, ghoṭamukho ca brāhmaṇo. </p>
              <p>[22] caṅkī esu dhanañjāni, vāseṭṭho subhagāravoti.. </p>
              <p>[01] idaṃ vaggānamuddānaṃ -- </p>
              <p>[21] vaggo gahapati bhikkhu, paribbājakanāmako. </p>
              <p>[22] rājavaggo brāhmaṇoti, pañca majjhimāagame.. </p>
              <p>[06] majjhimapaṇṇāsakaṃ samattaṃ.</p>
            </h4>
          </h3>
        </h2>
      </h1>
    </h0>
  </ha>
</body>
