<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] aṅguttaranikāyo </h>
  <ha>
    <han> tikanipātapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. paṭhamapaṇṇāsakaṃ </h2n>
          <h3>
            <h3n> 1. bālavaggo </h3n>
            <h4>
              <h4n> 1. bhayasuttaṃ </h4n>
              <p>[03] 1^b^.^eb^ evaṃ ^a^T1.0127^ea^ ^a^V1.0123^ea^ ^a^P1.0101^ea^ ^a^M1.0099^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tatra  kho bhagavā bhikkhū āmantesi -- ``bhikkhavo''ti. ``bhadante {bhaddante (ka0)}''ti  te bhikkhū bhagavato paccassosuṃ. bhagavā etadavoca --</p>
              <p>[03] ``yāni kānici, bhikkhave, bhayāni uppajjanti sabbāni  tāni bālato uppajjanti, no ^a^V1.0124^ea^ paṇḍitato. ye keci upaddavā  uppajjanti sabbe te bālato uppajjanti, no paṇḍitato. ye keci  upasaggā uppajjanti sabbe te bālato uppajjanti, no paṇḍitato.  seyyathāpi, bhikkhave, naḷāgārā vā tiṇāgārā vā {naḷāgāraṃ vā tiṇāgāraṃ vā  (sī0)} aggi mutto {aggimukko (sī0), aggi mukko (syā0  kaṃ0 pī0)}  kūṭāgārānipi ḍahati ullittāvalittāni nivātāni phusitaggaḷāni  pihitavātapānāni; evamevaṃ kho, bhikkhave, yāni kānici bhayāni  uppajjanti sabbāni tāni bālato uppajjanti, no paṇḍitato. ye  keci upaddavā uppajjanti sabbe te bālato uppajjanti, no paṇḍitato.  ye keci upasaggā uppajjanti sabbe te bālato uppajjanti, no  paṇḍitato.</p>
              <p>[03] ``iti ^a^M1.0100^ea^ kho, bhikkhave, sappaṭibhayo ^a^T1.0128^ea^ bālo, appaṭibhayo  paṇḍito. saupaddavo bālo, anupaddavo paṇḍito. saupasaggo bālo,  anupasaggo paṇḍito. natthi, bhikkhave, paṇḍitato bhayaṃ, natthi  paṇḍitato upaddavo, natthi paṇḍitato upasaggo.</p>
              <p>[03] ``tasmātiha, bhikkhave, evaṃ sikkhitabbaṃ -- `yehi tīhi  dhammehi samannāgato bālo veditabbo te tayo dhamme abhinivajjetvā,  yehi tīhi dhammehi samannāgato paṇḍito veditabbo te tayo dhamme  samādāya vattissāmā'ti. evañhi vo, bhikkhave, sikkhitabba''nti.  paṭhamaṃ. </p>
            </h4>
            <h4>
              <h4n> 2. lakkhaṇasuttaṃ </h4n>
              <p>[03] 2^b^.^eb^ ``kammalakkhaṇo ^a^P1.0102^ea^,  bhikkhave, bālo, kammalakkhaṇo paṇḍito, apadānasobhanī {apadāne sobhati  (syā0 kaṃ0 pī0)} paññāti {paññatti (?)}.  tīhi, bhikkhave, dhammehi samannāgato bālo veditabbo. katamehi  tīhi? kāyaduccaritena, vacīduccaritena, manoduccaritena. imehi  kho, bhikkhave, tīhi dhammehi samannāgato bālo veditabbo.</p>
              <p>[03] ``tīhi, bhikkhave, dhammehi samannāgato paṇḍito veditabbo.  katamehi tīhi? kāyasucaritena, vacīsucaritena, manosucaritena.  imehi kho, bhikkhave, tīhi dhammehi samannāgato paṇḍito veditabbo.</p>
              <p>[03] ``tasmātiha, bhikkhave, evaṃ sikkhitabbaṃ -- `yehi tīhi  dhammehi samannāgato bālo veditabbo ^a^V1.0125^ea^ te tayo dhamme abhinivajjetvā,  yehi tīhi dhammehi samannāgato paṇḍito veditabbo te tayo dhamme  samādāya vattissāmā'ti. evañhi vo, bhikkhave, sikkhitabba''nti.  dutiyaṃ. </p>
            </h4>
            <h4>
              <h4n> 3. cintīsuttaṃ </h4n>
              <p>[03] 3^b^.^eb^ ``tīṇimāni, bhikkhave, bālassa  bālalakkhaṇāni bālanimittāni bālāpadānāni ^a^T1.0129^ea^. katamāni tīṇi?  idha, bhikkhave, bālo duccintitacintī ca hoti dubbhāsitabhāsī ca  dukkaṭakammakārī ca. no cedaṃ {no cetaṃ (syā0 kaṃ0 ka0)}, bhikkhave,   bālo duccintitacintī ca  abhavissa dubbhāsitabhāsī ca dukkaṭakammakārī ca, kena naṃ paṇḍitā  jāneyyuṃ {tena naṃ paṇḍitā na jāneyyuṃ (ka0), na naṃ paṇḍitā jāneyyuṃ (?)} -- `bālo   ayaṃ bhavaṃ asappuriso'ti? yasmā ^a^M1.0101^ea^ ca kho,  bhikkhave, bālo duccintitacintī ca hoti dubbhāsitabhāsī ca  dukkaṭakammakārī ca tasmā naṃ paṇḍitā jānanti -- `bālo ayaṃ bhavaṃ  asappuriso'ti. imāni kho, bhikkhave, tīṇi bālassa  bālalakkhaṇāni bālanimittāni bālāpadānāni.</p>
              <p>[03] ``tīṇimāni, bhikkhave, paṇḍitassa paṇḍitalakkhaṇāni  paṇḍitanimittāni paṇḍitāpadānāni. katamāni tīṇi? idha,  bhikkhave, paṇḍito sucintitacintī ca hoti subhāsitabhāsī ca  sukatakammakārī ca. no cedaṃ, bhikkhave, paṇḍito sucintitacintī  ca abhavissa subhāsitabhāsī ca sukatakammakārī ca, kena naṃ paṇḍitā  jāneyyuṃ -- `paṇḍito ayaṃ bhavaṃ sappuriso'ti? yasmā ^a^P1.0103^ea^  ca kho, bhikkhave, paṇḍito sucintitacintī ca hoti  subhāsitabhāsī ca sukatakammakārī ca tasmā naṃ paṇḍitā jānanti --  `paṇḍito ayaṃ bhavaṃ sappuriso'ti. imāni kho, bhikkhave, tīṇi  paṇḍitassa paṇḍitalakkhaṇāni paṇḍitanimittāni paṇḍitāpadānāni.  tasmātiha.... tatiyaṃ. </p>
            </h4>
            <h4>
              <h4n> 4. accayasuttaṃ </h4n>
              <p>[03] 4^b^.^eb^ ``tīhi ^a^T1.0130^ea^, bhikkhave, dhammehi samannāgato bālo  veditabbo. katamehi tīhi? accayaṃ accayato na passati, accayaṃ  accayato disvā yathādhammaṃ nappaṭikaroti, parassa kho ^a^V1.0126^ea^ pana accayaṃ  desentassa yathādhammaṃ nappaṭiggaṇhāti. imehi kho, bhikkhave, tīhi  dhammehi samannāgato bālo veditabbo.</p>
              <p>[03] ``tīhi, bhikkhave, dhammehi samannāgato paṇḍito veditabbo.  katamehi tīhi? accayaṃ accayato passati, accayaṃ accayato disvā  yathādhammaṃ paṭikaroti, parassa kho pana accayaṃ desentassa yathādhammaṃ  paṭiggaṇhāti. imehi kho, bhikkhave, tīhi dhammehi samannāgato  paṇḍito veditabbo. tasmātiha.... catutthaṃ. </p>
            </h4>
            <h4>
              <h4n> 5. ayonisosuttaṃ </h4n>
              <p>[03] 5^b^.^eb^ ``tīhi, bhikkhave, dhammehi samannāgato bālo  veditabbo. katamehi tīhi? ayoniso pañhaṃ kattā hoti,  ayoniso pañhaṃ vissajjetā hoti, parassa kho pana yoniso pañhaṃ  vissajjitaṃ parimaṇḍalehi ^a^M1.0102^ea^ padabyañjanehi siliṭṭhehi upagatehi  nābbhanumoditā hoti. imehi kho, bhikkhave, tīhi dhammehi  samannāgato bālo veditabbo.</p>
              <p>[03] ``tīhi, bhikkhave, dhammehi samannāgato paṇḍito veditabbo.  katamehi tīhi? yoniso pañhaṃ kattā hoti, yoniso pañhaṃ  vissajjetā hoti, parassa kho pana yoniso pañhaṃ vissajjitaṃ  parimaṇḍalehi padabyañjanehi siliṭṭhehi upagatehi abbhanumoditā hoti.  imehi kho, bhikkhave, tīhi dhammehi samannāgato paṇḍito  veditabbo. tasmātiha.... pañcamaṃ. </p>
            </h4>
            <h4>
              <h4n> 6. akusalasuttaṃ </h4n>
              <p>[03] 6^b^.^eb^ ``tīhi, bhikkhave, dhammehi samannāgato bālo  veditabbo. katamehi ^a^T1.0131^ea^ tīhi? akusalena ^a^P1.0104^ea^  kāyakammena, akusalena vacīkammena, akusalena manokammena. imehi  kho, bhikkhave, tīhi dhammehi samannāgato bālo veditabbo.</p>
              <p>[03] ``tīhi, bhikkhave, dhammehi samannāgato paṇḍito veditabbo.  katamehi tīhi? kusalena kāyakammena ^a^V1.0127^ea^, kusalena vacīkammena,  kusalena manokammena. imehi kho, bhikkhave, tīhi dhammehi  samannāgato paṇḍito veditabbo. tasmātiha....  chaṭṭhaṃ. </p>
            </h4>
            <h4>
              <h4n> 7. sāvajjasuttaṃ </h4n>
              <p>[03] 7^b^.^eb^ ``tīhi, bhikkhave, dhammehi samannāgato bālo  veditabbo. katamehi tīhi? sāvajjena kāyakammena, sāvajjena  vacīkammena, sāvajjena manokammena...pe0... anavajjena kāyakammena,  anavajjena vacīkammena, anavajjena manokammena...pe0....  sattamaṃ. </p>
            </h4>
            <h4>
              <h4n> 8. sabyābajjhasuttaṃ </h4n>
              <p>[03] 8^b^.^eb^ ``tīhi, bhikkhave, dhammehi samannāgato bālo  veditabbo. katamehi tīhi? sabyābajjhena kāyakammena,  sabyābajjhena vacīkammena, sabyābajjhena manokammena...pe0...  abyābajjhena kāyakammena, abyābajjhena vacīkammena ^a^M1.0103^ea^, abyābajjhena  manokammena. imehi, kho, bhikkhave, tīhi dhammehi samannāgato  paṇḍito veditabbo.</p>
              <p>[03] ``tasmātiha, bhikkhave, evaṃ ^a^T1.0132^ea^ sikkhitabbaṃ -- `yehi tīhi  dhammehi samannāgato bālo veditabbo te tayo dhamme abhinivajjetvā,  yehi tīhi dhammehi samannāgato paṇḍito veditabbo te tayo dhamme  samādāya vattissāmā'ti. evañhi vo, bhikkhave, sikkhitabba''nti.  aṭṭhamaṃ. </p>
            </h4>
            <h4>
              <h4n> 9. khatasuttaṃ </h4n>
              <p>[03] 9^b^.^eb^ ``tīhi ^a^P1.0105^ea^, bhikkhave,  dhammehi samannāgato bālo abyatto asappuriso khataṃ upahataṃ attānaṃ  pariharati, sāvajjo ca hoti sānuvajjo ca viññūnaṃ, bahuñca apuññaṃ  pasavati. katamehi tīhi? kāyaduccaritena, vacīduccaritena,  manoduccaritena. imehi kho, bhikkhave, tīhi dhammehi samannāgato  bālo abyatto asappuriso khataṃ upahataṃ attānaṃ pariharati, sāvajjo  ca hoti sānuvajjo ca viññūnaṃ, bahuñca apuññaṃ pasavati.</p>
              <p>[03] ``tīhi ^a^V1.0128^ea^, bhikkhave, dhammehi samannāgato paṇḍito viyatto  sappuriso akkhataṃ anupahataṃ attānaṃ pariharati, anavajjo ca hoti  ananuvajjo ca viññūnaṃ, bahuñca puññaṃ pasavati. katamehi tīhi?  kāyasucaritena, vacīsucaritena, manosucaritena. imehi kho,  bhikkhave, tīhi dhammehi samannāgato paṇḍito viyatto sappuriso  akkhataṃ anupahataṃ attānaṃ pariharati, anavajjo ca hoti ananuvajjo  ca viññūnaṃ, bahuñca puññaṃ pasavatī''ti. navamaṃ. </p>
            </h4>
            <h4>
              <h4n> 10. malasuttaṃ </h4n>
              <p>[03] 10^b^.^eb^ ``tīhi, bhikkhave, dhammehi samannāgato tayo  male appahāya yathābhataṃ nikkhitto evaṃ niraye. katamehi tīhi?  dussīlo ca hoti, dussīlyamalañcassa appahīnaṃ ^a^T1.0133^ea^ hoti; issukī ca  hoti, issāmalañcassa appahīnaṃ hoti; maccharī ca hoti,  maccheramalañcassa appahīnaṃ hoti. imehi kho, bhikkhave, tīhi  dhammehi samannāgato ime tayo male appahāya yathābhataṃ nikkhitto evaṃ  niraye.</p>
              <p>[03] ``tīhi ^a^M1.0104^ea^, bhikkhave, dhammehi samannāgato tayo male pahāya  yathābhataṃ nikkhitto evaṃ sagge. katamehi tīhi? sīlavā ca  hoti, dussīlyamalañcassa pahīnaṃ hoti; anissukī ca hoti,  issāmalañcassa pahīnaṃ hoti; amaccharī ca hoti, maccheramalañcassa  pahīnaṃ hoti. imehi kho, bhikkhave, tīhi dhammehi samannāgato ime  tayo male pahāya yathābhataṃ nikkhitto evaṃ sagge''ti. dasamaṃ. </p>
              <p>[06] bālavaggo paṭhamo. </p>
              <p>[01] tassuddānaṃ -- </p>
              <p>[21] bhayaṃ lakkhaṇacintī ca, accayañca ayoniso. </p>
              <p>[22] akusalañca sāvajjaṃ, sabyābajjhakhataṃ malanti.. </p>
            </h4>
          </h3>
          <h3>
            <h3n> 2. rathakāravaggo </h3n>
            <h4>
              <h4n> 1. ñātasuttaṃ </h4n>
              <p>[03] 11^b^.^eb^ ``tīhi ^a^V1.0129^ea^ ^a^P1.0106^ea^, bhikkhave,  dhammehi samannāgato ñāto bhikkhu bahujanāhitāya paṭipanno hoti  bahujanadukkhāya, bahuno janassa anatthāya ahitāya dukkhāya  devamanussānaṃ. katamehi tīhi? ananulomike kāyakamme  samādapeti, ananulomike vacīkamme samādapeti, ananulomikesu  dhammesu samādapeti. imehi kho, bhikkhave, tīhi dhammehi  samannāgato ñāto bhikkhu bahujanāhitāya paṭipanno hoti  bahujanadukkhāya, bahuno janassa ^a^T1.0134^ea^ anatthāya ahitāya dukkhāya  devamanussānaṃ.</p>
              <p>[03] ``tīhi, bhikkhave, dhammehi samannāgato ñāto bhikkhu  bahujanahitāya paṭipanno hoti bahujanasukhāya, bahuno janassa atthāya  hitāya sukhāya devamanussānaṃ. katamehi tīhi? anulomike  kāyakamme samādapeti, anulomike vacīkamme samādapeti,  anulomikesu dhammesu samādapeti. imehi kho, bhikkhave, tīhi  dhammehi samannāgato ñāto bhikkhu bahujanahitāya paṭipanno hoti  bahujanasukhāya, bahuno janassa atthāya hitāya sukhāya  devamanussāna''nti. paṭhamaṃ. </p>
            </h4>
            <h4>
              <h4n> 2. sāraṇīyasuttaṃ </h4n>
              <p>[03] 12^b^.^eb^ ``tīṇimāni ^a^M1.0105^ea^, bhikkhave, rañño khattiyassa  muddhāvasittassa yāvajīvaṃ sāraṇīyāni {saraṇīyāni (sī0 syā0 kaṃ0 pī0)} bhavanti.   katamāni tīṇi?  yasmiṃ, bhikkhave, padese rājā khattiyo muddhāvasitto jāto hoti.  idaṃ, bhikkhave, paṭhamaṃ rañño khattiyassa muddhāvasittassa yāvajīvaṃ  sāraṇīyaṃ hoti. </p>
              <p>[01] ``puna ^a^V1.0130^ea^ caparaṃ, bhikkhave, yasmiṃ padese rājā khattiyo  muddhāvasitto hoti. idaṃ, bhikkhave, dutiyaṃ rañño khattiyassa  muddhāvasittassa yāvajīvaṃ sāraṇīyaṃ hoti.</p>
              <p>[03] ``puna caparaṃ, bhikkhave, yasmiṃ padese rājā khattiyo  muddhāvasitto saṅgāmaṃ abhivijinitvā vijitasaṅgāmo tameva  saṅgāmasīsaṃ ajjhāvasati. idaṃ, bhikkhave, tatiyaṃ rañño khattiyassa  muddhāvasittassa yāvajīvaṃ sāraṇīyaṃ hoti. imāni kho, bhikkhave,  tīṇi rañño khattiyassa muddhāvasittassa yāvajīvaṃ sāraṇīyāni  bhavanti.</p>
              <p>[03] ``evamevaṃ ^a^P1.0107^ea^ kho, bhikkhave, tīṇimāni  bhikkhussa yāvajīvaṃ sāraṇīyāni bhavanti. katamāni tīṇi?  yasmiṃ, bhikkhave, padese bhikkhu kesamassuṃ ohāretvā kāsāyāni  vatthāni acchādetvā agārasmā anagāriyaṃ ^a^T1.0135^ea^ pabbajito hoti. idaṃ,  bhikkhave, paṭhamaṃ bhikkhussa yāvajīvaṃ sāraṇīyaṃ hoti.</p>
              <p>[03] ``puna caparaṃ, bhikkhave, yasmiṃ padese bhikkhu `idaṃ dukkha'nti  yathābhūtaṃ pajānāti, `ayaṃ dukkhasamudayo'ti yathābhūtaṃ pajānāti,  `ayaṃ dukkhanirodho'ti yathābhūtaṃ pajānāti, `ayaṃ  dukkhanirodhagāminī paṭipadā'ti yathābhūtaṃ pajānāti. idaṃ,  bhikkhave, dutiyaṃ bhikkhussa yāvajīvaṃ sāraṇīyaṃ hoti.</p>
              <p>[03] ``puna caparaṃ, bhikkhave, yasmiṃ padese bhikkhu āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharati. idaṃ, bhikkhave, tatiyaṃ bhikkhussa  yāvajīvaṃ sāraṇīyaṃ hoti. imāni kho, bhikkhave, tīṇi  bhikkhussa yāvajīvaṃ sāraṇīyāni bhavantī''ti. dutiyaṃ. </p>
            </h4>
            <h4>
              <h4n> 3. āsaṃsasuttaṃ </h4n>
              <p>[03] 13^b^.^eb^ ``tayome ^a^M1.0106^ea^, bhikkhave, puggalā santo  saṃvijjamānā lokasmiṃ. katame tayo? nirāso, āsaṃso,  vigatāso. katamo ca, bhikkhave puggalo nirāso? idha,  bhikkhave, ekacco puggalo nīce kule paccājāto hoti, caṇḍālakule  vā venakule {veṇakule (syā0 kaṃ0 pī0)} vā nesādakule vā ^a^V1.0131^ea^ rathakārakule   vā pukkusakule vā dalidde  appannapānabhojane kasiravuttike, yattha kasirena ghāsacchādo labbhati.  so ca hoti dubbaṇṇo duddasiko okoṭimako bavhābādho {bahvābādho (syā0  kaṃ0 pī0 ka0)} kāṇo  vā kuṇī vā khañjo vā pakkhahato vā, na lābhī annassa pānassa  vatthassa yānassa mālāgandhavilepanassa seyyāvasathapadīpeyyassa. so  suṇāti -- `itthannāmo kira khattiyo khattiyehi khattiyābhisekena  abhisitto'ti. tassa na evaṃ hoti -- `kudāssu nāma mampi ^a^T1.0136^ea^  khattiyā khattiyābhisekena abhisiñcissantī'ti! ayaṃ vuccati,  bhikkhave, puggalo nirāso.</p>
              <p>[03] ``katamo ca, bhikkhave, puggalo āsaṃso? idha ^a^P1.0108^ea^,  bhikkhave, rañño khattiyassa muddhāvasittassa jeṭṭho putto  hoti ābhiseko anabhisitto acalappatto {macalappatto (sī0 pī0)}. so suṇāti --  `itthannāmo kira khattiyo khattiyehi khattiyābhisekena abhisitto'ti.  tassa evaṃ hoti -- `kudāssu nāma mampi khattiyā  khattiyābhisekena abhisiñcissantī'ti! ayaṃ vuccati, bhikkhave,  puggalo āsaṃso.</p>
              <p>[03] ``katamo ca, bhikkhave, puggalo vigatāso? idha, bhikkhave,  rājā hoti khattiyo muddhāvasitto. so suṇāti -- `itthannāmo  kira khattiyo khattiyehi khattiyābhisekena abhisitto'ti. tassa na  evaṃ hoti -- `kudāssu nāma mampi khattiyā khattiyābhisekena  abhisiñcissantī'ti! taṃ kissa hetu? yā hissa, bhikkhave, pubbe  anabhisittassa abhisekāsā sā {sāssa (sī0 syā0 kaṃ0 pī0)} paṭippassaddhā. ayaṃ vuccati,  bhikkhave, puggalo vigatāso. ime kho, bhikkhave, tayo puggalā  santo saṃvijjamānā lokasmiṃ.</p>
              <p>[03] ``evamevaṃ ^a^M1.0107^ea^ kho, bhikkhave, tayo puggalā santo saṃvijjamānā  bhikkhūsu. katame tayo? nirāso, āsaṃso, vigatāso. katamo  ca, bhikkhave, puggalo nirāso? idha, bhikkhave, ekacco puggalo  dussīlo hoti pāpadhammo asuci saṅkassarasamācāro  paṭicchannakammanto assamaṇo samaṇapaṭiñño abrahmacārī  brahmacāripaṭiñño antopūti avassuto kasambujāto. so suṇāti --  `itthannāmo kira bhikkhu āsavānaṃ khayā anāsavaṃ cetovimuttiṃ  paññāvimuttiṃ ^a^T1.0137^ea^ diṭṭheva dhamme sayaṃ abhiññā sacchikatvā upasampajja  viharatī'ti. tassa na evaṃ hoti -- `kudāssu nāma ahampi  āsavānaṃ khayā anāsavaṃ cetovimuttiṃ paññāvimuttiṃ ^a^V1.0132^ea^ diṭṭheva dhamme sayaṃ  abhiññā sacchikatvā upasampajja viharissāmī'ti! ayaṃ vuccati,  bhikkhave, puggalo nirāso. </p>
              <p>[01] ``katamo ca, bhikkhave, puggalo āsaṃso? idha,  bhikkhave, bhikkhu sīlavā hoti kalyāṇadhammo. so suṇāti  ^a^P1.0109^ea^ āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharatī'ti. tassa evaṃ hoti -- `kudāssu nāma ahampi āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharissāmī'ti! ayaṃ vuccati, bhikkhave,  puggalo āsaṃso.</p>
              <p>[03] ``katamo ca, bhikkhave, puggalo vigatāso? idha, bhikkhave,  bhikkhu arahaṃ hoti khīṇāsavo. so suṇāti -- `itthannāmo kira  bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharatī'ti. tassa na  evaṃ hoti -- `kudāssu nāma ahampi āsavānaṃ khayā...pe0...  sacchikatvā upasampajja viharissāmī'ti! taṃ kissa hetu? yā  hissa, bhikkhave, pubbe avimuttassa vimuttāsā sā paṭippassaddhā.  ayaṃ vuccati, bhikkhave, puggalo vigatāso. ime kho, bhikkhave,  tayo puggalā santo saṃvijjamānā bhikkhūsū''ti. tatiyaṃ. </p>
            </h4>
            <h4>
              <h4n> 4. cakkavattisuttaṃ </h4n>
              <p>[03] 14^b^.^eb^ ``yopi ^a^T1.0138^ea^ so, bhikkhave, rājā cakkavattī  dhammiko dhammarājā sopi na arājakaṃ cakkaṃ vattetī''ti. evaṃ vutte  aññataro bhikkhu bhagavantaṃ etadavoca ^a^M1.0108^ea^ -- ``ko pana, bhante, rañño  cakkavattissa dhammikassa dhammarañño rājā''ti {cakkanti (ka0)}? ``dhammo,  bhikkhū''ti bhagavā avoca -- ``idha, bhikkhu, rājā cakkavattī  dhammiko dhammarājā dhammaṃyeva nissāya {garukaronto (sī0 syā0 kaṃ0 pī0)} dhammaṃ   sakkaronto dhammaṃ garuṃ  karonto dhammaṃ apacāyamāno dhammaddhajo dhammaketu dhammādhipateyyo  dhammikaṃ rakkhāvaraṇaguttiṃ saṃvidahati antojanasmiṃ''.</p>
              <p>[03] ``puna caparaṃ, bhikkhu, rājā cakkavattī dhammiko dhammarājā  dhammaṃyeva nissāya dhammaṃ sakkaronto dhammaṃ garuṃ karonto dhammaṃ  apacāyamāno dhammaddhajo dhammaketu dhammādhipateyyo dhammikaṃ  ^a^V1.0133^ea^ rakkhāvaraṇaguttiṃ saṃvidahati khattiyesu, anuyantesu {anuyuttesu (sī0  syā0 kaṃ0 pī0)}, balakāyasmiṃ,  brāhmaṇagahapatikesu ^a^P1.0110^ea^, negamajānapadesu,  samaṇabrāhmaṇesu, migapakkhīsu. sa kho so bhikkhu rājā cakkavattī  dhammiko dhammarājā dhammaṃyeva nissāya dhammaṃ sakkaronto dhammaṃ garuṃ  karonto dhammaṃ apacāyamāno dhammaddhajo dhammaketu dhammādhipateyyo  dhammikaṃ rakkhāvaraṇaguttiṃ saṃvidahitvā antojanasmiṃ, dhammikaṃ  rakkhāvaraṇaguttiṃ saṃvidahitvā khattiyesu, anuyantesu, balakāyasmiṃ,  brāhmaṇagahapatikesu, negamajānapadesu, samaṇabrāhmaṇesu, migapakkhīsu,  dhammeneva cakkaṃ vatteti. taṃ hoti cakkaṃ appaṭivattiyaṃ kenaci  manussabhūtena paccatthikena pāṇinā.</p>
              <p>[03] ``evamevaṃ kho, bhikkhu {bhikkhave (ka0)}, tathāgato arahaṃ sammāsambuddho  dhammiko dhammarājā dhammaṃyeva nissāya dhammaṃ sakkaronto dhammaṃ garuṃ  karonto dhammaṃ apacāyamāno dhammaddhajo dhammaketu dhammādhipateyyo ^a^T1.0139^ea^  dhammikaṃ rakkhāvaraṇaguttiṃ saṃvidahati kāyakammasmiṃ -- `evarūpaṃ  kāyakammaṃ sevitabbaṃ, evarūpaṃ kāyakammaṃ na sevitabba'''nti.</p>
              <p>[03] ``puna caparaṃ, bhikkhu, tathāgato arahaṃ sammāsambuddho dhammiko  dhammarājā dhammaṃyeva nissāya dhammaṃ sakkaronto dhammaṃ garuṃ karonto  dhammaṃ apacāyamāno dhammaddhajo dhammaketu dhammādhipateyyo dhammikaṃ  rakkhāvaraṇaguttiṃ saṃvidahati vacīkammasmiṃ -- `evarūpaṃ vacīkammaṃ  sevitabbaṃ, evarūpaṃ vacīkammaṃ na sevitabba'nti...pe0... manokammasmiṃ  -- `evarūpaṃ manokammaṃ sevitabbaṃ, evarūpaṃ manokammaṃ na  sevitabba'''nti.</p>
              <p>[03] ``sa ^a^M1.0109^ea^ kho so, bhikkhu, tathāgato arahaṃ sammāsambuddho  dhammiko dhammarājā dhammaṃyeva nissāya dhammaṃ sakkaronto dhammaṃ garuṃ  karonto dhammaṃ apacāyamāno dhammaddhajo dhammaketu dhammādhipateyyo  dhammikaṃ rakkhāvaraṇaguttiṃ saṃvidahitvā kāyakammasmiṃ, dhammikaṃ  rakkhāvaraṇaguttiṃ saṃvidahitvā vacīkammasmiṃ, dhammikaṃ rakkhāvaraṇaguttiṃ  saṃvidahitvā manokammasmiṃ, dhammeneva anuttaraṃ dhammacakkaṃ pavatteti. taṃ  hoti cakkaṃ appaṭivattiyaṃ samaṇena vā brāhmaṇena vā devena vā mārena  vā brahmunā vā kenaci vā lokasmi''nti. catutthaṃ. </p>
            </h4>
            <h4>
              <h4n> 5. sacetanasuttaṃ </h4n>
              <p>[03] 15^b^.^eb^ ekaṃ ^a^V1.0134^ea^ samayaṃ bhagavā bārāṇasiyaṃ viharati  isipatane migadāye. tatra kho bhagavā bhikkhū āmantesi --  ``bhikkhavo''ti. ``bhadante''ti ^a^P1.0111^ea^ te ^a^T1.0140^ea^ bhikkhū  bhagavato paccassosuṃ. bhagavā etadavoca --</p>
              <p>[03] ``bhūtapubbaṃ, bhikkhave, rājā ahosi sacetano {pacetano (sī0 syā0 kaṃ0  pī0)} nāma. atha  kho, bhikkhave, rājā sacetano rathakāraṃ āmantesi -- `ito me,  samma rathakāra, channaṃ māsānaṃ accayena saṅgāmo bhavissati.  sakkhissasi {sakkhasi (syā0 kaṃ0 pī0)} me, samma rathakāra,   navaṃ cakkayugaṃ kātu'nti? `sakkomi  devā'ti kho, bhikkhave, rathakāro rañño sacetanassa paccassosi.  atha kho, bhikkhave, rathakāro chahi māsehi chārattūnehi ekaṃ cakkaṃ  niṭṭhāpesi. atha kho, bhikkhave, rājā sacetano rathakāraṃ āmantesi  -- `ito me, samma rathakāra, channaṃ divasānaṃ accayena saṅgāmo  bhavissati, niṭṭhitaṃ navaṃ cakkayuga'nti? `imehi kho, deva, chahi  māsehi chārattūnehi ekaṃ cakkaṃ niṭṭhita'nti. `sakkhissasi pana me,  samma rathakāra, imehi chahi divasehi dutiyaṃ cakkaṃ niṭṭhāpetu'nti?  `sakkomi devā'ti kho, bhikkhave, rathakāro chahi divasehi dutiyaṃ  cakkaṃ niṭṭhāpetvā navaṃ cakkayugaṃ ādāya yena rājā sacetano  tenupasaṅkami; upasaṅkamitvā rājānaṃ sacetanaṃ etadavoca -- `idaṃ te,  deva, navaṃ cakkayugaṃ niṭṭhita'nti. `yañca te idaṃ, samma rathakāra,  cakkaṃ chahi māsehi niṭṭhitaṃ chārattūnehi yañca te idaṃ cakkaṃ chahi  divasehi niṭṭhitaṃ, imesaṃ kiṃ nānākaraṇaṃ? nesāhaṃ kiñci  nānākaraṇaṃ passāmī'ti. `atthesaṃ, deva, nānākaraṇaṃ. passatu devo  nānākaraṇa'''nti.</p>
              <p>[03] ``atha ^a^M1.0110^ea^ kho, bhikkhave, rathakāro yaṃ taṃ cakkaṃ chahi divasehi  niṭṭhitaṃ taṃ pavattesi. taṃ pavattitaṃ samānaṃ yāvatikā abhisaṅkhārassa  gati tāvatikaṃ gantvā ciṅgulāyitvā ^a^T1.0141^ea^ bhūmiyaṃ papati. yaṃ pana taṃ cakkaṃ  chahi māsehi niṭṭhitaṃ ^a^P1.0112^ea^ chārattūnehi taṃ pavattesi.  taṃ pavattitaṃ samānaṃ yāvatikā abhisaṅkhārassa gati tāvatikaṃ gantvā  akkhāhataṃ maññe aṭṭhāsi.</p>
              <p>[03] ```ko nu kho, samma rathakāra, hetu ko paccayo yamidaṃ {yadidaṃ (ka0)} cakkaṃ  chahi divasehi niṭṭhitaṃ taṃ pavattitaṃ samānaṃ yāvatikā abhisaṅkhārassa  gati tāvatikaṃ gantvā ciṅgulāyitvā bhūmiyaṃ ^a^V1.0135^ea^ papati? ko pana, samma  rathakāra, hetu ko paccayo yamidaṃ cakkaṃ chahi māsehi niṭṭhitaṃ  chārattūnehi taṃ pavattitaṃ samānaṃ yāvatikā abhisaṅkhārassa gati  tāvatikaṃ gantvā akkhāhataṃ maññe aṭṭhāsī'ti? `yamidaṃ, deva, cakkaṃ  chahi divasehi niṭṭhitaṃ tassa nemipi savaṅkā sadosā sakasāvā,  arāpi savaṅkā sadosā sakasāvā, nābhipi savaṅkā sadosā sakasāvā.  taṃ nemiyāpi savaṅkattā sadosattā sakasāvattā, arānampi savaṅkattā  sadosattā sakasāvattā, nābhiyāpi savaṅkattā sadosattā sakasāvattā  pavattitaṃ samānaṃ yāvatikā abhisaṅkhārassa gati tāvatikaṃ gantvā  ciṅgulāyitvā bhūmiyaṃ papati. yaṃ pana taṃ, deva, cakkaṃ chahi māsehi  niṭṭhitaṃ chārattūnehi tassa nemipi avaṅkā adosā akasāvā, arāpi  avaṅkā adosā akasāvā, nābhipi avaṅkā adosā akasāvā. taṃ  nemiyāpi avaṅkattā adosattā akasāvattā, arānampi avaṅkattā  adosattā akasāvattā, nābhiyāpi avaṅkattā adosattā akasāvattā  pavattitaṃ samānaṃ yāvatikā abhisaṅkhārassa gati tāvatikaṃ gantvā  akkhāhataṃ maññe aṭṭhāsī'''ti.</p>
              <p>[03] ``siyā kho pana, bhikkhave, tumhākaṃ evamassa -- `añño  nūna tena samayena so ^a^T1.0142^ea^ rathakāro ahosī'ti! na kho panetaṃ,  bhikkhave, evaṃ daṭṭhabbaṃ. ahaṃ tena samayena so rathakāro ahosiṃ.  tadāhaṃ, bhikkhave, kusalo dāruvaṅkānaṃ dārudosānaṃ dārukasāvānaṃ.  etarahi kho panāhaṃ, bhikkhave, arahaṃ sammāsambuddho kusalo  kāyavaṅkānaṃ kāyadosānaṃ ^a^M1.0111^ea^ kāyakasāvānaṃ, kusalo vacīvaṅkānaṃ  vacīdosānaṃ vacīkasāvānaṃ, kusalo manovaṅkānaṃ manodosānaṃ  manokasāvānaṃ. yassa kassaci, bhikkhave, bhikkhussa vā  bhikkhuniyā vā kāyavaṅko appahīno kāyadoso kāyakasāvo,  vacīvaṅko appahīno vacīdoso vacīkasāvo, manovaṅko appahīno  manodoso manokasāvo, evaṃ papatitā te, bhikkhave, imasmā  dhammavinayā, seyyathāpi taṃ cakkaṃ chahi divasehi niṭṭhitaṃ.</p>
              <p>[03] ``yassa kassaci, bhikkhave, bhikkhussa vā bhikkhuniyā vā  kāyavaṅko pahīno kāyadoso kāyakasāvo, vacīvaṅko pahīno  vacīdoso vacīkasāvo, manovaṅko pahīno manodoso manokasāvo  ^a^P1.0113^ea^, evaṃ patiṭṭhitā te, bhikkhave, imasmiṃ dhammavinaye,  seyyathāpi taṃ cakkaṃ chahi māsehi niṭṭhitaṃ chārattūnehi.</p>
              <p>[03] ``tasmātiha ^a^V1.0136^ea^, bhikkhave, evaṃ sikkhitabbaṃ -- `kāyavaṅkaṃ  pajahissāma kāyadosaṃ kāyakasāvaṃ, vacīvaṅkaṃ pajahissāma vacīdosaṃ  vacīkasāvaṃ, manovaṅkaṃ pajahissāma manodosaṃ manokasāva'nti.  evañhi vo, bhikkhave, sikkhitabba''nti. pañcamaṃ. </p>
            </h4>
            <h4>
              <h4n> 6. apaṇṇakasuttaṃ </h4n>
              <p>[03] 16^b^.^eb^ ``tīhi, bhikkhave, dhammehi samannāgato  bhikkhu apaṇṇakapaṭipadaṃ {apaṇṇakataṃ paṭipadaṃ (sī0 pī0) ṭīkāya   pana sameti} paṭipanno hoti, yoni cassa āraddhā hoti  āsavānaṃ khayāya. katamehi tīhi? idha, bhikkhave, bhikkhu  indriyesu guttadvāro hoti, bhojane mattaññū hoti, jāgariyaṃ anuyutto  hoti.</p>
              <p>[03] ``kathañca, bhikkhave, bhikkhu ^a^T1.0143^ea^ indriyesu guttadvāro hoti?  idha, bhikkhave, bhikkhu cakkhunā rūpaṃ disvā na nimittaggāhī hoti  nānubyañjanaggāhī. yatvādhikaraṇamenaṃ {yatvādhikaraṇametaṃ (sī0)} cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā... ghānena gandhaṃ ghāyitvā... jivhāya  rasaṃ sāyitvā... kāyena phoṭṭhabbaṃ phusitvā... manasā dhammaṃ viññāya  na nimittaggāhī hoti nānubyañjanaggāhī. yatvādhikaraṇamenaṃ  ^a^M1.0112^ea^ manindriyaṃ asaṃvutaṃ viharantaṃ abhijjhādomanassā pāpakā akusalā  dhammā anvāssaveyyuṃ tassa saṃvarāya paṭipajjati, rakkhati manindriyaṃ,  manindriye saṃvaraṃ āpajjati. evaṃ kho, bhikkhave, bhikkhu indriyesu  guttadvāro hoti.</p>
              <p>[03] ``kathañca ^a^P1.0114^ea^, bhikkhave, bhikkhu bhojane  mattaññū hoti? idha, bhikkhave, bhikkhu paṭisaṅkhā yoniso āhāraṃ  āhāreti -- `neva davāya na madāya na maṇḍanāya na vibhūsanāya,  yāvadeva imassa kāyassa ṭhitiyā yāpanāya vihiṃsūparatiyā  brahmacariyānuggahāya, iti purāṇañca vedanaṃ paṭihaṅkhāmi, navañca  vedanaṃ na uppādessāmi, yātrā ca me bhavissati anavajjatā ca  phāsuvihāro cā'ti. evaṃ kho, bhikkhave, bhikkhu bhojane mattaññū  hoti.</p>
              <p>[03] ``kathañca, bhikkhave, bhikkhu jāgariyaṃ anuyutto hoti?  idha, bhikkhave, bhikkhu divasaṃ caṅkamena nisajjāya āvaraṇīyehi  dhammehi cittaṃ parisodheti, rattiyā paṭhamaṃ yāmaṃ caṅkamena ^a^V1.0137^ea^ nisajjāya  āvaraṇīyehi dhammehi cittaṃ parisodheti, rattiyā ^a^T1.0144^ea^ majjhimaṃ yāmaṃ  dakkhiṇena passena sīhaseyyaṃ kappeti pāde pādaṃ accādhāya sato  sampajāno uṭṭhānasaññaṃ manasi karitvā, rattiyā pacchimaṃ yāmaṃ  paccuṭṭhāya caṅkamena nisajjāya āvaraṇīyehi dhammehi cittaṃ parisodheti.  evaṃ kho, bhikkhave, bhikkhu jāgariyaṃ anuyutto hoti. imehi  kho, bhikkhave, tīhi dhammehi samannāgato bhikkhu apaṇṇakapaṭipadaṃ  paṭipanno hoti, yoni cassa āraddhā hoti āsavānaṃ khayāyā''ti.  chaṭṭhaṃ. </p>
            </h4>
            <h4>
              <h4n> 7. attabyābādhasuttaṃ </h4n>
              <p>[03] 17^b^.^eb^ ``tayome, bhikkhave, dhammā attabyābādhāyapi  saṃvattanti, parabyābādhāyapi saṃvattanti, ubhayabyābādhāyapi saṃvattanti.  katame tayo? kāyaduccaritaṃ, vacīduccaritaṃ, manoduccaritaṃ. ime  kho, bhikkhave, tayo dhammā attabyābādhāyapi saṃvattanti,  parabyābādhāyapi saṃvattanti, ubhayabyābādhāyapi saṃvattanti.</p>
              <p>[03] ``tayome, bhikkhave, dhammā nevattabyābādhāyapi saṃvattanti, na  parabyābādhāyapi saṃvattanti, na ubhayabyābādhāyapi saṃvattanti. katame  tayo? kāyasucaritaṃ, vacīsucaritaṃ, manosucaritaṃ. ime kho,  bhikkhave, tayo ^a^M1.0113^ea^ dhammā nevattabyābādhāyapi saṃvattanti, na  parabyābādhāyapi saṃvattanti, na ubhayabyābādhāyapi saṃvattantī''ti.  sattamaṃ. </p>
            </h4>
            <h4>
              <h4n> 8. devalokasuttaṃ </h4n>
              <p>[03] 18^b^.^eb^ ``sace ^a^P1.0115^ea^ vo, bhikkhave,  aññatitthiyā paribbājakā evaṃ puccheyyuṃ -- `devalokūpapattiyā,  āvuso, samaṇe gotame brahmacariyaṃ vussathā'ti? nanu tumhe,  bhikkhave, evaṃ puṭṭhā aṭṭīyeyyātha harāyeyyātha jiguccheyyāthā''ti?  ``evaṃ, bhante''. ``iti kira tumhe, bhikkhave, dibbena āyunā  aṭṭīyatha harāyatha jigucchatha, dibbena vaṇṇena dibbena sukhena ^a^T1.0145^ea^ dibbena  yasena dibbenādhipateyyena aṭṭīyatha harāyatha jigucchatha; pageva kho  pana, bhikkhave, tumhehi kāyaduccaritena aṭṭīyitabbaṃ harāyitabbaṃ  jigucchitabbaṃ, vacīduccaritena... manoduccaritena aṭṭīyitabbaṃ  harāyitabbaṃ jigucchitabba''nti. aṭṭhamaṃ. </p>
            </h4>
            <h4>
              <h4n> 9. paṭhamapāpaṇikasuttaṃ </h4n>
              <p>[03] 19^b^.^eb^ ``tīhi ^a^V1.0138^ea^, bhikkhave, aṅgehi samannāgato  pāpaṇiko abhabbo anadhigataṃ vā bhogaṃ adhigantuṃ, adhigataṃ vā bhogaṃ  phātiṃ kātuṃ. katamehi tīhi? idha, bhikkhave, pāpaṇiko  pubbaṇhasamayaṃ {majjhantikasamayaṃ (sī0 syā0 kaṃ0 pī0)} na sakkaccaṃ   kammantaṃ adhiṭṭhāti, majjhanhikasamayaṃ na  sakkaccaṃ kammantaṃ adhiṭṭhāti, sāyanhasamayaṃ na sakkaccaṃ kammantaṃ  adhiṭṭhāti. imehi kho, bhikkhave, tīhi aṅgehi samannāgato  pāpaṇiko abhabbo anadhigataṃ vā bhogaṃ adhigantuṃ, adhigataṃ vā bhogaṃ  phātiṃ kātuṃ {phātikattuṃ (sī0), phātikātuṃ (syā0 kaṃ0 pī0)}.</p>
              <p>[03] ``evamevaṃ kho, bhikkhave, tīhi dhammehi samannāgato bhikkhu  abhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ  dhammaṃ phātiṃ kātuṃ. katamehi tīhi? idha, bhikkhave, bhikkhu  pubbaṇhasamayaṃ na sakkaccaṃ samādhinimittaṃ adhiṭṭhāti, majjhanhikasamayaṃ  na sakkaccaṃ samādhinimittaṃ adhiṭṭhāti, sāyanhasamayaṃ na sakkaccaṃ  samādhinimittaṃ adhiṭṭhāti. imehi kho, bhikkhave, tīhi dhammehi  samannāgato bhikkhu abhabbo anadhigataṃ vā kusalaṃ dhammaṃ adhigantuṃ,  adhigataṃ vā kusalaṃ dhammaṃ phātiṃ kātuṃ.</p>
              <p>[03] ``tīhi ^a^M1.0114^ea^ ^a^P1.0116^ea^, bhikkhave, aṅgehi samannāgato  pāpaṇiko bhabbo anadhigataṃ vā bhogaṃ adhigantuṃ, adhigataṃ vā bhogaṃ  phātiṃ kātuṃ. katamehi tīhi? idha ^a^T1.0146^ea^, bhikkhave, pāpaṇiko  pubbaṇhasamayaṃ sakkaccaṃ kammantaṃ adhiṭṭhāti, majjhanhikasamayaṃ...pe0...  sāyanhasamayaṃ sakkaccaṃ kammantaṃ adhiṭṭhāti. imehi kho, bhikkhave,  tīhi aṅgehi samannāgato pāpaṇiko bhabbo anadhigataṃ vā bhogaṃ  adhigantuṃ, adhigataṃ vā bhogaṃ phātiṃ kātuṃ.</p>
              <p>[03] ``evamevaṃ kho, bhikkhave, tīhi dhammehi samannāgato bhikkhu  bhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ  dhammaṃ phātiṃ kātuṃ. katamehi tīhi? idha, bhikkhave, bhikkhu  pubbaṇhasamayaṃ sakkaccaṃ samādhinimittaṃ adhiṭṭhāti,  majjhanhikasamayaṃ...pe0... sāyanhasamayaṃ sakkaccaṃ samādhinimittaṃ  adhiṭṭhāti. imehi kho, bhikkhave, tīhi dhammehi samannāgato bhikkhu  bhabbo anadhigataṃ vā kusalaṃ dhammaṃ adhigantuṃ, adhigataṃ vā kusalaṃ  dhammaṃ phātiṃ kātu''nti. navamaṃ. </p>
            </h4>
            <h4>
              <h4n> 10. dutiyapāpaṇikasuttaṃ </h4n>
              <p>[03] 20^b^.^eb^ ``tīhi ^a^V1.0139^ea^, bhikkhave, aṅgehi samannāgato  pāpaṇiko nacirasseva mahattaṃ vepullattaṃ {mahantattaṃ vā vepullattaṃ vā (pī0 ka0)} pāpuṇāti   bhogesu. katamehi  tīhi? idha, bhikkhave, pāpaṇiko cakkhumā ca hoti vidhuro ca  nissayasampanno ca. kathañca, bhikkhave, pāpaṇiko cakkhumā hoti?  idha, bhikkhave, pāpaṇiko paṇiyaṃ jānāti -- `idaṃ paṇiyaṃ evaṃ  kītaṃ, evaṃ vikkayamānaṃ {vikkīyamānaṃ (?)}, ettakaṃ mūlaṃ bhavissati,   ettako udayo'ti {uddayoti (sī0)}. evaṃ kho, bhikkhave,   pāpaṇiko cakkhumā hoti.</p>
              <p>[03] ``kathañca, bhikkhave, pāpaṇiko vidhuro hoti? idha,  bhikkhave, pāpaṇiko kusalo hoti paṇiyaṃ ketuñca vikketuñca. evaṃ  kho, bhikkhave, pāpaṇiko vidhuro hoti.</p>
              <p>[03] ``kathañca, bhikkhave, pāpaṇiko nissayasampanno hoti? idha  ^a^P1.0117^ea^ bhikkhave ^a^T1.0147^ea^, pāpaṇikaṃ ye te gahapatī vā  gahapatiputtā vā aḍḍhā mahaddhanā mahābhogā te evaṃ jānanti -- `ayaṃ  kho bhavaṃ pāpaṇiko cakkhumā vidhuro ^a^M1.0115^ea^ ca paṭibalo puttadārañca posetuṃ,  amhākañca kālena kālaṃ anuppadātu'nti. te naṃ bhogehi nipatanti  -- `ito, samma pāpaṇika, bhoge karitvā {haritvā (sī0 syā0 kaṃ0)} puttadārañca posehi,  amhākañca kālena kālaṃ anuppadehī'ti. evaṃ kho, bhikkhave,  pāpaṇiko nissayasampanno hoti. imehi kho, bhikkhave, tīhi  aṅgehi samannāgato pāpaṇiko nacirasseva mahattaṃ vepullattaṃ pāpuṇāti  bhogesu.</p>
              <p>[03] ``evamevaṃ kho, bhikkhave, tīhi dhammehi samannāgato bhikkhu  nacirasseva mahattaṃ vepullattaṃ pāpuṇāti kusalesu dhammesu. katamehi  tīhi? idha, bhikkhave, bhikkhu cakkhumā ca hoti vidhuro ca  nissayasampanno ca. kathañca, bhikkhave, bhikkhu cakkhumā hoti?  idha, bhikkhave, bhikkhu `idaṃ dukkha'nti yathābhūtaṃ pajānāti, `ayaṃ  dukkhasamudayo'ti yathābhūtaṃ pajānāti, `ayaṃ dukkhanirodho'ti  yathābhūtaṃ pajānāti, `ayaṃ dukkhanirodhagāminī paṭipadā'ti yathābhūtaṃ  pajānāti. evaṃ kho, bhikkhave, bhikkhu cakkhumā hoti.</p>
              <p>[03] ``kathañca, bhikkhave, bhikkhu vidhuro hoti? idha, bhikkhave,  bhikkhu āraddhavīriyo viharati ^a^V1.0140^ea^ akusalānaṃ dhammānaṃ pahānāya,  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu. evaṃ kho, bhikkhave, bhikkhu vidhuro hoti.</p>
              <p>[03] ``kathañca, bhikkhave, bhikkhu nissayasampanno hoti? idha,  bhikkhave, bhikkhu ye te bhikkhū bahussutā āgatāgamā dhammadharā  vinayadharā mātikādharā te kālena kālaṃ upasaṅkamitvā paripucchati  paripañhati ^a^T1.0148^ea^ -- `idaṃ, bhante, kathaṃ, imassa ko attho'ti? tassa te  āyasmanto avivaṭañceva vivaranti, anuttānīkatañca uttānīkaronti,  anekavihitesu ca kaṅkhāṭhāniyesu dhammesu kaṅkhaṃ paṭivinodenti.  evaṃ kho, bhikkhave, bhikkhu nissayasampanno hoti. imehi ^a^P1.0118^ea^  kho, bhikkhave, tīhi dhammehi samannāgato bhikkhu  nacirasseva mahattaṃ vepullattaṃ pāpuṇāti kusalesu dhammesū''ti. dasamaṃ. </p>
              <p>[06] rathakāravaggo dutiyo. </p>
              <p>[06] paṭhamabhāṇavāro niṭṭhito. </p>
              <p>[01] tassuddānaṃ -- </p>
              <p>[21] ñāto ^a^M1.0116^ea^ {ñātako (syā0 kaṃ0)} sāraṇīyo bhikkhu, cakkavattī sacetano. </p>
              <p>[22] apaṇṇakattā devo ca, duve pāpaṇikena cāti.. </p>
            </h4>
          </h3>
          <h3>
            <h3n> 3. puggalavaggo </h3n>
            <h4>
              <h4n> 1. samiddhasuttaṃ </h4n>
              <p>[03] 21^b^.^eb^ evaṃ ^a^V1.0141^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho āyasmā ca  samiddho {saviṭṭho (sī0 syā0 kaṃ0 pī0)} āyasmā ca   mahākoṭṭhiko {mahākoṭṭhito (sī0 syā0 kaṃ0 pī0)} yenāyasmā sāriputto  tenupasaṅkamiṃsu; upasaṅkamitvā āyasmatā sāriputtena saddhiṃ sammodiṃsu.  sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu.  ekamantaṃ nisinnaṃ kho āyasmantaṃ samiddhaṃ āyasmā sāriputto  etadavoca --</p>
              <p>[03] ``tayome, āvuso samiddha, puggalā santo saṃvijjamānā  lokasmiṃ. katame tayo? kāyasakkhī, diṭṭhippatto {diṭṭhappatto (ka0)}, saddhāvimutto.  ime kho, āvuso, tayo puggalā santo ^a^T1.0149^ea^ saṃvijjamānā lokasmiṃ.  imesaṃ, āvuso, tiṇṇaṃ puggalānaṃ katamo te puggalo khamati  abhikkantataro ca paṇītataro cā''ti?</p>
              <p>[03] ``tayome, āvuso sāriputta, puggalā santo saṃvijjamānā  lokasmiṃ. katame tayo? kāyasakkhī, diṭṭhippatto, saddhāvimutto.  ime kho, āvuso, tayo puggalā santo saṃvijjamānā lokasmiṃ.  imesaṃ, āvuso, tiṇṇaṃ puggalānaṃ yvāyaṃ {yoyaṃ (ka0)} puggalo saddhāvimutto, ayaṃ me  puggalo khamati imesaṃ tiṇṇaṃ puggalānaṃ abhikkantataro ca paṇītataro  ca. taṃ kissa hetu? imassa, āvuso, puggalassa saddhindriyaṃ  adhimatta''nti.</p>
              <p>[03] atha kho āyasmā sāriputto āyasmantaṃ mahākoṭṭhikaṃ etadavoca  -- ``tayome, āvuso koṭṭhika, puggalā santo saṃvijjamānā  lokasmiṃ ^a^M1.0117^ea^. katame tayo? kāyasakkhī, diṭṭhippatto, saddhāvimutto.  ime kho, āvuso, tayo puggalā santo saṃvijjamānā lokasmiṃ.  imesaṃ ^a^P1.0119^ea^, āvuso, tiṇṇaṃ puggalānaṃ katamo te  puggalo khamati abhikkantataro ca paṇītataro cā''ti?</p>
              <p>[03] ``tayome ^a^V1.0142^ea^, āvuso sāriputta, puggalā santo saṃvijjamānā  lokasmiṃ. katame tayo? kāyasakkhī, diṭṭhippatto, saddhāvimutto.  ime kho, āvuso, tayo puggalā santo saṃvijjamānā lokasmiṃ.  imesaṃ, āvuso, tiṇṇaṃ puggalānaṃ yvāyaṃ puggalo kāyasakkhī, ayaṃ me  puggalo khamati imesaṃ tiṇṇaṃ puggalānaṃ abhikkantataro ca paṇītataro  ca. taṃ kissa hetu? imassa, āvuso, puggalassa samādhindriyaṃ  adhimatta''nti.</p>
              <p>[03] atha kho āyasmā mahākoṭṭhiko āyasmantaṃ sāriputtaṃ etadavoca  -- ``tayome, āvuso sāriputta, puggalā santo saṃvijjamānā  lokasmiṃ. katame tayo? kāyasakkhī ^a^T1.0150^ea^, diṭṭhippatto, saddhāvimutto.  ime kho, āvuso, tayo puggalā santo saṃvijjamānā lokasmiṃ.  imesaṃ, āvuso, tiṇṇaṃ puggalānaṃ katamo te puggalo khamati  abhikkantataro ca paṇītataro cā''ti?</p>
              <p>[03] ``tayome, āvuso koṭṭhika, puggalā santo saṃvijjamānā  lokasmiṃ. katame tayo? kāyasakkhī, diṭṭhippatto, saddhāvimutto.  ime kho, āvuso, tayo puggalā santo saṃvijjamānā lokasmiṃ.  imesaṃ, āvuso, tiṇṇaṃ puggalānaṃ yvāyaṃ puggalo diṭṭhippatto, ayaṃ me  puggalo khamati imesaṃ tiṇṇaṃ puggalānaṃ abhikkantataro ca paṇītataro  ca. taṃ kissa hetu? imassa, āvuso, puggalassa paññindriyaṃ  adhimatta''nti.</p>
              <p>[03] atha kho āyasmā sāriputto āyasmantañca samiddhaṃ  āyasmantañca mahākoṭṭhikaṃ etadavoca -- ``byākataṃ kho, āvuso,  amhehi sabbeheva yathāsakaṃ paṭibhānaṃ. āyāmāvuso, yena bhagavā  tenupasaṅkamissāma; upasaṅkamitvā bhagavato etamatthaṃ ārocessāma.  yathā no bhagavā byākarissati tathā naṃ dhāressāmā''ti.  ``evamāvuso''ti kho āyasmā ca samiddho āyasmā ca  mahākoṭṭhiko āyasmato sāriputtassa ^a^M1.0118^ea^ paccassosuṃ. atha kho āyasmā  ca sāriputto āyasmā ca samiddho āyasmā ca mahākoṭṭhiko yena  bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ ^a^P1.0120^ea^ nisinno kho āyasmā  sāriputto yāvatako ahosi āyasmatā ca samiddhena āyasmatā ca  mahākoṭṭhikena saddhiṃ kathāsallāpo taṃ sabbaṃ ^a^T1.0151^ea^ bhagavato ārocesi.</p>
              <p>[03] ``na ^a^V1.0143^ea^ khvettha, sāriputta, sukaraṃ ekaṃsena byākātuṃ -- `ayaṃ  imesaṃ tiṇṇaṃ puggalānaṃ abhikkantataro ca paṇītataro cā'ti.  ṭhānañhetaṃ, sāriputta, vijjati yvāyaṃ puggalo saddhāvimutto svāssa {svāyaṃ (syā0  kaṃ0 pī0), soyaṃ (ka0)}  arahattāya paṭipanno, yvāyaṃ puggalo kāyasakkhī svāssa sakadāgāmī  vā anāgāmī vā, yo cāyaṃ puggalo diṭṭhippatto sopassa {soyaṃ (ka0)} sakadāgāmī  vā anāgāmī vā.</p>
              <p>[03] ``na khvettha, sāriputta, sukaraṃ ekaṃsena byākātuṃ -- `ayaṃ  imesaṃ tiṇṇaṃ puggalānaṃ abhikkantataro ca paṇītataro cā'ti.  ṭhānañhetaṃ, sāriputta, vijjati yvāyaṃ puggalo kāyasakkhī svāssa  arahattāya paṭipanno, yvāyaṃ puggalo saddhāvimutto svāssa sakadāgāmī  vā anāgāmī vā, yo cāyaṃ puggalo diṭṭhippatto sopassa sakadāgāmī  vā anāgāmī vā.</p>
              <p>[03] ``na khvettha, sāriputta, sukaraṃ ekaṃsena byākātuṃ -- `ayaṃ  imesaṃ tiṇṇaṃ puggalānaṃ abhikkantataro ca paṇītataro cā'ti.  ṭhānañhetaṃ, sāriputta, vijjati yvāyaṃ puggalo diṭṭhippatto svāssa  arahattāya paṭipanno, yvāyaṃ puggalo saddhāvimutto svāssa sakadāgāmī  vā anāgāmī vā, yo cāyaṃ puggalo kāyasakkhī sopassa  sakadāgāmī vā anāgāmī vā.</p>
              <p>[03] ``na khvettha, sāriputta, sukaraṃ ekaṃsena byākātuṃ -- `ayaṃ  imesaṃ tiṇṇaṃ puggalānaṃ abhikkantataro ca paṇītataro cā'''ti. paṭhamaṃ. </p>
            </h4>
            <h4>
              <h4n> 2. gilānasuttaṃ </h4n>
              <p>[03] 22^b^.^eb^ {pu0 pa0 94} ``tayome, bhikkhave, gilānā santo  saṃvijjamānā lokasmiṃ. katame tayo? idha, bhikkhave, ekacco  gilāno labhanto vā sappāyāni bhojanāni alabhanto vā sappāyāni  bhojanāni, labhanto vā sappāyāni bhesajjāni ^a^T1.0152^ea^ alabhanto vā  sappāyāni bhesajjāni, labhanto vā ^a^M1.0119^ea^ ^a^P1.0121^ea^ patirūpaṃ  upaṭṭhākaṃ alabhanto vā patirūpaṃ upaṭṭhākaṃ neva vuṭṭhāti tamhā ābādhā.</p>
              <p>[03] ``idha pana, bhikkhave, ekacco gilāno labhanto vā  sappāyāni bhojanāni alabhanto vā sappāyāni bhojanāni, labhanto  vā sappāyāni bhesajjāni alabhanto vā sappāyāni bhesajjāni  ^a^V1.0144^ea^, labhanto vā patirūpaṃ upaṭṭhākaṃ alabhanto vā patirūpaṃ upaṭṭhākaṃ vuṭṭhāti  tamhā ābādhā.</p>
              <p>[03] ``idha pana, bhikkhave, ekacco gilāno labhantova sappāyāni  bhojanāni no alabhanto, labhantova sappāyāni bhesajjāni no  alabhanto, labhantova patirūpaṃ upaṭṭhākaṃ no alabhanto vuṭṭhāti tamhā  ābādhā.</p>
              <p>[03] ``tatra, bhikkhave, yvāyaṃ gilāno labhantova sappāyāni  bhojanāni no alabhanto, labhantova sappāyāni bhesajjāni no  alabhanto, labhantova patirūpaṃ upaṭṭhākaṃ no alabhanto vuṭṭhāti tamhā  ābādhā, imaṃ kho, bhikkhave, gilānaṃ paṭicca gilānabhattaṃ anuññātaṃ  gilānabhesajjaṃ anuññātaṃ gilānupaṭṭhāko anuññāto. imañca pana,  bhikkhave, gilānaṃ paṭicca aññepi gilānā upaṭṭhātabbā. ime kho,  bhikkhave, tayo gilānā santo saṃvijjamānā lokasmiṃ.</p>
              <p>[03] ``evamevaṃ kho, bhikkhave, tayome gilānūpamā puggalā santo  saṃvijjamānā lokasmiṃ. katame tayo? idha, bhikkhave, ekacco  puggalo labhanto vā tathāgataṃ dassanāya alabhanto vā tathāgataṃ  dassanāya, labhanto vā tathāgatappaveditaṃ dhammavinayaṃ savanāya  alabhanto vā tathāgatappaveditaṃ dhammavinayaṃ ^a^T1.0153^ea^ savanāya neva okkamati  niyāmaṃ kusalesu dhammesu sammattaṃ.</p>
              <p>[03] ``idha, pana, bhikkhave, ekacco puggalo labhanto vā tathāgataṃ  dassanāya alabhanto vā tathāgataṃ dassanāya, labhanto vā  tathāgatappaveditaṃ dhammavinayaṃ savanāya alabhanto vā tathāgatappaveditaṃ  dhammavinayaṃ savanāya okkamati niyāmaṃ kusalesu dhammesu sammattaṃ.</p>
              <p>[03] ``idha pana, bhikkhave, ekacco puggalo labhantova tathāgataṃ  dassanāya no alabhanto, labhantova tathāgatappaveditaṃ dhammavinayaṃ  savanāya no alabhanto okkamati niyāmaṃ kusalesu dhammesu sammattaṃ.</p>
              <p>[03] ``tatra ^a^M1.0120^ea^ ^a^P1.0122^ea^, bhikkhave, yvāyaṃ puggalo  labhantova tathāgataṃ dassanāya no alabhanto, labhantova  ^a^V1.0145^ea^ tathāgatappaveditaṃ dhammavinayaṃ savanāya no alabhanto okkamati niyāmaṃ  kusalesu dhammesu sammattaṃ, imaṃ kho bhikkhave, puggalaṃ paṭicca  dhammadesanā anuññātā. imañca pana, bhikkhave, puggalaṃ paṭicca  aññesampi dhammo desetabbo. ``ime kho, bhikkhave, tayo  gilānūpamā puggalā santo saṃvijjamānā lokasmi''nti. dutiyaṃ. </p>
            </h4>
            <h4>
              <h4n> 3. saṅkhārasuttaṃ </h4n>
              <p>[03] 23^b^.^eb^ ``tayome, bhikkhave, puggalā santo  saṃvijjamānā lokasmiṃ. katame tayo? idha, bhikkhave, ekacco  puggalo sabyābajjhaṃ {sabyāpajjhaṃ (sabbattha) evamuparipi} kāyasaṅkhāraṃ   abhisaṅkharoti, sabyābajjhaṃ  vacīsaṅkhāraṃ abhisaṅkharoti, sabyābajjhaṃ manosaṅkhāraṃ  abhisaṅkharoti. so sabyābajjhaṃ kāyasaṅkhāraṃ abhisaṅkharitvā,  sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ  abhisaṅkharitvā sabyābajjhaṃ lokaṃ upapajjati. tamenaṃ sabyābajjhaṃ  lokaṃ ^a^T1.0154^ea^ upapannaṃ samānaṃ sabyābajjhā phassā phusanti. so  sabyābajjhehi phassehi phuṭṭho samāno sabyābajjhaṃ vedanaṃ vedayati  ekantadukkhaṃ, seyyathāpi sattā nerayikā.</p>
              <p>[03] ``idha pana, bhikkhave, ekacco puggalo abyābajjhaṃ  kāyasaṅkhāraṃ abhisaṅkharoti, abyābajjhaṃ vacīsaṅkhāraṃ  abhisaṅkharoti, abyābajjhaṃ manosaṅkhāraṃ abhisaṅkharoti. so  abyābajjhaṃ kāyasaṅkhāraṃ abhisaṅkharitvā, abyābajjhaṃ vacīsaṅkhāraṃ  abhisaṅkharitvā, abyābajjhaṃ manosaṅkhāraṃ abhisaṅkharitvā  abyābajjhaṃ lokaṃ upapajjati. tamenaṃ abyābajjhaṃ lokaṃ upapannaṃ  samānaṃ abyābajjhā phassā phusanti. so abyābajjhehi phassehi  phuṭṭho samāno abyābajjhaṃ vedanaṃ vedayati ekantasukhaṃ, seyyathāpi devā  subhakiṇhā.</p>
              <p>[03] ``idha pana, bhikkhave, ekacco puggalo sabyābajjhampi  abyābajjhampi kāyasaṅkhāraṃ abhisaṅkharoti, sabyābajjhampi  abyābajjhampi vacīsaṅkhāraṃ abhisaṅkharoti, sabyābajjhampi  abyābajjhampi manosaṅkhāraṃ abhisaṅkharoti. so sabyābajjhampi  abyābajjhampi kāyasaṅkhāraṃ abhisaṅkharitvā, sabyābajjhampi  abyābajjhampi vacīsaṅkhāraṃ abhisaṅkharitvā, sabyābajjhampi  abyābajjhampi ^a^P1.0123^ea^ manosaṅkhāraṃ abhisaṅkharitvā  sabyābajjhampi abyābajjhampi lokaṃ upapajjati. tamenaṃ  sabyābajjhampi abyābajjhampi lokaṃ ^a^M1.0121^ea^ upapannaṃ samānaṃ sabyābajjhāpi  abyābajjhāpi phassā ^a^V1.0146^ea^ phusanti. so sabyābajjhehipi abyābajjhehipi  phassehi phuṭṭho samāno sabyābajjhampi abyābajjhampi vedanaṃ vedayati  vokiṇṇasukhadukkhaṃ, seyyathāpi manussā ekacce ca devā ekacce ca  vinipātikā. ime kho, bhikkhave, tayo puggalā santo  saṃvijjamānā lokasmi''nti. tatiyaṃ. </p>
            </h4>
            <h4>
              <h4n> 4. bahukārasuttaṃ </h4n>
              <p>[03] 24^b^.^eb^ ``tayome ^a^T1.0155^ea^, bhikkhave, puggalā puggalassa  bahukārā. katame tayo? yaṃ, bhikkhave, puggalaṃ āgamma puggalo  buddhaṃ saraṇaṃ gato hoti, dhammaṃ saraṇaṃ gato hoti, saṅghaṃ saraṇaṃ gato  hoti; ayaṃ, bhikkhave, puggalo imassa puggalassa bahukāro.</p>
              <p>[03] ``puna caparaṃ, bhikkhave, yaṃ puggalaṃ āgamma puggalo `idaṃ  dukkha'nti yathābhūtaṃ pajānāti, `ayaṃ dukkhasamudayo'ti yathābhūtaṃ  pajānāti, `ayaṃ dukkhanirodho'ti yathābhūtaṃ pajānāti, `ayaṃ  dukkhanirodhagāminī paṭipadā'ti yathābhūtaṃ pajānāti; ayaṃ, bhikkhave,  puggalo imassa puggalassa bahukāro.</p>
              <p>[03] ``puna caparaṃ, bhikkhave, yaṃ puggalaṃ āgamma puggalo āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharati; ayaṃ, bhikkhave, puggalo imassa  puggalassa bahukāro. ime kho, bhikkhave, tayo puggalā puggalassa  bahukārā.</p>
              <p>[03] ``imehi ca pana, bhikkhave, tīhi puggalehi imassa puggalassa  natthañño puggalo bahukāroti vadāmi. imesaṃ pana, bhikkhave, tiṇṇaṃ  puggalānaṃ iminā puggalena na suppatikāraṃ vadāmi, yadidaṃ  abhivādanapaccuṭṭhānāñjalikammasāmīcikammacīvarapiṇḍapātasenāsana-gilānapaccayabhesajjaparikkhārānuppadānenā''ti.  catutthaṃ. </p>
            </h4>
            <h4>
              <h4n> 5. vajirūpamasuttaṃ </h4n>
              <p>[03] 25^b^.^eb^ ``tayome ^a^V1.0147^ea^, bhikkhave, puggalā santo  saṃvijjamānā lokasmiṃ ^a^P1.0124^ea^. katame tayo?  arukūpamacitto puggalo, vijjūpamacitto puggalo, vajirūpamacitto  puggalo. katamo ca, bhikkhave, arukūpamacitto puggalo? idha,  bhikkhave, ekacco puggalo kodhano hoti upāyāsabahulo appampi  ^a^M1.0122^ea^ vutto ^a^T1.0156^ea^ samāno abhisajjati kuppati byāpajjati patitthīyati kopañca  dosañca appaccayañca pātukaroti. seyyathāpi, bhikkhave, duṭṭhāruko {duṭṭhārukā  (sī0)}  kaṭṭhena vā kaṭhalāya {kathalāya (syā0 kaṃ0 ka0), kaṭhalena-kathalena (aṭṭhakathā)} vā   ghaṭṭito {ghaṭṭitā (sī0)} bhiyyosomattāya āsavaṃ deti  {assavanoti (sī0)}; evamevaṃ  kho, bhikkhave, idhekacco puggalo kodhano hoti upāyāsabahulo  appampi vutto samāno abhisajjati kuppati byāpajjati patitthīyati  kopañca dosañca appaccayañca pātukaroti. ayaṃ vuccati, bhikkhave,  arukūpamacitto puggalo.</p>
              <p>[03] ``katamo ca, bhikkhave, vijjūpamacitto puggalo? idha,  bhikkhave, ekacco puggalo `idaṃ dukkha'nti yathābhūtaṃ pajānāti,  `ayaṃ dukkhasamudayo'ti yathābhūtaṃ pajānāti, `ayaṃ dukkhanirodho'ti  yathābhūtaṃ pajānāti, `ayaṃ dukkhanirodhagāminī paṭipadā'ti yathābhūtaṃ  pajānāti. seyyathāpi bhikkhave, cakkhumā puriso  rattandhakāratimisāyaṃ vijjantarikāya rūpāni passeyya; evamevaṃ kho,  bhikkhave, idhekacco puggalo `idaṃ dukkha'nti yathābhūtaṃ  pajānāti...pe0... `ayaṃ dukkhanirodhagāminī paṭipadā'ti yathābhūtaṃ  pajānāti. ayaṃ vuccati, bhikkhave, vijjūpamacitto puggalo.</p>
              <p>[03] ``katamo ca, bhikkhave, vajirūpamacitto puggalo? idha,  bhikkhave, ekacco puggalo āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati. seyyathāpi, bhikkhave, vajirassa natthi kiñci abhejjaṃ  maṇi vā pāsāṇo vā; evamevaṃ kho, bhikkhave, idhekacco puggalo  āsavānaṃ khayā...pe0... upasampajja viharati. ayaṃ vuccati,  bhikkhave, vajirūpamacitto puggalo. `ime kho, bhikkhave, tayo  puggalā santo saṃvijjamānā ^a^T1.0157^ea^ lokasmi'''nti {pu0 pa0 102}. pañcamaṃ. </p>
            </h4>
            <h4>
              <h4n> 6. sevitabbasuttaṃ </h4n>
              <p>[03] 26^b^.^eb^ ``tayome ^a^V1.0148^ea^, bhikkhave, puggalā santo  saṃvijjamānā lokasmiṃ. katame tayo? atthi, bhikkhave, puggalo  na sevitabbo na bhajitabbo na payirupāsitabbo. atthi, bhikkhave,  puggalo sevitabbo bhajitabbo payirupāsitabbo. atthi, bhikkhave,  puggalo ^a^P1.0125^ea^ sakkatvā garuṃ katvā sevitabbo bhajitabbo  payirupāsitabbo. katamo ca, bhikkhave, puggalo ^a^M1.0123^ea^ na sevitabbo na  bhajitabbo na payirupāsitabbo? idha, bhikkhave, ekacco puggalo  hīno hoti sīlena samādhinā paññāya. evarūpo, bhikkhave,  puggalo na sevitabbo na bhajitabbo na payirupāsitabbo aññatra  anuddayā aññatra anukampā.</p>
              <p>[03] ``katamo ca, bhikkhave, puggalo sevitabbo bhajitabbo  payirupāsitabbo? idha, bhikkhave, ekacco puggalo sadiso hoti  sīlena samādhinā paññāya. evarūpo, bhikkhave, puggalo sevitabbo  bhajitabbo payirupāsitabbo. taṃ kissa hetu? sīlasāmaññagatānaṃ  sataṃ sīlakathā ca no bhavissati, sā ca no pavattinī {pavattanī (sī0 syā0  kaṃ0 pī0) pu0 pa0 122 passitabbaṃ} bhavissati,  sā ca no phāsu bhavissati. samādhisāmaññagatānaṃ sataṃ  samādhikathā ca no bhavissati, sā ca no pavattinī bhavissati, sā  ca no phāsu bhavissati. paññāsāmaññagatānaṃ sataṃ paññākathā ca no  bhavissati, sā ca no pavattinī bhavissati, sā ca no phāsu  bhavissatīti. tasmā evarūpo puggalo sevitabbo bhajitabbo  payirupāsitabbo.</p>
              <p>[03] ``katamo ca, bhikkhave, puggalo sakkatvā garuṃ katvā  sevitabbo bhajitabbo payirupāsitabbo? idha, bhikkhave ^a^T1.0158^ea^, ekacco  puggalo adhiko hoti sīlena samādhinā paññāya. evarūpo,  bhikkhave, puggalo sakkatvā garuṃ katvā sevitabbo bhajitabbo  payirupāsitabbo. taṃ kissa hetu? iti aparipūraṃ vā sīlakkhandhaṃ  paripūressāmi, paripūraṃ vā sīlakkhandhaṃ tattha tattha paññāya  anuggahessāmi; aparipūraṃ vā samādhikkhandhaṃ paripūressāmi, paripūraṃ  vā samādhikkhandhaṃ tattha tattha paññāya anuggahessāmi; aparipūraṃ vā  paññākkhandhaṃ paripūressāmi, paripūraṃ vā paññākkhandhaṃ tattha tattha  paññāya anuggahessāmīti. tasmā evarūpo puggalo sakkatvā garuṃ  katvā sevitabbo bhajitabbo payirupāsitabbo. ime kho, bhikkhave,  tayo puggalā santo saṃvijjamānā lokasmi''nti. </p>
              <p>[21] ``nihīyati ^a^V1.0149^ea^ ^a^P1.0126^ea^ puriso nihīnasevī, </p>
              <p>[27] na ca hāyetha kadāci tulyasevī. </p>
              <p>[26] seṭṭhamupanamaṃ udeti khippaṃ, </p>
              <p>[22] tasmā attano uttariṃ bhajethā''ti.. chaṭṭhaṃ. </p>
            </h4>
            <h4>
              <h4n> 7. jigucchitabbasuttaṃ </h4n>
              <p>[03] 27^b^.^eb^ ``tayome ^a^M1.0124^ea^, bhikkhave, puggalā santo  saṃvijjamānā lokasmiṃ. katame tayo? atthi, bhikkhave, puggalo  jigucchitabbo na sevitabbo na bhajitabbo na payirupāsitabbo.  atthi, bhikkhave, puggalo ajjhupekkhitabbo na sevitabbo na  bhajitabbo na payirupāsitabbo. atthi, bhikkhave, puggalo  sevitabbo bhajitabbo payirupāsitabbo. katamo ca, bhikkhave,  puggalo jigucchitabbo na sevitabbo na bhajitabbo na  payirupāsitabbo? idha ^a^T1.0159^ea^, bhikkhave, ekacco puggalo dussīlo hoti  pāpadhammo asuci saṅkassarasamācāro paṭicchannakammanto, assamaṇo  samaṇapaṭiñño, abrahmacārī brahmacāripaṭiñño, antopūti avassuto  kasambujāto. evarūpo, bhikkhave, puggalo jigucchitabbo na  sevitabbo na bhajitabbo na payirupāsitabbo. taṃ kissa hetu?  kiñcāpi, bhikkhave, evarūpassa puggalassa na diṭṭhānugatiṃ āpajjati,  atha kho naṃ pāpako kittisaddo abbhuggacchati -- `pāpamitto  purisapuggalo pāpasahāyo pāpasampavaṅko'ti. seyyathāpi, bhikkhave,  ahi gūthagato kiñcāpi na daṃsati {ḍaṃsati (sī0 syā0), ḍassati (pī0)}, atha   kho naṃ makkheti; evamevaṃ  kho, bhikkhave, kiñcāpi evarūpassa puggalassa na diṭṭhānugatiṃ  āpajjati, atha kho naṃ pāpako kittisaddo abbhuggacchati --  `pāpamitto purisapuggalo pāpasahāyo pāpasampavaṅko'ti. tasmā  evarūpo puggalo jigucchitabbo na sevitabbo na bhajitabbo na  payirupāsitabbo.</p>
              <p>[03] ``katamo ca, bhikkhave, puggalo ajjhupekkhitabbo na  sevitabbo na bhajitabbo na payirupāsitabbo? idha, bhikkhave,  ekacco puggalo kodhano hoti upāyāsabahulo ^a^P1.0127^ea^,  appampi vutto samāno abhisajjati kuppati byāpajjati patitthīyati,  kopañca dosañca appaccayañca pātukaroti. seyyathāpi, bhikkhave,  duṭṭhāruko kaṭṭhena vā kaṭhalāya vā ghaṭṭito bhiyyosomattāya āsavaṃ  deti; evamevaṃ kho, bhikkhave...pe0... seyyathāpi, bhikkhave,  tindukālātaṃ ^a^V1.0150^ea^ kaṭṭhena ^a^T1.0160^ea^ vā kaṭhalāya vā ghaṭṭitaṃ bhiyyosomattāya  cicciṭāyati ciṭiciṭāyati; evamevaṃ kho bhikkhave...pe0...  seyyathāpi, bhikkhave, gūthakūpo kaṭṭhena vā kaṭhalāya vā ghaṭṭito  bhiyyosomattāya duggandho hoti; evamevaṃ kho, bhikkhave, idhekacco  puggalo ^a^M1.0125^ea^ kodhano hoti upāyāsabahulo, appampi vutto samāno  abhisajjati kuppati byāpajjati patitthīyati, kopañca dosañca  appaccayañca pātukaroti. evarūpo, bhikkhave, puggalo  ajjhupekkhitabbo na sevitabbo na bhajitabbo na payirupāsitabbo.  taṃ kissa hetu? akkoseyyapi maṃ paribhāseyyapi maṃ anatthampi maṃ  kareyyāti. tasmā evarūpo puggalo ajjhupekkhitabbo na sevitabbo  na bhajitabbo na payirupāsitabbo.</p>
              <p>[03] ``katamo ca, bhikkhave, puggalo sevitabbo bhajitabbo  payirupāsitabbo? idha, bhikkhave, ekacco puggalo sīlavā hoti  kalyāṇadhammo. evarūpo, bhikkhave, puggalo sevitabbo bhajitabbo  payirupāsitabbo. taṃ kissa hetu? kiñcāpi, bhikkhave,  evarūpassa puggalassa na diṭṭhānugatiṃ āpajjati, atha kho naṃ  kalyāṇo kittisaddo abbhuggacchati -- `kalyāṇamitto purisapuggalo  kalyāṇasahāyo kalyāṇasampavaṅko'ti. tasmā evarūpo puggalo  sevitabbo bhajitabbo payirupāsitabbo. `ime kho, bhikkhave, tayo  puggalā santo saṃvijjamānā lokasmi'''nti. </p>
              <p>[21] ``nihīyati ^a^T1.0161^ea^ puriso nihīnasevī, </p>
              <p>[27] na ca hāyetha kadāci tulyasevī. </p>
              <p>[26] seṭṭhamupanamaṃ udeti khippaṃ, </p>
              <p>[22] tasmā attano uttariṃ bhajethā''ti.. sattamaṃ. </p>
            </h4>
            <h4>
              <h4n> 8. gūthabhāṇīsuttaṃ </h4n>
              <p>[03] 28^b^.^eb^ ``tayome, bhikkhave, puggalā santo  saṃvijjamānā lokasmiṃ ^a^P1.0128^ea^. katame tayo?  gūthabhāṇī, pupphabhāṇī, madhubhāṇī. katamo ca, bhikkhave, puggalo  gūthabhāṇī? idha, bhikkhave, ekacco puggalo sabhaggato vā  parisaggato vā {sabhāgato vā parisāgato vā (syā0 kaṃ0)} ñātimajjhagato   vā pūgamajjhagato vā  rājakulamajjhagato vā abhinīto sakkhipuṭṭho -- `ehambho purisa, yaṃ  jānāsi taṃ vadehī'ti. so ^a^V1.0151^ea^ ajānaṃ vā āha `jānāmī'ti, jānaṃ  vā āha `na jānāmī'ti, apassaṃ vā āha `passāmī'ti, passaṃ vā  āha `na ^a^M1.0126^ea^ passāmī'ti {ma0 ni0 1.440; pu0 pa0 91}; iti attahetu vā parahetu vā  āmisakiñcikkhahetu vā sampajānamusā bhāsitā hoti. ayaṃ  vuccati, bhikkhave, puggalo gūthabhāṇī.</p>
              <p>[03] ``katamo ca, bhikkhave, puggalo pupphabhāṇī? idha, bhikkhave,  ekacco puggalo sabhaggato vā parisaggato vā ñātimajjhagato vā  pūgamajjhagato vā rājakulamajjhagato vā abhinīto sakkhipuṭṭho --  `ehambho purisa, yaṃ pajānāsi taṃ vadehī'ti, so ajānaṃ vā āha  `na jānāmī'ti, jānaṃ vā āha `jānāmī'ti, apassaṃ vā āha `na  passāmī'ti, passaṃ vā āha `passāmī'ti; iti attahetu vā parahetu  vā āmisakiñcikkhahetu vā na sampajānamusā bhāsitā hoti. ayaṃ  vuccati, bhikkhave, puggalo ^a^T1.0162^ea^ pupphabhāṇī.</p>
              <p>[03] ``katamo ca, bhikkhave, puggalo madhubhāṇī? idha, bhikkhave,  ekacco puggalo pharusaṃ vācaṃ pahāya pharusāya vācāya paṭivirato  hoti; yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā tathārūpiṃ vācaṃ bhāsitā hoti. ayaṃ  vuccati, bhikkhave, puggalo madhubhāṇī. ime kho, bhikkhave, tayo  puggalā santo saṃvijjamānā lokasmi''nti. aṭṭhamaṃ. </p>
            </h4>
            <h4>
              <h4n> 9. andhasuttaṃ </h4n>
              <p>[03] 29^b^.^eb^ ``tayome, bhikkhave, puggalā santo  saṃvijjamānā lokasmiṃ. katame tayo? andho, ekacakkhu, dvicakkhu.  katamo ca, bhikkhave, puggalo andho? idha, bhikkhave, ekaccassa  puggalassa tathārūpaṃ cakkhu na ^a^P1.0129^ea^ hoti yathārūpena  cakkhunā anadhigataṃ vā bhogaṃ adhigaccheyya adhigataṃ vā bhogaṃ phātiṃ  kareyya {phātikareyya (sī0)}; tathārūpampissa cakkhu na hoti yathārūpena cakkhunā  kusalākusale dhamme jāneyya, sāvajjānavajje dhamme jāneyya,  hīnappaṇīte dhamme jāneyya, kaṇhasukkasappaṭibhāge dhamme jāneyya. ayaṃ  vuccati, bhikkhave, puggalo andho.</p>
              <p>[03] ``katamo ca, bhikkhave, puggalo ekacakkhu? idha, bhikkhave,  ekaccassa puggalassa tathārūpaṃ ^a^V1.0152^ea^ cakkhu hoti yathārūpena cakkhunā  anadhigataṃ vā bhogaṃ ^a^M1.0127^ea^ adhigaccheyya adhigataṃ vā bhogaṃ phātiṃ kareyya;  tathārūpaṃ panassa {tathārūpampissa (syā0 kaṃ0 pī0 ka0)} cakkhu na hoti   yathārūpena cakkhunā kusalākusale  dhamme jāneyya, sāvajjānavajje dhamme jāneyya, hīnappaṇīte dhamme  jāneyya, kaṇhasukkasappaṭibhāge ^a^T1.0163^ea^ dhamme jāneyya. ayaṃ vuccati,  bhikkhave, puggalo ekacakkhu.</p>
              <p>[03] ``katamo ca, bhikkhave, puggalo dvicakkhu? idha, bhikkhave,  ekaccassa puggalassa tathārūpaṃ cakkhu hoti yathārūpena cakkhunā  anadhigataṃ vā bhogaṃ adhigaccheyya, adhigataṃ vā bhogaṃ phātiṃ kareyya;  tathārūpampissa cakkhu hoti yathārūpena cakkhunā kusalākusale dhamme  jāneyya; sāvajjānavajje dhamme jāneyya, hīnappaṇīte dhamme jāneyya,  kaṇhasukkasappaṭibhāge dhamme jāneyya. ayaṃ vuccati, bhikkhave, puggalo  dvicakkhu. `ime kho, bhikkhave, tayo puggalā santo saṃvijjamānā  lokasmi'''nti. </p>
              <p>[21] ``na ceva bhogā tathārūpā, na ca puññāni kubbati. </p>
              <p>[22] ubhayattha kaliggāho, andhassa hatacakkhuno.. </p>
              <p>[21] ``athāparāyaṃ akkhāto, ekacakkhu ca puggalo. </p>
              <p>[22] dhammādhammena saṭhoso {saṃsaṭṭho (sī0 syā0 kaṃ0 pī0), saṭhoti (ka0)}, bhogāni   pariyesati.. </p>
              <p>[21] ``theyyena kūṭakammena, musāvādena cūbhayaṃ. </p>
              <p>[27] kusalo hoti saṅghātuṃ {saṃhātuṃ (syā0)}, kāmabhogī ca mānavo. </p>
              <p>[22] ito so nirayaṃ gantvā, ekacakkhu vihaññati.. </p>
              <p>[21] ``dvicakkhu pana akkhāto, seṭṭho purisapuggalo. </p>
              <p>[22] dhammaladdhehi bhogehi, uṭṭhānādhigataṃ dhanaṃ.. </p>
              <p>[21] ``dadāti ^a^P1.0130^ea^ seṭṭhasaṅkappo,  abyaggamānaso naro. </p>
              <p>[22] upeti bhaddakaṃ ṭhānaṃ, yattha gantvā na socati.. </p>
              <p>[21] ``andhañca ^a^V1.0153^ea^ ekacakkhuñca, ārakā parivajjaye. </p>
              <p>[22] dvicakkhuṃ ^a^T1.0164^ea^ pana sevetha, seṭṭhaṃ purisapuggala''nti.. navamaṃ. </p>
            </h4>
            <h4>
              <h4n> 10. avakujjasuttaṃ </h4n>
              <p>[03] 30^b^.^eb^ ``tayome ^a^M1.0128^ea^, bhikkhave {pu0 pa0 107-108}, puggalā santo  saṃvijjamānā lokasmiṃ. katame tayo? avakujjapañño puggalo,  ucchaṅgapañño puggalo, puthupañño puggalo. katamo ca, bhikkhave,  avakujjapañño puggalo? idha, bhikkhave, ekacco puggalo ārāmaṃ  gantā hoti abhikkhaṇaṃ bhikkhūnaṃ santike dhammassavanāya. tassa  bhikkhū dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ  sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti.  so tasmiṃ āsane nisinno tassā kathāya neva ādiṃ manasi  karoti, na majjhaṃ manasi karoti, na pariyosānaṃ manasi karoti;  vuṭṭhitopi tamhā āsanā tassā kathāya neva ādiṃ manasi karoti, na  majjhaṃ manasi karoti, na pariyosānaṃ manasi karoti. seyyathāpi,  bhikkhave, kumbho nikkujjo {nikkujjo (sī0 pī0)} tatra udakaṃ āsittaṃ vivaṭṭati, no  saṇṭhāti; evamevaṃ kho, bhikkhave, idhekacco puggalo ārāmaṃ gantā  hoti abhikkhaṇaṃ bhikkhūnaṃ santike dhammassavanāya. tassa bhikkhū  dhammaṃ desenti ādikalyāṇaṃ majjhekalyāṇaṃ pariyosānakalyāṇaṃ sātthaṃ  sabyañjanaṃ, kevalaparipuṇṇaṃ parisuddhaṃ brahmacariyaṃ pakāsenti. so  tasmiṃ āsane nisinno tassā kathāya neva ādiṃ manasi karoti, na  majjhaṃ manasi karoti, na pariyosānaṃ manasi karoti; vuṭṭhitopi  tamhā āsanā tassā kathāya nevādiṃ manasi karoti, na majjhaṃ  manasi karoti, na pariyosānaṃ manasi karoti. ayaṃ vuccati,  bhikkhave, avakujjapañño ^a^T1.0165^ea^ puggalo.</p>
              <p>[03] ``katamo ca, bhikkhave, ucchaṅgapañño puggalo? idha,  bhikkhave, ekacco puggalo ārāmaṃ gantā hoti abhikkhaṇaṃ bhikkhūnaṃ  santike dhammassavanāya. tassa bhikkhū dhammaṃ desenti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāsenti. so tasmiṃ āsane nisinno tassā  kathāya ādimpi manasi karoti, majjhampi manasi karoti,  pariyosānampi manasi karoti; vuṭṭhito ca kho tamhā āsanā tassā  kathāya nevādiṃ manasi karoti, na majjhaṃ manasi karoti, na  pariyosānaṃ manasi karoti. seyyathāpi, bhikkhave, purisassa  ucchaṅge nānākhajjakāni ākiṇṇāni -- tilā ^a^V1.0154^ea^ taṇḍulā modakā  badarā. so tamhā āsanā vuṭṭhahanto ^a^P1.0131^ea^  satisammosā pakireyya ^a^M1.0129^ea^. evamevaṃ kho, bhikkhave, idhekacco puggalo  ārāmaṃ gantā hoti abhikkhaṇaṃ bhikkhūnaṃ santike dhammassavanāya.  tassa bhikkhū dhammaṃ desenti ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ  brahmacariyaṃ pakāsenti. so tasmiṃ āsane nisinno tassā kathāya  ādimpi manasi karoti, majjhampi manasi karoti, pariyosānampi  manasi karoti; vuṭṭhito ca kho tamhā āsanā tassā kathāya neva  ādiṃ manasi karoti, na majjhaṃ manasi karoti, na pariyosānaṃ  manasi karoti. ayaṃ vuccati, bhikkhave, ucchaṅgapañño puggalo.</p>
              <p>[03] ``katamo ca, bhikkhave, puthupañño puggalo? idha, bhikkhave,  ekacco puggalo ārāmaṃ gantā hoti abhikkhaṇaṃ bhikkhūnaṃ ^a^T1.0166^ea^ santike  dhammassavanāya. tassa bhikkhū dhammaṃ desenti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāsenti. so tasmiṃ āsane nisinno tassā  kathāya ādimpi manasi karoti, majjhampi manasi karoti,  pariyosānampi manasi karoti; vuṭṭhitopi tamhā āsanā tassā  kathāya ādimpi manasi karoti, majjhampi manasi karoti,  pariyosānampi manasi karoti. seyyathāpi, bhikkhave, kumbho  ukkujjo tatra udakaṃ āsittaṃ saṇṭhāti no vivaṭṭati; evamevaṃ kho,  bhikkhave, idhekacco puggalo ārāmaṃ gantā hoti abhikkhaṇaṃ bhikkhūnaṃ  santike dhammassavanāya. tassa bhikkhū dhammaṃ desenti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ  parisuddhaṃ brahmacariyaṃ pakāsenti. so tasmiṃ āsane nisinno tassā  kathāya ādimpi manasi karoti, majjhampi manasi karoti,  pariyosānampi manasi karoti; vuṭṭhitopi tamhā āsanā tassā  kathāya ādimpi manasi karoti, majjhampi manasi karoti,  pariyosānampi manasi karoti. ayaṃ vuccati, bhikkhave, puthupañño  puggalo. `ime kho, bhikkhave, tayo puggalā santo saṃvijjamānā  lokasmi'''nti. </p>
              <p>[21] ``avakujjapañño puriso, dummedho avicakkhaṇo. </p>
              <p>[22] abhikkhaṇampi ce hoti, gantā bhikkhūna santike.. </p>
              <p>[21] ``ādiṃ ^a^V1.0155^ea^ kathāya majjhañca, pariyosānañca tādiso. </p>
              <p>[22] uggahetuṃ na sakkoti, paññā hissa na vijjati.. </p>
              <p>[21] ``ucchaṅgapañño ^a^T1.0167^ea^ ^a^M1.0130^ea^ puriso, seyyo etena vuccati. </p>
              <p>[22] abhikkhaṇampi ce hoti, gantā bhikkhūna santike.. </p>
              <p>[21] ``ādiṃ kathāya majjhañca, pariyosānañca tādiso. </p>
              <p>[27] nisinno āsane tasmiṃ, uggahetvāna byañjanaṃ. </p>
              <p>[22] vuṭṭhito nappajānāti, gahitaṃ hissa {gahitampissa (ka0)} mussati.. </p>
              <p>[21] ``puthupañño ca puriso, seyyo etehi {etena (ka0)} vuccati. </p>
              <p>[22] abhikkhaṇampi ce hoti, gantā bhikkhūna santike.. </p>
              <p>[21] ``ādiṃ kathāya majjhañca, pariyosānañca tādiso. </p>
              <p>[22] nisinno āsane tasmiṃ, uggahetvāna byañjanaṃ.. </p>
              <p>[21] ``dhāreti seṭṭhasaṅkappo, abyaggamānaso naro. </p>
              <p>[22] dhammānudhammappaṭipanno, dukkhassantakaro siyā''ti..  dasamaṃ. </p>
              <p>[06] puggalavaggo tatiyo. </p>
              <p>[01] tassuddānaṃ -- </p>
              <p>[21] samiddha {kāyasakkhi (sī0), saviṭṭha (syā0 kaṃ0), seṭṭha (ka0)} -gilāna-saṅkhārā,   bahukārā vajirena ca. </p>
              <p>[22] sevi-jiguccha-gūthabhāṇī, andho ca avakujjatāti.. </p>
            </h4>
          </h3>
          <h3>
            <h3n> 4. devadūtavaggo </h3n>
            <h4>
              <h4n> 1.sabrahmakasuttaṃ </h4n>
              <p>[03] 31^b^.^eb^ ``sabrahmakāni ^a^V1.0156^ea^ ^a^P1.0132^ea^, bhikkhave,  tāni kulāni yesaṃ puttānaṃ mātāpitaro ajjhāgāre pūjitā honti.  sapubbācariyakāni, bhikkhave, tāni kulāni yesaṃ puttānaṃ mātāpitaro  ajjhāgāre pūjitā honti. sāhuneyyāni ^a^T1.0168^ea^, bhikkhave, tāni kulāni  yesaṃ puttānaṃ mātāpitaro ajjhāgāre pūjitā honti. `brahmā'ti,  bhikkhave, mātāpitūnaṃ etaṃ adhivacanaṃ. `pubbācariyā'ti, bhikkhave,  mātāpitūnaṃ etaṃ adhivacanaṃ. `āhuneyyā'ti ^a^M1.0131^ea^, bhikkhave, mātāpitūnaṃ  etaṃ adhivacanaṃ. taṃ kissa hetu? bahukārā, bhikkhave, mātāpitaro  puttānaṃ, āpādakā posakā, imassa lokassa dassetāroti. </p>
              <p>[21] ``brahmāti mātāpitaro, pubbācariyāti vuccare. </p>
              <p>[22] āhuneyyā ca puttānaṃ, pajāya anukampakā.. </p>
              <p>[21] ``tasmā hi ne namasseyya, sakkareyya ca paṇḍito. </p>
              <p>[21] annena atha pānena, vatthena sayanena ca. </p>
              <p>[22] ucchādanena nhāpanena {nahāpanena (sī0)}, pādānaṃ dhovanena ca.. </p>
              <p>[21] ``tāya naṃ pāricariyāya, mātāpitūsu paṇḍitā. </p>
              <p>[22] idheva {idha ceva (sī0)} naṃ pasaṃsanti, pecca sagge pamodatī''ti {sagge  ca modatīti (sī0) itivu0 106 itivuttake}.. paṭhamaṃ. </p>
            </h4>
            <h4>
              <h4n> 2. ānandasuttaṃ </h4n>
              <p>[03] 32^b^.^eb^ atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ^a^V1.0157^ea^ ekamantaṃ nisīdi.  ekamantaṃ nisinno kho āyasmā ānando bhagavantaṃ etadavoca --</p>
              <p>[03] ``siyā nu kho, bhante, bhikkhuno tathārūpo samādhipaṭilābho  yathā imasmiñca saviññāṇake kāye ahaṅkāramamaṅkāramānānusayā  nāssu, bahiddhā ca sabbanimittesu ahaṅkāramamaṅkāramānānusayā nāssu;  yañca cetovimuttiṃ paññāvimuttiṃ upasampajja viharato  ahaṅkāramamaṅkāramānānusayā na honti tañca cetovimuttiṃ paññāvimuttiṃ  upasampajja vihareyyā''ti? ``siyā, ānanda, bhikkhuno ^a^T1.0169^ea^ tathārūpo  samādhipaṭilābho yathā imasmiñca saviññāṇake kāye  ahaṅkāramamaṅkāramānānusayā nāssu, bahiddhā ca sabbanimittesu  ahaṅkāramamaṅkāramānānusayā nāssu; yañca cetovimuttiṃ paññāvimuttiṃ  upasampajja viharato ahaṅkāramamaṅkāramānānusayā na honti tañca  cetovimuttiṃ paññāvimuttiṃ upasampajja vihareyyā''ti.</p>
              <p>[03] ``yathā kathaṃ pana, bhante, siyā bhikkhuno tathārūpo  samādhipaṭilābho yathā imasmiñca saviññāṇake kāye  ahaṅkāramamaṅkāramānānusayā nāssu, bahiddhā ca sabbanimittesu  ahaṅkāramamaṅkāramānānusayā ^a^M1.0132^ea^ nāssu; yañca cetovimuttiṃ paññāvimuttiṃ  upasampajja viharato ahaṅkāramamaṅkāramānānusayā na honti tañca  cetovimuttiṃ paññāvimuttiṃ upasampajja vihareyyā''ti?</p>
              <p>[03] ``idhānanda ^a^P1.0133^ea^, bhikkhuno evaṃ hoti --  `etaṃ santaṃ etaṃ paṇītaṃ yadidaṃ sabbasaṅkhārasamatho  sabbūpadhipaṭinissaggo taṇhākkhayo virāgo nirodho nibbāna'nti.  evaṃ kho, ānanda, siyā bhikkhuno tathārūpo samādhipaṭilābho yathā  imasmiñca saviññāṇake kāye ahaṅkāramamaṅkāramānānusayā nāssu,  bahiddhā ca sabbanimittesu ahaṅkāramamaṅkāramānānusayā nāssu; yañca  cetovimuttiṃ paññāvimuttiṃ upasampajja viharato  ahaṅkāramamaṅkāramānānusayā na honti tañca cetovimuttiṃ paññāvimuttiṃ  upasampajja vihareyyā''ti.</p>
              <p>[03] ``idañca pana metaṃ, ānanda, sandhāya bhāsitaṃ pārāyane  puṇṇakapañhe -- </p>
              <p>[21] ``saṅkhāya lokasmiṃ paroparāni {parovarāni (sī0 pī0) su0 ni0 1054; cūḷani0  puṇṇakamāṇavapucchā 73}, </p>
              <p>[27] yassiñjitaṃ natthi kuhiñci loke. </p>
              <p>[26] santo ^a^T1.0170^ea^ ^a^V1.0158^ea^ vidhūmo anīgho {anigho (sī0 syā0 kaṃ0 pī0),  anagho (?)} nirāso, </p>
              <p>[22] atāri so jātijaranti brūmī''ti.. dutiyaṃ. </p>
            </h4>
            <h4>
              <h4n> 3. sāriputtasuttaṃ </h4n>
              <p>[03] 33^b^.^eb^ atha kho āyasmā sāriputto yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho āyasmantaṃ sāriputtaṃ bhagavā etadavoca --  ``saṃkhittenapi kho ahaṃ, sāriputta, dhammaṃ deseyyaṃ; vitthārenapi kho  ahaṃ, sāriputta, dhammaṃ deseyyaṃ; saṃkhittavitthārenapi kho ahaṃ,  sāriputta, dhammaṃ deseyyaṃ; aññātāro ca dullabhā''ti. ``etassa,  bhagavā, kālo, etassa, sugata, kālo yaṃ bhagavā saṃkhittenapi dhammaṃ  deseyya, vitthārenapi dhammaṃ deseyya, saṃkhittavitthārenapi dhammaṃ deseyya.  bhavissanti dhammassa aññātāro''ti.</p>
              <p>[03] ``tasmātiha, sāriputta, evaṃ sikkhitabbaṃ -- `imasmiñca  saviññāṇake kāye ahaṅkāramamaṅkāramānānusayā na bhavissanti,  bahiddhā ca sabbanimittesu ahaṅkāramamaṅkāramānānusayā na bhavissanti,  yañca cetovimuttiṃ paññāvimuttiṃ ^a^M1.0133^ea^ upasampajja viharato  ahaṅkāramamaṅkāramānānusayā na honti tañca cetovimuttiṃ paññāvimuttiṃ  upasampajja viharissāmā'ti. evañhi kho, sāriputta, sikkhitabbaṃ.</p>
              <p>[03] ``yato ca kho, sāriputta, bhikkhuno imasmiñca saviññāṇake  ^a^P1.0134^ea^ kāye ahaṅkāramamaṅkāramānānusayā na honti,  bahiddhā ca sabbanimittesu ahaṅkāramamaṅkāramānānusayā na honti,  yañca cetovimuttiṃ paññāvimuttiṃ upasampajja ^a^T1.0171^ea^ viharato  ahaṅkāramamaṅkāramānānusayā na honti tañca cetovimuttiṃ paññāvimuttiṃ  upasampajja viharati; ayaṃ vuccati, sāriputta -- `bhikkhu acchecchi  {acchejji (syā0 kaṃ0 ka0)} taṇhaṃ, vivattayi {vāvattayi (sī0 pī0)} saṃyojanaṃ,   sammā mānābhisamayā antamakāsi  dukkhassa'. idañca pana metaṃ, sāriputta, sandhāya bhāsitaṃ pārāyane  {pārāyaṇe (sī0)} udayapañhe -- </p>
              <p>[21] ``pahānaṃ kāmasaññānaṃ, domanassāna cūbhayaṃ. </p>
              <p>[22] thinassa ca panūdanaṃ, kukkuccānaṃ nivāraṇaṃ.. </p>
              <p>[21] ``upekkhāsatisaṃsuddhaṃ ^a^V1.0159^ea^, dhammatakkapurejavaṃ. </p>
              <p>[22] aññāvimokkhaṃ pabrūmi, avijjāya pabhedana''nti {su0 ni0 1112; cūḷani0 udayamāṇavapucchā  131}..  tatiyaṃ. </p>
            </h4>
            <h4>
              <h4n> 4. nidānasuttaṃ </h4n>
              <p>[03] 34^b^.^eb^ ``tīṇimāni, bhikkhave, nidānāni kammānaṃ  samudayāya. katamāni tīṇi? lobho nidānaṃ kammānaṃ samudayāya,  doso nidānaṃ kammānaṃ samudayāya, moho nidānaṃ kammānaṃ samudayāya.</p>
              <p>[03] ``yaṃ, bhikkhave, lobhapakataṃ kammaṃ lobhajaṃ lobhanidānaṃ  lobhasamudayaṃ, yatthassa attabhāvo nibbattati tattha taṃ kammaṃ vipaccati.  yattha taṃ kammaṃ vipaccati tattha tassa kammassa vipākaṃ  paṭisaṃvedeti, diṭṭhe vā dhamme upapajja vā {upapajje vā (sī0 syā0 kaṃ0)  upapajjitvāti ma0 ni0 3.303 pāḷiyā saṃvaṇṇanā} apare vā {aparāpare vā (ka0)} pariyāye.</p>
              <p>[03] ``yaṃ ^a^M1.0134^ea^, bhikkhave, dosapakataṃ kammaṃ dosajaṃ dosanidānaṃ  dosasamudayaṃ, yatthassa attabhāvo nibbattati tattha taṃ kammaṃ vipaccati.  yattha taṃ kammaṃ vipaccati tattha tassa kammassa vipākaṃ  paṭisaṃvedeti, diṭṭhe vā dhamme upapajja vā apare vā pariyāye.</p>
              <p>[03] ``yaṃ, bhikkhave, mohapakataṃ kammaṃ mohajaṃ mohanidānaṃ  mohasamudayaṃ, yatthassa attabhāvo nibbattati tattha taṃ kammaṃ vipaccati.  yattha taṃ kammaṃ vipaccati tattha ^a^P1.0135^ea^ tassa kammassa  vipākaṃ paṭisaṃvedeti, diṭṭhe vā dhamme upapajja ^a^T1.0172^ea^ vā apare vā pariyāye.</p>
              <p>[03] ``seyyathāpi, bhikkhave, bījāni akhaṇḍāni apūtīni  avātātapahatāni sārādāni sukhasayitāni sukhette suparikammakatāya  bhūmiyā nikkhittāni. devo ca sammādhāraṃ anuppaveccheyya. evassu  tāni, bhikkhave, bījāni vuddhiṃ viruḷhiṃ vepullaṃ āpajjeyyuṃ. evamevaṃ  kho, bhikkhave, yaṃ lobhapakataṃ kammaṃ lobhajaṃ lobhanidānaṃ  lobhasamudayaṃ, yatthassa attabhāvo nibbattati tattha taṃ kammaṃ vipaccati.  yattha taṃ kammaṃ vipaccati tattha tassa kammassa vipākaṃ  paṭisaṃvedeti, diṭṭhe vā dhamme upapajja vā apare vā pariyāye.</p>
              <p>[03] ``yaṃ ^a^V1.0160^ea^ dosapakataṃ kammaṃ...pe0... yaṃ mohapakataṃ kammaṃ mohajaṃ  mohanidānaṃ mohasamudayaṃ, yatthassa attabhāvo nibbattati tattha taṃ kammaṃ  vipaccati. yattha taṃ kammaṃ vipaccati tattha tassa kammassa vipākaṃ  paṭisaṃvedeti, diṭṭhe vā dhamme upapajja vā apare vā pariyāye. imāni  kho, bhikkhave, tīṇi nidānāni kammānaṃ samudayāya.</p>
              <p>[03] ``tīṇimāni, bhikkhave, nidānāni kammānaṃ samudayāya.  katamāni tīṇi? alobho nidānaṃ kammānaṃ samudayāya, adoso  nidānaṃ kammānaṃ samudayāya, amoho nidānaṃ kammānaṃ samudayāya.</p>
              <p>[03] ``yaṃ, bhikkhave, alobhapakataṃ kammaṃ alobhajaṃ alobhanidānaṃ  alobhasamudayaṃ, lobhe vigate evaṃ taṃ kammaṃ pahīnaṃ hoti ucchinnamūlaṃ  tālāvatthukataṃ anabhāvaṅkataṃ āyatiṃ anuppādadhammaṃ.</p>
              <p>[03] ``yaṃ, bhikkhave, adosapakataṃ kammaṃ adosajaṃ adosanidānaṃ  adosasamudayaṃ, dose vigate evaṃ taṃ kammaṃ pahīnaṃ hoti ucchinnamūlaṃ  tālāvatthukataṃ anabhāvaṅkataṃ āyatiṃ anuppādadhammaṃ.</p>
              <p>[03] ``yaṃ ^a^M1.0135^ea^, bhikkhave, amohapakataṃ kammaṃ amohajaṃ amohanidānaṃ  amohasamudayaṃ, mohe vigate evaṃ taṃ kammaṃ pahīnaṃ hoti ucchinnamūlaṃ  tālāvatthukataṃ anabhāvaṅkataṃ āyatiṃ anuppādadhammaṃ.</p>
              <p>[03] ``seyyathāpi ^a^T1.0173^ea^, bhikkhave, bījāni akhaṇḍāni apūtīni  avātātapahatāni ^a^P1.0136^ea^ sārādāni sukhasayitāni.  tāni puriso agginā ḍaheyya. agginā ḍahitvā masiṃ kareyya.  masiṃ karitvā mahāvāte vā ophuṇeyya {opuneyya (sī0 pī0)} nadiyā vā sīghasotāya  pavāheyya. evassu tāni, bhikkhave, bījāni ucchinnamūlāni  tālāvatthukatāni anabhāvaṅkatāni {anabhāvakatāni (sī0 pī0)} āyatiṃ anuppādadhammāni. evamevaṃ  kho, bhikkhave, yaṃ alobhapakataṃ kammaṃ alobhajaṃ alobhanidānaṃ  alobhasamudayaṃ, lobhe vigate evaṃ taṃ kammaṃ pahīnaṃ hoti ucchinnamūlaṃ  tālāvatthukataṃ anabhāvaṅkataṃ āyatiṃ anuppādadhammaṃ.</p>
              <p>[03] ``yaṃ ^a^V1.0161^ea^ adosapakataṃ kammaṃ...pe0... yaṃ amohapakataṃ kammaṃ  amohajaṃ amohanidānaṃ amohasamudayaṃ, mohe vigate evaṃ taṃ kammaṃ  pahīnaṃ hoti...pe0... āyatiṃ anuppādadhammaṃ. imāni kho,  bhikkhave, tīṇi nidānāni kammānaṃ samudayāyā''ti. </p>
              <p>[21] ``lobhajaṃ dosajañceva {dosajaṃ kammaṃ (ka0)}, mohajañcāpaviddasu. </p>
              <p>[27] yaṃ tena pakataṃ kammaṃ, appaṃ vā yadi vā bahuṃ. </p>
              <p>[22] idheva taṃ vedaniyaṃ, vatthu aññaṃ na vijjati.. </p>
              <p>[21] ``tasmā lobhañca dosañca, mohajañcāpi viddasu. </p>
              <p>[22] vijjaṃ uppādayaṃ bhikkhu, sabbā duggatiyo jahe''ti..  catutthaṃ. </p>
            </h4>
            <h4>
              <h4n> 5. hatthakasuttaṃ </h4n>
              <p>[03] 35^b^.^eb^ evaṃ me sutaṃ -- ekaṃ samayaṃ bhagavā āḷaviyaṃ  viharati gomagge siṃsapāvane paṇṇasanthare. atha kho hatthako  āḷavako jaṅghāvihāraṃ anucaṅkamamāno anuvicaramāno addasa bhagavantaṃ  gomagge siṃsapāvane paṇṇasanthare nisinnaṃ. disvā yena bhagavā  tenupasaṅkami; upasaṅkamitvā ^a^T1.0174^ea^ bhagavantaṃ abhivādetvā ekamantaṃ nisīdi.  ekamantaṃ nisinno kho hatthako āḷavako bhagavantaṃ etadavoca --  ``kacci, bhante, bhagavā sukhamasayitthā''ti? ``evaṃ ^a^M1.0136^ea^, kumāra,  sukhamasayitthaṃ. ye ca pana loke sukhaṃ senti, ahaṃ tesaṃ  aññataro''ti.</p>
              <p>[03] ``sītā, bhante, hemantikā ratti, antaraṭṭhako himapātasamayo,  kharā gokaṇṭakahatā bhūmi, tanuko paṇṇasantharo, viraḷāni rukkhassa  ^a^P1.0137^ea^ pattāni, sītāni kāsāyāni vatthāni, sīto ca  verambho vāto vāyati. atha ca pana bhagavā evamāha -- `evaṃ,  kumāra, sukhamasayitthaṃ. ye ca pana loke sukhaṃ senti, ahaṃ tesaṃ  aññataro'''ti.</p>
              <p>[03] ``tena hi, kumāra, taññevettha paṭipucchissāmi. yathā te  khameyya tathā naṃ byākareyyāsi. taṃ kiṃ maññasi, kumāra, idhassa  gahapatissa vā gahapatiputtassa vā kūṭāgāraṃ ullittāvalittaṃ nivātaṃ  phusitaggaḷaṃ pihitavātapānaṃ. tatrassa pallaṅko gonakatthato  paṭikatthato paṭalikatthato ^a^V1.0162^ea^ kadalimigapavarapaccattharaṇo  {kādalimigapavarapaccattharaṇo (sī0)} sauttaracchado  ubhato lohitakūpadhāno; telappadīpo cettha jhāyeyya {jāleyya (ka0)}; catasso   ca {tasseva (ka0)}  pajāpatiyo manāpāmanāpena paccupaṭṭhitā assu. taṃ kiṃ maññasi,  kumāra, sukhaṃ vā so sayeyya no vā? kathaṃ vā te ettha hotī''ti?  ``sukhaṃ so, bhante, sayeyya. ye ca pana loke sukhaṃ senti, so  tesaṃ aññataro''ti.</p>
              <p>[03] ``taṃ kiṃ maññasi, kumāra, api nu tassa gahapatissa vā  gahapatiputtassa vā uppajjeyyuṃ rāgajā pariḷāhā kāyikā vā cetasikā  vā yehi so rāgajehi pariḷāhehi pariḍayhamāno dukkhaṃ sayeyyā''ti?  ``evaṃ, bhante''ti.</p>
              <p>[03] ``yehi ^a^T1.0175^ea^ kho so, kumāra, gahapati vā gahapatiputto vā  rāgajehi pariḷāhehi pariḍayhamāno dukkhaṃ sayeyya, so rāgo  tathāgatassa pahīno ucchinnamūlo tālāvatthukato anabhāvaṅkato āyatiṃ  anuppādadhammo. tasmāhaṃ sukhamasayitthaṃ.</p>
              <p>[03] ``taṃ kiṃ maññasi, kumāra, api nu tassa gahapatissa vā  gahapatiputtassa vā uppajjeyyuṃ dosajā pariḷāhā...pe0... mohajā  pariḷāhā kāyikā vā cetasikā vā yehi so mohajehi pariḷāhehi  pariḍayhamāno dukkhaṃ sayeyyā''ti? ``evaṃ, bhante''ti.</p>
              <p>[03] ``ye ^a^M1.0137^ea^ hi kho so, kumāra, gahapati vā gahapatiputto vā  mohajehi pariḷāhehi pariḍayhamāno dukkhaṃ sayeyya, so moho  tathāgatassa pahīno ucchinnamūlo tālāvatthukato anabhāvaṅkato ^a^P1.0138^ea^  āyatiṃ anuppādadhammo. tasmāhaṃ sukhamasayittha''nti. </p>
              <p>[21] {cūḷava0 305; saṃ0 ni0  1.242} ``sabbadā ve sukhaṃ seti, brāhmaṇo parinibbuto. </p>
              <p>[22] yo na limpati {lippati (sī0 syā0 kaṃ0 ka0)} kāmesu, sītibhūto nirūpadhi.. </p>
              <p>[21] ``sabbā āsattiyo chetvā, vineyya hadaye daraṃ. </p>
              <p>[22] upasanto sukhaṃ seti, santiṃ pappuyya cetaso''ti..  pañcamaṃ. </p>
            </h4>
            <h4>
              <h4n> 6. devadūtasuttaṃ </h4n>
              <p>[03] 36^b^.^eb^ ``tīṇimāni ^a^V1.0163^ea^, bhikkhave, devadūtāni.  katamāni tīṇi? idha, bhikkhave, ekacco kāyena duccaritaṃ carati,  vācāya duccaritaṃ carati, manasā duccaritaṃ carati. so kāyena  duccaritaṃ caritvā, vācāya duccaritaṃ caritvā, manasā duccaritaṃ caritvā  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.  tamenaṃ, bhikkhave, nirayapālā nānābāhāsu gahetvā yamassa rañño  dassenti -- `ayaṃ, deva, puriso amatteyyo ^a^T1.0176^ea^ apetteyyo asāmañño  abrahmañño, na kule jeṭṭhāpacāyī. imassa devo daṇḍaṃ paṇetū'''ti.</p>
              <p>[03] ``tamenaṃ, bhikkhave, yamo rājā paṭhamaṃ devadūtaṃ samanuyuñjati  samanugāhati samanubhāsati -- `ambho, purisa, na tvaṃ addasa  manussesu paṭhamaṃ devadūtaṃ pātubhūta'nti? so evamāha -- `nāddasaṃ,  bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho purisa,  na tvaṃ addasa manussesu itthiṃ vā purisaṃ vā āsītikaṃ vā nāvutikaṃ  vā vassasatikaṃ vā {passa ma0 ni0 3.263} jātiyā jiṇṇaṃ gopānasivaṅkaṃ   bhoggaṃ daṇḍaparāyaṇaṃ {daṇḍaparāyanaṃ (syā0 kaṃ0 pī0)}  pavedhamānaṃ gacchantaṃ āturaṃ gatayobbanaṃ khaṇḍadantaṃ palitakesaṃ vilūnaṃ  khallitasiraṃ {khalitaṃ siro (sī0 pī0), khalitasiraṃ (syā0 kaṃ0) ma0 ni0 3.263}  valitaṃ tilakāhatagatta'nti? so evamāha -- `addasaṃ, bhante'''ti.</p>
              <p>[03] ``tamenaṃ ^a^M1.0138^ea^, bhikkhave, yamo rājā evamāha -- `ambho, purisa,  tassa te viññussa sato mahallakassa na etadahosi -- ahampi  khomhi jarādhammo jaraṃ anatīto, handāhaṃ kalyāṇaṃ karomi, kāyena  vācāya manasā'ti? so ^a^P1.0139^ea^ evamāha --  `nāsakkhissaṃ, bhante. pamādassaṃ, bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho, purisa,  pamādatāya {pamādavatāya (sī0 syā0 kaṃ0 pī0) ma0 ni0 3.262} na kalyāṇamakāsi   kāyena vācāya manasā. taggha tvaṃ {taṃ (ka0)},  ambho purisa, tathā karissanti yathā taṃ {te (ka0)} pamattaṃ. taṃ kho pana te  etaṃ {taṃ kho panetaṃ (sī0 syā0 kaṃ0 pī0)} pāpakammaṃ {pāpaṃ kammaṃ (sī0)} neva   mātarā kataṃ, na pitarā kataṃ, na bhātarā kataṃ, na  bhaginiyā kataṃ, na mittāmaccehi kataṃ, na ñātisālohitehi kataṃ, na  devatāhi kataṃ ^a^V1.0164^ea^, na samaṇabrāhmaṇehi kataṃ; atha kho tayāvetaṃ pāpakammaṃ  kataṃ, tvaññevetassa vipākaṃ paṭisaṃvedissasī'''ti.</p>
              <p>[03] ``tamenaṃ, bhikkhave, yamo rājā paṭhamaṃ devadūtaṃ ^a^T1.0177^ea^ samanuyuñjitvā  samanugāhitvā samanubhāsitvā, dutiyaṃ devadūtaṃ samanuyuñjati  samanugāhati samanubhāsati -- `ambho purisa, na tvaṃ addasa manussesu  dutiyaṃ devadūtaṃ pātubhūta'nti? so evamāha -- `nāddasaṃ, bhante'ti.  ``tamenaṃ, bhikkhave, yamo rājā evamāha -- `ambho purisa, na tvaṃ  addasa manussesu itthiṃ vā purisaṃ vā ābādhikaṃ dukkhitaṃ  bāḷhagilānaṃ, sake muttakarīse palipannaṃ semānaṃ, aññehi  vuṭṭhāpiyamānaṃ, aññehi saṃvesiyamāna'nti? so evamāha -- `addasaṃ,  bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho purisa,  tassa te viññussa sato mahallakassa na etadahosi -- ahampi  khomhi byādhidhammo byādhiṃ anatīto, handāhaṃ kalyāṇaṃ karomi  kāyena vācāya manasā'ti? so evamāha -- `nāsakkhissaṃ, bhante.  pamādassaṃ, bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho purisa  ^a^P1.0140^ea^, pamādatāya na kalyāṇamakāsi kāyena vācāya  manasā. taggha tvaṃ, ambho purisa, tathā karissanti yathā taṃ pamattaṃ.  taṃ kho pana te etaṃ pāpakammaṃ neva mātarā kataṃ, na pitarā kataṃ,  na bhātarā kataṃ, na bhaginiyā kataṃ, na mittāmaccehi ^a^M1.0139^ea^ kataṃ, na  ñātisālohitehi kataṃ, na devatāhi kataṃ, na samaṇabrāhmaṇehi kataṃ;  atha kho tayāvetaṃ pāpakammaṃ kataṃ. tvaññevetassa vipākaṃ  paṭisaṃvedissasī'''ti.</p>
              <p>[03] ``tamenaṃ, bhikkhave, yamo rājā dutiyaṃ devadūtaṃ samanuyuñjitvā  samanugāhitvā samanubhāsitvā, tatiyaṃ devadūtaṃ samanuyuñjati  samanugāhati samanubhāsati -- `ambho purisa, na tvaṃ addasa manussesu   ^a^T1.0178^ea^ tatiyaṃ devadūtaṃ pātubhūta'nti? so evamāha -- `nāddasaṃ, bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho purisa,  na tvaṃ addasa manussesu itthiṃ ^a^V1.0165^ea^ vā purisaṃ vā ekāhamataṃ vā dvīhamataṃ  vā tīhamataṃ vā uddhumātakaṃ vinīlakaṃ vipubbakajāta'nti? so  evamāha -- `addasaṃ, bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho purisa,  tassa te viññussa sato mahallakassa na etadahosi -- ahampi  khomhi maraṇadhammo maraṇaṃ anatīto, handāhaṃ kalyāṇaṃ karomi kāyena  vācāya manasā'ti? so evamāha -- `nāsakkhissaṃ, bhante.  pamādassaṃ, bhante'''ti.</p>
              <p>[03] ``tamenaṃ, bhikkhave, yamo rājā evamāha -- `ambho purisa,  pamādatāya na kalyāṇamakāsi kāyena vācāya manasā. taggha tvaṃ,  ambho purisa, tathā karissanti yathā taṃ pamattaṃ. taṃ kho pana te  etaṃ pāpakammaṃ neva mātarā kataṃ, na pitarā kataṃ, na bhātarā kataṃ, na  bhaginiyā kataṃ, na mittāmaccehi kataṃ, na ñātisālohitehi kataṃ, na  devatāhi kataṃ, na samaṇabrāhmaṇehi kataṃ; atha kho tayāvetaṃ pāpakammaṃ  kataṃ. tvaññevetassa vipākaṃ paṭisaṃvedissasī'''ti.</p>
              <p>[03] ``tamenaṃ, bhikkhave, yamo rājā tatiyaṃ devadūtaṃ samanuyuñjitvā  samanugāhitvā samanubhāsitvā tuṇhī hoti. tamenaṃ ^a^P1.0141^ea^,  bhikkhave, nirayapālā pañcavidhabandhanaṃ nāma kāraṇaṃ  karonti. tattaṃ ayokhilaṃ hatthe gamenti. tattaṃ ayokhilaṃ  dutiyasmiṃ hatthe gamenti. tattaṃ ayokhilaṃ pāde gamenti. tattaṃ  ayokhilaṃ dutiyasmiṃ pāde gamenti. tattaṃ ayokhilaṃ majjhe urasmiṃ  gamenti. so tattha dukkhā ^a^T1.0179^ea^ tibbā {tippā (sī0)} kharā kaṭukā vedanā vediyati, na  ca tāva kālaṅkaroti yāva na taṃ pāpakammaṃ byantīhoti.</p>
              <p>[03] ``tamenaṃ ^a^M1.0140^ea^, bhikkhave, nirayapālā saṃvesetvā {saṃkaḍḍhitvā (ka0)} kudhārīhi tacchanti.  so tattha dukkhā tibbā kharā kaṭukā vedanā vediyati, na ca  tāva kālaṅkaroti yāva na taṃ pāpakammaṃ byantīhoti.</p>
              <p>[03] ``tamenaṃ, bhikkhave, nirayapālā uddhaṃpādaṃ adhosiraṃ gahetvā  vāsīhi tacchanti...pe0... tamenaṃ, bhikkhave, nirayapālā rathe  yojetvā ādittāya bhūmiyā sampajjalitāya sajotibhūtāya {sañjotibhūtāya (syā0  kaṃ0)} sārentipi  paccāsārentipi...pe0... tamenaṃ, bhikkhave, nirayapālā mahantaṃ  aṅgārapabbataṃ ādittaṃ ^a^V1.0166^ea^ sampajjalitaṃ sajotibhūtaṃ āropentipi  oropentipi...pe0... tamenaṃ, bhikkhave, nirayapālā uddhaṃpādaṃ  adhosiraṃ gahetvā tattāya lohakumbhiyā pakkhipanti, ādittāya  sampajjalitāya sajotibhūtāya. so tattha pheṇuddehakaṃ paccamāno  sakimpi uddhaṃ gacchati, sakimpi adho gacchati, sakimpi tiriyaṃ  gacchati. so tattha dukkhā tibbā kharā kaṭukā vedanā vediyati,  na ca tāva kālaṃ karoti yāva na taṃ pāpakammaṃ byantīhoti. tamenaṃ,  bhikkhave, nirayapālā mahāniraye pakkhipanti. so kho pana,  bhikkhave, mahānirayo -- </p>
              <p>[21] ``catukkaṇṇo catudvāro, vibhatto bhāgaso mito. </p>
              <p>[22] ayopākārapariyanto, ayasā paṭikujjito.. </p>
              <p>[21] ``tassa ^a^P1.0142^ea^ ayomayā bhūmi, jalitā  tejasā yutā. </p>
              <p>[22] samantā ^a^T1.0180^ea^ yojanasataṃ, pharitvā tiṭṭhati sabbadā''ti {pe0 va0 70-71, 240-241}..</p>
              <p>[03] ``bhūtapubbaṃ, bhikkhave, yamassa rañño etadahosi -- `ye  kira, bho, loke pāpakāni kammāni karonti te evarūpā vividhā  kammakāraṇā karīyanti. aho vatāhaṃ manussattaṃ labheyyaṃ, tathāgato ca  loke uppajjeyya arahaṃ sammāsambuddho, tañcāhaṃ bhagavantaṃ payirupāseyyaṃ.  so ca me bhagavā dhammaṃ deseyya, tassa cāhaṃ bhagavato dhammaṃ  ājāneyya'nti. taṃ kho panāhaṃ, bhikkhave, na aññassa samaṇassa  vā brāhmaṇassa vā sutvā evaṃ vadāmi, api ca kho, bhikkhave, yadeva  me sāmaṃ ñātaṃ sāmaṃ diṭṭhaṃ sāmaṃ viditaṃ tadevāhaṃ vadāmī''ti. </p>
              <p>[21] ``coditā ^a^M1.0141^ea^ devadūtehi, ye pamajjanti māṇavā. </p>
              <p>[22] te dīgharattaṃ socanti, hīnakāyūpagā narā.. </p>
              <p>[21] ``ye ca kho devadūtehi, santo sappurisā idha. </p>
              <p>[22] coditā nappamajjanti, ariyadhamme kudācanaṃ.. </p>
              <p>[21] ``upādāne ^a^V1.0167^ea^ bhayaṃ disvā, jātimaraṇasambhave. </p>
              <p>[22] anupādā vimuccanti, jātimaraṇasaṅkhaye.. </p>
              <p>[21] ``te appamattā {te khoppamattā (sī0), te khemappattā (syā0 kaṃ0 pī0)  ma0 ni0 3.271} sukhino {sukhitā (sī0 syā0)}, diṭṭhadhammābhinibbutā. </p>
              <p>[22] sabbaverabhayātītā, sabbadukkhaṃ upaccagu''nti.. chaṭṭhaṃ. </p>
            </h4>
            <h4>
              <h4n> 7. catumahārājasuttaṃ </h4n>
              <p>[03] 37^b^.^eb^ ``aṭṭhamiyaṃ, bhikkhave, pakkhassa catunnaṃ  mahārājānaṃ amaccā pārisajjā imaṃ lokaṃ anuvicaranti -- `kacci  bahū manussā manussesu matteyyā petteyyā sāmaññā brahmaññā kule  jeṭṭhāpacāyino uposathaṃ ^a^T1.0181^ea^ upavasanti paṭijāgaronti puññāni  karontī'ti. cātuddasiṃ, bhikkhave, pakkhassa catunnaṃ mahārājānaṃ puttā  imaṃ lokaṃ anuvicaranti -- `kacci bahū manussā manussesu matteyyā  petteyyā sāmaññā brahmaññā kule jeṭṭhāpacāyino ^a^P1.0143^ea^  uposathaṃ upavasanti paṭijāgaronti puññāni karontī'ti. tadahu,  bhikkhave, uposathe pannarase cattāro mahārājāno sāmaññeva imaṃ lokaṃ  anuvicaranti -- `kacci bahū manussā manussesu matteyyā petteyyā  sāmaññā brahmaññā kule jeṭṭhāpacāyino uposathaṃ upavasanti  paṭijāgaronti puññāni karontī'''ti.</p>
              <p>[03] ``sace, bhikkhave, appakā honti manussā manussesu matteyyā  petteyyā sāmaññā brahmaññā kule jeṭṭhāpacāyino uposathaṃ upavasanti  paṭijāgaronti puññāni karonti. tamenaṃ, bhikkhave, cattāro  mahārājāno devānaṃ tāvatiṃsānaṃ sudhammāya sabhāya sannisinnānaṃ  sannipatitānaṃ ārocenti -- `appakā kho, mārisā, manussā  manussesu matteyyā petteyyā sāmaññā brahmaññā kule jeṭṭhāpacāyino  uposathaṃ upavasanti paṭijāgaronti puññāni karontī'ti. tena kho,  bhikkhave ^a^M1.0142^ea^, devā tāvatiṃsā anattamanā honti -- `dibbā vata, bho,  kāyā parihāyissanti, paripūrissanti asurakāyā'''ti.</p>
              <p>[03] ``sace pana, bhikkhave, bahū honti manussā manussesu matteyyā  petteyyā sāmaññā brahmaññā kule jeṭṭhāpacāyino uposathaṃ upavasanti  paṭijāgaronti puññāni karonti. tamenaṃ, bhikkhave ^a^V1.0168^ea^, cattāro  mahārājāno devānaṃ tāvatiṃsānaṃ sudhammāya sabhāya sannisinnānaṃ  sannipatitānaṃ ārocenti -- `bahū kho ^a^T1.0182^ea^, mārisā, manussā manussesu  matteyyā petteyyā sāmaññā brahmaññā kule jeṭṭhāpacāyino uposathaṃ  upavasanti paṭijāgaronti puññāni karontī'ti. tena, bhikkhave,  devā tāvatiṃsā attamanā honti -- `dibbā vata, bho, kāyā  paripūrissanti, parihāyissanti asurakāyā'''ti.</p>
              <p>[03] ``bhūtapubbaṃ, bhikkhave, sakko devānamindo deve tāvatiṃse  anunayamāno tāyaṃ velāyaṃ imaṃ gāthaṃ abhāsi -- </p>
              <p>[21] ``cātuddasiṃ ^a^P1.0144^ea^ pañcadasiṃ, yā ca  pakkhassa aṭṭhamī. </p>
              <p>[21] pāṭihāriyapakkhañca, aṭṭhaṅgasusamāgataṃ. </p>
              <p>[22] uposathaṃ upavaseyya, yopissa {yopassa (sī0 syā0 kaṃ0 pī0)} mādiso naro''ti..</p>
              <p>[03] ``sā kho panesā, bhikkhave, sakkena devānamindena gāthā  duggītā na sugītā dubbhāsitā na subhāsitā. taṃ kissa hetu?  sakko hi, bhikkhave, devānamindo avītarāgo avītadoso avītamoho.</p>
              <p>[03] ``yo ca kho so, bhikkhave, bhikkhu arahaṃ khīṇāsavo  vusitavā brahmacariyo katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, tassa kho etaṃ,  bhikkhave, bhikkhuno {tassa kho etaṃ bhikkhuno (sī0 syā0), tassa kho evaṃ  bhikkhave bhikkhuno (ka0)} kallaṃ vacanāya -- </p>
              <p>[21] ``cātuddasiṃ pañcadasiṃ, yā ca pakkhassa aṭṭhamī. </p>
              <p>[27] pāṭihāriyapakkhañca, aṭṭhaṅgasusamāgataṃ. </p>
              <p>[22] uposathaṃ upavaseyya, yopissa mādiso naro''ti..</p>
              <p>[03] ``taṃ ^a^M1.0143^ea^ kissa hetu? so hi, bhikkhave, bhikkhu vītarāgo  vītadoso vītamoho''ti. sattamaṃ. </p>
            </h4>
            <h4>
              <h4n> 8. dutiyacatumahārājasuttaṃ </h4n>
              <p>[03] 38^b^.^eb^ ``bhūtapubbaṃ ^a^V1.0169^ea^, bhikkhave, sakko devānamindo deve  tāvatiṃse anunayamāno tāyaṃ ^a^T1.0183^ea^ velāyaṃ imaṃ gāthaṃ abhāsi -- </p>
              <p>[21] ``cātuddasiṃ pañcadasiṃ, yā ca pakkhassa aṭṭhamī. </p>
              <p>[27] pāṭihāriyapakkhañca, aṭṭhaṅgasusamāgataṃ. </p>
              <p>[22] uposathaṃ upavaseyya, yopissa mādiso naro''ti..</p>
              <p>[03] ``sā kho panesā, bhikkhave, sakkena devānamindena gāthā  duggītā na sugītā dubbhāsitā na subhāsitā. taṃ kissa hetu?  sakko hi, bhikkhave, devānamindo aparimutto jātiyā jarāya maraṇena  sokehi paridevehi dukkhehi domanassehi upāyāsehi, aparimutto  dukkhasmāti vadāmi.</p>
              <p>[03] ``yo ca kho so, bhikkhave, bhikkhu arahaṃ khīṇāsavo  vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, tassa kho etaṃ,  bhikkhave, bhikkhuno kallaṃ vacanāya -- </p>
              <p>[21] ``cātuddasiṃ pañcadasiṃ, yā ca pakkhassa aṭṭhamī. </p>
              <p>[27] pāṭihāriyapakkhañca, aṭṭhaṅgasusamāgataṃ. </p>
              <p>[22] uposathaṃ upavaseyya, yopissa mādiso naro''ti..</p>
              <p>[03] ``taṃ ^a^P1.0145^ea^ kissa hetu? so hi, bhikkhave,  bhikkhu parimutto jātiyā jarāya maraṇena sokehi paridevehi dukkhehi  domanassehi upāyāsehi, parimutto dukkhasmāti vadāmī''ti. aṭṭhamaṃ. </p>
            </h4>
            <h4>
              <h4n> 9. sukhumālasuttaṃ </h4n>
              <p>[03] 39^b^.^eb^ ``sukhumālo ^a^V1.0170^ea^ ahaṃ, bhikkhave, paramasukhumālo  accantasukhumālo. mama sudaṃ, bhikkhave, pitu nivesane  pokkharaṇiyo kāritā honti. ekattha sudaṃ, bhikkhave, uppalaṃ  vappati {pupphati (sī0 pī0)}, ekattha padumaṃ, ekattha puṇḍarīkaṃ, yāvadeva mamatthāya   ^a^T1.0184^ea^. na kho panassāhaṃ, bhikkhave, akāsikaṃ candanaṃ dhāremi {kāsikaṃ candanaṃ dhāremi  (syā0 kaṃ0 ka0), akāsikaṃ dhāremi (?)}. kāsikaṃ  ^a^M1.0144^ea^, bhikkhave, su me taṃ veṭhanaṃ hoti, kāsikā kañcukā, kāsikaṃ  nivāsanaṃ, kāsiko uttarāsaṅgo. rattindivaṃ {rattidivaṃ (ka0)} kho pana me su taṃ,  bhikkhave, setacchattaṃ dhārīyati -- `mā naṃ phusi sītaṃ vā uṇhaṃ vā  tiṇaṃ vā rajo vā ussāvo vā'''ti.</p>
              <p>[03] ``tassa mayhaṃ, bhikkhave, tayo pāsādā ahesuṃ -- eko  hemantiko, eko gimhiko, eko vassiko. so kho ahaṃ,  bhikkhave, vassike pāsāde vassike cattāro māse nippurisehi  tūriyehi paricārayamāno {paricāriyamāno (syā0 kaṃ0 pī0 ka0)} na   heṭṭhāpāsādaṃ orohāmi. yathā kho pana,  bhikkhave, aññesaṃ nivesane dāsakammakaraporisassa kaṇājakaṃ bhojanaṃ  dīyati bilaṅgadutiyaṃ, evamevassu me, bhikkhave, pitu nivesane  dāsakammakaraporisassa sālimaṃsodano dīyati.</p>
              <p>[03] ``tassa mayhaṃ, bhikkhave, evarūpāya iddhiyā samannāgatassa  evarūpena ca sukhumālena etadahosi -- `assutavā kho puthujjano  attanā jarādhammo samāno jaraṃ anatīto paraṃ jiṇṇaṃ disvā aṭṭīyati  harāyati jigucchati attānaṃyeva atisitvā, ahampi khomhi  jarādhammo jaraṃ anatīto. ahañceva {ahañce (?)} kho pana jarādhammo samāno  jaraṃ anatīto paraṃ jiṇṇaṃ disvā aṭṭīyeyyaṃ harāyeyyaṃ jiguccheyyaṃ  ^a^P1.0146^ea^ na metaṃ assa patirūpa'nti. tassa mayhaṃ,  bhikkhave, iti paṭisañcikkhato yo yobbane yobbanamado so  sabbaso pahīyi.</p>
              <p>[03] ``assutavā kho puthujjano attanā byādhidhammo samāno  byādhiṃ anatīto paraṃ byādhitaṃ disvā ^a^T1.0185^ea^ aṭṭīyati harāyati jigucchati  attānaṃyeva atisitvā -- `ahampi khomhi byādhidhammo byādhiṃ  anatīto, ahañceva kho pana byādhidhammo samāno byādhiṃ anatīto  paraṃ byādhikaṃ disvā aṭṭīyeyyaṃ harāyeyyaṃ jiguccheyyaṃ, na metaṃ assa  patirūpa'nti. tassa mayhaṃ, bhikkhave, iti paṭisañcikkhato yo  ārogye ārogyamado so sabbaso pahīyi.</p>
              <p>[03] ``assutavā ^a^V1.0171^ea^ kho puthujjano attanā maraṇadhammo samāno maraṇaṃ  anatīto paraṃ mataṃ disvā aṭṭīyati harāyati jigucchati attānaṃyeva  atisitvā -- `ahampi khomhi maraṇadhammo, maraṇaṃ anatīto, ahaṃ  ceva kho pana ^a^M1.0145^ea^ maraṇadhammo samāno maraṇaṃ anatīto paraṃ mataṃ disvā  aṭṭīyeyyaṃ harāyeyyaṃ jiguccheyyaṃ, na metaṃ assa patirūpa'nti. tassa  mayhaṃ, bhikkhave, iti paṭisañcikkhato yo jīvite jīvitamado so  sabbaso pahīyī''ti.</p>
              <p>[03] ``tayome, bhikkhave, madā. katame tayo? yobbanamado,  ārogyamado, jīvitamado. yobbanamadamatto vā, bhikkhave,  assutavā puthujjano kāyena duccaritaṃ carati, vācāya duccaritaṃ carati,  manasā duccaritaṃ carati. so kāyena duccaritaṃ caritvā, vācāya  duccaritaṃ caritvā, manasā duccaritaṃ caritvā kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjati. ārogyamadamatto vā,  bhikkhave, assutavā puthujjano...pe0... jīvitamadamatto vā, bhikkhave,  assutavā puthujjano kāyena duccaritaṃ ^a^P1.0147^ea^ carati,  vācāya duccaritaṃ carati, manasā duccaritaṃ carati. so kāyena  duccaritaṃ caritvā ^a^T1.0186^ea^, vācāya duccaritaṃ caritvā, manasā duccaritaṃ caritvā  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</p>
              <p>[03] ``yobbanamadamatto vā, bhikkhave, bhikkhu sikkhaṃ paccakkhāya  hīnāyāvattati. ārogyamadamatto vā, bhikkhave, bhikkhu...pe0...  jīvitamadamatto vā, bhikkhave, bhikkhu sikkhaṃ paccakkhāya  hīnāyāvattatī''ti. </p>
              <p>[21] ``byādhidhammā jarādhammā, atho maraṇadhammino. </p>
              <p>[22] yathādhammā {byādhidhammo jarādhammo, atho maraṇadhammiko. yathā dhammo  (ka0)} tathāsantā, jigucchanti puthujjanā.. </p>
              <p>[21] ``ahañce taṃ jiguccheyyaṃ, evaṃdhammesu pāṇisu. </p>
              <p>[22] na metaṃ patirūpassa, mama evaṃ vihārino.. </p>
              <p>[21] ``sohaṃ evaṃ viharanto, ñatvā dhammaṃ nirūpadhiṃ. </p>
              <p>[22] ārogye yobbanasmiñca, jīvitasmiñca ye madā.. </p>
              <p>[21] ``sabbe ^a^V1.0172^ea^ made abhibhosmi {atītosmi (ka0)}, nekkhamme daṭṭhu khemataṃ. </p>
              <p>[22] tassa me ahu ussāho, nibbānaṃ abhipassato.. </p>
              <p>[21] ``nāhaṃ bhabbo etarahi, kāmāni paṭisevituṃ. </p>
              <p>[22] anivatti bhavissāmi, brahmacariyaparāyaṇo''ti..  navamaṃ. </p>
            </h4>
            <h4>
              <h4n> 10. ādhipateyyasuttaṃ </h4n>
              <p>[03] 40^b^.^eb^ ``tīṇimāni ^a^M1.0146^ea^, bhikkhave, ādhipateyyāni.  katamāni tīṇi? attādhipateyyaṃ, lokādhipateyyaṃ, dhammādhipateyyaṃ.  katamañca, bhikkhave, attādhipateyyaṃ? idha, bhikkhave, bhikkhu  araññagato vā rukkhamūlagato vā suññāgāragato vā iti  paṭisañcikkhati -- `na kho panāhaṃ cīvarahetu agārasmā anagāriyaṃ  pabbajito. na piṇḍapātahetu, na senāsanahetu, na ^a^T1.0187^ea^ itibhavābhavahetu  agārasmā anagāriyaṃ pabbajito. api ca khomhi otiṇṇo  jātiyā jarāya maraṇena sokehi paridevehi dukkhehi domanassehi  upāyāsehi, dukkhotiṇṇo dukkhapareto. appeva nāma imassa  kevalassa dukkhakkhandhassa antakiriyā paññāyethāti. ahañceva kho  pana yādisake ^a^P1.0148^ea^ {yādisake vā (sī0 pī0 ka0)} kāme ohāya agārasmā anagāriyaṃ  pabbajito tādisake vā {ca (ka0)} kāme pariyeseyyaṃ tato vā {ca (ka0)} pāpiṭṭhatare, na metaṃ  patirūpa'nti. so iti paṭisañcikkhati -- `āraddhaṃ kho pana me  vīriyaṃ bhavissati asallīnaṃ, upaṭṭhitā sati asammuṭṭhā, passaddho  kāyo asāraddho, samāhitaṃ cittaṃ ekagga'nti. so attānaṃyeva  adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati,  anavajjaṃ bhāveti, suddhaṃ attānaṃ pariharati. idaṃ vuccati, bhikkhave,  attādhipateyyaṃ.</p>
              <p>[03] ``katamañca, bhikkhave, lokādhipateyyaṃ? idha, bhikkhave,  bhikkhu araññagato vā rukkhamūlagato vā suññāgāragato vā iti  paṭisañcikkhati -- `na kho panāhaṃ cīvarahetu agārasmā anagāriyaṃ  pabbajito. na piṇḍapātahetu, na senāsanahetu, na itibhavābhavahetu  agārasmā anagāriyaṃ pabbajito. api ca khomhi otiṇṇo  jātiyā jarāya maraṇena sokehi paridevehi dukkhehi domanassehi  upāyāsehi, dukkhotiṇṇo dukkhapareto. appeva nāma imassa  kevalassa dukkhakkhandhassa antakiriyā paññāyethā'ti. ahañceva  kho pana evaṃ pabbajito ^a^V1.0173^ea^ samāno kāmavitakkaṃ vā vitakkeyyaṃ,  byāpādavitakkaṃ vā vitakkeyyaṃ, vihiṃsāvitakkaṃ vā vitakkeyyaṃ, mahā kho  panāyaṃ ^a^T1.0188^ea^ lokasannivāso. mahantasmiṃ kho pana lokasannivāse santi  samaṇabrāhmaṇā iddhimanto dibbacakkhukā paracittaviduno. te dūratopi  passanti, āsannāpi na dissanti, cetasāpi cittaṃ pajānanti {jānanti (ka0)}.  tepi maṃ evaṃ jāneyyuṃ -- `passatha, bho, imaṃ kulaputtaṃ ^a^M1.0147^ea^ saddhā agārasmā  anagāriyaṃ pabbajito samāno vokiṇṇo viharati pāpakehi akusalehi  dhammehī'ti. devatāpi kho santi iddhimantiniyo dibbacakkhukā  paracittaviduniyo. tā dūratopi passanti, āsannāpi na dissanti,  cetasāpi cittaṃ jānanti. tāpi maṃ evaṃ jāneyyuṃ -- `passatha, bho,  imaṃ kulaputtaṃ saddhā agārasmā anagāriyaṃ pabbajito samāno  vokiṇṇo viharati pāpakehi akusalehi dhammehī'ti. so iti  paṭisañcikkhati -- `āraddhaṃ kho pana me vīriyaṃ bhavissati  ^a^P1.0149^ea^ asallīnaṃ, upaṭṭhitā sati asammuṭṭhā, passaddho  kāyo asāraddho, samāhitaṃ cittaṃ ekagga'nti. so lokaṃyeva  adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati,  anavajjaṃ bhāveti, suddhaṃ attānaṃ pariharati. idaṃ vuccati, bhikkhave,  lokādhipateyyaṃ.</p>
              <p>[03] ``katamañca, bhikkhave, dhammādhipateyyaṃ? idha, bhikkhave,  bhikkhu araññagato vā rukkhamūlagato vā suññāgāragato vā iti  paṭisañcikkhati -- `na kho panāhaṃ cīvarahetu agārasmā anagāriyaṃ  pabbajito. na piṇḍapātahetu, na senāsanahetu, na itibhavābhavahetu  agārasmā anagāriyaṃ pabbajito. api ca khomhi otiṇṇo  jātiyā jarāya maraṇena sokehi paridevehi dukkhehi domanassehi  upāyāsehi, dukkhotiṇṇo ^a^T1.0189^ea^ dukkhapareto. appeva nāma imassa  kevalassa dukkhakkhandhassa antakiriyā paññāyethāti. svākkhāto  bhagavatā dhammo sandiṭṭhiko akāliko ehipassiko opaneyyiko  paccattaṃ veditabbo viññūhīti. santi kho pana me sabrahmacārī jānaṃ  passaṃ viharanti. ahañceva kho pana evaṃ svākkhāte dhammavinaye  pabbajito samāno kusīto vihareyyaṃ pamatto, na metaṃ assa  patirūpa'nti. so iti paṭisañcikkhati -- `āraddhaṃ kho pana me  vīriyaṃ bhavissati asallīnaṃ, upaṭṭhitā sati asammuṭṭhā, passaddho  kāyo asāraddho, samāhitaṃ cittaṃ ekagga'nti. so dhammaṃyeva  adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati,  anavajjaṃ bhāveti, suddhaṃ attānaṃ pariharati. idaṃ vuccati, bhikkhave,  dhammādhipateyyaṃ. imāni kho, bhikkhave, tīṇi ādhipateyyānī''ti. </p>
              <p>[21] ``natthi ^a^V1.0174^ea^ loke raho nāma, pāpakammaṃ pakubbato. </p>
              <p>[22] attā te purisa jānāti, saccaṃ vā yadi vā musā.. </p>
              <p>[21] ``kalyāṇaṃ ^a^M1.0148^ea^ vata bho sakkhi, attānaṃ atimaññasi. </p>
              <p>[22] yo santaṃ attani pāpaṃ, attānaṃ parigūhasi.. </p>
              <p>[21] ``passanti ^a^P1.0150^ea^ devā ca tathāgatā ca, </p>
              <p>[27] lokasmiṃ bālaṃ visamaṃ carantaṃ. </p>
              <p>[26] tasmā hi attādhipateyyako ca {attādhipako sako care (sī0 syā0 kaṃ0  pī0)}, </p>
              <p>[22] lokādhipo ca nipako ca jhāyī.. </p>
              <p>[21] ``dhammādhipo ca anudhammacārī, </p>
              <p>[27] na ^a^T1.0190^ea^ hīyati saccaparakkamo muni. </p>
              <p>[26] pasayha māraṃ abhibhuyya antakaṃ, </p>
              <p>[27] yo ca phusī jātikkhayaṃ padhānavā. </p>
              <p>[26] so tādiso lokavidū sumedho, </p>
              <p>[22] sabbesu dhammesu atammayo munī''ti.. dasamaṃ. </p>
              <p>[06] devadūtavaggo catuttho. </p>
              <p>[01] tassuddānaṃ -- </p>
              <p>[21] brahma ānanda sāriputto, nidānaṃ hatthakena ca. </p>
              <p>[22] dūtā duve ca rājāno, sukhumālādhipateyyena cāti.. </p>
            </h4>
          </h3>
          <h3>
            <h3n> 5. cūḷavaggo </h3n>
            <h4>
              <h4n> 1. sammukhībhāvasuttaṃ </h4n>
              <p>[03] 41^b^.^eb^ ``tiṇṇaṃ ^a^V1.0175^ea^, bhikkhave, sammukhībhāvā saddho  kulaputto bahuṃ puññaṃ pasavati. katamesaṃ tiṇṇaṃ? saddhāya, bhikkhave,  sammukhībhāvā saddho kulaputto bahuṃ puññaṃ pasavati. deyyadhammassa,  bhikkhave, sammukhībhāvā saddho kulaputto bahuṃ puññaṃ pasavati.  dakkhiṇeyyānaṃ, bhikkhave, sammukhībhāvā saddho kulaputto bahuṃ puññaṃ  pasavati. imesaṃ kho, bhikkhave, tiṇṇaṃ sammukhībhāvā saddho  kulaputto bahuṃ puññaṃ pasavatī''ti. paṭhamaṃ. </p>
            </h4>
            <h4>
              <h4n> 2. tiṭhānasuttaṃ </h4n>
              <p>[03] 42^b^.^eb^ ``tīhi ^a^M1.0149^ea^, bhikkhave, ṭhānehi saddho pasanno  veditabbo. katamehi tīhi? sīlavantānaṃ dassanakāmo hoti,  saddhammaṃ sotukāmo hoti ^a^T1.0191^ea^, vigatamalamaccherena cetasā agāraṃ  ajjhāvasati muttacāgo payatapāṇi vossaggarato yācayogo  dānasaṃvibhāgarato. imehi kho, bhikkhave, tīhi ṭhānehi saddho  pasanno veditabbo''. </p>
              <p>[21] ``dassanakāmo sīlavataṃ, saddhammaṃ sotumicchati. </p>
              <p>[22] vinaye maccheramalaṃ, sa ve saddhoti vuccatī''ti..  dutiyaṃ. </p>
            </h4>
            <h4>
              <h4n> 3. atthavasasuttaṃ </h4n>
              <p>[03] 43^b^.^eb^ ``tayo ^a^P1.0151^ea^, bhikkhave,  atthavase sampassamānena alameva paresaṃ dhammaṃ desetuṃ. katame tayo?  yo dhammaṃ deseti so atthappaṭisaṃvedī ca hoti dhammappaṭisaṃvedī ca.  yo dhammaṃ suṇāti so atthappaṭisaṃvedī ca hoti dhammappaṭisaṃvedī ca.  yo ceva dhammaṃ deseti yo ca dhammaṃ ^a^V1.0176^ea^ suṇāti ubho  atthappaṭisaṃvedino ca honti dhammappaṭisaṃvedino ca. ime kho,  bhikkhave, tayo atthavase sampassamānena alameva paresaṃ dhammaṃ  desetu''nti. tatiyaṃ. </p>
            </h4>
            <h4>
              <h4n> 4. kathāpavattisuttaṃ </h4n>
              <p>[03] 44^b^.^eb^ ``tīhi, bhikkhave, ṭhānehi kathā pavattinī  hoti. katamehi tīhi? yo dhammaṃ deseti so atthappaṭisaṃvedī ca  hoti dhammappaṭisaṃvedī ca. yo dhammaṃ suṇāti so atthappaṭisaṃvedī  ca hoti dhammappaṭisaṃvedī ca. yo ceva dhammaṃ deseti yo ca dhammaṃ  suṇāti ubho atthappaṭisaṃvedino ca honti dhammappaṭisaṃvedino ca.  imehi kho, bhikkhave, tīhi ṭhānehi kathā pavattinī hotī''ti.  catutthaṃ. </p>
            </h4>
            <h4>
              <h4n> 5. paṇḍitasuttaṃ </h4n>
              <p>[03] 45^b^.^eb^ ``tīṇimāni, bhikkhave, paṇḍitapaññattāni  sappurisapaññattāni. katamāni tīṇi? dānaṃ, bhikkhave,  paṇḍitapaññattaṃ sappurisapaññattaṃ ^a^T1.0192^ea^. pabbajjā, bhikkhave ^a^M1.0150^ea^, paṇḍitapaññattā  sappurisapaññattā. mātāpitūnaṃ, bhikkhave, upaṭṭhānaṃ paṇḍitapaññattaṃ  sappurisapaññattaṃ. imāni kho, bhikkhave, tīṇi paṇḍitapaññattāni  sappurisapaññattānī''ti. </p>
              <p>[21] ``sabbhi dānaṃ upaññattaṃ, ahiṃsā saṃyamo damo. </p>
              <p>[22] mātāpitu upaṭṭhānaṃ, santānaṃ brahmacārinaṃ.. </p>
              <p>[21] ``sataṃ etāni ṭhānāni, yāni sevetha paṇḍito. </p>
              <p>[22] ariyo dassanasampanno, sa lokaṃ bhajate siva''nti..  pañcamaṃ. </p>
            </h4>
            <h4>
              <h4n> 6. sīlavantasuttaṃ </h4n>
              <p>[03] 46^b^.^eb^ ``yaṃ, bhikkhave, sīlavanto pabbajitā gāmaṃ  vā nigamaṃ vā upanissāya viharanti. tattha manussā tīhi ṭhānehi  bahuṃ puññaṃ pasavanti. katamehi tīhi? kāyena ^a^P1.0152^ea^,  vācāya ^a^V1.0177^ea^, manasā. yaṃ, bhikkhave, sīlavanto pabbajitā gāmaṃ vā  nigamaṃ vā upanissāya viharanti. tattha manussā imehi tīhi  ṭhānehi bahuṃ puññaṃ pasavantī''ti. chaṭṭhaṃ. </p>
            </h4>
            <h4>
              <h4n> 7. saṅkhatalakkhaṇasuttaṃ </h4n>
              <p>[03] 47^b^.^eb^ ``tīṇimāni, bhikkhave, saṅkhatassa  saṅkhatalakkhaṇāni. katamāni tīṇi? uppādo paññāyati, vayo  paññāyati, ṭhitassa aññathattaṃ paññāyati. imāni kho, bhikkhave,  tīṇi saṅkhatassa saṅkhatalakkhaṇānī''ti. sattamaṃ. </p>
            </h4>
            <h4>
              <h4n> 8. asaṅkhatalakkhaṇasuttaṃ </h4n>
              <p>[03] 48^b^.^eb^ ``tīṇimāni, bhikkhave, asaṅkhatassa  asaṅkhatalakkhaṇāni. katamāni tīṇi? na uppādo paññāyati,  na vayo paññāyati, na ṭhitassa aññathattaṃ paññāyati. imāni kho,  bhikkhave, tīṇi asaṅkhatassa asaṅkhatalakkhaṇānī''ti. aṭṭhamaṃ. </p>
            </h4>
            <h4>
              <h4n> 9. pabbatarājasuttaṃ </h4n>
              <p>[03] 49^b^.^eb^ ``himavantaṃ, bhikkhave, pabbatarājaṃ nissāya  mahāsālā tīhi ^a^T1.0193^ea^ vaḍḍhīhi vaḍḍhanti. katamāhi tīhi?  sākhāpattapalāsena vaḍḍhanti, tacapapaṭikāya vaḍḍhanti ^a^M1.0151^ea^, pheggusārena  vaḍḍhanti. himavantaṃ, bhikkhave, pabbatarājaṃ nissāya mahāsālā  imāhi tīhi vaḍḍhīhi vaḍḍhanti.</p>
              <p>[03] ``evamevaṃ kho, bhikkhave, saddhaṃ kulapatiṃ nissāya anto  jano tīhi vaḍḍhīhi vaḍḍhati. katamāhi tīhi? saddhāya vaḍḍhati,  sīlena vaḍḍhati, paññāya vaḍḍhati. saddhaṃ, bhikkhave, kulapatiṃ  nissāya anto jano imāhi tīhi vaḍḍhīhi vaḍḍhatī''ti. </p>
              <p>[21] ``yathāpi pabbato selo, araññasmiṃ brahāvane. </p>
              <p>[22] taṃ rukkhā upanissāya, vaḍḍhante te vanappatī.. </p>
              <p>[21] ``tatheva ^a^V1.0178^ea^ sīlasampannaṃ, saddhaṃ kulapatiṃ idha. </p>
              <p>[27] upanissāya vaḍḍhanti, puttadārā ca bandhavā. </p>
              <p>[22] amaccā ñātisaṅghā ca, ye cassa anujīvino.. </p>
              <p>[21] ``tyāssa ^a^P1.0153^ea^ sīlavato sīlaṃ, cāgaṃ  sucaritāni ca. </p>
              <p>[22] passamānānukubbanti, attamatthaṃ {ye bhavanti (sī0 syā0 kaṃ0 pī0)} vicakkhaṇā.. </p>
              <p>[21] ``idha dhammaṃ caritvāna, maggaṃ sugatigāminaṃ. </p>
              <p>[22] nandino devalokasmiṃ, modanti kāmakāmino''ti..  navamaṃ. </p>
            </h4>
            <h4>
              <h4n> 10. ātappakaraṇīyasuttaṃ </h4n>
              <p>[03] 50^b^.^eb^ ``tīhi, bhikkhave, ṭhānehi ātappaṃ karaṇīyaṃ.  katamehi tīhi? anuppannānaṃ pāpakānaṃ akusalānaṃ dhammānaṃ  anuppādāya ātappaṃ karaṇīyaṃ ^a^T1.0194^ea^, anuppannānaṃ kusalānaṃ dhammānaṃ uppādāya  ātappaṃ karaṇīyaṃ, uppannānaṃ sārīrikānaṃ vedanānaṃ dukkhānaṃ tibbānaṃ  kharānaṃ kaṭukānaṃ asātānaṃ amanāpānaṃ pāṇaharānaṃ adhivāsanāya ātappaṃ  karaṇīyaṃ. imehi tīhi, bhikkhave, ṭhānehi ātappaṃ karaṇīyaṃ.</p>
              <p>[03] ``yato kho, bhikkhave, bhikkhu anuppannānaṃ pāpakānaṃ  akusalānaṃ dhammānaṃ anuppādāya ātappaṃ karoti, anuppannānaṃ kusalānaṃ  dhammānaṃ uppādāya ātappaṃ karoti, uppannānaṃ sārīrikānaṃ vedanānaṃ  dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ  adhivāsanāya ātappaṃ ^a^M1.0152^ea^ karoti. ayaṃ vuccati, bhikkhave, bhikkhu  ātāpī nipako sato sammā dukkhassa antakiriyāyā''ti. dasamaṃ. </p>
            </h4>
            <h4>
              <h4n> 11. mahācorasuttaṃ </h4n>
              <p>[03] 51^b^.^eb^ ``tīhi, bhikkhave, aṅgehi samannāgato  mahācoro sandhimpi chindati, nillopampi harati, ekāgārikampi  karoti, paripanthepi tiṭṭhati. katamehi tīhi? idha, bhikkhave,  mahācoro ^a^V1.0179^ea^ visamanissito ca hoti, gahananissito ca hoti,  balavanissito ca hoti. kathañca, bhikkhave, mahācoro  visamanissito hoti? idha, bhikkhave, mahācoro nadīviduggaṃ vā  nissito hoti pabbatavisamaṃ vā. evaṃ kho, bhikkhave, mahācoro  visamanissito hoti.</p>
              <p>[03] ``kathañca, bhikkhave, mahācoro gahananissito hoti? idha,  bhikkhave, mahācoro tiṇagahanaṃ vā nissito hoti, rukkhagahanaṃ  ^a^P1.0154^ea^ vā rodhaṃ {gedhaṃ (sī0 pī0)} vā mahāvanasaṇḍaṃ vā. evaṃ kho,  bhikkhave, mahācoro gahananissito hoti.</p>
              <p>[03] ``kathañca, bhikkhave, mahācoro balavanissito hoti? idha ^a^T1.0195^ea^,  bhikkhave, mahācoro rājānaṃ vā rājamahāmattānaṃ vā nissito hoti.  tassa evaṃ hoti -- `sace maṃ koci kiñci vakkhati, ime me  rājāno vā rājamahāmattā vā pariyodhāya atthaṃ bhaṇissantī'ti.  sace naṃ koci kiñci āha, tyāssa rājāno vā rājamahāmattā vā  pariyodhāya atthaṃ bhaṇanti. evaṃ kho, bhikkhave, mahācoro  balavanissito hoti. ime kho, bhikkhave, tīhi aṅgehi  samannāgato mahācoro sandhimpi chindati, nillopampi harati,  ekāgārikampi karoti, paripanthepi tiṭṭhati.</p>
              <p>[03] ``evamevaṃ kho, bhikkhave, tīhi aṅgehi samannāgato  pāpabhikkhu khataṃ upahataṃ attānaṃ pariharati, sāvajjo ca hoti  sānuvajjo ca viññūnaṃ, bahuñca apuññaṃ pasavati. katamehi tīhi?  idha, bhikkhave, pāpabhikkhu visamanissito ca hoti gahananissito  ca balavanissito ca.</p>
              <p>[03] ``kathañca, bhikkhave, pāpabhikkhu visamanissito hoti?  idha, bhikkhave, pāpabhikkhu visamena kāyakammena samannāgato hoti,  visamena vacīkammena ^a^M1.0153^ea^ samannāgato hoti, visamena manokammena  samannāgato hoti. evaṃ kho, bhikkhave, pāpabhikkhu visamanissito  hoti.</p>
              <p>[03] ``kathañca, bhikkhave, pāpabhikkhu gahananissito hoti?  idha, bhikkhave, pāpabhikkhu micchādiṭṭhiko ^a^V1.0180^ea^ hoti, antaggāhikāya  diṭṭhiyā samannāgato hoti. evaṃ kho, bhikkhave, pāpabhikkhu  gahananissito hoti.</p>
              <p>[03] ``kathañca, bhikkhave, pāpabhikkhu balavanissito hoti?  idha, bhikkhave, pāpabhikkhu rājānaṃ vā rājamahāmattānaṃ vā nissito  hoti. tassa evaṃ hoti -- `sace maṃ koci kiñci vakkhati, ime  me rājāno ^a^T1.0196^ea^ vā rājamahāmattā vā pariyodhāya atthaṃ bhaṇissantī'ti.  sace naṃ koci kiñci āha, tyāssa rājāno vā rājamahāmattā vā  pariyodhāya atthaṃ bhaṇanti. evaṃ kho, bhikkhave, pāpabhikkhu  balavanissito hoti. imehi kho ^a^P1.0155^ea^, bhikkhave,  tīhi dhammehi samannāgato pāpabhikkhu khataṃ upahataṃ attānaṃ pariharati,  sāvajjo ca hoti sānuvajjo ca viññūnaṃ, bahuñca apuññaṃ pasavatī''ti.  ekādasamaṃ. </p>
              <p>[06] cūḷavaggo pañcamo. </p>
              <p>[01] tassuddānaṃ -- </p>
              <p>[21] sammukhī ṭhānatthavasaṃ, pavatti paṇḍita sīlavaṃ. </p>
              <p>[22] saṅkhataṃ pabbatātappaṃ, mahācorenekādasāti {mahācorena te dasāti (ka0)}.. </p>
              <p>[06] paṭhamo paṇṇāsako samatto. </p>
            </h4>
          </h3>
        </h2>
        <h2>
          <h2n> 2. dutiyapaṇṇāsakaṃ </h2n>
          <h3>
            <h3n> (6) 1. brāhmaṇavaggo </h3n>
            <h4>
              <h4n> 1. paṭhamadvebrāhmaṇasuttaṃ </h4n>
              <p>[03] 52^b^.^eb^ atha ^a^T1.0197^ea^ ^a^V1.0181^ea^ ^a^M1.0154^ea^ kho dve brāhmaṇā jiṇṇā vuddhā mahallakā  addhagatā vayoanuppattā vīsavassasatikā jātiyā yena bhagavā  tenupasaṅkamiṃsu; upasaṅkamitvā bhagavatā saddhiṃ sammodiṃsu.  sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu.  ekamantaṃ nisinnā kho te brāhmaṇā bhagavantaṃ etadavocuṃ --  ``mayamassu, bho gotama, brāhmaṇā jiṇṇā vuddhā mahallakā addhagatā  vayoanuppattā vīsavassasatikā jātiyā; te camhā akatakalyāṇā  akatakusalā akatabhīruttāṇā. ovadatu no bhavaṃ gotamo, anusāsatu  no bhavaṃ gotamo yaṃ amhākaṃ assa dīgharattaṃ hitāya sukhāyā''ti.</p>
              <p>[03] ``taggha tumhe, brāhmaṇā, jiṇṇā vuddhā mahallakā addhagatā  vayoanuppattā vīsavassasatikā jātiyā; te cattha akatakalyāṇā  akatakusalā akatabhīruttāṇā. upanīyati kho ayaṃ, brāhmaṇā, loko  jarāya byādhinā maraṇena. evaṃ upanīyamāne kho, brāhmaṇā, loke  jarāya byādhinā maraṇena, yo idha kāyena saṃyamo vācāya saṃyamo  manasā saṃyamo, taṃ tassa petassa tāṇañca leṇañca dīpañca saraṇañca  parāyaṇañcā''ti. </p>
              <p>[21] ``upanīyati ^a^T1.0198^ea^ jīvitamappamāyu, </p>
              <p>[27] jarūpanītassa na santi tāṇā. </p>
              <p>[26] etaṃ bhayaṃ maraṇe pekkhamāno, </p>
              <p>[22] puññāni kayirātha sukhāvahāni.. </p>
              <p>[21] ``yodha ^a^V1.0182^ea^ kāyena saṃyamo, vācāya uda cetasā. </p>
              <p>[27] taṃ tassa petassa sukhāya hoti, </p>
              <p>[22] yaṃ jīvamāno pakaroti puñña''nti.. {saṃ0 ni0  1.100} paṭhamaṃ. </p>
            </h4>
            <h4>
              <h4n> 2. dutiyadvebrāhmaṇasuttaṃ </h4n>
              <p>[03] 53^b^.^eb^ atha ^a^M1.0155^ea^ ^a^P1.0156^ea^ kho dve brāhmaṇā  jiṇṇā vuddhā mahallakā addhagatā vayoanuppattā vīsavassasatikā  jātiyā yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinnā kho te  brāhmaṇā bhagavantaṃ etadavocuṃ -- ``mayamassu, bho gotama, brāhmaṇā  jiṇṇā vuddhā mahallakā addhagatā vayoanuppattā vīsavassasatikā  jātiyā; te camhā akatakalyāṇā akatakusalā akatabhīruttāṇā.  ovadatu no bhavaṃ gotamo, anusāsatu no bhavaṃ gotamo yaṃ amhākaṃ  assa dīgharattaṃ hitāya sukhāyā''ti.</p>
              <p>[03] ``taggha tumhe, brāhmaṇā, jiṇṇā vuddhā mahallakā addhagatā  vayoanuppattā vīsavassasatikā jātiyā; te cattha akatakalyāṇā  akatakusalā akatabhīruttāṇā. āditto kho ayaṃ, brāhmaṇā, loko  jarāya byādhinā maraṇena. evaṃ āditte kho, brāhmaṇā, loke jarāya  byādhinā maraṇena, yo idha kāyena saṃyamo vācāya saṃyamo manasā  saṃyamo, taṃ ^a^T1.0199^ea^ tassa petassa tāṇañca leṇañca dīpañca saraṇañca  parāyaṇañcā''ti. </p>
              <p>[21] ``ādittasmiṃ agārasmiṃ, yaṃ nīharati bhājanaṃ. </p>
              <p>[22] taṃ tassa hoti atthāya, no ca yaṃ tattha ḍayhati.. </p>
              <p>[21] ``evaṃ āditto kho {evaṃ ādīvito (sī0 pī0), evaṃ ādittako  (syā0 kaṃ0) saṃ0 ni0  1.41} loko, jarāya maraṇena ca. </p>
              <p>[22] nīharetheva dānena, dinnaṃ hoti sunīhataṃ {sunibbhataṃ (ka0)}.. </p>
              <p>[21] ``yodha kāyena saṃyamo, vācāya uda cetasā. </p>
              <p>[27] taṃ tassa petassa sukhāya hoti, </p>
              <p>[22] yaṃ jīvamāno pakaroti puñña''nti.. dutiyaṃ. </p>
            </h4>
            <h4>
              <h4n> 3. aññatarabrāhmaṇasuttaṃ </h4n>
              <p>[03] 54^b^.^eb^ atha ^a^V1.0183^ea^ kho aññataro brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi...pe0...  ekamantaṃ nisinno kho so brāhmaṇo ^a^M1.0156^ea^ bhagavantaṃ etadavoca --  ```sandiṭṭhiko dhammo sandiṭṭhiko dhammo'ti, bho gotama, vuccati.  kittāvatā nu kho, bho gotama, sandiṭṭhiko dhammo hoti akāliko  ehipassiko opaneyyiko {opanayiko (sī0 syā0 kaṃ0 pī0) pañcamasuttassa  ṭīkā oloketabbā} paccattaṃ veditabbo viññūhī''ti?</p>
              <p>[03] ``ratto kho, brāhmaṇa, rāgena abhibhūto pariyādinnacitto  attabyābādhāyapi ^a^P1.0157^ea^ ceteti, parabyābādhāyapi ceteti,  ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti.  rāge pahīne nevattabyābādhāyapi ceteti, na parabyābādhāyapi ceteti,  na ubhayabyābādhāyapi ceteti, na cetasikaṃ dukkhaṃ domanassaṃ  paṭisaṃvedeti. (ratto kho...pe0... kāyena duccaritaṃ carati, vācāya  duccaritaṃ carati, manasā duccaritaṃ carati. rāge pahīnā neva kāyena  duccaritaṃ carati, na vācāya duccaritaṃ carati, na manasā duccaritaṃ  carati. ratto kho...pe0... attatthampi yathābhūtaṃ nappajānāti,  paratthampi yathābhūtaṃ nappajānāti, ubhayatthampi yathābhūtaṃ nappajānāti.  rāge pahīne attatthampi yathābhūtaṃ pajānāti, paratthampi yathābhūtaṃ  pajānāti, ubhayatthampi yathābhūtaṃ pajānāti.) {( ) etthantare pāṭho sī0 syā0  kaṃ0 pī0 potthakesu na dissati, idhapi duṭṭhamūḷhavāresu} evampi kho, brāhmaṇa,  sandiṭṭhiko dhammo hoti...pe0....</p>
              <p>[03] ``duṭṭho kho, brāhmaṇa, dosena abhibhūto pariyādinnacitto  attabyābādhāyapi ceteti, parabyābādhāyapi ^a^T1.0200^ea^ ceteti, ubhayabyābādhāyapi  ceteti, cetasikampi dukkhaṃ domanassaṃ paṭisaṃvedeti. dose pahīne  nevattabyābādhāyapi ceteti, na parabyābādhāyapi ceteti, na  ubhayabyābādhāyapi ceteti, na cetasikampi {na cetasikaṃ (sī0 syā0 ka0)} dukkhaṃ domanassaṃ  paṭisaṃvedeti. evampi kho, brāhmaṇa, sandiṭṭhiko dhammo  hoti...pe0....</p>
              <p>[03] ``mūḷho kho, brāhmaṇa, mohena abhibhūto pariyādinnacitto  attabyābādhāyapi ceteti, parabyābādhāyapi ceteti, ubhayabyābādhāyapi  ceteti, cetasikampi dukkhaṃ domanassaṃ paṭisaṃvedeti. mohe pahīne  nevattabyābādhāyapi ceteti, na parabyābādhāyapi ceteti, na  ubhayabyābādhāyapi ^a^V1.0184^ea^ ceteti, na cetasikaṃ dukkhaṃ domanassaṃ paṭisaṃvedeti  ^a^M1.0157^ea^. evaṃ kho, brāhmaṇa, sandiṭṭhiko dhammo hoti akāliko  ehipassiko opaneyyiko paccattaṃ veditabbo viññūhī''ti.</p>
              <p>[03] ``abhikkantaṃ, bho gotama, abhikkantaṃ, bho gotama! seyyathāpi,  bho gotama, nikkujjitaṃ vā ukkujjeyya, paṭicchannaṃ vā vivareyya,  mūḷhassa vā maggaṃ ācikkheyya, andhakāre vā telapajjotaṃ dhāreyya --  `cakkhumanto rūpāni dakkhantī'ti; evamevaṃ bhotā gotamena  anekapariyāyena dhammo pakāsito. esāhaṃ bhavantaṃ gotamaṃ saraṇaṃ  gacchāmi dhammañca bhikkhusaṅghañca. upāsakaṃ maṃ bhavaṃ gotamo dhāretu  ajjatagge pāṇupetaṃ saraṇaṃ gata''nti. tatiyaṃ. </p>
            </h4>
            <h4>
              <h4n> 4. paribbājakasuttaṃ </h4n>
              <p>[03] 55^b^.^eb^ atha kho aññataro brāhmaṇaparibbājako yena  bhagavā tenupasaṅkami; upasaṅkamitvā...pe0... ekamantaṃ nisinno kho  so brāhmaṇaparibbājako bhagavantaṃ etadavoca -- ```sandiṭṭhiko dhammo  sandiṭṭhiko dhammo'ti, bho gotama, vuccati. kittāvatā nu kho, bho  gotama, sandiṭṭhiko dhammo hoti akāliko ehipassiko  opaneyyiko paccattaṃ veditabbo viññūhī''ti?</p>
              <p>[03] ``ratto kho, brāhmaṇa, rāgena abhibhūto pariyādinnacitto  attabyābādhāyapi ceteti, parabyābādhāyapi ceteti, ubhayabyābādhāyapi  ceteti, cetasikampi dukkhaṃ domanassaṃ paṭisaṃvedeti. rāge pahīne  nevattabyābādhāyapi ^a^T1.0201^ea^ ceteti, na parabyābādhāyapi ceteti, na  ubhayabyābādhāyapi ceteti, na cetasikampi dukkhaṃ domanassaṃ  paṭisaṃvedeti.</p>
              <p>[03] ``ratto ^a^P1.0158^ea^ kho, brāhmaṇa, rāgena abhibhūto  pariyādinnacitto kāyena duccaritaṃ carati, vācāya duccaritaṃ carati,  manasā duccaritaṃ carati. rāge pahīne neva kāyena duccaritaṃ carati,  na vācāya duccaritaṃ carati, na manasā duccaritaṃ carati.</p>
              <p>[03] ``ratto ^a^V1.0185^ea^ kho, brāhmaṇa, rāgena abhibhūto pariyādinnacitto  attatthampi yathābhūtaṃ nappajānāti, paratthampi yathābhūtaṃ nappajānāti,  ubhayatthampi yathābhūtaṃ nappajānāti. rāge pahīne attatthampi yathābhūtaṃ  pajānāti ^a^M1.0158^ea^, paratthampi yathābhūtaṃ pajānāti, ubhayatthampi yathābhūtaṃ  pajānāti. evampi kho, brāhmaṇa, sandiṭṭhiko dhammo hoti...pe0....</p>
              <p>[03] ``duṭṭho kho, brāhmaṇa, dosena...pe0... mūḷho kho, brāhmaṇa,  mohena abhibhūto pariyādinnacitto attabyābādhāyapi ceteti,  parabyābādhāyapi ceteti, ubhayabyābādhāyapi ceteti, cetasikampi  dukkhaṃ domanassaṃ paṭisaṃvedeti. mohe pahīne nevattabyābādhāyapi  ceteti, na parabyābādhāyapi ceteti, na ubhayabyābādhāyapi ceteti, na  cetasikaṃ dukkhaṃ domanassaṃ paṭisaṃvedeti.</p>
              <p>[03] ``mūḷho kho, brāhmaṇa, mohena abhibhūto pariyādinnacitto,  kāyena duccaritaṃ carati, vācāya duccaritaṃ carati, manasā duccaritaṃ  carati. mohe pahīne neva kāyena duccaritaṃ carati, na vācāya  duccaritaṃ carati, na manasā duccaritaṃ carati.</p>
              <p>[03] ``mūḷho kho, brāhmaṇa, mohena abhibhūto pariyādinnacitto  attatthampi yathābhūtaṃ nappajānāti, paratthampi yathābhūtaṃ nappajānāti ^a^T1.0202^ea^,  ubhayatthampi yathābhūtaṃ nappajānāti. mohe pahīne attatthampi yathābhūtaṃ  pajānāti, paratthampi yathābhūtaṃ pajānāti, ubhayatthampi yathābhūtaṃ  pajānāti. evaṃ kho, brāhmaṇa, sandiṭṭhiko dhammo hoti akāliko  ehipassiko opaneyyiko paccattaṃ veditabbo viññūhī''ti.</p>
              <p>[03] ``abhikkantaṃ, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. catutthaṃ. </p>
            </h4>
            <h4>
              <h4n> 5. nibbutasuttaṃ </h4n>
              <p>[03] 56^b^.^eb^ atha kho jāṇussoṇi brāhmaṇo yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho jāṇussoṇi brāhmaṇo bhagavantaṃ etadavoca  -- ```sandiṭṭhikaṃ nibbānaṃ sandiṭṭhikaṃ nibbāna'nti, bho gotama,  vuccati. kittāvatā ^a^V1.0186^ea^ nu kho, bho gotama, sandiṭṭhikaṃ nibbānaṃ hoti  akālikaṃ ehipassikaṃ opaneyyikaṃ paccattaṃ veditabbaṃ viññūhī''ti?</p>
              <p>[03] ``ratto ^a^M1.0159^ea^ ^a^P1.0159^ea^ kho, brāhmaṇa, rāgena abhibhūto  pariyādinnacitto attabyābādhāyapi ceteti, parabyābādhāyapi ceteti,  ubhayabyābādhāyapi ceteti, cetasikampi dukkhaṃ domanassaṃ paṭisaṃvedeti.  rāge pahīne nevattabyābādhāyapi ceteti, na parabyābādhāyapi ceteti,  na ubhayabyābādhāyapi ceteti, na cetasikampi dukkhaṃ domanassaṃ  paṭisaṃvedeti. evampi kho, brāhmaṇa, sandiṭṭhikaṃ nibbānaṃ hoti.</p>
              <p>[03] ``duṭṭho kho, brāhmaṇa...pe0... mūḷho kho, brāhmaṇa, mohena  abhibhūto pariyādinnacitto attabyābādhāyapi ceteti, parabyābādhāyapi  ceteti, ubhayabyābādhāyapi ceteti, cetasikampi dukkhaṃ domanassaṃ  paṭisaṃvedeti. mohe pahīne nevattabyābādhāyapi ^a^T1.0203^ea^ ceteti, na  parabyābādhāyapi ceteti, na ubhayabyābādhāyapi ceteti, na cetasikaṃ  dukkhaṃ domanassaṃ paṭisaṃvedeti. evampi kho, brāhmaṇa, sandiṭṭhikaṃ  nibbānaṃ hoti.</p>
              <p>[03] ``yato kho ayaṃ, brāhmaṇa {yato ca kho ayaṃ brāhmaṇa (sī0), yato kho  brāhmaṇa akālikaṃ ehipassikaṃ opaneyyikaṃ paccattaṃ veditabbaṃ (ka0)}, anavasesaṃ   rāgakkhayaṃ paṭisaṃvedeti,  anavasesaṃ dosakkhayaṃ paṭisaṃvedeti, anavasesaṃ mohakkhayaṃ paṭisaṃvedeti;  evaṃ kho, brāhmaṇa, sandiṭṭhikaṃ nibbānaṃ hoti akālikaṃ ehipassikaṃ  opaneyyikaṃ paccattaṃ veditabbaṃ viññūhī''ti. ``abhikkantaṃ, bho  gotama...pe0... upāsakaṃ maṃ bhavaṃ gotamo dhāretu ajjatagge pāṇupetaṃ  saraṇaṃ gata''nti. pañcamaṃ. </p>
            </h4>
            <h4>
              <h4n> 6. palokasuttaṃ </h4n>
              <p>[03] 57^b^.^eb^ atha kho aññataro brāhmaṇamahāsālo yena  bhagavā tenupasaṅkami...pe0... ekamantaṃ nisinno kho so  brāhmaṇamahāsālo bhagavantaṃ etadavoca -- ``sutaṃ metaṃ, bho gotama,  pubbakānaṃ brāhmaṇānaṃ vuddhānaṃ mahallakānaṃ ācariyapācariyānaṃ  bhāsamānānaṃ -- `pubbe sudaṃ {pubbassudaṃ (sī0 syā0 kaṃ0 pī0)} ayaṃ   loko avīci maññe phuṭo ahosi  manussehi, kukkuṭasaṃpātikā gāmanigamarājadhāniyo'ti. ko nu kho,  bho gotama, hetu ko paccayo yenetarahi manussānaṃ khayo hoti, tanuttaṃ  paññāyati, gāmāpi ^a^V1.0187^ea^ ^a^M1.0160^ea^ agāmā honti ^a^P1.0160^ea^, nigamāpi  anigamā honti, nagarāpi anagarā honti, janapadāpi ajanapadā  hontī''ti?</p>
              <p>[03] ``etarahi, brāhmaṇa, manussā adhammarāgarattā  visamalobhābhibhūtā micchādhammaparetā. te adhammarāgarattā  visamalobhābhibhūtā micchādhammaparetā tiṇhāni satthāni gahetvā  aññamaññaṃ {aññamaññassa (sabbattha)} jīvitā voropenti, tena bahū manussā kālaṃ karonti.  ayampi kho ^a^T1.0204^ea^, brāhmaṇa, hetu ayaṃ paccayo yenetarahi manussānaṃ khayo  hoti, tanuttaṃ paññāyati, gāmāpi agāmā honti, nigamāpi anigamā  honti, nagarāpi anagarā honti, janapadāpi ajanapadā honti.</p>
              <p>[03] ``puna caparaṃ, brāhmaṇa, etarahi manussā adhammarāgarattā  visamalobhābhibhūtā micchādhammaparetā. tesaṃ adhammarāgarattānaṃ  visamalobhābhibhūtānaṃ micchādhammaparetānaṃ devo na sammādhāraṃ  anuppavecchati. tena dubbhikkhaṃ hoti dussassaṃ setaṭṭhikaṃ salākāvuttaṃ.  tena bahū manussā kālaṃ karonti. ayampi kho, brāhmaṇa, hetu  ayaṃ paccayo yenetarahi manussānaṃ khayo hoti, tanuttaṃ paññāyati,  gāmāpi agāmā honti, nigamāpi anigamā honti, nagarāpi anagarā  honti, janapadāpi ajanapadā honti.</p>
              <p>[03] ``puna caparaṃ, brāhmaṇa, etarahi manussā adhammarāgarattā  visamalobhābhibhūtā micchādhammaparetā. tesaṃ adhammarāgarattānaṃ  visamalobhābhibhūtānaṃ micchādhammaparetānaṃ yakkhā vāḷe amanusse  ossajjanti {ossajanti (sī0)}, tena bahū manussā kālaṃ karonti. ayampi kho,  brāhmaṇa, hetu ayaṃ paccayo yenetarahi manussānaṃ khayo hoti, tanuttaṃ  paññāyati, gāmāpi agāmā honti, nigamāpi anigamā honti,  nagarāpi anagarā honti, janapadāpi ajanapadā hontī''ti.</p>
              <p>[03] ``abhikkantaṃ, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. chaṭṭhaṃ. </p>
            </h4>
            <h4>
              <h4n> 7. vacchagottasuttaṃ </h4n>
              <p>[03] 58^b^.^eb^ atha ^a^M1.0161^ea^ kho vacchagotto {vacchaputto (ka0)} paribbājako yena bhagavā  tenupasaṅkami ^a^T1.0205^ea^; upasaṅkamitvā bhagavatā ^a^V1.0188^ea^ saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho vacchagotto paribbājako bhagavantaṃ etadavoca -- ``sutaṃ metaṃ, bho  gotama, samaṇo gotamo evamāha -- `mayhameva dānaṃ dātabbaṃ ^a^P1.0161^ea^,  nāññesaṃ dānaṃ dātabbaṃ; mayhameva sāvakānaṃ dānaṃ dātabbaṃ,  nāññesaṃ sāvakānaṃ dānaṃ dātabbaṃ; mayhameva dinnaṃ mahapphalaṃ, nāññesaṃ  dinnaṃ mahapphalaṃ; mayhameva sāvakānaṃ dinnaṃ mahapphalaṃ, nāññesaṃ sāvakānaṃ  dinnaṃ mahapphala'nti. ye te, bho gotama, evamāhaṃsu `samaṇo gotamo  evamāha mayhameva dānaṃ dātabbaṃ, nāññesaṃ dānaṃ dātabbaṃ. mayhameva  sāvakānaṃ dānaṃ dātabbaṃ, nāññesaṃ sāvakānaṃ dānaṃ dātabbaṃ. mayhameva  dinnaṃ mahapphalaṃ, nāññesaṃ dinnaṃ mahapphalaṃ. mayhameva sāvakānaṃ dinnaṃ  mahapphalaṃ, nāññesaṃ sāvakānaṃ dinnaṃ mahapphala'nti. kacci te bhoto  gotamassa vuttavādino ca bhavantaṃ gotamaṃ abhūtena abbhācikkhanti,  dhammassa cānudhammaṃ byākaronti, na ca koci sahadhammiko  vādānupāto {vādānuvādo (ka0)} gārayhaṃ ṭhānaṃ āgacchati? anabbhakkhātukāmā hi mayaṃ  bhavantaṃ gotama''nti.</p>
              <p>[03] ``ye te, vaccha, evamāhaṃsu -- `samaṇo gotamo evamāha --  mayhameva dānaṃ dātabbaṃ...pe0... nāññesaṃ sāvakānaṃ dinnaṃ mahapphala'nti  na me te vuttavādino. abbhācikkhanti ca pana maṃ {ca pana maṃ te (sī0 syā0  kaṃ0 pī0)} asatā abhūtena.  yo kho, vaccha, paraṃ dānaṃ dadantaṃ vāreti so tiṇṇaṃ antarāyakaro  hoti, tiṇṇaṃ pāripanthiko. katamesaṃ tiṇṇaṃ? dāyakassa  puññantarāyakaro ^a^T1.0206^ea^ hoti, paṭiggāhakānaṃ lābhantarāyakaro hoti, pubbeva  kho panassa attā khato ca hoti upahato ca. yo kho, vaccha, paraṃ  dānaṃ dadantaṃ vāreti so imesaṃ tiṇṇaṃ antarāyakaro hoti, tiṇṇaṃ  pāripanthiko.</p>
              <p>[03] ``ahaṃ kho pana, vaccha, evaṃ vadāmi -- ye hi te  candanikāya vā oligalle vā pāṇā, tatrapi yo thālidhovanaṃ {thālakadhovanaṃ  (ka0)} vā  sarāvadhovanaṃ vā chaḍḍeti -- ye ^a^M1.0162^ea^ tattha pāṇā te tena yāpentūti, tato  nidānampāhaṃ, vaccha, puññassa āgamaṃ vadāmi. ko pana vādo  manussabhūte! api cāhaṃ, vaccha, sīlavato dinnaṃ mahapphalaṃ vadāmi,  no tathā dussīlassa, so ca hoti pañcaṅgavippahīno  pañcaṅgasamannāgato.</p>
              <p>[03] ``katamāni pañcaṅgāni pahīnāni honti? kāmacchando  pahīno hoti, byāpādo pahīno hoti ^a^V1.0189^ea^, thinamiddhaṃ ^a^P1.0162^ea^  pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti.  imāni pañcaṅgāni vippahīnāni honti.</p>
              <p>[03] ``katamehi pañcahi aṅgehi samannāgato hoti? asekkhena  sīlakkhandhena samannāgato hoti, asekkhena samādhikkhandhena  samannāgato hoti, asekkhena paññākkhandhena samannāgato hoti,  asekkhena vimuttikkhandhena samannāgato hoti, asekkhena  vimuttiñāṇadassanakkhandhena samannāgato hoti; imehi pañcahi aṅgehi  samannāgato hoti. iti pañcaṅgavippahīne pañcaṅgasamannāgate dinnaṃ  mahapphalanti vadāmī''ti. </p>
              <p>[21] ``iti kaṇhāsu setāsu, rohiṇīsu harīsu vā. </p>
              <p>[22] kammāsāsu sarūpāsu, gosu pārevatāsu vā.. </p>
              <p>[21] ``yāsu ^a^T1.0207^ea^ kāsuci etāsu, danto jāyati puṅgavo. </p>
              <p>[27] dhorayho balasampanno, kalyāṇajavanikkamo. </p>
              <p>[22] tameva bhāre yuñjanti, nāssa vaṇṇaṃ parikkhare.. </p>
              <p>[21] ``evamevaṃ manussesu, yasmiṃ kasmiñci jātiye. </p>
              <p>[22] khattiye brāhmaṇe vesse, sudde caṇḍālapukkuse.. </p>
              <p>[21] ``yāsu kāsuci etāsu, danto jāyati subbato. </p>
              <p>[22] dhammaṭṭho sīlasampanno, saccavādī hirīmano.. </p>
              <p>[21] ``pahīnajātimaraṇo, brahmacariyassa kevalī. </p>
              <p>[22] pannabhāro visaṃyutto, katakicco anāsavo.. </p>
              <p>[21] ``pāragū sabbadhammānaṃ, anupādāya nibbuto. </p>
              <p>[22] tasmiṃyeva {tasmiṃ ve (syā0 kaṃ0)} viraje khette, vipulā hoti dakkhiṇā.. </p>
              <p>[21] ``bālā ^a^V1.0190^ea^ ^a^M1.0163^ea^ ca avijānantā, dummedhā assutāvino. </p>
              <p>[22] bahiddhā denti dānāni, na hi sante upāsare.. </p>
              <p>[21] ``ye ca sante upāsanti, sappaññe dhīrasammate. </p>
              <p>[22] saddhā ca nesaṃ sugate, mūlajātā patiṭṭhitā.. </p>
              <p>[21] ``devalokañca te yanti, kule vā idha jāyare. </p>
              <p>[22] anupubbena nibbānaṃ, adhigacchanti paṇḍitā''ti..  sattamaṃ. </p>
            </h4>
            <h4>
              <h4n> 8. tikaṇṇasuttaṃ </h4n>
              <p>[03] 59^b^.^eb^ atha ^a^P1.0163^ea^ kho tikaṇṇo brāhmaṇo  yena bhagavā tenupasaṅkami; upasaṅkamitvā bhagavatā saddhiṃ...pe0...  ekamantaṃ nisinno kho tikaṇṇo ^a^T1.0208^ea^ brāhmaṇo bhagavato sammukhā  tevijjānaṃ sudaṃ brāhmaṇānaṃ vaṇṇaṃ bhāsati -- ``evampi tevijjā  brāhmaṇā, itipi tevijjā brāhmaṇā''ti.</p>
              <p>[03] ``yathā kathaṃ pana, brāhmaṇa, brāhmaṇā brāhmaṇaṃ tevijjaṃ  paññāpentī''ti? ``idha, bho gotama, brāhmaṇo ubhato sujāto hoti  mātito ca pitito ca, saṃsuddhagahaṇiko yāva sattamā pitāmahayugā,  akkhitto anupakkuṭṭho jātivādena, ajjhāyako, mantadharo, tiṇṇaṃ  vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ,  padako, veyyākaraṇo, lokāyatamahāpurisalakkhaṇesu anavayoti. evaṃ  kho, bho gotama, brāhmaṇā tevijjaṃ paññāpentī''ti.</p>
              <p>[03] ``aññathā kho, brāhmaṇa, brāhmaṇā brāhmaṇaṃ tevijjaṃ paññapenti,  aññathā ca pana ariyassa vinaye tevijjo hotī''ti. ``yathā kathaṃ  pana, bho gotama, ariyassa vinaye tevijjo hoti? sādhu me bhavaṃ  gotamo tathā dhammaṃ desetu yathā ariyassa vinaye tevijjo hotī''ti.  ``tena hi, brāhmaṇa, suṇāhi, sādhukaṃ manasi karohi;  bhāsissāmī''ti. ``evaṃ, bho''ti kho tikaṇṇo brāhmaṇo bhagavato  paccassosi. bhagavā etadavoca --</p>
              <p>[03] ``idha ^a^V1.0191^ea^, brāhmaṇa, bhikkhu vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati. vitakkavicārānaṃ vūpasamā ajjhattaṃ sampasādanaṃ cetaso  ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ  upasampajja viharati. pītiyā ^a^M1.0164^ea^ ca virāgā upekkhako ca viharati  sato ca sampajāno, sukhañca kāyena paṭisaṃvedeti yaṃ taṃ ariyā ^a^T1.0209^ea^  ācikkhanti -- `upekkhako satimā sukhavihārī'ti tatiyaṃ jhānaṃ  upasampajja viharati. sukhassa ca pahānā dukkhassa ca pahānā,  pubbeva somanassadomanassānaṃ atthaṅgamā adukkhamasukhaṃ ^a^P1.0164^ea^  upekkhāsatipārisuddhiṃ catutthaṃ jhānaṃ upasampajja viharati.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte  pubbenivāsānussatiñāṇāya cittaṃ abhininnāmeti. so anekavihitaṃ  pubbenivāsaṃ anussarati, seyyathidaṃ -- ekampi jātiṃ dvepi jātiyo  tissopi jātiyo catassopi jātiyo pañcapi jātiyo dasapi  jātiyo vīsampi jātiyo tiṃsampi jātiyo cattārīsampi jātiyo  paññāsampi jātiyo jātisatampi jātisahassampi  jātisatasahassampi, anekepi saṃvaṭṭakappe anekepi vivaṭṭakappe anekepi  saṃvaṭṭavivaṭṭakappe -- `amutrāsiṃ evaṃnāmo evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto, so tato cuto  amutra udapādiṃ. tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati. ayamassa paṭhamā vijjā adhigatā hoti; avijjā  vihatā, vijjā uppannā; tamo vihato, āloko uppanno yathā taṃ  appamattassa ātāpino pahitattassa viharato.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte sattānaṃ ^a^T1.0210^ea^  cutūpapātañāṇāya cittaṃ abhininnāmeti. so dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe, sugate duggate yathākammūpage satte pajānāti  -- `ime vata bhonto sattā kāyaduccaritena samannāgatā...pe0...  manoduccaritena samannāgatā ariyānaṃ  upavādakā micchādiṭṭhikā micchādiṭṭhikammasamādānā, te kāyassa bhedā  paraṃ maraṇā apāyaṃ duggatiṃ ^a^V1.0192^ea^ vinipātaṃ nirayaṃ upapannā. ime vā pana  bhonto sattā kāyasucaritena samannāgatā, vacīsucaritena samannāgatā,  manosucaritena samannāgatā ^a^M1.0165^ea^ ariyānaṃ anupavādakā sammādiṭṭhikā  ^a^P1.0165^ea^ sammādiṭṭhikammasamādānā, te kāyassa bhedā paraṃ  maraṇā sugatiṃ saggaṃ lokaṃ upapannā'ti. iti dibbena cakkhunā  visuddhena atikkantamānusakena satte passati cavamāne upapajjamāne hīne  paṇīte suvaṇṇe dubbaṇṇe, sugate duggate yathākammūpage satte pajānāti.  ayamassa dutiyā vijjā adhigatā hoti; avijjā vihatā, vijjā  uppannā; tamo vihato, āloko uppanno yathā taṃ appamattassa  ātāpino pahitattassa viharato.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti, `ayaṃ dukkhasamudayo'ti yathābhūtaṃ pajānāti, `ayaṃ  dukkhanirodho'ti yathābhūtaṃ pajānāti, `ayaṃ dukkhanirodhagāminī  paṭipadā'ti yathābhūtaṃ pajānāti; `ime āsavā'ti ^a^T1.0211^ea^ yathābhūtaṃ pajānāti,  `ayaṃ āsavasamudayo'ti yathābhūtaṃ pajānāti, `ayaṃ āsavanirodho'ti  yathābhūtaṃ pajānāti, `ayaṃ āsavanirodhagāminī paṭipadā'ti yathābhūtaṃ  pajānāti. tassa evaṃ jānato evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi cittaṃ  vimuccati; vimuttasmiṃ vimuttamiti ñāṇaṃ hoti. `khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti pajānāti.  ayamassa tatiyā vijjā adhigatā hoti; avijjā vihatā, vijjā  uppannā; tamo vihato, āloko uppanno yathā taṃ appamattassa  ātāpino pahitattassa viharato''ti. </p>
              <p>[21] ``anuccāvacasīlassa, nipakassa ca jhāyino. </p>
              <p>[22] cittaṃ yassa vasībhūtaṃ, ekaggaṃ susamāhitaṃ.. </p>
              <p>[21] ``taṃ ve tamonudaṃ dhīraṃ, tevijjaṃ maccuhāyinaṃ. </p>
              <p>[22] hitaṃ devamanussānaṃ, āhu sabbappahāyinaṃ.. </p>
              <p>[21] ``tīhi vijjāhi sampannaṃ, asammūḷhavihārinaṃ. </p>
              <p>[22] buddhaṃ antimadehinaṃ {antimasārīraṃ (sī0 syā0 kaṃ0 pī0)}, taṃ namassanti gotamaṃ.. </p>
              <p>[21] {dha0 pa0 423; itivu0 99} ``pubbenivāsaṃ ^a^V1.0193^ea^ ^a^M1.0166^ea^ yo vedī, saggāpāyañca passati. </p>
              <p>[22] atho jātikkhayaṃ patto, abhiññāvosito muni.. </p>
              <p>[21] ``etāhi tīhi vijjāhi, tevijjo hoti brāhmaṇo. </p>
              <p>[22] tamahaṃ vadāmi tevijjaṃ, nāññaṃ lapitalāpana''nti..</p>
              <p>[03] ``evaṃ ^a^T1.0212^ea^ ^a^P1.0166^ea^ kho, brāhmaṇa, ariyassa vinaye  tevijjo hotī''ti. ``aññathā, bho gotama, brāhmaṇānaṃ tevijjo,  aññathā ca pana ariyassa vinaye tevijjo hoti. imassa ca pana,  bho gotama, ariyassa vinaye tevijjassa brāhmaṇānaṃ tevijjo kalaṃ  nāgghati soḷasiṃ''.</p>
              <p>[03] ``abhikkantaṃ, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. aṭṭhamaṃ. </p>
            </h4>
            <h4>
              <h4n> 9. jāṇussoṇisuttaṃ </h4n>
              <p>[03] 60^b^.^eb^ atha kho jāṇussoṇi brāhmaṇo yena bhagavā  tenupasaṅkami; upasaṅkamitvā bhagavatā saddhiṃ...pe0... ekamantaṃ  nisinno kho jāṇussoṇi brāhmaṇo bhagavantaṃ etadavoca --  ``yassassu, bho gotama, yañño vā saddhaṃ vā thālipāko vā  deyyadhammaṃ vā, tevijjesu brāhmaṇesu dānaṃ dadeyyā''ti. ``yathā kathaṃ  pana, brāhmaṇa, brāhmaṇā tevijjaṃ paññapentī''ti? ``idha kho, bho  gotama, brāhmaṇo ubhato sujāto hoti mātito ca pitito ca  saṃsuddhagahaṇiko yāva sattamā pitāmahayugā akkhitto anupakkuṭṭho  jātivādena, ajjhāyako mantadharo, tiṇṇaṃ vedānaṃ pāragū  sanighaṇḍukeṭubhānaṃ sākkharappabhedānaṃ itihāsapañcamānaṃ, padako,  veyyākaraṇo, lokāyatamahāpurisalakkhaṇesu anavayoti. evaṃ kho,  bho gotama, brāhmaṇā tevijjaṃ paññapentī''ti.</p>
              <p>[03] ``aññathā kho, brāhmaṇa, brāhmaṇā brāhmaṇaṃ tevijjaṃ paññapenti,  aññathā ca pana ariyassa vinaye tevijjo hotī''ti. ``yathā kathaṃ  pana, bho gotama, ariyassa vinaye tevijjo hoti? sādhu me bhavaṃ  gotamo tathā dhammaṃ desetu yathā ariyassa vinaye tevijjo hotī''ti  ^a^V1.0194^ea^. ``tena hi, brāhmaṇa, suṇāhi ^a^T1.0213^ea^, sādhukaṃ manasi karohi;  bhāsissāmī''ti ^a^M1.0167^ea^. ``evaṃ, bho''ti kho jāṇussoṇi brāhmaṇo  bhagavato paccassosi. bhagavā etadavoca --</p>
              <p>[03] ``idha pana, brāhmaṇa, bhikkhu vivicceva kāmehi...pe0...  catutthaṃ jhānaṃ upasampajja viharati.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese ^a^P1.0167^ea^ mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmeti. so  anekavihitaṃ pubbenivāsaṃ anussarati, seyyathidaṃ -- ekampi jātiṃ  dvepi jātiyo...pe0... iti sākāraṃ sauddesaṃ anekavihitaṃ  pubbenivāsaṃ anussarati. ayamassa paṭhamā vijjā adhigatā hoti;  avijjā vihatā, vijjā uppannā; tamo vihato, āloko uppanno yathā  taṃ appamattassa ātāpino pahitattassa viharato.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte sattānaṃ  cutūpapātañāṇāya cittaṃ abhininnāmeti. so dibbena cakkhunā  visuddhena atikkantamānusakena...pe0... yathākammūpage satte pajānāti.  ayamassa dutiyā vijjā adhigatā hoti; avijjā vihatā, vijjā  uppannā; tamo vihato, āloko uppanno yathā taṃ appamattassa  ātāpino pahitattassa viharato.</p>
              <p>[03] ``so evaṃ samāhite citte parisuddhe pariyodāte anaṅgaṇe  vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmeti. so `idaṃ dukkha'nti yathābhūtaṃ  pajānāti...pe0...  ^a^V1.0195^ea^ `ayaṃ dukkhanirodhagāminī  paṭipadā'ti yathābhūtaṃ pajānāti; `ime āsavā'ti yathābhūtaṃ  pajānāti...pe0...  `ayaṃ āsavanirodhagāminī paṭipadā'ti yathābhūtaṃ  pajānāti. tassa evaṃ jānato ^a^T1.0214^ea^ evaṃ passato kāmāsavāpi cittaṃ  vimuccati, bhavāsavāpi cittaṃ vimuccati, avijjāsavāpi cittaṃ  vimuccati; vimuttasmiṃ vimuttamiti ñāṇaṃ hoti. `khīṇā jāti,  vusitaṃ brahmacariyaṃ, kataṃ karaṇīyaṃ, nāparaṃ itthattāyā'ti pajānāti.  ayamassa tatiyā vijjā adhigatā hoti; avijjā vihatā, vijjā  uppannā; tamo vihato ^a^M1.0168^ea^, āloko uppanno yathā taṃ appamattassa  ātāpino pahitattassa viharato''ti. </p>
              <p>[21] ``yo sīlabbatasampanno, pahitatto samāhito. </p>
              <p>[22] cittaṃ yassa vasībhūtaṃ, ekaggaṃ susamāhitaṃ.. </p>
              <p>[21] {dha0 pa0 423; itivu0 99} ``pubbenivāsaṃ yo vedī, saggāpāyañca passati. </p>
              <p>[22] atho jātikkhayaṃ patto, abhiññāvosito muni.. </p>
              <p>[21] ``etāhi ^a^P1.0168^ea^ tīhi vijjāhi, tevijjo  hoti brāhmaṇo. </p>
              <p>[22] tamahaṃ vadāmi tevijjaṃ, nāññaṃ lapitalāpana''nti..</p>
              <p>[03] ``evaṃ kho, brāhmaṇa, ariyassa vinaye tevijjo hotī''ti.  ``aññathā, bho gotama, brāhmaṇānaṃ tevijjo, aññathā ca pana  ariyassa vinaye tevijjo hoti. imassa ca, bho gotama, ariyassa  vinaye tevijjassa brāhmaṇānaṃ tevijjo kalaṃ nāgghati soḷasiṃ''.</p>
              <p>[03] ``abhikkantaṃ, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. navamaṃ. </p>
            </h4>
            <h4>
              <h4n> 10. saṅgāravasuttaṃ </h4n>
              <p>[03] 61^b^.^eb^ atha ^a^V1.0196^ea^ kho saṅgāravo brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ^a^T1.0215^ea^ ekamantaṃ nisīdi. ekamantaṃ nisinno  kho saṅgāravo brāhmaṇo bhagavantaṃ etadavoca -- ``mayamassu, bho  gotama, brāhmaṇā nāma. yaññaṃ yajāmapi yajāpemapi. tatra, bho  gotama, yo ceva yajati {yo ceva yaññaṃ yajati (syā0 kaṃ0)} yo   ca yajāpeti sabbe te anekasārīrikaṃ  puññappaṭipadaṃ paṭipannā honti, yadidaṃ yaññādhikaraṇaṃ. yo panāyaṃ,  bho gotama, yassa vā tassa vā kulā agārasmā anagāriyaṃ  pabbajito ekamattānaṃ dameti, ekamattānaṃ sameti, ekamattānaṃ  parinibbāpeti, evamassāyaṃ ekasārīrikaṃ puññappaṭipadaṃ paṭipanno  hoti, yadidaṃ pabbajjādhikaraṇa''nti. </p>
              <p>[01] ``tena hi, brāhmaṇa, taññevettha paṭipucchissāmi.  yathā te khameyya tathā naṃ byākareyyāsi. taṃ kiṃ maññasi, brāhmaṇa,  idha tathāgato loke ^a^M1.0169^ea^ uppajjati arahaṃ sammāsambuddho vijjācaraṇasampanno  sugato lokavidū anuttaro purisadammasārathi satthā devamanussānaṃ  buddho bhagavā. so evamāha -- `ethāyaṃ maggo ayaṃ paṭipadā  yathāpaṭipanno ahaṃ anuttaraṃ brahmacariyogadhaṃ sayaṃ abhiññā sacchikatvā  pavedemi; etha {etaṃ (ka0)}, tumhepi tathā paṭipajjatha, yathāpaṭipannā tumhepi anuttaraṃ  brahmacariyogadhaṃ sayaṃ abhiññā sacchikatvā upasampajja viharissathā'ti.  iti ayañceva {sayaṃ ceva (ka0)} satthā dhammaṃ deseti, pare ca tathatthāya ^a^P1.0169^ea^  paṭipajjanti, tāni kho pana honti anekānipi satāni  anekānipi sahassāni anekānipi satasahassāni.</p>
              <p>[03] ``taṃ kiṃ maññasi, brāhmaṇa, iccāyaṃ evaṃ sante ekasārīrikā  vā puññappaṭipadā hoti anekasārīrikā vā, yadidaṃ  pabbajjādhikaraṇa''nti? ``iccāyampi ^a^T1.0216^ea^ {iccāyante (ka0)}, bho gotama, evaṃ sante  anekasārīrikā puññappaṭipadā hoti, yadidaṃ pabbajjādhikaraṇa''nti.</p>
              <p>[03] evaṃ vutte āyasmā ānando saṅgāravaṃ brāhmaṇaṃ etadavoca --  ``imāsaṃ te, brāhmaṇa, dvinnaṃ paṭipadānaṃ katamā paṭipadā khamati  appatthatarā ca appasamārambhatarā ca mahapphalatarā ca ^a^V1.0197^ea^ mahānisaṃsatarā  cā''ti? evaṃ vutte saṅgāravo brāhmaṇo āyasmantaṃ ānandaṃ etadavoca  -- ``seyyathāpi bhavaṃ gotamo bhavaṃ cānando. ete me pujjā, ete me  pāsaṃsā''ti.</p>
              <p>[03] dutiyampi kho āyasmā ānando saṅgāravaṃ brāhmaṇaṃ etadavoca  -- ``na kho tyāhaṃ, brāhmaṇa, evaṃ pucchāmi -- `ke vā te pujjā ke  vā te pāsaṃsā'ti? evaṃ kho tyāhaṃ, brāhmaṇa, pucchāmi -- `imāsaṃ  te, brāhmaṇa, dvinnaṃ paṭipadānaṃ katamā paṭipadā khamati appatthatarā ca  appasamārambhatarā ca mahapphalatarā ca mahānisaṃsatarā cā'''ti?  dutiyampi kho saṅgāravo brāhmaṇo āyasmantaṃ ānandaṃ etadavoca --  ``seyyathāpi bhavaṃ gotamo bhavaṃ cānando. ete me pujjā, ete me  pāsaṃsā''ti.</p>
              <p>[03] tatiyampi kho āyasmā ānando saṅgāravaṃ brāhmaṇaṃ etadavoca  -- ``na kho tyāhaṃ, brāhmaṇa, evaṃ pucchāmi -- `ke vā te pujjā ke  vā te pāsaṃsā'ti? evaṃ kho tyāhaṃ, brāhmaṇa, pucchāmi -- `imāsaṃ  te, brāhmaṇa, dvinnaṃ paṭipadānaṃ katamā paṭipadā khamati appatthatarā ca  appasamārambhatarā ca mahapphalatarā ^a^M1.0170^ea^ ca mahānisaṃsatarā cā'''ti?  tatiyampi kho saṅgāravo brāhmaṇo āyasmantaṃ ānandaṃ etadavoca --  ``seyyathāpi bhavaṃ gotamo bhavaṃ cānando. ete me pujjā, ete me ^a^T1.0217^ea^  pāsaṃsā''ti.</p>
              <p>[03] atha ^a^P1.0170^ea^ kho bhagavato etadahosi -- ``yāva  tatiyampi kho saṅgāravo brāhmaṇo ānandena sahadhammikaṃ pañhaṃ puṭṭho  saṃsādeti {ma0 ni0 1.337} no vissajjeti. yaṃnūnāhaṃ parimoceyya''nti. atha kho  bhagavā saṅgāravaṃ brāhmaṇaṃ etadavoca -- ``kā nvajja, brāhmaṇa,  rājantepure rājapurisānaṃ {rājaparisāyaṃ (sī0 syā0 kaṃ0 pī0)} sannisinnānaṃ   sannipatitānaṃ antarākathā  udapādī''ti? ``ayaṃ khvajja, bho gotama, rājantepure rājapurisānaṃ  sannisinnānaṃ sannipatitānaṃ antarākathā udapādi -- `pubbe sudaṃ  appatarā ceva bhikkhū ahesuṃ bahutarā ca uttari manussadhammā  iddhipāṭihāriyaṃ dassesuṃ; etarahi pana bahutarā ceva bhikkhū appatarā  ca uttari manussadhammā iddhipāṭihāriyaṃ dassentī'ti. ayaṃ khvajja,  bho gotama, rājantepure rājapurisānaṃ sannisinnānaṃ sannipatitānaṃ  antarākathā udapādī''ti.</p>
              <p>[03] {paṭi0 ma0 3.30; dī0 ni0 1.483} ``tīṇi kho imāni, brāhmaṇa, pāṭihāriyāni. katamāni  tīṇi? iddhipāṭihāriyaṃ, ādesanāpāṭihāriyaṃ ^a^V1.0198^ea^, anusāsanīpāṭihāriyaṃ.  katamañca, brāhmaṇa, iddhipāṭihāriyaṃ? idha, brāhmaṇa, ekacco  anekavihitaṃ iddhividhaṃ paccanubhoti -- `ekopi hutvā bahudhā hoti,  bahudhāpi hutvā eko hoti; āvibhāvaṃ, tirobhāvaṃ; tirokuṭṭaṃ  tiropākāraṃ tiropabbataṃ asajjamāno gacchati, seyyathāpi ākāse;  pathaviyāpi ummujjanimujjaṃ karoti, seyyathāpi udake; udakepi  abhijjamāne gacchati, seyyathāpi pathaviyaṃ; ākāsepi pallaṅkena kamati,  seyyathāpi pakkhī sakuṇo; imepi candimasūriye evaṃmahiddhike  evaṃmahānubhāve pāṇinā parimasati {parāmasati (dī0 ni0 1.484; paṭi0 ma0 1.102}   parimajjati, yāva brahmalokāpi kāyena vasaṃ vatteti'. idaṃ vuccati, brāhmaṇa, iddhipāṭihāriyaṃ   ^a^T1.0218^ea^.</p>
              <p>[03] ``katamañca, brāhmaṇa, ādesanāpāṭihāriyaṃ? idha, brāhmaṇa,  ekacco nimittena ādisati -- `evampi te mano, itthampi te  mano, itipi te citta'nti. so bahuṃ cepi ādisati tatheva taṃ  hoti, no aññathā.</p>
              <p>[03] ``idha ^a^M1.0171^ea^ pana, brāhmaṇa, ekacco na heva kho nimittena ādisati  ^a^P1.0171^ea^, api ca kho manussānaṃ vā amanussānaṃ vā  devatānaṃ vā saddaṃ sutvā ādisati -- `evampi te mano, itthampi te  mano, itipi te citta'nti. so bahuṃ cepi ādisati tatheva taṃ  hoti, no aññathā.</p>
              <p>[03] ``idha pana, brāhmaṇa, ekacco na heva kho nimittena ādisati  napi manussānaṃ vā amanussānaṃ vā devatānaṃ vā saddaṃ sutvā  ādisati, api ca kho vitakkayato vicārayato vitakkavipphārasaddaṃ  sutvā ādisati -- `evampi te mano, itthampi te mano, itipi te  citta'nti. so bahuṃ cepi ādisati tatheva taṃ hoti, no aññathā.</p>
              <p>[03] ``idha pana, brāhmaṇa, ekacco na heva kho nimittena  ādisati, napi manussānaṃ vā amanussānaṃ vā devatānaṃ vā saddaṃ  sutvā ādisati, napi vitakkayato vicārayato vitakkavipphārasaddaṃ  sutvā ādisati, api ca kho avitakkaṃ avicāraṃ samādhiṃ  samāpannassa cetasā ceto paricca pajānāti -- `yathā imassa bhoto  manosaṅkhārā paṇihitā imassa ^a^V1.0199^ea^ cittassa anantarā amuṃ nāma vitakkaṃ  vitakkessatī'ti. so bahuṃ cepi ādisati tatheva taṃ hoti, no  aññathā. idaṃ vuccati, brāhmaṇa, ādesanāpāṭihāriyaṃ.</p>
              <p>[03] ``katamañca, brāhmaṇa, anusāsanīpāṭihāriyaṃ? idha, brāhmaṇa ^a^T1.0219^ea^,  ekacco evamanusāsati -- `evaṃ vitakketha, mā evaṃ vitakkayittha; evaṃ  manasi karotha, mā evaṃ manasākattha; idaṃ pajahatha, idaṃ upasampajja  viharathā'ti. idaṃ vuccati, brāhmaṇa, anusāsanīpāṭihāriyaṃ. imāni  kho, brāhmaṇa, tīṇi pāṭihāriyāni. imesaṃ te, brāhmaṇa, tiṇṇaṃ  pāṭihāriyānaṃ katamaṃ pāṭihāriyaṃ khamati abhikkantatarañca  paṇītatarañcā''ti?</p>
              <p>[03] ``tatra, bho gotama, yadidaṃ {yamidaṃ (syā0 kaṃ0 pī0)} pāṭihāriyaṃ idhekacco anekavihitaṃ  iddhividhaṃ paccanubhoti...pe0... yāva brāhmalokāpi kāyena vasaṃ  vatteti, idaṃ, bho gotama, pāṭihāriyaṃ yova {yo ca (syā0 kaṃ0 pī0 ka0)} naṃ   karoti sova {soca ca (syā0 kaṃ pī0 ka0)} naṃ  paṭisaṃvedeti, yova {yo ca (syā0 kaṃ0 pī0 ka0)} naṃ karoti tasseva  {tassameva (sī0 ka0), tassa ceva (syā0 kaṃ0 pī0)} taṃ hoti. idaṃ me, bho  gotama, pāṭihāriyaṃ māyāsahadhammarūpaṃ viya khāyati.</p>
              <p>[03] ``yampidaṃ ^a^M1.0172^ea^, bho gotama, pāṭihāriyaṃ idhekacco nimittena  ādisati -- `evampi te mano, itthampi te mano, itipi te  citta'nti, so bahuṃ cepi ādisati tatheva taṃ hoti, no aññathā.  idha pana, bho gotama, ekacco na heva kho nimittena ādisati, api  ca kho manussānaṃ vā amanussānaṃ vā devatānaṃ vā saddaṃ sutvā  ādisati...pe0... napi manussānaṃ vā amanussānaṃ vā devatānaṃ vā  saddaṃ sutvā ādisati, api ca kho vitakkayato vicārayato  vitakkavipphārasaddaṃ sutvā ādisati...pe0... napi vitakkayato  vicārayato vitakkavipphārasaddaṃ sutvā ādisati, api ca kho  avitakkaṃ avicāraṃ samādhiṃ samāpannassa cetasā ceto paricca pajānāti  -- `yathā ^a^P1.0172^ea^ imassa bhoto manosaṅkhārā paṇihitā  imassa cittassa anantarā amhaṃ nāma vitakkaṃ ^a^T1.0220^ea^ vitakkessatī'ti, so  bahuṃ cepi ādisati tatheva taṃ hoti, no aññathā. idampi, bho  gotama, pāṭihāriyaṃ yova naṃ karoti sova naṃ paṭisaṃvedeti, yova naṃ  karoti tasseva taṃ hoti. idampi me, bho gotama, pāṭihāriyaṃ  māyāsahadhammarūpaṃ viya khāyati.</p>
              <p>[03] ``yañca kho idaṃ, bho gotama, pāṭihāriyaṃ idhekacco evaṃ  anusāsati -- `evaṃ vitakketha ^a^V1.0200^ea^, mā evaṃ vitakkayittha; evaṃ manasi  karotha, mā evaṃ manasākattha; idaṃ pajahatha, idaṃ upasampajja  viharathā'ti. idameva, bho gotama, pāṭihāriyaṃ khamati imesaṃ tiṇṇaṃ  pāṭihāriyānaṃ abhikkantatarañca paṇītatarañca. </p>
              <p>[01] ``acchariyaṃ, bho gotama, abbhutaṃ, bho gotama!  yāvasubhāsitamidaṃ bhotā gotamena imehi ca mayaṃ tīhi pāṭihāriyehi  samannāgataṃ bhavantaṃ gotamaṃ dhārema. bhavañhi gotamo anekavihitaṃ  iddhividhaṃ paccanubhoti...pe0... yāva brahmalokāpi kāyena vasaṃ vatteti,  bhavañhi gotamo avitakkaṃ avicāraṃ samādhiṃ samāpannassa cetasā ceto  paricca pajānāti -- `yathā imassa bhoto manosaṅkhārā paṇihitā  imassa cittassa anantarā amuṃ nāma vitakkaṃ vitakkessatī'ti.  bhavañhi gotamo evamanusāsati -- `evaṃ vitakketha, mā evaṃ  vitakkayittha; evaṃ manasi karotha, mā evaṃ manasākattha; idaṃ pajahatha,  idaṃ upasampajja viharathā'''ti.</p>
              <p>[03] ``addhā ^a^M1.0173^ea^ kho tyāhaṃ, brāhmaṇa, āsajja upanīya vācā bhāsitā;  api ca tyāhaṃ byākarissāmi. ahañhi, brāhmaṇa, anekavihitaṃ  iddhividhaṃ paccanubhomi...pe0... yāva brahmalokāpi kāyena vasaṃ vattemi.  ahañhi ^a^T1.0221^ea^, brāhmaṇa, avitakkaṃ avicāraṃ samādhiṃ samāpannassa cetasā  ceto paricca pajānāmi -- `yathā imassa bhoto manosaṅkhārā  paṇihitā, imassa cittassa anantarā amuṃ nāma vitakkaṃ  vitakkessatī'ti. ahañhi, brāhmaṇa, evamanusāsāmi -- `evaṃ  vitakketha, mā evaṃ vitakkayittha; evaṃ manasi karotha, mā evaṃ  manasākattha; idaṃ pajahatha, idaṃ upasampajja viharathā'''ti.</p>
              <p>[03] ``atthi pana, bho gotama, añño ekabhikkhupi yo imehi  tīhi pāṭihāriyehi samannāgato, aññatra bhotā gotamenā''ti? ``na  kho, brāhmaṇa, ekaṃyeva sataṃ na dve satāni na tīṇi satāni na  cattāri satāni na pañca satāni, atha kho bhiyyova, ye {te (ka0) passa  ma0 ni0 2.195} bhikkhū  imehi tīhi pāṭihāriyehi samannāgatā''ti. ``kahaṃ pana, bho  gotama, etarahi te bhikkhū viharantī''ti? ``imasmiṃyeva ^a^P1.0173^ea^  kho, brāhmaṇa, bhikkhusaṅghe''ti. </p>
              <p>[01] ``abhikkantaṃ, bho gotama, abhikkantaṃ, bho gotama!  seyyathāpi bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre ^a^V1.0201^ea^ vā telapajjotaṃ  dhāreyya -- `cakkhumanto rūpāni dakkhantī'ti, evamevaṃ bhotā  gotamena anekapariyāyena dhammo pakāsito. esāhaṃ bhavantaṃ gotamaṃ  saraṇaṃ gacchāmi, dhammañca bhikkhusaṅghañca. upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. dasamaṃ. </p>
              <p>[06] brāhmaṇavaggo paṭhamo. </p>
              <p>[01] tassuddānaṃ -- </p>
              <p>[21] dve ^a^T1.0222^ea^ brāhmaṇā caññataro, paribbājakena nibbutaṃ. </p>
              <p>[22] palokavaccho tikaṇṇo, soṇi saṅgāravena cāti.. </p>
            </h4>
          </h3>
          <h3>
            <h3n> (7) 2. mahāvaggo </h3n>
            <h4>
              <h4n> 1. titthāyatanādisuttaṃ </h4n>
              <p>[03] 62^b^.^eb^ ``tīṇimāni ^a^V1.0202^ea^ ^a^M1.0174^ea^, bhikkhave, titthāyatanāni  yāni paṇḍitehi samanuyuñjiyamānāni {samanuggāhiyamānāni (syā0 kaṃ0 ka0)} samanugāhiyamānāni  samanubhāsiyamānāni parampi gantvā akiriyāya saṇṭhahanti.  katamāni tīṇi? santi, bhikkhave, eke samaṇabrāhmaṇā evaṃvādino  evaṃdiṭṭhino -- `yaṃ kiñcāyaṃ purisapuggalo paṭisaṃvedeti sukhaṃ vā  dukkhaṃ vā adukkhamasukhaṃ vā sabbaṃ taṃ pubbekatahetū'ti. santi,  bhikkhave, eke samaṇabrāhmaṇā evaṃvādino evaṃdiṭṭhino -- `yaṃ  kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā sabbaṃ taṃ issaranimmānahetū'ti. santi, bhikkhave,  eke samaṇabrāhmaṇā evaṃvādino evaṃdiṭṭhino -- `yaṃ kiñcāyaṃ  purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā  sabbaṃ taṃ ahetuappaccayā'''ti.</p>
              <p>[03] ``tatra, bhikkhave, ye te samaṇabrāhmaṇā evaṃvādino evaṃdiṭṭhino  -- `yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā sabbaṃ taṃ pubbekatahetū'ti, tyāhaṃ upasaṅkamitvā evaṃ  vadāmi -- `saccaṃ kira tumhe āyasmanto evaṃvādino evaṃdiṭṭhino --  yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā sabbaṃ taṃ pubbekatahetū'ti ^a^T1.0223^ea^? te ca me {te ce me (sī0 syā0  kaṃ0 pī0)} evaṃ puṭṭhā  `āmā'ti {āmoti (sī0)} paṭijānanti. tyāhaṃ ^a^P1.0174^ea^ evaṃ vadāmi --  `tenahāyasmanto pāṇātipātino bhavissanti pubbekatahetu,  adinnādāyino bhavissanti pubbekatahetu, abrahmacārino bhavissanti  pubbekatahetu, musāvādino bhavissanti pubbekatahetu, pisuṇavācā  bhavissanti pubbekatahetu, pharusavācā bhavissanti pubbekatahetu,  samphappalāpino bhavissanti pubbekatahetu, abhijjhāluno bhavissanti  pubbekatahetu, byāpannacittā bhavissanti pubbekatahetu, micchādiṭṭhikā  bhavissanti pubbekatahetu'''.</p>
              <p>[03] ``pubbekataṃ kho pana, bhikkhave, sārato paccāgacchataṃ na hoti  chando vā vāyāmo vā idaṃ vā karaṇīyaṃ idaṃ vā akaraṇīyanti.  iti karaṇīyākaraṇīye kho pana saccato thetato ^a^V1.0203^ea^ anupalabbhiyamāne  muṭṭhassatīnaṃ anārakkhānaṃ viharataṃ na hoti paccattaṃ sahadhammiko  samaṇavādo ^a^M1.0175^ea^. ayaṃ kho me, bhikkhave, tesu samaṇabrāhmaṇesu evaṃvādīsu  evaṃdiṭṭhīsu paṭhamo sahadhammiko niggaho hoti.</p>
              <p>[03] ``tatra, bhikkhave, ye te samaṇabrāhmaṇā evaṃvādino evaṃdiṭṭhino  -- `yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā sabbaṃ taṃ issaranimmānahetū'ti, tyāhaṃ upasaṅkamitvā  evaṃ vadāmi -- `saccaṃ kira tumhe āyasmanto evaṃvādino evadiṭṭhino  -- yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā  adukkhamasukhaṃ vā sabbaṃ taṃ issaranimmānahetū'ti? te ca me evaṃ  puṭṭhā `āmā'ti paṭijānanti. tyāhaṃ evaṃ vadāmi --  `tenahāyasmanto pāṇātipātino bhavissanti ^a^T1.0224^ea^ issaranimmānahetu,  adinnādāyino bhavissanti issaranimmānahetu, abrahmacārino  bhavissanti issaranimmānahetu, musāvādino bhavissanti  issaranimmānahetu, pisuṇavācā bhavissanti issaranimmānahetu,  pharusavācā bhavissanti issaranimmānahetu, samphappalāpino  bhavissanti issaranimmānahetu, abhijjhāluno bhavissanti  issaranimmānahetu, byāpannacittā bhavissanti issaranimmānahetu,  micchādiṭṭhikā bhavissanti issaranimmānahetu'''.</p>
              <p>[03] ``issaranimmānaṃ kho pana, bhikkhave, sārato paccāgacchataṃ na  hoti chando vā vāyāmo vā idaṃ vā karaṇīyaṃ idaṃ vā akaraṇīyanti.  iti karaṇīyākaraṇīye kho pana saccato thetato anupalabbhiyamāne  muṭṭhassatīnaṃ anārakkhānaṃ viharataṃ na hoti paccattaṃ sahadhammiko  samaṇavādo. ayaṃ kho me, bhikkhave, tesu samaṇabrāhmaṇesu evaṃvādīsu  evaṃdiṭṭhīsu dutiyo sahadhammiko niggaho hoti.</p>
              <p>[03] ``tatra ^a^P1.0175^ea^, bhikkhave, ye te samaṇabrāhmaṇā  evaṃvādino evaṃdiṭṭhino -- `yaṃ kiṃ cāyaṃ purisapuggalo paṭisaṃvedeti  sukhaṃ vā dukkhaṃ vā adukkhamasukhaṃ vā sabbaṃ taṃ ahetuappaccayā'ti,  tyāhaṃ upasaṅkamitvā evaṃ vadāmi -- `saccaṃ kira tumhe āyasmanto  evaṃvādino evaṃdiṭṭhino -- yaṃ kiṃ cāyaṃ purisapuggalo paṭisaṃvedeti  sukhaṃ vā dukkhaṃ vā adukkhamasukhaṃ vā sabbaṃ taṃ ahetuappaccayā'ti?  te ca me evaṃ puṭṭhā `āmā'ti paṭijānanti ^a^V1.0204^ea^. tyāhaṃ evaṃ vadāmi --  `tenahāyasmanto pāṇātipātino bhavissanti ahetuappaccayā...pe0...  micchādiṭṭhikā bhavissanti ahetuappaccayā'''.</p>
              <p>[03] ``ahetuappaccayaṃ ^a^M1.0176^ea^ {ahetuṃ (sī0), ahetu (syā0 kaṃ0),  ahetuappaccayā (pī0), ahetuṃ appaccayaṃ (ka0)} kho pana, bhikkhave,   sārato paccāgacchataṃ na  hoti chando vā vāyāmo vā idaṃ vā karaṇīyaṃ idaṃ vā akaraṇīyanti.  iti karaṇīyākaraṇīye kho pana saccato thetato anupalabbhiyamāne  muṭṭhassatīnaṃ anārakkhānaṃ viharataṃ na hoti paccattaṃ sahadhammiko  samaṇavādo. ayaṃ kho me, bhikkhave, tesu samaṇabrāhmaṇesu evaṃvādīsu  evaṃdiṭṭhīsu tatiyo ^a^T1.0225^ea^ sahadhammiko niggaho hoti.</p>
              <p>[03] ``imāni kho, bhikkhave, tīṇi titthāyatanāni yāni  paṇḍitehi samanuyuñjiyamānāni samanugāhiyamānāni  samanubhāsiyamānāni parampi gantvā akiriyāya saṇṭhahanti.</p>
              <p>[03] ``ayaṃ kho pana, bhikkhave, mayā dhammo desito aniggahito  asaṃkiliṭṭho anupavajjo appaṭikuṭṭho samaṇehi brāhmaṇehi viññūhi.  katamo ca, bhikkhave, mayā dhammo desito aniggahito asaṃkiliṭṭho  anupavajjo appaṭikuṭṭho samaṇehi brāhmaṇehi viññūhi? imā cha  dhātuyoti, bhikkhave, mayā dhammo desito aniggahito asaṃkiliṭṭho  anupavajjo appaṭikuṭṭho samaṇehi brāhmaṇehi viññūhi. imāni cha  phassāyatanānīti, bhikkhave, mayā dhammo desito aniggahito  asaṃkiliṭṭho anupavajjo appaṭikuṭṭho samaṇehi brāhmaṇehi viññūhi.  ime aṭṭhārasa manopavicārāti, bhikkhave, mayā dhammo desito  aniggahito asaṃkiliṭṭho anupavajjo appaṭikuṭṭho samaṇehi brāhmaṇehi  viññūhi. imāni cattāri ariyasaccānīti, bhikkhave, mayā dhammo  desito aniggahito asaṃkiliṭṭho anupavajjo appaṭikuṭṭho samaṇehi  brāhmaṇehi viññūhi.</p>
              <p>[03] ``imā cha dhātuyoti, bhikkhave, mayā dhammo desito  aniggahito asaṃkiliṭṭho anupavajjo appaṭikuṭṭho samaṇehi brāhmaṇehi  viññūhīti. iti kho panetaṃ vuttaṃ. kiñcetaṃ paṭicca vuttaṃ?  chayimā, bhikkhave ^a^P1.0176^ea^, dhātuyo -- pathavīdhātu,  āpodhātu, tejodhātu, vāyodhātu, ākāsadhātu, viññāṇadhātu. imā ^a^T1.0226^ea^  cha dhātuyoti, bhikkhave, mayā dhammo desito aniggahito  asaṃkiliṭṭho ^a^V1.0205^ea^ anupavajjo appaṭikuṭṭho samaṇehi brāhmaṇehi viññūhīti.  iti yaṃ taṃ vuttaṃ, idametaṃ paṭicca vuttaṃ.</p>
              <p>[03] ``imāni ^a^M1.0177^ea^ cha phassāyatanānīti, bhikkhave, mayā dhammo  desito aniggahito asaṃkiliṭṭho anupavajjo appaṭikuṭṭho samaṇehi  brāhmaṇehi viññūhīti. iti kho panetaṃ vuttaṃ. kiñcetaṃ paṭicca vuttaṃ?  chayimāni, bhikkhave, phassāyatanāni -- cakkhu phassāyatanaṃ,  sotaṃ phassāyatanaṃ, ghānaṃ phassāyatanaṃ, jivhā phassāyatanaṃ, kāyo  phassāyatanaṃ, mano phassāyatanaṃ. imāni cha phassāyatanānīti,  bhikkhave, mayā dhammo desito aniggahito asaṃkiliṭṭho anupavajjo  appaṭikuṭṭho samaṇehi brāhmaṇehi viññūhīti. iti yaṃ taṃ vuttaṃ,  idametaṃ paṭicca vuttaṃ.</p>
              <p>[03] ``ime aṭṭhārasa manopavicārāti, bhikkhave, mayā dhammo  desito aniggahito asaṃkiliṭṭho anupavajjo appaṭikuṭṭho samaṇehi  brāhmaṇehi viññūhīti. iti kho panetaṃ vuttaṃ. kiñcetaṃ paṭicca vuttaṃ?  cakkhunā rūpaṃ disvā somanassaṭṭhāniyaṃ rūpaṃ upavicarati  domanassaṭṭhāniyaṃ rūpaṃ upavicarati upekkhāṭṭhāniyaṃ rūpaṃ upavicarati,  sotena saddaṃ sutvā... ghānena gandhaṃ ghāyitvā... jivhāya rasaṃ  sāyitvā... kāyena phoṭṭhabbaṃ phusitvā... manasā dhammaṃ viññāya  somanassaṭṭhāniyaṃ dhammaṃ upavicarati domanassaṭṭhāniyaṃ dhammaṃ  upavicarati upekkhāṭṭhāniyaṃ dhammaṃ upavicarati. ime aṭṭhārasa  manopavicārāti, bhikkhave, mayā dhammo desito aniggahito  asaṃkiliṭṭho anupavajjo appaṭikuṭṭho samaṇehi brāhmaṇehi viññūhīti.  iti ^a^T1.0227^ea^ yaṃ taṃ vuttaṃ, idametaṃ paṭicca vuttaṃ.</p>
              <p>[03] ``imāni cattāri ariyasaccānīti, bhikkhave, mayā dhammo  desito aniggahito asaṃkiliṭṭho anupavajjo appaṭikuṭṭho samaṇehi  brāhmaṇehi viññūhīti. iti kho panetaṃ vuttaṃ. kiñcetaṃ paṭicca vuttaṃ?  channaṃ, bhikkhave, dhātūnaṃ upādāya gabbhassāvakkanti hoti;  okkantiyā sati nāmarūpaṃ, nāmarūpapaccayā saḷāyatanaṃ,  saḷāyatanapaccayā phasso, phassapaccayā vedanā. vediyamānassa kho  panāhaṃ, bhikkhave, idaṃ dukkhanti paññapemi, ayaṃ dukkhasamudayoti  paññapemi, ayaṃ dukkhanirodhoti paññapemi, ayaṃ dukkhanirodhagāminī  paṭipadāti paññapemi.</p>
              <p>[03] ``katamañca, bhikkhave, dukkhaṃ ariyasaccaṃ? jātipi dukkhā,  jarāpi dukkhā ^a^V1.0206^ea^, ( ) {(byādhipi dukkho) (sī0 pī0 ka0)  aṭṭhakathāya saṃsandetabbaṃ visuddhi0 2.537} maraṇampi dukkhaṃ ^a^P1.0177^ea^,  sokaparidevadukkhadomanassupāyāsāpi dukkhā, (appiyehi  ^a^M1.0178^ea^ sampayogo dukkho, piyehi vippayogo dukkho,) {(natthi katthaci)} yampicchaṃ na labhati  tampi dukkhaṃ. saṃkhittena pañcupādānakkhandhā dukkhā. idaṃ vuccati,  bhikkhave, dukkhaṃ ariyasaccaṃ.</p>
              <p>[03] ``katamañca, bhikkhave, dukkhasamudayaṃ {dukkhasamudayo (syā0 kaṃ0)} ariyasaccaṃ?  avijjāpaccayā saṅkhārā, saṅkhārapaccayā viññāṇaṃ, viññāṇapaccayā  nāmarūpaṃ, nāmarūpapaccayā saḷāyatanaṃ, saḷāyatanapaccayā phasso,  phassapaccayā vedanā, vedanāpaccayā taṇhā, taṇhāpaccayā upādānaṃ,  upādānapaccayā bhavo, bhavapaccayā jāti, jātipaccayā jarāmaraṇaṃ  sokaparidevadukkhadomanassupāyāsā sambhavanti. evametassa kevalassa  dukkhakkhandhassa samudayo hoti. idaṃ vuccati, bhikkhave,  dukkhasamudayaṃ ariyasaccaṃ.</p>
              <p>[03] ``katamañca, bhikkhave, dukkhanirodhaṃ {dukkhanirodho (syā0 kaṃ0)} ariyasaccaṃ? avijjāya  tveva ^a^T1.0228^ea^ asesavirāganirodhā saṅkhāranirodho, saṅkhāranirodhā  viññāṇanirodho, viññāṇanirodhā nāmarūpanirodho, nāmarūpanirodhā  saḷāyatananirodho, saḷāyatananirodhā phassanirodho, phassanirodhā  vedanānirodho, vedanānirodhā taṇhānirodho, taṇhānirodhā  upādānanirodho, upādānanirodhā bhavanirodho, bhavanirodhā  jātinirodho, jātinirodhā jarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hoti. idaṃ vuccati, bhikkhave,  dukkhanirodhaṃ ariyasaccaṃ.</p>
              <p>[03] ``katamañca, bhikkhave, dukkhanirodhagāminī paṭipadā  ariyasaccaṃ? ayameva ariyo aṭṭhaṅgiko maggo, seyyathidaṃ --  sammādiṭṭhi, sammāsaṅkappo, sammāvācā, sammākammanto,  sammāājīvo, sammāvāyāmo, sammāsati, sammāsamādhi. idaṃ  vuccati, bhikkhave, dukkhanirodhagāminī paṭipadā ariyasaccaṃ.  `imāni cattāri ariyasaccānī'ti, bhikkhave, mayā dhammo desito  aniggahito asaṃkiliṭṭho anupavajjo appaṭikuṭṭho samaṇehi brāhmaṇehi  viññūhīti. iti yaṃ taṃ vuttaṃ idametaṃ paṭicca vutta''nti. paṭhamaṃ. </p>
            </h4>
            <h4>
              <h4n> 2. bhayasuttaṃ </h4n>
              <p>[03] 63^b^.^eb^ ``tīṇimāni ^a^P1.0178^ea^, bhikkhave,  amātāputtikāni bhayānīti assutavā puthujjano bhāsati. katamāni  tīṇi? hoti so, bhikkhave, samayo yaṃ ^a^M1.0179^ea^ mahāaggiḍāho vuṭṭhāti.  mahāaggiḍāhe ^a^V1.0207^ea^ kho pana, bhikkhave, vuṭṭhite tena gāmāpi ḍayhanti  nigamāpi ḍayhanti nagarāpi ḍayhanti. gāmesupi ḍayhamānesu  nigamesupi ḍayhamānesu nagaresupi ḍayhamānesu tattha mātāpi puttaṃ  nappaṭilabhati, puttopi mātaraṃ nappaṭilabhati ^a^T1.0229^ea^. idaṃ, bhikkhave, paṭhamaṃ  amātāputtikaṃ bhayanti assutavā puthujjano bhāsati.</p>
              <p>[03] ``puna caparaṃ, bhikkhave, hoti so samayo yaṃ mahāmegho  vuṭṭhāti. mahāmeghe kho pana, bhikkhave, vuṭṭhite mahāudakavāhako  sañjāyati. mahāudakavāhake kho pana, bhikkhave, sañjāyante tena  gāmāpi vuyhanti nigamāpi vuyhanti nagarāpi vuyhanti. gāmesupi  vuyhamānesu nigamesupi vuyhamānesu nagaresupi vuyhamānesu tattha  mātāpi puttaṃ nappaṭilabhati, puttopi mātaraṃ nappaṭilabhati. idaṃ,  bhikkhave, dutiyaṃ amātāputtikaṃ bhayanti assutavā puthujjano bhāsati.</p>
              <p>[03] ``puna caparaṃ, bhikkhave, hoti so samayo yaṃ bhayaṃ hoti  aṭavisaṅkopo, cakkasamāruḷhā jānapadā pariyāyanti. bhaye kho  pana, bhikkhave, sati aṭavisaṅkope cakkasamāruḷhesu jānapadesu  pariyāyantesu tattha mātāpi puttaṃ nappaṭilabhati, puttopi mātaraṃ  nappaṭilabhati. idaṃ, bhikkhave, tatiyaṃ amātāputtikaṃ bhayanti  assutavā puthujjano bhāsati. imāni kho, bhikkhave, tīṇi  amātāputtikāni bhayānīti assutavā puthujjano bhāsati.</p>
              <p>[03] ``tāni kho panimāni {imāni kho (sī0), imāni kho pana (ka0)}, bhikkhave,   tīṇi samātāputtikāniyeva  bhayāni amātāputtikāni bhayānīti assutavā puthujjano bhāsati.  katamāni tīṇi? hoti so, bhikkhave, samayo yaṃ mahāaggiḍāho  vuṭṭhāti. mahāaggiḍāhe kho pana, bhikkhave, vuṭṭhite tena gāmāpi  ḍayhanti nigamāpi ḍayhanti nagarāpi ḍayhanti. gāmesupi ḍayhamānesu  nigamesupi ḍayhamānesu nagaresupi ḍayhamānesu hoti so samayo yaṃ  kadāci karahaci mātāpi puttaṃ ^a^T1.0230^ea^ ^a^P1.0179^ea^ paṭilabhati, puttopi  mātaraṃ paṭilabhati. idaṃ, bhikkhave, paṭhamaṃ samātāputtikaṃyeva bhayaṃ  amātāputtikaṃ bhayanti assutavā puthujjano bhāsati.</p>
              <p>[03] ``puna ^a^M1.0180^ea^ caparaṃ, bhikkhave, hoti so samayo yaṃ mahāmegho  vuṭṭhāti. mahāmeghe kho pana, bhikkhave, vuṭṭhite mahāudakavāhako  sañjāyati. mahāudakavāhake kho pana, bhikkhave, sañjāte  ^a^V1.0208^ea^ tena gāmāpi vuyhanti nigamāpi vuyhanti nagarāpi vuyhanti. gāmesupi  vuyhamānesu nigamesupi vuyhamānesu nagaresupi vuyhamānesu hoti so  samayo yaṃ kadāci karahaci mātāpi puttaṃ paṭilabhati, puttopi mātaraṃ  paṭilabhati. idaṃ, bhikkhave, dutiyaṃ samātāputtikaṃyeva bhayaṃ  amātāputtikaṃ bhayanti assutavā puthujjano bhāsati.</p>
              <p>[03] ``puna caparaṃ, bhikkhave, hoti so samayo yaṃ bhayaṃ hoti  aṭavisaṅkopo, cakkasamāruḷhā jānapadā pariyāyanti. bhaye kho  pana, bhikkhave, sati aṭavisaṅkope cakkasamāruḷhesu jānapadesu  pariyāyantesu hoti so samayo yaṃ kadāci karahaci mātāpi puttaṃ  paṭilabhati, puttopi mātaraṃ paṭilabhati. idaṃ, bhikkhave, tatiyaṃ  samātāputtikaṃyeva bhayaṃ amātāputtikaṃ bhayanti assutavā puthujjano  bhāsati. ``imāni kho, bhikkhave, tīṇi samātāputtikāniyeva  bhayāni amātāputtikāni bhayānīti assutavā puthujjano bhāsati''.</p>
              <p>[03] ``tīṇimāni, bhikkhave, amātāputtikāni bhayāni.  katamāni tīṇi? jarābhayaṃ, byādhibhayaṃ, maraṇabhayanti. na,  bhikkhave, mātā puttaṃ jīramānaṃ evaṃ labhati -- `ahaṃ jīrāmi, mā me  putto jīrī'ti; putto vā pana mātaraṃ jīramānaṃ na evaṃ labhati --  `ahaṃ jīrāmi, mā me ^a^T1.0231^ea^ mātā jīrī'''ti.</p>
              <p>[03] ``na, bhikkhave, mātā puttaṃ byādhiyamānaṃ evaṃ labhati --  `ahaṃ byādhiyāmi, mā me putto byādhiyī'ti; putto vā pana mātaraṃ  byādhiyamānaṃ na evaṃ labhati -- `ahaṃ byādhiyāmi, mā me mātā  byādhiyī'''ti.</p>
              <p>[03] ``na, bhikkhave, mātā puttaṃ mīyamānaṃ evaṃ labhati -- `ahaṃ  mīyāmi, mā me putto mīyī'ti; putto vā pana mātaraṃ mīyamānaṃ na  evaṃ labhati -- `ahaṃ mīyāmi, mā me mātā mīyī'ti. imāni  kho, bhikkhave, tīṇi amātāputtikāni bhayānī''ti.</p>
              <p>[03] ``atthi ^a^P1.0180^ea^, bhikkhave, maggo atthi paṭipadā  imesañca tiṇṇaṃ samātāputtikānaṃ bhayānaṃ imesañca tiṇṇaṃ  amātāputtikānaṃ bhayānaṃ pahānāya samatikkamāya saṃvattati. katamo ca,  bhikkhave, maggo katamā ca paṭipadā ^a^M1.0181^ea^ imesañca tiṇṇaṃ samātāputtikānaṃ  bhayānaṃ imesañca tiṇṇaṃ ^a^V1.0209^ea^ amātāputtikānaṃ bhayānaṃ pahānāya samatikkamāya  saṃvattati? ayameva ariyo aṭṭhaṅgiko maggo, seyyathidaṃ --  sammādiṭṭhi, sammāsaṅkapo, sammāvācā, sammākammanto, sammāājīvo,  sammāvāyāmo, sammāsati, sammāsamādhi. ayaṃ kho, bhikkhave,  maggo ayaṃ paṭipadā imesañca tiṇṇaṃ samātāputtikānaṃ bhayānaṃ imesañca  tiṇṇaṃ amātāputtikānaṃ bhayānaṃ pahānāya samatikkamāya saṃvattatī''ti.  dutiyaṃ. </p>
            </h4>
            <h4>
              <h4n> 3. venāgapurasuttaṃ </h4n>
              <p>[03] 64^b^.^eb^ ekaṃ samayaṃ bhagavā kosalesu cārikaṃ caramāno  mahatā bhikkhusaṅghena saddhiṃ yena venāgapuraṃ nāma kosalānaṃ  brāhmaṇagāmo tadavasari. assosuṃ kho venāgapurikā brāhmaṇagahapatikā  -- ``samaṇo khalu ^a^T1.0232^ea^, bho, gotamo sakyaputto sakyakulā pabbajito  venāgapuraṃ anuppatto. taṃ kho pana bhavantaṃ gotamaṃ evaṃ kalyāṇo  kittisaddo abbhuggato -- `itipi so bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā'ti {bhagavā (sī0 syā kaṃ0 pī0) idaṃ  suttavaṇṇanāya aṭṭhakathāya saṃsandetabbaṃ pārā0 1; dī0 ni0 1.255 passitabbaṃ}.  so imaṃ lokaṃ sadevakaṃ samārakaṃ  sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā  sacchikatvā pavedeti. so dhammaṃ deseti ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ  brahmacariyaṃ pakāseti. sādhu kho pana tathārūpānaṃ arahataṃ dassanaṃ  hotī''ti.</p>
              <p>[03] atha kho venāgapurikā brāhmaṇagahapatikā yena bhagavā  tenupasaṅkamiṃsu; upasaṅkamitvā appekacce bhagavantaṃ abhivādetvā  ekamantaṃ nisīdiṃsu, appekacce bhagavatā saddhiṃ sammodiṃsu,  sammodanīyaṃ kathaṃ ^a^P1.0181^ea^ sāraṇīyaṃ vītisāretvā ekamantaṃ  nisīdiṃsu, appekacce yena bhagavā tenañjaliṃ paṇāmetvā ekamantaṃ  nisīdiṃsu, appekacce nāmagottaṃ sāvetvā ekamantaṃ nisīdiṃsu,  appekacce tuṇhībhūtā ekamantaṃ nisīdiṃsu. ekamantaṃ nisinno kho  venāgapuriko vacchagotto brāhmaṇo bhagavantaṃ etadavoca --</p>
              <p>[03] ``acchariyaṃ ^a^M1.0182^ea^, bho gotama, abbhutaṃ, bho gotama! yāvañcidaṃ  bhoto gotamassa vippasannāni indriyāni, parisuddho chavivaṇṇo  pariyodāto. seyyathāpi, bho gotama, sāradaṃ badarapaṇḍuṃ {maṇḍaṃ (ka0)} parisuddhaṃ  hoti pariyodātaṃ; evamevaṃ bhoto gotamassa vippasannāni indriyāni  parisuddho ^a^T1.0233^ea^ ^a^V1.0210^ea^ chavivaṇṇo pariyodāto. seyyathāpi, bho gotama, tālapakkaṃ  sampati bandhanā pamuttaṃ {muttaṃ (sī0 pī0 ka0)} parisuddhaṃ hoti pariyodātaṃ; evamevaṃ bhoto  gotamassa vippasannāni indriyāni parisuddho chavivaṇṇo pariyodāto.  seyyathāpi, bho gotama, nekkhaṃ {nikkhaṃ-itipi (ma0 ni0 3.168)} jambonadaṃ  dakkhakammāraputtasuparikammakataṃ ukkāmukhe sukusalasampahaṭṭhaṃ paṇḍukambale  nikkhittaṃ bhāsate ca tapate ca virocati ca; evamevaṃ bhoto gotamassa  vippasannāni indriyāni parisuddho chavivaṇṇo pariyodāto. yāni  tāni, bho gotama, uccāsayanamahāsayanāni, seyyathidaṃ -- āsandi  pallaṅko gonako cittako paṭikā paṭalikā tūlikā vikatikā  uddalomī ekantalomī kaṭṭissaṃ koseyyaṃ kuttakaṃ hatthattharaṃ assattharaṃ  rathattharaṃ ajinappaveṇī kadalimigapavarapaccattharaṇaṃ {kādalimigapavarapaccattharaṇaṃ  (sī0)} sauttaracchadaṃ  ubhatolohitakūpadhānaṃ, evarūpānaṃ nūna bhavaṃ gotamo  uccāsayanamahāsayanānaṃ nikāmalābhī akicchalābhī akasiralābhī''ti.</p>
              <p>[03] ``yāni kho pana tāni, brāhmaṇa, uccāsayanamahāsayanāni,  seyyathidaṃ -- āsandi pallaṅko gonako cittako paṭikā paṭalikā  tūlikā vikatikā uddalomī ekantalomī kaṭṭissaṃ koseyyaṃ kuttakaṃ  hatthattharaṃ assattharaṃ rathattharaṃ ajinappaveṇī kadalimigapavarapaccattharaṇaṃ  sauttaracchadaṃ ubhatolohitakūpadhānaṃ. dullabhāni tāni pabbajitānaṃ  laddhā ca pana {laddhāni ca (sī0 syā0 kaṃ0), laddhā ca (pī0)} na kappanti.</p>
              <p>[03] ``tīṇi kho, imāni, brāhmaṇa, uccāsayanamahāsayanāni,  yesāhaṃ etarahi nikāmalābhī akicchalābhī akasiralābhī.  katamāni tīṇi? dibbaṃ ^a^P1.0182^ea^ uccāsayanamahāsayanaṃ,  brahmaṃ uccāsayanamahāsayanaṃ, ariyaṃ uccāsayanamahāsayanaṃ. imāni kho,  brāhmaṇa, tīṇi uccāsayanamahāsayanāni, yesāhaṃ etarahi nikāmalābhī  akicchalābhī akasiralābhī''ti.</p>
              <p>[03] ``katamaṃ ^a^T1.0234^ea^ ^a^M1.0183^ea^ pana taṃ, bho gotama, dibbaṃ uccāsayanamahāsayanaṃ,  yassa bhavaṃ gotamo etarahi nikāmalābhī akicchalābhī  akasiralābhī''ti? ``idhāhaṃ, brāhmaṇa, yaṃ gāmaṃ vā nigamaṃ vā  upanissāya viharāmi, so pubbaṇhasamayaṃ nivāsetvā pattacīvaramādāya  tameva gāmaṃ vā nigamaṃ vā piṇḍāya pavisāmi. so pacchābhattaṃ  piṇḍapātapaṭikkanto vanantaññeva pavisāmi {pacārayāmi (sī0 syā0 kaṃ0)}. so   yadeva tattha honti  tiṇāni vā paṇṇāni vā tāni ekajjhaṃ saṅgharitvā nisīdāmi  pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.  so vivicceva kāmehi ^a^V1.0211^ea^ vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja viharāmi; vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ  samādhijaṃ pītisukhaṃ dutiyaṃ jhānaṃ upasampajja viharāmi; pītiyā ca  virāgā upekkhako ca viharāmi sato ca sampajāno sukhañca kāyena  paṭisaṃvedemi, yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ upasampajja viharāmi; sukhassa ca  pahānā dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja  viharāmi. so ce ahaṃ, brāhmaṇa, evaṃbhūto caṅkamāmi, dibbo me  eso tasmiṃ samaye caṅkamo hoti. so ce ahaṃ, brāhmaṇa, evaṃbhūto  tiṭṭhāmi, dibbaṃ me etaṃ tasmiṃ samaye ṭhānaṃ hoti. so ce ahaṃ,  brāhmaṇa, evaṃbhūto nisīdāmi, dibbaṃ me etaṃ tasmiṃ samaye ^a^T1.0235^ea^ āsanaṃ  hoti. so ce ahaṃ, brāhmaṇa, evaṃbhūto seyyaṃ kappemi, dibbaṃ me etaṃ  tasmiṃ samaye uccāsayanamahāsayanaṃ hoti. idaṃ kho, brāhmaṇa, dibbaṃ  ^a^P1.0183^ea^ uccāsayanamahāsayanaṃ, yassāhaṃ etarahi  nikāmalābhī akicchalābhī akasiralābhī''ti.</p>
              <p>[03] ``acchariyaṃ, bho gotama, abbhutaṃ, bho gotama! ko cañño  evarūpassa dibbassa uccāsayanamahāsayanassa nikāmalābhī bhavissati  akicchalābhī akasiralābhī, aññatra bhotā gotamena!</p>
              <p>[03] ``katamaṃ pana taṃ, bho gotama, brahmaṃ uccāsayanamahāsayanaṃ, yassa  bhavaṃ gotamo etarahi nikāmalābhī akicchalābhī akasiralābhī''ti?  ``idhāhaṃ, brāhmaṇa, yaṃ gāmaṃ vā nigamaṃ vā upanissāya viharāmi,  so pubbaṇhasamayaṃ ^a^M1.0184^ea^ nivāsetvā pattacīvaramādāya tameva gāmaṃ vā nigamaṃ  vā piṇḍāya pavisāmi. so pacchābhattaṃ piṇḍapātapaṭikkanto  vanantaññeva pavisāmi. so yadeva tattha honti tiṇāni vā  paṇṇāni vā tāni ekajjhaṃ saṅgharitvā nisīdāmi pallaṅkaṃ ābhujitvā  ujuṃ kāyaṃ paṇidhāya parimukhaṃ satiṃ upaṭṭhapetvā. so mettāsahagatena  cetasā ekaṃ disaṃ pharitvā viharāmi, tathā dutiyaṃ, tathā tatiyaṃ,  tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ  lokaṃ mettāsahagatena cetasā vipulena mahaggatena appamāṇena averena  abyāpajjhena {abyāpajjhena (sabbattha)} pharitvā viharāmi. karuṇāsahagatena cetasā...pe0...  muditāsahagatena cetasā...pe0... upekkhāsahagatena cetasā ekaṃ disaṃ  pharitvā viharāmi, tathā dutiyaṃ, tathā tatiyaṃ ^a^V1.0212^ea^, tathā catutthaṃ {catutthiṃ  (sī0)}, iti  uddhamadho tiriyaṃ sabbadhi sabbattatāya ^a^T1.0236^ea^ sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyāpajjhena pharitvā viharāmi. so ce ahaṃ, brāhmaṇa, evaṃbhūto  caṅkamāmi, brahmā me eso tasmiṃ samaye caṅkamo hoti. so ce ahaṃ,  brāhmaṇa, evaṃbhūto tiṭṭhāmi...pe0... nisīdāmi...pe0... seyyaṃ  kappemi, brahmaṃ me etaṃ tasmiṃ samaye uccāsayanamahāsayanaṃ hoti. idaṃ  kho, brāhmaṇa, brahmaṃ uccāsayanamahāsayanaṃ, yassāhaṃ etarahi  nikāmalābhī akicchalābhī akasiralābhī''ti.</p>
              <p>[03] ``acchariyaṃ ^a^P1.0184^ea^, bho gotama, abbhutaṃ, bho  gotama! ko cañño evarūpassa brahmassa uccāsayanamahāsayanassa  nikāmalābhī bhavissati akicchalābhī akasiralābhī, aññatra bhotā  gotamena!</p>
              <p>[03] ``katamaṃ pana taṃ, bho gotama, ariyaṃ uccāsayanamahāsayanaṃ,  yassa bhavaṃ gotamo etarahi nikāmalābhī akicchalābhī  akasiralābhī''ti? ``idhāhaṃ, brāhmaṇa, yaṃ gāmaṃ vā nigamaṃ vā  upanissāya viharāmi, so pubbaṇhasamayaṃ nivāsetvā pattacīvaramādāya  tameva gāmaṃ vā nigamaṃ vā piṇḍāya pavisāmi. so pacchābhattaṃ  piṇḍapātapaṭikkanto vanantaññeva pavisāmi. so yadeva tattha honti  tiṇāni vā paṇṇāni vā tāni ekajjhaṃ saṅgharitvā nisīdāmi  pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.  so evaṃ jānāmi -- `rāgo me pahīno ucchinnamūlo tālāvatthukato  anabhāvaṃkato āyatiṃ anuppādadhammo; doso me pahīno ucchinnamūlo  ^a^M1.0185^ea^ tālāvatthukato anabhāvaṅkato āyatiṃ anuppādadhammo; moho me pahīno  ucchinnamūlo tālāvatthukato anabhāvaṅkato ^a^T1.0237^ea^ āyatiṃ anuppādadhammo'.  so ce ahaṃ, brāhmaṇa, evaṃbhūto caṅkamāmi, ariyo me eso tasmiṃ  samaye caṅkamo hoti. so ce ahaṃ, brāhmaṇa, evaṃbhūto  tiṭṭhāmi...pe0... nisīdāmi...pe0... seyyaṃ kappemi, ariyaṃ me etaṃ  tasmiṃ samaye uccāsayanamahāsayanaṃ hoti. idaṃ kho, brāhmaṇa, ariyaṃ  uccāsayanamahāsayanaṃ, yassāhaṃ etarahi nikāmalābhī akicchalābhī  akasiralābhī''ti.</p>
              <p>[03] ``acchariyaṃ, bho gotama, abbhutaṃ, bho gotama! ko cañño  evarūpassa ariyassa uccāsayanamahāsayanassa ^a^V1.0213^ea^ nikāmalāmī bhavissati  akicchalābhī akasiralābhī, aññatra bhotā gotamena!</p>
              <p>[03] ``abhikkantaṃ, bho gotama, abhikkantaṃ, bho gotama! seyyathāpi,  bho gotama, nikkujjitaṃ vā ukkujjeyya, paṭicchannaṃ vā vivareyya,  mūḷhassa vā maggaṃ ācikkheyya, andhakāre vā telapajjotaṃ dhāreyya --  `cakkhumanto rūpāni dakkhantī'ti; evamevaṃ kho bhotā gotamena  anekapariyāyena dhammo pakāsito. ete mayaṃ bhavantaṃ gotamaṃ saraṇaṃ  ^a^P1.0185^ea^ gacchāma dhammañca bhikkhusaṅghañca. upāsake no  bhavaṃ gotamo dhāretu ajjatagge pāṇupete saraṇaṃ gate''ti. tatiyaṃ. </p>
            </h4>
            <h4>
              <h4n> 4. sarabhasuttaṃ </h4n>
              <p>[03] 65^b^.^eb^ evaṃ me sutaṃ -- ekaṃ samayaṃ bhagavā rājagahe  viharati gijjhakūṭe pabbate. tena kho pana samayena sarabho nāma  paribbājako acirapakkanto hoti imasmā dhammavinayā. so rājagahe  parisati {parisatiṃ (sī0 pī0)} evaṃ vācaṃ bhāsati -- ``aññāto mayā samaṇānaṃ  sakyaputtikānaṃ dhammo. aññāya ca panāhaṃ samaṇānaṃ sakyaputtikānaṃ  dhammaṃ evāhaṃ tasmā dhammavinayā apakkanto''ti. atha kho sambahulā  bhikkhū pubbaṇhasamayaṃ nivāsetvā pattacīvaramādāya rājagahaṃ ^a^T1.0238^ea^ piṇḍāya  pavisiṃsu. assosuṃ kho te bhikkhū sarabhassa paribbājakassa  rājagahe parisati evaṃ vācaṃ bhāsamānassa ^a^M1.0186^ea^ -- ``aññāto mayā  samaṇānaṃ sakyaputtikānaṃ dhammo. aññāya ca panāhaṃ samaṇānaṃ  sakyaputtikānaṃ dhammaṃ evāhaṃ tasmā dhammavinayā apakkanto''ti.</p>
              <p>[03] atha kho te bhikkhū rājagahe piṇḍāya caritvā pacchābhattaṃ  piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinnā kho te  bhikkhū bhagavantaṃ etadavocuṃ -- ``sarabho nāma, bhante, paribbājako  acirapakkanto imasmā dhammavinayā. so rājagahe parisati evaṃ vācaṃ  bhāsati -- `aññāto mayā samaṇānaṃ sakyaputtikānaṃ dhammo.  aññāya ca panāhaṃ samaṇānaṃ sakyaputtikānaṃ dhammaṃ evāhaṃ tasmā  dhammavinayā apakkanto'ti. sādhu bhante, bhagavā yena sippinikātīraṃ  {sappinikātīraṃ (sī0 pī0), sappiniyā tīraṃ (syā0 kaṃ0)}   paribbājakārāmo ^a^V1.0214^ea^ yena sarabho paribbājako tenupasaṅkamatu anukampaṃ  upādāyā''ti. adhivāsesi bhagavā tuṇhībhāvena.</p>
              <p>[03] atha kho bhagavā sāyanhasamayaṃ paṭisallānā vuṭṭhito yena  sippinikātīraṃ paribbājakārāmo yena sarabho paribbājako  tenupasaṅkami; upasaṅkamitvā paññatte āsane nisīdi ^a^P1.0186^ea^.  nisajja kho bhagavā sarabhaṃ paribbājakaṃ etadavoca --  ``saccaṃ kira tvaṃ, sarabha, evaṃ vadesi -- `aññāto mayā samaṇānaṃ  sakyaputtikānaṃ dhammo. aññāya ca panāhaṃ samaṇānaṃ sakyaputtikānaṃ  dhammaṃ evāhaṃ tasmā dhammavinayā apakkanto'''ti? evaṃ vutte sarabho  paribbājako tuṇhī ahosi.</p>
              <p>[03] dutiyampi kho, bhagavā sarabhaṃ ^a^T1.0239^ea^ paribbājakaṃ etadavoca --  ``vadehi, sarabha, kinti te aññāto samaṇānaṃ sakyaputtikānaṃ dhammo?  sace te aparipūraṃ bhavissati, ahaṃ paripūressāmi. sace pana te  paripūraṃ bhavissati, ahaṃ anumodissāmī''ti. dutiyampi kho  sarabho paribbājako tuṇhī ahosi.</p>
              <p>[03] tatiyampi kho bhagavā sarabhaṃ paribbājakaṃ etadavoca -- (``yo {mayā  (syā0 kaṃ0 pī0)} kho sarabha paññāyati samaṇānaṃ sakyaputtikānaṃ dhammo) {(  ) sī0 potthake natthi}  ``vadehi, sarabha, kinti te aññāto samaṇānaṃ sakyaputtikānaṃ dhammo?  sace te aparipūraṃ ^a^M1.0187^ea^ bhavissati, ahaṃ paripūressāmi. sace pana te  paripūraṃ bhavissati, ahaṃ anumodissāmī''ti. tatiyampi kho  sarabho paribbājako tuṇhī ahosi.</p>
              <p>[03] atha kho te paribbājakā sarabhaṃ paribbājakaṃ etadavocuṃ --  ``yadeva kho tvaṃ, āvuso sarabha, samaṇaṃ gotamaṃ yāceyyāsi tadeva te  samaṇo gotamo pavāreti. vadehāvuso sarabha, kinti te aññāto  samaṇānaṃ sakyaputtikānaṃ dhammo? sace te aparipūraṃ bhavissati,  samaṇo gotamo paripūressati. sace pana te paripūraṃ bhavissati,  samaṇo gotamo anumodissatī''ti. evaṃ vutte sarabho paribbājako  tuṇhībhūto maṅkubhūto pattakkhandho adhomukho pajjhāyanto appaṭibhāno  nisīdi.</p>
              <p>[03] atha ^a^V1.0215^ea^ kho bhagavā sarabhaṃ paribbājakaṃ tuṇhībhūtaṃ maṅkubhūtaṃ  pattakkhandhaṃ adhomukhaṃ pajjhāyantaṃ appaṭibhānaṃ viditvā te paribbājake  etadavoca --</p>
              <p>[03] ``yo kho maṃ, paribbājakā {paribbājako (pī0 ka0)}, evaṃ vadeyya --  `sammāsambuddhassa te paṭijānato ime dhammā anabhisambuddhā'ti, tamahaṃ  ^a^P1.0187^ea^ tattha ^a^T1.0240^ea^ sādhukaṃ samanuyuñjeyyaṃ samanugāheyyaṃ  samanubhāseyyaṃ. so vata mayā sādhukaṃ samanuyuñjiyamāno  samanugāhiyamāno samanubhāsiyamāno aṭṭhānametaṃ anavakāso yaṃ so  tiṇṇaṃ ṭhānānaṃ nāññataraṃ {aññataraṃ (ka0)} ṭhānaṃ nigaccheyya, aññena vā aññaṃ  paṭicarissati, bahiddhā kathaṃ apanāmessati, kopañca dosañca  appaccayañca pātukarissati, tuṇhībhūto maṅkubhūto {tuṇhībhūto vā maṅkubhūto (sī0  syā0 kaṃ0), tuṇhībhūto vā maṅkubhūto vā (pī0)} pattakkhandho  adhomukho pajjhāyanto appaṭibhāno nisīdissati, seyyathāpi sarabho  paribbājako.</p>
              <p>[03] ``yo kho maṃ, paribbājakā, evaṃ vadeyya -- `khīṇāsavassa  te paṭijānato ime āsavā aparikkhīṇā'ti, tamahaṃ tattha sādhukaṃ  samanuyuñjeyyaṃ samanugāheyyaṃ samanubhāseyyaṃ. so vata mayā sādhukaṃ  samanuyuñjiyamāno samanugāhiyamāno samanubhāsiyamāno aṭṭhānametaṃ  anavakāso yaṃ so tiṇṇaṃ ṭhānānaṃ nāññataraṃ ṭhānaṃ nigaccheyya, aññena  vā aññaṃ paṭicarissati, bahiddhā kathaṃ apanāmessati, kopañca  dosañca appaccayañca ^a^M1.0188^ea^ pātukarissati, tuṇhībhūto maṅkubhūto pattakkhandho  adhomukho pajjhāyanto appaṭibhāno nisīdissati, seyyathāpi sarabho  paribbājako.</p>
              <p>[03] ``yo kho maṃ, paribbājakā, evaṃ vadeyya -- `yassa kho pana  te atthāya dhammo desito, so na niyyāti takkarassa sammā  dukkhakkhayāyā'ti, tamahaṃ tattha sādhukaṃ samanuyuñjeyyaṃ samanugāheyyaṃ  samanubhāseyyaṃ. so vata mayā sādhukaṃ samanuyuñjiyamāno  samanugāhiyamāno samanubhāsiyamāno aṭṭhānametaṃ anavakāso yaṃ so  tiṇṇaṃ ṭhānānaṃ nāññataraṃ ṭhānaṃ nigaccheyya, aññena vā aññaṃ  paṭicarissati, bahiddhā kathaṃ ^a^T1.0241^ea^ apanāmessati, kopañca dosañca  appaccayañca pātukarissati, tuṇhībhūto maṅkubhūto pattakkhandho  adhomukho pajjhāyanto appaṭibhāno nisīdissati, seyyathāpi sarabho  paribbājako''ti. atha kho bhagavā sippinikātīre paribbājakārāme  tikkhattuṃ sīhanādaṃ naditvā vehāsaṃ pakkāmi.</p>
              <p>[03] atha ^a^V1.0216^ea^ kho te paribbājakā acirapakkantassa bhagavato sarabhaṃ  paribbājakaṃ samantato vācāyasannitodakena {vācāsattitodakena (sī0)}   sañjambharimakaṃsu {sañcumbharimakaṃsu (pī0, dī0 ni0 1.421) saṃ0 ni0  2.243  uparipāṭho viya} --  ``seyyathāpi, āvuso sarabha, brahāraññe jarasiṅgālo `sīhanādaṃ  nadissāmī'ti siṅgālakaṃyeva {segālakaṃyeva (sī0 syā0 kaṃ0 pī0)} nadati,   bheraṇḍakaṃyeva nadati {bhedaṇḍakaṃ (ka0)}; evamevaṃ  kho tvaṃ, āvuso sarabha, aññatreva samaṇena gotamena `sīhanādaṃ  nadissāmī'ti ^a^P1.0188^ea^ siṅgālakaṃyeva nadasi bheraṇḍakaṃyeva  nadasi. seyyathāpi, āvuso sarabha, ambukasañcarī {ambakamaddarī (sī0)}   `purisakaravitaṃ {phussakaravitaṃ (sī0), pussakaravitaṃ (syā0 kaṃ0  pī0)}  ravissāmī'ti ambukasañcariravitaṃyeva ravati; evamevaṃ kho tvaṃ,  āvuso sarabha, aññatreva samaṇena gotamena `purisakaravitaṃ  ravissāmī'ti, ambukasañcariravitaṃyeva ravasi. seyyathāpi, āvuso  sarabha, usabho suññāya gosālāya gambhīraṃ naditabbaṃ maññati; evamevaṃ  kho tvaṃ, āvuso sarabha, aññatreva samaṇena gotamena gambhīraṃ naditabbaṃ  maññasī''ti. atha kho te paribbājakā sarabhaṃ paribbājakaṃ  ^a^M1.0189^ea^ samantato vācāyasannitodakena sañjambharimakaṃsūti. catutthaṃ. </p>
            </h4>
            <h4>
              <h4n> 5. kesamuttisuttaṃ </h4n>
              <p>[03] 66^b^.^eb^ evaṃ me sutaṃ -- ekaṃ samayaṃ bhagavā kosalesu  cārikaṃ caramāno mahatā bhikkhusaṅghena saddhiṃ yena kesamuttaṃ {kesaputtaṃ (sī0  syā0 kaṃ0 pī0)} nāma  kālāmānaṃ nigamo tadavasari. assosuṃ kho kesamuttiyā kālāmā  -- ``samaṇo khalu, bho, gotamo sakyaputto sakyakulā ^a^T1.0242^ea^ pabbajito  kesamuttaṃ anuppatto. taṃ kho pana bhavantaṃ gotamaṃ evaṃ kalyāṇo  kittisaddo abbhuggato -- `itipi so bhagavā...pe0... sādhu kho  pana tathārūpānaṃ arahataṃ dassanaṃ hotī'''ti.</p>
              <p>[03] atha kho kesamuttiyā kālāmā yena bhagavā tenupasaṅkamiṃsu;  upasaṅkamitvā appekacce bhagavantaṃ abhivādetvā ekamantaṃ nisīdiṃsu,  appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ  vītisāretvā ekamantaṃ nisīdiṃsu, appekacce yena bhagavā tenañjaliṃ  paṇāmetvā ekamantaṃ nisīdiṃsu, appekacce nāmagottaṃ sāvetvā ekamantaṃ  nisīdiṃsu, appekacce tuṇhībhūtā ekamantaṃ nisīdiṃsu. ekamantaṃ  nisinnā kho te kesamuttiyā kālāmā bhagavantaṃ etadavocuṃ --</p>
              <p>[03] ``santi, bhante, eke samaṇabrāhmaṇā kesamuttaṃ āgacchanti. te  sakaṃyeva vādaṃ dīpenti jotenti, parappavādaṃ pana khuṃsenti vambhenti  paribhavanti omakkhiṃ {opapakkhiṃ (sī0 syā0 kaṃ0 pī0), omakkhikaṃ  (ka0)} karonti. aparepi, bhante, eke ^a^V1.0217^ea^ samaṇabrāhmaṇā  kesamuttaṃ āgacchanti ^a^P1.0189^ea^. tepi sakaṃyeva vādaṃ  dīpenti jotenti, parappavādaṃ pana khuṃsenti vambhenti paribhavanti  omakkhiṃ karonti. tesaṃ no, bhante ^a^T1.0243^ea^, amhākaṃ hoteva kaṅkhā hoti  vicikicchā -- `ko su nāma imesaṃ bhavataṃ samaṇabrāhmaṇānaṃ saccaṃ  āha, ko musā'''ti? ``alañhi vo, kālāmā, kaṅkhituṃ alaṃ  vicikicchituṃ. kaṅkhanīyeva pana {kaṅkhanīyeva ca pana (saṃyuttanikāye)} vo   ṭhāne vicikicchā uppannā''.</p>
              <p>[03] ``etha tumhe, kālāmā, mā anussavena, mā paramparāya, mā  itikirāya, mā piṭakasampadānena, mā takkahetu, mā nayahetu, mā  ākāraparivitakkena ^a^M1.0190^ea^, mā diṭṭhinijjhānakkhantiyā, mā bhabbarūpatāya,  mā samaṇo no garūti. yadā tumhe, kālāmā, attanāva jāneyyātha  -- `ime dhammā akusalā, ime dhammā sāvajjā, ime dhammā  viññugarahitā, ime dhammā samattā samādinnā {samādiṇṇā (ka0)} ahitāya dukkhāya  saṃvattantī'''ti, atha tumhe, kālāmā, pajaheyyātha. </p>
              <p>[01] ``taṃ kiṃ maññatha, kālāmā, lobho purisassa ajjhattaṃ  uppajjamāno uppajjati hitāya vā ahitāya vā''ti?</p>
              <p>[03] ``ahitāya, bhante''. </p>
              <p>[01] ``luddho panāyaṃ, kālāmā, purisapuggalo lobhena  abhibhūto pariyādinnacitto pāṇampi hanati, adinnampi ādiyati,  paradārampi gacchati, musāpi bhaṇati, parampi tathattāya {tadatthāya (ka0)} samādapeti, yaṃ  sa {yaṃ tassa (ka0) anantarasutte pana ``yaṃ' sa'' itveva sabbatthapi dissati} hoti   dīgharattaṃ ahitāya dukkhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, kālāmā, doso purisassa ajjhattaṃ  uppajjamāno uppajjati hitāya vā ahitāya vā''ti?</p>
              <p>[03] ``ahitāya, bhante''. </p>
              <p>[01] ``duṭṭho panāyaṃ, kālāmā, purisapuggalo dosena  abhibhūto pariyādinnacitto pāṇampi hanati ^a^V1.0218^ea^ {hanti (sī0 pī0)}, adinnampi ādiyati,  paradārampi gacchati, musāpi bhaṇati, parampi tathattāya samādapeti, yaṃ  sa hoti dīgharattaṃ ahitāya dukkhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, kālāmā, moho ^a^T1.0244^ea^ purisassa ajjhattaṃ  uppajjamāno uppajjati hitāya vā ahitāya vā''ti?</p>
              <p>[03] ``ahitāya, bhante''. </p>
              <p>[01] ``mūḷho ^a^P1.0190^ea^ panāyaṃ, kālāmā,  purisapuggalo mohena abhibhūto pariyādinnacitto pāṇampi hanati,  adinnampi ādiyati, paradārampi gacchati, musāpi bhaṇati, parampi  tathattāya samādapeti, yaṃ sa hoti dīgharattaṃ ahitāya dukkhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, kālāmā, ime dhammā kusalā vā  akusalā vā''ti?</p>
              <p>[03] ``akusalā, bhante''. </p>
              <p>[01] ``sāvajjā vā anavajjā vā''ti?</p>
              <p>[03] ``sāvajjā, bhante''. </p>
              <p>[01] ``viññugarahitā vā viññuppasatthā vā''ti?</p>
              <p>[03] ``viññugarahitā, bhante''. </p>
              <p>[01] ``samattā samādinnā ahitāya dukkhāya saṃvattanti, no  vā? kathaṃ vā {kathaṃ vā vo (?)} ettha hotī''ti ^a^M1.0191^ea^?</p>
              <p>[03] ``samattā, bhante, samādinnā ahitāya dukkhāya saṃvattantīti.  evaṃ no ettha hotī''ti.</p>
              <p>[03] ``iti kho, kālāmā, yaṃ taṃ avocumhā {avocumha (sī0 syā0 kaṃ0 pī0)  a0 ni0  4.193} -- `etha tumhe,  kālāmā! mā anussavena, mā ^a^V1.0219^ea^ paramparāya, mā itikirāya, mā  piṭakasampadānena, mā takkahetu, mā nayahetu, mā ākāraparivitakkena,  mā diṭṭhinijjhānakkhantiyā, mā bhabbarūpatāya, mā samaṇo no  garūti. yadā tumhe kālāmā attanāva jāneyyātha -- `ime dhammā  akusalā, ime dhammā sāvajjā, ime dhammā viññugarahitā, ime dhammā  samattā samādinnā ahitāya dukkhāya saṃvattantīti, atha tumhe,  kālāmā, pajaheyyāthā'ti, iti yaṃ taṃ vuttaṃ, idametaṃ paṭicca vuttaṃ.</p>
              <p>[03] ``etha tumhe, kālāmā, mā anussavena, mā paramparāya, mā  itikirāya, mā piṭakasampadānena, mā takkahetu, mā nayahetu, mā  ākāraparivitakkena, mā diṭṭhinijjhānakkhantiyā, mā ^a^T1.0245^ea^ bhabbarūpatāya,  mā samaṇo no garūti. yadā tumhe, kālāmā, attanāva jāneyyātha  -- `ime dhammā kusalā, ime dhammā anavajjā, ime dhammā  viññuppasatthā, ime dhammā samattā samādinnā hitāya sukhāya  saṃvattantī'ti, atha tumhe, kālāmā, upasampajja vihareyyātha. </p>
              <p>[01] ``taṃ kiṃ maññatha, kālāmā, alobho purisassa  ajjhattaṃ uppajjamāno uppajjati hitāya vā ahitāya vā''ti?</p>
              <p>[03] ``hitāya, bhante''. </p>
              <p>[01] ``aluddho panāyaṃ, kālāmā, purisapuggalo lobhena  anabhibhūto apariyādinnacitto neva pāṇaṃ hanati, na adinnaṃ  ādiyati, na paradāraṃ gacchati, na musā bhaṇati, na parampi tathattāya  samādapeti ^a^P1.0191^ea^, yaṃ sa hoti dīgharattaṃ hitāya  sukhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, kālāmā, adoso purisassa ajjhattaṃ  uppajjamāno uppajjati...pe0... amoho purisassa ajjhattaṃ  uppajjamāno uppajjati...pe0... hitāya sukhāyā''ti.</p>
              <p>[03] ``evaṃ bhante'' ^a^T1.0246^ea^. </p>
              <p>[01] ``taṃ kiṃ maññatha, kālāmā, ime dhammā kusalā vā  akusalā vā''ti?</p>
              <p>[03] ``kusalā ^a^V1.0220^ea^, bhante''. </p>
              <p>[01] ``sāvajjā vā anavajjā vā''ti?</p>
              <p>[03] ``anavajjā, bhante''. </p>
              <p>[01] ``viññugarahitā vā viññuppasatthā vā''ti?</p>
              <p>[03] ``viññuppasatthā, bhante''. </p>
              <p>[01] ``samattā samādinnā ^a^M1.0192^ea^ hitāya sukhāya saṃvattanti no vā?  kathaṃ vā ettha hotī''ti?</p>
              <p>[03] ``samattā, bhante, samādinnā hitāya sukhāya saṃvattanti. evaṃ  no ettha hotī''ti.</p>
              <p>[03] ``iti kho, kālāmā, yaṃ taṃ avocumhā -- `etha tumhe,  kālāmā! mā anussavena, mā paramparāya, mā itikirāya, mā  piṭakasampadānena, mā takkahetu, mā nayahetu, mā ākāraparivitakkena,  mā diṭṭhinijjhānakkhantiyā, mā bhabbarūpatāya, mā samaṇo no  garūti. yadā tumhe, kālāmā, attanāva jāneyyātha -- ime dhammā  kusalā, ime dhammā anavajjā, ime dhammā viññuppasatthā, ime dhammā  samattā samādinnā hitāya sukhāya saṃvattantīti, atha tumhe, kālāmā,  upasampajja ^a^P1.0192^ea^ vihareyyāthā'ti, iti yaṃ taṃ vuttaṃ  idametaṃ paṭicca vuttaṃ.</p>
              <p>[03] ``sa kho so {yo kho (ka0)}, kālāmā, ariyasāvako evaṃ vigatābhijjho  vigatabyāpādo asammūḷho sampajāno patissato {sato (ka0)} mettāsahagatena cetasā  ekaṃ disaṃ pharitvā viharati, tathā dutiyaṃ, tathā tatiyaṃ, tathā  catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena appamāṇena averena  abyāpajjhena pharitvā viharati. karuṇāsahagatena cetasā...pe0...  muditāsahagatena cetasā...pe0... upekkhāsahagatena cetasā ekaṃ disaṃ  pharitvā viharati, tathā dutiyaṃ ^a^T1.0247^ea^, tathā tatiyaṃ, tathā catutthaṃ, iti  uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyāpajjhena pharitvā viharati.</p>
              <p>[03] ``sa ^a^V1.0221^ea^ {sace (ka0)} kho so, kālāmā, ariyasāvako evaṃ averacitto evaṃ  abyāpajjhacitto evaṃ asaṃkiliṭṭhacitto evaṃ visuddhacitto. tassa  diṭṭheva dhamme cattāro assāsā adhigatā honti. `sace kho pana  atthi paro loko, atthi sukatadukkaṭānaṃ {sukaṭadukkaṭānaṃ (sī0 syā0 kaṃ0  pī0)} kammānaṃ phalaṃ vipāko,  athāhaṃ {ṭhānamahaṃ (sī0 pī0), ṭhānametaṃ yenāhaṃ (syā0 kaṃ0)} kāyassa   bhedā paraṃ maraṇā sugatiṃ saggaṃ lokaṃ  upapajjissāmī'ti, ayamassa paṭhamo assāso adhigato hoti.</p>
              <p>[03] ```sace ^a^M1.0193^ea^ kho pana natthi paro loko, natthi sukatadukkaṭānaṃ  kammānaṃ phalaṃ vipāko, athāhaṃ {idhāhaṃ (sī0 syā0 kaṃ0 pī0)} diṭṭheva   dhamme averaṃ abyāpajjhaṃ anīghaṃ  sukhiṃ {sukhaṃ (sī0), sukhī (syā0 kaṃ0)} attānaṃ pariharāmī'ti, ayamassa   dutiyo assāso adhigato hoti.</p>
              <p>[03] ```sace kho pana karoto karīyati pāpaṃ, na kho panāhaṃ  kassaci pāpaṃ cetemi. akarontaṃ kho pana maṃ pāpakammaṃ kuto dukkhaṃ  phusissatī'ti, ayamassa tatiyo assāso adhigato hoti.</p>
              <p>[03] ```sace kho pana karoto na karīyati pāpaṃ, athāhaṃ ubhayeneva  visuddhaṃ attānaṃ samanupassāmī'ti, ayamassa catuttho assāso  adhigato hoti.</p>
              <p>[03] ``sa kho so, kālāmā, ariyasāvako evaṃ averacitto evaṃ  abyāpajjhacitto evaṃ asaṃkiliṭṭhacitto evaṃ visuddhacitto. tassa  diṭṭheva dhamme ime cattāro assāsā adhigatā hontī''ti.</p>
              <p>[03] ``evametaṃ, bhagavā, evametaṃ, sugata! sa kho so, bhante,  ariyasāvako evaṃ ^a^T1.0248^ea^ averacitto evaṃ abyāpajjhacitto evaṃ  asaṃkiliṭṭhacitto evaṃ visuddhacitto. tassa diṭṭheva dhamme ^a^P1.0193^ea^  cattāro assāsā adhigatā honti. `sace kho pana  atthi paro loko, atthi sukatadukkaṭānaṃ kammānaṃ phalaṃ vipāko,  athāhaṃ kāyassa bhedā paraṃ maraṇā sugatiṃ saggaṃ lokaṃ  upapajjissāmī'ti, ayamassa paṭhamo assāso adhigato hoti.</p>
              <p>[03] ```sace kho pana natthi paro loko, natthi sukatadukkaṭānaṃ  kammānaṃ phalaṃ vipāko, athāhaṃ ^a^V1.0222^ea^ diṭṭheva dhamme averaṃ abyāpajjhaṃ anīghaṃ  sukhiṃ attānaṃ pariharāmī'ti, ayamassa dutiyo assāso adhigato  hoti.</p>
              <p>[03] ``sace kho pana karoto karīyati pāpaṃ, na kho panāhaṃ --  kassaci pāpaṃ cetemi, akarontaṃ kho pana maṃ pāpakammaṃ kuto dukkhaṃ  phusissatī'ti, ayamassa tatiyo assāso adhigato hoti.</p>
              <p>[03] ```sace ^a^M1.0194^ea^ kho pana karoto na karīyati pāpaṃ, athāhaṃ ubhayeneva  visuddhaṃ attānaṃ samanupassāmī'ti, ayamassa catuttho assāso  adhigato hoti.</p>
              <p>[03] ``sa kho so, bhante, ariyasāvako evaṃ averacitto evaṃ  abyāpajjhacitto evaṃ asaṃkiliṭṭhacitto evaṃ visuddhacitto. tassa  diṭṭheva dhamme ime cattāro assāsā adhigatā honti.</p>
              <p>[03] ``abhikkantaṃ, bhante...pe0... ete mayaṃ, bhante, bhagavantaṃ saraṇaṃ  gacchāma dhammañca bhikkhusaṅghañca. upāsake no, bhante, bhagavā  dhāretu ajjatagge pāṇupete saraṇaṃ gate''ti. pañcamaṃ. </p>
            </h4>
            <h4>
              <h4n> 6. sāḷhasuttaṃ </h4n>
              <p>[03] 67^b^.^eb^ evaṃ me sutaṃ -- ekaṃ samayaṃ āyasmā nandako  sāvatthiyaṃ viharati pubbārāme migāramātupāsāde. atha kho sāḷho  ca migāranattā sāṇo ca ^a^T1.0249^ea^ sekhuniyanattā {rohaṇo ca pekhuṇiyanattā (sī0 syā0  kaṃ0 pī0)} yenāyasmā nandako  tenupasaṅkamiṃsu; upasaṅkamitvā āyasmantaṃ nandakaṃ abhivādetvā  ekamantaṃ nisīdiṃsu. ekamantaṃ nisinnaṃ kho sāḷhaṃ migāranattāraṃ  āyasmā nandako etadavoca --</p>
              <p>[03] ``etha tumhe, sāḷhā, mā anussavena, mā paramparāya, mā  itikirāya, mā piṭakasampadānena, mā takkahetu, mā nayahetu, mā  ākāraparivitakkena, mā diṭṭhinijjhānakkhantiyā, mā bhabbarūpatāya,  mā samaṇo no garūti. yadā tumhe, sāḷhā ^a^P1.0194^ea^,  attanāva ^a^V1.0223^ea^ jāneyyātha `ime dhammā akusalā, ime dhammā sāvajjā, ime  dhammā viññugarahitā, ime dhammā samattā samādinnā ahitāya  dukkhāya saṃvattantī'ti, atha tumhe sāḷhā pajaheyyātha. </p>
              <p>[01] ``taṃ kiṃ maññatha, sāḷhā, atthi lobho''ti?</p>
              <p>[03] ``evaṃ, bhante''. </p>
              <p>[01] ``abhijjhāti kho ahaṃ, sāḷhā, etamatthaṃ vadāmi.  luddho kho ayaṃ, sāḷhā, abhijjhālu pāṇampi hanati, adinnampi  ādiyati, paradārampi gacchati, musāpi bhaṇati, parampi tathattāya  samādapeti, yaṃ sa hoti dīgharattaṃ ahitāya dukkhāyā''ti.</p>
              <p>[03] ``evaṃ, bhante''. </p>
              <p>[01] ``taṃ ^a^M1.0195^ea^ kiṃ maññatha, sāḷhā, atthi doso''ti?</p>
              <p>[03] ``evaṃ, bhante''. </p>
              <p>[01] ``byāpādoti kho ahaṃ, sāḷhā, etamatthaṃ vadāmi.  duṭṭho kho ayaṃ, sāḷhā, byāpannacitto pāṇampi hanati, adinnampi  ādiyati, paradārampi gacchati, musāpi bhaṇati, parampi tathattāya  samādapeti, yaṃ sa hoti dīgharattaṃ ahitāya dukkhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, sāḷhā, atthi moho''ti?</p>
              <p>[03] ``evaṃ, bhante''. </p>
              <p>[01] ``avijjāti kho ahaṃ, sāḷhā, etamatthaṃ vadāmi.  mūḷho kho ayaṃ, sāḷhā ^a^T1.0250^ea^, avijjāgato pāṇampi hanati, adinnampi  ādiyati, paradārampi gacchati, musāpi bhaṇati, parampi tathattāya  samādapeti, yaṃ sa hoti dīgharattaṃ ahitāya dukkhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, sāḷhā, ime dhammā kusalā vā  akusalā vā''ti?</p>
              <p>[03] ``akusalā, bhante''. </p>
              <p>[01] ``sāvajjā ^a^V1.0224^ea^ vā anavajjā vā''ti?</p>
              <p>[03] ``sāvajjā, bhante''. </p>
              <p>[01] ``viññugarahitā vā viññuppasatthā vā''ti?</p>
              <p>[03] ``viññugarahitā, bhante''.</p>
              <p>[03] ``samattā samādinnā ahitāya dukkhāya saṃvattanti, no vā?  kathaṃ vā ettha hotī''ti?</p>
              <p>[03] ``samattā ^a^P1.0195^ea^, bhante, samādinnā ahitāya  dukkhāya saṃvattantīti. evaṃ no ettha hotī''ti.</p>
              <p>[03] ``iti kho, sāḷhā, yaṃ taṃ avocumhā -- `etha tumhe,  sāḷhā, mā anussavena, mā paramparāya, mā itikirāya, mā  piṭakasampadānena, mā takkahetu, mā nayahetu, mā ākāraparivitakkena,  mā diṭṭhinijjhānakkhantiyā, mā bhabbarūpatāya, mā samaṇo no  garūti. yadā tumhe, sāḷhā, attanāva jāneyyātha -- ime dhammā  akusalā, ime dhammā sāvajjā, ime dhammā viññugarahitā, ime dhammā  samattā samādinnā ahitāya dukkhāya saṃvattantīti, atha tumhe,  sāḷhā, pajaheyyāthā'ti, iti yaṃ taṃ vuttaṃ idametaṃ paṭicca vuttaṃ.</p>
              <p>[03] ``etha tumhe, sāḷhā, mā anussavena, mā paramparāya, mā  itikirāya, mā piṭakasampadānena, mā takkahetu, mā nayahetu, mā  ākāraparivitakkena, mā diṭṭhinijjhānakkhantiyā, mā bhabbarūpatāya,  mā samaṇo no garūti. yadā tumhe, sāḷhā, attanāva jāneyyātha  -- `ime dhammā kusalā, ime dhammā anavajjā, ime dhammā ^a^T1.0251^ea^  viññuppasatthā, ime dhammā samattā ^a^M1.0196^ea^ samādinnā hitāya sukhāya  saṃvattantī'ti, atha tumhe, sāḷhā, upasampajja vihareyyātha. </p>
              <p>[01] ``taṃ kiṃ maññatha, sāḷhā, atthi alobho''ti?</p>
              <p>[03] ``evaṃ, bhante''. </p>
              <p>[01]  ``anabhijjhāti ^a^V1.0225^ea^ kho ahaṃ, sāḷhā, etamatthaṃ vadāmi.  aluddho kho ayaṃ, sāḷhā, anabhijjhālu neva pāṇaṃ hanati, na adinnaṃ  ādiyati, na paradāraṃ gacchati, na musā bhaṇati, parampi na tathattāya  samādapeti, yaṃ sa hoti dīgharattaṃ hitāya sukhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, sāḷhā, atthi adoso''ti?</p>
              <p>[03] ``evaṃ, bhante''. </p>
              <p>[01] ``abyāpādoti kho ahaṃ, sāḷhā, etamatthaṃ vadāmi.  aduṭṭho kho ayaṃ, sāḷhā, abyāpannacitto neva pāṇaṃ hanati, na  adinnaṃ ādiyati, na paradāraṃ gacchati, na musā bhaṇati, parampi na  tathattāya samādapeti, yaṃ sa hoti dīgharattaṃ hitāya sukhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, sāḷhā, atthi amoho''ti?</p>
              <p>[03] ``evaṃ, bhante''. </p>
              <p>[01] ``vijjāti kho ahaṃ, sāḷhā, etamatthaṃ vadāmi.  amūḷho kho ^a^P1.0196^ea^ ayaṃ, sāḷhā, vijjāgato neva pāṇaṃ  hanati, na adinnaṃ ādiyati, na paradāraṃ gacchati, na musā bhaṇati,  parampi na tathattāya samādapeti, yaṃ sa hoti dīgharattaṃ hitāya  sukhāyā''ti.</p>
              <p>[03] ``evaṃ, bhante''. </p>
              <p>[01] ``taṃ kiṃ maññatha, sāḷhā, ime dhammā kusalā vā  akusalā vā''ti?</p>
              <p>[03] ``kusalā, bhante''. </p>
              <p>[01] ``sāvajjā vā anavajjā vā''ti?</p>
              <p>[03] ``anavajjā, bhante''. </p>
              <p>[01] ``viññugarahitā vā viññuppasatthā vā''ti?</p>
              <p>[03] ``viññuppasatthā ^a^V1.0226^ea^, bhante''. </p>
              <p>[01] ``samattā samādinnā hitāya sukhāya saṃvattanti, no  vā? kathaṃ vā ettha hotī''ti?</p>
              <p>[03] ``samattā, bhante, samādinnā ^a^T1.0252^ea^ hitāya sukhāya saṃvattantīti.  evaṃ no ettha hotī''ti.</p>
              <p>[03] ``iti kho, sāḷhā, yaṃ taṃ avocumhā -- `etha tumhe,  sāḷhā, mā anussavena, mā paramparāya, mā itikirāya, mā  piṭakasampadānena, mā takkahetu, mā nayahetu, mā ākāraparivitakkena,  mā diṭṭhinijjhānakkhantiyā, mā bhabbarūpatāya, mā samaṇo no  garūti. yadā tumhe, sāḷhā, attanāva jāneyyātha -- ime dhammā  kusalā, ime dhammā anavajjā, ime dhammā viññuppasatthā, ime dhammā  samattā samādinnā ^a^M1.0197^ea^ dīgharattaṃ hitāya sukhāya saṃvattantīti, atha tumhe,  sāḷhā, upasampajja vihareyyāthā'ti, iti yaṃ taṃ vuttaṃ idametaṃ paṭicca  vuttaṃ.</p>
              <p>[03] ``sa kho so, sāḷhā, ariyasāvako evaṃ vigatābhijjho  vigatabyāpādo asammūḷho sampajāno patissato mettāsahagatena  cetasā...pe0...  karuṇā...pe0...  muditā...pe0...  upekkhāsahagatena cetasā ekaṃ disaṃ pharitvā viharati, tathā dutiyaṃ,  tathā tatiyaṃ, tathā catutthaṃ, iti uddhamadho tiriyaṃ sabbadhi sabbattatāya  sabbāvantaṃ lokaṃ upekkhāsahagatena cetasā vipulena mahaggatena  appamāṇena averena abyāpajjhena pharitvā viharati. so evaṃ  pajānāti -- `atthi idaṃ, atthi hīnaṃ, atthi paṇītaṃ, atthi imassa  saññāgatassa uttari {uttariṃ (sī0 syā0 kaṃ0 pī0)} nissaraṇa'nti.   tassa evaṃ jānato evaṃ passato  kāmāsavāpi cittaṃ vimuccati, bhavāsavāpi cittaṃ vimuccati,  avijjāsavāpi ^a^T1.0253^ea^ ^a^V1.0227^ea^ ^a^P1.0197^ea^ cittaṃ vimuccati; vimuttasmiṃ  vimuttamiti ñāṇaṃ hoti. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti pajānāti.</p>
              <p>[03] ``so evaṃ pajānāti -- `ahu pubbe lobho, tadahu akusalaṃ,  so etarahi natthi, iccetaṃ kusalaṃ; ahu pubbe doso...pe0... ahu  pubbe moho, tadahu akusalaṃ, so etarahi natthi, iccetaṃ kusala'nti.  so diṭṭheva dhamme nicchāto nibbuto sītibhūto sukhappaṭisaṃvedī  brahmabhūtena attanā viharatī''ti. chaṭṭhaṃ. </p>
            </h4>
            <h4>
              <h4n> 7. kathāvatthusuttaṃ </h4n>
              <p>[03] 68^b^.^eb^ ``tīṇimāni, bhikkhave, kathāvatthūni.  katamāni tīṇi? atītaṃ vā, bhikkhave, addhānaṃ ārabbha kathaṃ  katheyya -- `evaṃ ahosi atītamaddhāna'nti. anāgataṃ vā, bhikkhave,  addhānaṃ ārabbha kathaṃ katheyya -- `evaṃ bhavissati anāgatamaddhāna'nti.  etarahi vā, bhikkhave, paccuppannaṃ addhānaṃ ārabbha kathaṃ katheyya --  `evaṃ hoti etarahi paccuppannamaddhāna'''nti {evaṃ etarahi paccuppannanti (sī0 pī0  ka0), evaṃ hoti etarahi paccuppannanti (syā0 kaṃ0)}.</p>
              <p>[03] ``kathāsampayogena, bhikkhave, puggalo veditabbo yadi vā  kaccho yadi vā akacchoti. sacāyaṃ, bhikkhave, puggalo pañhaṃ puṭṭho  samāno ekaṃsabyākaraṇīyaṃ ^a^M1.0198^ea^ pañhaṃ na ekaṃsena byākaroti,  vibhajjabyākaraṇīyaṃ pañhaṃ na vibhajja byākaroti, paṭipucchābyākaraṇīyaṃ  pañhaṃ na paṭipucchā byākaroti, ṭhapanīyaṃ pañhaṃ na ṭhapeti {thapanīyaṃ pañhaṃ na thapeti  (ka0)}, evaṃ  santāyaṃ, bhikkhave, puggalo akaccho hoti. sace panāyaṃ, bhikkhave,  puggalo pañhaṃ puṭṭho samāno ekaṃsabyākaraṇīyaṃ pañhaṃ ekaṃsena  byākaroti, vibhajjabyākaraṇīyaṃ pañhaṃ vibhajja byākaroti,  paṭipucchābyākaraṇīyaṃ pañhaṃ paṭipucchā byākaroti ^a^T1.0254^ea^, ṭhapanīyaṃ pañhaṃ  ṭhapeti, evaṃ santāyaṃ, bhikkhave, puggalo kaccho hoti.</p>
              <p>[03] ``kathāsampayogena, bhikkhave, puggalo veditabbo yadi vā  kaccho yadi vā akacchoti. sacāyaṃ, bhikkhave, puggalo pañhaṃ puṭṭho  samāno ṭhānāṭhāne na saṇṭhāti parikappe na saṇṭhāti aññātavāde {aññavāde  (sī0 syā0 kaṃ0 pī0), aññātavāre (ka0)} na  saṇṭhāti ^a^P1.0198^ea^ paṭipadāya na saṇṭhāti, evaṃ santāyaṃ,  bhikkhave, puggalo ^a^V1.0228^ea^ akaccho hoti. sace panāyaṃ, bhikkhave, puggalo  pañhaṃ puṭṭho samāno ṭhānāṭhāne saṇṭhāti parikappe saṇṭhāti aññātavāde  saṇṭhāti paṭipadāya saṇṭhāti, evaṃ santāyaṃ, bhikkhave, puggalo kaccho  hoti.</p>
              <p>[03] ``kathāsampayogena, bhikkhave, puggalo veditabbo yadi vā  kaccho yadi vā akacchoti. sacāyaṃ, bhikkhave, puggalo pañhaṃ puṭṭho  samāno aññenaññaṃ paṭicarati, bahiddhā kathaṃ apanāmeti, kopañca  dosañca appaccayañca pātukaroti, evaṃ santāyaṃ, bhikkhave, puggalo  akaccho hoti. sace panāyaṃ, bhikkhave, puggalo pañhaṃ puṭṭho samāno  na aññenaññaṃ paṭicarati na bahiddhā kathaṃ apanāmeti, na kopañca  dosañca appaccayañca pātukaroti, evaṃ santāyaṃ, bhikkhave, puggalo  kaccho hoti.</p>
              <p>[03] ``kathāsampayogena, bhikkhave, puggalo veditabbo yadi vā  kaccho yadi vā akacchoti. sacāyaṃ, bhikkhave, puggalo pañhaṃ puṭṭho  samāno abhiharati abhimaddati anupajagghati {anusaṃjagghati (ka0)} khalitaṃ gaṇhāti, evaṃ  santāyaṃ, bhikkhave, puggalo akaccho hoti. sace panāyaṃ, bhikkhave,  puggalo pañhaṃ puṭṭho samāno nābhiharati nābhimaddati ^a^T1.0255^ea^ na anupajagghati  na khalitaṃ gaṇhāti, evaṃ santāyaṃ, bhikkhave, puggalo kaccho hoti.</p>
              <p>[03] ``kathāsampayogena ^a^M1.0199^ea^, bhikkhave, puggalo veditabbo yadi vā  saupaniso yadi vā anupanisoti. anohitasoto, bhikkhave,  anupaniso hoti, ohitasoto saupaniso hoti. so saupaniso  samāno abhijānāti ekaṃ dhammaṃ, parijānāti ekaṃ dhammaṃ, pajahati  ekaṃ dhammaṃ, sacchikaroti ekaṃ dhammaṃ. so abhijānanto ekaṃ dhammaṃ,  parijānanto ekaṃ dhammaṃ, pajahanto ekaṃ dhammaṃ, sacchikaronto ekaṃ  dhammaṃ sammāvimuttiṃ phusati. etadatthā, bhikkhave, kathā; etadatthā  mantanā; etadatthā upanisā; etadatthaṃ sotāvadhānaṃ, yadidaṃ anupādā  cittassa vimokkhoti. </p>
              <p>[21] ``ye ^a^P1.0199^ea^ viruddhā sallapanti, viniviṭṭhā  samussitā. </p>
              <p>[22] anariyaguṇamāsajja, aññoññavivaresino.. </p>
              <p>[21] ``dubbhāsitaṃ ^a^V1.0229^ea^ vikkhalitaṃ, sampamohaṃ {sasammohaṃ (ka0)} parājayaṃ. </p>
              <p>[22] aññoññassābhinandanti, tadariyo kathanācare {tadariyo na kathaṃ vade  (ka0)}.. </p>
              <p>[21] ``sace cassa kathākāmo, kālamaññāya paṇḍito. </p>
              <p>[22] dhammaṭṭhapaṭisaṃyuttā, yā ariyacaritā {ariyañcaritā (sī0), ariyādikā  (ka0)} kathā.. </p>
              <p>[21] ``taṃ kathaṃ kathaye dhīro, aviruddho anussito. </p>
              <p>[22] anunnatena manasā, apaḷāso asāhaso.. </p>
              <p>[21] ``anusūyāyamāno so, sammadaññāya bhāsati. </p>
              <p>[22] subhāsitaṃ anumodeyya, dubbhaṭṭhe nāpasādaye {nāvasādaye (sī0 pī0)}.. </p>
              <p>[21] ``upārambhaṃ na sikkheyya, khalitañca na gāhaye {na bhāsaye (ka0)}. </p>
              <p>[22] nābhihare ^a^T1.0256^ea^ nābhimadde, na vācaṃ payutaṃ bhaṇe.. </p>
              <p>[21] ``aññātatthaṃ pasādatthaṃ, sataṃ ve hoti mantanā. </p>
              <p>[27] evaṃ kho ariyā mantenti, esā ariyāna mantanā. </p>
              <p>[22] etadaññāya medhāvī, na samusseyya mantaye''ti..  sattamaṃ. </p>
            </h4>
            <h4>
              <h4n> 8. aññatitthiyasuttaṃ </h4n>
              <p>[03] 69^b^.^eb^ ``sace, bhikkhave, aññatitthiyā paribbājakā  evaṃ puccheyyuṃ -- `tayome, āvuso, dhammā. katame tayo? rāgo,  doso, moho ^a^M1.0200^ea^ -- ime kho, āvuso, tayo dhammā. imesaṃ, āvuso,  tiṇṇaṃ dhammānaṃ ko viseso ko adhippayāso {adhippāyo (sī0) adhippāyāso  (syā0 kaṃ0 pī0) adhi + pa + yasu + ṇa = adhippayāso} kiṃ nānākaraṇa'nti?  evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ kinti  byākareyyāthā''ti? ``bhagavaṃmūlakā no, bhante, dhammā bhagavaṃnettikā  bhagavaṃpaṭisaraṇā. sādhu vata, bhante, bhagavantaṃyeva paṭibhātu etassa  bhāsitassa attho. bhagavato sutvā bhikkhū dhāressantī''ti.  ``tena hi, bhikkhave, suṇātha, sādhukaṃ manasi karotha;  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca --</p>
              <p>[03] ``sace ^a^V1.0230^ea^, bhikkhave, aññatitthiyā paribbājakā evaṃ puccheyyuṃ  -- `tayome, āvuso, dhammā. katame tayo? rāgo, doso, moho  -- ime kho, āvuso, tayo dhammā; imesaṃ, āvuso, tiṇṇaṃ ^a^P1.0200^ea^  dhammānaṃ ko viseso ko adhippayāso kiṃ nānākaraṇa'nti?  evaṃ puṭṭhā tumhe, bhikkhave, tesaṃ aññatitthiyānaṃ paribbājakānaṃ evaṃ  byākareyyātha -- `rāgo kho, āvuso, appasāvajjo dandhavirāgī,  doso mahāsāvajjo khippavirāgī, moho mahāsāvajjo dandhavirāgī''' ti.</p>
              <p>[03] ```ko panāvuso, hetu ko paccayo yena anuppanno vā rāgo  uppajjati uppanno vā rāgo bhiyyobhāvāya vepullāya saṃvattatī'ti?  `subhanimittantissa vacanīyaṃ. tassa subhanimittaṃ ayoniso manasi  karoto anuppanno vā rāgo uppajjati uppanno vā rāgo bhiyyobhāvāya  vepullāya saṃvattati. ayaṃ kho, āvuso, hetu ayaṃ paccayo yena  anuppanno vā rāgo uppajjati uppanno vā rāgo bhiyyobhāvāya vepullāya  saṃvattatī'''ti.</p>
              <p>[03] ```ko panāvuso, hetu ko ^a^T1.0257^ea^ paccayo yena anuppanno vā doso  uppajjati uppanno vā doso bhiyyobhāvāya vepullāya saṃvattatī'ti?  `paṭighanimittaṃ tissa vacanīyaṃ. tassa paṭighanimittaṃ ayoniso  manasi karoto anuppanno vā doso uppajjati uppanno vā doso  bhiyyobhāvāya vepullāya saṃvattati. ayaṃ kho, āvuso, hetu ayaṃ  paccayo yena anuppanno vā doso uppajjati uppanno vā doso  bhiyyobhāvāya vepullāya saṃvattatī'''ti.</p>
              <p>[03] ```ko panāvuso, hetu ko paccayo yena anuppanno vā moho  uppajjati uppanno vā moho bhiyyobhāvāya vepullāya saṃvattatī'ti?  `ayoniso manasikāro tissa vacanīyaṃ. tassa ayoniso manasi  karoto anuppanno vā moho uppajjati uppanno vā moho bhiyyobhāvāya  ^a^M1.0201^ea^ vepullāya saṃvattati. ayaṃ kho, āvuso, hetu ayaṃ paccayo yena  anuppanno vā moho uppajjati uppanno vā moho bhiyyobhāvāya  vepullāya saṃvattatī'''ti.</p>
              <p>[03] ```ko panāvuso, hetu ko paccayo yena anuppanno ceva rāgo  nuppajjati uppanno ca rāgo pahīyatī'ti? `asubhanimittantissa  vacanīyaṃ. tassa asubhanimittaṃ yoniso manasi karoto anuppanno  ceva rāgo nuppajjati uppanno ^a^P1.0201^ea^ ca rāgo pahīyati.  ayaṃ kho, āvuso ^a^V1.0231^ea^, hetu ayaṃ paccayo yena anuppanno ceva rāgo  nuppajjati uppanno ca rāgo ^a^T1.0258^ea^ pahīyatī'''ti.</p>
              <p>[03] ```ko panāvuso, hetu ko paccayo yena anuppanno ceva doso  nuppajjati uppanno ca doso pahīyatī'ti? `mettā cetovimuttī  tissa vacanīyaṃ. tassa mettaṃ cetovimuttiṃ yoniso manasi karoto  anuppanno ceva doso nuppajjati uppanno ca doso pahīyati. ayaṃ  kho, āvuso, hetu ayaṃ paccayo yena anuppanno ceva doso nuppajjati  uppanno ca doso pahīyatī'''ti.</p>
              <p>[03] ```ko panāvuso, hetu ko paccayo yena anuppanno ceva moho  nuppajjati uppanno ca moho pahīyatī'ti? `yonisomanasikāro  tissa vacanīyaṃ. tassa yoniso manasi karoto anuppanno ceva  moho nuppajjati uppanno ca moho pahīyati. ayaṃ kho, āvuso,  hetu ayaṃ paccayo yena anuppanno vā moho nuppajjati uppanno ca moho  pahīyatī'''ti. aṭṭhamaṃ. </p>
            </h4>
            <h4>
              <h4n> 9. akusalamūlasuttaṃ </h4n>
              <p>[03] 70^b^.^eb^ ``tīṇimāni ^a^M1.0202^ea^, bhikkhave, akusalamūlāni.  katamāni tīṇi? lobho akusalamūlaṃ, doso akusalamūlaṃ, moho  akusalamūlaṃ.</p>
              <p>[03] ``yadapi, bhikkhave, lobho tadapi akusalamūlaṃ {akusalaṃ (sī0 syā0 kaṃ0  pī0)}; yadapi luddho  abhisaṅkharoti kāyena vācāya manasā tadapi akusalaṃ {akusalamūlaṃ (ka0)}; yadapi luddho  lobhena abhibhūto pariyādinnacitto parassa asatā dukkhaṃ uppādayati  {upadahati (sī0 syā0 kaṃ0 pī0)} vadhena vā bandhanena vā jāniyā   vā garahāya ^a^T1.0259^ea^ vā pabbājanāya vā  balavamhi balattho itipi tadapi akusalaṃ {idaṃ pana sabbatthapi evameva   dissati}. itissame lobhajā  lobhanidānā lobhasamudayā lobhapaccayā aneke pāpakā akusalā dhammā  sambhavanti.</p>
              <p>[03] ``yadapi, bhikkhave, doso tadapi akusalamūlaṃ; yadapi duṭṭho  abhisaṅkharoti kāyena vācāya manasā tadapi akusalaṃ; yadapi duṭṭho  dosena abhibhūto pariyādinnacitto parassa asatā dukkhaṃ uppādayati  vadhena vā bandhanena vā jāniyā vā garahāya vā pabbājanāya vā  balavamhi ^a^V1.0232^ea^ balattho ^a^P1.0202^ea^ itipi tadapi akusalaṃ.  itissame dosajā dosanidānā dosasamudayā dosapaccayā aneke  pāpakā akusalā dhammā sambhavanti.</p>
              <p>[03] ``yadapi, bhikkhave, moho tadapi akusalamūlaṃ; yadapi mūḷho  abhisaṅkharoti kāyena vācāya manasā tadapi akusalaṃ; yadapi  mūḷho mohena abhibhūto pariyādinnacitto parassa asatā dukkhaṃ  uppādayati vadhena vā bandhanena vā jāniyā vā garahāya vā  pabbājanāya vā balavamhi balattho itipi tadapi akusalaṃ.  itissame mohajā mohanidānā mohasamudayā mohapaccayā aneke pāpakā  akusalā dhammā sambhavanti. evarūpo cāyaṃ, bhikkhave, puggalo  vuccati akālavādītipi, abhūtavādītipi, anatthavādītipi,  adhammavādītipi, avinayavādītipi.</p>
              <p>[03] ``kasmā ^a^M1.0203^ea^ cāyaṃ, bhikkhave, evarūpo puggalo vuccati  akālavādītipi, abhūtavādītipi, anatthavādītipi, adhammavādītipi,  avinayavādītipi? tathāhāyaṃ, bhikkhave, puggalo parassa asatā  dukkhaṃ uppādayati vadhena vā bandhanena vā jāniyā vā garahāya vā  pabbājanāya vā balavamhi balattho itipi. bhūtena kho pana  vuccamāno avajānāti, no paṭijānāti; abhūtena vuccamāno ^a^T1.0260^ea^ na  ātappaṃ karoti, tassa nibbeṭhanāya itipetaṃ atacchaṃ itipetaṃ abhūtanti.  tasmā evarūpo puggalo vuccati akālavādītipi, abhūtavādītipi,  anatthavādītipi, adhammavādītipi, avinayavādītipi.</p>
              <p>[03] ``evarūpo, bhikkhave, puggalo lobhajehi pāpakehi akusalehi  dhammehi abhibhūto pariyādinnacitto diṭṭhe ceva dhamme dukkhaṃ viharati,  savighātaṃ saupāyāsaṃ sapariḷāhaṃ. kāyassa ca bhedā paraṃ maraṇā  duggati pāṭikaṅkhā.</p>
              <p>[03] ``dosajehi...pe0... mohajehi pāpakehi akusalehi dhammehi  abhibhūto pariyādinnacitto diṭṭhe ceva dhamme dukkhaṃ viharati, savighātaṃ  saupāyāsaṃ sapariḷāhaṃ. kāyassa ca bhedā paraṃ maraṇā duggati  pāṭikaṅkhā. seyyathāpi, bhikkhave, sālo vā dhavo vā phandano vā  tīhi māluvālatāhi uddhasto pariyonaddho anayaṃ āpajjati, byasanaṃ  āpajjati, anayabyasanaṃ āpajjati; evamevaṃ kho, bhikkhave, evarūpo  puggalo lobhajehi pāpakehi akusalehi dhammehi ^a^V1.0233^ea^ ^a^P1.0203^ea^  abhibhūto pariyādinnacitto diṭṭhe ceva dhamme dukkhaṃ viharati, savighātaṃ  saupāyāsaṃ sapariḷāhaṃ. kāyassa ca bhedā paraṃ maraṇā duggati  pāṭikaṅkhā.</p>
              <p>[03] ``dosajehi...pe0... mohajehi pāpakehi akusalehi dhammehi  abhibhūto pariyādinnacitto diṭṭhe ceva dhamme dukkhaṃ viharati savighātaṃ  saupāyāsaṃ sapariḷāhaṃ. kāyassa ca bhedā paraṃ maraṇā duggati  pāṭikaṅkhā. imāni kho, bhikkhave, tīṇi akusalamūlānīti.</p>
              <p>[03] ``tīṇimāni, bhikkhave, kusalamūlāni. katamāni tīṇi?  alobho kusalamūlaṃ, adoso kusalamūlaṃ, amoho kusalamūlaṃ.</p>
              <p>[03] ``yadapi ^a^M1.0204^ea^, bhikkhave, alobho tadapi kusalamūlaṃ {kusalaṃ (sī0  syā0 kaṃ0 pī0)}; yadapi  aluddho abhisaṅkharoti kāyena vācāya manasā ^a^T1.0261^ea^ tadapi kusalaṃ {kusalamūlaṃ  (ka0)}; yadapi  aluddho lobhena anabhibhūto apariyādinnacitto na parassa asatā  dukkhaṃ uppādayati vadhena vā bandhanena vā jāniyā vā garahāya vā  pabbājanāya vā balavamhi balattho itipi tadapi kusalaṃ. itissame  alobhajā alobhanidānā alobhasamudayā alobhapaccayā aneke kusalā  dhammā sambhavanti.</p>
              <p>[03] ``yadapi, bhikkhave, adoso tadapi kusalamūlaṃ; yadapi aduṭṭho  abhisaṅkharoti kāyena vācāya manasā tadapi kusalaṃ; yadapi aduṭṭho  dosena anabhibhūto apariyādinnacitto na parassa asatā dukkhaṃ  uppādayati vadhena vā bandhanena vā jāniyā vā garahāya vā  pabbājanāya vā balavamhi balattho itipi tadapi kusalaṃ. itissame  adosajā adosanidānā adosasamudayā adosapaccayā aneke kusalā  dhammā sambhavanti.</p>
              <p>[03] ``yadapi, bhikkhave, amoho tadapi kusalamūlaṃ; yadapi  amūḷho abhisaṅkharoti kāyena vācāya manasā tadapi kusalaṃ;  yadapi amūḷho mohena anabhibhūto apariyādinnacitto na parassa  asatā dukkhaṃ uppādayati vadhena vā bandhanena vā jāniyā vā garahāya  vā pabbājanāya vā balavamhi balattho itipi tadapi kusalaṃ.  itissame amohajā amohanidānā ^a^P1.0204^ea^ amohasamudayā  amohapaccayā aneke kusalā dhammā sambhavanti. evarūpo cāyaṃ  ^a^V1.0234^ea^, bhikkhave, puggalo vuccati kālavādītipi, bhūtavādītipi,  atthavādītipi, dhammavādītipi, vinayavādītipi.</p>
              <p>[03] ``kasmā cāyaṃ, bhikkhave, evarūpo puggalo vuccati  kālavādītipi, bhūtavādītipi, atthavādītipi, dhammavādītipi,  vinayavādītipi? tathāhāyaṃ, bhikkhave, puggalo na parassa asatā  dukkhaṃ uppādayati vadhena vā bandhanena vā jāniyā ^a^T1.0262^ea^ vā garahāya vā  pabbājanāya vā balavamhi balattho itipi. bhūtena kho pana  vuccamāno paṭijānāti no avajānāti; abhūtena vuccamāno ātappaṃ  karoti tassa nibbeṭhanāya -- `itipetaṃ atacchaṃ, itipetaṃ abhūta'nti  ^a^M1.0205^ea^. tasmā evarūpo puggalo vuccati kālavādītipi, atthavādītipi,  dhammavādītipi, vinayavādītipi.</p>
              <p>[03] ``evarūpassa, bhikkhave, puggalassa lobhajā pāpakā akusalā  dhammā pahīnā ucchinnamūlā tālāvatthukatā anabhāvaṃkatā āyatiṃ  anuppādadhammā. diṭṭheva dhamme sukhaṃ viharati avighātaṃ anupāyāsaṃ  apariḷāhaṃ. diṭṭheva dhamme parinibbāyati.</p>
              <p>[03] ``dosajā...pe0... parinibbāyati. mohajā...pe0...  parinibbāyati. seyyathāpi bhikkhave, sālo vā dhavo vā phandano  vā tīhi māluvālatāhi uddhasto pariyonaddho. atha puriso  āgaccheyya kuddāla-piṭakaṃ {kuddālapiṭakaṃ (sī0 syā0 kaṃ0 pī0)} ādāya.   so taṃ māluvālataṃ mūle  chindeyya, mūle chetvā palikhaṇeyya, palikhaṇitvā mūlāni uddhareyya,  antamaso usīranāḷimattānipi {usīranāḷamattānipi (sī0 syā0 kaṃ0 pī0)}. so   taṃ māluvālataṃ khaṇḍākhaṇḍikaṃ  chindeyya, khaṇḍākhaṇḍikaṃ chetvā phāleyya, phāletvā sakalikaṃ  sakalikaṃ kareyya, sakalikaṃ sakalikaṃ karitvā vātātape visoseyya,  vātātape visosetvā agginā ḍaheyya, agginā ḍahitvā masiṃ ^a^P1.0205^ea^  kareyya, masiṃ karitvā mahāvāte vā ophuṇeyya nadiyā vā  sīghasotāya pavāheyya. evamassa {evamassu (sī0), evassu (ka0)} tā, bhikkhave, māluvālatā  ucchinnamūlā tālāvatthukatā ^a^T1.0263^ea^ anabhāvaṃkatā āyatiṃ anuppādadhammā.  evamevaṃ kho, bhikkhave, evarūpassa puggalassa lobhajā pāpakā  akusalā dhammā pahīnā ucchinnamūlā tālāvatthukatā anabhāvaṃkatā  āyatiṃ anuppādadhammā. diṭṭheva dhamme sukhaṃ viharati avighātaṃ  anupāyāsaṃ apariḷāhaṃ. diṭṭheva dhamme parinibbāyati.</p>
              <p>[03] ``dosajā ^a^V1.0235^ea^ ...pe0... mohajā pāpakā akusalā dhammā pahīnā  ucchinnamūlā tālāvatthukatā anabhāvaṃkatā āyatiṃ anuppādadhammā.  diṭṭheva dhamme sukhaṃ viharati avighātaṃ anupāyāsaṃ apariḷāhaṃ. diṭṭheva  dhamme parinibbāyati. imāni kho, bhikkhave, tīṇi  kusalamūlānī''ti. navamaṃ. </p>
            </h4>
            <h4>
              <h4n> 10. uposathasuttaṃ </h4n>
              <p>[03] 71^b^.^eb^ evaṃ ^a^M1.0206^ea^ me sutaṃ -- ekaṃ samayaṃ bhagavā sāvatthiyaṃ  viharati pubbārāme migāramātupāsāde. atha kho visākhā  migāramātā tadahuposathe yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinnaṃ kho  visākhaṃ migāramātaraṃ bhagavā etadavoca -- ``handa kuto nu tvaṃ,  visākhe, āgacchasi divā divassā''ti? ``uposathāhaṃ, bhante,  ajja upavasāmī''ti.</p>
              <p>[03] ``tayo khome, visākhe, uposathā. katame tayo?  gopālakuposatho, nigaṇṭhuposatho, ariyuposatho. kathañca, visākhe,  gopālakuposatho hoti? seyyathāpi, visākhe, gopālako  sāyanhasamaye sāmikānaṃ gāvo niyyātetvā iti paṭisañcikkhati --  `ajja kho gāvo amukasmiñca amukasmiñca padese cariṃsu,  amukasmiñca amukasmiñca padese pānīyāni piviṃsu; sve dāni  gāvo amukasmiñca amukasmiñca padese carissanti, amukasmiñca  amukasmiñca padese pānīyāni pivissantī'ti; evamevaṃ ^a^T1.0264^ea^ kho,  visākhe, idhekacco uposathiko iti paṭisañcikkhati -- `ahaṃ  khvajja idañcidañca khādanīyaṃ khādiṃ, idañcidañca bhojanīyaṃ bhuñjiṃ  ^a^P1.0206^ea^; sve dānāhaṃ idañcidañca khādanīyaṃ khādissāmi,  idaṃ cidañca bhojanīyaṃ bhuñjissāmī'ti. so tena abhijjhāsahagatena  cetasā divasaṃ atināmeti. evaṃ kho visākhe, gopālakuposatho  hoti. evaṃ upavuttho kho, visākhe, gopālakuposatho na mahapphalo  hoti na mahānisaṃso na mahājutiko na mahāvipphāro.</p>
              <p>[03] ``kathañca, visākhe, nigaṇṭhuposatho hoti? atthi,  visākhe, nigaṇṭhā nāma samaṇajātikā. te sāvakaṃ evaṃ samādapenti  -- `ehi tvaṃ, ambho purisa, ye puratthimāya disāya pāṇā paraṃ  yojanasataṃ tesu daṇḍaṃ nikkhipāhi; ye pacchimāya disāya pāṇā paraṃ  yojanasataṃ ^a^V1.0236^ea^ tesu daṇḍaṃ nikkhipāhi; ye uttarāya disāya pāṇā paraṃ  yojanasataṃ tesu daṇḍaṃ nikkhipāhi; ye dakkhiṇāya disāya pāṇā paraṃ  yojanasataṃ tesu daṇḍaṃ nikkhipāhī'ti. iti ekaccānaṃ pāṇānaṃ  anuddayāya anukampāya samādapenti, ekaccānaṃ pāṇānaṃ nānuddayāya  nānukampāya samādapenti. te tadahuposathe sāvakaṃ evaṃ samādapenti  -- `ehi tvaṃ, ambho purisa, sabbacelāni ^a^M1.0207^ea^ {sabbaverāni (ka0)} nikkhipitvā evaṃ vadehi  -- nāhaṃ kvacani kassaci kiñcanatasmiṃ {kiñcanatasmi (?) kiriyāpadametaṃ yathā  kiñcanatatthīti}, na ca mama kvacani katthaci  kiñcanatatthī'ti. jānanti kho panassa mātāpitaro -- `ayaṃ  amhākaṃ putto'ti; sopi jānāti -- `ime mayhaṃ mātāpitaro'ti.  jānāti kho panassa puttadāro ^a^T1.0265^ea^ -- `ayaṃ mayhaṃ bhattā'ti; sopi  jānāti -- `ayaṃ mayhaṃ puttadāro'ti. jānanti kho panassa  dāsakammakaraporisā -- `ayaṃ amhākaṃ ayyo'ti; sopi jānāti --  `ime mayhaṃ dāsakammakaraporisā'ti. iti yasmiṃ samaye sacce  samādapetabbā musāvāde tasmiṃ samaye samādapenti. idaṃ tassa  musāvādasmiṃ vadāmi. so tassā rattiyā accayena bhoge adinnaṃyeva  paribhuñjati. idaṃ tassa adinnādānasmiṃ vadāmi. evaṃ kho,  visākhe, nigaṇṭhuposatho hoti. evaṃ upavuttho kho, visākhe,  nigaṇṭhuposatho na mahapphalo hoti na mahānisaṃso na mahājutiko na  mahāvipphāro.</p>
              <p>[03] ``kathañca, visākhe, ariyuposatho hoti? upakkiliṭṭhassa  ^a^P1.0207^ea^, visākhe, cittassa upakkamena pariyodapanā hoti.  kathañca, visākhe, upakkiliṭṭhassa cittassa upakkamena pariyodapanā {pariyodāpanā  (?)}  hoti? idha, visākhe, ariyasāvako tathāgataṃ anussarati --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā'ti. tassa tathāgataṃ anussarato cittaṃ pasīdati, pāmojjaṃ  uppajjati. ye cittassa upakkilesā te pahīyanti, seyyathāpi,  visākhe, upakkiliṭṭhassa sīsassa upakkamena pariyodapanā hoti.</p>
              <p>[03] ``kathañca, visākhe, upakkiliṭṭhassa sīsassa upakkamena  pariyodapanā hoti? kakkañca paṭicca mattikañca paṭicca udakañca  paṭicca purisassa ca tajjaṃ vāyāmaṃ paṭicca, evaṃ kho, visākhe,  upakkiliṭṭhassa sīsassa upakkamena pariyodapanā hoti. evamevaṃ kho ^a^T1.0266^ea^,  visākhe, upakkiliṭṭhassa cittassa upakkamena pariyodapanā hoti.</p>
              <p>[03] ``kathañca ^a^V1.0237^ea^, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako tathāgataṃ  anussarati -- `itipi so ^a^M1.0208^ea^ bhagavā arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā'ti. tassa tathāgataṃ anussarato cittaṃ  pasīdati, pāmojjaṃ uppajjati, ye cittassa upakkilesā te pahīyanti.  ayaṃ vuccati, visākhe -- `ariyasāvako brahmuposathaṃ upavasati,  brahmunā saddhiṃ saṃvasati, brahmañcassa {brahmañca (ka0)} ārabbha cittaṃ pasīdati, pāmojjaṃ  uppajjati, ye cittassa upakkilesā te pahīyanti'. evaṃ kho,  visākhe, upakkiliṭṭhassa cittassa ^a^T1.0267^ea^ upakkamena pariyodapanā hoti.</p>
              <p>[03] ``upakkiliṭṭhassa, visākhe, cittassa upakkamena pariyodapanā  hoti. kathañca, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako dhammaṃ anussarati  -- `svākkhāto bhagavatā dhammo sandiṭṭhiko akāliko ehipassiko  opaneyyiko paccattaṃ veditabbo viññūhī'ti. tassa dhammaṃ  anussarato cittaṃ pasīdati, pāmojjaṃ uppajjati, ye cittassa  upakkilesā te ^a^P1.0208^ea^ pahīyanti, seyyathāpi, visākhe,  upakkiliṭṭhassa kāyassa upakkamena pariyodapanā hoti.</p>
              <p>[03] ``kathañca, visākhe, upakkiliṭṭhassa kāyassa upakkamena  pariyodapanā hoti? sottiñca paṭicca, cuṇṇañca paṭicca, udakañca  paṭicca, purisassa ca tajjaṃ vāyāmaṃ paṭicca. evaṃ kho, visākhe,  upakkiliṭṭhassa kāyassa upakkamena pariyodapanā hoti. evamevaṃ kho,  visākhe, upakkiliṭṭhassa cittassa upakkamena pariyodapanā hoti.</p>
              <p>[03] ``kathañca, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako dhammaṃ anussarati  -- `svākkhāto bhagavatā dhammo sandiṭṭhiko akāliko ehipassiko  opaneyyiko paccattaṃ veditabbo viññūhī'ti. tassa dhammaṃ  anussarato cittaṃ pasīdati, pāmojjaṃ uppajjati, ye cittassa  upakkilesā te pahīyanti. ayaṃ vuccati, visākhe, `ariyasāvako  dhammuposathaṃ upavasati, dhammena saddhiṃ saṃvasati, dhammañcassa ārabbha  cittaṃ pasīdati, pāmojjaṃ uppajjati, ye cittassa upakkilesā te  pahīyanti'. evaṃ kho, visākhe, upakkiliṭṭhassa cittassa upakkamena  pariyodapanā hoti.</p>
              <p>[03] ``upakkiliṭṭhassa ^a^V1.0238^ea^ ^a^M1.0209^ea^, visākhe, cittassa upakkamena pariyodapanā  hoti. kathañca, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako saṅghaṃ  anussarati -- `suppaṭipanno bhagavato sāvakasaṅgho, ujuppaṭipanno  bhagavato sāvakasaṅgho, ñāyappaṭipanno bhagavato sāvakasaṅgho,  sāmīcippaṭipanno bhagavato sāvakasaṅgho, yadidaṃ cattāri purisayugāni  aṭṭha purisapuggalā esa bhagavato sāvakasaṅgho āhuneyyo pāhuneyyo  dakkhiṇeyyo añjalikaraṇīyo anuttaraṃ puññakkhettaṃ lokassā'ti.  tassa saṅghaṃ anussarato cittaṃ pasīdati, pāmojjaṃ uppajjati, ye  cittassa upakkilesā te pahīyanti, seyyathāpi, visākhe,  upakkiliṭṭhassa vatthassa upakkamena pariyodapanā hoti.</p>
              <p>[03] ``kathañca, visākhe, upakkiliṭṭhassa vatthassa upakkamena  pariyodapanā hoti? usmañca ^a^P1.0209^ea^ {ūsañca (syā0 kaṃ0 aṭṭhakathāyampi  pāṭhantaraṃ, saṃ0 ni0  3.89 khemakasuttapāḷiyāpi sameti.) usumañca  (sī0)} paṭicca, khārañca  paṭicca, gomayañca ^a^T1.0268^ea^ paṭicca, udakañca paṭicca, purisassa ca tajjaṃ  vāyāmaṃ paṭicca. evaṃ kho, visākhe, upakkiliṭṭhassa vatthassa  upakkamena pariyodapanā hoti. evamevaṃ kho, visākhe, upakkiliṭṭhassa  cittassa upakkamena pariyodapanā hoti.</p>
              <p>[03] ``kathañca, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako saṅghaṃ  anussarati -- `suppaṭipanno bhagavato sāvakasaṅgho...pe0... anuttaraṃ  puññakkhettaṃ lokassā'ti. tassa saṅghaṃ anussarato cittaṃ pasīdati,  pāmojjaṃ uppajjati, ye cittassa upakkilesā te pahīyanti. ayaṃ  vuccati, visākhe, `ariyasāvako saṅghuposathaṃ upavasati, saṅghena  saddhiṃ saṃvasati, saṅghañcassa ārabbha cittaṃ pasīdati, pāmojjaṃ  uppajjati, ye cittassa upakkilesā te pahīyanti'. evaṃ kho,  visākhe, upakkiliṭṭhassa cittassa upakkamena pariyodapanā hoti.</p>
              <p>[03] ``upakkiliṭṭhassa, visākhe, cittassa upakkamena pariyodapanā  hoti. kathañca, visākhe, upakkiliṭṭhassa cittassa upakkamena  pariyodapanā hoti? idha, visākhe, ariyasāvako attano sīlāni  anussarati akhaṇḍāni ^a^M1.0210^ea^ acchiddāni asabalāni akammāsāni  bhujissāni viññuppasatthāni aparāmaṭṭhāni samādhisaṃvattanikāni.  tassa sīlaṃ anussarato cittaṃ pasīdati, pāmojjaṃ uppajjati, ye  cittassa upakkilesā te pahīyanti, seyyathāpi, visākhe,  upakkiliṭṭhassa ādāsassa upakkamena pariyodapanā hoti.</p>
              <p>[03] ``kathañca ^a^V1.0239^ea^, visākhe, upakkiliṭṭhassa ādāsassa upakkamena  pariyodapanā hoti? telañca paṭicca ^a^T1.0269^ea^, chārikañca paṭicca,  vālaṇḍupakañca paṭicca, purisassa ca tajjaṃ vāyāmaṃ paṭicca. evaṃ kho,  visākhe, upakkiliṭṭhassa ādāsassa upakkamena pariyodapanā hoti.  evamevaṃ kho, visākhe, upakkiliṭṭhassa cittassa upakkamena pariyodapanā  hoti.</p>
              <p>[03] ``kathañca, visākhe, upakkiliṭṭhassa cittassa upakkamena  pariyodapanā hoti? idha ^a^P1.0210^ea^, visākhe,  ariyasāvako attano sīlāni anussarati akhaṇḍāni...pe0...  samādhisaṃvattanikāni. tassa sīlaṃ anussarato cittaṃ pasīdati,  pāmojjaṃ uppajjati, ye cittassa upakkilesā te pahīyanti. ayaṃ  vuccati, visākhe, `ariyasāvako sīluposathaṃ upavasati, sīlena  saddhiṃ saṃvasati, sīlañcassa ārabbha cittaṃ pasīdati, pāmojjaṃ  uppajjati, ye cittassa upakkilesā te pahīyanti'. evaṃ kho,  visākhe, upakkiliṭṭhassa cittassa upakkamena pariyodapanā hoti.</p>
              <p>[03] ``upakkiliṭṭhassa, visākhe, cittassa upakkamena pariyodapanā  hoti. kathañca, visākhe, upakkiliṭṭhassa cittassa upakkamena  pariyodapanā hoti? idha visākhe, ariyasāvako devatā anussarati  -- `santi devā cātumahārājikā {cātummahārājikā (sī0 syā0 kaṃ0 pī0)}, santi   devā tāvatiṃsā, santi  devā yāmā, santi devā tusitā, santi devā nimmānaratino, santi  devā paranimmitavasavattino, santi devā brahmakāyikā, santi devā  tatuttari {tatuttariṃ (sī0 pī0)}. yathārūpāya saddhāya samannāgatā tā devatā ito cutā  tatthupapannā {tatthuppannā (sī0 pī0)}, mayhampi tathārūpā saddhā saṃvijjati. yathārūpena sīlena  samannāgatā tā devatā ito cutā tatthupapannā, mayhampi tathārūpaṃ sīlaṃ  ^a^T1.0270^ea^ saṃvijjati. yathārūpena sutena samannāgatā tā devatā ito cutā  tatthupapannā, mayhampi tathārūpaṃ sutaṃ saṃvijjati. yathārūpena cāgena  samannāgatā tā devatā ito cutā tatthupapannā, mayhampi tathārūpo cāgo  saṃvijjati. yathārūpāya paññāya ^a^M1.0211^ea^ samannāgatā tā devatā ito cutā  tatthupapannā, mayhampi tathārūpā paññā saṃvijjatī'ti. tassa attano  ca tāsañca devatānaṃ saddhañca sīlañca sutañca cāgañca paññañca  anussarato cittaṃ pasīdati, pāmojjaṃ uppajjati, ye cittassa  upakkilesā te pahīyanti, seyyathāpi, visākhe, upakkiliṭṭhassa  jātarūpassa upakkamena pariyodapanā hoti.</p>
              <p>[03] ``kathañca ^a^V1.0240^ea^, visākhe, upakkiliṭṭhassa jātarūpassa upakkamena  pariyodapanā hoti? ukkañca paṭicca, loṇañca paṭicca, gerukañca  paṭicca, nāḷikasaṇḍāsañca {nāḷikañca paṭicca saṇḍāsañca (pī0 ka0)} paṭicca,   purisassa ca tajjaṃ vāyāmaṃ paṭicca.  evaṃ kho, visākhe, upakkiliṭṭhassa jātarūpassa upakkamena  pariyodapanā hoti. evamevaṃ kho, visākhe, upakkiliṭṭhassa cittassa  upakkamena pariyodapanā hoti.</p>
              <p>[03] ``kathañca ^a^P1.0211^ea^, visākhe, upakkiliṭṭhassa  cittassa upakkamena pariyodapanā hoti? idha, visākhe,  ariyasāvako devatā anussarati -- `santi devā cātumahārājikā,  santi devā tāvatiṃsā...pe0... santi devā tatuttari. yathārūpāya  saddhāya samannāgatā tā devatā ito cutā tatthupapannā, mayhampi  tathārūpā saddhā saṃvijjati. yathārūpena sīlena...pe0...  sutena...pe0... cāgena...pe0... paññāya samannāgatā tā devatā ito  cutā ^a^T1.0271^ea^ tatthupapannā, mayhampi tathārūpā paññā saṃvijjatī'ti. tassa  attano ca tāsañca devatānaṃ saddhañca sīlañca sutañca cāgañca  paññañca anussarato cittaṃ pasīdati, pāmojjaṃ uppajjati, ye cittassa  upakkilesā te pahīyanti. ayaṃ vuccati, visākhe, `ariyasāvako  devatuposathaṃ upavasati, devatāhi saddhiṃ saṃvasati, devatā ārabbha cittaṃ  pasīdati, pāmojjaṃ uppajjati, ye cittassa upakkilesā te pahīyanti'.  evaṃ kho, visākhe, upakkiliṭṭhassa cittassa upakkamena pariyodapanā  hoti.</p>
              <p>[03] ``sa kho so, visākhe, ariyasāvako iti paṭisañcikkhati  -- `yāvajīvaṃ arahanto pāṇātipātaṃ pahāya pāṇātipātā paṭiviratā  nihitadaṇḍā nihitasatthā lajjī dayāpannā sabbapāṇabhūtahitānukampī  viharanti; ahampajja imañca rattiṃ imañca divasaṃ pāṇātipātaṃ pahāya  pāṇātipātā paṭivirato nihitadaṇḍo nihitasattho lajjī dayāpanno  sabbapāṇabhūtahitānukampī ^a^M1.0212^ea^ viharāmi. imināpi {imināpahaṃ (sī0) a0 ni0  8.41}  aṅgena arahataṃ  anukaromi, uposatho ca me upavuttho bhavissati.</p>
              <p>[03] ``yāvajīvaṃ arahanto adinnādānaṃ pahāya adinnādānā  paṭiviratā dinnādāyī dinnapāṭikaṅkhī, athenena sucibhūtena attanā  viharanti; ahampajja imañca rattiṃ imañca divasaṃ adinnādānaṃ pahāya  adinnādānā paṭivirato dinnādāyī dinnapāṭikaṅkhī, athenena  sucibhūtena attanā ^a^V1.0241^ea^ viharāmi. imināpi aṅgena arahataṃ anukaromi,  uposatho ca me upavuttho bhavissati.</p>
              <p>[03] ``yāvajīvaṃ arahanto abrahmacariyaṃ pahāya brahmacārī ārācārī  {anācārī (pī0)} viratā methunā gāmadhammā; ahampajja ^a^T1.0272^ea^ imañca rattiṃ imañca divasaṃ  abrahmacariyaṃ pahāya brahmacārī ārācārī virato methunā gāmadhammā.  imināpi aṅgena arahataṃ anukaromi, uposatho ca me upavuttho  bhavissati.</p>
              <p>[03] ``yāvajīvaṃ ^a^P1.0212^ea^ arahanto musāvādaṃ pahāya  musāvādā paṭiviratā saccavādī saccasandhā thetā paccayikā  avisaṃvādakā lokassa; ahampajja imañca rattiṃ imañca divasaṃ  musāvādaṃ pahāya musāvādā paṭivirato saccavādī saccasandho theto  paccayiko avisaṃvādako lokassa. imināpi aṅgena arahataṃ  anukaromi, uposatho ca me upavuttho bhavissati.</p>
              <p>[03] ``yāvajīvaṃ arahanto surāmerayamajjapamādaṭṭhānaṃ pahāya  surāmerayamajjapamādaṭṭhānā paṭiviratā; ahampajja imañca rattiṃ imañca  divasaṃ surāmerayamajjapamādaṭṭhānaṃ pahāya surāmerayamajjapamādaṭṭhānā  paṭivirato. imināpi aṅgena arahataṃ anukaromi, uposatho ca me  upavuttho bhavissati.</p>
              <p>[03] ``yāvajīvaṃ arahanto ekabhattikā rattūparatā viratā  vikālabhojanā; ahampajja imañca rattiṃ imañca divasaṃ ekabhattiko  rattūparato virato vikālabhojanā. imināpi aṅgena arahataṃ  anukaromi, uposatho ca me upavuttho bhavissati.</p>
              <p>[03] ``yāvajīvaṃ arahanto  naccagītavāditavisūkadassanamālāgandhavilepanadhāraṇamaṇḍanavibhūsanaṭṭhānā  paṭiviratā; ahampajja imañca rattiṃ imañca divasaṃ  naccagītavāditavisūkadassanamālāgandhavilepanadhāraṇamaṇḍanavibhūsanaṭṭhānā  paṭivirato ^a^M1.0213^ea^. imināpi aṅgena arahataṃ anukaromi, uposatho ca me  upavuttho bhavissati.</p>
              <p>[03] ``yāvajīvaṃ arahanto uccāsayanamahāsayanaṃ pahāya  uccāsayanamahāsayanā paṭiviratā nīcaseyyaṃ ^a^T1.0273^ea^ ^a^V1.0242^ea^ kappenti mañcake vā  tiṇasanthārake vā; ahampajja imañca rattiṃ imañca divasaṃ  uccāsayanamahāsayanaṃ pahāya uccāsayanamahāsayanā paṭivirato nīcaseyyaṃ  kappemi mañcake vā tiṇasanthārake vā. imināpi aṅgena arahataṃ  anukaromi, uposatho ca me upavuttho bhavissatī''ti.</p>
              <p>[03] ``evaṃ kho, visākhe, ariyuposatho hoti. evaṃ upavuttho  kho, visākhe, ariyuposatho mahapphalo hoti mahānisaṃso  mahājutiko mahāvipphāro''.</p>
              <p>[03] ``kīvamahapphalo hoti kīvamahānisaṃso kīvamahājutiko  kīvamahāvipphāro''? ``seyyathāpi, visākhe, yo imesaṃ soḷasannaṃ  mahājanapadānaṃ pahūtarattaratanānaṃ {pahūtasattaratanānaṃ (ka0 sī0 syā0 kaṃ0 pī0)  ṭīkāyaṃ dassitapāḷiyeva. a0 ni0  8.42} issariyādhipaccaṃ rajjaṃ kāreyya ^a^P1.0213^ea^,  seyyathidaṃ -- aṅgānaṃ, magadhānaṃ, kāsīnaṃ, kosalānaṃ,  vajjīnaṃ, mallānaṃ, cetīnaṃ, vaṅgānaṃ, kurūnaṃ, pañcālānaṃ, macchānaṃ {maccānaṃ (ka0)},  sūrasenānaṃ, assakānaṃ, avantīnaṃ, gandhārānaṃ, kambojānaṃ,  aṭṭhaṅgasamannāgatassa uposathassa etaṃ {ekaṃ (ka0)} kalaṃ nāgghati soḷasiṃ. taṃ  kissa hetu? kapaṇaṃ, visākhe, mānusakaṃ rajjaṃ dibbaṃ sukhaṃ  upanidhāya''. </p>
              <p>[01] ``yāni, visākhe, mānusakāni paññāsa vassāni,  cātumahārājikānaṃ devānaṃ eso eko rattindivo {rattidivo (ka0)}. tāya rattiyā  tiṃsarattiyo māso. tena māsena dvādasamāsiyo saṃvaccharo. tena  saṃvaccharena dibbāni pañca vassasatāni cātumahārājikānaṃ devānaṃ  āyuppamāṇaṃ. ṭhānaṃ kho panetaṃ, visākhe, vijjati yaṃ idhekacco itthī  vā puriso vā aṭṭhaṅgasamannāgataṃ uposathaṃ upavasitvā kāyassa bhedā  paraṃ maraṇā cātumahārājikānaṃ devānaṃ ^a^T1.0274^ea^ sahabyataṃ upapajjeyya. idaṃ kho  panetaṃ, visākhe, sandhāya bhāsitaṃ -- `kapaṇaṃ mānusakaṃ rajjaṃ dibbaṃ  sukhaṃ upanidhāya'''.</p>
              <p>[03] ``yaṃ ^a^M1.0214^ea^, visākhe, mānusakaṃ vassasataṃ, tāvatiṃsānaṃ devānaṃ eso  eko rattindivo. tāya rattiyā tiṃsarattiyo māso. tena māsena  dvādasamāsiyo saṃvaccharo. tena saṃvaccharena dibbaṃ vassasahassaṃ  tāvatiṃsānaṃ devānaṃ āyuppamāṇaṃ. ṭhānaṃ kho panetaṃ, visākhe, vijjati  yaṃ idhekacco itthī vā puriso vā aṭṭhaṅgasamannāgataṃ uposathaṃ  upavasitvā kāyassa bhedā paraṃ maraṇā ^a^V1.0243^ea^ tāvatiṃsānaṃ devānaṃ sahabyataṃ  upapajjeyya. idaṃ kho panetaṃ, visākhe, sandhāya bhāsitaṃ -- `kapaṇaṃ  mānusakaṃ rajjaṃ dibbaṃ sukhaṃ upanidhāya'''.</p>
              <p>[03] ``yāni, visākhe, mānusakāni dve vassasatāni, yāmānaṃ  devānaṃ eso eko rattindivo. tāya rattiyā tiṃsarattiyo māso.  tena māsena dvādasamāsiyo saṃvaccharo. tena saṃvaccharena dibbāni dve  vassasahassāni yāmānaṃ devānaṃ āyuppamāṇaṃ. ṭhānaṃ kho panetaṃ,  visākhe, vijjati yaṃ idhekacco itthī vā puriso vā aṭṭhaṅgasamannāgataṃ  uposathaṃ upavasitvā kāyassa bhedā paraṃ maraṇā yāmānaṃ devānaṃ  sahabyataṃ upapajjeyya. idaṃ kho panetaṃ, visākhe, sandhāya ^a^P1.0214^ea^  bhāsitaṃ -- `kapaṇaṃ mānusakaṃ rajjaṃ dibbaṃ sukhaṃ  upanidhāya'''.</p>
              <p>[03] ``yāni, visākhe, mānusakāni cattāri vassasatāni,  tusitānaṃ devānaṃ eso eko rattindivo. tāya rattiyā tiṃsarattiyo  māso. tena māsena dvādasamāsiyo saṃvaccharo. tena saṃvaccharena  dibbāni cattāri vassasahassāni tusitānaṃ devānaṃ āyuppamāṇaṃ.  ṭhānaṃ kho ^a^T1.0275^ea^ panetaṃ, visākhe, vijjati yaṃ idhekacco itthī vā puriso  vā aṭṭhaṅgasamannāgataṃ uposathaṃ upavasitvā kāyassa bhedā paraṃ maraṇā  tusitānaṃ devānaṃ sahabyataṃ upapajjeyya. idaṃ kho panetaṃ, visākhe,  sandhāya bhāsitaṃ -- `kapaṇaṃ mānusakaṃ rajjaṃ dibbaṃ sukhaṃ upanidhāya'''.</p>
              <p>[03] ``yāni, visākhe, mānusakāni aṭṭha vassasatāni,  nimmānaratīnaṃ devānaṃ eso eko rattindivo. tāya rattiyā  tiṃsarattiyo māso. tena māsena dvādasamāsiyo saṃvaccharo. tena  saṃvaccharena dibbāni aṭṭha vassasahassāni nimmānaratīnaṃ devānaṃ  āyuppamāṇaṃ. ṭhānaṃ kho panetaṃ, visākhe, vijjati yaṃ idhekacco itthī  vā puriso vā aṭṭhaṅgasamannāgataṃ uposathaṃ upavasitvā kāyassa bhedā  paraṃ maraṇā nimmānaratīnaṃ devānaṃ sahabyataṃ ^a^M1.0215^ea^ upapajjeyya. idaṃ kho  panetaṃ, visākhe, sandhāya bhāsitaṃ -- `kapaṇaṃ mānusakaṃ rajjaṃ dibbaṃ  sukhaṃ upanidhāya'''.</p>
              <p>[03] ``yāni, visākhe, mānusakāni soḷasa vassasatāni,  paranimmitavasavattīnaṃ devānaṃ eso eko rattindivo. tāya rattiyā  tiṃsarattiyo māso. tena māsena dvādasamāsiyo saṃvaccharo. tena  saṃvaccharena dibbāni soḷasa vassasahassāni paranimmitavasavattīnaṃ  devānaṃ āyuppamāṇaṃ. ṭhānaṃ kho panetaṃ, visākhe, vijjati yaṃ  idhekacco itthī vā puriso vā aṭṭhaṅgasamannāgataṃ ^a^V1.0244^ea^ uposathaṃ upavasitvā  kāyassa bhedā paraṃ maraṇā paranimmitavasavattīnaṃ devānaṃ sahabyataṃ  upapajjeyya. idaṃ kho panetaṃ, visākhe, sandhāya bhāsitaṃ -- `kapaṇaṃ  mānusakaṃ rajjaṃ dibbaṃ sukhaṃ upanidhāyā'''ti. </p>
              <p>[21] ``pāṇaṃ ^a^T2.0276^ea^ na haññe {na hāne (sī0 pī0), na hane (ka0)} na cadinnamādiye, </p>
              <p>[27] musā na bhāse na ca majjapo siyā. </p>
              <p>[26] abrahmacariyā ^a^P1.0215^ea^ virameyya methunā, </p>
              <p>[22] rattiṃ na bhuñjeyya vikālabhojanaṃ.. </p>
              <p>[21] ``mālaṃ na dhāre na ca gandhamācare, </p>
              <p>[27] mañce chamāyaṃ va sayetha santhate. </p>
              <p>[26] etañhi aṭṭhaṅgikamāhuposathaṃ, </p>
              <p>[22] buddhena dukkhantagunā pakāsitaṃ.. </p>
              <p>[21] ``cando ca sūriyo ca ubho sudassanā, </p>
              <p>[27] obhāsayaṃ anupariyanti yāvatā. </p>
              <p>[26] tamonudā te pana antalikkhagā, </p>
              <p>[22] nabhe pabhāsanti disāvirocanā.. </p>
              <p>[21] ``etasmiṃ yaṃ vijjati antare dhanaṃ, </p>
              <p>[27] muttā maṇi veḷuriyañca bhaddakaṃ. </p>
              <p>[26] siṅgī suvaṇṇaṃ atha vāpi kañcanaṃ, </p>
              <p>[22] yaṃ jātarūpaṃ haṭakanti vuccati.. </p>
              <p>[21] ``aṭṭhaṅgupetassa ^a^M1.0216^ea^ uposathassa, </p>
              <p>[27] kalampi te nānubhavanti soḷasiṃ. </p>
              <p>[26] candappabhā tāragaṇā ca sabbe.. </p>
              <p>[21] ``tasmā ^a^V1.0245^ea^ hi nārī ca naro ca sīlavā, </p>
              <p>[27] aṭṭhaṅgupetaṃ ^a^T2.0277^ea^ upavassuposathaṃ. </p>
              <p>[26] puññāni katvāna sukhudrayāni, </p>
              <p>[22] aninditā saggamupenti ṭhāna''nti.. dasamaṃ. </p>
              <p>[06] mahāvaggo sattamo. </p>
              <p>[01] tassuddānaṃ -- </p>
              <p>[21] titthabhayañca venāgo, sarabho kesamuttiyā. </p>
              <p>[22] sāḷho cāpi kathāvatthu, titthiyamūluposathoti.. </p>
            </h4>
          </h3>
          <h3>
            <h3n> (8) 3. ānandavaggo </h3n>
            <h4>
              <h4n> 1. channasuttaṃ </h4n>
              <p>[03] 72^b^.^eb^ ekaṃ ^a^V1.0246^ea^ samayaṃ bhagavā sāvatthiyaṃ viharati jetavane  anāthapiṇḍikassa ārāme. atha kho channo paribbājako yenāyasmā  ānando tenupasaṅkami; upasaṅkamitvā āyasmatā ānandena saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho channo paribbājako āyasmantaṃ  ānandaṃ etadavoca -- ``tumhepi, āvuso ānanda, rāgassa pahānaṃ  paññāpetha, dosassa pahānaṃ paññāpetha, mohassa pahānaṃ paññāpethāti.  mayaṃ kho, āvuso, rāgassa pahānaṃ paññāpema, dosassa pahānaṃ ^a^P1.0216^ea^  paññāpema, mohassa pahānaṃ paññapemā''ti.</p>
              <p>[03] ``kiṃ pana tumhe, āvuso, rāge ādīnavaṃ disvā rāgassa  pahānaṃ paññāpetha, kiṃ dose ādīnavaṃ disvā dosassa pahānaṃ  paññāpetha, kiṃ mohe ādīnavaṃ disvā mohassa pahānaṃ ^a^T1.0278^ea^ paññāpethā''ti?</p>
              <p>[03] ``ratto ^a^M1.0217^ea^ kho, āvuso, rāgena abhibhūto pariyādinnacitto  attabyābādhāyapi ceteti, parabyābādhāyapi ceteti, ubhayabyābādhāyapi  ceteti, cetasikampi dukkhaṃ domanassaṃ paṭisaṃvedeti; rāge pahīne  nevattabyābādhāyapi ceteti, na parabyābādhāyapi ceteti, na  ubhayabyābādhāyapi ceteti, na cetasikaṃ dukkhaṃ domanassaṃ paṭisaṃvedeti.  ratto kho, āvuso, rāgena abhibhūto pariyādinnacitto kāyena  duccaritaṃ carati, vācāya duccaritaṃ carati, manasā duccaritaṃ carati;  rāge pahīne neva kāyena duccaritaṃ carati, na vācāya duccaritaṃ carati,  na manasā duccaritaṃ carati. ratto kho, āvuso, rāgena abhibhūto  pariyādinnacitto attatthampi yathābhūtaṃ nappajānāti, paratthampi yathābhūtaṃ  nappajānāti, ubhayatthampi yathābhūtaṃ nappajānāti; rāge pahīne  attatthampi yathābhūtaṃ pajānāti, paratthampi yathābhūtaṃ pajānāti,  ubhayatthampi ^a^V1.0247^ea^ yathābhūtaṃ pajānāti. rāgo kho, āvuso, andhakaraṇo  acakkhukaraṇo aññāṇakaraṇo paññānirodhiko vighātapakkhiko  anibbānasaṃvattaniko.</p>
              <p>[03] ``duṭṭho kho, āvuso, dosena...pe0... mūḷho kho, āvuso,  mohena abhibhūto pariyādinnacitto attabyābādhāyapi ceteti,  parabyābādhāyapi ceteti, ubhayabyābādhāyapi ceteti, cetasikampi  dukkhaṃ domanassaṃ paṭisaṃvedeti; mohe pahīne nevattabyābādhāyapi ceteti,  na parabyābādhāyapi ceteti, na ubhayabyābādhāyapi ceteti, na cetasikaṃ  dukkhaṃ domanassaṃ paṭisaṃvedeti. mūḷho kho, āvuso, mohena  abhibhūto pariyādinnacitto kāyena duccaritaṃ carati, vācāya duccaritaṃ ^a^T1.0279^ea^  carati, manasā duccaritaṃ carati; mohe pahīne neva kāyena duccaritaṃ  carati, na vācāya duccaritaṃ carati, na manasā duccaritaṃ carati.  mūḷho kho, āvuso, mohena abhibhūto pariyādinnacitto attatthampi  yathābhūtaṃ nappajānāti, paratthampi yathābhūtaṃ nappajānāti, ubhayatthampi  yathābhūtaṃ nappajānāti; mohe pahīne ^a^P1.0217^ea^ attatthampi  yathābhūtaṃ pajānāti, paratthampi yathābhūtaṃ pajānāti, ubhayatthampi  yathābhūtaṃ pajānāti. moho kho, āvuso, andhakaraṇo acakkhukaraṇo  aññāṇakaraṇo paññānirodhiko vighātapakkhiko anibbānasaṃvattaniko.  idaṃ kho mayaṃ, āvuso, rāge ādīnavaṃ disvā rāgassa pahānaṃ  ^a^M1.0218^ea^ paññāpema. idaṃ dose ādīnavaṃ disvā dosassa pahānaṃ paññāpema.  idaṃ mohe ādīnavaṃ disvā mohassa pahānaṃ paññāpemā''ti.</p>
              <p>[03] ``atthi panāvuso, maggo atthi paṭipadā etassa rāgassa  dosassa mohassa pahānāyā''ti? ``atthāvuso, maggo atthi  paṭipadā etassa rāgassa dosassa mohassa pahānāyā''ti. ``katamo  panāvuso, maggo katamā paṭipadā etassa rāgassa dosassa mohassa  pahānāyā''ti? ``ayameva ariyo aṭṭhaṅgiko maggo, seyyathidaṃ --  sammādiṭṭhi...pe0... sammāsamādhi. ayaṃ kho, āvuso, maggo ayaṃ  paṭipadā etassa rāgassa dosassa mohassa pahānāyā''ti. ``bhaddako  kho, āvuso, maggo bhaddikā paṭipadā etassa rāgassa dosassa  mohassa pahānāya. alañca panāvuso ānanda, appamādāyā''ti.  paṭhamaṃ. </p>
            </h4>
            <h4>
              <h4n> 2. ājīvakasuttaṃ </h4n>
              <p>[03] 73^b^.^eb^ ekaṃ ^a^T1.0280^ea^ ^a^V1.0248^ea^ samayaṃ āyasmā ānando kosambiyaṃ  viharati ghositārāme. atha kho aññataro ājīvakasāvako gahapati  yenāyasmā ānando tenupasaṅkami; upasaṅkamitvā āyasmantaṃ ānandaṃ  abhivādetvā ekamantaṃ nisīdi. ekamantaṃ nisinno kho so  ājīvakasāvako gahapati āyasmantaṃ ānandaṃ etadavoca --</p>
              <p>[03] ``kesaṃ no, bhante ānanda, dhammo svākkhāto? ke loke  suppaṭipannā? ke loke sukatā''ti {sugatāti (sī0 syā0 kaṃ0 pī0)}? ``tena   hi, gahapati,  taññevettha paṭipucchissāmi, yathā te khameyya tathā naṃ byākareyyāsi.  taṃ kiṃ maññasi, gahapati, ye rāgassa pahānāya dhammaṃ desenti,  dosassa pahānāya dhammaṃ desenti, mohassa pahānāya dhammaṃ desenti,  tesaṃ dhammo svākkhāto no vā? kathaṃ vā te ettha hotī''ti?  ``ye ^a^P1.0218^ea^, bhante, rāgassa pahānāya dhammaṃ desenti,  dosassa pahānāya dhammaṃ desenti, mohassa pahānāya dhammaṃ desenti,  tesaṃ dhammo svākkhāto. evaṃ me ettha hotī''ti.</p>
              <p>[03] ``taṃ kiṃ maññasi, gahapati, ye rāgassa pahānāya paṭipannā,  dosassa pahānāya paṭipannā, mohassa pahānāya paṭipannā, te loke  suppaṭipannā ^a^M1.0219^ea^ no vā? kathaṃ vā te ettha hotī''ti? ``ye, bhante,  rāgassa pahānāya paṭipannā, dosassa pahānāya paṭipannā, mohassa  pahānāya paṭipannā, te loke suppaṭipannā. evaṃ me ettha hotī''ti.</p>
              <p>[03] ``taṃ kiṃ maññasi, gahapati, yesaṃ rāgo pahīno ucchinnamūlo  tālāvatthukato anabhāvaṃkato āyatiṃ anuppādadhammo, yesaṃ doso  pahīno ucchinnamūlo tālāvatthukato anabhāvaṅkato āyatiṃ  anuppādadhammo, yesaṃ moho pahīno ucchinnamūlo tālāvatthukato  anabhāvaṃkato āyatiṃ anuppādadhammo, te loke sukatā no vā? kathaṃ  vā te ettha hotī''ti? ``yesaṃ, bhante, rāgo pahīno ucchinnamūlo  tālāvatthukato anabhāvaṃkato āyatiṃ anuppādadhammo, yesaṃ doso  pahīno...pe0... yesaṃ moho pahīno ^a^T1.0281^ea^ ucchinnamūlo tālāvatthukato  anabhāvaṃkato āyatiṃ anuppādadhammo, te loke sukatā. evaṃ me ettha  hotī''ti.</p>
              <p>[03] ``iti ^a^V1.0249^ea^ kho, gahapati, tayāvetaṃ {tayā cetaṃ (sī0 pī0 ka0)}   byākataṃ -- `ye, bhante,  rāgassa pahānāya dhammaṃ desenti, dosassa pahānāya dhammaṃ desenti,  mohassa pahānāya dhammaṃ desenti, tesaṃ dhammo svākkhāto'ti.  tayāvetaṃ byākataṃ -- `ye, bhante, rāgassa pahānāya paṭipannā, dosassa  pahānāya paṭipannā, mohassa pahānāya paṭipannā, te loke  suppaṭipannā'ti. tayāvetaṃ byākataṃ -- `yesaṃ, bhante, rāgo pahīno  ucchinnamūlo tālāvatthukato anabhāvaṅkato āyatiṃ anuppādadhammo,  yesaṃ doso pahīno...pe0... yesaṃ moho pahīno ucchinnamūlo  tālāvatthukato anabhāvaṅkato āyatiṃ anuppādadhammo, te loke  sukatā'''ti.</p>
              <p>[03] ``acchariyaṃ, bhante, abbhutaṃ, bhante! na ceva nāma  sadhammukkaṃsanā bhavissati, na ca paradhammāpasādanā {na paradhammāpasādanā (sī0  pī0), na paradhammavambhanā (ma0 ni0 2.236)}.   āyataneva {āyatane ca (ma0 ni0 2.236)}  dhammadesanā, attho ca vutto, attā ca anupanīto. tumhe, bhante  ānanda, rāgassa pahānāya dhammaṃ desetha, dosassa...pe0... mohassa  pahanāya dhammaṃ ^a^P1.0219^ea^ desetha. tumhākaṃ, bhante ānanda,  dhammo svākkhāto. tumhe, bhante ānanda, rāgassa pahānāya ^a^M1.0220^ea^ paṭipannā,  dosassa...pe0... mohassa ^a^T1.0282^ea^ pahānāya paṭipannā. tumhe, bhante, loke  suppaṭipannā. tumhākaṃ, bhante ānanda, rāgo pahīno ucchinnamūlo  tālāvatthukato anabhāvaṅkato āyatiṃ anuppādadhammo, tumhākaṃ doso  pahīno...pe0... tumhākaṃ moho pahīno ucchinnamūlo tālāvatthukato  anabhāvaṅkato āyatiṃ anuppādadhammo. tumhe loke sukatā.</p>
              <p>[03] ``abhikkantaṃ, bhante, abhikkantaṃ, bhante! seyyathāpi, bhante,  nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ  ācikkheyya, andhakāre vā telapajjotaṃ dhāreyya -- `cakkhumanto  rūpāni dakkhantī'ti; evamevaṃ ayyena ānandena anekapariyāyena  dhammo pakāsito. esāhaṃ, bhante ānanda, taṃ bhagavantaṃ saraṇaṃ  gacchāmi dhammañca bhikkhusaṅghañca. upāsakaṃ maṃ ayyo ānando  dhāretu, ajjatagge pāṇupetaṃ saraṇaṃ gata''nti. dutiyaṃ. </p>
            </h4>
            <h4>
              <h4n> 3. mahānāmasakkasuttaṃ </h4n>
              <p>[03] 74^b^.^eb^ evaṃ me sutaṃ -- ekaṃ samayaṃ bhagavā sakkesu  viharati kapilavatthusmiṃ nigrodhārāme. tena kho pana samayena bhagavā  gilānāvuṭṭhito {gilānavuṭṭhito (saddanīti)} hoti aciravuṭṭhito gelaññā.   atha ^a^V1.0250^ea^ kho mahānāmo  sakko yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho mahānāmo sakko  bhagavantaṃ etadavoca -- ``dīgharattāhaṃ, bhante, bhagavatā evaṃ dhammaṃ  desitaṃ ājānāmi -- `samāhitassa ñāṇaṃ, no asamāhitassā'ti.  samādhi nu kho, bhante, pubbe, pacchā ñāṇaṃ; udāhu ñāṇaṃ pubbe, pacchā  samādhī''ti? atha kho āyasmato ānandassa etadahosi --  ``bhagavā kho gilānavuṭṭhito aciravuṭṭhito gelaññā ^a^T1.0283^ea^. ayañca  mahānāmo sakko bhagavantaṃ atigambhīraṃ pañhaṃ pucchati. yaṃnūnāhaṃ  mahānāmaṃ sakkaṃ ekamantaṃ apanetvā dhammaṃ deseyya''nti.</p>
              <p>[03] atha kho āyasmā ānando mahānāmaṃ sakkaṃ bāhāyaṃ gahetvā  ekamantaṃ apanetvā mahānāmaṃ sakkaṃ etadavoca -- ``sekhampi kho,  mahānāma, sīlaṃ vuttaṃ bhagavatā, asekhampi sīlaṃ vuttaṃ bhagavatā;  sekhopi samādhi vutto bhagavatā ^a^P1.0220^ea^, asekhopi  samādhi vutto bhagavatā; sekhāpi paññā vuttā bhagavatā, asekhāpi  paññā vuttā bhagavatā. katamañca, mahānāma ^a^M1.0221^ea^, sekhaṃ sīlaṃ? idha,  mahānāma, bhikkhu sīlavā hoti pātimokkhasaṃvarasaṃvuto  viharati...pe0... samādāya sikkhati sikkhāpadesu. idaṃ vuccati,  mahānāma, sekhaṃ sīlaṃ''.</p>
              <p>[03] ``katamo ca, mahānāma, sekho samādhi? idha, mahānāma,  bhikkhu vivicceva kāmehi...pe0...  catutthaṃ jhānaṃ upasampajja viharati. ayaṃ vuccati, mahānāma, sekho  samādhi.</p>
              <p>[03] ``katamā ca, mahānāma, sekhā paññā? idha, mahānāma,  bhikkhu idaṃ dukkhanti yathābhūtaṃ pajānāti...pe0...  ^a^V1.0251^ea^ ayaṃ dukkhanirodhagāminī paṭipadāti yathābhūtaṃ pajānāti.  ayaṃ vuccati, mahānāma, sekhā paññā.</p>
              <p>[03] ``sa kho so, mahānāma, ariyasāvako evaṃ sīlasampanno evaṃ  samādhisampanno evaṃ paññāsampanno āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati. evaṃ kho, mahānāma, sekhampi sīlaṃ vuttaṃ  bhagavatā, asekhampi sīlaṃ vuttaṃ bhagavatā; sekhopi samādhi vutto  bhagavatā, asekhopi samādhi vutto bhagavatā; sekhāpi paññā vuttā  bhagavatā, asekhāpi paññā vuttā bhagavatā''ti. tatiyaṃ. </p>
            </h4>
            <h4>
              <h4n> 4. nigaṇṭhasuttaṃ </h4n>
              <p>[03] 75^b^.^eb^ ekaṃ ^a^T1.0284^ea^ samayaṃ āyasmā ānando vesāliyaṃ  viharati mahāvane kūṭāgārasālāyaṃ. atha kho abhayo ca licchavi  paṇḍitakumārako ca licchavi yenāyasmā ānando tenupasaṅkamiṃsu;  upasaṅkamitvā āyasmantaṃ ānandaṃ abhivādetvā ekamantaṃ nisīdiṃsu.  ekamantaṃ nisinno kho abhayo licchavi āyasmantaṃ ānandaṃ  etadavoca -- ``nigaṇṭho, bhante, nāṭaputto {nāthaputto (sī0 pī0)} sabbaññū sabbadassāvī  aparisesaṃ ñāṇadassanaṃ paṭijānāti -- `carato ca me tiṭṭhato ca  suttassa ca jāgarassa ca satataṃ samitaṃ ñāṇadassanaṃ paccupaṭṭhita'nti.  so purāṇānaṃ kammānaṃ tapasā byantībhāvaṃ paññapeti navānaṃ kammānaṃ  akaraṇā setughātaṃ ^a^P1.0221^ea^. iti kammakkhayā  dukkhakkhayo, dukkhakkhayā vedanākkhayo, vedanākkhayā sabbaṃ dukkhaṃ  nijjiṇṇaṃ bhavissati -- evametissā sandiṭṭhikāya nijjarāya  ^a^M1.0222^ea^ visuddhiyā samatikkamo hoti. idha, bhante, bhagavā kimāhā''ti?</p>
              <p>[03] ``tisso kho imā, abhaya, nijjarā visuddhiyo tena bhagavatā  jānatā passatā arahatā sammāsambuddhena sammadakkhātā sattānaṃ  visuddhiyā sokaparidevānaṃ samatikkamāya dukkhadomanassānaṃ  atthaṅgamāya ñāyassa adhigamāya nibbānassa sacchikiriyāya.  katamā tisso? idha, abhaya, bhikkhu sīlavā hoti...pe0...  samādāya sikkhati sikkhāpadesu. so navañca kammaṃ na karoti,  purāṇañca kammaṃ phussa phussa byantīkaroti. sandiṭṭhikā nijjarā  akālikā ehipassikā opaneyyikā paccattaṃ veditabbā viññūhīti.</p>
              <p>[03] ``sa ^a^V1.0252^ea^ kho so, abhaya, bhikkhu evaṃ sīlasampanno vivicceva  kāmehi vivicca akusalehi dhammehi savitakkaṃ savicāraṃ vivekajaṃ  pītisukhaṃ paṭhamaṃ jhānaṃ upasampajja viharati. vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ  samādhijaṃ pītisukhaṃ dutiyaṃ jhānaṃ upasampajja viharati. pītiyā ca  virāgā upekkhako ca viharati sato ca sampajāno, sukhañca kāyena  paṭisaṃvedeti yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ upasampajja viharati. sukhassa ca  pahānā dukkhassa ca pahānā, pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja ^a^T1.0285^ea^ viharati.  so navañca kammaṃ na karoti, purāṇañca kammaṃ phussa phussa  byantīkaroti. sandiṭṭhikā nijjarā akālikā ehipassikā  opaneyyikā paccattaṃ veditabbā viññūhīti.</p>
              <p>[03] ``sa kho so, abhaya, bhikkhu evaṃ samādhisampanno {evaṃ sīlasampanno evaṃ  samādhisampanno (sī0 syā0 kaṃ0)} āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharati. so navañca kammaṃ na karoti,  purāṇañca kammaṃ phussa phussa byantīkaroti. sandiṭṭhikā nijjarā  akālikā ehipassikā opaneyyikā paccattaṃ veditabbā viññūhīti.  imā kho, abhaya, tisso nijjarā visuddhiyo tena bhagavatā jānatā  passatā arahatā sammāsambuddhena sammadakkhātā sattānaṃ visuddhiyā  sokaparidevānaṃ samatikkamāya dukkhadomanassānaṃ atthaṅgamāya ñāyassa  adhigamāya nibbānassa sacchikiriyāyā''ti.</p>
              <p>[03] evaṃ vutte paṇḍitakumārako licchavi abhayaṃ licchaviṃ etadavoca  -- ``kiṃ pana tvaṃ, samma abhaya, āyasmato ānandassa subhāsitaṃ  subhāsitato nābbhanumodasī''ti? ``kyāhaṃ, samma paṇḍitakumāraka,  āyasmato ānandassa subhāsitaṃ subhāsitato ^a^P1.0222^ea^  nābbhanumodissāmi! muddhāpi tassa vipateyya yo āyasmato  ānandassa subhāsitaṃ subhāsitato nābbhanumodeyyā''ti. catutthaṃ. </p>
            </h4>
            <h4>
              <h4n> 5. nivesakasuttaṃ </h4n>
              <p>[03] 76^b^.^eb^ atha ^a^M1.0223^ea^ kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ^a^V1.0253^ea^ ekamantaṃ nisīdi.  ekamantaṃ nisinnaṃ kho āyasmantaṃ ānandaṃ bhagavā etadavoca --</p>
              <p>[03] ``ye, ānanda, anukampeyyātha ye ca sotabbaṃ maññeyyuṃ mittā  vā amaccā vā ñātī vā ^a^T1.0286^ea^ sālohitā vā te vo, ānanda, tīsu  ṭhānesu samādapetabbā {samādāpetabbā (?)} nivesetabbā patiṭṭhāpetabbā. katamesu tīsu?  buddhe aveccappasāde samādapetabbā nivesetabbā patiṭṭhāpetabbā --  `itipi so bhagavā arahaṃ sammāsambuddho vijjācaraṇasampanno sugato  lokavidū anuttaro purisadammasārathi; satthā devamanussānaṃ, buddho  bhagavā'ti, dhamme aveccappasāde samādapetabbā nivesetabbā patiṭṭhāpetabbā  -- `svākkhāto bhagavatā dhammo sandiṭṭhiko akāliko ehipassiko  opaneyyiko paccattaṃ veditabbo viññūhī'ti, saṅghe aveccappasāde  samādapetabbā nivesetabbā patiṭṭhāpetabbā -- `suppaṭipanno bhagavato  sāvakasaṅgho ujuppaṭipanno bhagavato sāvakasaṅgho ñāyappaṭipanno  bhagavato sāvakasaṅgho sāmīcippaṭipanno bhagavato sāvakasaṅgho,  yadidaṃ cattāri purisayugāni aṭṭha purisapuggalā esa bhagavato  sāvakasaṅgho āhuneyyo pāhuneyyo dakkhiṇeyyo añjalikaraṇīyo  anuttaraṃ puññakkhettaṃ lokassā'''ti.</p>
              <p>[03] ``siyā, ānanda, catunnaṃ mahābhūtānaṃ aññathattaṃ --  pathavīdhātuyā āpodhātuyā tejodhātuyā vāyodhātuyā, na tveva buddhe  aveccappasādena samannāgatassa ariyasāvakassa siyā aññathattaṃ tatridaṃ  aññathattaṃ. so vatānanda, buddhe aveccappasādena samannāgato  ariyasāvako nirayaṃ vā tiracchānayoniṃ vā pettivisayaṃ vā  upapajjissatīti netaṃ ṭhānaṃ vijjati.</p>
              <p>[03] ``siyā ^a^P1.0223^ea^, ānanda, catunnaṃ mahābhūtānaṃ  aññathattaṃ -- pathavīdhātuyā āpodhātuyā tejodhātuyā vāyodhātuyā, na  tveva dhamme...pe0... na tveva saṅghe aveccappasādena ^a^T1.0287^ea^ samannāgatassa  ariyasāvakassa siyā aññathattaṃ tatridaṃ aññathattaṃ. so vatānanda,  saṅghe aveccappasādena samannāgato ^a^M1.0224^ea^ ariyasāvako nirayaṃ vā  tiracchānayoniṃ vā pettivisayaṃ vā upapajjissatīti netaṃ ṭhānaṃ  vijjati.</p>
              <p>[03] ``ye, ānanda, anukampeyyātha ye ca sotabbaṃ maññeyyuṃ mittā  vā amaccā vā ñātī vā ^a^V1.0254^ea^ sālohitā vā te vo, ānanda, imesu tīsu  ṭhānesu samādapetabbā nivesetabbā patiṭṭhāpetabbā''ti. pañcamaṃ. </p>
            </h4>
            <h4>
              <h4n> 6. paṭhamabhavasuttaṃ </h4n>
              <p>[03] 77^b^.^eb^ atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā ānando bhagavantaṃ etadavoca --  ``bhavo, bhavoti, bhante, vuccati. kittāvatā nu kho, bhante, bhavo  hotī''ti?</p>
              <p>[03] ``kāmadhātuvepakkañca, ānanda, kammaṃ nābhavissa, api nu kho  kāmabhavo paññāyethā''ti? ``no hetaṃ, bhante''. ``iti kho,  ānanda, kammaṃ khettaṃ, viññāṇaṃ bījaṃ, taṇhā sneho {sineho (sī0 syā0 kaṃ0  pī0)}.  avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā viññāṇaṃ  patiṭṭhitaṃ evaṃ āyatiṃ {āyati (sī0)} punabbhavābhinibbatti hoti. ( )  {(evaṃ kho ānanda bhavo hotīti) (ka0) dutiyasutte pana idaṃ  pāṭhanānattaṃ natthi}</p>
              <p>[03] ``rūpadhātuvepakkañca, ānanda, kammaṃ nābhavissa, api nu kho  rūpabhavo paññāyethā''ti? ``no hetaṃ, bhante''. ``iti kho  ānanda, kammaṃ khettaṃ, viññāṇaṃ bījaṃ, taṇhā sneho.  avijjānīvaraṇānaṃ sattānaṃ taṇhāsaṃyojanānaṃ majjhimāya dhātuyā  viññāṇaṃ patiṭṭhitaṃ evaṃ āyatiṃ punabbhavābhinibbatti   hoti. ( ) {(evaṃ kho ānanda bhavo hotīti) (ka0) dutiyasutte pana idaṃ  pāṭhanānattaṃ natthi}</p>
              <p>[03] ``arūpadhātuvepakkañca, ānanda, kammaṃ nābhavissa, api ^a^T1.0288^ea^ nu kho  arūpabhavo paññāyethā''ti? ``no ^a^P1.0224^ea^ hetaṃ, bhante''.  ``iti kho, ānanda, kammaṃ khettaṃ, viññāṇaṃ bījaṃ, taṇhā sneho.  avijjānīvaraṇānaṃ sattānaṃ taṇhāsaṃyojanānaṃ paṇītāya dhātuyā  viññāṇaṃ patiṭṭhitaṃ evaṃ āyatiṃ punabbhavābhinibbatti hoti. evaṃ  kho, ānanda, bhavo hotī''ti. chaṭṭhaṃ. </p>
            </h4>
            <h4>
              <h4n> 7. dutiyabhavasuttaṃ </h4n>
              <p>[03] 78^b^.^eb^ atha ^a^V1.0255^ea^ ^a^M1.0225^ea^ kho āyasmā ānando yena bhagavā  tenupasaṅkami...pe0... āyasmā ānando bhagavantaṃ etadavoca --  ``bhavo, bhavoti, bhante, vuccati. kittāvatā nu kho, bhante, bhavo  hotī''ti?</p>
              <p>[03] ``kāmadhātuvepakkañca, ānanda, kammaṃ nābhavissa, api nu kho  kāmabhavo paññāyethā''ti? ``no hetaṃ bhante''. ``iti kho,  ānanda, kammaṃ khettaṃ, viññāṇaṃ bījaṃ, taṇhā sneho.  avijjānīvaraṇānaṃ sattānaṃ taṇhāsaṃyojanānaṃ hīnāya dhātuyā cetanā  patiṭṭhitā patthanā patiṭṭhitā evaṃ āyatiṃ punabbhavābhinibbatti hoti''.</p>
              <p>[03] ``rūpadhātuvepakkañca, ānanda, kammaṃ nābhavissa, api nu kho  rūpabhavo paññāyethā''ti? ``no hetaṃ, bhante''. ``iti kho,  ānanda, kammaṃ khettaṃ, viññāṇaṃ bījaṃ, taṇhā sneho.  avijjānīvaraṇānaṃ sattānaṃ taṇhāsaṃyojanānaṃ majjhimāya dhātuyā cetanā  patiṭṭhitā patthanā patiṭṭhitā evaṃ āyatiṃ punabbhavābhinibbatti hoti''.</p>
              <p>[03] ``arūpadhātuvepakkañca, ānanda, kammaṃ nābhavissa, api nu kho  arūpabhavo paññāyethā''ti? ``no hetaṃ, bhante''. ``iti kho,  ānanda, kammaṃ ^a^T1.0289^ea^ khettaṃ, viññāṇaṃ bījaṃ, taṇhā sneho.  avijjānīvaraṇānaṃ sattānaṃ taṇhāsaṃyojanānaṃ paṇītāya dhātuyā cetanā  patiṭṭhitā patthanā patiṭṭhitā evaṃ āyatiṃ punabbhavābhinibbatti hoti.  evaṃ kho, ānanda, bhavo hotī''ti. sattamaṃ. </p>
            </h4>
            <h4>
              <h4n> 8. sīlabbatasuttaṃ </h4n>
              <p>[03] 79^b^.^eb^ atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ ^a^P1.0225^ea^ nisinnaṃ kho āyasmantaṃ ānandaṃ  bhagavā etadavoca -- ``sabbaṃ nu kho, ānanda, sīlabbataṃ jīvitaṃ  brahmacariyaṃ upaṭṭhānasāraṃ saphala''nti? ``na khvettha, bhante,  ekaṃsenā''ti. ``tena hānanda, vibhajassū''ti.</p>
              <p>[03] ``yañhissa ^a^V1.0256^ea^ {yathārūpaṃ hissa (?)   sevitabbāsevitabbasuttānurūpaṃ}, bhante, sīlabbataṃ jīvitaṃ brahmacariyaṃ upaṭṭhānasāraṃ  sevato akusalā dhammā abhivaḍḍhanti kusalā dhammā parihāyanti,  evarūpaṃ sīlabbataṃ jīvitaṃ ^a^M1.0226^ea^ brahmacariyaṃ upaṭṭhānasāraṃ aphalaṃ. yañca  khvāssa {yañhissa (ka0), yathārūpañca khvāssa (?)}, bhante, sīlabbataṃ   jīvitaṃ brahmacariyaṃ upaṭṭhānasāraṃ sevato  akusalā dhammā parihāyanti, kusalā dhammā abhivaḍḍhanti, evarūpaṃ  sīlabbataṃ jīvitaṃ brahmacariyaṃ upaṭṭhānasāraṃ saphala''nti. idamavoca  āyasmā ānando; samanuñño satthā ahosi.</p>
              <p>[03] atha kho āyasmā ānando ``samanuñño me satthā''ti,  uṭṭhāyāsanā bhagavantaṃ abhivādetvā padakkhiṇaṃ katvā pakkāmi. atha  kho bhagavā acirapakkante āyasmante ānande bhikkhū āmantesi --  ``sekho, bhikkhave, ānando; na ca panassa sulabharūpo samasamo  paññāyā''ti. aṭṭhamaṃ. </p>
            </h4>
            <h4>
              <h4n> 9. gandhajātasuttaṃ </h4n>
              <p>[03] 80^b^.^eb^ atha ^a^T1.0290^ea^ kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā ānando bhagavantaṃ etadavoca --</p>
              <p>[03] ``tīṇimāni, bhante, gandhajātāni, yesaṃ anuvātaṃyeva gandho  gacchati, no paṭivātaṃ. katamāni tīṇi? mūlagandho, sāragandho,  pupphagandho -- imāni kho, bhante, tīṇi gandhajātāni, yesaṃ  anuvātaṃyeva gandho gacchati, no paṭivātaṃ. atthi nu kho, bhante,  kiñci gandhajātaṃ yassa anuvātampi gandho gacchati, paṭivātampi  gandho gacchati, anuvātapaṭivātampi gandho gacchatī''ti?</p>
              <p>[03] ``atthānanda, kiñci gandhajātaṃ {atthānanda gandhajātaṃ (sī0 syā0 kaṃ0 pī0)} yassa   anuvātampi gandho  gacchati ^a^P1.0226^ea^, paṭivātampi gandho gacchati,  anuvātapaṭivātampi gandho gacchatī''ti. ``katamañca pana, bhante,  gandhajātaṃ yassa anuvātampi gandho gacchati, paṭivātampi gandho  gacchati, anuvātapaṭivātampi gandho gacchatī''ti?</p>
              <p>[03] ``idhānanda ^a^V1.0257^ea^, yasmiṃ gāme vā nigame vā itthī vā puriso vā  buddhaṃ saraṇaṃ gato hoti, dhammaṃ saraṇaṃ gato hoti, saṅghaṃ saraṇaṃ gato  hoti, pāṇātipātā paṭivirato hoti, adinnādānā paṭivirato hoti,  kāmesumicchācārā paṭivirato hoti, musāvādā paṭivirato hoti,  surāmerayamajjapamādaṭṭhānā paṭivirato hoti ^a^M1.0227^ea^, sīlavā hoti  kalyāṇadhammo, vigatamalamaccherena cetasā agāraṃ ajjhāvasati  muttacāgo payatapāṇi vossaggarato yācayogo dānasaṃvibhāgarato.</p>
              <p>[03] ``tassa disāsu samaṇabrāhmaṇā vaṇṇaṃ bhāsanti -- `amukasmiṃ  {asukasmiṃ (sī0 syā0 kaṃ0 pī0)} nāma gāme vā nigame vā   itthī vā puriso vā buddhaṃ saraṇaṃ gato  hoti, dhammaṃ ^a^T1.0291^ea^ saraṇaṃ gato hoti, saṅghaṃ saraṇaṃ gato hoti,  pāṇātipātā paṭivirato hoti, adinnādānā paṭivirato hoti,  kāmesumicchācārā paṭivirato hoti, musāvādā paṭivirato hoti,  surāmerayamajjapamādaṭṭhānā paṭivirato hoti, sīlavā hoti  kalyāṇadhammo, vigatamalamaccherena cetasā agāraṃ ajjhāvasati  muttacāgo payatapāṇi vossaggarato yācayogo dānasaṃvibhāgarato'''ti.</p>
              <p>[03] ``devatāpissa {devatāpissa amanussā (sī0 pī0), devatāpissa amanussāpi  (ka0), devatāpissa...pe0... manussāpissa (?)} vaṇṇaṃ   bhāsanti -- `amukasmiṃ nāma gāme vā  nigame vā itthī vā puriso vā buddhaṃ saraṇaṃ gato hoti, dhammaṃ saraṇaṃ  gato hoti, saṅghaṃ saraṇaṃ gato hoti, pāṇātipātā paṭivirato  hoti...pe0... surāmerayamajjapamādaṭṭhānā paṭivirato hoti, sīlavā  hoti kalyāṇadhammo, vigatamalamaccherena cetasā agāraṃ ajjhāvasati  muttacāgo payatapāṇi vossaggarato yācayogo dānasaṃvibhāgarato'ti.  idaṃ kho taṃ, ānanda, gandhajātaṃ yassa anuvātampi gandho gacchati,  paṭivātampi gandho gacchati, anuvātapaṭivātampi gandho gacchatī''ti. </p>
              <p>[21] ``na pupphagandho paṭivātameti, </p>
              <p>[27] na candanaṃ tagaramallikā {taggaramallikā (pī0)} vā. </p>
              <p>[26] satañca gandho paṭivātameti, </p>
              <p>[22] sabbā disā sappuriso pavāyatī''ti.. navamaṃ. </p>
            </h4>
            <h4>
              <h4n> 10. cūḷanikāsuttaṃ </h4n>
              <p>[03] 81^b^.^eb^ atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ^a^V1.0258^ea^ ekamantaṃ nisīdi  ^a^P1.0227^ea^. ekamantaṃ nisinno kho āyasmā ānando  bhagavantaṃ etadavoca -- ``sammukhāmetaṃ, bhante, bhagavato ^a^M1.0228^ea^ sutaṃ sammukhā  paṭiggahitaṃ -- `bhagavato, ānanda, sikhissa abhibhū nāma sāvako  brahmaloke ṭhito sahassilokadhātuṃ {sahassīlokadhātuṃ (pī0) saṃ0 ni0  1.185 vitthāro} sarena viññāpesī'ti. bhagavā  pana, bhante, arahaṃ sammāsambuddho kīvatakaṃ pahoti sarena ^a^T1.0292^ea^  viññāpetu''nti? ``sāvako so, ānanda, appameyyā tathāgatā''ti.</p>
              <p>[03] dutiyampi kho āyasmā ānando bhagavantaṃ etadavoca --  ``sammukhā metaṃ, bhante, bhagavato sutaṃ sammukhā paṭiggahitaṃ --  `bhagavato, ānanda, sikhissa abhibhū nāma sāvako brahmaloke ṭhito  sahassilokadhātuṃ sarena viññāpesī'ti. bhagavā pana, bhante, arahaṃ  sammāsambuddho kīvatakaṃ pahoti sarena viññāpetu''nti? ``sāvako  so, ānanda, appameyyā tathāgatā''ti.</p>
              <p>[03] tatiyampi kho āyasmā ānando bhagavantaṃ etadavoca --  ``sammukhāmetaṃ, bhante, bhagavato sutaṃ sammukhā paṭiggahitaṃ --  `bhagavato, ānanda, sikhissa abhibhū nāma sāvako brahmaloke ṭhito  sahassilokadhātuṃ sarena viññāpesī'ti. bhagavā pana, bhante, arahaṃ  sammāsambuddho kīvatakaṃ pahoti sarena viññāpetu''nti? ``sutā te,  ānanda, sahassī cūḷanikā lokadhātū''ti? ``etassa, bhagavā,  kālo; etassa, sugata, kālo! yaṃ bhagavā bhāseyya. bhagavato  sutvā bhikkhū dhāressantī''ti. ``tenahānanda, suṇāhi sādhukaṃ  manasi karohi, bhāsissāmī''ti. ``evaṃ, bhante''ti kho āyasmā  ānando bhagavato paccassosi. bhagavā etadavoca --</p>
              <p>[03] ``yāvatā, ānanda, candimasūriyā {candimasuriyā (sī0 syā0 kaṃ0 pī0)} pariharanti,   disā bhanti  virocanā, tāva sahassadhā loko. tasmiṃ sahassadhā loke   sahassaṃ {tasmiṃ sahassaṃ (syā0 kaṃ0 pī0)}  candānaṃ, sahassaṃ sūriyānaṃ, sahassaṃ sinerupabbatarājānaṃ, sahassaṃ  jambudīpānaṃ, sahassaṃ aparagoyānānaṃ, sahassaṃ uttarakurūnaṃ, sahassaṃ  pubbavidehānaṃ, cattāri mahāsamuddasahassāni, cattāri  mahārājasahassāni, sahassaṃ cātumahārājikānaṃ, sahassaṃ tāvatiṃsānaṃ ^a^T1.0293^ea^,  sahassaṃ yāmānaṃ ^a^P1.0228^ea^, sahassaṃ tusitānaṃ, sahassaṃ  nimmānaratīnaṃ, sahassaṃ paranimmitavasavattīnaṃ, sahassaṃ brahmalokānaṃ --  ayaṃ vuccatānanda, sahassī cūḷanikā lokadhātu.</p>
              <p>[03] ``yāvatānanda ^a^V1.0259^ea^ ^a^M1.0229^ea^, sahassī cūḷanikā lokadhātu tāva sahassadhā  loko. ayaṃ vuccatānanda, dvisahassī majjhimikā lokadhātu.</p>
              <p>[03] ``yāvatānanda, dvisahassī majjhimikā lokadhātu tāva  sahassadhā loko. ayaṃ vuccatānanda, tisahassī mahāsahassī  lokadhātu.</p>
              <p>[03] ``ākaṅkhamāno, ānanda, tathāgato  tisahassimahāsahassilokadhātuṃ {tisahassi mahāsahassiṃ lokadhātuṃ (syā0  kaṃ0), tisahassīmahāsahassīlokadhātuṃ (pī0)} sarena viññāpeyya, yāvatā pana  ākaṅkheyyā''ti.</p>
              <p>[03] ``yathā kathaṃ pana, bhante, bhagavā  tisahassimahāsahassilokadhātuṃ sarena viññāpeyya, yāvatā pana  ākaṅkheyyā''ti? ``idhānanda, tathāgato  tisahassimahāsahassilokadhātuṃ obhāsena phareyya. yadā te sattā taṃ  ālokaṃ sañjāneyyuṃ, atha tathāgato ghosaṃ kareyya saddamanussāveyya.  evaṃ kho, ānanda, tathāgato tisahassimahāsahassilokadhātuṃ sarena  viññāpeyya, yāvatā pana ākaṅkheyyā''ti.</p>
              <p>[03] evaṃ vutte āyasmā ānando (āyasmantaṃ udāyiṃ) {(bhagavantaṃ) (sī0), ( )  natthi syā0 kaṃ0 potthakesu. aṭṭhakathāya sameti} etadavoca --  ``lābhā vata me, suladdhaṃ vata me, yassa me satthā evaṃmahiddhiko  evaṃmahānubhāvo''ti. evaṃ vutte āyasmā udāyī āyasmantaṃ ānandaṃ  etadavoca -- ``kiṃ tuyhettha, āvuso ānanda, yadi te satthā  evaṃmahiddhiko evaṃmahānubhāvo''ti? evaṃ vutte bhagavā āyasmantaṃ  udāyiṃ etadavoca -- ``mā hevaṃ, udāyi, mā hevaṃ, udāyi. sace,  udāyi, ānando avītarāgo kālaṃ kareyya, tena cittappasādena  sattakkhattuṃ devesu devarajjaṃ kāreyya, sattakkhattuṃ ^a^T1.0294^ea^ imasmiṃyeva jambudīpe  mahārajjaṃ kāreyya. api ca, udāyi, ānando diṭṭheva dhamme  parinibbāyissatī''ti. dasamaṃ. </p>
              <p>[06] ānandavaggo tatiyo. </p>
              <p>[01] tassuddānaṃ -- </p>
              <p>[21] channo ājīvako sakko, nigaṇṭho ca nivesako. </p>
              <p>[22] duve bhavā sīlabbataṃ, gandhajātañca cūḷanīti.. </p>
            </h4>
          </h3>
          <h3>
            <h3n> (9) 4. samaṇavaggo </h3n>
            <h4>
              <h4n> 1. samaṇasuttaṃ </h4n>
              <p>[03] 82^b^.^eb^ ``tīṇimāni ^a^V1.0260^ea^ ^a^P1.0229^ea^  ^a^M1.0230^ea^, bhikkhave, samaṇassa samaṇiyāni samaṇakaraṇīyāni. katamāni tīṇi?  adhisīlasikkhāsamādānaṃ, adhicittasikkhāsamādānaṃ,  adhipaññāsikkhāsamādānaṃ -- imāni kho, bhikkhave, tīṇi  samaṇassa samaṇiyāni samaṇakaraṇīyāni.</p>
              <p>[03] ``tasmātiha, bhikkhave, evaṃ sikkhitabbaṃ -- `tibbo no  chando bhavissati adhisīlasikkhāsamādāne, tibbo no chando  bhavissati adhicittasikkhāsamādāne, tibbo no chando bhavissati  adhipaññāsikkhāsamādāne'ti. evañhi vo, bhikkhave,  sikkhitabba''nti. paṭhamaṃ. </p>
            </h4>
            <h4>
              <h4n> 2. gadrabhasuttaṃ </h4n>
              <p>[03] 83^b^.^eb^ ``seyyathāpi, bhikkhave, gadrabho gogaṇaṃ  piṭṭhito piṭṭhito anubandho hoti -- `ahampi dammo, ahampi  dammo'ti {ahampi go amhā ahampi go amhāti (sī0), ahampi amhā ahampi  amhāti (syā0 kaṃ0 pī0), ahampi go ahampi goti (?)}. tassa   na tādiso vaṇṇo hoti seyyathāpi gunnaṃ, na  tādiso saro hoti seyyathāpi gunnaṃ, na tādisaṃ padaṃ hoti seyyathāpi  gunnaṃ. so gogaṇaṃyeva piṭṭhito piṭṭhito anubandho hoti -- `ahampi  dammo, ahampi dammo'''ti.</p>
              <p>[03] ``evamevaṃ ^a^T1.0295^ea^ kho, bhikkhave, idhekacco bhikkhu bhikkhusaṅghaṃ  piṭṭhito piṭṭhito anubandho hoti -- `ahampi bhikkhu, ahampi  bhikkhū'ti. tassa na tādiso chando hoti  adhisīlasikkhāsamādāne seyyathāpi aññesaṃ bhikkhūnaṃ, na tādiso  chando hoti adhicittasikkhāsamādāne seyyathāpi aññesaṃ bhikkhūnaṃ,  na tādiso chando hoti adhipaññāsikkhāsamādāne seyyathāpi  aññesaṃ bhikkhūnaṃ. so bhikkhusaṅghaṃyeva piṭṭhito piṭṭhito anubandho  hoti -- `ahampi bhikkhu, ahampi bhikkhū'''ti.</p>
              <p>[03] ``tasmātiha ^a^V1.0261^ea^ ^a^M1.0231^ea^, bhikkhave, evaṃ sikkhitabbaṃ -- `tibbo no  chando bhavissati adhisīlasikkhāsamādāne, tibbo no chando  bhavissati adhicittasikkhāsamādāne, tibbo no chando bhavissati  adhipaññāsikkhāsamādāne'ti. evañhi vo, bhikkhave,  sikkhitabba''nti. dutiyaṃ. </p>
            </h4>
            <h4>
              <h4n> 3. khettasuttaṃ </h4n>
              <p>[03] 84^b^.^eb^ ``tīṇimāni, bhikkhave, kassakassa  gahapatissa pubbe karaṇīyāni. katamāni tīṇi? idha, bhikkhave,  kassako gahapati paṭikacceva {paṭigacceva (sī0 pī0)} khettaṃ sukaṭṭhaṃ   karoti sumatikataṃ {sumattikataṃ (ka0), ettha matisaddo kaṭṭhakhettassa  samīkaraṇasādhane dārubhaṇḍe vattatīti sakkatābhidhānesu āgataṃ. taṃ  ``matiyā suṭṭhu samīkata''nti aṭṭhakathāya sameti}.  paṭikacceva khettaṃ sukaṭṭhaṃ karitvā sumatikataṃ kālena bījāni  patiṭṭhāpeti. kālena bījāni patiṭṭhāpetvā samayena udakaṃ abhinetipi  apanetipi. imāni ^a^P1.0230^ea^ kho, bhikkhave, tīṇi  kassakassa gahapatissa pubbe karaṇīyāni.</p>
              <p>[03] ``evamevaṃ kho, bhikkhave, tīṇimāni bhikkhussa pubbe  karaṇīyāni. katamāni tīṇi? adhisīlasikkhāsamādānaṃ,  adhicittasikkhāsamādānaṃ, adhipaññāsikkhāsamādānaṃ -- imāni kho,  bhikkhave, tīṇi bhikkhussa pubbe karaṇīyāni.</p>
              <p>[03] ``tasmātiha, bhikkhave, evaṃ sikkhitabbaṃ -- `tibbo no  chando bhavissati adhisīlasikkhāsamādāne, tibbo ^a^T1.0296^ea^ no chando  bhavissati adhicittasikkhāsamādāne, tibbo no chando bhavissati  adhipaññāsikkhāsamādāne'ti. evañhi vo, bhikkhave,  sikkhitabba''nti. tatiyaṃ. </p>
            </h4>
            <h4>
              <h4n> 4. vajjiputtasuttaṃ </h4n>
              <p>[03] 85^b^.^eb^ ekaṃ samayaṃ bhagavā vesāliyaṃ viharati mahāvane  kūṭāgārasālāyaṃ. atha kho aññataro vajjiputtako bhikkhu yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho so vajjiputtako bhikkhu bhagavantaṃ  etadavoca -- ``sādhikamidaṃ, bhante, diyaḍḍhasikkhāpadasataṃ  {diyaḍḍhaṃ sikkhāpadasataṃ (sī0)} anvaddhamāsaṃ uddesaṃ āgacchati.   nāhaṃ ^a^V1.0262^ea^ ^a^M1.0232^ea^, bhante, ettha sakkomi  sikkhitu''nti. ``sakkhissasi pana tvaṃ, bhikkhu, tīsu sikkhāsu  sikkhituṃ -- adhisīlasikkhāya, adhicittasikkhāya  adhipaññāsikkhāyā''ti? ``sakkomahaṃ, bhante, tīsu sikkhāsu  sikkhituṃ -- adhisīlasikkhāya, adhicittasikkhāya,  adhipaññāsikkhāyā''ti. ``tasmātiha tvaṃ, bhikkhu, tīsu  sikkhāsu sikkhassu -- adhisīlasikkhāya, adhicittasikkhāya,  adhipaññāsikkhāya''.</p>
              <p>[03] ``yato kho tvaṃ, bhikkhu, adhisīlampi sikkhissasi,  adhicittampi sikkhissasi, adhipaññampi sikkhissasi, tassa tuyhaṃ  bhikkhu adhisīlampi sikkhato adhicittampi sikkhato adhipaññampi  sikkhato rāgo pahīyissati, doso pahīyissati, moho  pahīyissati. so tvaṃ rāgassa pahānā dosassa pahānā mohassa  pahānā yaṃ akusalaṃ na taṃ karissasi, yaṃ pāpaṃ na taṃ sevissasī''ti.</p>
              <p>[03] atha kho so bhikkhu aparena samayena adhisīlampi sikkhi,  adhicittampi sikkhi, adhipaññampi sikkhi. tassa adhisīlampi  ^a^P1.0231^ea^ sikkhato adhicittampi sikkhato adhipaññampi ^a^T1.0297^ea^  sikkhato rāgo pahīyi, doso pahīyi, moho pahīyi. so rāgassa  pahānā dosassa pahānā mohassa pahānā yaṃ akusalaṃ taṃ nākāsi, yaṃ  pāpaṃ taṃ na sevīti. catutthaṃ. </p>
            </h4>
            <h4>
              <h4n> 5. sekkhasuttaṃ </h4n>
              <p>[03] 86^b^.^eb^ atha kho aññataro bhikkhu yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho so bhikkhu bhagavantaṃ etadavoca --</p>
              <p>[03] ```sekho, sekho'ti, bhante, vuccati. kittāvatā nu kho,  bhante, sekho hotī''ti? ``sikkhatīti kho, bhikkhu, tasmā  sekhoti vuccati. kiñca sikkhati? adhisīlampi sikkhati,  adhicittampi sikkhati, adhipaññampi sikkhati. sikkhatīti kho,  bhikkhu, tasmā sekhoti vuccatī''ti. </p>
              <p>[21] ``sekhassa ^a^V1.0263^ea^ sikkhamānassa, ujumaggānusārino. </p>
              <p>[22] khayasmiṃ paṭhamaṃ ñāṇaṃ, tato aññā anantarā.. </p>
              <p>[21] ``tato aññāvimuttassa {aññāvimuttiyā (ka0)}, ñāṇaṃ   ve {ñāṇañca (ka0)} hoti tādino. </p>
              <p>[22] akuppā me vimuttīti, bhavasaṃyojanakkhaye''ti..  pañcamaṃ. ( ) {(aṭṭhamaṃ bhāṇavāraṃ niṭṭhitaṃ) (ka0)} </p>
            </h4>
            <h4>
              <h4n> 6. paṭhamasikkhāsuttaṃ </h4n>
              <p>[03] 87^b^.^eb^ ``sādhikamidaṃ ^a^M1.0233^ea^, bhikkhave,  diyaḍḍhasikkhāpadasataṃ anvaddhamāsaṃ uddesaṃ āgacchati, yattha attakāmā  kulaputtā sikkhanti. tisso imā, bhikkhave, sikkhā yatthetaṃ sabbaṃ  samodhānaṃ gacchati. katamā tisso? adhisīlasikkhā,  adhicittasikkhā adhipaññāsikkhā -- imā kho, bhikkhave, tisso  sikkhā, yatthetaṃ sabbaṃ samodhānaṃ gacchati.</p>
              <p>[03] ``idha, bhikkhave, bhikkhu sīlesu paripūrakārī hoti  samādhismiṃ mattaso kārī paññāya ^a^T1.0298^ea^ mattaso kārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni,  tattha dhuvasīlo {dhuvasīlī (sī0) pu0 pa0 127-129 (thokaṃ visadisaṃ)} ca   hoti ṭhitasīlo {ṭhitasīlī (sī0)} ca, samādāya sikkhati  sikkhāpadesu. so tiṇṇaṃ saṃyojanānaṃ parikkhayā ^a^P1.0232^ea^  sotāpanno hoti avinipātadhammo niyato sambodhiparāyaṇo.</p>
              <p>[03] ``idha pana, bhikkhave, bhikkhu sīlesu paripūrakārī hoti  samādhismiṃ mattaso kārī paññāya mattaso kārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni  tattha dhuvasīlo ca hoti ṭhitasīlo ca, samādāya sikkhati  sikkhāpadesu. so tiṇṇaṃ saṃyojanānaṃ parikkhayā rāgadosamohānaṃ  tanuttā sakadāgāmī hoti, sakideva imaṃ lokaṃ āgantvā dukkhassantaṃ  karoti.</p>
              <p>[03] ``idha pana, bhikkhave, bhikkhu sīlesu paripūrakārī hoti  samādhismiṃ paripūrakārī paññāya ^a^V1.0264^ea^ mattaso kārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni  tattha dhuvasīlo ca hoti ṭhitasīlo ca, samādāya sikkhati  sikkhāpadesu. so pañcannaṃ orambhāgiyānaṃ ^a^M1.0234^ea^ saṃyojanānaṃ parikkhayā  opapātiko hoti tattha parinibbāyī ^a^T1.0299^ea^ anāvattidhammo tasmā lokā.</p>
              <p>[03] ``idha pana, bhikkhave, bhikkhu sīlesu paripūrakārī hoti  samādhismiṃ paripūrakārī paññāya paripūrakārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni  tattha dhuvasīlo ca hoti ṭhitasīlo ca, samādāya sikkhati  sikkhāpadesu. so āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati.</p>
              <p>[03] ``iti kho, bhikkhave, padesaṃ padesakārī ārādheti paripūraṃ  paripūrakārī. avañjhāni tvevāhaṃ {avañcuvanevāhaṃ (ka0)}, bhikkhave, sikkhāpadāni  vadāmī''ti. chaṭṭhaṃ. </p>
            </h4>
            <h4>
              <h4n> 7. dutiyasikkhāsuttaṃ </h4n>
              <p>[03] 88^b^.^eb^ ``sādhikamidaṃ, bhikkhave,  diyaḍḍhasikkhāpadasataṃ anvaddhamāsaṃ uddesaṃ āgacchati yattha attakāmā  kulaputtā ^a^P1.0233^ea^ sikkhanti. tisso imā, bhikkhave,  sikkhā yatthetaṃ sabbaṃ samodhānaṃ gacchati. katamā tisso?  adhisīlasikkhā, adhicittasikkhā, adhipaññāsikkhā -- imā kho,  bhikkhave, tisso sikkhā yatthetaṃ sabbaṃ samodhānaṃ gacchati.</p>
              <p>[03] ``idha, bhikkhave, bhikkhu sīlesu paripūrakārī hoti  samādhismiṃ mattaso kārī paññāya mattaso kārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni  tattha dhuvasīlo ca hoti ṭhitasīlo ca, samādāya sikkhati ^a^T1.0300^ea^  sikkhāpadesu. so tiṇṇaṃ saṃyojanānaṃ parikkhayā sattakkhattuparamo  hoti ^a^V1.0265^ea^. sattakkhattuparamaṃ deve ca manusse ca sandhāvitvā saṃsaritvā  dukkhassantaṃ karoti. so tiṇṇaṃ saṃyojanānaṃ parikkhayā kolaṃkolo  hoti, dve vā tīṇi vā kulāni sandhāvitvā saṃsaritvā dukkhassantaṃ  karoti. so tiṇṇaṃ ^a^M1.0235^ea^ saṃyojanānaṃ parikkhayā ekabījī hoti,  ekaṃyeva mānusakaṃ bhavaṃ nibbattetvā dukkhassantaṃ karoti. so tiṇṇaṃ  saṃyojanānaṃ parikkhayā rāgadosamohānaṃ tanuttā sakadāgāmī hoti,  sakideva imaṃ lokaṃ āgantvā dukkhassantaṃ karoti.</p>
              <p>[03] ``idha pana, bhikkhave, bhikkhu sīlesu paripūrakārī hoti  samādhismiṃ paripūrakārī paññāya mattaso kārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni  tattha dhuvasīlo ca hoti ṭhitasīlo ca, samādāya sikkhati  sikkhāpadesu. so pañcannaṃ orambhāgiyānaṃ saṃyojanānaṃ parikkhayā  uddhaṃsoto akaniṭṭhagāmī. so pañcannaṃ orambhāgiyānaṃ saṃyojanānaṃ  parikkhayā sasaṅkhāraparinibbāyī hoti. so pañcannaṃ  orambhāgiyānaṃ saṃyojanānaṃ parikkhayā asaṅkhāraparinibbāyī hoti.  so pañcannaṃ orambhāgiyānaṃ saṃyojanānaṃ parikkhayā  upahaccaparinibbāyī hoti. so pañcannaṃ orambhāgiyānaṃ saṃyojanānaṃ  parikkhayā antarāparinibbāyī hoti.</p>
              <p>[03] ``idha pana, bhikkhave, bhikkhu sīlesu paripūrakārī hoti  samādhismiṃ paripūrakārī ^a^T1.0301^ea^ paññāya paripūrakārī. so yāni tāni  ^a^P1.0234^ea^ dhuvasīlo ca hoti ṭhitasīlo ca, samādāya  sikkhati sikkhāpadesu. so āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati.</p>
              <p>[03] ``iti kho, bhikkhave, padesaṃ padesakārī ārādheti, paripūraṃ  paripūrakārī, avañjhāni tvevāhaṃ, bhikkhave, sikkhāpadāni  vadāmī''ti. sattamaṃ. </p>
            </h4>
            <h4>
              <h4n> 8. tatiyasikkhāsuttaṃ </h4n>
              <p>[03] 89^b^.^eb^ ``sādhikamidaṃ ^a^V1.0266^ea^, bhikkhave,  diyaḍḍhasikkhāpadasataṃ anvaddhamāsaṃ uddesaṃ āgacchati yattha attakāmā  kulaputtā sikkhanti. tisso imā, bhikkhave, sikkhā ^a^M1.0236^ea^ yatthetaṃ sabbaṃ  samodhānaṃ gacchati. katamā tisso? adhisīlasikkhā,  adhicittasikkhā, adhipaññāsikkhā -- imā kho, bhikkhave, tisso  sikkhā yatthetaṃ sabbaṃ samodhānaṃ gacchati.</p>
              <p>[03] ``idha, bhikkhave, bhikkhu sīlesu paripūrakārī hoti  samādhismiṃ paripūrakārī paññāya paripūrakārī. so yāni tāni  khuddānukhuddakāni sikkhāpadāni tāni āpajjatipi vuṭṭhātipi. taṃ  kissa hetu? na hi mettha, bhikkhave, abhabbatā vuttā. yāni ca  kho tāni sikkhāpadāni ādibrahmacariyakāni brahmacariyasāruppāni  tattha dhuvasīlo ca hoti ṭhitasīlo ca, samādāya sikkhati  sikkhāpadesu. so āsavānaṃ khayā anāsavaṃ cetovimuttiṃ  paññāvimuttiṃ ^a^T1.0302^ea^ diṭṭheva dhamme sayaṃ abhiññā sacchikatvā upasampajja  viharati. taṃ vā pana anabhisambhavaṃ appaṭivijjhaṃ pañcannaṃ  orambhāgiyānaṃ saṃyojanānaṃ parikkhayā antarāparinibbāyī hoti.  taṃ vā pana anabhisambhavaṃ appaṭivijjhaṃ pañcannaṃ orambhāgiyānaṃ  saṃyojanānaṃ parikkhayā upahaccaparinibbāyī hoti. taṃ vā pana  anabhisambhavaṃ appaṭivijjhaṃ pañcannaṃ orambhāgiyānaṃ saṃyojanānaṃ  parikkhayā asaṅkhāraparinibbāyī hoti. taṃ vā pana anabhisambhavaṃ  appaṭivijjhaṃ pañcannaṃ orambhāgiyānaṃ saṃyojanānaṃ parikkhayā  sasaṅkhāraparinibbāyī hoti. taṃ vā pana anabhisambhavaṃ  appaṭivijjhaṃ pañcannaṃ orambhāgiyānaṃ saṃyojanānaṃ parikkhayā uddhaṃsoto  hoti akaniṭṭhagāmī taṃ vā pana anabhisambhavaṃ appaṭivijjhaṃ tiṇṇaṃ  saṃyojanānaṃ parikkhayā, rāgadosamohānaṃ tanuttā sakadāgāmī hoti,  sakideva imaṃ lokaṃ ^a^P1.0235^ea^ āgantvā dukkhassantaṃ karoti.  taṃ vā pana anabhisambhavaṃ appaṭivijjhaṃ tiṇṇaṃ saṃyojanānaṃ  parikkhayā ekabījī hoti, ekaṃyeva mānusakaṃ bhavaṃ nibbattetvā  dukkhassantaṃ karoti. taṃ vā pana anabhisambhavaṃ appaṭivijjhaṃ tiṇṇaṃ  saṃyojanānaṃ parikkhayā kolaṃkolo hoti, dve vā tīṇi vā kulāni  sandhāvitvā saṃsaritvā dukkhassantaṃ karoti. taṃ vā pana  anabhisambhavaṃ appaṭivijjhaṃ tiṇṇaṃ saṃyojanānaṃ parikkhayā  sattakkhattuparamo hoti, sattakkhattuparamaṃ deve ca manusse ca  sandhāvitvā saṃsaritvā dukkhassantaṃ karoti.</p>
              <p>[03] ``iti ^a^V1.0267^ea^ kho, bhikkhave, paripūraṃ paripūrakārī ārādheti padesaṃ  padesakārī. avañjhānitvevāhaṃ ^a^T1.0303^ea^, bhikkhave, sikkhāpadāni vadāmī''ti.  aṭṭhamaṃ. </p>
            </h4>
            <h4>
              <h4n> 9. paṭhamasikkhattayasuttaṃ </h4n>
              <p>[03] 90^b^.^eb^ ``tisso ^a^M1.0237^ea^ imā, bhikkhave, sikkhā. katamā  tisso? adhisīlasikkhā, adhicittasikkhā, adhipaññāsikkhā.</p>
              <p>[03] ``katamā ca, bhikkhave, adhisīlasikkhā? idha, bhikkhave,  bhikkhu sīlavā hoti...pe0... samādāya sikkhati sikkhāpadesu.  ayaṃ vuccati, bhikkhave, adhisīlasikkhā.</p>
              <p>[03] ``katamā ca, bhikkhave, adhicittasikkhā? idha, bhikkhave,  bhikkhu vivicceva kāmehi...pe0...  catutthaṃ jhānaṃ upasampajja viharati. ayaṃ vuccati, bhikkhave,  adhicittasikkhā.</p>
              <p>[03] ``katamā ca, bhikkhave, adhipaññāsikkhā? idha, bhikkhave,  bhikkhu `idaṃ dukkha'nti yathābhūtaṃ pajānāti...pe0...  `ayaṃ dukkhanirodhagāminī paṭipadā'ti yathābhūtaṃ pajānāti. ayaṃ  vuccati, bhikkhave, adhipaññāsikkhā. imā kho, bhikkhave, tisso  sikkhā''ti. navamaṃ. </p>
            </h4>
            <h4>
              <h4n> 10. dutiyasikkhattayasuttaṃ </h4n>
              <p>[03] 91^b^.^eb^ ``tisso ^a^V1.0268^ea^ imā, bhikkhave, sikkhā. katamā  tisso? adhisīlasikkhā, adhicittasikkhā, adhipaññāsikkhā.</p>
              <p>[03] ``katamā ca, bhikkhave, adhisīlasikkhā? idha, bhikkhave,  bhikkhu sīlavā hoti...pe0... samādāya sikkhati sikkhāpadesu.  ayaṃ vuccati, bhikkhave, adhisīlasikkhā.</p>
              <p>[03] ``katamā ca, bhikkhave, adhicittasikkhā? idha, bhikkhave,  bhikkhu vivicceva kāmehi...pe0...  catutthaṃ jhānaṃ ^a^P1.0236^ea^ upasampajja viharati. ayaṃ vuccati,  bhikkhave, adhicittasikkhā.</p>
              <p>[03] ``katamā ca, bhikkhave, adhipaññāsikkhā? idha, bhikkhave,  bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati. ayaṃ vuccati,  bhikkhave, adhipaññā sikkhā. imā ^a^T1.0304^ea^ kho, bhikkhave, tisso  sikkhā''ti. </p>
              <p>[21] ``adhisīlaṃ ^a^M1.0238^ea^ adhicittaṃ, adhipaññañca vīriyavā. </p>
              <p>[22] thāmavā dhitimā jhāyī, sato guttindriyo {uppattindriyo (ka0)} care.. </p>
              <p>[21] ``yathā pure tathā pacchā, yathā pacchā tathā pure. </p>
              <p>[22] yathā adho tathā uddhaṃ, yathā uddhaṃ tathā adho.. </p>
              <p>[21] ``yathā ^a^V1.0269^ea^ divā tathā rattiṃ, yathā rattiṃ tathā divā. </p>
              <p>[22] abhibhuyya disā sabbā, appamāṇasamādhinā.. </p>
              <p>[21] ``tamāhu sekhaṃ paṭipadaṃ {pāṭipadaṃ (?) ma0 ni0 2.27 passitabbaṃ},  atho saṃsuddhacāriyaṃ {saṃsuddhacāraṇaṃ (sī0 pī0), saṃsuddhacārinaṃ  (syā0 kaṃ0)}. </p>
              <p>[22] tamāhu loke sambuddhaṃ, dhīraṃ paṭipadantaguṃ.. </p>
              <p>[21] ``viññāṇassa nirodhena, taṇhākkhayavimuttino. </p>
              <p>[22] pajjotasseva nibbānaṃ, vimokkho hoti cetaso''ti..  dasamaṃ. </p>
            </h4>
            <h4>
              <h4n> 11. saṅkavāsuttaṃ </h4n>
              <p>[03] 92^b^.^eb^ ekaṃ samayaṃ bhagavā kosalesu cārikaṃ caramāno  mahatā bhikkhusaṅghena saddhiṃ yena saṅkavā {paṅkadhā (sī0 syā0 kaṃ0 pī0)} nāma   kosalānaṃ nigamo  tadavasari. tatra sudaṃ bhagavā saṅkavāyaṃ viharati. tena kho pana  samayena kassapagotto nāma bhikkhu saṅkavāyaṃ āvāsiko hoti. tatra  sudaṃ bhagavā sikkhāpadapaṭisaṃyuttāya dhammiyā kathāya bhikkhū  sandasseti samādapeti samuttejeti sampahaṃseti. atha kho  kassapagottassa bhikkhuno bhagavati sikkhāpadapaṭisaṃyuttāya dhammiyā  kathāya bhikkhū sandassente samādapente samuttejente sampahaṃsente ahudeva  akkhanti ahu appaccayo -- ``adhisallikhatevāyaṃ {adhisallekhatevāyaṃ (syā0  kaṃ0 ka0)} samaṇo''ti.  atha kho bhagavā saṅkavāyaṃ yathābhirantaṃ ^a^T1.0305^ea^ viharitvā yena rājagahaṃ tena  cārikaṃ pakkāmi. anupubbena cārikaṃ caramāno yena rājagahaṃ  tadavasari. tatra ^a^P1.0237^ea^ sudaṃ bhagavā rājagahe viharati.</p>
              <p>[03] atha kho kassapagottassa bhikkhuno acirapakkantassa bhagavato  ahudeva kukkuccaṃ ahu vippaṭisāro -- ``alābhā vata me, na vata me  lābhā ^a^M1.0239^ea^; dulladdhaṃ vata me, na vata me suladdhaṃ; yassa me bhagavati  sikkhāpadapaṭisaṃyuttāya dhammiyā kathāya bhikkhū sandassente  samādapente samuttejente sampahaṃsente ahudeva akkhanti ahu appaccayo  -- `adhisallikhatevāyaṃ samaṇo'ti. yaṃnūnāhaṃ yena bhagavā  tenupasaṅkameyyaṃ; upasaṅkamitvā bhagavato santike accayaṃ accayato  deseyya''nti. atha kho kassapagotto bhikkhu senāsanaṃ saṃsāmetvā  pattacīvaramādāya yena rājagahaṃ tena pakkāmi. anupubbena yena rājagahaṃ  yena gijjhakūṭo pabbato yena bhagavā tenupasaṅkami ^a^V1.0270^ea^; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  kassapagotto bhikkhu bhagavantaṃ etadavoca --</p>
              <p>[03] ``ekamidaṃ, bhante, samayaṃ bhagavā saṅkavāyaṃ viharati, saṅkavā  nāma kosalānaṃ nigamo. tatra, bhante, bhagavā sikkhāpadapaṭisaṃyuttāya  dhammiyā kathāya bhikkhū sandassesi samādapesi samuttejesi  sampahaṃsesi. tassa mayhaṃ bhagavati sikkhāpadapaṭisaṃyuttāya dhammiyā  kathāya bhikkhū sandassente samādapente samuttejente sampahaṃsente ahudeva  akkhanti ahu appaccayo ^a^T1.0306^ea^ -- `adhisallikhatevāyaṃ samaṇo'ti. atha  kho bhagavā saṅkavāyaṃ yathābhirantaṃ viharitvā yena rājagahaṃ tena  cārikaṃ pakkāmi. ( ) {(anupubbena cārikaṃ caramāno yena rājagahaṃ tadavasari.  tatra sudaṃ bhagavā rājagahe viharati. atha kho (ka0)} tassa mayhaṃ, bhante, acirapakkantassa bhagavato  ahudeva kukkuccaṃ ahu vippaṭisāro -- alābhā vata me, na vata me  lābhā; dulladdhaṃ vata me, na vata me suladdhaṃ; yassa me bhagavati  sikkhāpadapaṭisaṃyuttāya dhammiyā kathāya bhikkhū sandassente  samādapente samuttejente sampahaṃsente ahudeva akkhanti ahu appaccayo  -- `adhisallikhatevāyaṃ samaṇo'ti. yaṃnūnāhaṃ yena bhagavā  tenupasaṅkameyyaṃ; upasaṅkamitvā bhagavato santike accayaṃ accayato  deseyyanti. accayo maṃ, bhante ^a^P1.0238^ea^, accagamā  yathābālaṃ yathāmūḷhaṃ yathāakusalaṃ yassa me bhagavati  sikkhāpadapaṭisaṃyuttāya dhammiyā kathāya bhikkhū sandassente  samādapente samuttejente sampahaṃsente ahudeva akkhanti ahu appaccayo  -- `adhisallikhatevāyaṃ samaṇo'ti. tassa ^a^M1.0240^ea^ me, bhante, bhagavā accayaṃ  accayato paṭiggaṇhātu, āyatiṃ saṃvarāyā''ti.</p>
              <p>[03] ``taggha taṃ {taggha tvaṃ (sī0 pī0)}, kassapa, accayo accagamā yathābālaṃ yathāmūḷhaṃ  yathāakusalaṃ, yassa te mayi sikkhāpadapaṭisaṃyuttāya dhammiyā kathāya  bhikkhū sandassente samādapente samuttejente sampahaṃsente ahudeva  akkhanti ahu appaccayo -- `adhisallikhatevāyaṃ samaṇo'ti. yato  ca kho tvaṃ, kassapa, accayaṃ accayato disvā yathādhammaṃ paṭikarosi,  taṃ te mayaṃ paṭiggaṇhāma. vuddhihesā, kassapa, ariyassa vinaye yo  accayaṃ accayato disvā yathādhammaṃ paṭikaroti, āyatiṃ saṃvaraṃ  āpajjati.</p>
              <p>[03] ``thero cepi ^a^T1.0307^ea^, kassapa, bhikkhu hoti na sikkhākāmo na  sikkhāsamādānassa vaṇṇavādī, ye caññe bhikkhū na sikkhākāmā te  ca na sikkhāya samādapeti, ye caññe bhikkhū ^a^V1.0271^ea^ sikkhākāmā tesañca  na vaṇṇaṃ bhaṇati bhūtaṃ tacchaṃ kālena, evarūpassāhaṃ, kassapa, therassa  bhikkhuno na vaṇṇaṃ bhaṇāmi. taṃ kissa hetu? satthā hissa vaṇṇaṃ  bhaṇatīti aññe naṃ {taṃ (sī0 pī0)} bhikkhū bhajeyyuṃ, ye naṃ bhajeyyuṃ tyāssa diṭṭhānugatiṃ  āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ assa dīgharattaṃ  ahitāya dukkhāyāti. tasmāhaṃ, kassapa, evarūpassa therassa  bhikkhuno na vaṇṇaṃ bhaṇāmi. </p>
              <p>[01] ``majjhimo cepi, kassapa, bhikkhu hoti...pe0...  navo cepi, kassapa, bhikkhu hoti na sikkhākāmo na  sikkhāsamādānassa vaṇṇavādī, ye caññe bhikkhū na sikkhākāmā te  ca na sikkhāya samādapeti, ye caññe bhikkhū sikkhākāmā tesañca  na vaṇṇaṃ bhaṇati bhūtaṃ tacchaṃ kālena, evarūpassāhaṃ, kassapa, navassa  bhikkhuno na vaṇṇaṃ bhaṇāmi. taṃ kissa hetu? satthā hissa vaṇṇaṃ  bhaṇatīti aññe naṃ bhikkhū bhajeyyuṃ, ye naṃ bhajeyyuṃ ^a^P1.0239^ea^  tyāssa diṭṭhānugatiṃ āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ  assa dīgharattaṃ ahitāya dukkhāyāti. tasmāhaṃ, kassapa, evarūpassa  navassa bhikkhuno na vaṇṇaṃ bhaṇāmi.</p>
              <p>[03] ``thero ^a^M1.0241^ea^ cepi, kassapa, bhikkhu hoti sikkhākāmo  sikkhāsamādānassa vaṇṇavādī, ye caññe bhikkhū na sikkhākāmā te  ca sikkhāya samādapeti, ye caññe bhikkhū sikkhākāmā tesañca  vaṇṇaṃ bhaṇati ^a^T1.0308^ea^ bhūtaṃ tacchaṃ kālena, evarūpassāhaṃ, kassapa, therassa  bhikkhuno vaṇṇaṃ bhaṇāmi. taṃ kissa hetu? satthā hissa vaṇṇaṃ  bhaṇatīti aññe naṃ bhikkhū bhajeyyuṃ, ye naṃ bhajeyyuṃ tyāssa diṭṭhānugatiṃ  āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ assa dīgharattaṃ  hitāya sukhāyāti. tasmāhaṃ, kassapa, evarūpassa therassa bhikkhuno  vaṇṇaṃ bhaṇāmi.</p>
              <p>[03] ``majjhimo cepi, kassapa, bhikkhu hoti  sikkhākāmo...pe0... navo cepi, kassapa, bhikkhu hoti  sikkhākāmo sikkhāsamādānassa vaṇṇavādī, ye caññe bhikkhū na  sikkhākāmā te ca sikkhāya samādapeti, ye caññe bhikkhū  sikkhākāmā tesañca vaṇṇaṃ bhaṇati bhūtaṃ tacchaṃ kālena, evarūpassāhaṃ,  kassapa, navassa bhikkhuno vaṇṇaṃ bhaṇāmi. taṃ kissa hetu? satthā  hissa vaṇṇaṃ bhaṇatīti aññe naṃ bhikkhū bhajeyyuṃ, ye naṃ bhajeyyuṃ  tyāssa ^a^V1.0272^ea^ diṭṭhānugatiṃ āpajjeyyuṃ, yyāssa diṭṭhānugatiṃ āpajjeyyuṃ tesaṃ taṃ  assa dīgharattaṃ hitāya sukhāyāti. tasmāhaṃ, kassapa, evarūpassa  navassa bhikkhuno vaṇṇaṃ bhaṇāmī''ti. ekādasamaṃ. </p>
              <p>[06] samaṇavaggo navamo. </p>
              <p>[01] tassuddānaṃ -- </p>
              <p>[21] samaṇo gadrabho khettaṃ, vajjiputto ca sekkhakaṃ. </p>
              <p>[22] tayo ca sikkhanā vuttā, dve sikkhā saṅkavāya cāti.. </p>
            </h4>
          </h3>
          <h3>
            <h3n> (10) 5. loṇakapallavaggo </h3n>
            <h4>
              <h4n> 1. accāyikasuttaṃ </h4n>
              <p>[03] 93^b^.^eb^ ``tīṇimāni ^a^V1.0273^ea^ ^a^T1.0309^ea^, bhikkhave, kassakassa  gahapatissa accāyikāni karaṇīyāni. katamāni tīṇi? idha,  bhikkhave, kassako gahapati sīghaṃ sīghaṃ khettaṃ sukaṭṭhaṃ karoti  sumatikataṃ. sīghaṃ sīghaṃ khettaṃ sukaṭṭhaṃ karitvā ^a^M1.0242^ea^ sumatikataṃ sīghaṃ sīghaṃ  bījāni patiṭṭhāpeti. sīghaṃ sīghaṃ bījāni patiṭṭhāpetvā sīghaṃ sīghaṃ  udakaṃ abhinetipi ^a^P1.0240^ea^ apanetipi. imāni kho,  bhikkhave, tīṇi kassakassa gahapatissa accāyikāni karaṇīyāni.  tassa kho taṃ, bhikkhave, kassakassa gahapatissa natthi sā iddhi vā  ānubhāvo vā -- `ajjeva me dhaññāni jāyantu, sveva gabbhīni  hontu, uttarasveva paccantū'ti. atha kho, bhikkhave, hoti so  samayo yaṃ tassa kassakassa gahapatissa tāni dhaññāni  utupariṇāmīni jāyantipi gabbhīnipi honti paccantipi.</p>
              <p>[03] ``evamevaṃ kho, bhikkhave, tīṇimāni bhikkhussa  accāyikāni karaṇīyāni. katamāni tīṇi?  adhisīlasikkhāsamādānaṃ, adhicittasikkhāsamādānaṃ,  adhipaññāsikkhāsamādānaṃ -- imāni kho, bhikkhave, tīṇi  bhikkhussa accāyikāni karaṇīyāni. tassa kho taṃ, bhikkhave,  bhikkhuno natthi sā iddhi vā anubhāvo vā -- `ajjeva me  anupādāya āsavehi cittaṃ vimuccatu sve vā uttarasve vā'ti. atha  kho, bhikkhave, hoti so samayo yaṃ tassa bhikkhuno adhisīlampi  sikkhato adhicittampi sikkhato adhipaññampi sikkhato anupādāya  āsavehi cittaṃ vimuccati.</p>
              <p>[03] ``tasmātiha, bhikkhave, evaṃ sikkhitabbaṃ -- `tibbo no  chando bhavissati adhisīlasikkhāsamādāne, tibbo chando  bhavissati adhicittasikkhāsamādāne ^a^T1.0310^ea^, tibbo chando bhavissati  adhipaññāsikkhāsamādāne'ti. evañhi vo, bhikkhave,  sikkhitabba''nti. paṭhamaṃ. </p>
            </h4>
            <h4>
              <h4n> 2. pavivekasuttaṃ </h4n>
              <p>[03] 94^b^.^eb^ ``tīṇimāni ^a^V1.0274^ea^, bhikkhave, aññatitthiyā  paribbājakā pavivekāni paññāpenti. katamāni tīṇi?  cīvarapavivekaṃ, piṇḍapātapavivekaṃ, senāsanapavivekaṃ.</p>
              <p>[03] ``tatridaṃ, bhikkhave, aññatitthiyā paribbājakā  cīvarapavivekasmiṃ paññāpenti, sāṇānipi dhārenti, masāṇānipi  dhārenti, chavadussānipi dhārenti, paṃsukūlānipi dhārenti,  tirīṭānipi dhārenti, ajinampi dhārenti, ajinakkhipampi dhārenti,  kusacīrampi dhārenti, vākacīrampi dhārenti, phalakacīrampi dhārenti,  kesakambalampi dhārenti, vālakambalampi dhārenti ^a^P1.0241^ea^,  ulūkapakkhikampi ^a^M1.0243^ea^ dhārenti. idaṃ kho, bhikkhave, aññatitthiyā  paribbājakā cīvarapavivekasmiṃ paññāpenti.</p>
              <p>[03] ``tatridaṃ, bhikkhave, aññatitthiyā paribbājakā  piṇḍapātapavivekasmiṃ paññāpenti. sākabhakkhāpi honti,  sāmākabhakkhāpi honti, nīvārabhakkhāpi honti, daddulabhakkhāpi  honti, haṭabhakkhāpi honti, kaṇabhakkhāpi honti, ācāmabhakkhāpi  honti, piññākabhakkhāpi honti, tiṇabhakkhāpi honti,  gomayabhakkhāpi honti, vanamūlaphalāhārā yāpenti pavattaphalabhojī.  idaṃ kho, bhikkhave, aññatitthiyā paribbājakā piṇḍapātapavivekasmiṃ  paññāpenti.</p>
              <p>[03] ``tatridaṃ, bhikkhave, aññatitthiyā paribbājakā  senāsanapavivekasmiṃ paññāpenti araññaṃ rukkhamūlaṃ susānaṃ {rukkhamūlaṃ bhusāgāraṃ  susānaṃ (ka0)} vanapatthaṃ  abbhokāsaṃ palālapuñjaṃ bhusāgāraṃ {suññāgāraṃ (ka0)}. idaṃ kho, bhikkhave, aññatitthiyā  paribbājakā senāsanapavivekasmiṃ paññāpenti. imāni kho,  bhikkhave, tīṇi ^a^T1.0311^ea^ aññatitthiyā paribbājakā pavivekāni paññāpenti.</p>
              <p>[03] ``tīṇi kho panimāni, bhikkhave, imasmiṃ dhammavinaye  bhikkhuno pavivekāni. katamāni tīṇi? idha, bhikkhave, bhikkhu  sīlavā ca hoti, dussīlyañcassa pahīnaṃ hoti, tena ca vivitto  hoti; sammādiṭṭhiko ca hoti, micchādiṭṭhi cassa pahīnā hoti,  tāya ca vivitto hoti; khīṇāsavo ca hoti, āsavā cassa pahīnā  honti, tehi ca vivitto hoti ^a^V1.0275^ea^. yato kho, bhikkhave, bhikkhu  sīlavā hoti, dussīlyañcassa pahīnaṃ hoti, tena ca vivitto hoti;  sammādiṭṭhiko ca hoti, micchādiṭṭhi cassa pahīnā hoti, tāya ca  vivitto hoti; khīṇāsavo ca hoti, āsavā cassa pahīnā honti,  tehi ca vivitto hoti. ayaṃ vuccati, bhikkhave, `bhikkhu  aggappatto sārappatto suddho sāre patiṭṭhito'''.</p>
              <p>[03] ``seyyathāpi, bhikkhave, kassakassa gahapatissa sampannaṃ  sālikkhettaṃ. tamenaṃ kassako gahapati sīghaṃ sīghaṃ {sīghasīghaṃ (sī0 syā0 kaṃ0  pī0)} lavāpeyya. sīghaṃ  sīghaṃ lavāpetvā sīghaṃ sīghaṃ saṅgharāpeyya. sīghaṃ sīghaṃ saṅgharāpetvā  sīghaṃ sīghaṃ ^a^M1.0244^ea^ ubbahāpeyya ^a^P1.0242^ea^ {ubbāhāpeyya (syā0 kaṃ0)}. sīghaṃ sīghaṃ  ubbahāpetvā sīghaṃ sīghaṃ puñjaṃ kārāpeyya. sīghaṃ sīghaṃ puñjaṃ kārāpetvā  sīghaṃ sīghaṃ maddāpeyya. sīghaṃ sīghaṃ maddāpetvā sīghaṃ sīghaṃ palālāni  uddharāpeyya. sīghaṃ sīghaṃ palālāni uddharāpetvā sīghaṃ sīghaṃ bhusikaṃ  uddharāpeyya. sīghaṃ sīghaṃ bhusikaṃ uddharāpetvā sīghaṃ sīghaṃ opunāpeyya.  sīghaṃ sīghaṃ opunāpetvā sīghaṃ sīghaṃ atiharāpeyya. sīghaṃ sīghaṃ  atiharāpetvā sīghaṃ ^a^T1.0312^ea^ sīghaṃ koṭṭāpeyya. sīghaṃ sīghaṃ koṭṭāpetvā sīghaṃ  sīghaṃ thusāni uddharāpeyya. evamassu {evassu (ka0)} tāni, bhikkhave, kassakassa  gahapatissa dhaññāni aggappattāni sārappattāni suddhāni sāre  patiṭṭhitāni.</p>
              <p>[03] ``evamevaṃ kho, bhikkhave, yato bhikkhu sīlavā ca hoti,  dussīlyañcassa pahīnaṃ hoti, tena ca vivitto hoti; sammādiṭṭhiko  ca hoti, micchādiṭṭhi cassa pahīnā hoti, tāya ca vivitto hoti;  khīṇāsavo ca hoti, āsavā cassa pahīnā honti, tehi ca vivitto  hoti. ayaṃ vuccati, bhikkhave, `bhikkhu aggappatto sārappatto suddho  sāre patiṭṭhito'''ti. dutiyaṃ. </p>
            </h4>
            <h4>
              <h4n> 3. saradasuttaṃ </h4n>
              <p>[03] 95^b^.^eb^ ``seyyathāpi, bhikkhave, saradasamaye viddhe  vigatavalāhake deve ādicco nabhaṃ abbhussakkamāno {abbhussukkamāno (sī0   pī0)} sabbaṃ ākāsagataṃ  tamagataṃ abhivihacca bhāsate ca tapate ca virocati ca.</p>
              <p>[03] ``evamevaṃ kho, bhikkhave, yato ariyasāvakassa virajaṃ  vītamalaṃ dhammacakkhuṃ uppajjati {udapādi (sabbattha)}, saha ^a^V1.0276^ea^ dassanuppādā, bhikkhave,  ariyasāvakassa tīṇi saṃyojanāni pahīyanti -- sakkāyadiṭṭhi,  vicikicchā, sīlabbataparāmāso.</p>
              <p>[03] ``athāparaṃ dvīhi dhammehi niyyāti abhijjhāya ca byāpādena  ca. so vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati.  tasmiṃ ce, bhikkhave, samaye ariyasāvako kālaṃ kareyya, natthi   taṃ {tassa (ka0)}  saṃyojanaṃ yena ^a^M1.0245^ea^ saṃyojanena saṃyutto ariyasāvako puna   imaṃ {punayimaṃ (syā0 kaṃ0 ka0)} lokaṃ āgaccheyyā''ti. tatiyaṃ. </p>
            </h4>
            <h4>
              <h4n> 4. parisāsuttaṃ </h4n>
              <p>[03] 96^b^.^eb^ ``tisso ^a^T1.0313^ea^ imā, bhikkhave, parisā. katamā  tisso? aggavatī parisā, vaggā parisā, samaggā parisā.</p>
              <p>[03] ``katamā ^a^P1.0243^ea^ ca, bhikkhave, aggavatī parisā?  idha, bhikkhave, yassaṃ parisāyaṃ therā bhikkhū na bāhulikā honti  na sāthalikā, okkamane nikkhittadhurā paviveke pubbaṅgamā, vīriyaṃ  ārabhanti appattassa pattiyā anadhigatassa adhigamāya asacchikatassa  sacchikiriyāya, tesaṃ pacchimā janatā diṭṭhānugatiṃ āpajjati. sāpi  hoti na bāhulikā na sāthalikā okkamane nikkhittadhurā paviveke  pubbaṅgamā, vīriyaṃ ārabhati appattassa pattiyā anadhigatassa  adhigamāya asacchikatassa sacchikiriyāya. ayaṃ vuccati,  bhikkhave, aggavatī parisā.</p>
              <p>[03] ``katamā ca, bhikkhave, vaggā parisā? idha, bhikkhave,  yassaṃ parisāyaṃ bhikkhū bhaṇḍanajātā kalahajātā vivādāpannā  aññamaññaṃ mukhasattīhi vitudantā viharanti, ayaṃ vuccati, bhikkhave,  vaggā parisā.</p>
              <p>[03] ``katamā ca, bhikkhave, samaggā parisā? idha, bhikkhave,  yassaṃ parisāyaṃ bhikkhū samaggā sammodamānā avivadamānā  khīrodakībhūtā aññamaññaṃ piyacakkhūhi sampassantā viharanti, ayaṃ  vuccati, bhikkhave, samaggā parisā.</p>
              <p>[03] ``yasmiṃ ^a^V1.0277^ea^, bhikkhave, samaye bhikkhū samaggā sammodamānā  avivadamānā khīrodakībhūtā aññamaññaṃ piyacakkhūhi sampassantā  viharanti, bahuṃ, bhikkhave, bhikkhū tasmiṃ samaye puññaṃ pasavanti.  brahmaṃ, bhikkhave, vihāraṃ tasmiṃ samaye bhikkhū viharanti, yadidaṃ  muditāya cetovimuttiyā. pamuditassa pīti jāyati, pītimanassa  kāyo passambhati, passaddhakāyo sukhaṃ vediyati, sukhino cittaṃ ^a^T1.0314^ea^  samādhiyati.</p>
              <p>[03] ``seyyathāpi, bhikkhave, uparipabbate thullaphusitake deve  vassante taṃ udakaṃ yathāninnaṃ pavattamānaṃ pabbatakandarapadarasākhā  paripūreti, pabbatakandarapadarasākhā paripūrā kusobbhe {kussumbhe (sī0 pī0),  kusumbhe (syā0 kaṃ0 ka0)} paripūrenti,  kusobbhā paripūrā mahāsobbhe ^a^M1.0246^ea^ paripūrenti, mahāsobbhā paripūrā  kunnadiyo paripūrenti, kunnadiyo paripūrā mahānadiyo paripūrenti,  mahānadiyo paripūrā samuddaṃ {samuddasāgare (ka0)} paripūrenti.</p>
              <p>[03] ``evamevaṃ kho, bhikkhave, yasmiṃ samaye bhikkhū samaggā  sammodamānā avivadamānā khīrodakībhūtā aññamaññaṃ piyacakkhūhi  ^a^P1.0244^ea^ sampassantā viharanti, bahuṃ, bhikkhave, bhikkhū  tasmiṃ samaye puññaṃ pasavanti. brahmaṃ, bhikkhave, vihāraṃ tasmiṃ samaye  bhikkhū viharanti, yadidaṃ muditāya cetovimuttiyā. pamuditassa  pīti jāyati, pītimanassa kāyo passambhati, passaddhakāyo sukhaṃ  vediyati, sukhino cittaṃ samādhiyati. imā kho, bhikkhave,  tisso parisā''ti. catutthaṃ. </p>
            </h4>
            <h4>
              <h4n> 5. paṭhamāajānīyasuttaṃ </h4n>
              <p>[03] 97^b^.^eb^ ``tīhi, bhikkhave, aṅgehi samannāgato rañño  bhadro {bhaddo (ka0)} assājānīyo rājāraho hoti rājabhoggo, rañño aṅganteva  saṅkhyaṃ {saṅkhaṃ (sī0 syā0 kaṃ0 pī0)} gacchati. katamehi tīhi? idha, bhikkhave, rañño bhadro  assājānīyo vaṇṇasampanno ca hoti balasampanno ca javasampanno ca.  imehi kho, bhikkhave, tīhi aṅgehi samannāgato rañño bhadro  assājānīyo rājāraho hoti rājabhoggo, rañño aṅganteva saṅkhyaṃ  gacchati. evamevaṃ kho, bhikkhave, tīhi dhammehi samannāgato bhikkhu  āhuneyyo hoti pāhuneyyo dakkhiṇeyyo añjalikaraṇīyo anuttaraṃ  puññakkhettaṃ ^a^V1.0278^ea^ lokassa. katamehi tīhi ^a^T1.0315^ea^? idha, bhikkhave, bhikkhu  vaṇṇasampanno ca hoti balasampanno ca javasampanno ca.</p>
              <p>[03] ``kathañca, bhikkhave, bhikkhu vaṇṇasampanno hoti? idha,  bhikkhave, bhikkhu sīlavā hoti, pātimokkhasaṃvarasaṃvuto viharati  ācāragocarasampanno aṇumattesu vajjesu bhayadassāvī, samādāya  sikkhati sikkhāpadesu. evaṃ kho, bhikkhave, bhikkhu vaṇṇasampanno  hoti.</p>
              <p>[03] ``kathañca, bhikkhave, bhikkhu balasampanno hoti? idha,  bhikkhave, bhikkhu āraddhavīriyo viharati akusalānaṃ dhammānaṃ  pahānāya kusalānaṃ dhammānaṃ ^a^M1.0247^ea^ upasampadāya thāmavā daḷhaparakkamo  anikkhittadhuro kusalesu dhammesu. evaṃ kho, bhikkhave, bhikkhu  balasampanno hoti.</p>
              <p>[03] ``kathañca, bhikkhave, bhikkhu javasampanno hoti? idha,  bhikkhave, bhikkhu `idaṃ dukkha'nti yathābhūtaṃ pajānāti; `ayaṃ  dukkhasamudayo'ti yathābhūtaṃ pajānāti; `ayaṃ ^a^P1.0245^ea^  dukkhanirodho'ti yathābhūtaṃ pajānāti; `ayaṃ dukkhanirodhagāminī  paṭipadā'ti yathābhūtaṃ pajānāti. evaṃ kho, bhikkhave, bhikkhu  javasampanno hoti. imehi kho, bhikkhave, tīhi dhammehi samannāgato  bhikkhu āhuneyyo hoti pāhuneyyo dakkhiṇeyyo añjalikaraṇīyo  anuttaraṃ puññakkhettaṃ lokassā''ti. pañcamaṃ. </p>
            </h4>
            <h4>
              <h4n> 6. dutiyāajānīyasuttaṃ </h4n>
              <p>[03] 98^b^.^eb^ ``tīhi, bhikkhave, aṅgehi samannāgato rañño  bhadro assājānīyo rājāraho hoti rājabhoggo, rañño aṅganteva  saṅkhayaṃ gacchati. katamehi tīhi? idha, bhikkhave, rañño bhadro  assājānīyo vaṇṇasampanno ca hoti balasampanno ca javasampanno ca.  imehi kho, bhikkhave, tīhi aṅgehi samannāgato rañño bhadro  assājānīyo rājāraho ^a^T1.0316^ea^ hoti rājabhoggo, rañño aṅganteva saṅkhyaṃ  gacchati. evamevaṃ kho, bhikkhave, tīhi dhammehi samannāgato bhikkhu  āhuneyyo hoti...pe0... anuttaraṃ puññakkhettaṃ lokassa. katamehi  tīhi? idha, bhikkhave, bhikkhu vaṇṇasampanno ca hoti balasampanno  ca javasampanno ca.</p>
              <p>[03] ``kathañca ^a^V1.0279^ea^, bhikkhave, bhikkhu vaṇṇasampanno hoti? idha,  bhikkhave, bhikkhu sīlavā hoti...pe0... samādāya sikkhati  sikkhāpadesu. evaṃ kho, bhikkhave, bhikkhu vaṇṇasampanno hoti.</p>
              <p>[03] ``kathañca, bhikkhave, bhikkhu balasampanno hoti? idha,  bhikkhave, bhikkhu āraddhavīriyo viharati akusalānaṃ dhammānaṃ  pahānāya kusalānaṃ dhammānaṃ upasampadāya thāmavā daḷhaparakkamo  anikkhittadhuro kusalesu dhammesu. evaṃ kho, bhikkhave, bhikkhu  balasampanno hoti.</p>
              <p>[03] ``kathañca, bhikkhave, bhikkhu javasampanno hoti? idha,  bhikkhave, bhikkhu pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī ^a^M1.0248^ea^ anāvattidhammo tasmā lokā.  evaṃ kho, bhikkhave, bhikkhu javasampanno hoti. imehi kho,  bhikkhave, tīhi dhammehi samannāgato bhikkhu āhuneyyo hoti...pe0...  anuttaraṃ puññakkhettaṃ lokassā''ti. chaṭṭhaṃ. </p>
            </h4>
            <h4>
              <h4n> 7. tatiyāajānīyasuttaṃ </h4n>
              <p>[03] 99^b^.^eb^ ``tīhi, bhikkhave, aṅgehi samannāgato rañño  bhadro assājānīyo rājāraho hoti rājabhoggo, rañño aṅganteva  saṅkhayaṃ gacchati. katamehi tīhi? idha ^a^P1.0246^ea^,  bhikkhave, rañño bhadro assājānīyo vaṇṇasampanno ca hoti  balasampanno ca javasampanno ca. imehi kho, bhikkhave, tīhi aṅgehi  samannāgato rañño bhadro assājānīyo rājāraho ^a^T1.0317^ea^ hoti rājabhoggo,  rañño aṅganteva saṅkhyaṃ gacchati. evamevaṃ kho, bhikkhave, tīhi  dhammehi samannāgato bhikkhu āhuneyyo hoti pāhuneyyo dakkhiṇeyyo  añjalikaraṇīyo anuttaraṃ puññakkhettaṃ lokassa. katamehi tīhi?  idha, bhikkhave, bhikkhu vaṇṇasampanno ca hoti balasampanno ca  javasampanno ca.</p>
              <p>[03] ``kathañca, bhikkhave, bhikkhu vaṇṇasampanno hoti? idha,  bhikkhave, bhikkhu sīlavā hoti ^a^V1.0280^ea^, pātimokkhasaṃvarasaṃvuto viharati  ācāragocarasampanno aṇumattesu vajjesu bhayadassāvī, samādāya  sikkhati sikkhāpadesu. evaṃ kho, bhikkhave, bhikkhu vaṇṇasampanno  hoti.</p>
              <p>[03] ``kathañca, bhikkhave, bhikkhu balasampanno hoti? idha,  bhikkhave, bhikkhu āraddhavīriyo viharati akusalānaṃ dhammānaṃ  pahānāya kusalānaṃ dhammānaṃ upasampadāya thāmavā daḷhaparakkamo  anikkhittadhuro kusalesu dhammesu. evaṃ kho, bhikkhave, bhikkhu  balasampanno hoti.</p>
              <p>[03] ``kathañca, bhikkhave, bhikkhu javasampanno hoti? idha,  bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ abhiññā sacchikatvā upasampajja viharati. evaṃ  kho, bhikkhave, bhikkhu javasampanno hoti. imehi kho, bhikkhave,  tīhi dhammehi samannāgato bhikkhu āhuneyyo hoti...pe0... anuttaraṃ  puññakkhettaṃ lokassā''ti. sattamaṃ. </p>
            </h4>
            <h4>
              <h4n> 8. potthakasuttaṃ </h4n>
              <p>[03] 100^b^.^eb^ ``navopi ^a^M1.0249^ea^, bhikkhave, potthako dubbaṇṇo ca  hoti dukkhasamphasso ca appaggho ca; majjhimopi, bhikkhave,  potthako dubbaṇṇo ca hoti dukkhasamphasso ca appaggho ca;  jiṇṇopi, bhikkhave, potthako dubbaṇṇo ca hoti dukkhasamphasso ca  appaggho ca. jiṇṇampi, bhikkhave, potthakaṃ ukkhaliparimajjanaṃ vā  karonti saṅkārakūṭe ^a^T1.0318^ea^ vā naṃ {taṃ (sī0), ṭhāne (ka0)} chaḍḍenti.</p>
              <p>[03] ``evamevaṃ kho, bhikkhave, navo cepi bhikkhu hoti dussīlo  pāpadhammo. idamassa dubbaṇṇatāya vadāmi. seyyathāpi ^a^P1.0247^ea^  so, bhikkhave, potthako dubbaṇṇo tathūpamāhaṃ, bhikkhave,  imaṃ puggalaṃ vadāmi. ye kho panassa sevanti bhajanti payirupāsanti  diṭṭhānugatiṃ āpajjanti, tesaṃ taṃ hoti dīgharattaṃ ahitāya dukkhāya.  idamassa dukkhasamphassatāya vadāmi. seyyathāpi so, bhikkhave,  potthako dukkhasamphasso tathūpamāhaṃ, bhikkhave, imaṃ puggalaṃ vadāmi.  yesaṃ kho pana so {yesaṃ kho pana (sī0 syā0 kaṃ0 pī0), yesaṃ so (ka0)  pu0 pa0 116 passitabbaṃ} paṭiggaṇhāti  cīvarapiṇḍapātasenāsanagilānappaccayabhesajjaparikkhāraṃ, tesaṃ taṃ na  mahapphalaṃ hoti na mahānisaṃsaṃ. idamassa appagghatāya vadāmi  ^a^V1.0281^ea^. seyyathāpi so, bhikkhave, potthako appaggho tathūpamāhaṃ, bhikkhave, imaṃ  puggalaṃ vadāmi. majjhimo cepi, bhikkhave, bhikkhu hoti...pe0...  thero cepi, bhikkhave, bhikkhu hoti dussīlo pāpadhammo, idamassa  dubbaṇṇatāya vadāmi. seyyathāpi so, bhikkhave, potthako dubbaṇṇo  tathūpamāhaṃ, bhikkhave, imaṃ puggalaṃ vadāmi. ye kho panassa sevanti  bhajanti payirupāsanti diṭṭhānugatiṃ āpajjanti, tesaṃ taṃ hoti dīgharattaṃ  ahitāya dukkhāya. idamassa dukkhasamphassatāya vadāmi.  seyyathāpi so, bhikkhave, potthako dukkhasamphasso tathūpamāhaṃ,  bhikkhave, imaṃ puggalaṃ vadāmi. yesaṃ kho pana so paṭiggaṇhāti  cīvarapiṇḍapātasenāsanagilānappaccayabhesajjaparikkhāraṃ, tesaṃ taṃ na  mahapphalaṃ hoti na mahānisaṃsaṃ. idamassa appagghatāya vadāmi.  seyyathāpi so, bhikkhave, potthako appaggho ^a^T1.0319^ea^ tathūpamāhaṃ, bhikkhave, imaṃ  puggalaṃ vadāmi.</p>
              <p>[03] ``evarūpo cāyaṃ, bhikkhave, thero bhikkhu saṅghamajjhe bhaṇati.  tamenaṃ bhikkhū evamāhaṃsu -- `kiṃ nu kho tuyhaṃ bālassa  abyattassa bhaṇitena, tvampi nāma bhaṇitabbaṃ maññasī'ti! so  kupito anattamano tathārūpiṃ vācaṃ nicchāreti ^a^M1.0250^ea^ yathārūpāya vācāya  saṅgho taṃ ukkhipati, saṅkārakūṭeva naṃ potthakaṃ.</p>
              <p>[03] ``navampi, bhikkhave, kāsikaṃ vatthaṃ vaṇṇavantañceva hoti  sukhasamphassañca mahagghañca; majjhimampi, bhikkhave ^a^P1.0248^ea^,  kāsikaṃ vatthaṃ vaṇṇavantañceva hoti sukhasamphassañca  mahagghañca; jiṇṇampi, bhikkhave, kāsikaṃ vatthaṃ vaṇṇavantañceva hoti  sukhasamphassañca mahagghañca. jiṇṇampi, bhikkhave, kāsikaṃ vatthaṃ  ratanapaliveṭhanaṃ vā karoti gandhakaraṇḍake vā naṃ pakkhipanti.</p>
              <p>[03] ``evamevaṃ kho, bhikkhave, navo cepi bhikkhu hoti sīlavā  kalyāṇadhammo, idamassa suvaṇṇatāya vadāmi. seyyathāpi taṃ,  bhikkhave, kāsikaṃ vatthaṃ vaṇṇavantaṃ tathūpamāhaṃ, bhikkhave, imaṃ puggalaṃ  vadāmi. ye kho panassa sevanti bhajanti payirupāsanti diṭṭhānugatiṃ  āpajjanti, tesaṃ taṃ hoti dīgharattaṃ hitāya sukhāya. idamassa  sukhasamphassatāya vadāmi. seyyathāpi taṃ, bhikkhave, kāsikaṃ vatthaṃ  sukhasamphassaṃ tathūpamāhaṃ, bhikkhave, imaṃ puggalaṃ vadāmi. yesaṃ kho  pana so paṭiggaṇhāti  cīvarapiṇḍapātasenāsanagilānappaccayabhesajjaparikkhāraṃ ^a^V1.0282^ea^, tesaṃ taṃ mahapphalaṃ  hoti mahānisaṃsaṃ. idamassa mahagghatāya vadāmi. seyyathāpi taṃ,  bhikkhave, kāsikaṃ vatthaṃ mahagghaṃ tathūpamāhaṃ, bhikkhave, imaṃ puggalaṃ  vadāmi. majjhimo ^a^T1.0320^ea^ cepi, bhikkhave, bhikkhu hoti...pe0... thero  cepi, bhikkhave, bhikkhu hoti...pe0... puggalaṃ vadāmi.</p>
              <p>[03] ``evarūpo cāyaṃ, bhikkhave, thero bhikkhu saṅghamajjhe bhaṇati  ^a^P1.0249^ea^. tamenaṃ bhikkhū evamāhaṃsu -- `appasaddā  āyasmanto hotha, thero bhikkhu dhammañca vinayañca bhaṇatī'ti.  tasmātiha, bhikkhave, evaṃ sikkhitabbaṃ -- `kāsikavatthūpamā  bhavissāma, na potthakūpamā'ti {kāsikaṃ vatthaṃ tathūpamāhaṃ bhavissāmi, na  potthakūpamāhanti (ka0)}. evañhi vo, bhikkhave,  sikkhitabba''nti. aṭṭhamaṃ. </p>
            </h4>
            <h4>
              <h4n> 9. loṇakapallasuttaṃ </h4n>
              <p>[03] 101^b^.^eb^ ``yo {yo kho (syā0 kaṃ0), yo ca kho (ka0)},   bhikkhave, evaṃ vadeyya -- `yathā  yathāyaṃ puriso kammaṃ karoti tathā tathā taṃ paṭisaṃvediyatī'ti, evaṃ  santaṃ, bhikkhave, brahmacariyavāso na hoti, okāso na paññāyati  sammā dukkhassa antakiriyāya ^a^M1.0251^ea^. yo ca kho, bhikkhave, evaṃ vadeyya  -- `yathā yathā vedanīyaṃ ayaṃ puriso kammaṃ karoti tathā tathāssa  vipākaṃ paṭisaṃvediyatī'ti, evaṃ santaṃ, bhikkhave, brahmacariyavāso  hoti, okāso paññāyati sammā dukkhassa ^a^T1.0321^ea^ antakiriyāya. idha,  bhikkhave, ekaccassa puggalassa appamattakampi pāpakammaṃ {pāpaṃ kammaṃ (sī0  pī0)} kataṃ tamenaṃ  nirayaṃ upaneti. idha pana, bhikkhave, ekaccassa puggalassa  tādisaṃyeva appamattakaṃ pāpakammaṃ kataṃ diṭṭhadhammavedanīyaṃ hoti, nā'ṇupi  khāyati, kiṃ bahudeva.</p>
              <p>[03] ``kathaṃrūpassa, bhikkhave, puggalassa appamattakampi pāpakammaṃ  kataṃ tamenaṃ nirayaṃ upaneti? idha pana, bhikkhave, ekacco puggalo  abhāvitakāyo hoti abhāvitasīlo abhāvitacitto abhāvitapañño  paritto appātumo appadukkhavihārī. evarūpassa, bhikkhave,  puggalassa appamattakampi pāpakammaṃ kataṃ tamenaṃ nirayaṃ upaneti.</p>
              <p>[03] ``kathaṃrūpassa, bhikkhave, puggalassa tādisaṃyeva appamattakaṃ  pāpakammaṃ kataṃ diṭṭhadhammavedanīyaṃ hoti, nā'ṇupi khāyati, kiṃ bahudeva?  idha, bhikkhave, ekacco puggalo bhāvitakāyo ^a^V1.0283^ea^ hoti bhāvitasīlo  bhāvitacitto bhāvitapañño aparitto mahatto {mahattā (sī0 syā0 kaṃ0 pī0)} appamāṇavihārī.  evarūpassa, bhikkhave, puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``seyyathāpi ^a^P1.0250^ea^, bhikkhave, puriso  loṇakapallaṃ {loṇaphalaṃ (sī0 syā0 kaṃ0 pī0)} paritte udakamallake  {udakakapallake (ka0)} pakkhipeyya. taṃ kiṃ maññatha,  bhikkhave, api nu taṃ parittaṃ udakaṃ {udakamallake udakaṃ (sī0 syā0 kaṃ0 pī0)} amunā   loṇakapallena loṇaṃ assa  apeyya''nti? ``evaṃ, bhante''. ``taṃ kissa hetu''? ``aduñhi,  bhante, parittaṃ udakakapallake udakaṃ, taṃ amunā loṇakapallena loṇaṃ  assa apeyya''nti. ``seyyathāpi, bhikkhave, puriso ^a^T1.0322^ea^ loṇakapallakaṃ  gaṅgāya nadiyā pakkhipeyya. taṃ kiṃ maññatha, bhikkhave, api nu sā  gaṅgā nadī amunā loṇakapallena loṇaṃ assa apeyyā''ti? ``no  hetaṃ, bhante''. ``taṃ kissa hetu''? ``asu hi, bhante, gaṅgāya  nadiyā mahā udakakkhandho so amunā loṇakapallena loṇo na assa  apeyyo''ti {loṇaṃ nevassa apeyyanti (sī0), na loṇo assa apeyyoti  (pī0)}.</p>
              <p>[03] ``evamevaṃ ^a^M1.0252^ea^ kho, bhikkhave, idhekaccassa puggalassa  appamattakampi pāpakammaṃ kataṃ tamenaṃ nirayaṃ upaneti. idha, bhikkhave,  ekaccassa puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``kathaṃrūpassa, bhikkhave, puggalassa appamattakampi pāpakammaṃ  kataṃ tamenaṃ nirayaṃ upaneti? idha, bhikkhave, ekacco puggalo  abhāvitakāyo hoti abhāvitasīlo abhāvitacitto abhāvitapañño  paritto appātumo appadukkhavihārī. evarūpassa, bhikkhave,  puggalassa appamattakampi pāpakammaṃ kataṃ tamenaṃ nirayaṃ upaneti.</p>
              <p>[03] ``kathaṃrūpassa, bhikkhave, puggalassa tādisaṃyeva appamattakaṃ  pāpakammaṃ kataṃ diṭṭhadhammavedanīyaṃ hoti, nāṇupi khāyati, kiṃ bahudeva?  idha, bhikkhave, ekacco puggalo bhāvitakāyo hoti bhāvitasīlo  bhāvitacitto bhāvitapañño aparitto mahatto appamāṇavihārī.  evarūpassa, bhikkhave, puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``idha ^a^V1.0284^ea^, bhikkhave, ekacco aḍḍhakahāpaṇenapi bandhanaṃ  nigacchati, kahāpaṇenapi bandhanaṃ nigacchati, kahāpaṇasatenapi ^a^P1.0251^ea^  bandhanaṃ nigacchati. idha, bhikkhave, ekacco  aḍḍhakahāpaṇenapi na bandhanaṃ nigacchati, kahāpaṇenapi na ^a^T1.0323^ea^ bandhanaṃ  nigacchati, kahāpaṇasatenapi na bandhanaṃ nigacchati.</p>
              <p>[03] ``kathaṃrūpo, bhikkhave, aḍḍhakahāpaṇenapi bandhanaṃ nigacchati,  kahāpaṇenapi bandhanaṃ nigacchati, kahāpaṇasatenapi bandhanaṃ nigacchati?  idha, bhikkhave, ekacco daliddo hoti appassako appabhogo.  evarūpo, bhikkhave, aḍḍhakahāpaṇenapi bandhanaṃ nigacchati, kahāpaṇenapi  bandhanaṃ nigacchati, kahāpaṇasatenapi bandhanaṃ nigacchati.</p>
              <p>[03] ``kathaṃrūpo, bhikkhave, aḍḍhakahāpaṇenapi na bandhanaṃ  nigacchati, kahāpaṇenapi na bandhanaṃ nigacchati, kahāpaṇasatenapi na  bandhanaṃ nigacchati? idha, bhikkhave, ekacco aḍḍho hoti mahaddhano  mahābhogo. evarūpo, bhikkhave, aḍḍhakahāpaṇenapi na bandhanaṃ  nigacchati, kahāpaṇenapi na bandhanaṃ nigacchati, kahāpaṇasatenapi na  bandhanaṃ nigacchati. evamevaṃ kho, bhikkhave, idhekaccassa puggalassa  appamattakaṃ pāpakammaṃ kataṃ. tamenaṃ nirayaṃ upaneti. idha ^a^M1.0253^ea^, bhikkhave,  ekaccassa puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``kathaṃrūpassa, bhikkhave, puggalassa appamattakaṃ pāpakammaṃ kataṃ,  tamenaṃ nirayaṃ upaneti? idha, bhikkhave, ekacco puggalo  abhāvitakāyo hoti abhāvitasīlo abhāvitacitto abhāvitapañño  paritto appātumo appadukkhavihārī. evarūpassa, bhikkhave,  puggalassa tādisaṃyeva appamattakaṃ pāpakammaṃ kataṃ tamenaṃ nirayaṃ upaneti.</p>
              <p>[03] ``kathaṃrūpassa, bhikkhave, puggalassa tādisaṃyeva appamattakaṃ  pāpakammaṃ kataṃ diṭṭhadhammavedanīyaṃ hoti, nāṇupi khāyati, kiṃ bahudeva?  idha, bhikkhave, ekacco puggalo bhāvitakāyo hoti bhāvitasīlo  bhāvitacitto bhāvitapañño aparitto mahatto appamāṇavihārī.  evarūpassa, bhikkhave, puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``idha ^a^V1.0285^ea^, bhikkhave, ekacco puggalo bhāvitakāyo hoti  bhāvitasīlo bhāvitacitto bhāvitapañño aparitto mahatto  appamāṇavihārī. evarūpassa, bhikkhave, puggalassa tādisaṃyeva  appamattakaṃ pāpakammaṃ kataṃ diṭṭhadhammavedanīyaṃ hoti, nāṇupi khāyati,  kiṃ bahudeva. seyyathāpi, bhikkhave, orabbhiko vā urabbhaghātako vā  ^a^P1.0252^ea^ appekaccaṃ urabbhaṃ adinnaṃ ādiyamānaṃ pahoti hantuṃ  vā bandhituṃ vā jāpetuṃ vā yathāpaccayaṃ vā kātuṃ, appekaccaṃ urabbhaṃ  adinnaṃ ādiyamānaṃ nappahoti hantuṃ vā bandhituṃ vā jāpetuṃ vā  yathāpaccayaṃ vā kātuṃ.</p>
              <p>[03] ``kathaṃrūpaṃ, bhikkhave, orabbhiko vā urabbhaghātako vā urabbhaṃ  adinnaṃ ādiyamānaṃ pahoti hantuṃ vā bandhituṃ vā jāpetuṃ vā  yathāpaccayaṃ vā kātuṃ? idha, bhikkhave, ekacco daliddo hoti  appassako appabhogo. evarūpaṃ ^a^T1.0324^ea^, bhikkhave, orabbhiko vā  urabbhaghātako vā urabbhaṃ adinnaṃ ādiyamānaṃ pahoti hantuṃ vā bandhituṃ  vā jāpetuṃ vā yathāpaccayaṃ vā kātuṃ.</p>
              <p>[03] ``kathaṃrūpaṃ, bhikkhave, orabbhiko vā urabbhaghātako vā urabbhaṃ  adinnaṃ ādiyamānaṃ nappahoti hantuṃ vā bandhituṃ vā jāpetuṃ vā  yathāpaccayaṃ vā kātuṃ ^a^M1.0254^ea^. idha, bhikkhave, ekacco aḍḍho hoti mahaddhano  mahābhogo rājā vā rājamahāmatto vā. evarūpaṃ, bhikkhave,  orabbhiko vā urabbhaghātako vā urabbhaṃ adinnaṃ ādiyamānaṃ nappahoti  hantuṃ vā bandhituṃ vā jāpetuṃ vā yathāpaccayaṃ vā kātuṃ. aññadatthu  pañjalikova {pañjaliko (ka0)} naṃ {paraṃ (ka0)} yācati -- `dehi   me, mārisa, urabbhaṃ vā urabbhadhanaṃ  vā'ti. evamevaṃ kho, bhikkhave, idhekaccassa puggalassa tādisaṃyeva  appamattakampi pāpakammaṃ kataṃ tamenaṃ nirayaṃ upaneti. idha pana,  bhikkhave, ekaccassa puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``kathaṃrūpassa, bhikkhave, puggalassa appamattakampi pāpakammaṃ  kataṃ tamenaṃ nirayaṃ upaneti? idha, bhikkhave, ekacco puggalo  abhāvitakāyo hoti abhāvitasīlo abhāvitacitto abhāvitapañño  paritto appātumo appadukkhavihārī. evarūpassa, bhikkhave,  puggalassa ^a^P1.0253^ea^ appamattakampi pāpakammaṃ kataṃ tamenaṃ  nirayaṃ upaneti.</p>
              <p>[03] ``kathaṃrūpassa ^a^V1.0286^ea^, bhikkhave, puggalassa tādisaṃyeva appamattakaṃ  pāpakammaṃ kataṃ diṭṭhadhammavedanīyaṃ hoti, nāṇupi khāyati, kiṃ bahudeva?  idha, bhikkhave, ekacco puggalo bhāvitakāyo hoti bhāvitasīlo  bhāvitacitto bhāvitapañño aparitto mahatto appamāṇavihārī.  evarūpassa, bhikkhave, puggalassa tādisaṃyeva appamattakaṃ pāpakammaṃ kataṃ  diṭṭhadhammavedanīyaṃ hoti, nāṇupi khāyati, kiṃ bahudeva.</p>
              <p>[03] ``yo, bhikkhave, evaṃ vadeyya -- `yathā yathāyaṃ puriso kammaṃ  karoti tathā tathā taṃ paṭisaṃvedetī'ti, evaṃ santaṃ, bhikkhave,  brahmacariyavāso na hoti, okāso na paññāyati sammā dukkhassa  antakiriyāya. yo ca kho, bhikkhave, evaṃ vadeyya -- `yathā yathā  vedanīyaṃ ayaṃ puriso kammaṃ karoti tathā tathā tassa vipākaṃ  paṭisaṃvedetī'ti, evaṃ santaṃ, bhikkhave, brahmacariyavāso hoti,  okāso paññāyati sammā dukkhassa antakiriyāyā''ti. navamaṃ. </p>
            </h4>
            <h4>
              <h4n> 10. paṃsudhovakasuttaṃ </h4n>
              <p>[03] 102^b^.^eb^ ``santi ^a^M1.0255^ea^, bhikkhave, jātarūpassa oḷārikā  upakkilesā paṃsuvālukā ^a^T1.0325^ea^ {paṃsuvālikā (sī0 syā0 kaṃ0 pī0)} sakkharakaṭhalā. tamenaṃ paṃsudhovako vā  paṃsudhovakantevāsī vā doṇiyaṃ ākiritvā dhovati sandhovati  niddhovati. tasmiṃ pahīne tasmiṃ byantīkate santi jātarūpassa  majjhimasahagatā upakkilesā sukhumasakkharā thūlavālukā {thūlavālikā (sī0  pī0), thullavālikā (syā0 kaṃ0)}. tamenaṃ  paṃsudhovako vā paṃsudhovakantevāsī vā dhovati sandhovati niddhovati.  tasmiṃ pahīne tasmiṃ byantīkate santi jātarūpassa sukhumasahagatā  upakkilesā sukhumavālukā kāḷajallikā. tamenaṃ paṃsudhovako vā  paṃsudhovakantevāsī vā dhovati sandhovati niddhovati. tasmiṃ pahīne  tasmiṃ byantīkate athāparaṃ suvaṇṇasikatāvasissanti  {suvaṇṇajātarūpakāvasissanti (ka0)}. tamenaṃ  suvaṇṇakāro vā suvaṇṇakārantevāsī vā jātarūpaṃ mūsāyaṃ pakkhipitvā  dhamati sandhamati niddhamati ^a^P1.0254^ea^. taṃ hoti jātarūpaṃ  dhantaṃ sandhantaṃ {adhantaṃ asandhantaṃ (syā0 kaṃ0)} niddhantaṃ   aniddhantakasāvaṃ {aniddhantaṃ anihitaṃ aninnītakasāvaṃ (sī0 syā0 kaṃ0 pī0)},   na ceva mudu hoti na ca  kammaniyaṃ, na ca pabhassaraṃ pabhaṅgu ca, na ca sammā upeti kammāya.  hoti so, bhikkhave, samayo yaṃ suvaṇṇakāro vā suvaṇṇakārantevāsī  vā taṃ jātarūpaṃ dhamati sandhamati niddhamati. taṃ hoti jātarūpaṃ  dhantaṃ sandhantaṃ niddhantaṃ niddhantakasāvaṃ {nihitaṃ ninnītakasāvaṃ (sī0 syā0 kaṃ0  pī0)}, mudu ca hoti kammaniyañca  pabhassarañca, na ca pabhaṅgu, sammā ^a^V1.0287^ea^ upeti kammāya. yassā yassā ca  pilandhanavikatiyā ākaṅkhati -- yadi paṭṭikāya {muddikāya (a0 ni0  5.23}, yadi kuṇḍalāya,  yadi gīveyyake {gīveyyakena (ka0), gīveyyakāya (?)}, yadi suvaṇṇamālāya --   tañcassa atthaṃ anubhoti.</p>
              <p>[03] ``evamevaṃ kho, bhikkhave, santi adhicittamanuyuttassa  bhikkhuno oḷārikā upakkilesā kāyaduccaritaṃ vacīduccaritaṃ  manoduccaritaṃ, tamenaṃ sacetaso bhikkhu dabbajātiko pajahati  vinodeti ^a^T1.0326^ea^ byantīkaroti anabhāvaṃ gameti. tasmiṃ pahīne tasmiṃ  byantīkate santi adhicittamanuyuttassa bhikkhuno majjhimasahagatā  upakkilesā kāmavitakko byāpādavitakko vihiṃsāvitakko, tamenaṃ  sacetaso bhikkhu dabbajātiko pajahati vinodeti byantīkaroti  anabhāvaṃ gameti. tasmiṃ ^a^M1.0256^ea^ pahīne tasmiṃ byantīkate santi  adhicittamanuyuttassa bhikkhuno sukhumasahagatā upakkilesā ñātivitakko  janapadavitakko anavaññattipaṭisaṃyutto vitakko, tamenaṃ sacetaso bhikkhu  dabbajātiko pajahati vinodeti byantīkaroti anabhāvaṃ gameti.  tasmiṃ pahīne tasmiṃ byantīkate athāparaṃ dhammavitakkāvasissati  {dhammavitakkovasissati (ka0)}. so  hoti samādhi na ceva santo na ca paṇīto nappaṭippassaddhaladdho na  ekodibhāvādhigato sasaṅkhāraniggayhavāritagato {sasaṅkhāraniggayhavāritavato  (sī0 syā0 kaṃ0 pī0), sasaṅkhāraniggayhavārivāvato (ka0),  sasaṅkhāraniggayhavāriyādhigato (?) a0 ni0  9.37; dī0 ni0 3.355} hoti. so,  bhikkhave, samayo yaṃ taṃ cittaṃ ajjhattaṃyeva santiṭṭhati sannisīdati  ekodi hoti {ekodibhāvaṃ gacchati (sī0), ekodibhāvo hoti (syā0 kaṃ0  ka0), ekodihoti (pī0)} samādhiyati. so hoti samādhi santo paṇīto  paṭippassaddhiladdho ekodibhāvādhigato na sasaṅkhāraniggayhavāritagato.  yassa yassa ca abhiññā sacchikaraṇīyassa dhammassa cittaṃ  abhininnāmeti ^a^P1.0255^ea^ abhiññā sacchikiriyāya tatra  tatreva sakkhibhabbataṃ pāpuṇāti sati satiāyatane.</p>
              <p>[03] ``so sace ākaṅkhati -- `anekavihitaṃ iddhividhaṃ  paccanubhaveyyaṃ -- ekopi hutvā bahudhā assaṃ, bahudhāpi hutvā eko  assaṃ; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ  asajjamāno gaccheyyaṃ, seyyathāpi ākāse; pathaviyāpi ummujjanimujjaṃ  kareyyaṃ, seyyathāpi udake; udakepi abhijjamāne {abhijjamāno (sī0 pī0  ka0)} gaccheyyaṃ, seyyathāpi  pathaviyaṃ; ākāsepi pallaṅkena kameyyaṃ ^a^T1.0327^ea^, seyyathāpi pakkhī sakuṇo;  imepi candimasūriye evaṃmahiddhike evaṃmahānubhāve pāṇinā parimaseyyaṃ  parimajjeyyaṃ; yāva brahmalokāpi kāyena vasaṃ vatteyya'nti, tatra tatreva  sakkhibhabbataṃ pāpuṇāti sati satiāyatane.</p>
              <p>[03] ``so sace ākaṅkhati -- `dibbāya sotadhātuyā visuddhāya  atikkantamānusikāya ubho sadde ^a^V1.0288^ea^ suṇeyyaṃ dibbe ca mānuse ca ye dūre  santike cā'ti, tatra tatreva sakkhibhabbataṃ pāpuṇāti sati  satiāyatane.</p>
              <p>[03] ``so ^a^M1.0257^ea^ sace ākaṅkhati -- `parasattānaṃ parapuggalānaṃ cetasā  ceto paricca pajāneyyaṃ -- sarāgaṃ vā cittaṃ sarāgaṃ cittanti  pajāneyyaṃ, vītarāgaṃ vā cittaṃ vītarāgaṃ cittanti pajāneyyaṃ; sadosaṃ  vā cittaṃ sadosaṃ cittanti pajāneyyaṃ, vītadosaṃ vā cittaṃ vītadosaṃ  cittanti pajāneyyaṃ; samohaṃ vā cittaṃ samohaṃ cittanti pajāneyyaṃ,  vītamohaṃ vā cittaṃ vītamohaṃ cittanti pajāneyyaṃ; saṃkhittaṃ vā cittaṃ  saṃkhittaṃ cittanti pajāneyyaṃ, vikkhittaṃ vā cittaṃ vikkhittaṃ cittanti  pajāneyyaṃ; mahaggataṃ vā cittaṃ mahaggataṃ cittanti pajāneyyaṃ, amahaggataṃ  vā cittaṃ amahaggataṃ cittanti pajāneyyaṃ; sauttaraṃ vā cittaṃ sauttaraṃ  cittanti pajāneyyaṃ, anuttaraṃ vā cittaṃ anuttaraṃ cittanti pajāneyyaṃ;  samāhitaṃ vā cittaṃ samāhitaṃ cittanti pajāneyyaṃ, asamāhitaṃ vā  cittaṃ asamāhitaṃ cittanti pajāneyyaṃ; vimuttaṃ vā cittaṃ vimuttaṃ  cittanti pajāneyyaṃ, avimuttaṃ vā cittaṃ avimuttaṃ cittanti  pajāneyya'nti, tatra tatreva sakkhibhabbataṃ pāpuṇāti sati satiāyatane.</p>
              <p>[03] ``so sace ākaṅkhati ^a^T1.0328^ea^ -- `anekavihitaṃ pubbenivāsaṃ  anussareyyaṃ, seyyathidaṃ -- ekampi jātiṃ dvepi jātiyo tissopi  jātiyo catassopi jātiyo pañcapi jātiyo dasapi jātiyo  vīsampi jātiyo tiṃsampi jātiyo cattālīsampi jātiyo  paññāsampi jātiyo jātisatampi jātisahassampi jātisatasahassampi  anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe --  amutrāsiṃ evaṃnāmo ^a^P1.0256^ea^ evaṃgotto evaṃvaṇṇo  evamāhāro evaṃsukhadukkhappaṭisaṃvedī evamāyupariyanto, so tato cuto  amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapannoti, iti sākāraṃ sauddesaṃ anekavihitaṃ pubbenivāsaṃ  anussareyya'nti, tatra tatreva sakkhibhabbataṃ pāpuṇāti sati  satiāyatane.</p>
              <p>[03] ``so sace ākaṅkhati -- `dibbena cakkhunā visuddhena  atikkantamānusakena satte passeyyaṃ cavamāne upapajjamāne hīne paṇīte  suvaṇṇe dubbaṇṇe, sugate duggate yathākammūpage satte pajāneyyaṃ -- ime  vata bhonto sattā kāyaduccaritena samannāgatā vacīduccaritena  samannāgatā ^a^V1.0289^ea^ manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā ^a^M1.0258^ea^, te kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapannā; ime vā pana bhonto  sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā ^a^T1.0329^ea^ paraṃ maraṇā sugatiṃ saggaṃ  lokaṃ upapannāti, iti dibbena cakkhunā visuddhena atikkantamānusakena  satte passeyyaṃ cavamāne upapajjamāne hīne paṇīte suvaṇṇe dubbaṇṇe,  sugate duggate yathākammūpage satte pajāneyya'nti, tatra tatreva  sakkhibhabbataṃ pāpuṇāti sati satiāyatane.</p>
              <p>[03] ``so sace ākaṅkhati -- `āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja vihareyya'nti, tatra tatreva sakkhibhabbataṃ pāpuṇāti sati  satiāyatane''ti. dasamaṃ. </p>
            </h4>
            <h4>
              <h4n> 11. nimittasuttaṃ </h4n>
              <p>[03] 103^b^.^eb^ ``adhicittamanuyuttena, bhikkhave, bhikkhunā  tīṇi nimittāni kālena kālaṃ manasi kātabbāni -- kālena kālaṃ  samādhinimittaṃ manasi kātabbaṃ, kālena kālaṃ paggahanimittaṃ manasi  kātabbaṃ, kālena kālaṃ upekkhānimittaṃ manasi kātabbaṃ. sace,  bhikkhave, adhicittamanuyutto bhikkhu ekantaṃ samādhinimittaṃyeva  manasi kareyya, ṭhānaṃ taṃ cittaṃ kosajjāya saṃvatteyya. sace,  bhikkhave, adhicittamanuyutto bhikkhu ekantaṃ paggahanimittaṃyeva manasi  kareyya, ṭhānaṃ taṃ cittaṃ uddhaccāya saṃvatteyya. sace, bhikkhave ^a^P1.0257^ea^,  adhicittamanuyutto bhikkhu ekantaṃ upekkhānimittaṃyeva  manasi kareyya, ṭhānaṃ taṃ cittaṃ na sammā samādhiyeyya āsavānaṃ  khayāya. yato ca kho, bhikkhave, adhicittamanuyutto bhikkhu kālena  kālaṃ samādhinimittaṃ manasi karoti, kālena kālaṃ paggahanimittaṃ  manasi karoti, kālena kālaṃ upekkhānimittaṃ manasi karoti, taṃ  hoti cittaṃ muduñca kammaniyañca pabhassarañca, na ca ^a^T1.0330^ea^ pabhaṅgu, sammā  samādhiyati āsavānaṃ khayāya.</p>
              <p>[03] ``seyyathāpi, bhikkhave, suvaṇṇakāro vā suvaṇṇakārantevāsī  vā ukkaṃ bandheyya {bandhati... ālimpati (visuddhi0 1.181 taṃṭīkāyaṃ ca)  ma0 ni0 aṭṭha0 1.76; ma0 ni0 3.360 taṃaṭṭhakathāṭīkāsu ca passitabbaṃ},  ukkaṃ ^a^V1.0290^ea^ bandhitvā   ukkāmukhaṃ ālimpeyya, ukkāmukhaṃ  ālimpetvā saṇḍāsena ^a^M1.0259^ea^ jātarūpaṃ gahetvā ukkāmukhe   pakkhipeyya {pakkhipati (visuddhi0 1.181)},  ukkāmukhe pakkhipitvā kālena kālaṃ abhidhamati, kālena kālaṃ  udakena paripphoseti, kālena kālaṃ ajjhupekkhati. sace, bhikkhave,  suvaṇṇakāro vā suvaṇṇakārantevāsī vā taṃ jātarūpaṃ ekantaṃ  abhidhameyya, ṭhānaṃ taṃ jātarūpaṃ ḍaheyya. sace, bhikkhave, suvaṇṇakāro  vā suvaṇṇakārantevāsī vā taṃ jātarūpaṃ ekantaṃ udakena paripphoseyya,  ṭhānaṃ taṃ jātarūpaṃ nibbāpeyya {nibbāyeyya (sī0)}. sace, bhikkhave, suvaṇṇakāro vā  suvaṇṇakārantevāsī vā taṃ jātarūpaṃ ekantaṃ ajjhupekkheyya, ṭhānaṃ taṃ  jātarūpaṃ na sammā paripākaṃ gaccheyya. yato ca kho, bhikkhave,  suvaṇṇakāro vā suvaṇṇakārantevāsī vā taṃ jātarūpaṃ kālena kālaṃ  abhidhamati, kālena kālaṃ udakena paripphoseti, kālena kālaṃ  ajjhupekkhati, taṃ hoti jātarūpaṃ muduñca kammaniyañca pabhassarañca,  na ca pabhaṅgu, sammā upeti kammāya. yassā yassā ca  pilandhanavikatiyā ākaṅkhati -- yadi paṭṭikāya, yadi kuṇḍalāya,  yadi gīveyyake, yadi suvaṇṇamālāya -- tañcassa atthaṃ anubhoti.</p>
              <p>[03] ``evamevaṃ kho, bhikkhave, adhicittamanuyuttena bhikkhunā tīṇi  nimittāni kālena kālaṃ manasi kātabbāni -- kālena kālaṃ  samādhinimittaṃ manasi kātabbaṃ, kālena kālaṃ paggahanimittaṃ manasi  kātabbaṃ, kālena kālaṃ upekkhānimittaṃ manasi kātabbaṃ. sace,  bhikkhave, adhicittamanuyutto ^a^T1.0331^ea^ bhikkhu ekantaṃ samādhinimittaṃyeva  manasi kareyya ^a^P1.0258^ea^, ṭhānaṃ taṃ cittaṃ kosajjāya  saṃvatteyya. sace, bhikkhave, adhicittamanuyutto bhikkhu ekantaṃ  paggahanimittaṃyeva manasi kareyya, ṭhānaṃ taṃ cittaṃ uddhaccāya saṃvatteyya.  sace, bhikkhave, adhicittamanuyutto bhikkhu ekantaṃ upekkhānimittaṃyeva  manasi kareyya, ṭhānaṃ taṃ cittaṃ na sammā samādhiyeyya āsavānaṃ  khayāya. yato ca kho, bhikkhave, adhicittamanuyutto bhikkhu kālena  kālaṃ samādhinimittaṃ manasi karoti, kālena kālaṃ paggahanimittaṃ  manasi karoti, kālena kālaṃ upekkhānimittaṃ manasi karoti, taṃ  hoti cittaṃ muduñca kammaniyañca pabhassarañca, na ca pabhaṅgu, sammā  samādhiyati āsavānaṃ khayāya. yassa yassa ca  abhiññāsacchikaraṇīyassa dhammassa cittaṃ abhininnāmeti  abhiññāsacchikiriyāya, tatra tatreva sakkhibhabbataṃ pāpuṇāti sati  satiāyatane.</p>
              <p>[03] ``so ^a^M1.0260^ea^ sace ākaṅkhati -- `anekavihitaṃ iddhividhaṃ  paccanubhaveyyaṃ...pe0... (cha abhiññā vitthāretabbā) ^a^V1.0291^ea^ āsavānaṃ  khayā...pe0... sacchikatvā upasampajja vihareyya'nti, tatra tatreva  sakkhibhabbataṃ pāpuṇāti sati satiāyatane''ti. ekādasamaṃ. </p>
              <p>[06] loṇakapallavaggo {loṇaphalavaggo (sī0 syā0 kaṃ0 pī0)} pañcamo. </p>
              <p>[01] tassuddānaṃ -- </p>
              <p>[21] accāyikaṃ pavivekaṃ, sarado parisā tayo. </p>
              <p>[22] ājānīyā potthako ca, loṇaṃ dhovati nimittānīti.. </p>
              <p>[06] dutiyo paṇṇāsako samatto. </p>
            </h4>
          </h3>
        </h2>
        <h2>
          <h2n> 3. tatiyapaṇṇāsakaṃ </h2n>
          <h3>
            <h3n> (11) 1. sambodhavaggo </h3n>
            <h4>
              <h4n> 1. pubbevasambodhasuttaṃ </h4n>
              <p>[03] 104^b^.^eb^ ``pubbeva ^a^T1.0332^ea^ ^a^V1.0292^ea^ ^a^M1.0261^ea^ me, bhikkhave, sambodhā  anabhisambuddhassa bodhisattasseva sato etadahosi -- `ko nu kho  loke assādo, ko ādīnavo, kiṃ nissaraṇa'nti? tassa mayhaṃ,  bhikkhave, etadahosi -- `yaṃ kho lokaṃ {loke (sī0 syā0 kaṃ0 pī0)} paṭicca   uppajjati sukhaṃ  somanassaṃ, ayaṃ loke assādo. yaṃ loko {loke (pī0 ka0)} anicco dukkho  vipariṇāmadhammo, ayaṃ loke ādīnavo. yo loke chandarāgavinayo  chandarāgappahānaṃ, idaṃ loke nissaraṇa'nti {lokanissaraṇaṃ (aṭṭha0)   ``loke nissaraṇa''nti padena saṃsanditabbaṃ}. yāvakīvañcāhaṃ,  bhikkhave, evaṃ lokassa assādañca assādato ^a^P1.0259^ea^  ādīnavañca ādīnavato nissaraṇañca nissaraṇato yathābhūtaṃ  nābbhaññāsiṃ, neva tāvāhaṃ, bhikkhave, sadevake loke samārake sabrahmake  sassamaṇabrāhmaṇiyā pajāya sadevamanussāya `anuttaraṃ sammāsambodhiṃ  abhisambuddho'ti {abhisambuddho (sī0 syā0 kaṃ0 ka0)} paccaññāsiṃ.   yato ca khvāhaṃ {kho ahaṃ (sī0 pī0), khohaṃ (syā0 kaṃ0 ka0)}, bhikkhave, evaṃ  lokassa assādañca assādato ādīnavañca ādīnavato nissaraṇañca  nissaraṇato yathābhūtaṃ abbhaññāsiṃ, athāhaṃ, bhikkhave, sadevake loke  samārake sabrahmake sassamaṇabrāhmaṇiyā pajāya sadevamanussāya `anuttaraṃ  sammāsambodhiṃ abhisambuddho'ti paccaññāsiṃ. ñāṇañca pana me dassanaṃ  udapādi -- `akuppā me vimutti {cetovimutti (sī0 pī0 ka0)}, ayamantimā jāti, natthi dāni  punabbhavo'''ti. paṭhamaṃ. </p>
            </h4>
            <h4>
              <h4n> 2. paṭhamāssādasuttaṃ </h4n>
              <p>[03] 105^b^.^eb^ ``lokassāhaṃ ^a^T1.0333^ea^, bhikkhave, assādapariyesanaṃ  acariṃ. yo loke assādo tadajjhagamaṃ. yāvatako loke  assādo, paññāya me so sudiṭṭho. lokassāhaṃ, bhikkhave,  ādīnavapariyesanaṃ acariṃ ^a^M1.0262^ea^. yo loke ādīnavo tadajjhagamaṃ.  yāvatako loke ādīnavo, paññāya ^a^V1.0293^ea^ me so sudiṭṭho. lokassāhaṃ,  bhikkhave, nissaraṇapariyesanaṃ acariṃ. yaṃ loke nissaraṇaṃ  tadajjhagamaṃ. yāvatakaṃ loke nissaraṇaṃ, paññāya me taṃ sudiṭṭhaṃ.  yāvakīvañcāhaṃ, bhikkhave, lokassa assādañca assādato ādīnavañca  ādīnavato nissaraṇañca nissaraṇato yathābhūtaṃ nābbhaññāsiṃ, neva  tāvāhaṃ, bhikkhave, sadevake loke samārake sabrahmake  sassamaṇabrāhmaṇiyā pajāya sadevamanussāya `anuttaraṃ sammāsambodhiṃ  abhisambuddho'ti paccaññāsiṃ. yato ca khvāhaṃ, bhikkhave, lokassa  assādañca assādato ādīnavañca ādīnavato nissaraṇañca  nissaraṇato yathābhūtaṃ abbhaññāsiṃ, athāhaṃ, bhikkhave, sadevake loke  samārake sabrahmake sassamaṇabrāhmaṇiyā pajāya sadevamanussāya `anuttaraṃ  sammāsambodhiṃ abhisambuddho'ti paccaññāsiṃ. ñāṇañca pana me dassanaṃ  udapādi -- `akuppā me vimutti, ayamantimā jāti, natthi dāni  punabbhavo'''ti. dutiyaṃ. </p>
            </h4>
            <h4>
              <h4n> 3. dutiyāssādasuttaṃ </h4n>
              <p>[03] 106^b^.^eb^ ``no ^a^P1.0260^ea^ cedaṃ {no cetaṃ (syā0 kaṃ0 pī0 ka0)  saṃ0 ni0  3.28 passitabbaṃ}, bhikkhave,  loke assādo abhavissa, nayidaṃ sattā loke sārajjeyyuṃ. yasmā ca  kho, bhikkhave, atthi loke assādo, tasmā sattā loke sārajjanti.  no cedaṃ, bhikkhave, loke ādīnavo ^a^T1.0334^ea^ abhavissa, nayidaṃ sattā  loke nibbindeyyuṃ. yasmā ca kho, bhikkhave, atthi loke  ādīnavo, tasmā sattā loke nibbindanti. no cedaṃ, bhikkhave,  loke nissaraṇaṃ abhavissa, nayidaṃ sattā lokamhā {loke (ka0)} nissareyyuṃ.  yasmā ca kho, bhikkhave, atthi loke nissaraṇaṃ, tasmā sattā  lokamhā nissaranti. yāvakīvañca, bhikkhave, sattā lokassa  assādañca assādato ādīnavañca ādīnavato nissaraṇañca  nissaraṇato yathābhūtaṃ nābbhaññāsuṃ {nābbhaññaṃsu (saṃ0 ni0  3.28}, neva tāva, bhikkhave, sattā  sadevakā lokā samārakā sabrahmakā sassamaṇabrāhmaṇiyā pajāya  sadevamanussāya nissaṭā visaṃyuttā vippamuttā {vippayuttā (ka0)}   vimariyādīkatena {vimariyādikatena (sī0 pī0 ka0)}  cetasā vihariṃsu. yato ca kho, bhikkhave, sattā lokassa  ^a^M1.0263^ea^ assādañca assādato ādīnavañca ādīnavato nissaraṇañca  nissaraṇato yathābhūtaṃ abbhaññāsuṃ, atha, bhikkhave, sattā sadevakā  lokā samārakā sabrahmakā sassamaṇabrāhmaṇiyā pajāya sadevamanussāya  nissaṭā visaṃyuttā vippamuttā vimariyādīkatena cetasā viharantī''ti.  tatiyaṃ. </p>
            </h4>
            <h4>
              <h4n> 4. samaṇabrāhmaṇasuttaṃ </h4n>
              <p>[03] 107^b^.^eb^ ``ye ^a^V1.0294^ea^ keci, bhikkhave, samaṇā vā brāhmaṇā vā  lokassa assādañca assādato ādīnavañca ādīnavato nissaraṇañca  nissaraṇato yathābhūtaṃ nappajānanti, na me te {na te (ka0)}, bhikkhave, samaṇā vā  brāhmaṇā vā samaṇesu vā samaṇasammatā brāhmaṇesu vā brāhmaṇasammatā,  na ca pana te āyasmanto sāmaññatthaṃ vā brahmaññatthaṃ vā diṭṭheva dhamme  sayaṃ abhiññā sacchikatvā upasampajja viharanti. ye ca kho keci ^a^T1.0335^ea^,  bhikkhave, samaṇā vā brāhmaṇā vā lokassa assādañca assādato  ādīnavañca ādīnavato nissaraṇañca nissaraṇato yathābhūtaṃ  pajānanti, te kho, bhikkhave, samaṇā vā brāhmaṇā vā samaṇesu vā  samaṇasammatā brāhmaṇesu vā brāhmaṇasammatā, te ca panāyasmanto  sāmaññatthañca brahmaññatthañca diṭṭheva dhamme sayaṃ abhiññā sacchikatvā  upasampajja viharantī''ti {viharissanti (sī0 pī0)}. catutthaṃ. </p>
            </h4>
            <h4>
              <h4n> 5. ruṇṇasuttaṃ </h4n>
              <p>[03] 108^b^.^eb^ ``ruṇṇamidaṃ ^a^P1.0261^ea^, bhikkhave,  ariyassa vinaye yadidaṃ gītaṃ. ummattakamidaṃ, bhikkhave, ariyassa  vinaye yadidaṃ naccaṃ. komārakamidaṃ, bhikkhave, ariyassa vinaye  yadidaṃ ativelaṃ dantavidaṃsakahasitaṃ {dantavidaṃsakaṃ hasitaṃ (sī0 pī0)}. tasmātiha,   bhikkhave, setughāto  gīte, setughāto nacce, alaṃ vo dhammappamoditānaṃ sataṃ sitaṃ  sitamattāyā''ti. pañcamaṃ. </p>
            </h4>
            <h4>
              <h4n> 6. atittisuttaṃ </h4n>
              <p>[03] 109^b^.^eb^ ``tiṇṇaṃ, bhikkhave, paṭisevanāya natthi titti.  katamesaṃ tiṇṇaṃ? soppassa, bhikkhave, paṭisevanāya natthi titti.  surāmerayapānassa, bhikkhave, paṭisevanāya ^a^M1.0264^ea^ natthi titti.  methunadhammasamāpattiyā, bhikkhave, paṭisevanāya natthi titti. imesaṃ,  bhikkhave, tiṇṇaṃ paṭisevanāya natthi tittī''ti. chaṭṭhaṃ. </p>
            </h4>
            <h4>
              <h4n> 7. arakkhitasuttaṃ </h4n>
              <p>[03] 110^b^.^eb^ atha ^a^V1.0295^ea^ kho anāthapiṇḍiko gahapati yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho anāthapiṇḍikaṃ gahapatiṃ bhagavā etadavoca --  ``citte, gahapati, arakkhite kāyakammampi arakkhitaṃ hoti,  vacīkammampi arakkhitaṃ hoti ^a^T1.0336^ea^, manokammampi arakkhitaṃ hoti.  tassa arakkhitakāyakammantassa arakkhitavacīkammantassa  arakkhitamanokammantassa kāyakammampi avassutaṃ hoti, vacīkammampi  avassutaṃ hoti, manokammampi avassutaṃ hoti. tassa  avassutakāyakammantassa avassutavacīkammantassa  avassutamanokammantassa kāyakammampi pūtikaṃ hoti, vacīkammampi  pūtikaṃ hoti, manokammampi pūtikaṃ hoti. tassa  pūtikāyakammantassa pūtivacīkammantassa pūtimanokammantassa na bhaddakaṃ  maraṇaṃ hoti, na bhaddikā kālaṅkiriyā.</p>
              <p>[03] ``seyyathāpi, gahapati, kūṭāgāre ducchanne kūṭampi arakkhitaṃ  hoti, gopānasiyopi arakkhitā honti, bhittipi arakkhitā hoti;  kūṭampi avassutaṃ hoti, gopānasiyopi avassutā honti, bhittipi  avassutā hoti; kūṭampi pūtikaṃ hoti, gopānasiyopi pūtikā  honti, bhittipi pūtikā hoti.</p>
              <p>[03] ``evamevaṃ kho, gahapati, citte ^a^P1.0262^ea^ arakkhite  kāyakammampi arakkhitaṃ hoti, vacīkammampi arakkhitaṃ hoti,  manokammampi arakkhitaṃ hoti. tassa arakkhitakāyakammantassa  arakkhitavacīkammantassa arakkhitamanokammantassa kāyakammampi  avassutaṃ hoti, vacīkammampi avassutaṃ hoti, manokammampi avassutaṃ  hoti. tassa avassutakāyakammantassa avassutavacīkammantassa  avassutamanokammantassa kāyakammampi pūtikaṃ hoti, vacīkammampi  pūtikaṃ hoti, manokammampi pūtikaṃ hoti. tassa  pūtikāyakammantassa pūtivacīkammantassa pūtimanokammantassa na bhaddakaṃ  maraṇaṃ hoti, na bhaddikā kālaṅkiriyā.</p>
              <p>[03] ``citte ^a^M1.0265^ea^, gahapati, rakkhite kāyakammampi rakkhitaṃ hoti,  vacīkammampi rakkhitaṃ hoti, manokammampi rakkhitaṃ hoti. tassa  rakkhitakāyakammantassa rakkhitavacīkammantassa  rakkhitamanokammantassa kāyakammampi anavassutaṃ hoti, vacīkammampi  anavassutaṃ hoti, manokammampi anavassutaṃ ^a^V1.0296^ea^ hoti. tassa  anavassutakāyakammantassa anavassutavacīkammantassa  anavassutamanokammantassa kāyakammampi apūtikaṃ hoti, vacīkammampi  apūtikaṃ hoti, manokammampi apūtikaṃ hoti. tassa  apūtikāyakammantassa apūtivacīkammantassa apūtimanokammantassa  bhaddakaṃ maraṇaṃ hoti, bhaddikā kālaṅkiriyā.</p>
              <p>[03] ``seyyathāpi, gahapati ^a^T1.0337^ea^, kūṭāgāre succhanne kūṭampi rakkhitaṃ  hoti, gopānasiyopi rakkhitā honti, bhittipi rakkhitā hoti;  kūṭampi anavassutaṃ hoti, gopānasiyopi anavassutā honti,  bhittipi anavassutā hoti; kūṭampi apūtikaṃ hoti, gopānasiyopi  apūtikā honti, bhittipi apūtikā hoti. </p>
              <p>[01] evamevaṃ kho, gahapati, citte rakkhite kāyakammampi  rakkhitaṃ hoti, vacīkammampi rakkhitaṃ hoti, manokammampi rakkhitaṃ  hoti. tassa rakkhitakāyakammantassa rakkhitavacīkammantassa  rakkhitamanokammantassa kāyakammampi anavassutaṃ hoti, vacīkammampi  anavassutaṃ hoti, manokammampi anavassutaṃ hoti. tassa  anavassutakāyakammantassa anavassutavacīkammantassa  anavassutamanokammantassa kāyakammampi apūtikaṃ hoti, vacīkammampi  apūtikaṃ hoti, manokammampi apūtikaṃ hoti. tassa  apūtikāyakammantassa apūtivacīkammantassa apūtimanokammantassa  bhaddakaṃ maraṇaṃ hoti, bhaddikā kālaṅkiriyā''ti. sattamaṃ. </p>
            </h4>
            <h4>
              <h4n> 8. byāpannasuttaṃ </h4n>
              <p>[03] 111^b^.^eb^ ekamantaṃ nisinnaṃ kho anāthapiṇḍikaṃ gahapatiṃ  bhagavā etadavoca -- ``citte, gahapati, byāpanne kāyakammampi byāpannaṃ  hoti, vacīkammampi byāpannaṃ hoti, manokammampi byāpannaṃ hoti.  tassa byāpannakāyakammantassa byāpannavacīkammantassa  byāpannamanokammantassa na bhaddakaṃ maraṇaṃ hoti, na bhaddikā  kālaṅkiriyā. seyyathāpi, gahapati, kūṭāgāre ducchanne kūṭampi  byāpannaṃ hoti, gopānasiyopi byāpannā honti, bhittipi byāpannā  ^a^M1.0266^ea^ hoti; evamevaṃ kho, gahapati, citte byāpanne kāyakammampi byāpannaṃ  hoti, vacīkammampi byāpannaṃ hoti, manokammampi byāpannaṃ hoti.  tassa byāpannakāyakammantassa byāpannavacīkammantassa  byāpannamanokammantassa na bhaddakaṃ maraṇaṃ hoti, na bhaddikā  kālaṅkiriyā.</p>
              <p>[03] ``citte ^a^V1.0297^ea^, gahapati, abyāpanne kāyakammampi abyāpannaṃ hoti,  vacīkammampi abyāpannaṃ hoti, manokammampi abyāpannaṃ hoti. tassa  abyāpannakāyakammantassa abyāpannavacīkammantassa  abyāpannamanokammantassa bhaddakaṃ maraṇaṃ hoti, bhaddikā kālaṅkiriyā.  seyyathāpi, gahapati, kūṭāgāre succhanne kūṭampi abyāpannaṃ hoti,  gopānasiyopi ^a^P1.0263^ea^ abyāpannā honti, bhittipi  abyāpannā hoti; evamevaṃ kho, gahapati, citte abyāpanne kāyakammampi  abyāpannaṃ hoti, vacīkammampi abyāpannaṃ hoti, manokammampi  abyāpannaṃ hoti. tassa abyāpannakāyakammantassa...pe0...  abyāpannamanokammantassa bhaddakaṃ maraṇaṃ hoti, bhaddikā ^a^T1.0338^ea^  kālaṅkiriyā''ti. aṭṭhamaṃ. </p>
            </h4>
            <h4>
              <h4n> 9. paṭhamanidānasuttaṃ </h4n>
              <p>[03] 112^b^.^eb^ ``tīṇimāni, bhikkhave, nidānāni kammānaṃ  samudayāya. katamāni tīṇi? lobho nidānaṃ kammānaṃ samudayāya,  doso nidānaṃ kammānaṃ samudayāya, moho nidānaṃ kammānaṃ samudayāya.  yaṃ, bhikkhave, lobhapakataṃ kammaṃ lobhajaṃ lobhanidānaṃ lobhasamudayaṃ,  taṃ kammaṃ akusalaṃ taṃ kammaṃ sāvajjaṃ taṃ kammaṃ dukkhavipākaṃ, taṃ kammaṃ  kammasamudayāya saṃvattati, na taṃ kammaṃ kammanirodhāya saṃvattati. yaṃ,  bhikkhave, dosapakataṃ kammaṃ dosajaṃ dosanidānaṃ dosasamudayaṃ, taṃ kammaṃ  akusalaṃ taṃ kammaṃ sāvajjaṃ taṃ kammaṃ dukkhavipākaṃ, taṃ kammaṃ  kammasamudayāya saṃvattati, na taṃ kammaṃ kammanirodhāya saṃvattati. yaṃ,  bhikkhave, mohapakataṃ kammaṃ mohajaṃ mohanidānaṃ mohasamudayaṃ, taṃ kammaṃ  akusalaṃ taṃ kammaṃ sāvajjaṃ taṃ kammaṃ dukkhavipākaṃ, taṃ kammaṃ  kammasamudayāya saṃvattati, na taṃ kammaṃ kammanirodhāya saṃvattati.  imāni kho, bhikkhave, tīṇi nidānāni kammānaṃ samudayāya.</p>
              <p>[03] ``tīṇimāni, bhikkhave, nidānāni kammānaṃ samudayāya.  katamāni tīṇi? alobho nidānaṃ kammānaṃ samudayāya, adoso  nidānaṃ kammānaṃ samudayāya, amoho nidānaṃ kammānaṃ samudayāya.  yaṃ, bhikkhave, alobhapakataṃ kammaṃ alobhajaṃ alobhanidānaṃ  alobhasamudayaṃ, taṃ ^a^M1.0267^ea^ kammaṃ kusalaṃ taṃ ^a^T1.0339^ea^ kammaṃ anavajjaṃ taṃ kammaṃ  sukhavipākaṃ, taṃ kammaṃ kammanirodhāya saṃvattati, na taṃ kammaṃ  kammasamudayāya saṃvattati. yaṃ, bhikkhave, adosapakataṃ kammaṃ adosajaṃ  adosanidānaṃ adosasamudayaṃ, taṃ kammaṃ kusalaṃ taṃ kammaṃ anavajjaṃ taṃ  kammaṃ sukhavipākaṃ, taṃ ^a^V1.0298^ea^ kammaṃ kammanirodhāya saṃvattati, na taṃ kammaṃ  kammasamudayāya saṃvattati. yaṃ, bhikkhave, amohapakataṃ kammaṃ amohajaṃ  amohanidānaṃ amohasamudayaṃ, taṃ kammaṃ kusalaṃ taṃ kammaṃ anavajjaṃ taṃ  kammaṃ sukhavipākaṃ, taṃ kammaṃ kammanirodhāya saṃvattati, na taṃ kammaṃ  kammasamudayāya saṃvattati. imāni kho, bhikkhave, tīṇi nidānāni  kammānaṃ samudayāyā''ti. navamaṃ. </p>
            </h4>
            <h4>
              <h4n> 10. dutiyanidānasuttaṃ </h4n>
              <p>[03] 113^b^.^eb^ ``tīṇimāni ^a^P1.0264^ea^, bhikkhave,  nidānāni kammānaṃ samudayāya. katamāni tīṇi? atīte,  bhikkhave, chandarāgaṭṭhāniye dhamme ārabbha chando jāyati; anāgate,  bhikkhave, chandarāgaṭṭhāniye dhamme ārabbha chando jāyati; paccuppanne,  bhikkhave, chandarāgaṭṭhāniye dhamme ārabbha chando jāyati. kathañca,  bhikkhave, atīte chandarāgaṭṭhāniye dhamme ārabbha chando jāyati?  atīte, bhikkhave, chandarāgaṭṭhāniye dhamme ārabbha cetasā anuvitakketi  anuvicāreti. tassa atīte chandarāgaṭṭhāniye dhamme ārabbha cetasā  anuvitakkayato anuvicārayato chando jāyati. chandajāto tehi  dhammehi saṃyutto hoti. etamahaṃ, bhikkhave, saṃyojanaṃ vadāmi yo  cetaso sārāgo. evaṃ kho, bhikkhave, atīte chandarāgaṭṭhāniye dhamme  ārabbha chando jāyati. </p>
              <p>[01] ``kathañca, bhikkhave, anāgate chandarāgaṭṭhāniye ^a^T1.0340^ea^ dhamme  ārabbha chando jāyati? anāgate, bhikkhave, chandarāgaṭṭhāniye dhamme  ārabbha cetasā anuvitakketi anuvicāreti. tassa anāgate  chandarāgaṭṭhāniye dhamme ārabbha cetasā anuvitakkayato anuvicārayato  chando jāyati. chandajāto tehi dhammehi saṃyutto hoti. etamahaṃ,  bhikkhave, saṃyojanaṃ vadāmi yo cetaso sārāgo. evaṃ kho,  bhikkhave, anāgate chandarāgaṭṭhāniye dhamme ārabbha chando jāyati.</p>
              <p>[03] ``kathañca, bhikkhave, paccuppanne chandarāgaṭṭhāniye dhamme ārabbha  chando jāyati? paccuppanne, bhikkhave, chandarāgaṭṭhāniye dhamme ārabbha  cetasā anuvitakketi ^a^M1.0268^ea^ anuvicāreti. tassa paccuppanne chandarāgaṭṭhāniye  dhamme ārabbha cetasā anuvitakkayato anuvicārayato chando jāyati.  chandajāto tehi dhammehi saṃyutto hoti. etamahaṃ, bhikkhave, saṃyojanaṃ  vadāmi yo cetaso ^a^V1.0299^ea^ sārāgo. evaṃ kho, bhikkhave, paccuppanne  chandarāgaṭṭhāniye dhamme ārabbha chando jāyati. imāni kho,  bhikkhave, tīṇi nidānāni kammānaṃ samudayāya. </p>
              <p>[01] ``tīṇimāni ^a^P1.0265^ea^, bhikkhave,  nidānāni kammānaṃ samudayāya. katamāni tīṇi? atīte,  bhikkhave, chandarāgaṭṭhāniye dhamme ārabbha chando na jāyati; anāgate  bhikkhave, chandarāgaṭṭhāniye dhamme ārabbha chando na jāyati; paccuppanne,  bhikkhave, chandarāgaṭṭhāniye dhamme ārabbha chando na jāyati.  kathañca, bhikkhave, atīte chandarāgaṭṭhāniye dhamme ārabbha chando na  jāyati? atītānaṃ, bhikkhave, chandarāgaṭṭhāniyānaṃ dhammānaṃ āyatiṃ  vipākaṃ pajānāti. āyatiṃ vipākaṃ viditvā tadabhinivatteti.  tadabhinivattetvā {tadabhinivajjeti, tadabhinivajjetvā (sī0 syā0 kaṃ0)} cetasā   abhinivijjhitvā {abhivirājetvā (sī0 syā0 kaṃ0 pī0)} paññāya   ativijjha {abhinivijjha (ka0)} passati.  evaṃ kho, bhikkhave, atīte chandarāgaṭṭhāniye dhamme ārabbha chando  na jāyati. </p>
              <p>[01] ``kathañca, bhikkhave, anāgate chandarāgaṭṭhāniye dhamme  ārabbha chando na jāyati? anāgatānaṃ, bhikkhave,  chandarāgaṭṭhāniyānaṃ dhammānaṃ āyatiṃ vipākaṃ pajānāti. āyatiṃ  vipākaṃ viditvā tadabhinivatteti. tadabhinivattetvā cetasā  abhinivijjhitvā paññāya ativijjha passati. evaṃ kho, bhikkhave,  anāgate chandarāgaṭṭhāniye dhamme ārabbha chando na jāyati.</p>
              <p>[03] ``kathañca, bhikkhave, paccuppanne chandarāgaṭṭhāniye dhamme ārabbha  chando na jāyati? paccuppannānaṃ, bhikkhave, chandarāgaṭṭhāniyānaṃ  dhammānaṃ āyatiṃ vipākaṃ pajānāti, āyatiṃ vipākaṃ ^a^T1.0341^ea^ viditvā  tadabhinivatteti, tadabhinivattetvā cetasā abhinivijjhitvā paññāya  ativijjha passati. evaṃ kho, bhikkhave, paccuppanne chandarāgaṭṭhāniye  dhamme ārabbha chando na jāyati. imāni kho, bhikkhave, tīṇi  nidānāni kammānaṃ samudayāyā''ti. dasamaṃ. </p>
              <p>[06] sambodhavaggo paṭhamo. </p>
              <p>[01] tassuddānaṃ -- </p>
              <p>[21] pubbeva ^a^M1.0269^ea^ duve assādā, samaṇo ruṇṇapañcamaṃ. </p>
              <p>[22] atitti dve ca vuttāni, nidānāni apare duveti.. </p>
            </h4>
          </h3>
          <h3>
            <h3n> (12) 2. āpāyikavaggo </h3n>
            <h4>
              <h4n> 1. āpāyikasuttaṃ </h4n>
              <p>[03] 114^b^.^eb^ ``tayome ^a^V1.0300^ea^ ^a^T1.0342^ea^, bhikkhave, āpāyikā nerayikā  idamappahāya. katame tayo? yo ^a^P1.0266^ea^ ca abrahmacārī  brahmacāripaṭiñño, yo ca suddhaṃ brahmacariyaṃ carantaṃ amūlakena {abhūtena (ka0)}  abrahmacariyena anuddhaṃseti, yo cāyaṃ evaṃvādī evaṃdiṭṭhi -- `natthi  kāmesu doso'ti, so tāya kāmesu pātabyataṃ āpajjati. ime kho,  bhikkhave, tayo āpāyikā nerayikā idamappahāyā''ti. paṭhamaṃ. </p>
            </h4>
            <h4>
              <h4n> 2. dullabhasuttaṃ </h4n>
              <p>[03] 115^b^.^eb^ ``tiṇṇaṃ, bhikkhave, pātubhāvo dullabho  lokasmiṃ. katamesaṃ tiṇṇaṃ? tathāgatassa, bhikkhave, arahato  sammāsambuddhassa pātubhāvo dullabho lokasmiṃ, tathāgatappaveditassa  dhammavinayassa desetā puggalo dullabho lokasmiṃ, kataññū katavedī  puggalo dullabho lokasmiṃ. imesaṃ kho, bhikkhave, tiṇṇaṃ pātubhāvo  dullabho lokasmi''nti. dutiyaṃ. </p>
            </h4>
            <h4>
              <h4n> 3. appameyyasuttaṃ </h4n>
              <p>[03] 116^b^.^eb^ ``tayome, bhikkhave, puggalā santo  saṃvijjamānā lokasmiṃ. katame tayo? suppameyyo, duppameyyo,  appameyyo. katamo ca, bhikkhave, puggalo suppameyyo? idha,  bhikkhave, ekacco puggalo uddhato hoti unnaḷo capalo mukharo  vikiṇṇavāco muṭṭhassati asampajāno asamāhito vibbhantacitto  pākatindriyo. ayaṃ vuccati, bhikkhave, puggalo suppameyyo. </p>
              <p>[01] ``katamo ^a^V1.0301^ea^ ^a^M1.0270^ea^ ca, bhikkhave, puggalo duppameyyo? idha,  bhikkhave, ekacco puggalo anuddhato hoti anunnaḷo acapalo  amukharo avikiṇṇavāco upaṭṭhitassati sampajāno samāhito  ekaggacitto saṃvutindriyo. ayaṃ ^a^T1.0343^ea^ vuccati, bhikkhave, puggalo  duppameyyo.</p>
              <p>[03] ``katamo ca, bhikkhave, puggalo appameyyo? idha, bhikkhave,  bhikkhu arahaṃ hoti khīṇāsavo. ayaṃ vuccati, bhikkhave, puggalo  appameyyo. ime kho, bhikkhave, tayo puggalā santo saṃvijjamānā  lokasmi''nti. tatiyaṃ. </p>
            </h4>
            <h4>
              <h4n> 4. āneñjasuttaṃ </h4n>
              <p>[03] 117^b^.^eb^ ``tayome ^a^P1.0267^ea^, bhikkhave,  puggalā santo saṃvijjamānā lokasmiṃ. katame tayo? idha,  bhikkhave, ekacco puggalo sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanaṃ upasampajja viharati. so  tadassādeti taṃ nikāmeti tena ca vittiṃ āpajjati, tatra ṭhito  tadadhimutto tabbahulavihārī aparihīno kālaṃ kurumāno  ākāsānañcāyatanūpagānaṃ devānaṃ sahabyataṃ upapajjati.  ākāsānañcāyatanūpagānaṃ, bhikkhave, devānaṃ vīsati kappasahassāni  āyuppamāṇaṃ. tattha puthujjano yāvatāyukaṃ ṭhatvā yāvatakaṃ tesaṃ devānaṃ  āyuppamāṇaṃ taṃ sabbaṃ khepetvā nirayampi gacchati tiracchānayonimpi  gacchati pettivisayampi gacchati. bhagavato pana sāvako tattha  yāvatāyukaṃ ṭhatvā yāvatakaṃ tesaṃ devānaṃ āyuppamāṇaṃ taṃ sabbaṃ khepetvā  tasmiṃyeva bhave parinibbāyati. ayaṃ kho, bhikkhave, viseso ayaṃ  adhippayāso idaṃ nānākaraṇaṃ sutavato ariyasāvakassa assutavatā  puthujjanena, yadidaṃ gatiyā upapattiyā.</p>
              <p>[03] ``puna caparaṃ, bhikkhave, idhekacco puggalo sabbaso  ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja viharati. so tadassādeti taṃ ^a^T1.0344^ea^  nikāmeti tena ca vittiṃ āpajjati, tatra ṭhito tadadhimutto  tabbahulavihārī aparihīno kālaṃ kurumāno viññāṇañcāyatanūpagānaṃ  devānaṃ sahabyataṃ upapajjati. viññāṇañcāyatanūpagānaṃ, bhikkhave,  devānaṃ cattārīsaṃ kappasahassāni āyuppamāṇaṃ. tattha ^a^M1.0271^ea^ puthujjano  ^a^V1.0302^ea^ yāvatāyukaṃ ṭhatvā yāvatakaṃ tesaṃ devānaṃ āyuppamāṇaṃ taṃ sabbaṃ khepetvā  nirayampi gacchati tiracchānayonimpi gacchati pettivisayampi  gacchati. bhagavato pana sāvako tattha yāvatāyukaṃ ṭhatvā yāvatakaṃ  tesaṃ devānaṃ āyuppamāṇaṃ taṃ sabbaṃ khepetvā tasmiṃyeva bhave  parinibbāyati. ayaṃ kho, bhikkhave, viseso ayaṃ adhippayāso idaṃ  nānākaraṇaṃ ^a^P1.0268^ea^ sutavato ariyasāvakassa assutavatā  puthujjanena, yadidaṃ gatiyā upapattiyā.</p>
              <p>[03] ``puna caparaṃ, bhikkhave, idhekacco puggalo sabbaso  viññāṇañcāyatanaṃ samatikkamma `natthi kiñcī'ti ākiñcaññāyatanaṃ  upasampajja viharati. so tadassādeti taṃ nikāmeti tena ca vittiṃ  āpajjati, tatra ṭhito tadadhimutto tabbahulavihārī aparihīno kālaṃ  kurumāno ākiñcaññāyatanūpagānaṃ devānaṃ sahabyataṃ upapajjati.  ākiñcaññāyatanūpagānaṃ, bhikkhave, devānaṃ saṭṭhi kappasahassāni  āyuppamāṇaṃ. tattha puthujjano yāvatāyukaṃ ṭhatvā yāvatakaṃ tesaṃ devānaṃ  āyuppamāṇaṃ taṃ sabbaṃ khepetvā nirayampi gacchati tiracchānayonimpi  gacchati pettivisayampi gacchati. bhagavato pana sāvako tattha  yāvatāyukaṃ ṭhatvā yāvatakaṃ tesaṃ devānaṃ āyuppamāṇaṃ taṃ sabbaṃ khepetvā  tasmiṃyeva bhave parinibbāyati. ayaṃ kho, bhikkhave, viseso ^a^T1.0345^ea^, ayaṃ  adhippayāso idaṃ nānākaraṇaṃ sutavato ariyasāvakassa assutavatā  puthujjanena, yadidaṃ gatiyā upapattiyā. `ime kho, bhikkhave, tayo  puggalā santo saṃvijjamānā lokasmi'''nti. catutthaṃ. </p>
            </h4>
            <h4>
              <h4n> 5. vipattisampadāsuttaṃ </h4n>
              <p>[03] 118^b^.^eb^ ``tisso imā, bhikkhave, vipattiyo.  katamā tisso? sīlavipatti, cittavipatti, diṭṭhivipatti. katamā  ca, bhikkhave, sīlavipatti? idha, bhikkhave, ekacco pāṇātipātī  hoti, adinnādāyī hoti, kāmesumicchācārī hoti, musāvādī  hoti, pisuṇavāco hoti, pharusavāco hoti, samphappalāpī hoti.  ayaṃ vuccati, bhikkhave, sīlavipatti.</p>
              <p>[03] ``katamā ca, bhikkhave, cittavipatti? idha, bhikkhave,  ekacco abhijjhālu hoti byāpannacitto. ayaṃ vuccati, bhikkhave,  cittavipatti.</p>
              <p>[03] ``katamā ^a^V1.0303^ea^ ^a^M1.0272^ea^ ca, bhikkhave, diṭṭhivipatti? idha, bhikkhave,  ekacco micchādiṭṭhiko hoti viparītadassano -- `natthi dinnaṃ,  natthi yiṭṭhaṃ, natthi hutaṃ, natthi sukatadukkaṭānaṃ ^a^P1.0269^ea^,  kammānaṃ phalaṃ vipāko, natthi ayaṃ loko, natthi paro loko, natthi  mātā, natthi pitā, natthi sattā opapātikā, natthi loke  samaṇabrāhmaṇā sammaggatā sammāpaṭipannā ye imañca lokaṃ parañca lokaṃ  sayaṃ abhiññā sacchikatvā pavedentī'ti. ayaṃ vuccati, bhikkhave,  diṭṭhivipatti. sīlavipattihetu vā, bhikkhave, sattā kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjanti;  cittavipattihetu vā, bhikkhave, sattā kāyassa bhedā paraṃ maraṇā apāyaṃ  duggatiṃ vinipātaṃ nirayaṃ upapajjanti; diṭṭhivipattihetu vā, bhikkhave,  sattā ^a^T1.0346^ea^ kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjanti. imā kho, bhikkhave, tisso vipattiyoti.</p>
              <p>[03] ``tisso imā, bhikkhave, sampadā. katamā tisso?  sīlasampadā, cittasampadā, diṭṭhisampadā. katamā ca, bhikkhave,  sīlasampadā? idha, bhikkhave, ekacco pāṇātipātā paṭivirato  hoti, adinnādānā paṭivirato hoti, kāmesumicchācārā paṭivirato  hoti, musāvādā paṭivirato hoti, pisuṇāya vācāya paṭivirato  hoti, pharusāya vācāya paṭivirato hoti, samphappalāpā paṭivirato  hoti. ayaṃ vuccati, bhikkhave, sīlasampadā.</p>
              <p>[03] ``katamā ca, bhikkhave, cittasampadā? idha, bhikkhave,  ekacco anabhijjhālu hoti abyāpannacitto. ayaṃ vuccati, bhikkhave,  cittasampadā.</p>
              <p>[03] ``katamā ca, bhikkhave, diṭṭhisampadā? idha, bhikkhave,  ekacco sammādiṭṭhiko hoti aviparītadassano -- `atthi dinnaṃ,  atthi yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko,  atthi ayaṃ loko, atthi paro loko, atthi mātā, atthi pitā,  atthi sattā opapātikā, atthi loke samaṇabrāhmaṇā sammaggatā  sammāpaṭipannā ye imañca lokaṃ parañca lokaṃ sayaṃ abhiññā  sacchikatvā pavedentī'ti. ayaṃ vuccati, bhikkhave, diṭṭhisampadā.  sīlasampadāhetu ^a^P1.0270^ea^ vā, bhikkhave, sattā kāyassa  bhedā paraṃ maraṇā sugatiṃ saggaṃ lokaṃ upapajjanti; cittasampadāhetu vā,  bhikkhave, sattā kāyassa bhedā paraṃ maraṇā sugatiṃ saggaṃ  ^a^V1.0304^ea^ lokaṃ upapajjanti ^a^M1.0273^ea^; diṭṭhisampadāhetu vā, bhikkhave,  sattā kāyassa bhedā paraṃ maraṇā sugatiṃ saggaṃ ^a^T1.0347^ea^ lokaṃ upapajjanti.  imā kho, bhikkhave, tisso sampadā''ti. pañcamaṃ. </p>
            </h4>
            <h4>
              <h4n> 6. apaṇṇakasuttaṃ </h4n>
              <p>[03] 119^b^.^eb^ ``tisso imā, bhikkhave, vipattiyo.  katamā tisso? sīlavipatti, cittavipatti, diṭṭhivipatti. katamā  ca, bhikkhave, sīlavipatti? idha, bhikkhave, ekacco pāṇātipātī  hoti...pe0... samphappalāpī hoti. ayaṃ vuccati, bhikkhave,  sīlavipatti.</p>
              <p>[03] ``katamā ca, bhikkhave, cittavipatti? idha, bhikkhave,  ekacco abhijjhālu hoti byāpannacitto. ayaṃ vuccati, bhikkhave,  cittavipatti.</p>
              <p>[03] ``katamā ca, bhikkhave, diṭṭhivipatti? idha, bhikkhave,  ekacco micchādiṭṭhiko hoti viparītadassano -- `natthi dinnaṃ,  natthi yiṭṭhaṃ...pe0... ye imañca lokaṃ parañca lokaṃ sayaṃ abhiññā  sacchikatvā pavedentī'ti. ayaṃ vuccati, bhikkhave, diṭṭhivipatti.  sīlavipattihetu vā, bhikkhave...pe0... diṭṭhivipattihetu vā, bhikkhave,  sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjanti. seyyathāpi, bhikkhave, apaṇṇako maṇi uddhaṃ khitto  yena yeneva patiṭṭhāti suppatiṭṭhitaṃyeva patiṭṭhāti; evamevaṃ kho,  bhikkhave, sīlavipattihetu vā sattā...pe0... upapajjanti. imā kho,  bhikkhave, tisso vipattiyoti.</p>
              <p>[03] ``tisso imā, bhikkhave, sampadā. katamā tisso?  sīlasampadā, cittasampadā, diṭṭhisampadā ^a^T1.0348^ea^. katamā ca, bhikkhave,  sīlasampadā? idha, bhikkhave, ekacco pāṇātipātā paṭivirato  hoti...pe0... ayaṃ vuccati, bhikkhave, sīlasampadā.</p>
              <p>[03] ``katamā ca, bhikkhave, cittasampadā? idha, bhikkhave,  ekacco anabhijjhālu hoti abyāpannacitto. ayaṃ vuccati, bhikkhave,  cittasampadā.</p>
              <p>[03] ``katamā ca, bhikkhave, diṭṭhisampadā? idha, bhikkhave,  ekacco sammādiṭṭhiko hoti aviparītadassano -- `atthi dinnaṃ,  atthi yiṭṭhaṃ...pe0... ye imañca lokaṃ parañca lokaṃ sayaṃ abhiññā  sacchikatvā pavedentī'ti. ayaṃ vuccati, bhikkhave, diṭṭhisampadā.  sīlasampadāhetu vā ^a^V1.0305^ea^, bhikkhave, sattā kāyassa bhedā paraṃ maraṇā sugatiṃ  saggaṃ lokaṃ upapajjanti. cittasampadāhetu vā...pe0...  diṭṭhisampadāhetu ^a^M1.0274^ea^ vā, bhikkhave, sattā kāyassa bhedā paraṃ maraṇā sugatiṃ  saggaṃ lokaṃ upapajjanti. seyyathāpi, bhikkhave, apaṇṇako maṇi uddhaṃ  khitto yena yeneva patiṭṭhāti suppatiṭṭhitaṃyeva patiṭṭhāti; evamevaṃ kho,  bhikkhave, sīlasampadāhetu vā sattā kāyassa bhedā paraṃ maraṇā sugatiṃ  saggaṃ lokaṃ upapajjanti, cittasampadāhetu vā sattā...pe0...  diṭṭhisampadāhetu vā sattā kāyassa bhedā paraṃ maraṇā sugatiṃ saggaṃ  lokaṃ upapajjanti. imā kho, bhikkhave, tisso sampadā''ti. chaṭṭhaṃ. </p>
            </h4>
            <h4>
              <h4n> 7. kammantasuttaṃ </h4n>
              <p>[03] 120^b^.^eb^ ``tisso imā, bhikkhave, vipattiyo.  katamā tisso? kammantavipatti, ājīvavipatti, diṭṭhivipatti.  katamā ca, bhikkhave, kammantavipatti? idha, bhikkhave, ekacco  pāṇātipātī hoti...pe0... samphappalāpī hoti ^a^T1.0349^ea^. ayaṃ vuccati,  bhikkhave, kammantavipatti.</p>
              <p>[03] ``katamā ca, bhikkhave, ājīvavipatti? idha, bhikkhave,  ekacco micchāājīvo hoti, micchāājīvena jīvikaṃ {jīvitaṃ (syā0 kaṃ0  ka0)} kappeti. ayaṃ vuccati, bhikkhave, ājīvavipatti.</p>
              <p>[03] ``katamā ca, bhikkhave, diṭṭhivipatti? idha ^a^P1.0271^ea^,  bhikkhave, ekacco micchādiṭṭhiko hoti viparītadassano  -- `natthi dinnaṃ, natthi yiṭṭhaṃ...pe0... ye imañca lokaṃ parañca lokaṃ  sayaṃ abhiññā sacchikatvā pavedentī'ti. ayaṃ vuccati, bhikkhave,  diṭṭhivipatti. imā kho, bhikkhave, tisso vipattiyoti. </p>
              <p>[01] ``tisso imā, bhikkhave, sampadā. katamā tisso?  kammantasampadā, ājīvasampadā, diṭṭhisampadā. katamā ca,  bhikkhave, kammantasampadā? idha, bhikkhave, ekacco pāṇātipātā  paṭivirato hoti...pe0... samphappalāpā paṭivirato hoti. ayaṃ  vuccati, bhikkhave, kammantasampadā.</p>
              <p>[03] ``katamā ^a^V1.0306^ea^ ca, bhikkhave, ājīvasampadā? idha, bhikkhave,  ekacco sammāājīvo hoti, sammāājīvena jīvikaṃ kappeti. ayaṃ  vuccati, bhikkhave, ājīvasampadā.</p>
              <p>[03] ``katamā ca, bhikkhave, diṭṭhisampadā? idha, bhikkhave,  ekacco sammādiṭṭhiko hoti aviparītadassano -- `atthi dinnaṃ,  atthi yiṭṭhaṃ...pe0... ye imañca lokaṃ parañca ^a^M1.0275^ea^ lokaṃ sayaṃ abhiññā  sacchikatvā pavedentī'ti. ayaṃ vuccati, bhikkhave, diṭṭhisampadā.  imā kho, bhikkhave, tisso sampadā''ti. sattamaṃ. </p>
            </h4>
            <h4>
              <h4n> 8. paṭhamasoceyyasuttaṃ </h4n>
              <p>[03] 121^b^.^eb^ ``tīṇimāni, bhikkhave, soceyyāni.  katamāni tīṇi? kāyasoceyyaṃ, vacīsoceyyaṃ, manosoceyyaṃ.  katamañca, bhikkhave, kāyasoceyyaṃ? idha, bhikkhave, ekacco  pāṇātipātā paṭivirato hoti, adinnādānā paṭivirato ^a^T1.0350^ea^ hoti,  kāmesumicchācārā paṭivirato hoti. idaṃ vuccati, bhikkhave,  kāyasoceyyaṃ.</p>
              <p>[03] ``katamañca, bhikkhave, vacīsoceyyaṃ? idha, bhikkhave,  ekacco musāvādā paṭivirato hoti, pisuṇāya vācāya paṭivirato  hoti, pharusāya vācāya paṭivirato hoti, samphappalāpā paṭivirato  hoti. idaṃ vuccati bhikkhave, vacīsoceyyaṃ.</p>
              <p>[03] ``katamañca, bhikkhave, manosoceyyaṃ? idha, bhikkhave,  ekacco anabhijjhālu hoti abyāpannacitto sammādiṭṭhiko. idaṃ  ^a^P1.0272^ea^ vuccati, bhikkhave, manosoceyyaṃ. imāni kho,  bhikkhave, tīṇi soceyyānī''ti. aṭṭhamaṃ. </p>
            </h4>
            <h4>
              <h4n> 9. dutiyasoceyyasuttaṃ </h4n>
              <p>[03] 122^b^.^eb^ ``tīṇimāni, bhikkhave, soceyyāni.  katamāni tīṇi? kāyasoceyyaṃ, vacīsoceyyaṃ, manosoceyyaṃ.  katamañca, bhikkhave, kāyasoceyyaṃ? idha, bhikkhave, bhikkhu  pāṇātipātā ^a^V1.0307^ea^ paṭivirato hoti, adinnādānā paṭivirato hoti,  abrahmacariyā paṭivirato hoti. idaṃ vuccati, bhikkhave, kāyasoceyyaṃ.</p>
              <p>[03] ``katamañca, bhikkhave, vacīsoceyyaṃ? idha, bhikkhave,  bhikkhu musāvādā paṭivirato hoti, pisuṇāya vācāya paṭivirato  hoti, pharusāya vācāya paṭivirato hoti, samphappalāpā paṭivirato  hoti. idaṃ vuccati, bhikkhave, vacīsoceyyaṃ. </p>
              <p>[01] ``katamañca, bhikkhave, manosoceyyaṃ? idha, bhikkhave,  bhikkhu santaṃ vā ajjhattaṃ kāmacchandaṃ -- `atthi me ajjhattaṃ  kāmacchando'ti pajānāti; asantaṃ vā ajjhattaṃ kāmacchandaṃ --  `natthi me ajjhattaṃ kāmacchando'ti pajānāti; yathā ca anuppannassa  kāmacchandassa ^a^M1.0276^ea^ uppādo hoti, tañca pajānāti; yathā ca uppannassa  kāmacchandassa pahānaṃ hoti ^a^T1.0351^ea^, tañca pajānāti; yathā ca pahīnassa  kāmacchandassa āyatiṃ anuppādo hoti, tañca pajānāti; santaṃ vā  ajjhattaṃ byāpādaṃ -- `atthi me ajjhattaṃ byāpādo'ti pajānāti;  asantaṃ vā ajjhattaṃ byāpādaṃ -- `natthi me ajjhattaṃ byāpādo'ti  pajānāti; yathā ca anuppannassa byāpādassa uppādo hoti, tañca  pajānāti; yathā ca uppannassa byāpādassa pahānaṃ hoti, tañca  pajānāti; yathā ca pahīnassa byāpādassa āyatiṃ anuppādo hoti,  tañca pajānāti; santaṃ vā ajjhattaṃ thinamiddhaṃ -- `atthi me ajjhattaṃ  thinamiddha'nti pajānāti; asantaṃ vā ajjhattaṃ thinamiddhaṃ -- `natthi  me ajjhattaṃ thinamiddha'nti pajānāti; yathā ca anuppannassa  thinamiddhassa uppādo hoti, tañca pajānāti; yathā ca uppannassa  thinamiddhassa pahānaṃ hoti, tañca pajānāti; yathā ca pahīnassa  thinamiddhassa āyatiṃ anuppādo hoti, tañca pajānāti; santaṃ vā  ajjhattaṃ uddhaccakukkuccaṃ -- `atthi me ajjhattaṃ uddhaccakukkucca'nti  pajānāti; asantaṃ vā ajjhattaṃ ^a^P1.0273^ea^ uddhaccakukkuccaṃ --  `natthi me ajjhattaṃ uddhaccakukkucca'nti pajānāti; yathā ca anuppannassa  uddhaccakukkuccassa uppādo hoti, tañca pajānāti; yathā ca uppannassa  uddhaccakukkuccassa pahānaṃ hoti, tañca pajānāti; yathā ca pahīnassa  uddhaccakukkuccassa āyatiṃ anuppādo hoti, tañca pajānāti; santaṃ vā  ajjhattaṃ vicikicchaṃ -- `atthi me ajjhattaṃ vicikicchā'ti  pajānāti; asantaṃ vā ajjhattaṃ vicikicchaṃ -- `natthi me ajjhattaṃ ^a^T1.0352^ea^  vicikicchā'ti pajānāti; yathā ca anuppannāya vicikicchāya  uppādo hoti, tañca pajānāti; yathā ca uppannāya vicikicchāya  pahānaṃ hoti, tañca ^a^V1.0308^ea^ pajānāti; yathā ca pahīnāya vicikicchāya  āyatiṃ anuppādo hoti, tañca pajānāti. idaṃ vuccati, bhikkhave,  manosoceyyaṃ. imāni kho, bhikkhave, tīṇi soceyyānīti. </p>
              <p>[21] {itivu0 66} ``kāyasuciṃ vacīsuciṃ, cetosuciṃ anāsavaṃ. </p>
              <p>[22] suciṃ soceyyasampannaṃ, āhu ninhātapāpaka''nti..  navamaṃ. </p>
            </h4>
            <h4>
              <h4n> 10. moneyyasuttaṃ </h4n>
              <p>[03] 123^b^.^eb^ ``tīṇimāni, bhikkhave, moneyyāni.  katamāni tīṇi? kāyamoneyyaṃ, vacīmoneyyaṃ, manomoneyyaṃ.  katamañca, bhikkhave, kāyamoneyyaṃ ^a^M1.0277^ea^? idha, bhikkhave, bhikkhu  pāṇātipātā paṭivirato hoti, adinnādānā paṭivirato hoti,  abrahmacariyā paṭivirato hoti. idaṃ vuccati, bhikkhave, kāyamoneyyaṃ.</p>
              <p>[03] ``katamañca, bhikkhave, vacīmoneyyaṃ? idha, bhikkhave, bhikkhu  musāvādā paṭivirato hoti, pisuṇāya vācāya paṭivirato hoti,  pharusāya vācāya paṭivirato hoti, samphappalāpā paṭivirato hoti.  idaṃ vuccati, bhikkhave, vacīmoneyyaṃ.</p>
              <p>[03] ``katamañca, bhikkhave, manomoneyyaṃ? idha, bhikkhave,  bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati. idaṃ vuccati,  bhikkhave, manomoneyyaṃ. imāni kho, bhikkhave, tīṇi  moneyyānī''ti. </p>
              <p>[21] ``kāyamuniṃ vacīmuniṃ, cetomuniṃ anāsavaṃ. </p>
              <p>[22] muniṃ moneyyasampannaṃ, āhu sabbappahāyina''nti..  dasamaṃ. </p>
              <p>[06] āpāyikavaggo dvādasamo. </p>
              <p>[01] tassuddānaṃ -- </p>
              <p>[21] āpāyiko ^a^T1.0353^ea^ dullabho appameyyaṃ, āneñjavipattisampadā. </p>
              <p>[22] apaṇṇako ca kammanto, dve soceyyāni moneyyanti.. </p>
            </h4>
          </h3>
          <h3>
            <h3n> (13) 3. kusināravaggo </h3n>
            <h4>
              <h4n> 1. kusinārasuttaṃ </h4n>
              <p>[03] 124^b^.^eb^ ekaṃ ^a^V1.0309^ea^ ^a^P1.0274^ea^ samayaṃ bhagavā  kusinārāyaṃ viharati baliharaṇe vanasaṇḍe. tatra kho bhagavā bhikkhū  āmantesi -- ``bhikkhavo''ti. ``bhadante''ti te bhikkhū bhagavato  paccassosuṃ. bhagavā etadavoca --</p>
              <p>[03] ``idha, bhikkhave, bhikkhu aññataraṃ gāmaṃ vā nigamaṃ vā  upanissāya viharati. tamenaṃ gahapati vā gahapatiputto vā  upasaṅkamitvā svātanāya bhattena nimanteti ^a^M1.0278^ea^. ākaṅkhamāno,  bhikkhave, bhikkhu adhivāseti. so tassā rattiyā accayena  pubbaṇhasamayaṃ nivāsetvā pattacīvaramādāya yena tassa gahapatissa vā  gahapatiputtassa vā nivesanaṃ tenupasaṅkamati; upasaṅkamitvā paññatte  āsane nisīdati. tamenaṃ so gahapati vā gahapatiputto vā paṇītena  khādanīyena bhojanīyena sahatthā santappeti sampavāreti. </p>
              <p>[01] ``tassa evaṃ hoti -- `sādhu vata myāyaṃ gahapati vā  gahapatiputto vā paṇītena khādanīyena bhojanīyena sahatthā santappeti  sampavāretī'ti. evampissa hoti -- `aho vata māyaṃ gahapati vā  gahapatiputto vā āyatimpi evarūpena paṇītena khādanīyena  bhojanīyena sahatthā santappeyya ^a^T1.0354^ea^ sampavāreyyā'ti! so taṃ piṇḍapātaṃ  gathito {gadhito (syā0 kaṃ0 ka0)} mucchito ajjhosanno {ajjhāpanno (sī0  ka0) ajjhopanno (ṭīkā)} anādīnavadassāvī anissaraṇapañño  paribhuñjati. so tattha kāmavitakkampi vitakketi, byāpādavitakkampi  vitakketi, vihiṃsāvitakkampi vitakketi. evarūpassāhaṃ, bhikkhave,  bhikkhuno dinnaṃ na mahapphalanti vadāmi. taṃ kissa hetu? pamatto  hi, bhikkhave, bhikkhu viharati.</p>
              <p>[03] ``idha pana, bhikkhave, bhikkhu aññataraṃ gāmaṃ vā nigamaṃ vā  upanissāya viharati. tamenaṃ gahapati vā gahapatiputto vā  upasaṅkamitvā svātanāya bhattena nimanteti. ākaṅkhamāno,  bhikkhave, bhikkhu adhivāseti. so tassā rattiyā accayena  pubbaṇhasamayaṃ nivāsetvā ^a^V1.0310^ea^ pattacīvaramādāya yena tassa gahapatissa vā  gahapatiputtassa vā nivesanaṃ tenupasaṅkamati; upasaṅkamitvā paññatte  āsane nisīdati. tamenaṃ so gahapati vā gahapatiputto vā paṇītena  khādanīyena bhojanīyena sahatthā santappeti sampavāreti. </p>
              <p>[01] ``tassa na evaṃ hoti -- `sādhu vata myāyaṃ gahapati  vā ^a^P1.0275^ea^ gahapatiputto vā paṇītena khādanīyena  bhojanīyena sahatthā santappeti sampavāretī'ti. evampissa na hoti  -- `aho vata māyaṃ gahapati vā gahapatiputto vā āyatimpi  evarūpena paṇītena khādanīyena bhojanīyena sahatthā santappeyya  sampavāreyyā'ti! so taṃ piṇḍapātaṃ agathito amucchito  anajjhosanno ādīnavadassāvī nissaraṇapañño paribhuñjati. so  tattha nekkhammavitakkampi ^a^M1.0279^ea^ vitakketi, abyāpādavitakkampi vitakketi,  avihiṃsāvitakkampi vitakketi. evarūpassāhaṃ, bhikkhave, bhikkhuno  dinnaṃ mahapphalanti ^a^T1.0355^ea^ vadāmi. taṃ kissa hetu? appamatto hi,  bhikkhave, bhikkhu viharatī''ti. paṭhamaṃ. </p>
            </h4>
            <h4>
              <h4n> 2. bhaṇḍanasuttaṃ </h4n>
              <p>[03] 125^b^.^eb^ ``yassaṃ, bhikkhave, disāyaṃ bhikkhū  bhaṇḍanajātā kalahajātā vivādāpannā aññamaññaṃ mukhasattīhi vitudantā  viharanti, manasi kātumpi me esā, bhikkhave, disā na phāsu  hoti, pageva gantuṃ! niṭṭhamettha gacchāmi -- `addhā te āyasmanto  tayo dhamme pajahiṃsu, tayo dhamme bahulamakaṃsu {bahulīmakaṃsu (syā0 kaṃ0 pī0)}.   katame tayo dhamme  pajahiṃsu? nekkhammavitakkaṃ, abyāpādavitakkaṃ, avihiṃsāvitakkaṃ -- ime  tayo dhamme pajahiṃsu. katame tayo dhamme bahulamakaṃsu? kāmavitakkaṃ,  byāpādavitakkaṃ, vihiṃsāvitakkaṃ -- ime tayo dhamme bahulamakaṃsu'.  yassaṃ, bhikkhave, disāyaṃ bhikkhū bhaṇḍanajātā kalahajātā vivādāpannā  aññamaññaṃ mukhasattīhi vitudantā viharanti, manasi kātumpi me  esā, bhikkhave, disā na phāsu hoti, pageva gantuṃ! niṭṭhamettha  gacchāmi -- `addhā te āyasmanto ime tayo dhamme pajahiṃsu, ime  tayo dhamme bahulamakaṃsu'''.</p>
              <p>[03] ``yassaṃ pana, bhikkhave, disāyaṃ bhikkhū samaggā sammodamānā  avivadamānā khīrodakībhūtā aññamaññaṃ piyacakkhūhi sampassantā  viharanti, gantumpi me esā, bhikkhave, disā phāsu hoti, pageva  manasi kātuṃ! niṭṭhamettha gacchāmi -- `addhā te āyasmanto tayo  dhamme ^a^V1.0311^ea^ pajahiṃsu, tayo dhamme bahulamakaṃsu. katame tayo dhamme pajahiṃsu?  kāmavitakkaṃ ^a^P1.0276^ea^, byāpādavitakkaṃ, vihiṃsāvitakkaṃ --  ime tayo dhamme pajahiṃsu. katame tayo dhamme bahulamakaṃsu?  nekkhammavitakkaṃ, abyāpādavitakkaṃ, avihiṃsāvitakkaṃ -- ime tayo dhamme  bahulamakaṃsu'. yassaṃ ^a^T1.0356^ea^, bhikkhave, disāyaṃ bhikkhū samaggā  sammodamānā avivadamānā khīrodakībhūtā aññamaññaṃ piyacakkhūhi  sampassantā viharanti, gantumpi me esā, bhikkhave, disā phāsu  hoti, pageva manasi kātuṃ! niṭṭhamettha gacchāmi -- `addhā te  āyasmanto ime tayo dhamme pajahiṃsu, ime tayo dhamme  bahulamakaṃsū'''ti. dutiyaṃ. </p>
            </h4>
            <h4>
              <h4n> 3. gotamakacetiyasuttaṃ </h4n>
              <p>[03] 126^b^.^eb^ ekaṃ ^a^M1.0280^ea^ samayaṃ bhagavā vesāliyaṃ viharati gotamake  cetiye. tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca --</p>
              <p>[03] ``abhiññāyāhaṃ, bhikkhave, dhammaṃ desemi, no anabhiññāya.  sanidānāhaṃ, bhikkhave, dhammaṃ desemi, no anidānaṃ.  sappāṭihāriyāhaṃ, bhikkhave, dhammaṃ desemi, no appāṭihāriyaṃ. tassa  mayhaṃ, bhikkhave, abhiññāya dhammaṃ desayato no anabhiññāya,  sanidānaṃ dhammaṃ desayato no anidānaṃ, sappāṭihāriyaṃ dhammaṃ desayato  no appāṭihāriyaṃ, karaṇīyo ovādo, karaṇīyā anusāsanī.  alañca pana vo, bhikkhave, tuṭṭhiyā, alaṃ attamanatāya, alaṃ  somanassāya -- `sammāsambuddho bhagavā, svākkhāto dhammo,  suppaṭipanno saṅgho'''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. imasmiñca pana veyyākaraṇasmiṃ bhaññamāne sahassī  lokadhātu akampitthāti. tatiyaṃ. </p>
            </h4>
            <h4>
              <h4n> 4. bharaṇḍukālāmasuttaṃ </h4n>
              <p>[03] 127^b^.^eb^ ekaṃ samayaṃ bhagavā kosalesu cārikaṃ caramāno  yena kapilavatthu tadavasari. assosi kho mahānāmo sakko --  ``bhagavā kira kapilavatthuṃ ^a^T1.0357^ea^ anuppatto''ti. atha kho mahānāmo  ^a^V1.0312^ea^ sakko yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ aṭṭhāsi. ekamantaṃ ṭhitaṃ kho mahānāmaṃ sakkaṃ bhagavā  etadavoca --</p>
              <p>[03] ``gaccha, mahānāma, kapilavatthusmiṃ, tathārūpaṃ āvasathaṃ jāna  yatthajja mayaṃ ekarattiṃ vihareyyāmā''ti. ``evaṃ ^a^P1.0277^ea^,  bhante''ti kho mahānāmo sakko bhagavato paṭissutvā  kapilavatthuṃ pavisitvā kevalakappaṃ kapilavatthuṃ anvāhiṇḍanto {āhiṇḍanto (syā0  kaṃ0)} nāddasa  kapilavatthusmiṃ tathārūpaṃ āvasathaṃ yatthajja bhagavā ekarattiṃ vihareyya.</p>
              <p>[03] atha kho mahānāmo sakko yena bhagavā tenupasaṅkami;  upasaṅkamitvā bhagavantaṃ etadavoca -- ``natthi, bhante, kapilavatthusmiṃ  tathārūpo āvasatho ^a^M1.0281^ea^ yatthajja bhagavā ekarattiṃ vihareyya. ayaṃ, bhante,  bharaṇḍu kālāmo bhagavato purāṇasabrahmacārī. tassajja bhagavā assame  ekarattiṃ viharatū''ti. ``gaccha, mahānāma, santharaṃ paññapehī''ti.  ``evaṃ, bhante''ti kho mahānāmo sakko bhagavato paṭissutvā yena  bharaṇḍussa kālāmassa assamo tenupasaṅkami; upasaṅkamitvā santharaṃ  paññāpetvā udakaṃ ṭhapetvā pādānaṃ dhovanāya yena bhagavā tenupasaṅkami;  upasaṅkamitvā bhagavantaṃ etadavoca -- ``santhato, bhante, santhāro,  udakaṃ ṭhapitaṃ pādānaṃ dhovanāya. yassadāni, bhante, bhagavā kālaṃ  maññatī''ti.</p>
              <p>[03] atha kho bhagavā yena bharaṇḍussa kālāmassa assamo  tenupasaṅkami; upasaṅkamitvā paññatte āsane nisīdi. nisajja kho  bhagavā pāde pakkhālesi. atha kho mahānāmassa sakkassa etadahosi  -- ``akālo kho ajja bhagavantaṃ payirupāsituṃ. kilanto ^a^T1.0358^ea^ bhagavā.  sve dānāhaṃ bhagavantaṃ payirupāsissāmī''ti bhagavantaṃ abhivādetvā  padakkhiṇaṃ katvā pakkāmi.</p>
              <p>[03] atha kho mahānāmo sakko tassā rattiyā accayena yena bhagavā  tenupasaṅkami; upasaṅkamitvā ekamantaṃ nisīdi. ekamantaṃ nisinnaṃ  kho mahānāmaṃ sakkaṃ bhagavā etadavoca -- ``tayo khome, mahānāma,  satthāro santo saṃvijjamānā lokasmiṃ. katame tayo? idha,  mahānāma, ekacco satthā kāmānaṃ pariññaṃ paññāpeti; na rūpānaṃ  pariññaṃ paññāpeti, na vedanānaṃ pariññaṃ paññāpeti. idha pana,  mahānāma, ekacco satthā kāmānaṃ pariññaṃ paññāpeti ^a^V1.0313^ea^, rūpānaṃ pariññaṃ  paññāpeti; na vedanānaṃ ^a^P1.0278^ea^ pariññaṃ paññāpeti. idha  pana, mahānāma, ekacco satthā kāmānaṃ pariññaṃ paññāpeti, rūpānaṃ  pariññaṃ paññāpeti, vedanānaṃ pariññaṃ paññāpeti. ime kho, mahānāma,  tayo satthāro santo saṃvijjamānā lokasmiṃ. `imesaṃ, mahānāma,  tiṇṇaṃ satthārānaṃ ekā niṭṭhā udāhu puthu niṭṭhā'''ti?</p>
              <p>[03] evaṃ vutte bharaṇḍu kālāmo mahānāmaṃ sakkaṃ etadavoca --  ``ekāti, mahānāma, vadehī''ti. evaṃ vutte bhagavā mahānāmaṃ sakkaṃ  etadavoca -- ``nānāti, mahānāma, vadehī''ti. dutiyampi kho  bharaṇḍu kālāmo mahānāmaṃ sakkaṃ etadavoca -- ``ekāti, mahānāma,  vadehī''ti. dutiyampi kho bhagavā mahānāmaṃ sakkaṃ etadavoca --  ``nānāti, mahānāma, vadehī''ti. tatiyampi kho bharaṇḍu kālāmo  mahānāmaṃ sakkaṃ etadavoca -- ``ekāti, mahānāma ^a^M1.0282^ea^, vadehī''ti.  tatiyampi kho bhagavā mahānāmaṃ sakkaṃ ^a^T1.0359^ea^ etadavoca -- ``nānāti,  mahānāma, vadehī''ti.</p>
              <p>[03] atha kho bharaṇḍu kālāmassa etadahosi -- ``mahesakkhassa  vatamhi mahānāmassa sakkassa sammukhā samaṇena gotamena yāvatatiyaṃ  apasādito. yaṃnūnāhaṃ kapilavatthumhā pakkameyya''nti. atha kho  bharaṇḍu kālāmo kapilavatthumhā pakkāmi. yaṃ kapilavatthumhā pakkāmi  tathā pakkantova ahosi na puna paccāgacchīti. catutthaṃ. </p>
            </h4>
            <h4>
              <h4n> 5. hatthakasuttaṃ </h4n>
              <p>[03] 128^b^.^eb^ ekaṃ samayaṃ bhagavā sāvatthiyaṃ viharati jetavane  anāthapiṇḍikassa ārāme. atha kho hatthako devaputto abhikkantāya  rattiyā abhikkantavaṇṇo kevalakappaṃ jetavanaṃ obhāsetvā yena bhagavā  tenupasaṅkami; upasaṅkamitvā -- ``bhagavato purato ṭhassāmī''ti  osīdatimeva saṃsīdatimeva {osīdati ceva saṃsīdati ca (sī0 pī0),  osīdati saṃsīdati (syā0 kaṃ0)}, na sakkoti saṇṭhātuṃ. seyyathāpi nāma  sappi vā telaṃ vā vālukāya āsittaṃ osīdatimeva saṃsīdatimeva, na  saṇṭhāti; evamevaṃ hatthako devaputto -- ``bhagavato purato  ṭhassāmī''ti osīdatimeva saṃsīdatimeva, na sakkoti saṇṭhātuṃ.</p>
              <p>[03] atha ^a^P1.0279^ea^ kho bhagavā hatthakaṃ devaputtaṃ etadavoca  -- ``oḷārikaṃ, hatthaka, attabhāvaṃ abhinimmināhī''ti ^a^V1.0314^ea^. ``evaṃ,  bhante''ti, kho hatthako devaputto bhagavato paṭissutvā oḷārikaṃ  attabhāvaṃ abhinimminitvā bhagavantaṃ abhivādetvā ekamantaṃ aṭṭhāsi.  ekamantaṃ ṭhitaṃ kho hatthakaṃ devaputtaṃ bhagavā etadavoca --</p>
              <p>[03] ``ye te, hatthaka, dhammā pubbe manussabhūtassa pavattino ahesuṃ,  api nu te te dhammā etarahi pavattino''ti? ``ye ca me, bhante,  dhammā pubbe manussabhūtassa pavattino ahesuṃ, te ca me dhammā etarahi  pavattino; ye ca me, bhante, dhammā pubbe manussabhūtassa ^a^T1.0360^ea^ nappavattino  ahesuṃ, te ca me dhammā etarahi pavattino. seyyathāpi, bhante, bhagavā  etarahi ākiṇṇo viharati bhikkhūhi bhikkhunīhi upāsakehi  upāsikāhi rājūhi ^a^M1.0283^ea^ rājamahāmattehi titthiyehi titthiyasāvakehi;  evamevaṃ kho ahaṃ, bhante, ākiṇṇo viharāmi devaputtehi. dūratopi,  bhante, devaputtā āgacchanti hatthakassa devaputtassa santike `dhammaṃ  sossāmā'ti. tiṇṇāhaṃ, bhante, dhammānaṃ atitto appaṭivāno  kālaṅkato. katamesaṃ tiṇṇaṃ? bhagavato ahaṃ, bhante, dassanassa  atitto appaṭivāno kālaṅkato; saddhammasavanassāhaṃ, bhante, atitto  appaṭivāno kālaṅkato; saṅghassāhaṃ, bhante, upaṭṭhānassa atitto  appaṭivāno kālaṅkato. imesaṃ kho ahaṃ, bhante, tiṇṇaṃ dhammānaṃ  atitto appaṭivāno kālaṅkato''ti. </p>
              <p>[21] ``nāhaṃ bhagavato dassanassa, tittimajjhagā {titti tittisambhavaṃ (ka0)} kudācanaṃ. </p>
              <p>[22] saṅghassa upaṭṭhānassa, saddhammasavanassa ca.. </p>
              <p>[21] ``adhisīlaṃ sikkhamāno, saddhammasavane rato. </p>
              <p>[22] tiṇṇaṃ dhammānaṃ atitto, hatthako avihaṃ gato''ti..  pañcamaṃ. </p>
            </h4>
            <h4>
              <h4n> 6. kaṭuviyasuttaṃ </h4n>
              <p>[03] 129^b^.^eb^ ekaṃ samayaṃ bhagavā bārāṇasiyaṃ viharati  isipatane migadāye. atha kho bhagavā pubbaṇhasamayaṃ nivāsetvā  pattacīvaramādāya bārāṇasiṃ piṇḍāya pāvisi. addasā ^a^P1.0280^ea^  kho bhagavā goyogapilakkhasmiṃ {goyogamilakkhasmiṃ (syā0 kaṃ0 ka0)} piṇḍāya   caramāno {caramānaṃ (ka0)} aññataraṃ  bhikkhuṃ rittassādaṃ bāhirassādaṃ muṭṭhassatiṃ ^a^V1.0315^ea^ asampajānaṃ asamāhitaṃ  vibbhantacittaṃ pākatindriyaṃ. disvā taṃ bhikkhuṃ etadavoca ^a^T1.0361^ea^ --</p>
              <p>[03] ``mā kho tvaṃ, bhikkhu, attānaṃ kaṭuviyamakāsi. taṃ vata  bhikkhu kaṭuviyakataṃ attānaṃ āmagandhena {āmagandhe (sī0 syā0 kaṃ0 pī0)} avassutaṃ makkhikā  nānupatissanti nānvāssavissantīti {nānubandhissanti (ka0)}, netaṃ   ṭhānaṃ vijjatī''ti. atha  kho so bhikkhu bhagavatā iminā ovādena ovadito saṃvegamāpādi.  atha kho bhagavā bārāṇasiyaṃ piṇḍāya caritvā pacchābhattaṃ  piṇḍapātapaṭikkanto bhikkhū āmantesi --</p>
              <p>[03] ``idhāhaṃ, bhikkhave, pubbaṇhasamayaṃ nivāsetvā pattacīvaramādāya  bārāṇasiṃ ^a^M1.0284^ea^ piṇḍāya pāvisiṃ. addasaṃ kho ahaṃ, bhikkhave,  goyogapilakkhasmiṃ piṇḍāya caramāno aññataraṃ bhikkhuṃ rittassādaṃ  bāhirassādaṃ muṭṭhassatiṃ asampajānaṃ asamāhitaṃ vibbhantacittaṃ  pākatindriyaṃ. disvā taṃ bhikkhuṃ etadavocaṃ --</p>
              <p>[03] ```mā kho tvaṃ, bhikkhu, attānaṃ kaṭuviyamakāsi. taṃ vata  bhikkhu kaṭuviyakataṃ attānaṃ āmagandhena avassutaṃ makkhikā  nānupatissanti nānvāssavissantīti, netaṃ ṭhānaṃ vijjatī'ti. atha  kho, bhikkhave, so bhikkhu mayā iminā ovādena ovadito  saṃvegamāpādī''ti. evaṃ vutte aññataro bhikkhu bhagavantaṃ etadavoca  -- ``kiṃ nu kho, bhante, kaṭuviyaṃ? ko āmagandho? kā  makkhikā''ti?</p>
              <p>[03] ``abhijjhā kho, bhikkhu, kaṭuviyaṃ; byāpādo āmagandho;  pāpakā akusalā vitakkā makkhikā. taṃ vata, bhikkhu, kaṭuviyakataṃ  attānaṃ āmagandhena avassutaṃ makkhikā nānupatissanti  nānvāssavissantīti, netaṃ ṭhānaṃ vijjatī''ti. </p>
              <p>[21] ``aguttaṃ ^a^P1.0281^ea^ cakkhusotasmiṃ, indriyesu  asaṃvutaṃ. </p>
              <p>[22] makkhikānupatissanti ^a^T1.0362^ea^, saṅkappā rāganissitā.. </p>
              <p>[21] ``kaṭuviyakato ^a^V1.0316^ea^ bhikkhu, āmagandhe avassuto. </p>
              <p>[22] ārakā hoti nibbānā, vighātasseva bhāgavā.. </p>
              <p>[21] ``gāme vā yadi vāraññe, aladdhā samathamattano {samamattano (sī0 syā0  kaṃ0), sammamattano (pī0)}. </p>
              <p>[22] pareti {careti (syā0 ka0)} bālo dummedho, makkhikāhi purakkhato.. </p>
              <p>[21] ``ye ca sīlena sampannā, paññāyūpasameratā. </p>
              <p>[22] upasantā sukhaṃ senti, nāsayitvāna makkhikā''ti..  chaṭṭhaṃ. </p>
            </h4>
            <h4>
              <h4n> 7. paṭhamānuruddhasuttaṃ </h4n>
              <p>[03] 130^b^.^eb^ atha kho āyasmā anuruddho yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā anuruddho bhagavantaṃ etadavoca --  ``idhāhaṃ, bhante, dibbena cakkhunā ^a^M1.0285^ea^ visuddhena atikkantamānusakena  yebhuyyena passāmi mātugāmaṃ kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjamānaṃ. katihi nu kho, bhante, dhammehi  samannāgato mātugāmo kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjatī''ti?</p>
              <p>[03] ``tīhi kho, anuruddha, dhammehi samannāgato mātugāmo  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati.  katamehi tīhi? idha, anuruddha, mātugāmo pubbaṇhasamayaṃ  maccheramalapariyuṭṭhitena cetasā agāraṃ ajjhāvasati, majjhanhikasamayaṃ  issāpariyuṭṭhitena cetasā agāraṃ ajjhāvasati, sāyanhasamayaṃ  kāmarāgapariyuṭṭhitena cetasā agāraṃ ajjhāvasati ^a^T1.0363^ea^. imehi kho,  anuruddha, tīhi dhammehi samannāgato mātugāmo kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjatī''ti. sattamaṃ. </p>
            </h4>
            <h4>
              <h4n> 8. dutiyānuruddhasuttaṃ </h4n>
              <p>[03] 131^b^.^eb^ atha kho āyasmā anuruddho yenāyasmā  sāriputto tenupasaṅkami; upasaṅkamitvā āyasmatā ^a^V1.0317^ea^ sāriputtena saddhiṃ  sammodi. sammodanīyaṃ kathaṃ sāraṇīyaṃ vītisāretvā ^a^P1.0282^ea^  ekamantaṃ nisīdi. ekamantaṃ nisinno kho āyasmā  anuruddho āyasmantaṃ sāriputtaṃ etadavoca -- ``idhāhaṃ, āvuso  sāriputta, dibbena cakkhunā visuddhena atikkantamānusakena sahassaṃ  lokaṃ olokemi. āraddhaṃ kho pana me vīriyaṃ asallīnaṃ, upaṭṭhitā  sati asammuṭṭhā {apammuṭṭhā (sī0), apamuṭṭhā (syā0 kaṃ0)}, passaddho   kāyo asāraddho, samāhitaṃ cittaṃ ekaggaṃ.  atha ca pana me nānupādāya {na anupādāya (sī0 syā0 kaṃ0 pī0)} āsavehi   cittaṃ vimuccatī''ti.</p>
              <p>[03] ``yaṃ kho te, āvuso anuruddha, evaṃ hoti -- `ahaṃ dibbena  cakkhunā visuddhena atikkantamānusakena sahassaṃ lokaṃ volokemī'ti,  idaṃ te mānasmiṃ. yampi te, āvuso anuruddha, evaṃ hoti --  `āraddhaṃ kho pana me vīriyaṃ asallīnaṃ, upaṭṭhitā sati asammuṭṭhā,  passaddho kāyo asāraddho, samāhitaṃ cittaṃ ekagga'nti, idaṃ te  uddhaccasmiṃ. yampi te, āvuso anuruddha, evaṃ hoti -- `atha ca  pana me nānupādāya āsavehi cittaṃ vimuccatī'ti, idaṃ ^a^M1.0286^ea^ te kukkuccasmiṃ.  sādhu vatāyasmā anuruddho ime tayo dhamme pahāya, ime tayo dhamme  amanasikaritvā amatāya dhātuyā cittaṃ upasaṃharatū''ti.</p>
              <p>[03] atha kho āyasmā anuruddho aparena ^a^T1.0364^ea^ samayena ime tayo dhamme  pahāya, ime tayo dhamme amanasikaritvā amatāya dhātuyā cittaṃ  upasaṃhari {upasaṃhāsi (syā0 kaṃ0 pī0), upasaṃharati (ka0)}. atha   kho āyasmā anuruddho eko vūpakaṭṭho appamatto  ātāpī pahitatto viharanto nacirasseva -- yassatthāya kulaputtā  sammadeva agārasmā anagāriyaṃ pabbajanti, tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihāsi. ``khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā''ti abbhaññāsi. aññataro ca  panāyasmā anuruddho arahataṃ ahosīti. aṭṭhamaṃ. </p>
            </h4>
            <h4>
              <h4n> 9. paṭicchannasuttaṃ </h4n>
              <p>[03] 132^b^.^eb^ ``tīṇimāni, bhikkhave, paṭicchannāni  āvahanti {vahanti (sī0 syā0 kaṃ0 pī0)}, no vivaṭāni. katamāni   tīṇi? mātugāmo, bhikkhave,  paṭicchanno āvahati, no vivaṭo; brāhmaṇānaṃ, bhikkhave, mantā  paṭicchannā āvahanti, no vivaṭā ^a^P1.0283^ea^; micchādiṭṭhi,  bhikkhave, paṭicchannā āvahati, no vivaṭā. imāni kho, bhikkhave,  tīṇi paṭicchannāni āvahanti, no vivaṭāni.</p>
              <p>[03] ``tīṇimāni ^a^V1.0318^ea^, bhikkhave, vivaṭāni virocanti, no  paṭicchannāni. katamāni tīṇi? candamaṇḍalaṃ, bhikkhave, vivaṭaṃ  virocati, no paṭicchannaṃ; sūriyamaṇḍalaṃ, bhikkhave, vivaṭaṃ virocati,  no paṭicchannaṃ; tathāgatappavedito dhammavinayo, bhikkhave, vivaṭo  virocati, no paṭicchanno. imāni kho, bhikkhave, tīṇi vivaṭāni  virocanti, no paṭicchannānī''ti. navamaṃ. </p>
            </h4>
            <h4>
              <h4n> 10. lekhasuttaṃ </h4n>
              <p>[03] 133^b^.^eb^ ``tayome, bhikkhave, puggalā santo  saṃvijjamānā lokasmiṃ. katame tayo? pāsāṇalekhūpamo puggalo,  pathavilekhūpamo puggalo, udakalekhūpamo ^a^T1.0365^ea^ puggalo. katamo ca,  bhikkhave, pāsāṇalekhūpamo puggalo? idha, bhikkhave, ekacco puggalo  abhiṇhaṃ kujjhati. so ca khvassa kodho ^a^M1.0287^ea^ dīgharattaṃ anuseti.  seyyathāpi, bhikkhave, pāsāṇe lekhā na khippaṃ lujjati vātena vā  udakena vā, ciraṭṭhitikā hoti; evamevaṃ kho, bhikkhave, idhekacco  puggalo abhiṇhaṃ kujjhati. so ca khvassa kodho dīgharattaṃ anuseti.  ayaṃ vuccati, bhikkhave, pāsāṇalekhūpamo puggalo.</p>
              <p>[03] ``katamo ca, bhikkhave, pathavilekhūpamo puggalo? idha,  bhikkhave, ekacco puggalo abhiṇhaṃ kujjhati. so ca khvassa kodho  na dīgharattaṃ anuseti. seyyathāpi, bhikkhave, pathaviyā lekhā khippaṃ  lujjati vātena vā udakena vā, na ciraṭṭhitikā hoti; evamevaṃ kho,  bhikkhave, idhekacco puggalo abhiṇhaṃ kujjhati. so ca khvassa  kodho na dīgharattaṃ anuseti. ayaṃ vuccati, bhikkhave,  pathavilekhūpamo puggalo.</p>
              <p>[03] ``katamo ca, bhikkhave, udakalekhūpamo puggalo? idha,  bhikkhave, ekacco puggalo āgāḷhenapi vuccamāno pharusenapi ^a^P1.0284^ea^  vuccamāno amanāpenapi vuccamāno sandhiyatimeva {... yeva (syā0 kaṃ0)  ... ceva (pī0)}  saṃsandatimeva {... yeva (syā0 kaṃ0) ... ceva (pī0)} sammodatimeva  {... yeva (syā0 kaṃ0) ... ceva (pī0)}. seyyathāpi, bhikkhave, udake lekhā  khippaṃyeva paṭivigacchati, na ciraṭṭhitikā hoti; evamevaṃ kho,  bhikkhave, idhekacco puggalo āgāḷhenapi vuccamāno pharusenapi  vuccamāno amanāpenapi vuccamāno sandhiyatimeva saṃsandatimeva  sammodatimeva. ayaṃ ^a^V1.0319^ea^ vuccati, bhikkhave, udakalekhūpamo puggalo.  ime kho, bhikkhave, tayo puggalā santo saṃvijjamānā lokasmi''nti {pu0 pa0 115}.  dasamaṃ. </p>
              <p>[06] kusināravaggo terasamo. </p>
              <p>[01] tassuddānaṃ -- </p>
              <p>[21] kusinārabhaṇḍanā ^a^T1.0366^ea^ ceva, gotamabharaṇḍuhatthako. </p>
              <p>[22] kaṭuviyaṃ dve anuruddhā, paṭicchannaṃ lekhena te dasāti.. </p>
            </h4>
          </h3>
          <h3>
            <h3n> (14) 4. yodhājīvavaggo </h3n>
            <h4>
              <h4n> 1. yodhājīvasuttaṃ </h4n>
              <p>[03] 134^b^.^eb^ ``tīhi ^a^V1.0320^ea^, bhikkhave, aṅgehi samannāgato  yodhājīvo rājāraho hoti rājabhoggo, rañño aṅganteva saṅkhyaṃ  gacchati. katamehi tīhi ^a^M1.0288^ea^? idha, bhikkhave, yodhājīvo dūre pātī  ca hoti akkhaṇavedhī ca mahato ca kāyassa padāletā. imehi,  kho, bhikkhave, tīhi aṅgehi samannāgato yodhājīvo rājāraho hoti  rājabhoggo, rañño aṅganteva saṅkhyaṃ gacchati. evamevaṃ kho,  bhikkhave, tīhi aṅgehi samannāgato bhikkhu āhuneyyo hoti...pe0...  anuttaraṃ puññakkhettaṃ lokassa. katamehi tīhi? idha, bhikkhave,  bhikkhu dūre pātī ca hoti akkhaṇavedhī ca mahato ca kāyassa  padāletā.</p>
              <p>[03] ``kathañca, bhikkhave, bhikkhu dūre pātī hoti? idha,  bhikkhave, bhikkhu yaṃ kiñci rūpaṃ atītānāgatapaccuppannaṃ ajjhattaṃ vā  bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre  santike vā, sabbaṃ rūpaṃ -- `netaṃ mama, nesohamasmi, na meso  attā'ti evametaṃ yathābhūtaṃ sammappaññāya passati. yā kāci vedanā  atītānāgatapaccuppannā ajjhattā vā bahiddhā vā oḷārikā vā sukhumā  vā hīnā vā paṇītā vā yā dūre santike vā, sabbaṃ vedanaṃ ^a^T1.0367^ea^ {sabbā vedanā  (syā0 kaṃ0 pī0 ka0)} -- `netaṃ  mama, nesohamasmsmmi ^a^P1.0285^ea^, na meso attā'ti evametaṃ  yathābhūtaṃ sammappaññāya passati. yā kāci saññā  atītānāgatapaccuppannā ajjhattā vā bahiddhā vā oḷārikā vā sukhumā  vā hīnā vā paṇītā vā yā dūre santike vā, sabbaṃ saññaṃ {sabbā saññā  (syā0 kaṃ0 pī0 ka0)} -- `netaṃ  mama, nesohamasmi, na meso attā'ti evametaṃ yathābhūtaṃ sammappaññāya  passati. ye keci saṅkhārā atītānāgatapaccuppannā ajjhattā vā  bahiddhā vā oḷārikā vā sukhumā vā hīnā vā paṇītā vā ye dūre  santike vā, sabbe saṅkhāre -- `netaṃ mama, nesohamasmi, na meso  attā'ti evametaṃ yathābhūtaṃ sammappaññāya passati. yaṃ kiñci  viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā  sukhumaṃ vā hīnaṃ vā paṇītaṃ vā yaṃ dūre santike vā, sabbaṃ viññāṇaṃ  ^a^V1.0321^ea^ -- `netaṃ mama, nesohamasmi, na meso attā'ti evametaṃ yathābhūtaṃ  sammappaññāya passati. evaṃ kho, bhikkhave, bhikkhu dūre pātī hoti.</p>
              <p>[03] ``kathañca, bhikkhave, bhikkhu akkhaṇavedhī hoti? idha,  bhikkhave, bhikkhu `idaṃ dukkha'nti yathābhūtaṃ pajānāti; `ayaṃ  dukkhasamudayo'ti yathābhūtaṃ pajānāti; `ayaṃ dukkhanirodho'ti  yathābhūtaṃ pajānāti; `ayaṃ dukkhanirodhagāminī ^a^M1.0289^ea^ paṭipadā'ti yathābhūtaṃ  pajānāti. evaṃ kho, bhikkhave, bhikkhu akkhaṇavedhī hoti.</p>
              <p>[03] ``kathañca, bhikkhave, bhikkhu mahato kāyassa padāletā hoti?  idha, bhikkhave, bhikkhu mahantaṃ avijjākkhandhaṃ padāleti. evaṃ  kho, bhikkhave, bhikkhu mahato kāyassa padāletā hoti. imehi  kho, bhikkhave, tīhi dhammehi samannāgato bhikkhu ^a^T1.0368^ea^ āhuneyyo  hoti...pe0... anuttaraṃ puññakkhettaṃ lokassā''ti. paṭhamaṃ. </p>
            </h4>
            <h4>
              <h4n> 2. parisāsuttaṃ </h4n>
              <p>[03] 135^b^.^eb^ ``tisso imā, bhikkhave, parisā. katamā  tisso? ukkācitavinītā parisā, paṭipucchāvinītā parisā,  yāvatāvinītā {yāvatajjhāvinītā (aṭṭhakathāyaṃ pāṭhantaraṃ)} parisā --   imā kho, bhikkhave, tisso parisā''ti. dutiyaṃ. </p>
            </h4>
            <h4>
              <h4n> 3. mittasuttaṃ </h4n>
              <p>[03] 136^b^.^eb^ ``tīhi ^a^P1.0286^ea^, bhikkhave, aṅgehi  samannāgato mitto sevitabbo. katamehi tīhi? ( ) {(idha bhikkhave bhikkhu)  (pī0 ka0)} duddadaṃ dadāti,  dukkaraṃ karoti, dukkhamaṃ khamati -- imehi kho, bhikkhave, tīhi  aṅgehi samannāgato mitto sevitabbo''ti. tatiyaṃ. </p>
            </h4>
            <h4>
              <h4n> 4. uppādāsuttaṃ </h4n>
              <p>[03] 137^b^.^eb^ ``uppādā vā, bhikkhave, tathāgatānaṃ anuppādā  vā tathāgatānaṃ, ṭhitāva sā dhātu ^a^V1.0322^ea^ dhammaṭṭhitatā dhammaniyāmatā. sabbe  saṅkhārā aniccā. taṃ tathāgato abhisambujjhati abhisameti.  abhisambujjhitvā abhisametvā ācikkhati deseti paññāpeti paṭṭhapeti  vivarati vibhajati uttānīkaroti -- `sabbe saṅkhārā aniccā'ti.  uppādā vā, bhikkhave, tathāgatānaṃ anuppādā vā tathāgatānaṃ ṭhitāva  sā dhātu dhammaṭṭhitatā dhammaniyāmatā. sabbe saṅkhārā dukkhā. taṃ  tathāgato abhisambujjhati abhisameti. abhisambujjhitvā  ^a^M1.0290^ea^ abhisametvā ācikkhati deseti paññāpeti paṭṭhapeti vivarati vibhajati  uttānīkaroti -- `sabbe saṅkhārā dukkhā'ti. uppādā vā,  bhikkhave, tathāgatānaṃ anuppādā vā tathāgatānaṃ ṭhitāva sā dhātu  dhammaṭṭhitatā dhammaniyāmatā. sabbe dhammā anattā. taṃ tathāgato  abhisambujjhati abhisameti. abhisambujjhitvā abhisametvā  ācikkhati deseti paññāpeti paṭṭhapeti vivarati vibhajati  uttānīkaroti -- `sabbe ^a^T1.0369^ea^ dhammā anattā'''ti. catutthaṃ. </p>
            </h4>
            <h4>
              <h4n> 5. kesakambalasuttaṃ </h4n>
              <p>[03] 138^b^.^eb^ ``seyyathāpi, bhikkhave, yāni kānici  tantāvutānaṃ vatthānaṃ, kesakambalo tesaṃ paṭikiṭṭho akkhāyati.  kesakambalo, bhikkhave, sīte sīto, uṇhe uṇho, dubbaṇṇo,  duggandho, dukkhasamphasso. evamevaṃ kho, bhikkhave, yāni kānici  puthusamaṇabrāhmaṇavādānaṃ {samaṇappavādānaṃ (sī0 syā0 kaṃ0 pī0)} makkhalivādo   tesaṃ paṭikiṭṭho akkhāyati.</p>
              <p>[03] ``makkhali, bhikkhave, moghapuriso evaṃvādī evaṃdiṭṭhi --  `natthi kammaṃ, natthi kiriyaṃ, natthi vīriya'nti. yepi ^a^P1.0287^ea^  te, bhikkhave, ahesuṃ atītamaddhānaṃ arahanto sammāsambuddhā,  tepi bhagavanto kammavādā ceva ahesuṃ kiriyavādā ca vīriyavādā ca.  tepi, bhikkhave, makkhali moghapuriso paṭibāhati -- `natthi  kammaṃ, natthi kiriyaṃ, natthi vīriya'nti. yepi te, bhikkhave,  bhavissanti anāgatamaddhānaṃ arahanto sammāsambuddhā, tepi bhagavanto  kammavādā ceva bhavissanti kiriyavādā ca vīriyavādā ca. tepi,  bhikkhave, makkhali moghapuriso paṭibāhati -- `natthi kammaṃ, natthi  kiriyaṃ, natthi vīriya'nti. ahampi, bhikkhave, etarahi arahaṃ  sammāsambuddho kammavādo ceva kiriyavādo ca vīriyavādo ca.  mampi, bhikkhave, makkhali moghapuriso paṭibāhati -- `natthi kammaṃ,  natthi kiriyaṃ, natthi vīriya'''nti.</p>
              <p>[03] ``seyyathāpi ^a^V1.0323^ea^, bhikkhave, nadīmukhe khippaṃ uḍḍeyya {oḍḍeyya (sī0)}   bahūnaṃ {bahunnaṃ (sī0 syā0 kaṃ0 pī0)}  macchānaṃ ahitāya dukkhāya anayāya byasanāya; evamevaṃ kho,  bhikkhave, makkhali moghapuriso manussakhippaṃ maññe loke uppanno  bahūnaṃ sattānaṃ ahitāya dukkhāya anayāya ^a^T1.0370^ea^ byasanāyā''ti. pañcamaṃ. </p>
            </h4>
            <h4>
              <h4n> 6. sampadāsuttaṃ </h4n>
              <p>[03] 139^b^.^eb^ ``tisso ^a^M1.0291^ea^ imā, bhikkhave, sampadā. katamā  tisso? saddhāsampadā, sīlasampadā, paññāsampadā -- imā kho,  bhikkhave, tisso sampadā''ti. chaṭṭhaṃ. </p>
            </h4>
            <h4>
              <h4n> 7. vuddhisuttaṃ </h4n>
              <p>[03] 140^b^.^eb^ ``tisso imā, bhikkhave, vuddhiyo. katamā  tisso? saddhāvuddhi, sīlavuddhi, paññāvuddhi -- imā kho, bhikkhave,  tisso vuddhiyo''ti. sattamaṃ. </p>
            </h4>
            <h4>
              <h4n> 8. assakhaḷuṅkasuttaṃ </h4n>
              <p>[03] 141^b^.^eb^ ``tayo ca, bhikkhave, assakhaḷuṅke desessāmi  tayo ca purisakhaḷuṅke. taṃ suṇātha, sādhukaṃ manasi karotha;  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca --</p>
              <p>[03] ``katame ca, bhikkhave, tayo assakhaḷuṅkā? idha ^a^P1.0288^ea^,  bhikkhave, ekacco assakhaḷuṅko javasampanno hoti; na  vaṇṇasampanno, na ārohapariṇāhasampanno. idha pana, bhikkhave,  ekacco assakhaḷuṅko javasampanno ca hoti vaṇṇasampanno ca; na  ārohapariṇāhasampanno. idha pana, bhikkhave, ekacco assakhaḷuṅko  javasampanno ca hoti vaṇṇasampanno ca ārohapariṇāhasampanno ca.  ime kho, bhikkhave, tayo assakhaḷuṅkā.</p>
              <p>[03] ``katame ca, bhikkhave, tayo purisakhaḷuṅkā? idha, bhikkhave,  ekacco purisakhaḷuṅko javasampanno hoti; na vaṇṇasampanno, na  ārohapariṇāhasampanno. idha pana, bhikkhave, ekacco purisakhaḷuṅko  ^a^T1.0371^ea^ ^a^V1.0324^ea^ javasampanno ca hoti vaṇṇasampanno ca; na ārohapariṇāhasampanno.  idha pana, bhikkhave, ekacco purisakhaḷuṅko javasampanno ca hoti  vaṇṇasampanno ca ārohapariṇāhasampanno ca.</p>
              <p>[03] ``kathañca, bhikkhave, purisakhaḷuṅko javasampanno hoti; na  vaṇṇasampanno na ārohapariṇāhasampanno? idha, bhikkhave, bhikkhu  `idaṃ dukkha'nti yathābhūtaṃ pajānāti...pe0...  `ayaṃ dukkhanirodhagāminī paṭipadā'ti yathābhūtaṃ pajānāti.  idamassa javasmiṃ vadāmi. abhidhamme kho pana abhivinaye pañhaṃ  puṭṭho saṃsādeti ^a^M1.0292^ea^ {saṃhīreti (ka0)}, no vissajjeti. idamassa na vaṇṇasmiṃ vadāmi.  na kho pana lābhī hoti  cīvarapiṇḍapātasenāsanagilānappaccayabhesajjaparikkhārānaṃ. idamassa na  ārohapariṇāhasmiṃ vadāmi. evaṃ kho, bhikkhave, purisakhaḷuṅko  javasampanno hoti; na vaṇṇasampanno, na ārohapariṇāhasampanno.</p>
              <p>[03] ``kathañca, bhikkhave, purisakhaḷuṅko javasampanno ca hoti  vaṇṇasampanno ca; na ārohapariṇāhasampanno? idha, bhikkhave, bhikkhu  `idaṃ dukkha'nti yathābhūtaṃ pajānāti...pe0...  `ayaṃ dukkhanirodhagāminī paṭipadā'ti yathābhūtaṃ pajānāti.  idamassa javasmiṃ vadāmi. abhidhamme kho pana abhivinaye pañhaṃ  puṭṭho vissajjeti, no saṃsādeti. idamassa vaṇṇasmiṃ vadāmi. na  pana lābhī hoti  cīvarapiṇḍapātasenāsanagilānappaccayabhesajjaparikkhārānaṃ. idamassa na  ārohapariṇāhasmiṃ vadāmi. evaṃ kho ^a^P1.0289^ea^, bhikkhave,  purisakhaḷuṅko javasampanno ca hoti vaṇṇasampanno ca; na  ārohapariṇāhasampanno.</p>
              <p>[03] ``kathañca, bhikkhave, purisakhaḷuṅko javasampanno ca hoti  vaṇṇasampanno ca ārohapariṇāhasampanno ca? idha, bhikkhave, bhikkhu  `idaṃ dukkha'nti yathābhūtaṃ pajānāti...pe0...  `ayaṃ ^a^T1.0372^ea^ dukkhanirodhagāminī paṭipadā'ti yathābhūtaṃ pajānāti.  idamassa javasmiṃ vadāmi. abhidhamme kho pana abhivinaye pañhaṃ  puṭṭho vissajjeti, no saṃsādeti. idamassa vaṇṇasmiṃ vadāmi.  lābhī kho pana hoti  cīvarapiṇḍapātasenāsanagilānappaccayabhesajjaparikkhārānaṃ. idamassa  ārohapariṇāhasmiṃ ^a^V1.0325^ea^ vadāmi. evaṃ kho, bhikkhave, purisakhaḷuṅko  javasampanno ca hoti vaṇṇasampanno ca ārohapariṇāhasampanno ca.  ime kho, bhikkhave, tayo purisakhaḷuṅkā''ti. aṭṭhamaṃ. </p>
            </h4>
            <h4>
              <h4n> 9. assaparassasuttaṃ </h4n>
              <p>[03] 142^b^.^eb^ ``tayo ca, bhikkhave, assaparasse {assasadasse (sī  syā0 kaṃ0 pī0)} desessāmi tayo ca purisaparasse {purisasadasse (sī0 syā0   kaṃ0 pī0)}. taṃ suṇātha, sādhukaṃ manasi karotha;  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca --</p>
              <p>[03] ``katame ^a^M1.0293^ea^ ca, bhikkhave, tayo assaparassā? idha, bhikkhave,  ekacco assaparasso javasampanno hoti; na vaṇṇasampanno na  ārohapariṇāhasampanno. idha pana, bhikkhave, ekacco assaparasso  javasampanno hoti vaṇṇasampanno ca; na ārohapariṇāhasampanno. idha  pana, bhikkhave, ekacco assaparasso javasampanno ca hoti  vaṇṇasampanno ca ārohapariṇāhasampanno ca. ime kho, bhikkhave,  tayo assaparassā. </p>
              <p>[01] ``katame ca, bhikkhave, tayo purisaparassā? idha,  bhikkhave, ekacco purisaparasso javasampanno hoti; na vaṇṇasampanno  na ārohapariṇāhasampanno. idha pana, bhikkhave, ekacco  purisaparasso javasampanno ca hoti vaṇṇasampanno ca; na  ārohapariṇāhasampanno. idha pana, bhikkhave ^a^T1.0373^ea^, ekacco purisaparasso  javasampanno ca hoti vaṇṇasampanno ca ārohapariṇāhasampanno ca.</p>
              <p>[03] ``kathañca ^a^P1.0290^ea^, bhikkhave, purisaparasso  javasampanno hoti; na vaṇṇasampanno, na ārohapariṇāhasampanno?  idha, bhikkhave, bhikkhu pañcannaṃ orambhāgiyānaṃ saṃyojanānaṃ parikkhayā  opapātiko hoti tattha parinibbāyī anāvattidhammo tasmā lokā.  idamassa javasmiṃ vadāmi. abhidhamme kho pana abhiviniye pañhaṃ  puṭṭho saṃsādeti, no vissajjeti. idamassa na vaṇṇasmiṃ vadāmi.  na kho pana lābhī hoti  cīvarapiṇḍapātasenāsanagilānappaccayabhesajjaparikkhārānaṃ ^a^V1.0326^ea^. idamassa na  ārohapariṇāhasmiṃ vadāmi. evaṃ kho, bhikkhave, purisaparasso  javasampanno hoti; na vaṇṇasampanno, na ārohapariṇāhasampanno.</p>
              <p>[03] ``kathañca, bhikkhave, purisaparasso javasampanno ca hoti  vaṇṇasampanno ca, na ārohapariṇāhasampanno? idha, bhikkhave, bhikkhu  pañcannaṃ orambhāgiyānaṃ saṃyojanānaṃ parikkhayā opapātiko hoti  tattha parinibbāyī anāvattidhammo tasmā lokā. idamassa javasmiṃ  vadāmi. abhidhamme kho pana abhivinaye pañhaṃ puṭṭho vissajjeti, no  saṃsādeti. idamassa vaṇṇasmiṃ vadāmi. na kho pana lābhī hoti  cīvarapiṇḍapātasenāsanagilānappaccayabhesajjaparikkhārānaṃ. idamassa na  ārohapariṇāhasmiṃ vadāmi. evaṃ kho, bhikkhave, purisaparasso  javasampanno ca hoti; vaṇṇasampanno ca, na ārohapariṇāhasampanno.</p>
              <p>[03] ``kathañca ^a^M1.0294^ea^, bhikkhave, purisaparasso javasampanno ca hoti  vaṇṇasampanno ca ārohapariṇāhasampanno ca? idha, bhikkhave ^a^T1.0374^ea^, bhikkhu  pañcannaṃ orambhāgiyānaṃ saṃyojanānaṃ parikkhayā opapātiko hoti  tattha parinibbāyī anāvattidhammo tasmā lokā. idamassa javasmiṃ  vadāmi. abhidhamme kho pana abhivinaye pañhaṃ puṭṭho vissajjeti, no  saṃsādeti. idamassa vaṇṇasmiṃ vadāmi. lābhī kho pana hoti  cīvarapiṇḍapātasenāsanagilānappaccayabhesajjaparikkhārānaṃ. idamassa  ārohapariṇāhasmiṃ vadāmi. evaṃ kho, bhikkhave, purisaparasso  javasampanno ca hoti vaṇṇasampanno ca ārohapariṇāhasampanno ca.  ime kho, bhikkhave, tayo purisaparassā''ti. navamaṃ. </p>
            </h4>
            <h4>
              <h4n> 10. assājānīyasuttaṃ </h4n>
              <p>[03] 143^b^.^eb^ ``tayo ca, bhikkhave, bhadre assājānīye  desessāmi tayo ca bhadre purisājānīye. taṃ suṇātha, sādhukaṃ manasi  karotha; bhāsissāmī''ti. ``evaṃ, bhante''ti kho te bhikkhū  bhagavato paccassosuṃ. bhagavā etadavoca --</p>
              <p>[03] ``katame ^a^P1.0291^ea^ ca, bhikkhave, tayo bhadrā  assājānīyā? idha, bhikkhave, ekacco bhadro  assājānīyo ^a^V1.0327^ea^ ...pe0... javasampanno ca hoti vaṇṇasampanno ca  ārohapariṇāhasampanno ca. ime kho, bhikkhave, tayo bhadrā  assājānīyā.</p>
              <p>[03] ``katame ca bhikkhave, tayo bhadrā purisājānīyā? idha,  bhikkhave, ekacco bhadro purisājānīyo...pe0... javasampanno ca hoti  vaṇṇasampanno ca ārohapariṇāhasampanno ca.</p>
              <p>[03] ``kathañca, bhikkhave, bhadro purisājānīyo...pe0...  javasampanno ca hoti vaṇṇasampanno ca ārohapariṇāhasampanno ca?  idha, bhikkhave, bhikkhu āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ ^a^T1.0375^ea^ abhiññā sacchikatvā upasampajja  viharati. idamassa javasmiṃ vadāmi. abhidhamme kho pana  abhivinaye pañhaṃ puṭṭho vissajjeti, no saṃsādeti. idamassa  vaṇṇasmiṃ vadāmi. lābhī kho pana hoti  cīvarapiṇḍapātasenāsanagilānappaccayabhesajjaparikkhārānaṃ. idamassa  ārohapariṇāhasmiṃ vadāmi. evaṃ kho, bhikkhave, bhadro  purisājānīyo javasampanno ca hoti vaṇṇasampanno  ^a^M1.0295^ea^ ca ārohapariṇāhasampanno ca. ime kho, bhikkhave, tayo bhadrā  purisājānīyā''ti. dasamaṃ. </p>
            </h4>
            <h4>
              <h4n> 11. paṭhamamoranivāpasuttaṃ </h4n>
              <p>[03] 144^b^.^eb^ ekaṃ samayaṃ bhagavā rājagahe viharati  moranivāpe paribbājakārāme. tatra kho bhagavā bhikkhū āmantesi --  ``bhikkhavo''ti. ``bhadante''ti te bhikkhū bhagavato paccassosuṃ.  bhagavā etadavoca --</p>
              <p>[03] ``tīhi, bhikkhave, dhammehi samannāgato bhikkhu accantaniṭṭho  hoti accantayogakkhemī accantabrahmacārī accantapariyosāno seṭṭho  devamanussānaṃ. katamehi tīhi? asekkhena sīlakkhandhena,  asekkhena samādhikkhandhena, asekkhena paññākkhandhena. imehi kho,  bhikkhave, tīhi dhammehi samannāgato bhikkhu accantaniṭṭho hoti  accantayogakkhemī accantabrahmacārī accantapariyosāno seṭṭho  devamanussāna''nti. ekādasamaṃ. </p>
            </h4>
            <h4>
              <h4n> 12. dutiyamoranivāpasuttaṃ </h4n>
              <p>[03] 145^b^.^eb^ ``tīhi, bhikkhave, dhammehi samannāgato  bhikkhu accantaniṭṭho hoti accantayogakkhemī ^a^V1.0328^ea^ accantabrahmacārī  accantapariyosāno seṭṭho devamanussānaṃ. katamehi tīhi?  iddhipāṭihāriyena ^a^P1.0292^ea^, ādesanāpāṭihāriyena,  anusāsanīpāṭihāriyena -- imehi kho, bhikkhave, tīhi dhammehi ^a^T1.0376^ea^  samannāgato bhikkhu accantaniṭṭho hoti accantayogakkhemī  accantabrahmacārī accantapariyosāno seṭṭho devamanussāna''nti.  dvādasamaṃ. </p>
            </h4>
            <h4>
              <h4n> 13. tatiyamoranivāpasuttaṃ </h4n>
              <p>[03] 146^b^.^eb^ ``tīhi, bhikkhave, dhammehi samannāgato  bhikkhu accantaniṭṭho hoti accantayogakkhemī accantabrahmacārī  accantapariyosāno seṭṭho devamanussānaṃ. katamehi tīhi?  sammādiṭṭhiyā, sammāñāṇena, sammāvimuttiyā -- imehi kho,  bhikkhave, tīhi dhammehi samannāgato bhikkhu accantaniṭṭho  ^a^M1.0296^ea^ hoti accantayogakkhemī accantabrahmacārī accantapariyosāno seṭṭho  devamanussāna''nti. terasamaṃ. </p>
              <p>[06] yodhājīvavaggo cuddasamo. </p>
              <p>[01] tassuddānaṃ -- </p>
              <p>[21] yodho parisamittañca, uppādā kesakambalo. </p>
              <p>[22] sampadā vuddhi tayo, assā tayo moranivāpinoti.. </p>
            </h4>
          </h3>
          <h3>
            <h3n> (15) 5. maṅgalavaggo </h3n>
            <h4>
              <h4n> 1. akusalasuttaṃ </h4n>
              <p>[03] 147^b^.^eb^ ``tīhi ^a^V1.0329^ea^, bhikkhave, dhammehi samannāgato  yathābhataṃ nikkhitto evaṃ niraye. katamehi tīhi? akusalena  kāyakammena, akusalena vacīkammena, akusalena manokammena -- imehi  kho, bhikkhave, tīhi dhammehi samannāgato yathābhataṃ nikkhitto evaṃ  niraye.</p>
              <p>[03] ``tīhi, bhikkhave, dhammehi samannāgato yathābhataṃ nikkhitto  evaṃ sagge. katamehi tīhi? kusalena kāyakammena, kusalena  vacīkammena, kusalena manokammena -- imehi kho ^a^T1.0377^ea^, bhikkhave, tīhi  dhammehi samannāgato yathābhataṃ nikkhitto evaṃ sagge''ti. paṭhamaṃ. </p>
            </h4>
            <h4>
              <h4n> 2. sāvajjasuttaṃ </h4n>
              <p>[03] 148^b^.^eb^ ``tīhi, bhikkhave, dhammehi samannāgato  yathābhataṃ nikkhitto evaṃ niraye. katamehi tīhi? sāvajjena  kāyakammena, sāvajjena vacīkammena, sāvajjena manokammena -- imehi  kho, bhikkhave, tīhi dhammehi samannāgato yathābhataṃ nikkhitto evaṃ  niraye.</p>
              <p>[03] ``tīhi, bhikkhave, dhammehi samannāgato yathābhataṃ nikkhitto  evaṃ sagge. katamehi tīhi? anavajjena kāyakammena, anavajjena  vacīkammena, anavajjena manokammena -- imehi   kho...pe0... evaṃ sagge''ti. dutiyaṃ. </p>
            </h4>
            <h4>
              <h4n> 3. visamasuttaṃ </h4n>
              <p>[03] 149^b^.^eb^ ``tīhi ^a^M1.0297^ea^ ^a^P1.0293^ea^,  bhikkhave...pe0... visamena kāyakammena, visamena vacīkammena,  visamena manokammena -- imehi kho...pe0... evaṃ niraye.</p>
              <p>[03] ``tīhi ^a^V1.0330^ea^, bhikkhave, dhammehi...pe0... samena kāyakammena,  samena vacīkammena, samena manokammena -- imehi kho...pe0... evaṃ  sagge''ti. tatiyaṃ. </p>
            </h4>
            <h4>
              <h4n> 4. asucisuttaṃ </h4n>
              <p>[03] 150^b^.^eb^ ``tīhi, bhikkhave...pe0... asucinā  kāyakammena, asucinā vacīkammena, asucinā manokammena -- imehi  kho...pe0... evaṃ niraye.</p>
              <p>[03] ``tīhi, bhikkhave...pe0... sucinā kāyakammena, sucinā  vacīkammena, sucinā manokammena -- imehi kho, bhikkhave, tīhi  dhammehi samannāgato yathābhataṃ nikkhitto evaṃ sagge''ti. catutthaṃ. </p>
            </h4>
            <h4>
              <h4n> 5. paṭhamakhatasuttaṃ </h4n>
              <p>[03] 151^b^.^eb^ ``tīhi, bhikkhave, dhammehi samannāgato bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ, bahuñca apuññaṃ pasavati. katamehi  tīhi? akusalena kāyakammena, akusalena vacīkammena, akusalena  manokammena -- imehi kho, bhikkhave, tīhi dhammehi samannāgato  bālo abyatto asappuriso khataṃ upahataṃ attānaṃ pariharati, sāvajjo  ca hoti sānuvajjo ca viññūnaṃ, bahuñca apuññaṃ pasavati.</p>
              <p>[03] ``tīhi, bhikkhave, dhammehi samannāgato ^a^T1.0378^ea^ paṇḍito viyatto  sappuriso akkhataṃ anupahataṃ attānaṃ pariharati, anavajjo ca hoti  ananuvajjo ca viññūnaṃ, bahuñca puññaṃ pasavati. katamehi tīhi?  kusalena kāyakammena, kusalena vacīkammena, kusalena  manokammena...pe0.... pañcamaṃ. </p>
            </h4>
            <h4>
              <h4n> 6. dutiyakhatasuttaṃ </h4n>
              <p>[03] 152^b^.^eb^ ``tīhi, bhikkhave...pe0... sāvajjena  kāyakammena, sāvajjena vacīkammena, sāvajjena  manokammena...pe0....</p>
              <p>[03] ``tīhi ^a^V1.0331^ea^ ^a^M1.0298^ea^, bhikkhave...pe0... anavajjena kāyakammena, anavajjena  vacīkammena, anavajjena manokammena...pe0....  chaṭṭhaṃ. </p>
            </h4>
            <h4>
              <h4n> 7. tatiyakhatasuttaṃ </h4n>
              <p>[03] 153^b^.^eb^ ``tīhi, bhikkhave...pe0... visamena  kāyakammena, visamena vacīkammena, visamena  manokammena...pe0....</p>
              <p>[03] ``tīhi ^a^P1.0294^ea^, bhikkhave...pe0... samena  kāyakammena, samena vacīkammena, samena manokammena...pe0....  sattamaṃ. </p>
            </h4>
            <h4>
              <h4n> 8. catutthakhatasuttaṃ </h4n>
              <p>[03] 154^b^.^eb^ ``tīhi, bhikkhave...pe0... asucinā  kāyakammena, asucinā vacīkammena, asucinā  manokammena...pe0....</p>
              <p>[03] ``tīhi, bhikkhave...pe0... sucinā kāyakammena, sucinā  vacīkammena, sucinā manokammena -- imehi kho, bhikkhave, tīhi  dhammehi samannāgato paṇḍito viyatto sappuriso akkhataṃ anupahataṃ  attānaṃ pariharati, anavajjo ca hoti ananuvajjo ca viññūnaṃ, bahuñca  puññaṃ pasavatī''ti. aṭṭhamaṃ. </p>
            </h4>
            <h4>
              <h4n> 9. vandanāsuttaṃ </h4n>
              <p>[03] 155^b^.^eb^ ``tisso imā, bhikkhave, vandanā. katamā  tisso? kāyena, vācāya, manasā -- imā kho, bhikkhave, tisso  vandanā''ti. navamaṃ. </p>
            </h4>
            <h4>
              <h4n> 10. pubbaṇhasuttaṃ </h4n>
              <p>[03] 156^b^.^eb^ ``ye ^a^V1.0332^ea^, bhikkhave, sattā pubbaṇhasamayaṃ kāyena  sucaritaṃ caranti ^a^T1.0379^ea^, vācāya sucaritaṃ caranti, manasā sucaritaṃ caranti,  supubbaṇho, bhikkhave, tesaṃ sattānaṃ.</p>
              <p>[03] ``ye, bhikkhave, sattā majjhanhikasamayaṃ kāyena sucaritaṃ  caranti, vācāya sucaritaṃ caranti, manasā sucaritaṃ caranti,  sumajjhanhiko, bhikkhave, tesaṃ sattānaṃ.</p>
              <p>[03] ``ye ^a^M1.0299^ea^, bhikkhave, sattā sāyanhasamayaṃ kāyena sucaritaṃ caranti,  vācāya sucaritaṃ caranti, manasā sucaritaṃ caranti, susāyanho,  bhikkhave, tesaṃ sattāna''nti. </p>
              <p>[21] ``sunakkhattaṃ sumaṅgalaṃ, suppabhātaṃ suhuṭṭhitaṃ {suvuṭṭhitaṃ (sī0 pī0)}. </p>
              <p>[22] sukhaṇo sumuhutto ca, suyiṭṭhaṃ brahmacārisu.. </p>
              <p>[21] ``padakkhiṇaṃ kāyakammaṃ, vācākammaṃ padakkhiṇaṃ. </p>
              <p>[27] padakkhiṇaṃ manokammaṃ, paṇīdhi te padakkhiṇe {paṇidhiyo padakkhiṇā  (sī0 pī0), paṇidhi te padakkhiṇā (syā0 kaṃ0)}. </p>
              <p>[22] padakkhiṇāni katvāna, labhantatthe {labhatatthe (sī0 pī0)} padakkhiṇe.. </p>
              <p>[21] ``te atthaladdhā sukhitā, viruḷhā buddhasāsane. </p>
              <p>[22] arogā sukhitā hotha, saha sabbehi ñātibhī''ti..  dasamaṃ. </p>
              <p>[06] maṅgalavaggo pañcamo. </p>
              <p>[01] tassuddānaṃ -- </p>
              <p>[21] akusalañca sāvajjaṃ, visamāsucinā saha. </p>
              <p>[22] caturo khatā vandanā, pubbaṇhena ca te dasāti.. </p>
              <p>[06] tatiyo paṇṇāsako samatto. </p>
            </h4>
          </h3>
          <h3>
            <h3n> (16) 6. acelakavaggo </h3n>
            <h4>
              <h4n> </h4n>
              <p>[03] 157-163^b^.^eb^ ``tisso ^a^T1.0380^ea^ ^a^V1.0333^ea^ ^a^P1.0295^ea^  ^a^M1.0300^ea^ imā, bhikkhave,  paṭipadā. katamā tisso? āgāḷhā paṭipadā, nijjhāmā paṭipadā,  majjhimā paṭipadā. katamā ca, bhikkhave, āgāḷhā paṭipadā?  idha, bhikkhave, ekacco evaṃvādī hoti evaṃdiṭṭhi -- `natthi kāmesu  doso'ti. so kāmesu pātabyataṃ āpajjati. ayaṃ vuccati,  bhikkhave, āgāḷhā paṭipadā.</p>
              <p>[03] ``katamā ca, bhikkhave, nijjhāmā paṭipadā? idha, bhikkhave,  ekacco acelako hoti muttācāro, hatthāpalekhano {hatthāvalekhano (syā0 kaṃ0)  dī0 ni0 1.394; ma0 ni0 1.155 passitabbaṃ}, na ehibhadantiko,  na tiṭṭhabhadantiko, nābhihaṭaṃ na uddissakataṃ na nimantanaṃ sādiyati.  so na kumbhimukhā paṭiggaṇhāti, na kaḷopimukhā {khaḷopimukhā (sī0 syā0  kaṃ0)} paṭiggaṇhāti na  eḷakamantaraṃ na daṇḍamantaraṃ na musalamantaraṃ na dvinnaṃ bhuñjamānānaṃ na  gabbhiniyā na pāyamānāya na purisantaragatāya na saṅkittīsu na yattha  sā upaṭṭhito hoti na yattha makkhikā saṇḍasaṇḍacārinī na macchaṃ na  maṃsaṃ na suraṃ na merayaṃ, na thusodakaṃ pivati. so ekāgāriko vā  hoti ekālopiko, dvāgāriko vā hoti dvālopiko... sattāgāriko  vā hoti sattālopiko; ekissāpi dattiyā yāpeti, dvīhipi dattīhi  yāpeti... sattahipi dattīhi yāpeti; ekāhikampi āhāraṃ āhāreti,  dvāhikampi āhāraṃ āhāreti... sattāhikampi āhāraṃ āhāreti --  iti evarūpaṃ addhamāsikampi pariyāyabhattabhojanānuyogamanuyutto  viharati.</p>
              <p>[03] so sākabhakkhopi hoti, sāmākabhakkhopi hoti,  nīvārabhakkhopi hoti, daddulabhakkhopi hoti, haṭabhakkhopi hoti ^a^T1.0381^ea^,  kaṇhabhakkhopi hoti, ācāmabhakkhopi hoti, piññākabhakkhopi hoti,  tiṇabhakkhopi hoti, gomayabhakkhopi hoti, vanamūlaphalāhāro yāpeti  pavattaphalabhojī.</p>
              <p>[03] so sāṇānipi dhāreti, masāṇānipi dhāreti, chavadussānipi  dhāreti, paṃsukūlānipi dhāreti, tirīṭānipi dhāreti, ajinampi  dhāreti, ajinakkhipampi dhāreti, kusacīrampi dhāreti ^a^V1.0334^ea^, vākacīrampi  dhāreti, phalakacīrampi dhāreti, kesakambalampi dhāreti,  vāḷakambalampi ^a^P1.0296^ea^ dhāreti, ulūkapakkhikampi  ^a^M1.0301^ea^ dhāreti,  kesamassulocakopi hoti kesamassulocanānuyogamanuyutto, ubbhaṭṭhakopi  hoti āsanapaṭikkhitto, ukkuṭikopi hoti ukkuṭikappadhānamanuyutto,  kaṇṭakāpassayikopi hoti kaṇṭakāpassaye seyyaṃ kappeti,  sāyatatiyakampi udakorohanānuyogamanuyutto viharati -- iti evarūpaṃ  anekavihitaṃ kāyassa ātāpanaparitāpanānuyogamanuyutto viharati.  ayaṃ vuccati, bhikkhave, nijjhāmā paṭipadā.</p>
              <p>[03] ``katamā ca, bhikkhave, majjhimā paṭipadā? idha, bhikkhave,  bhikkhu kāye kāyānupassī viharati ātāpī sampajāno satimā  vineyya loke abhijjhādomanassaṃ; vedanāsu...pe0...  citte...pe0... dhammesu dhammānupassī viharati ātāpī sampajāno  satimā vineyya loke abhijjhādomanassaṃ. ayaṃ vuccati, bhikkhave,  majjhimā paṭipadā. imā kho, bhikkhave, tisso paṭipadā''ti.</p>
              <p>[03] ``tisso imā, bhikkhave, paṭipadā. katamā tisso?  āgāḷhā paṭipadā, nijjhāmā paṭipadā, majjhimā paṭipadā. katamā  ca, bhikkhave, āgāḷhā paṭipadā...pe0... ayaṃ vuccati, bhikkhave,  āgāḷhā paṭipadā.</p>
              <p>[03] ``katamā ca, bhikkhave, nijjhāmā paṭipadā...pe0... ayaṃ  vuccati, bhikkhave, nijjhāmā paṭipadā.</p>
              <p>[03] ``katamā ^a^T1.0382^ea^ ca, bhikkhave, majjhimā paṭipadā? idha, bhikkhave,  bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ  janeti vāyamati vīriyaṃ ārabhati cittaṃ paggaṇhāti padahati;  uppannānaṃ pāpakānaṃ akusalānaṃ dhammānaṃ pahānāya chandaṃ janeti  vāyamati vīriyaṃ ārabhati cittaṃ paggaṇhāti padahati; anuppannānaṃ  kusalānaṃ dhammānaṃ uppādāya chandaṃ janeti vāyamati vīriyaṃ ārabhati  cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā  asammosāya bhiyyobhāvāya vepullāya bhāvanāya pāripūriyā chandaṃ  ^a^P1.0297^ea^ janeti vāyamati vīriyaṃ ārabhati cittaṃ  paggaṇhāti padahati....</p>
              <p>[03] ``chandasamādhipadhānasaṅkhārasamannāgataṃ ^a^V1.0335^ea^ iddhipādaṃ bhāveti  vīriyasamādhi...pe0... cittasamādhi...pe0...  vīmaṃsāsamādhipadhānasaṅkhārasamannāgataṃ iddhipādaṃ bhāveti...pe0....</p>
              <p>[03] ``saddhindriyaṃ bhāveti... vīriyindriyaṃ bhāveti... satindriyaṃ  bhāveti... samādhindriyaṃ bhāveti... paññindriyaṃ bhāveti....</p>
              <p>[03] ``saddhābalaṃ ^a^M1.0302^ea^ bhāveti... vīriyabalaṃ bhāveti... satibalaṃ  bhāveti... samādhibalaṃ bhāveti... paññābalaṃ bhāveti....</p>
              <p>[03] ``satisambojjhaṅgaṃ bhāveti... dhammavicayasambojjhaṅgaṃ  bhāveti... vīriyasambojjhaṅgaṃ bhāveti... pītisambojjhaṅgaṃ bhāveti...  passaddhisambojjhaṅgaṃ bhāveti... samādhisambojjhaṅgaṃ bhāveti...  upekkhāsambojjhaṅgaṃ bhāveti....</p>
              <p>[03] ``sammādiṭṭhiṃ bhāveti... sammāsaṅkappaṃ bhāveti... sammāvācaṃ  bhāveti... sammākammantaṃ bhāveti ^a^T1.0383^ea^... sammāājīvaṃ bhāveti...  sammāvāyāmaṃ bhāveti... sammāsatiṃ bhāveti... sammāsamādhiṃ  bhāveti.... ayaṃ vuccati, bhikkhave, majjhimā paṭipadā. imā  kho, bhikkhave, tisso paṭipadā''ti. </p>
              <p>[06] acelakavaggo chaṭṭho. </p>
              <p>[01] tassuddānaṃ -- </p>
              <p>[21] satipaṭṭhānaṃ sammappadhānaṃ, iddhipādindriyena ca. </p>
              <p>[22] balaṃ bojjhaṅgo maggo ca, paṭipadāya yojayeti.. </p>
            </h4>
          </h3>
          <h3>
            <h3n> (17) 7. kammapathapeyyālaṃ </h3n>
            <h4>
              <h4n> </h4n>
              <p>[03] 164-183^b^.^eb^ ``tīhi ^a^V1.0336^ea^, bhikkhave, dhammehi samannāgato  yathābhataṃ nikkhitto evaṃ niraye. katamehi tīhi? attanā ca  pāṇātipātī hoti, parañca pāṇātipāte samādapeti, pāṇātipāte ca  samanuñño hoti. imehi kho, bhikkhave, tīhi dhammehi samannāgato  yathābhataṃ nikkhitto evaṃ niraye.</p>
              <p>[03] ``tīhi, bhikkhave, dhammehi samannāgato yathābhataṃ nikkhitto  evaṃ sagge. katamehi tīhi? attanā ca pāṇātipātā paṭivirato  hoti, parañca pāṇātipātā veramaṇiyā samādapeti, pāṇātipātā  veramaṇiyā ca samanuñño hoti....</p>
              <p>[03] ``attanā ca adinnādāyī hoti, parañca adinnādāne  samādapeti, adinnādāne ca samanuñño hoti....</p>
              <p>[03] ``attanā ca adinnādānā paṭivirato hoti, parañca  adinnādānā veramaṇiyā samādapeti, adinnādānā veramaṇiyā ca  samanuñño hoti....</p>
              <p>[03] ``attanā ^a^M1.0303^ea^ ca kāmesumicchācārī hoti, parañca  kāmesumicchācāre ^a^P1.0298^ea^ samādapeti, kāmesumicchācāre  ca samanuñño hoti....</p>
              <p>[03] ``attanā ca kāmesumicchācārā paṭivirato hoti, parañca  kāmesumicchācārā veramaṇiyā samādapeti, kāmesumicchācārā  veramaṇiyā ca samanuñño hoti....</p>
              <p>[03] ``attanā ca musāvādī hoti, parañca musāvāde samādapeti,  musāvāde ca samanuñño hoti....</p>
              <p>[03] ``attanā ^a^V1.0337^ea^ ca musāvādā paṭivirato hoti, parañca musāvādā  ^a^T1.0384^ea^ veramaṇiyā samādapeti, musāvādā veramaṇiyā ca samanuñño hoti....</p>
              <p>[03] ``attanā ca pisuṇavāco hoti, parañca pisuṇāya vācāya  samādapeti, pisuṇāya vācāya ca samanuñño hoti....</p>
              <p>[03] ``attanā ca pisuṇāya vācāya paṭivirato hoti, parañca  pisuṇāya vācāya veramaṇiyā samādapeti, pisuṇāya vācāya  veramaṇiyā ca samanuñño hoti....</p>
              <p>[03] ``attanā ca pharusavāco hoti, parañca pharusāya vācāya  samādapeti, pharusāya vācāya ca samanuñño hoti....</p>
              <p>[03] ``attanā ca pharusāya vācāya paṭivirato hoti, parañca  pharusāya vācāya veramaṇiyā samādapeti, pharusāya vācāya veramaṇiyā  ca samanuñño hoti....</p>
              <p>[03] ``attanā ca samphappalāpī hoti, parañca samphappalāpe  samādapeti, samphappalāpe ca samanuñño hoti....</p>
              <p>[03] ``attanā ca samphappalāpā paṭivirato hoti, parañca  samphappalāpā veramaṇiyā samādapeti, samphappalāpā veramaṇiyā ca  samanuñño hoti....</p>
              <p>[03] ``attanā ca abhijjhālu hoti, parañca abhijjhāya  samādapeti, abhijjhāya ca samanuñño hoti....</p>
              <p>[03] ``attanā ca anabhijjhālu hoti, parañca anabhijjhāya  samādapeti, anabhijjhāya ca samanuñño hoti....</p>
              <p>[03] ``attanā ^a^V1.0338^ea^ ^a^P1.0299^ea^ ^a^M1.0304^ea^ ca byāpannacitto hoti, parañca  byāpāde samādapeti, byāpāde ca samanuñño hoti....</p>
              <p>[03] ``attanā ca abyāpannacitto hoti, parañca abyāpāde  samādapeti, abyāpāde ca samanuñño hoti....</p>
              <p>[03] ``attanā ca micchādiṭṭhiko hoti, parañca micchādiṭṭhiyā  samādapeti, micchādiṭṭhiyā ca samanuñño hoti ^a^T1.0385^ea^....</p>
              <p>[03] ``attanā ca sammādiṭṭhiko hoti, parañca sammādiṭṭhiyā  samādapeti, sammādiṭṭhiyā ca samanuñño hoti. imehi kho,  bhikkhave, tīhi dhammehi samannāgato yathābhataṃ nikkhitto evaṃ  sagge''ti. </p>
              <p>[06] kammapathapeyyālaṃ niṭṭhitaṃ. </p>
              <p>[01] tassuddānaṃ -- </p>
              <p>[21] pāṇaṃ adinnamicchā ca, musāvādī ca pisuṇā. </p>
              <p>[27] pharusā samphappalāpo ca, abhijjhā byāpādadiṭṭhi ca. </p>
              <p>[22] kammapathesu peyyālaṃ, tikakena niyojayeti.. </p>
            </h4>
          </h3>
          <h3>
            <h3n> (18) 8. rāgapeyyālaṃ </h3n>
            <h4>
              <h4n> </h4n>
              <p>[03] 184^b^.^eb^ ``rāgassa ^a^V1.0339^ea^, bhikkhave, abhiññāya tayo dhammā  bhāvetabbā. katame tayo? suññato samādhi, animitto samādhi,  appaṇihito samādhi -- rāgassa, bhikkhave, abhiññāya ime tayo  dhammā bhāvetabbā. ( ) {(rāgassa bhikkhave abhiññāya tayo dhammā bhāvetabbā.  katame tayo? savitakkasavicāro samādhi, avitakkavicāramatto  samādhi, avitakkāvicāro samādhi. rāgassa bhikkhave abhiññāya  ime tayo dhammā bhāvetabbā.) etthantare pāṭho katthaci dissati,  aṭṭhakathāyaṃ passitabbo}</p>
              <p>[03] ``rāgassa ^a^M1.0305^ea^, bhikkhave, pariññāya...pe0... parikkhayāya...  pahānāya... khayāya... vayāya... virāgāya... nirodhāya...  cāgāya... paṭinissaggāya ime tayo dhammā bhāvetabbā.</p>
              <p>[03] ``dosassa... mohassa... kodhassa... upanāhassa...  makkhassa... palāsassa... issāya... macchariyassa... māyāya...  sāṭheyyassa... thambhassa... sārambhassa... mānassa... atimānassa...  madassa... pamādassa abhiññāya... pariññāya... parikkhayāya...  pahānāya... khayāya... vayāya... virāgāya... nirodhāya...  cāgāya... paṭinissaggāya ime tayo dhammā bhāvetabbā''ti.</p>
              <p>[03] (idamavoca bhagavā. attamanā te bhikkhū bhagavato bhāsitaṃ  abhinandunti.) {( ) etthantare pāṭho syā0 kaṃ0 ka0 potthakesu na dissati} </p>
              <p>[06] rāgapeyyālaṃ niṭṭhitaṃ. </p>
              <p>[01] tassuddānaṃ -- </p>
              <p>[21] {imā uddānagāthāyo sī0 syā0 kaṃ0 pī0 potthakesu na dissanti} rāgaṃ   dosañca mohañca, kodhūpanāhapañcamaṃ. </p>
              <p>[22] makkhapaḷāsaissā ca, maccharimāyāsāṭheyyā.. </p>
              <p>[21] thambhasārambhamānañca, atimānamadassa ca. </p>
              <p>[22] pamādā sattarasa vuttā, rāgapeyyālanissitā.. </p>
              <p>[21] ete ^a^V1.0340^ea^ opammayuttena, āpādena abhiññāya. </p>
              <p>[27] pariññāya parikkhayā, pahānakkhayabbayena. </p>
              <p>[22] virāganirodhacāgaṃ, paṭinissagge ime dasa.. </p>
              <p>[21] suññato animitto ca, appaṇihito ca tayo. </p>
              <p>[22] samādhimūlakā peyyālesupi vavatthitā cāti.. </p>
              <p>[06] tikanipātapāḷi niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
