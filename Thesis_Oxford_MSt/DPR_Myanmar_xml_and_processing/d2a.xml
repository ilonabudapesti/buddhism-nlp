<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] dīghanikāye </h>
  <ha>
    <han> mahāvaggaṭṭhakathā </han>
    <h0>
      <h0n> 1. mahāpadānasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> pubbenivāsapaṭisaṃyuttakathā </h3n>
            <h4>
              <h4n> </h4n>
              <p>[03] 1^b^.^eb^ ^b^evaṃ^eb^ ^a^P2.0407^ea^ ^a^V2.0001^ea^ ^a^M2.0001^ea^ ^b^me sutaṃ...pe0...   karerikuṭikāya^eb^nti mahāpadānasuttaṃ. tatrāyaṃ apubbapadavaṇṇanā -- ^b^karerikuṭikāya^eb^nti  karerīti varuṇarukkhassa nāmaṃ, karerimaṇḍapo tassā kuṭikāya dvāre  ṭhito, tasmā ``karerikuṭikā''ti vuccati, yathā kosambarukkhassa  dvāre ṭhitattā ``kosambakuṭikā''ti. antojetavane kira karerikuṭi  kosambakuṭi gandhakuṭi salaḷāgāranti cattāri mahāgehāni, ekekaṃ  satasahassapariccāgena nipphannaṃ. tesu salaḷāgāraṃ raññā pasenadinā  kāritaṃ, sesāni anāthapiṇḍikena kāritāni. iti bhagavā  anāthapiṇḍikena gahapatinā thambhānaṃ upari kāritāya devavimānakappāya  karerikuṭikāyaṃ viharati ^a^V2.0002^ea^. ^b^pacchābhatta^eb^nti  ekāsanikakhalupacchābhattikānaṃ pātova bhuttānaṃ antomajjhanhikepi  pacchābhattameva. idha pana pakatibhattassa pacchato ``pacchābhatta''nti  adhippetaṃ. ^b^piṇḍapātapaṭikkantāna^eb^nti piṇḍapātato paṭikkantānaṃ,  bhattakiccaṃ niṭṭhapetvā uṭṭhitānanti attho.</p>
              <p>[03] ^b^karerimaṇḍalamāḷe^eb^ti tasseva karerimaṇḍapassa avidūre  katāya nisīdanasālāya. so kira karerimaṇḍapo gandhakuṭikāya ca  sālāya ca ^a^M2.0002^ea^ antare hoti, tasmā gandhakuṭīpi karerikuṭikāpi sālāpi  -- ``karerimaṇḍalamāḷo''ti vuccati. ^b^pubbenivāsapaṭisaṃyuttā^eb^ti  ``ekampi jātiṃ, dvepi jātiyo''ti evaṃ vibhattena  pubbenivutthakkhandhasantānasaṅkhātena pubbenivāsena saddhiṃ yojetvā  pavattitā. ^b^dhammī^eb^ti dhammasaṃyuttā.</p>
              <p>[03] ^b^udapādī^eb^ti aho acchariyaṃ dasabalassa pubbenivāsañāṇaṃ  ^a^P2.0408^ea^, ^b^pubbenivāsaṃ^eb^ nāma ke anussaranti, ke nānussarantīti.  titthiyā anussaranti, sāvakā ca paccekabuddhā ca buddhā ca  anussaranti. kataratitthiyā anussaranti? ye  aggappattakammavādino, tepi cattālīsaṃyeva kappe anussaranti, na tato  paraṃ. sāvakā kappasatasahassaṃ anussaranti. dve aggasāvakā  asaṅkhyeyyañceva kappasatasahassañca. paccekabuddhā dve asaṅkhyeyyāni  kappasatasahassañca. buddhānaṃ pana ettakanti paricchedo natthi,  yāvatakaṃ ākaṅkhanti, tāvatakaṃ anussaranti.</p>
              <p>[03] titthiyā khandhapaṭipāṭiyā anussaranti, paṭipāṭiṃ muñcitvā na  sakkonti. paṭipāṭiyā anussarantāpi asaññabhavaṃ patvā khandhappavattiṃ  na passanti, jāle patitā kuṇṭhā viya, kūpe patitā paṅguḷā viya ca  honti. te tattha ṭhatvā ``ettakameva, ito paraṃ natthī''ti diṭṭhiṃ  gaṇhanti. iti titthiyānaṃ pubbenivāsānussaraṇaṃ andhānaṃ  yaṭṭhikoṭigamanaṃ viya hoti. yathā hi andhā yaṭṭhikoṭiggāhake  satiyeva gacchanti, asati tattheva nisīdanti, evameva titthiyā  khandhapaṭipāṭiyāva anussarituṃ sakkonti, paṭipāṭiṃ vissajjetvā na  sakkonti.</p>
              <p>[03] sāvakāpi khandhapaṭipāṭiyāva anussaranti, asaññabhavaṃ patvā  khandhappavattiṃ na passanti. evaṃ santepi te vaṭṭe saṃsaraṇakasattānaṃ  khandhānaṃ abhāvakālo nāma natthi. asaññabhave pana pañcakappasatāni  pavattantīti tattakaṃ kālaṃ atikkamitvā buddhehi dinnanaye ṭhatvā parato  anussaranti; seyyathāpi āyasmā sobhito. dve aggasāvakā pana  paccekabuddhā ca ^a^V2.0003^ea^ cutipaṭisandhiṃ oloketvā anussaranti. buddhānaṃ  cutipaṭisandhikiccaṃ natthi, yaṃ yaṃ ṭhānaṃ passitukāmā honti, taṃ tadeva  passanti.</p>
              <p>[03] titthiyā ^a^M2.0003^ea^ ca pubbenivāsaṃ anussaramānā attanā diṭṭhakatasutameva  anussaranti. tathā sāvakā ca paccekabuddhā ^a^P2.0409^ea^ ca. buddhā pana attanā  vā parehi vā diṭṭhakatasutaṃ sabbameva anussaranti.</p>
              <p>[03] titthiyānaṃ pubbenivāsañāṇaṃ khajjopanakaobhāsasadisaṃ,  sāvakānaṃ padīpobhāsasadisaṃ, aggasāvakānaṃ osadhitārakobhāsasadisaṃ,  paccekabuddhānaṃ candobhāsasadisaṃ, buddhānaṃ saradasūriyamaṇḍalobhāsasadisaṃ.  tassa ettakāni jātisatāni jātisahassāni  jātisatasahassānīti vā ettakāni kappasatāni kappasahassāni  kappasatasahassānīti vā natthi, yaṃ kiñci anussarantassa neva  khalitaṃ, na paṭighātaṃ hoti, āvajjanapaṭibaddhameva  ākaṅkhamanasikāracittuppādapaṭibaddhameva hoti. dubbalapattapuṭe  vegakkhittanārāco viya, sinerukūṭe vissaṭṭhaindavajiraṃ viya ca  asajjamānameva gacchati. ``aho mahantaṃ bhagavato  pubbenivāsañāṇa''nti evaṃ bhagavantaṃyeva ārabbha kathā uppannā, jātā  pavattāti attho. taṃ sabbampi saṅkhepato dassetuṃ ``itipi  pubbenivāso, itipi pubvenivāso''ti ettakameva pāḷiyaṃ vuttaṃ.  tattha ^b^itipī^eb^ti evampi. </p>
              <p>[03] 2-3^b^.^eb^ ^b^assosi kho...pe0... atha bhagavā  anuppatto^eb^ti ettha yaṃ vattabbaṃ, taṃ ^b^brahmajālasuttavaṇṇanāyaṃ^eb^  vuttameva. ayameva hi viseso -- tattha sabbaññutaññāṇena assosi,  idha dibbasotena. tattha ca vaṇṇāvaṇṇakathā vippakatā, idha  pubbenivāsakathā. tasmā bhagavā -- ``ime bhikkhū mama  pubbenivāsañāṇaṃ ārabbha guṇaṃ thomenti, pubbenivāsañāṇassa pana me  nipphattiṃ na jānanti; handa nesaṃ tassa nipphattiṃ kathetvā  dassāmī''ti āgantvā pakatiyāpi buddhānaṃ nisīditvā  dhammadesanatthameva ṭhapite taṅkhaṇe bhikkhūhi papphoṭetvā dinne  varabuddhāsane nisīditvā ``kāya nuttha, bhikkhave''ti pucchāya ca  ``idha ^a^P2.0410^ea^, bhante''tiādipaṭivacanassa ca pariyosāne tesaṃ  pubbenivāsapaṭisaṃyuttaṃ dhammiṃ kathaṃ kathetukāmo ^b^iccheyyātha  no^eb^tiādimāha. tattha ^b^iccheyyātha no^eb^ti iccheyyātha nu.  atha naṃ pahaṭṭhamānasā bhikkhū yācamānā ^b^etassa  bhagavā^eb^tiādimāhaṃsu. tattha ^b^etassā^eb^ti etassa  dhammikathākaraṇassa. </p>
              <p>[03] 4^b^.^eb^ atha ^a^M2.0004^ea^ bhagavā tesaṃ yācanaṃ gahetvā kathetukāmo  ``tena hi, bhikkhave, suṇāthā''ti te ^a^V2.0004^ea^  sotāvadhāraṇasādhukamanasikāresu niyojetvā aññesaṃ asādhāraṇaṃ  chinnavaṭumakānussaraṇaṃ pakāsetukāmo ^b^ito so,  bhikkhave^eb^tiādimāha. tattha ^b^yaṃ vipassī^eb^ti yasmiṃ kappe  vipassī. ayañhi `ya'nti saddo ``yaṃ me, bhante, devānaṃ  tāvatiṃsānaṃ sammukhā sutaṃ sammukhā paṭiggahitaṃ, ārocemi taṃ,  bhagavato''tiādīsu (dī0 ni0 2.203) paccattavacane dissati.  ``yaṃ taṃ apucchimha akittayī no, aññaṃ taṃ pucchāma tadiṅgha  brūhī''tiādīsu (su0 ni0 881) upayogavacane. ``aṭṭhānametaṃ,  bhikkhave, anavakāso, yaṃ ekissā lokadhātuyā''tiādīsu (a0  ni0  1.277) karaṇavacane. idha pana bhummattheti daṭṭhabbo.  tena vuttaṃ -- ``yasmiṃ kappe''ti. ^b^udapādī^eb^ti  dasasahassilokadhātuṃ unnādento uppajji.</p>
              <p>[03] ^b^bhaddakappe^eb^ti pañcabuddhuppādapaṭimaṇḍitattā sundarakappe  sārakappeti bhagavā imaṃ kappaṃ thomento evamāha. yato paṭṭhāya kira  amhākaṃ bhagavatā abhinīhāro kato, etasmiṃ antare ekakappepi pañca  buddhā nibbattā nāma natthi. amhākaṃ bhagavato abhinīhārassa purato  pana taṇhaṅkaro, medhaṅkaro, saraṇaṅkaro, dīpaṅkaroti cattāro buddhā  ekasmiṃ kappe nibbattiṃsu. tesaṃ orabhāge ekaṃ asaṅkhyeyyaṃ  buddhasuññameva ahosi.</p>
              <p>[03] asaṅkhyeyyakappapariyosāne pana koṇḍañño nāma buddho ekova  ekasmiṃ kappe uppanno. tatopi asaṅkhyeyyaṃ buddhasuññameva ahosi.  asaṅkhyeyyakappapariyosāne maṅgalo, sumano, revato, sobhitoti  cattāro buddhā ekasmiṃ kappe uppannā ^a^P2.0411^ea^. tatopi asaṅkhyeyyaṃ  buddhasuññameva ahosi. asaṅkhyeyyakappapariyosāne pana ito  kappasatasahassādhikassa asaṅkhyeyyassa upari anomadassī, padumo,  nāradoti tayo buddhā ekasmiṃ kappe uppannā. tatopi asaṅkhyeyyaṃ  buddhasuññameva ahosi. asaṅkhyeyyakappapariyosāne pana ito  kappasatasahassānaṃ upari padumuttaro bhagavā ekova ekasmiṃ kappe  uppanno. tassa orabhāge ito tiṃsakappasahassānaṃ upari sumedho,  sujātoti dve buddhā ekasmiṃ kappe uppannā. tato orabhāge ito  aṭṭhārasannaṃ kappasahassānaṃ upari piyadassī, atthadassī, dhammadassīti  tayo buddhā ^a^M2.0005^ea^ ekasmiṃ kappe uppannā. atha ito catunavutikappe  siddhattho nāma buddho ekova ekasmiṃ kappe uppanno. ito dve  navutikappe tisso, phussoti dve buddhā ekasmiṃ kappe uppannā. ito  ekanavutikappe vipassī bhagavā uppanno. ito ekatiṃse kappe  sikhī, vessabhūti dve buddhā uppannā. imasmiṃ bhaddakappe kakusandho,  koṇāgamano, kassapo, gotamo amhākaṃ sammāsambuddhoti cattāro buddhā  uppannā, metteyyo uppajjissati. evamayaṃ kappo  pañcabuddhuppādapaṭimaṇḍitattā sundarakappo sārakappoti bhagavā imaṃ kappaṃ  thomento evamāha. </p>
              <p>[01] kiṃ ^a^V2.0005^ea^ panetaṃ buddhānaṃyeva pākaṭaṃ hoti -- ``imasmiṃ kappe  ettakā buddhā uppannā vā uppajjissantīti vā''ti, udāhu aññesampi  pākaṭaṃ hotīti? aññesampi pākaṭaṃ hoti. kesaṃ?  suddhāvāsabrahmānaṃ. kappasaṇṭhānakālasmiñhi ekamasaṅkhyeyyaṃ ekaṅgaṇaṃ  hutvā ṭhite lokasannivāse lokassa saṇṭhānatthāya devo vassituṃ  ārabhati. āditova antaraṭṭhake himapāto viya hoti. tato  tilamattā kaṇamattā taṇḍulamattā  mugga-māsa-badara-āmalaka-eḷāluka-kumbhaṇḍa-alābumattā udakadhārā  hutvā anukkamena  usabhadveusabhāḍḍhagāvutagāvutadvegāvutāḍḍhayojanayojanadviyojana...pe0...  yojanasatayojanasahassayojanasatasahassamattā ^a^P2.0412^ea^ hutvā  koṭisatasahassacakkavāḷabbhantare yāva avinaṭṭhabrahmalokā pūretvā tiṭṭhanti.  atha taṃ udakaṃ anupubbena bhassati, bhassante udake  pakatidevalokaṭṭhānesu devalokā saṇṭhahanti, tesaṃ saṇṭhahanavidhānaṃ  ^b^visuddhimagge^eb^ pubbenivāsakathāyaṃ vuttameva.</p>
              <p>[03] manussalokasaṇṭhahanaṭṭhānaṃ pana patte udake dhamakaraṇamukhe pihite  viya vātavasena taṃ udakaṃ santiṭṭhati, udakapiṭṭhe uppalinipaṇṇaṃ viya  pathavī saṇṭhahati. mahābodhipallaṅko vinassamāne loke pacchā  vinassati, saṇṭhahamāne paṭhamaṃ saṇṭhahati. tattha pubbanimittaṃ hutvā  eko paduminigaccho uppajjati, tassa sace tasmiṃ kappe buddho  nibbattissati, pupphaṃ uppajjati. no ce, nuppajjati.  uppajjamānañca sace eko buddho nibbattissati, ekaṃ uppajjati.  sace dve, tayo, cattāro, pañca buddhā nibbattissanti, pañca uppajjanti.  tāni ca kho ekasmiṃyeva nāḷe kaṇṇikābaddhāni hutvā.  suddhāvāsabrahmāno ``āyāma ^a^M2.0006^ea^, mayaṃ mārisā, pubbanimittaṃ  passissāmā''ti mahābodhipallaṅkaṭṭhānaṃ āgacchanti, buddhānaṃ  anibbattanakappe pupphaṃ na hoti. te pana apupphitagacchaṃ disvā --  ``andhakāro vata bho loko bhavissati, matā matā sattā apāye  pūressanti, cha devalokā nava brahmalokā suññā bhavissantī''ti  anattamanā honti. pupphitakāle pana pupphaṃ disvā --  ``sabbaññubodhisattesu mātukucchiṃ okkamantesu nikkhamantesu  sambujjhantesu dhammacakkaṃ pavattentesu yamakapāṭihāriyaṃ karontesu  devorohanaṃ karontesu āyusaṅkhāraṃ ossajjantesu parinibbāyantesu  dasasahassacakkavāḷakampanādīni pāṭihāriyāni dakkhissāmā''ti ca  ``cattāro apāyā parihāyissanti, cha devalokā nava brahmalokā  paripūressantī''ti ca attamanā udānaṃ udānentā attano attano  brahmalokaṃ gacchanti. imasmiṃ bhaddakappe pañca padumāni uppajjiṃsu.  tesaṃ nimittānaṃ ānubhāvena cattāro buddhā uppannā, pañcamo  uppajjissati. suddhāvāsabrahmānopi ^a^P2.0413^ea^ tāni padumāni disvā imamatthaṃ  jāniṃsu. tena vuttaṃ -- ``aññesampi pākaṭaṃ hotī''ti. </p>
            </h4>
          </h3>
          <h3>
            <h3n> āyuparicchedavaṇṇanā </h3n>
            <h4>
              <h4n> </h4n>
              <p>[03] 5-7^b^.^eb^ iti ^a^V2.0006^ea^ bhagavā -- ``ito so,  bhikkhave''tiādinā nayena kappaparicchedavasena pubbenivāsaṃ dassetvā  idāni tesaṃ buddhānaṃ jātiparicchedādivasena dassetuṃ ^b^vipassī,  bhikkhave^eb^tiādimāha. tattha āyuparicchede ^b^parittaṃ lahuka^eb^nti  ubhayametaṃ appakasseva vevacanaṃ. yañhi appakaṃ, taṃ parittañceva  lahukañca hoti.</p>
              <p>[03] ^b^appaṃ vā bhiyyo^eb^ti vassasatato vā upari appaṃ, aññaṃ  vassasataṃ apatvā vīsaṃ vā tiṃsaṃ vā cattālīsaṃ vā paṇṇāsaṃ vā saṭṭhi  vā vassāni jīvati. evaṃ dīghāyuko pana atidullabho, asuko  kira evaṃ ciraṃ jīvatīti tattha tattha gantvā daṭṭhabbo hoti. tattha  visākhā upāsikā vīsavassasataṃ jīvati, tathā pokkharasāti  brāhmaṇo, brahmāyu brāhmaṇo, selo brāhmaṇo, bāvariyabrāhmaṇo,  ānandatthero, mahākassapattheroti. anuruddhatthero pana vassasatañceva  paṇṇāsañca vassāni, bākulatthero vassasatañceva saṭṭhi ca vassāni.  ayaṃ sabbadīghāyuko. sopi dve vassasatāni na jīvati. </p>
              <p>[01] vipassīādayo ^a^M2.0007^ea^ pana sabbepi bodhisattā mettāpubbabhāgena  somanassasahagatañāṇasampayuttāsaṅkhārikacittena mātukucchismiṃ  paṭisandhiṃ gaṇhiṃsu. tena cittena gahitāya paṭisandhiyā asaṅkhyeyyaṃ  āyu, iti sabbe buddhā asaṅkhyeyyāyukā. te kasmā asaṅkhyeyyaṃ  na aṭṭhaṃsu? utubhojanavipattiyā. utubhojanavasena hi āyu  hāyatipi vaḍḍhatipi.</p>
              <p>[03] tattha yadā rājāno adhammikā honti, tadā uparājāno,  senāpati, seṭṭhi, sakalanagaraṃ, sakalaraṭṭhaṃ adhammikameva hoti; atha  tesaṃ ārakkhadevatā, tāsaṃ devatānaṃ mittā bhūmaṭṭhadevatā, tāsaṃ devatānaṃ  mittā ākāsaṭṭhakadevatā, ākāsaṭṭhakadevatānaṃ mittā uṇhavalāhakā  devatā, tāsaṃ mittā abbhavalāhakā devatā, tāsaṃ mittā sītavalāhakā  devatā, tāsaṃ mittā vassavalāhakā devatā, tāsaṃ mittā  cātumahārājikā ^a^P2.0414^ea^ devatā, tāsaṃ mittā tāvatiṃsā devatā, tāsaṃ mittā  yāmā devatāti evamādi. evaṃ yāva bhavaggā ṭhapetvā ariyasāvake  sabbā devabrahmaparisāpi adhammikāva honti. tāsaṃ adhammikatāya  visamaṃ candimasūriyā pariharanti, vāto yathāmaggena na vāyati,  ayathāmaggena vāyanto ākāsaṭṭhakavimānāni khobheti, vimānesu  khobhitesu devatānaṃ kīḷanatthāya cittāni na namanti, devatānaṃ  kīḷanatthāya cittesu anamantesu ^a^V2.0007^ea^ sītuṇhabhedo utu yathākālena na  sampajjati, tasmiṃ asampajjante na sammā devo vassati, kadāci  vassati, kadāci na vassati; katthaci vassati, katthaci na vassati,  vassantopi vappakāle aṅkurakāle nāḷakāle pupphakāle  khīraggahaṇādikālesu yathā yathā sassānaṃ upakāro na hoti, tathā  tathā vassati ca vigacchati ca, tena sassāni visamapākāni honti,  vigatagandhavaṇṇarasādisampannāni. ekabhājane pakkhittataṇḍulesupi  ekasmiṃ padese bhattaṃ uttaṇḍulaṃ hoti, ekasmiṃ atikilinnaṃ, ekasmiṃ  samapākaṃ. taṃ paribhuttaṃ kucchiyampi tīhākārehi paccati. tena sattā  bahvābādhā ceva honti, appāyukā ca. evaṃ tāva utubhojanavasena  āyu hāyati.</p>
              <p>[03] yadā ^a^M2.0008^ea^ pana rājāno dhammikā honti, tadā uparājānopi  dhammikā hontīti purimanayeneva yāva brahmalokā sabbepi dhammikā  honti. tesaṃ dhammikattā samaṃ candimasūriyā pariharanti,  yathāmaggena vāto vāyati, yathāmaggena vāyanto ākāsaṭṭhakavimānāni  na khobheti, tesaṃ akhobhā devatānaṃ kīḷanatthāya cittāni namanti.  evaṃ kālena utu sampajjati, devo sammā vassati, vappakālato paṭṭhāya  sassānaṃ upakāraṃ karonto kāle vassati, kāle vigacchati, tena  sassāni samapākāni sugandhāni suvaṇṇāni surasāni ojavantāni  honti, tehi sampāditaṃ bhojanaṃ paribhuttampi sammā paripākaṃ gacchati  ^a^P2.0415^ea^, tena sattā arogā dīghāyukā honti. evaṃ utubhojanavasena āyu  vaḍḍhati.</p>
              <p>[03] tattha vipassī bhagavā asītivassasahassāyukakāle nibbatto,  sikhī sattativassasahassāyukakāleti idaṃ anupubbena parihīnasadisaṃ  kataṃ, na pana evaṃ parihīnaṃ, vaḍḍhitvā vaḍḍhitvā parihīnanti  veditabbaṃ. kathaṃ? imasmiṃ tāva kappe kakusandho bhagavā  cattālīsavassasahassāyukakāle nibbatto, āyuppamāṇaṃ pañca koṭṭhāse  katvā cattāri ṭhatvā pañcame vijjamāneyeva parinibbuto. taṃ āyu  parihāyamānaṃ dasavassakālaṃ patvā puna vaḍḍhamānaṃ asaṅkhyeyyaṃ hutvā  tato parihāyamānaṃ tiṃsavassasahassakāle ṭhitaṃ; tadā koṇāgamano  bhagavā nibbatto. tasmimpi tatheva parinibbute taṃ āyu  dasavassakālaṃ patvā puna vaḍḍhamānaṃ asaṅkhyeyyaṃ hutvā parihāyitvā  vīsativassasahassakāle ṭhitaṃ; tadā kassapo bhagavā nibbatto.  tasmimpi tatheva parinibbute taṃ āyu dasavassakālaṃ patvā puna  vaḍḍhamānaṃ asaṅkhyeyyaṃ hutvā parihāyitvā vassasatakālaṃ pattaṃ, atha  amhākaṃ sammāsambuddho nibbatto. evaṃ anupubbena parihāyitvā  parihāyitvā vaḍḍhitvā vaḍḍhitvā parihīnanti veditabbaṃ. tattha yaṃ yaṃ  āyuparimāṇesu ^a^V2.0008^ea^ manussesu buddhā nibbattanti, tesampi taṃ tadeva  āyuparimāṇaṃ hotīti veditabbaṃ. </p>
              <p>[06] āyuparicchedavaṇṇanā niṭṭhitā. </p>
            </h4>
          </h3>
          <h3>
            <h3n> bodhiparicchedavaṇṇanā </h3n>
            <h4>
              <h4n> </h4n>
              <p>[03] 8^b^.^eb^ bodhiparicchede ^a^M2.0009^ea^ pana ^b^pāṭaliyā mūle^eb^ti  pāṭalirukkhassa heṭṭhā. tassā pana pāṭaliyā khandho taṃ divasaṃ  paṇṇāsaratano hutvā abbhuggato, sākhā paṇṇāsaratanāti ubbedhena  ratanasataṃ ahosi. taṃ divasañca sā pāṭali kaṇṇikābaddhehi viya  pupphehi mūlato paṭṭhāya ekasañchannā ahosi, dibbagandhaṃ vāyati. na  kevalañca tadā ayameva pupphitā, dasasahassacakkavāḷe sabbapāṭaliyo  pupphitā. na kevalañca pāṭaliyo, dasasahassacakkavāḷe sabbarukkhānaṃ  khandhesu khandhapadumāni, sākhāsu sākhāpadumāni, latāsu  latāpadumāni, ākāse ākāsapadumāni pupphitāni, pathavitalaṃ  ^a^P2.0416^ea^ bhinditvāpi mahāpadumāni uṭṭhitāni. mahāsamuddopi pañcavaṇṇehi  padumehi nīluppalarattuppalehi ca sañchanno ahosi.  sakaladasasahassacakkavāḷaṃ dhajamālākulaṃ tattha tattha  nibaddhapupphadāmavissaṭṭhamālāguḷavippakiṇṇaṃ nānāvaṇṇakusumasamujjalaṃ  nandanavanacittalatāvanamissakavanaphārusakavanasadisaṃ ahosi.  puratthimacakkavāḷamukhavaṭṭiyaṃ ussitaddhajā pacchimacakkavāḷamukhavaṭṭiṃ  abhihananti. pacchimadakkhiṇauttaracakkavāḷamukhavaṭṭiyaṃ ussitaddhajā  dakkhiṇacakkavāḷamukhavaṭṭiṃ abhihananti. evaṃ  aññamaññasirīsampattāni cakkavāḷāni ahesuṃ. ^b^abhisambuddho^eb^ti  sakalaṃ buddhaguṇavibhavasiriṃ paṭivijjhamāno cattāri saccāni  abhisambuddho.</p>
              <p>[03] ``sikhī, bhikkhave, bhagavā arahaṃ sammāsambuddho puṇḍarīkassa  mūle abhisambuddho''tiādīsupi imināva nayena padavaṇṇanā  veditabbā. ettha pana ^b^puṇḍarīko^eb^ti setambarukkho. tassāpi  tadeva parimāṇaṃ. taṃ divasañca sopi dibbagandhehi pupphehi  susañchanno ahosi. na kevalañca pupphehi, phalehipi sañchanno  ahosi. tassa ekato taruṇāni phalāni, ekato majjhimāni  phalāni, ekato nātipakkāni phalāni, ekato supakkāni  pakkhittadibbojāni viya surasāni olambanti. yathā so, evaṃ  sakaladasasahassacakkavāḷesu ^a^V2.0009^ea^ pupphūpagarukkhā pupphehi, phalūpagarukkhā  phalehi paṭimaṇḍitā ahesuṃ.</p>
              <p>[03] ^b^sālo^eb^ti sālarukkho. tassāpi tadeva parimāṇaṃ, tatheva  pupphasirīvibhavo veditabbo. sirīsarukkhepi eseva nayo.  udumbararukkhe pupphāni ^a^M2.0010^ea^ nāhesuṃ, phalavibhūti panettha ambe vuttanayāva,  tathā nigrodhe, tathā assatthe. iti sabbabuddhānaṃ ekova pallaṅko,  rukkhā pana aññepi honti. tesu yassa yassa rukkhassa mūle  catumaggañāṇasaṅkhātabodhiṃ buddhā paṭivijjhanti, so so  ^b^bodhī^eb^ti vuccati. ayaṃ bodhiparicchedo nāma. </p>
            </h4>
          </h3>
          <h3>
            <h3n> sāvakayugaparicchedavaṇṇanā </h3n>
            <h4>
              <h4n> </h4n>
              <p>[03] 9^b^.^eb^ sāvakayugaparicchede pana ^b^khaṇḍatissa^eb^nti  khaṇḍo ca tisso ca. tesu khaṇḍo ekapitiko kaniṭṭhabhātā, tisso  purohitaputto ^a^P2.0417^ea^. khaṇḍo paññāpāramiyā matthakaṃ patto, tisso  samādhipāramiyā matthakaṃ patto. ^b^agga^eb^nti ṭhapetvā vipassiṃ  bhagavantaṃ avasesehi saddhiṃ asadisaguṇatāya uttamaṃ. ^b^bhaddayuga^eb^nti  aggattāyeva bhaddayugaṃ. ^b^abhibhūsambhava^eb^nti abhibhū ca sambhavo ca.  tesu abhibhū paññāpāramiyā matthakaṃ patto. sikhinā bhagavatā  saddhiṃ aruṇavatito brahmalokaṃ gantvā brahmaparisāya vividhāni  pāṭihāriyāni dassento dhammaṃ desetvā dasasahassilokadhātuṃ  andhakārena pharitvā -- ``kiṃ ida''nti sañjātasaṃvegānaṃ obhāsaṃ  pharitvā -- ``sabbe me rūpañca passantu, saddañca suṇantū''ti  adhiṭṭhahitvā -- ``ārambhathā''ti gāthādvayaṃ (saṃ0 ni0  1.185)  bhaṇanto saddaṃ sāvesi. sambhavo samādhipāramiyā matthakaṃ patto  ahosi.</p>
              <p>[03] ^b^soṇuttara^eb^nti soṇo ca uttaro ca. tesupi soṇo  paññāpāramiṃ patto, uttaro samādhipāramiṃ patto ahosi.  ^b^vidhurasañjīva^eb^nti vidhuro ca sañjīvo ca. tesu vidhuro  paññāpāramiṃ patto ahosi, sañjīvo samādhipāramiṃ patto.  samāpajjanabahulo rattiṭṭhānadivāṭṭhānakuṭileṇamaṇḍapādīsu samāpattibalena  jhāyanto ekadivasaṃ araññe nirodhaṃ samāpajji, atha naṃ  vanakammikādayo ``mato''ti sallakkhetvā jhāpesuṃ. so  yathāparicchedena samāpattito uṭṭhāya cīvarāni papphoṭetvā gāmaṃ piṇḍāya  pāvisi. tadupādāyeva ca naṃ ``sañjīvo''ti sañjāniṃsu.  ^b^bhiyyosuttara^eb^nti bhiyyoso ca uttaro ca. tesu bhiyyoso  paññāya uttaro, uttaro samādhinā aggo ahosi.  ^b^tissabhāradvāja^eb^nti tisso ca bhāradvājo ca ^a^V2.0010^ea^. tesu tisso  paññāpāramiṃ patto, bhāradvājo samādhipāramiṃ patto ahosi ^a^M2.0011^ea^.  ^b^sāriputtamoggallāna^eb^nti sāriputto ca moggallāno ca. tesu  sāriputto paññāvisaye, moggallāno samādhivisaye aggo ahosi.  ayaṃ sāvakayugaparicchedo nāma. </p>
            </h4>
          </h3>
          <h3>
            <h3n> sāvakasannipātaparicchedavaṇṇanā </h3n>
            <h4>
              <h4n> </h4n>
              <p>[03] 10^b^.^eb^ sāvakasannipātaparicchede ^a^P2.0418^ea^ vipassissa bhagavato  paṭhamasannipāto caturaṅgiko ahosi, sabbe ehibhikkhū, sabbe iddhiyā  nibbattapattacīvarā, sabbe anāmantitāva āgatā, iti te ca kho  pannarase uposathadivase. atha satthā bījaniṃ gahetvā nisinno  uposathaṃ osāresi. dutiyatatiyesupi eseva nayo. tathā  sesabuddhānaṃ sabbasannipātesu. yasmā pana amhākaṃ bhagavato  paṭhamabodhiyāva sannipāto ahosi, idañca suttaṃ aparabhāge vuttaṃ, tasmā  ``mayhaṃ, bhikkhave, etarahi eko sāvakānaṃ sannipāto''ti  aniṭṭhapetvā ``ahosī''ti vuttaṃ.</p>
              <p>[03] tattha ^b^aḍḍhateḷasāni bhikkhusatānī^eb^ti purāṇajaṭilānaṃ  sahassaṃ, dvinnaṃ aggasāvakānaṃ parivārāni aḍḍhateyyasatānīti  aḍḍhateḷasāni bhikkhusatāni. tattha dvinnaṃ aggasāvakānaṃ  abhinīhārato paṭṭhāya vatthuṃ kathetvā pabbajjā dīpetabbā. pabbajitānaṃ  pana tesaṃ mahāmoggallāno sattame divase arahattaṃ patto. dhammasenāpati  pannarasame divase gijjhakūṭapabbatamajjhe sūkarakhataleṇapabbhāre  bhāgineyyassa dīghanakhaparibbājakassa sajjite dhammayāge  vedanāpariggahasuttante (ma0 ni0 2.201) desiyamāne desanaṃ  anubujjhamānaṃ ñāṇaṃ pesetvā sāvakapāramiñāṇaṃ patto. bhagavā therassa  arahattappattiṃ ñatvā vehāsaṃ abbhuggantvā veḷuvaneyeva paccuṭṭhāsi. thero  -- ``kuhiṃ nu kho bhagavā gato''ti āvajjanto veḷuvane patiṭṭhitabhāvaṃ  ñatvā sayampi vehāsaṃ abbhuggantvā veḷuvaneyeva paccuṭṭhāsi. atha  bhagavā pātimokkhaṃ osāresi. taṃ sannipātaṃ sandhāya bhagavā --  ``aḍḍhateḷasāni bhikkhusatānī''ti āha. ayaṃ  sāvakasannipātaparicchedo nāma. </p>
            </h4>
          </h3>
          <h3>
            <h3n> upaṭṭhākaparicchedavaṇṇanā </h3n>
            <h4>
              <h4n> </h4n>
              <p>[03] 11^b^.^eb^ upaṭṭhākaparicchede ^a^M2.0012^ea^ pana ^b^ānando^eb^ti  nibaddhupaṭṭhākabhāvaṃ sandhāya vuttaṃ. bhagavato hi paṭhamabodhiyaṃ anibaddhā  upaṭṭhākā ahesuṃ. ekadā nāgasamālo pattacīvaraṃ gahetvā vicari,  ekadā nāgito, ekadā upavāno, ekadā sunakkhatto, ekadā cundo  samaṇuddeso, ekadā sāgato ^a^V2.0011^ea^, ekadā meghiyo. tattha  ^a^P2.0419^ea^ ekadā bhagavā nāgasamālattherena saddhiṃ addhānamaggapaṭipanno dvedhāpathaṃ   patto. thero maggā okkamma -- ``bhagavā, ahaṃ iminā maggena gacchāmī''ti āha.  atha naṃ bhagavā -- ``ehi bhikkhu, iminā maggena gacchāmā''ti  āha. so -- ``handa, bhagavā, tumhākaṃ pattacīvaraṃ gaṇhatha, ahaṃ  iminā maggena gacchāmī''ti vatvā pattacīvaraṃ chamāyaṃ ṭhapetuṃ āraddho.  atha naṃ bhagavā -- ``āhara, bhikkhū''ti vatvā pattacīvaraṃ gahetvā  gato. tassapi bhikkhuno itarena maggena gacchato corā  pattacīvarañceva hariṃsu, sīsañca bhindiṃsu. so -- ``bhagavā idāni  me paṭisaraṇaṃ, na añño''ti cintetvā lohitena gaḷitena bhagavato  santikaṃ agamāsi. ``kimidaṃ bhikkhū''ti ca vutte taṃ pavattiṃ  ārocesi. atha naṃ bhagavā -- ``mā cintayi, bhikkhu, etaṃyeva te  kāraṇaṃ sallakkhetvā nivārayimhā''ti vatvā naṃ samassāsesi.</p>
              <p>[03] ekadā pana bhagavā meghiyattherena saddhiṃ pācīnavaṃsamigadāye  jantugāmaṃ agamāsi. tatrāpi meghiyo jantugāme piṇḍāya caritvā  nadītīre pāsādikaṃ ambavanaṃ disvā -- ``bhagavā, tumhākaṃ pattacīvaraṃ  gaṇhatha, ahaṃ tasmiṃ ambavane samaṇadhammaṃ karomī''ti vatvā bhagavatā  tikkhattuṃ nivāriyamānopi gantvā akusalavitakkehi upadduto  anvāsatto (a0 ni0  9.3; udāna paricchedo 31 daṭṭhabbo).  paccāgantvā taṃ pavattiṃ ārocesi. tampi bhagavā -- ``idameva te  kāraṇaṃ sallakkhetvā nivārayimhā''ti vatvā anupubbena sāvatthiṃ  agamāsi. tattha gandhakuṭipariveṇe paññattavarabuddhāsane nisinno  bhikkhusaṅghaparivuto bhikkhū āmantesi -- ``bhikkhave, idānimhi  mahallako, `ekacce bhikkhū iminā maggena gacchāmā'ti vutte aññena  gacchanti, ekacce mayhaṃ pattacīvaraṃ nikkhipanti, mayhaṃ nibaddhupaṭṭhākaṃ  ekaṃ bhikkhuṃ jānāthā''ti. bhikkhūnaṃ dhammasaṃvego udapādi.  athāyasmā sāriputto uṭṭhāyāsanā bhagavantaṃ vanditvā -- ``ahaṃ  ^a^M2.0013^ea^, bhante, tumheyeva patthayamāno satasahassakappādhikaṃ asaṅkhyeyyaṃ  pāramiyo pūrayiṃ, nanu mādiso mahāpañño upaṭṭhāko nāma vaṭṭati, ahaṃ  upaṭṭhahissāmī''ti āha. taṃ bhagavā -- ``alaṃ sāriputta, yassaṃ  ^a^P2.0420^ea^ disāyaṃ tvaṃ viharasi, asuññāyeva me sā disā, tava ovādo buddhānaṃ  ovādasadiso, na me tayā upaṭṭhākakiccaṃ atthī''ti paṭikkhipi.  etenevupāyena mahāmoggallānaṃ ādiṃ katvā asītimahāsāvakā uṭṭhahiṃsu.  te sabbepi bhagavā paṭikkhipi.</p>
              <p>[03] ānandatthero pana tuṇhīyeva nisīdi. atha naṃ bhikkhū  evamāhaṃsu -- ``āvuso, ānanda, bhikkhusaṅgho upaṭṭhākaṭṭhānaṃ yācati,  tvampi yācāhī''ti. so āha -- ``yācitvā laddhupaṭṭhānaṃ  ^a^V2.0012^ea^ nāma  āvuso kīdisaṃ hoti, kiṃ maṃ satthā na passati, sace rocissati,  ānando maṃ upaṭṭhātūti vakkhatī''ti. atha bhagavā -- ``na,  bhikkhave, ānando aññena ussāhetabbo, sayameva jānitvā maṃ  upaṭṭhahissatī''ti āha. tato bhikkhū -- ``uṭṭhehi, āvuso  ānanda, uṭṭhehi āvuso ānanda, dasabalaṃ upaṭṭhākaṭṭhānaṃ yācāhī''ti  āhaṃsu. thero uṭṭhahitvā cattāro paṭikkhepe, catasso ca āyācanāti  aṭṭha vare yāci.</p>
              <p>[03] cattāro paṭikkhepā nāma -- ``sace me, bhante, bhagavā attanā  laddhaṃ paṇītaṃ cīvaraṃ na dassati, piṇḍapātaṃ na dassati, ekagandhakuṭiyaṃ  vasituṃ na dassati, nimantanaṃ gahetvā na gamissati, evāhaṃ bhagavantaṃ  upaṭṭhahissāmī''ti vatvā -- ``kiṃ panettha, ānanda, ādīnavaṃ  passasī''ti vutte -- ``sacāhaṃ, bhante, imāni vatthūni labhissāmi,  bhavissanti vattāro -- `ānando dasabalena laddhaṃ paṇītaṃ cīvaraṃ  paribhuñjati, piṇḍapātaṃ paribhuñjati, ekagandhakuṭiyaṃ vasati, ekato  nimantanaṃ gacchati, etaṃ lābhaṃ labhanto tathāgataṃ upaṭṭhāti, ko evaṃ  upaṭṭhahato bhāro'ti'' ime cattāro paṭikkhepe yāci.</p>
              <p>[03] catasso āyācanā nāma -- ``sace, bhante, bhagavā mayā  gahitanimantanaṃ gamissati, sacāhaṃ tiroraṭṭhā tirojanapadā bhagavantaṃ  daṭṭhuṃ āgataṃ parisaṃ āgatakkhaṇe eva bhagavantaṃ dassetuṃ lacchāmi, yadā  me kaṅkhā uppajjati, tasmiṃyeva khaṇe bhagavantaṃ upasaṅkamituṃ  lacchāmi, yaṃ bhagavā mayhaṃ parammukhā dhammaṃ deseti, taṃ āgantvā mayhaṃ  kathessati, evāhaṃ bhagavantaṃ ^a^M2.0014^ea^ upaṭṭhahissāmī''ti vatvā -- ``kaṃ panettha,  ānanda, ānisaṃsaṃ passasī''ti ^a^P2.0421^ea^ vutte -- ``idha, bhante, saddhā  kulaputtā bhagavato okāsaṃ alabhantā maṃ evaṃ vadanti -- `sve, bhante  ānanda, bhagavatā saddhiṃ amhākaṃ ghare bhikkhaṃ gaṇheyyāthā'ti, sace  bhante bhagavā tattha na gamissati, icchitakkhaṇeyeva parisaṃ dassetuṃ,  kaṅkhañca vinodetuṃ okāsaṃ na lacchāmi, bhavissanti vattāro --  `kiṃ ānando dasabalaṃ upaṭṭhāti, ettakampissa anuggahaṃ bhagavā na  karotī'ti. bhagavato ca parammukhā maṃ pucchissanti -- `ayaṃ,  āvuso ānanda, gāthā, idaṃ suttaṃ, idaṃ jātakaṃ, kattha desita'nti.  sacāhaṃ taṃ na sampādayissāmi, bhavissanti vattāro -- `ettakampi,  āvuso, na jānāsi, kasmā tvaṃ chāyā viya bhagavantaṃ avijahanto  dīgharattaṃ vicarasī'ti. tenāhaṃ parammukhā desitassapi dhammassa puna  kathanaṃ icchāmī''ti imā catasso āyācanā yāci. bhagavāpissa  adāsi.</p>
              <p>[03] evaṃ ime aṭṭha vare gahetvā nibaddhupaṭṭhāko ahosi. tasseva  ṭhānantarassatthāya kappasatasahassaṃ ^a^V2.0013^ea^ pūritānaṃ pāramīnaṃ phalaṃ pāpuṇīti  imassa nibaddhupaṭṭhākabhāvaṃ sandhāya -- ``mayhaṃ, bhikkhave, etarahi  ānando bhikkhu upaṭṭhāko aggupaṭṭhāko''ti āha. ayaṃ  upaṭṭhākaparicchedo nāma. </p>
              <p>[03] 12^b^.^eb^ pitiparicchedo uttānatthoyeva.</p>
              <p>[03] ^b^vihāraṃ pāvisī^eb^ti kasmā vihāraṃ pāvisi? bhagavā kira  ettakaṃ kathetvā cintesi -- ``na tāva mayā sattannaṃ buddhānaṃ vaṃso  nirantaraṃ matthakaṃ pāpetvā kathito, ajja mayi pana vihāraṃ paviṭṭhe ime  bhikkhū bhiyyoso mattāya pubbenivāsañāṇaṃ ārabbha vaṇṇaṃ  kathayissanti. athāhaṃ āgantvā nirantaraṃ buddhavaṃsaṃ kathetvā matthakaṃ  pāpetvā dassāmī''ti bhikkhūnaṃ kathāvārassa okāsaṃ datvā uṭṭhāyāsanā  vihāraṃ pāvisi.</p>
              <p>[03] yañcetaṃ bhagavā tantiṃ kathesi, tattha kappaparicchedo,  jātiparicchedo, gottaparicchedo, āyuparicchedo, bodhiparicchedo,  sāvakayugaparicchedo, sāvakasannipātaparicchedo, upaṭṭhākaparicchedo,  pitiparicchedoti navime vārā āgatā, sambahulavāro anāgato,  ānetvā pana dīpetabbo. </p>
            </h4>
          </h3>
          <h3>
            <h3n> sambahulavārakathāvaṇṇanā</h3n>
            <h4>
              <h4n> </h4n>
              <p>[03] sabbabodhisattānañhi ^a^P2.0422^ea^ ^a^M2.0015^ea^ ekasmiṃ kulavaṃsānurūpe putte jāte  nikkhamitvā pabbajitabbanti ayameva vaṃso, ayaṃ paveṇī. kasmā?  sabbaññubodhisattānañhi mātukucchiṃ okkamanato paṭṭhāya pubbe  vuttappakārāni anekāni pāṭihāriyāni honti, tatra nesaṃ yadi neva  jātanagaraṃ, na pitā, na mātā, na bhariyā, na putto paññāyeyya,  ``imassa neva jātanagaraṃ, na pitā, na bhariyā, na putto paññāyati,  devo vā sakko vā māro vā brahmā vā esa maññe, devānañca īdisaṃ  pāṭihāriyaṃ anacchariya''nti maññamāno jano neva sotabbaṃ, na  saddhātabbaṃ maññeyya. tato abhisamayo na bhaveyya, abhisamaye asati  niratthakova buddhuppādo, aniyyānikaṃ sāsanaṃ hoti. tasmā  sabbabodhisattānaṃ -- ``ekasmiṃ kulavaṃsānurūpe putte jāte  nikkhamitvā pabbajitabba''nti ayameva vaṃso ayaṃ paveṇī. tasmā  puttādīnaṃ vasena sambahulavāro ānetvā dīpetabbo. </p>
            </h4>
          </h3>
          <h3>
            <h3n> sambahulaparicchedavaṇṇanā</h3n>
            <h4>
              <h4n> </h4n>
              <p>[03] tattha ^a^V2.0014^ea^ -- </p>
              <p>[21] samavattakkhandho atulo, suppabuddho ca uttaro. </p>
              <p>[22] satthavāho vijitaseno, rāhulo bhavati sattamoti..</p>
              <p>[03] ete tāva sattannampi bodhisattānaṃ anukkameneva satta puttā  veditabbā.</p>
              <p>[03] tattha rāhulabhadde tāva jāte paṇṇaṃ āharitvā mahāpurisassa hatthe  ṭhapayiṃsu. athassa tāvadeva sakalasarīraṃ khobhetvā puttasineho aṭṭhāsi.  so cintesi -- ``ekasmiṃ tāva jāte evarūpo puttasineho,  parosahassaṃ kira me puttā bhavissanti, tesu ekekasmiṃ jāte idaṃ  sinehabandhanaṃ evaṃ vaḍḍhantaṃ dubbhejjaṃ bhavissati, rāhu jāto, bandhanaṃ  jāta''nti āha. taṃ divasameva ca rajjaṃ pahāya nikkhanto. esa  nayo sabbesaṃ puttuppattiyanti. ayaṃ puttaparicchedo. </p>
              <p>[21] sutanā ^a^M2.0016^ea^ sabbakāmā ca, sucittā atha rocinī. </p>
              <p>[22] rucaggatī sunandā ca, bimbā bhavati sattamāti..</p>
              <p>[03] etā tesaṃ sattannampi puttānaṃ mātaro ahesuṃ. bimbādevī pana  rāhulakumāre jāte rāhulamātāti paññāyittha. ayaṃ bhariyaparicchedo.</p>
              <p>[03] vipassī ^a^P2.0423^ea^ kakusandhoti ime pana dve bodhisattā  payuttāajaññarathamāruyha mahābhinikkhamanaṃ nikkhamiṃsu. sikhī  koṇāgamanoti ime dve hatthikkhandhavaragatā hutvā nikkhamiṃsu.  vessabhū suvaṇṇasivikāya nisīditvā nikkhami. kassapo  uparipāsāde mahātale nisinnova ānāpānacatutthajjhānaṃ nibbattetvā  jhānā uṭṭhāya taṃ jhānaṃ pādakaṃ katvā -- ``pāsādo uggantvā  bodhimaṇḍe otaratū''ti adhiṭṭhāsi. pāsādo ākāsena gantvā  bodhimaṇḍe otari. mahāpurisopi tato otaritvā bhūmiyaṃ ṭhatvā --  ``pāsādo yathāṭhāneyeva patiṭṭhātū''ti cintesi. so yathāṭhāne  patiṭṭhāsi. mahāpurisopi satta divasāni padhānamanuyuñjitvā  bodhipallaṅke ^a^V2.0015^ea^ nisīditvā sabbaññutaṃ paṭivijjhi. amhākaṃ pana  bodhisatto kaṇṭakaṃ assavaramāruyha nikkhantoti. ayaṃ  yānaparicchedo.</p>
              <p>[03] vipassissa pana bhagavato yojanappamāṇe padese vihāro  patiṭṭhāsi, sikhissa tigāvute, vessabhussa aḍḍhayojane, kakusandhassa  gāvute, koṇāgamanassa aḍḍhagāvute, kassapassa vīsatiusabhe.  amhākaṃ bhagavato pakatimānena soḷasakarīse, rājamānena aṭṭhakarīse  padese vihāro patiṭṭhitoti. ayaṃ vihāraparicchedo.</p>
              <p>[03] vipassissa pana bhagavato ekaratanāyāmā vidatthivitthārā  aṭṭhaṅgulubbedhā suvaṇṇiṭṭhakā kāretvā cūḷaṃsena chādetvā vihāraṭṭhānaṃ  kiṇiṃsu. sikhissa suvaṇṇayaṭṭhiphālehi chādetvā kiṇiṃsu.  vessabhussa suvaṇṇahatthipādāni kāretvā tesaṃ cūḷaṃsena chādetvā  kiṇiṃsu. kakusandhassa vuttanayeneva suvaṇṇiṭṭhakāhi chādetvā kiṇiṃsu.  koṇāgamanassa vuttanayeneva suvaṇṇakacchapehi chādetvā kiṇiṃsu.  kassapassa ^a^M2.0017^ea^ suvaṇṇakaṭṭīhiyeva chādetvā kiṇiṃsu. amhākaṃ bhagavato  salakkhaṇānaṃ kahāpaṇānaṃ cūḷaṃsena chādetvā kiṇiṃsu. ayaṃ  vihārabhūmiggahaṇadhanaparicchedo.</p>
              <p>[03] tattha ^a^P2.0424^ea^ vipassissa bhagavato tathā bhūmiṃ kiṇitvā vihāraṃ katvā  dinnupaṭṭhāko ^b^punabbasumitto^eb^ nāma ahosi, sikhissa  ^b^sirivaḍḍhano^eb^ nāma, vessabhussa ^b^sotthiyo^eb^ nāma,  kakusandhassa ^b^accuto^eb^ nāma, koṇāgamanassa ^b^uggo^eb^ nāma,  kassapassa ^b^sumano^eb^ nāma, amhākaṃ bhagavato ^b^sudatto^eb^ nāma.  sabbe cete gahapatimahāsālā seṭṭhino ahesunti. ayaṃ  upaṭṭhākaparicchedo nāma.</p>
              <p>[03] aparāni cattāri avijahitaṭṭhānāni nāma honti.  sabbabuddhānañhi bodhipallaṅko avijahito, ekasmiṃyeva ṭhāne hoti.  dhammacakkappavattanaṃ isipatane migadāye avijahitameva hoti.  devorohanakāle saṅkassanagaradvāre paṭhamapadagaṇṭhikā avijahitāva hoti.  jetavane gandhakuṭiyā cattāri mañcapādaṭṭhānāni avijahitāneva  honti. vihāro pana khuddakopi mahantopi hoti, vihāropi na  vijahitoyeva, nagaraṃ pana vijahati. yadā nagaraṃ pācīnato hoti,  tadā vihāro pacchimato; yadā nagaraṃ dakkhiṇato, tadā vihāro  uttarato. yadā nagaraṃ pacchimato, tadā vihāro pācīnato; yadā  nagaraṃ uttarato, tadā vihāro dakkhiṇato. idāni pana nagaraṃ  uttarato, vihāro dakkhiṇato.</p>
              <p>[03] sabbabuddhānañca ^a^V2.0016^ea^ āyuvemattaṃ, pamāṇavemattaṃ, kulavemattaṃ,  padhānavemattaṃ, rasmivemattanti pañca vemattāni honti.  ^b^āyuvemattaṃ^eb^ nāma keci dīghāyukā honti, keci appāyukā.  tathā hi dīpaṅkarassa vassasatasahassaṃ āyuppamāṇaṃ ahosi, amhākaṃ  bhagavato vassasataṃ āyuppamāṇaṃ.</p>
              <p>[03] ^b^pamāṇavemattaṃ^eb^ nāma keci dīghā honti keci rassā.  tathā hi dīpaṅkaro asītihattho ahosi, sumano navutihattho, amhākaṃ  bhagavā aṭṭhārasahattho.</p>
              <p>[03] ^b^kulavemattaṃ^eb^ ^a^M2.0018^ea^ nāma keci khattiyakule nibbattanti, keci  brāhmaṇakule. ^b^padhānavemattaṃ^eb^ nāma kesañci padhānaṃ ittarakālameva  hoti, yathā kassapassa bhagavato. kesañci addhaniyaṃ, yathā amhākaṃ  bhagavato.</p>
              <p>[03] ^b^rasmivemattaṃ^eb^ nāma maṅgalassa bhagavato sarīrarasmi  dasasahassilokadhātuppamāṇā ahosi. amhākaṃ bhagavato samantā  byāmamattā ^a^P2.0425^ea^. tatra rasmivemattaṃ ajjhāsayappaṭibaddhaṃ, yo yattakaṃ  icchati, tassa tattakaṃ sarīrappabhā pharati. maṅgalassa pana niccampi  dasasahassilokadhātuṃ pharatūti ajjhāsayo ahosi. paṭividdhaguṇesu  pana kassaci vemattaṃ nāma natthi.</p>
              <p>[03] aparaṃ amhākaṃyeva bhagavato sahajātaparicchedañca  nakkhattaparicchedañca dīpesuṃ. sabbaññubodhisattena kira saddhiṃ  rāhulamātā, ānandatthero, channo, kaṇṭako, nidhikumbho, mahābodhi,  kāḷudāyīti imāni satta sahajātāni. mahāpuriso ca  uttarāsāḷhanakkhatteneva mātukucchiṃ okkami, mahābhinikkhamanaṃ  nikkhami, dhammacakkaṃ pavattesi, yamakapāṭihāriyaṃ akāsi.  visākhānakkhattena jāto ca abhisambuddho ca parinibbuto ca.  māghanakkhattenassa sāvakasannipāto ca ahosi,  āyusaṅkhārossajjanañca, assayujanakkhattena devorohananti ettakaṃ  āharitvā dīpetabbaṃ. ayaṃ sambahulaparicchedo nāma. </p>
              <p>[03] 13^b^.^eb^ idāni ^b^atha kho tesaṃ  bhikkhūna^eb^ntiādīsu te bhikkhū -- ``āvuso, pubbenivāsassa nāma  ayaṃ gati, yadidaṃ cutito paṭṭhāya paṭisandhiārohanaṃ. yaṃ pana idaṃ  paṭisandhito paṭṭhāya pacchāmukhaṃ ñāṇaṃ pesetvā cuti gantabbaṃ, idaṃ  atigarukaṃ. ākāse padaṃ dassento viya bhagavā kathesī''ti  ativimhayajātā hutvā -- ``acchariyaṃ, āvuso,''tiādīni vatvā  puna aparampi kāraṇaṃ dassento -- ``yatra hi nāma  tathāgato''tiādimāhaṃsu ^a^V2.0017^ea^. tattha ^b^yatra hi nāmā^eb^ti acchariyatthe  nipāto, yo nāma tathāgatoti attho. ^b^chinnapapañce^eb^ti ettha  papañcā nāma taṇhā māno diṭṭhīti ime tayo kilesā.  ^b^chinnavaṭume^eb^ti ettha ^b^vaṭuma^eb^nti kusalākusalakammavaṭṭaṃ vuccati.  ^b^pariyādinnavaṭṭe^eb^ti tasseva vevacanaṃ, pariyādinnasabbakammavaṭṭeti  attho. ^b^sabbadukkhavītivatte^eb^ti sabbaṃ vipākavaṭṭasaṅkhātaṃ dukkhaṃ  vītivatte ^a^M2.0019^ea^. ^b^anussarissatī^eb^ti idaṃ ^b^yatrā^eb^ti nipātavasena  anāgatavacanaṃ, attho panettha atītavasena veditabbo. bhagavā hi te  buddhe anussari, na idāni anussarissati. ^b^evaṃsīlā^eb^ti  ^a^P2.0426^ea^ maggasīlena phalasīlena lokiyalokuttarasīlena evaṃsīlā.  ^b^evaṃdhammā^eb^ti ettha samādhipakkhā dhammā adhippetā,  maggasamādhinā phalasamādhinā lokiyalokuttarasamādhinā,  evaṃsamādhayoti attho. ^b^evaṃpaññā^eb^ti maggapaññādivaseneva  evaṃpaññā. ^b^evaṃvihārī^eb^ti ettha pana heṭṭhā samādhipakkhānaṃ  dhammānaṃ gahitattā vihāro gahitova puna kasmā gahitameva gaṇhātīti  ce; na idaṃ gahitameva, idañhi nirodhasamāpattidīpanatthaṃ vuttaṃ. tasmā  evaṃ nirodhasamāpattivihārī te bhagavanto ahesunti evamettha attho  daṭṭhabbo.</p>
              <p>[03] ^b^evaṃvimuttā^eb^ti ettha vikkhambhanavimutti, tadaṅgavimutti,  samucchedavimutti, paṭippassaddhivimutti, nissaraṇavimuttīti pañcavidhā  vimutti. tattha aṭṭha samāpattiyo sayaṃ vikkhambhitehi nīvaraṇādīhi  vimuttattā ^b^vikkhambhanavimuttī^eb^ti saṅkhyaṃ gacchanti.  aniccānupassanādikā sattānupassanā sayaṃ tassa tassa  paccanīkaṅgavasena pariccattāhi niccasaññādīhi vimuttattā  ^b^tadaṅgavimuttī^eb^ti saṅkhyaṃ gacchanti. cattāro ariyamaggā sayaṃ  samucchinnehi kilesehi vimuttattā ^b^samucchedavimuttī^eb^ti saṅkhyaṃ  gacchanti. cattāri sāmaññaphalāni maggānubhāvena kilesānaṃ  paṭippassaddhante uppannattā ^b^paṭippassaddhivimuttī^eb^ti saṅkhyaṃ  gacchanti. nibbānaṃ sabbakilesehi nissaṭattā apagatattā dūre  ṭhitattā ^b^nissaraṇavimuttī^eb^ti saṅkhyaṃ gacchati. iti imāsaṃ  pañcannaṃ vimuttīnaṃ vasena -- ``evaṃ vimuttā''ti ettha attho daṭṭhabbo. </p>
              <p>[03] 14^b^.^eb^ ^b^paṭisallānā vuṭṭhito^eb^ti ekībhāvā vuṭṭhito. </p>
              <p>[03] 16^b^.^eb^ ^b^``ito so, bhikkhave''^eb^ti ko anusandhi?  idañhi suttaṃ -- ``tathāgatassevesā, bhikkhave, dhammadhātu  suppaṭividdhā''ti ca ``devatāpi tathāgatassa etamatthaṃ ārocesu''nti  ca imehi dvīhi padehi ābaddhaṃ. tattha devatārocanapadaṃ  suttantapariyosāne devacārikakolāhalaṃ dassento vicāressati  ^a^P2.0427^ea^. dhammadhātupadānusandhivasena pana ayaṃ desanā ^a^M2.0020^ea^ āraddhā.  tattha ^b^khattiyo jātiyā^eb^tiādīni ekādasapadāni nidānakaṇḍe  vuttanayeneva veditabbāni. </p>
            </h4>
          </h3>
          <h3>
            <h3n> bodhisattadhammatāvaṇṇanā </h3n>
            <h4>
              <h4n> </h4n>
              <p>[03] 17^b^.^eb^ ^b^atha^eb^ ^a^V2.0018^ea^ ^b^kho, bhikkhave, vipassī  bodhisatto^eb^tiādīsu pana ^b^vipassī^eb^ti tassa nāmaṃ, tañca kho  vividhe atthe passanakusalatāya laddhaṃ. ^b^bodhisatto^eb^ti  paṇḍitasatto bujjhanakasatto. bodhisaṅkhātesu vā catūsu maggesu  satto āsatto laggamānasoti bodhisatto. ^b^sato sampajāno^eb^ti  ettha ^b^sato^eb^ti satiyeva. ^b^sampajāno^eb^ti ñāṇaṃ. satiṃ  sūpaṭṭhitaṃ katvā ñāṇena paricchinditvā mātukucchiṃ okkamīti attho.  ^b^okkamī^eb^ti iminā cassa okkantabhāvo pāḷiyaṃ dassito, na  okkamanakkamo. so pana yasmā aṭṭhakathaṃ ārūḷho, tasmā evaṃ  veditabbo --</p>
              <p>[03] sabbabodhisattā hi samatiṃsa pāramiyo pūretvā, pañca  mahāpariccāge pariccajitvā, ñātatthacariyalokatthacariyabuddhacariyānaṃ  koṭiṃ patvā, vessantarasadise tatiye attabhāve ṭhatvā, satta  mahādānāni datvā, sattakkhattuṃ pathaviṃ kampetvā, kālaṅkatvā,  dutiyacittavāre tusitabhavane nibbattanti. vipassī bodhisattopi  tatheva katvā tusitapure nibbattitvā saṭṭhisatasahassādhikā sattapaññāsa  vassakoṭiyo tattha aṭṭhāsi. aññadā pana dīghāyukadevaloke  nibbattā bodhisattā na yāvatāyukaṃ tiṭṭhanti. kasmā? tattha  pāramīnaṃ duppūraṇīyattā. te adhimuttikālakiriyaṃ katvā  manussapatheyeva nibbattanti. pāramīnaṃ pūrento pana yathā idāni  ekena attabhāvena sabbaññutaṃ upanetuṃ sakkonti, evaṃ sabbaso pūritattā  tadā vipassī bodhisatto tattha yāvatāyukaṃ aṭṭhāsi.</p>
              <p>[03] devatānaṃ pana -- ``manussānaṃ gaṇanāvasena idāni sattahi  divasehi cuti bhavissatī''ti ^b^pañca pubbanimittāni^eb^ uppajjanti  -- mālā milāyanti, vatthāni kilissanti, kacchehi sedā  muccanti, kāye dubbaṇṇiyaṃ okkamati, devo devāsane na saṇṭhāti.  tattha ^a^P2.0428^ea^ ^b^mālā^eb^ti paṭisandhiggahaṇadivase piḷandhanamālā ^a^M2.0021^ea^, tā kira  saṭṭhisatasahassādhikā sattapaṇṇāsa vassakoṭiyo amilāyitvā tadā  milāyanti. vatthesupi eseva nayo. ettakaṃ pana kālaṃ devānaṃ neva  sītaṃ na uṇhaṃ hoti, tasmiṃ kāle sarīrā bindubinduvasena sedā  muccanti. ettakañca kālaṃ tesaṃ sarīre khaṇḍiccapāliccādivasena  vivaṇṇatā na paññāyati, devadhītā soḷasavassuddesikā viya  khāyanti, devaputtā vīsativassuddesikā viya khāyanti, maraṇakāle  pana tesaṃ kilantarūpo attabhāvo hoti. ettakañca tesaṃ kālaṃ  devaloke ukkaṇṭhitā nāma natthi, maraṇakāle pana nissasanti  vijambhanti, sake āsane nābhiramanti.</p>
              <p>[03] imāni ^a^V2.0019^ea^ pana pubbanimittāni yathā loke mahāpuññānaṃ  rājarājamahāmattādīnaṃyeva ukkāpātabhūmicālacandaggāhādīni nimittāni  paññāyanti, na sabbesaṃ; evaṃ mahesakkhadevatānaṃyeva paññāyanti, na  sabbesaṃ. yathā ca manussesu pubbanimittāni nakkhattapāṭhakādayova  jānanti, na sabbe; evaṃ tānipi na sabbadevatā jānanti, paṇḍitā  eva pana jānanti. tattha ye mandena kusalakammena nibbattā devaputtā,  te tesu uppannesu -- ``idāni ko jānāti, `kuhiṃ  nibbattessāmā'ti'' bhāyanti. ye mahāpuññā, te ``amhehi dinnaṃ  dānaṃ, rakkhitaṃ sīlaṃ, bhāvitaṃ bhāvanaṃ āgamma upari devalokesu  sampattiṃ anubhavissāmā''ti na bhāyanti. vipassī bodhisattopi  tāni pubbanimittāni disvā ``idāni anantare attabhāve buddho  bhavissāmī''ti na bhāyati. athassa tesu nimittesu pātubhūtesu  dasasahassacakkavāḷadevatā sannipatitvā -- ``mārisa, tumhehi dasa  pāramiyo pūrentehi na sakkasampattiṃ, na mārasampattiṃ, na brahmasampattiṃ,  na cakkavattisampattiṃ patthentehi pūritā, lokanittharaṇatthāya pana buddhattaṃ  patthayamānehi pūritā. so vo, idāni kālo, mārisa, buddhattāya,  samayo, mārisa, buddhattāyā''ti yācanti.</p>
              <p>[03] atha mahāsatto tāsaṃ devatānaṃ paṭiññaṃ adatvāva  kāladīpadesakulajanettiāyuparicchedavasena pañcamahāvilokanaṃ nāma  vilokesi. tattha ``kālo nu kho, na kālo''ti paṭhamaṃ kālaṃ  vilokesi. tattha ^a^P2.0429^ea^ vassasatasahassato uddhaṃ vaḍḍhitāayukālo kālo  nāma na hoti. kasmā? tadā hi sattānaṃ jātijarāmaraṇāni na  ^a^M2.0022^ea^ paññāyanti, buddhānañca dhammadesanā nāma tilakkhaṇamuttā natthi. te  tesaṃ -- ``aniccaṃ dukkhamanattā''ti kathentānaṃ -- ``kiṃ nāmetaṃ  kathentī''ti neva sotuṃ, na saddahituṃ maññanti, tato abhisamayo na  hoti, tasmiṃ asati aniyyānikaṃ sāsanaṃ hoti. tasmā so  akālo. vassasatato ūnāayukālopi kālo na hoti. kasmā?  tadā hi sattā ussannakilesā honti, ussannakilesānañca dinno  ovādo ovādaṭṭhāne na tiṭṭhati, udake daṇḍarāji viya khippaṃ  vigacchati. tasmā sopi akālova. vassasatasahassato paṭṭhāya  heṭṭhā, vassasatato paṭṭhāya uddhaṃ āyukālo kālo nāma, tadā ca  asītivassasahassāyukā manussā. atha mahāsatto --  ``nibbattitabbakālo''ti kālaṃ passi.</p>
              <p>[03] tato dīpaṃ vilokento saparivāre cattāro dīpe oloketvā --  ``tīsu dīpesu buddhā na nibbattanti, jambudīpeyeva nibbattantī''ti  dīpaṃ passi.</p>
              <p>[03] tato ^a^V2.0020^ea^ -- ``jambudīpo nāma mahā, dasayojanasahassaparimāṇo,  katarasmiṃ nu kho padese buddhā nibbattantī''ti desaṃ vilokento  majjhimadesaṃ passi. majjhimadeso nāma -- ``puratthimāya disāya  gajaṅgalaṃ nāma nigamo''tiādinā (mahāva0 259) nayena vinaye  vuttova. so āyāmato tīṇi yojanasatāni, vitthārato  aḍḍhateyyāni, parikkhepato navayojanasatānīti. etasmiñhi padese  buddhā paccekabuddhā aggasāvakā asīti mahāsāvakā cakkavattirājāno  aññe ca mahesakkhā khattiyabrāhmaṇagahapatimahāsālā uppajjanti.  idañcettha bandhumatī nāma nagaraṃ, tattha mayā nibbattitabbanti niṭṭhaṃ  agamāsi.</p>
              <p>[03] tato kulaṃ vilokento -- ``buddhā nāma lokasammate kule  nibbattanti. idāni ca khattiyakulaṃ lokasammataṃ, tattha  nibbattissāmi, bandhumā nāma me rājā pitā bhavissatī''ti kulaṃ  passi.</p>
              <p>[03] tato ^a^P2.0430^ea^ mātaraṃ vilokento -- ``buddhamātā nāma lolā surādhuttā  na hoti, kappasatasahassaṃ pūritapāramī, jātito paṭṭhāya  akhaṇḍapañcasīlā hoti, ayañca bandhumatī nāma devī īdisā, ayaṃ  me mātā bhavissati ^a^M2.0023^ea^, ``kittakaṃ panassā āyū''ti āvajjanto  ``dasannaṃ māsānaṃ upari satta divasānī''ti passi.</p>
              <p>[03] iti imaṃ pañcamahāvilokanaṃ viloketvā ``kālo, me  mārisā, buddhabhāvāyā''ti devatānaṃ saṅgahaṃ karonto paṭiññaṃ datvā --  ``gacchatha, tumhe''ti tā devatā uyyojetvā tusitadevatāhi parivuto  tusitapure nandanavanaṃ pāvisi. sabbadevalokesu hi nandanavanaṃ  atthiyeva. tatra naṃ devatā ito cuto sugatiṃ gacchāti  pubbekatakusalakammokāsaṃ sārayamānā vicaranti. so evaṃ devatāhi  kusalaṃ sārayamānāhi parivuto tattha vicarantoyeva cavi. </p>
              <p>[01] evaṃ cuto ca `cavāmī'ti jānāti, cuticittaṃ na  jānāti. paṭisandhiṃ gahetvāpi jānāti, paṭisandhicittameva na  jānāti. ``imasmiṃ me ṭhāne paṭisandhiṃ gahitā''ti evaṃ pana  jānāti. keci pana therā -- ``āvajjanapariyāyo nāma laddhuṃ  vaṭṭati, dutiyatatiyacittavāre eva jānissatī''ti vadanti.  tipiṭakamahāsīvatthero pana āha -- ``mahāsattānaṃ paṭisandhi na  aññesaṃ paṭisandhisadisā, koṭippattaṃ pana tesaṃ satisampajaññaṃ.  yasmā pana teneva cittena taṃ cittaṃ ñātuṃ na sakkā, tasmā cuticittaṃ  na jānāti. cutikkhaṇepi `cavāmī'ti jānāti. paṭisandhicittaṃ  na jānāti. `asukasmiṃ me ṭhāne paṭisandhi gahitā'ti jānāti,  tasmiṃ ^a^V2.0021^ea^ kāle dasasahassilokadhātu kampatī''ti. evaṃ sato  sampajāno mātukucchiṃ okkamanto pana ekūnavīsatiyā  paṭisandhicittesu mettāpubbabhāgassa  somanassasahagatañāṇasampayuttāsaṅkhārikakusalacittassa  sadisamahāvipākacittena paṭisandhi gaṇhi. mahāsīvatthero pana  upekkhāsahagatenāti āha. yathā ^a^P2.0431^ea^ ca amhākaṃ bhagavā, evaṃ sopi  āsāḷhīpuṇṇamāyaṃ uttarāsāḷhanakkhatteneva paṭisandhiṃ aggahesi.</p>
              <p>[03] tadā kira pure puṇṇamāya sattamadivasato paṭṭhāya vigatasurāpānaṃ  mālāgandhādivibhūtisampannaṃ nakkhattakīḷaṃ anubhavamānā bodhisattamātā  sattame divase pāto uṭṭhāya gandhodakena nahāyitvā  sabbālaṅkāravibhūsitā varabhojanaṃ bhuñjitvā uposathaṅgāni adhiṭṭhāya  sirigabbhaṃ pavisitvā sirisayane nipannā niddaṃ okkamamānā idaṃ  supinaṃ addasa -- ``cattāro kira ^a^M2.0024^ea^ naṃ mahārājāno sayaneneva saddhiṃ  ukkhipitvā anotattadahaṃ netvā nahāpetvā dibbavatthaṃ nivāsetvā  dibbagandhehi vilimpetvā dibbapupphāni piḷandhitvā, tato avidūre  rajatapabbato, tassa anto kanakavimānaṃ atthi, tasmiṃ pācīnato  sīsaṃ katvā nipajjāpesuṃ. atha bodhisatto setavaravāraṇo hutvā tato  avidūre eko suvaṇṇapabbato, tattha caritvā tato oruyha rajatapabbataṃ  abhiruhitvā kanakavimānaṃ pavisitvā mātaraṃ padakkhiṇaṃ katvā  dakkhiṇapassaṃ phāletvā kucchiṃ paviṭṭhasadiso ahosi''.</p>
              <p>[03] atha pabuddhā devī taṃ supinaṃ rañño ārocesi. rājā  vibhātāya rattiyā catusaṭṭhimatte brāhmaṇapāmokkhe pakkosāpetvā  haritūpalittāya lājādīhi katamaṅgalasakkārāya bhūmiyā mahārahāni  āsanāni paññapetvā tattha nisinnānaṃ brāhmaṇānaṃ  sappimadhusakkarābhisaṅkhatassa varapāyāsassa suvaṇṇarajatapātiyo pūretvā  suvaṇṇarajatapātīheva paṭikujjitvā adāsi, aññehi ca  ahatavatthakapilagāvīdānādīhi nesaṃ santappesi. atha nesaṃ  sabbakāmasantappitānaṃ taṃ supinaṃ ārocetvā -- ``kiṃ bhavissatī''ti  pucchi. brāhmaṇā āhaṃsu -- ``mā cintayi, mahārāja, deviyā te  kucchimhi gabbho patiṭṭhito, so ca kho purisagabbho na itthigabbho,  putto te bhavissati. so sace agāraṃ ajjhāvasissati, rājā  bhavissati cakkavattī. sace agārā nikkhamma pabbajissati, buddho  bhavissati loke vivaṭṭacchado''ti. ayaṃ tāva -- ``mātukucchiṃ  okkamī''ti ettha vaṇṇanākkamo.</p>
              <p>[03] ^b^ayamettha^eb^ ^a^P2.0432^ea^ ^b^dhammatā^eb^ti ayaṃ ettha mātukucchiokkamane  dhammatā, ayaṃ sabhāvo, ayaṃ niyāmoti ^a^V2.0022^ea^ vuttaṃ hoti. ^b^niyāmo^eb^  ca nāmesa kammaniyāmo, utuniyāmo, bījaniyāmo, cittaniyāmo,  dhammaniyāmoti pañcavidho (dha0 sa0 aṭṭha0 498).</p>
              <p>[03] tattha kusalassa iṭṭhavipākadānaṃ, akusalassa  aniṭṭhavipākadānanti ayaṃ ^b^kammaniyāmo.^eb^ tassa dīpanatthaṃ --  ``na antalikkhe''ti (khu0 pā0 127) gāthāya vatthūni vattabbāni.  apica ekā kira itthī sāmikena saddhiṃ bhaṇḍitvā ubbandhitvā  maritukāmā ^a^M2.0025^ea^ rajjupāse gīvaṃ pavesesi. aññataro puriso vāsiṃ  nisento taṃ itthikammaṃ disvā rajjuṃ chinditukāmo -- ``mā bhāyi,  mā bhāyī''ti taṃ samassāsento upadhāvi. rajju āsīviso hutvā  aṭṭhāsi. so bhīto palāyi. itarā tattheva mari. evamādīni  cettha vatthūni dassetabbāni.</p>
              <p>[03] tesu tesu janapadesu tasmiṃ tasmiṃ kāle ekappahāreneva rukkhānaṃ  pupphaphalagahaṇādīni, vātassa vāyanaṃ avāyanaṃ, ātapassa tikkhatā  mandatā, devassa vassanaṃ avassanaṃ, padumānaṃ divā vikasanaṃ rattiṃ  milāyananti evamādi ^b^utuniyāmo.^eb^</p>
              <p>[03] yaṃ panetaṃ sālibījato sāliphalameva, madhurato madhurasaṃyeva,  tittato tittarasaṃyeva phalaṃ hoti, ayaṃ ^b^bījaniyāmo.^eb^</p>
              <p>[03] purimā purimā cittacetasikā dhammā pacchimānaṃ pacchimānaṃ  cittacetasikānaṃ dhammānaṃ upanissayapaccayena paccayoti evaṃ yadetaṃ  cakkhuviññāṇādīnaṃ anantarā sampaṭicchanādīnaṃ nibbattanaṃ, ayaṃ  ^b^cittaniyāmo.^eb^</p>
              <p>[03] yā panesā bodhisattānaṃ mātukucchiokkamanādīsu  dasasahassilokadhātukampanādīnaṃ pavatti, ayaṃ ^b^dhammaniyāmo^eb^ nāma.  tesu idha dhammaniyāmo adhippeto. tasmā tamevatthaṃ dassento  ^b^dhammatā esā bhikkhave^eb^tiādimāha. </p>
              <p>[03] 18^b^.^eb^ tattha ^b^kucchiṃ okkamatī^eb^ti ettha kucchiṃ  okkanto hotīti ayamevattho ^a^P2.0433^ea^. okkante hi tasmiṃ evaṃ hoti, na  okkamamāne. ^b^appamāṇo^eb^ti vuḍḍhippamāṇo, vipuloti attho.  ^b^uḷāro^eb^ti tasseva vevacanaṃ. uḷārāni uḷārāni khādanīyāni  khādantītiādīsu (ma0 ni0 1.399) hi madhuraṃ uḷāranti vuttaṃ.  uḷārāya khalu bhavaṃ vacchāyano samaṇaṃ gotamaṃ pasaṃsāya  pasaṃsatītiādīsu (ma0 ni0 1.288) seṭṭhaṃ uḷāranti vuttaṃ. idha  pana vipulaṃ ^a^V2.0023^ea^ adhippetaṃ. ^b^devānaṃ devānubhāva^eb^nti ettha devānaṃ  ayamānubhāvo nivatthavatthassa pabhā dvādasayojanāni pharati, tathā  sarīrassa, tathā alaṅkārassa, tathā vimānassa, taṃ atikkamitvāti  attho.</p>
              <p>[03] ^b^lokantarikā^eb^ti ^a^M2.0026^ea^ tiṇṇaṃ tiṇṇaṃ cakkavāḷānaṃ antarā ekeko  lokantariko hoti, tiṇṇaṃ sakaṭacakkānaṃ vā tiṇṇaṃ pattānaṃ vā  aññamaññaṃ āhacca ṭhapitānaṃ majjhe okāso viya. so pana  lokantarikanirayo parimāṇato aṭṭhayojanasahasso hoti.  ^b^aghā^eb^ti niccavivaṭā. ^b^asaṃvutā^eb^ti heṭṭhāpi appatiṭṭhā.  ^b^andhakārā^eb^ti tamabhūtā. ^b^andhakāratimisā^eb^ti  cakkhuviññāṇuppattinivāraṇato andhabhāvakaraṇatimisena samannāgatā.  tattha kira cakkhuviññāṇaṃ na jāyati. ^b^evaṃmahiddhikā^eb^ti  candimasūriyā kira ekappahāreneva tīsu dīpesu paññāyanti, evaṃ  mahiddhikā. ekekāya disāya nava nava yojanasatasahassāni  andhakāraṃ vidhamitvā ālokaṃ dassenti, ^b^evaṃmahānubhāvā. ābhāya  nānubhontī^eb^ti attano pabhāya nappahonti. te kira  cakkavāḷapabbatassa vemajjhena vicaranti, cakkavāḷapabbatañca atikkamma  lokantarikanirayā. tasmā te tattha ābhāya nappahonti.</p>
              <p>[03] ^b^yepi tattha sattā^eb^ti yepi tasmiṃ lokantarikamahāniraye  sattā uppannā. kiṃ pana kammaṃ katvā tattha uppajjantīti. bhāriyaṃ  dāruṇaṃ mātāpitūnaṃ dhammikasamaṇabrāhmaṇānañca upari aparādhaṃ, aññañca  divase divase pāṇavadhādisāhasikakammaṃ katvā uppajjanti,  tambapaṇṇidīpe abhayacoranāgacorādayo viya. tesaṃ attabhāvo  tigāvutiko hoti, vaggulīnaṃ viya dīghanakhā honti. te rukkhe  vagguliyo viya nakhehi cakkavāḷapabbate lagganti. yadā ^a^P2.0434^ea^ saṃsappantā  aññamaññassa hatthapāsaṃ gatā honti, atha ``bhakkho no laddho''ti  maññamānā tattha vāvaṭā viparivattitvā lokasandhārakaudake patanti,  vāte paharantepi madhukaphalāni viya chijjitvā udake patanti,  patitamattāva accantakhāre udake piṭṭhapiṇḍi viya vilīyanti.</p>
              <p>[03] ^b^aññepi kira bho santi sattā^eb^ti bho yathā mayaṃ  mahādukkhaṃ anubhavāma, evaṃ aññe kira sattāpi imaṃ  dukkhamanubhavanatthāya idhūpapannāti taṃ divasaṃ passanti. ayaṃ pana  obhāso ekayāgupānamattampi na tiṭṭhati, accharāsaṅghāṭamattameva  vijjobhāso viya niccharitvā -- ``kiṃ ida''nti bhaṇantānaṃyeva  antaradhāyati. ^b^saṅkampatī^eb^ti samantato kampati. itaradvayaṃ  purimapadasseva vevacanaṃ. puna ^b^appamāṇo cā^eb^tiādi nigamanatthaṃ  vuttaṃ. </p>
              <p>[03] 19^b^.^eb^ ^b^cattāro^eb^ ^a^V2.0024^ea^ ^a^M2.0027^ea^ ^b^naṃ devaputtā cātuddisaṃ rakkhāya  upagacchantī^eb^ti ettha ^b^cattāro^eb^ti catunnaṃ mahārājānaṃ vasena vuttaṃ.  dasasahassacakkavāḷesu pana cattāro cattāro katvā  cattālīsasahassāni honti. tattha imasmiṃ cakkavāḷe mahārājāno  khaggahatthā bodhisattassa ārakkhatthāya upagantvā sirigabbhaṃ paviṭṭhā,  itare gabbhadvārato paṭṭhāya avaruddhake paṃsupisācakādiyakkhagaṇe  paṭikkamāpetvā yāva cakkavāḷā ārakkhaṃ gaṇhiṃsu.</p>
              <p>[03] kimatthāya panāyaṃ rakkhā? nanu paṭisandhikkhaṇe  kalalakālato paṭṭhāya sacepi koṭisatasahassamārā  koṭisatasahassasineruṃ ukkhipitvā bodhisattassa vā bodhisattamātuyā  vā antarāyakaraṇatthaṃ āgaccheyyuṃ, sabbe antarāva antaradhāyeyyuṃ.  vuttampi cetaṃ bhagavatā ruhiruppādavatthusmiṃ -- ``aṭṭhānametaṃ, bhikkhave,  anavakāso, yaṃ parupakkamena tathāgataṃ jīvitā voropeyya.  anupakkamena, bhikkhave, tathāgatā parinibbāyanti. gacchatha, tumhe  bhikkhave, yathāvihāraṃ, arakkhiyā, bhikkhave tathāgatā''ti (cūḷava0  341). evameva, tena parupakkamena na tesaṃ jīvitantarāyo ^a^P2.0435^ea^ atthi,  santi kho pana amanussā virūpā duddasikā bheravarūpā  migapakkhino, yesaṃ rūpaṃ vā disvā saddaṃ vā sutvā bodhisattamātu  bhayaṃ vā santāso vā uppajjeyya, tesaṃ nivāraṇatthāya rakkhaṃ aggahesuṃ.  apica bodhisattassa puññatejena sañjātagāravā attano  gāravacoditāpi te evamakaṃsu.</p>
              <p>[03] kiṃ pana te antogabbhaṃ pavisitvā ṭhitā cattāro mahārājāno  bodhisattassa mātuyā attānaṃ dassenti, na dassentīti?  nahānamaṇḍanabhojanādisarīrakiccakāle na dassenti, sirigabbhaṃ  pavisitvā varasayane nipannakāle pana dassenti. tattha kiñcāpi  amanussadassanaṃ nāma manussānaṃ sappaṭibhayaṃ hoti, bodhisattassa mātā  pana attano ceva puttassa ca puññānubhāvena te disvā na bhāyati,  pakatiantepurapālakesu viya assā etesu cittaṃ uppajjati. </p>
              <p>[03] 20^b^.^eb^ ^b^pakatiyā sīlavatī^eb^ti sabhāveneva  sīlasampannā. anuppanne kira buddhe manussā tāpasaparibbājakānaṃ  santike vanditvā ukkuṭikaṃ nisīditvā sīlaṃ gaṇhanti.  bodhisattamātāpi kāladevilassa isino santike ^a^M2.0028^ea^ sīlaṃ gaṇhāti.  bodhisatte pana kucchigate aññassa pādamūle nisīdituṃ nāma na sakkā,  samānāsane nisīditvā gahitasīlampi āvajjanakaraṇamattaṃ hoti.  tasmā sayameva sīlaṃ aggahesīti vuttaṃ hoti. </p>
              <p>[03] 21^b^.^eb^ ^b^purisesū^eb^ti ^a^V2.0025^ea^ bodhisattassa pitaraṃ ādiṃ  katvā kesuci manussesu purisādhippāyacittaṃ nuppajjati.  bodhisattamāturūpaṃ pana kusalā sippikā potthakammādīsupi kātuṃ na  sakkonti. taṃ disvā purisassa rāgo nuppajjatīti na sakkā vattuṃ,  sace pana taṃ rattacitto upasaṅkamitukāmo hoti, pādā na vahanti,  dibbasaṅkhalikā viya bajjhanti. tasmā  ``anatikkamanīyā''tiādi vuttaṃ. </p>
              <p>[03] 22^b^.^eb^ ^b^pañcannaṃ kāmaguṇāna^eb^nti pubbe  kāmaguṇūpasañhitanti iminā purisādhippāyavasena vatthupaṭikkhepo  kato, idha ārammaṇappaṭilābho dassito. tadā kira deviyā  evarūpo putto kucchiṃ upapannoti sutvā samantato rājāno  ^a^P2.0436^ea^ mahagghāabharaṇatūriyādivasena pañcadvārārammaṇavatthubhūtaṃ paṇṇākāraṃ  pesenti. bodhisattassa ca bodhisattamātu ca katakammassa ussannattā  lābhasakkārassa pamāṇaparicchedo natthi. </p>
              <p>[03] 23^b^.^eb^ ^b^akilantakāyā^eb^ti yathā aññā itthiyo  gabbhabhārena kilamanti hatthapādā uddhumātatādīni pāpuṇanti, evaṃ  tassā koci kilamatho nāhosi. ^b^tirokucchigata^eb^nti  antokucchigataṃ. ^b^passatī^eb^ti kalalādikālaṃ atikkamitvā  sañjātāṅgapaccaṅgāhīnindriyabhāvaṃ upagataṃyeva passati. kimatthaṃ  passati? sukhavāsatthaṃyeva. yatheva hi mātā puttena saddhiṃ nipannā  vā nisinnā vā -- ``hatthaṃ vāssa pādaṃ vā olambantaṃ ukkhipitvā  saṇṭhapessāmī''ti sukhavāsatthaṃ puttaṃ oloketi, evaṃ bodhisattamātāpi  yaṃ taṃ mātu uṭṭhānagamanaparivattananisajjādīsu  uṇhasītaloṇikatittakakaṭukāhārājjhoharaṇakālesu ca gabbhassa dukkhaṃ  uppajjati, ``atthi nu kho me taṃ puttassā''ti sukhavāsatthaṃ  olokayamānā pallaṅkaṃ ābhujitvā nisinnaṃ bodhisattaṃ passati. yathā  hi aññe antokucchigatā pakkāsayaṃ avattharitvā āmāsayaṃ  ukkhipitvā udarapaṭalaṃ piṭṭhito katvā piṭṭhikaṇḍakaṃ nissāya ukkuṭikaṃ  dvīsu muṭṭhīsu hanukaṃ ṭhapetvā deve ^a^M2.0029^ea^ vassante rukkhasusire makkaṭā viya  nisīdanti, na evaṃ bodhisatto, bodhisatto pana piṭṭhikaṇḍakaṃ piṭṭhito  katvā dhammāsane dhammakathiko viya pallaṅkaṃ ābhujitvā puratthābhimukho  nisīdati. pubbekatakammaṃ panassā vatthuṃ sodheti, suddhe vatthumhi  sukhumacchavilakkhaṇaṃ nibbattati. atha naṃ kucchitaco paṭicchādetuṃ na  sakkoti, olokentiyā bahiṭhito viya paññāyati. tamatthaṃ upamāya  vibhāvento bhagavā ^b^seyyathāpī^eb^tiādimāha. bodhisatto pana  antokucchigato mātaraṃ na passati. na hi antokucchiyaṃ  cakkhuviññāṇaṃ uppajjati. </p>
              <p>[03] 24^b^.^eb^ ^b^kālaṅkarotī^eb^ti ^a^V2.0026^ea^ na vijātabhāvapaccayā,  āyuparikkhayeneva. bodhisattena vasitaṭṭhānañhi cetiyakuṭisadisaṃ  hoti, aññesaṃ aparibhogārahaṃ, na ca sakkā bodhisattamātaraṃ ^a^P2.0437^ea^ apanetvā  aññaṃ aggamahesiṭṭhāne ṭhapetunti tattakaṃyeva bodhisattamātu āyuppamāṇaṃ  hoti, tasmā tadā kālaṅkaroti. katarasmiṃ pana vaye kālaṃ  karotīti? majjhimavaye. paṭhamavayasmiñhi sattānaṃ attabhāve  chandarāgo balavā hoti, tena tadā sañjātagabbhā itthī gabbhaṃ  anurakkhituṃ na sakkoti, gabbho bahvābādho hoti. majjhimavayassa  pana dve koṭṭhāse atikkamma tatiye koṭṭhāse vatthu visadaṃ hoti, visade  vatthumhi nibbattadārakā arogā honti, tasmā bodhisattamātāpi  paṭhamavaye sampattiṃ anubhavitvā majjhimavayassa tatiye koṭṭhāse  vijāyitvā kālaṃ karotīti ayamettha dhammatā. </p>
              <p>[03] 25^b^.^eb^ ^b^nava vā dasa vā^eb^ti ettha vā saddassa  vikappanavasena satta vā aṭṭha vā ekādasa vā dvādasa vāti evamādīnaṃ  saṅgaho veditabbo. tattha sattamāsajāto jīvati, sītuṇhakkhamo pana  na hoti. aṭṭhamāsajāto na jīvati, avasesā jīvanti. </p>
              <p>[03] 27^b^.^eb^ ^b^devā paṭhamaṃ paṭiggaṇhantī^eb^ti khīṇāsavā  suddhāvāsabrahmāno paṭiggaṇhanti. kathaṃ paṭiggaṇhanti? ``sūtivesaṃ  gaṇhitvā''ti eke. taṃ pana paṭikkhipitvā idaṃ vuttaṃ -- `tadā  bodhisattamātā suvaṇṇakhacitaṃ vatthaṃ nivāsetvā macchakkhisadisaṃ  dukūlapaṭaṃ yāva pādantā pārupitvā aṭṭhāsi. athassā  sallahukagabbhavuṭṭhānaṃ ahosi, dhamakaraṇato udakanikkhamanasadisaṃ. atha  te pakatibrahmaveseneva upasaṅkamitvā paṭhamaṃ suvaṇṇajālena ^a^M2.0030^ea^ paṭiggahesuṃ.  tesaṃ hatthato cattāro mahārājāno ajinappaveṇiyā paṭiggahesuṃ. tato  manussā dukūlacumbaṭakena paṭiggahesuṃ'. tena vuttaṃ -- ``devā paṭhamaṃ  paṭiggaṇhanti, pacchā manussā''ti. </p>
              <p>[03] 28^b^.^eb^ ^b^cattāro naṃ devaputtā^eb^ti cattāro  mahārājāno. ^b^paṭiggahetvā^eb^ti ajinappaveṇiyā paṭiggahetvā.  ^b^mahesakkho^eb^ti mahātejo mahāyaso lakkhaṇasampanno. </p>
              <p>[03] 29^b^.^eb^ ^b^visadova nikkhamatī^eb^ti yathā aññe sattā  yonimagge laggantā bhaggavibhaggā nikkhamanti, na evaṃ nikkhamati,  alaggo ^a^P2.0438^ea^ hutvā nikkhamatīti attho ^b^udenā^eb^ti udakena.  ^b^kenaci asucinā^eb^ti yathā aññe sattā kammajavātehi uddhaṃpādā  adhosirā yonimagge pakkhittā sataporisaṃ narakapapātaṃ patantā viya,  tāḷacchiddena nikkaḍḍhiyamānā hatthī viya mahādukkhaṃ anubhavantā  nānāasucimakkhitāva nikkhamanti, na evaṃ bodhisatto.  bodhisattañhi kammajavātā ^a^V2.0027^ea^ uddhapādaṃ adhosiraṃ kātuṃ na sakkonti.  so dhammāsanato otaranto dhammakathiko viya, nisseṇito otaranto  puriso viya ca dve hatthe ca dve pāde ca pasāretvā ṭhitakova  mātukucchisambhavena kenaci asucinā amakkhitova nikkhamati.</p>
              <p>[03] ^b^udakassa dhārā^eb^ti udakavaṭṭiyo. tāsu sītā  suvaṇṇakaṭāhe patati uṇhā rajatakaṭāhe. idañca pathavitale kenaci  asucinā asammissaṃ tesaṃ pānīyaparibhojanīyaudakañceva aññehi  asādhāraṇaṃ kīḷāudakañca dassetuṃ vuttaṃ, aññassa pana  suvaṇṇarajataghaṭehi āhariyamānaudakassa ceva  haṃsavattakādipokkharaṇīgatassa ca udakassa paricchedo natthi. </p>
              <p>[03] 31^b^.^eb^ ^b^sampatijāto^eb^ti muhuttajāto. pāḷiyaṃ  pana mātukucchito nikkhantamatto viya dassito, na evaṃ daṭṭhabbaṃ.  nikkhantamattañhi naṃ paṭhamaṃ brahmāno suvaṇṇajālena paṭiggaṇhiṃsu, tesaṃ  hatthato cattāro mahārājāno ajinappaveṇiyā, tesaṃ hatthato manussā  dukūlacumbaṭakena. manussānaṃ hatthato muccitvā pathaviyaṃ patiṭṭhito.  ^b^setamhi chatte anudhāriyamāne^eb^ti dibbasetacchatte  anudhāriyamānamhi. ettha ca chattassa parivārāni khaggādīni  ^a^M2.0031^ea^ pañca  rājakakudhabhaṇḍānipi āgatāneva. pāḷiyaṃ pana rājagamane rājā viya  chattameva vuttaṃ. tesu chattameva paññāyati, na chattaggāhako. tathā  khaggatālavaṇṭamorahatthakavāḷabījanīuṇhīsamattāyeva paññāyanti, na  tesaṃ gāhakā. sabbāni kira tāni adissamānarūpā devatā gaṇhiṃsu.  vuttañcetaṃ -- </p>
              <p>[21] ``anekasākhañca ^a^P2.0439^ea^ sahassamaṇḍalaṃ, </p>
              <p>[27] chattaṃ marū dhārayumantalikkhe. </p>
              <p>[26] suvaṇṇadaṇḍā vipatanti cāmarā, </p>
              <p>[22] na dissare cāmarachattagāhakā''ti.. (su0 ni0  693).</p>
              <p>[03] ^b^sabbā ca disā^eb^ti idaṃ sattapadavītihārūpari ṭhitassa  viya sabbadisānuvilokanaṃ vuttaṃ, na kho panevaṃ daṭṭhabbaṃ. mahāsatto  hi manussānaṃ hatthato muccitvā paṭhaviyaṃ patiṭṭhito puratthimaṃ disaṃ  olokesi. anekāni cakkavāḷasahassāni ekaṅgaṇāni ahesuṃ.  tattha devamanussā gandhamālādīhi pūjayamānā -- ``mahāpurisa, idha  tumhehi sadisopi natthi, kuto uttaritaro''ti āhaṃsu. evaṃ  catasso disā, catasso anudisā, heṭṭhā, uparīti dasa disā  anuviloketvā attanā sadisaṃ adisvā -- ``ayaṃ uttarā disā''ti  uttarābhimukho sattapadavītihārena agamāsīti evamettha attho  veditabbo. ^b^āsabhi^eb^nti uttamaṃ. ^b^aggo^eb^ti guṇehi  sabbapaṭhamo. itarāni ^a^V2.0028^ea^ dve padāni etasseva vevacanāni.  ^b^ayamantimā jāti, natthi dāni punabbhavo^eb^ti padadvayena imasmiṃ  attabhāve pattabbaṃ arahattaṃ byākāsi. </p>
              <p>[01] ettha ca samehi pādehi pathaviyā patiṭṭhānaṃ  caturiddhipādapaṭilābhassa pubbanimittaṃ, uttarābhimukhabhāvo mahājanaṃ  ajjhottharitvā abhibhavitvā gamanassa pubbanimittaṃ, sattapadagamanaṃ  sattabojjhaṅgaratanapaṭilābhassa pubbanimittaṃ, dibbasetacchattadhāraṇaṃ  vimuttivarachattapaṭilābhassa pubbanimittaṃ, pañcarājakakudhabhaṇḍānaṃ  paṭilābho pañcahi vimuttīhi vimuccanassa pubbanimittaṃ,  sabbadisānuvilokanaṃ anāvaraṇañāṇapaṭilābhassa pubbanimittaṃ,  āsabhivācābhāsanaṃ appaṭivattiyadhammacakkappavattanassa pubbanimittaṃ,  ``ayamantimā jātī''ti sīhanādo anupādisesāya nibbānadhātuyā  parinibbānassa pubbanimittanti veditabbaṃ ^a^M2.0032^ea^. ime  ^a^P2.0440^ea^ vārā pāḷiyaṃ āgatā, sambahulavāro pana nāgato, āharitvā dīpetabbo.</p>
              <p>[03] mahāpurisassa hi jātadivase dasasahassilokadhātu kampi.  dasasahassilokadhātumhi devatā ekacakkavāḷe sannipatiṃsu. paṭhamaṃ devā  paṭiggaṇhiṃsu, pacchā manussā. tantibaddhā vīṇā cammabaddhā bheriyo  ca kenaci avāditā sayameva vajjiṃsu. manussānaṃ andubandhanādīni  khaṇḍākhaṇḍaṃ chijjiṃsu. sabbarogā vūpasamiṃsu, ambilena  dhotatambamalaṃ viya vigacchiṃsu. jaccandhā rūpāni passiṃsu.  jaccabadhirā saddaṃ suṇiṃsu. pīṭhasappī javasampannā ahesuṃ.  jātijaḷānampi eḷamūgānaṃ sati patiṭṭhāsi. videsapakkhandā nāvā  supaṭṭanaṃ pāpuṇiṃsu. ākāsaṭṭhakabhūmaṭṭhakaratanāni sakatejobhāsitāni  ahesuṃ. verino mettacittaṃ paṭilabhiṃsu. avīcimhi aggi nibbāyi.  lokantaresu āloko udapādi. nadīsu jalaṃ nappavattati.  mahāsamudde madhurasaṃ udakaṃ ahosi. vāto na vāyi.  ākāsapabbatarukkhagatā sakuṇā bhassitvā pathavigatā ahesuṃ. cando  ativiroci. sūriyo na uṇho, na sītalo, nimmalo utusampanno  ahosi. devatā attano attano vimānadvāre ṭhatvā  apphoṭanaseḷanacelukkhepādīhi mahākīḷakaṃ kīḷiṃsu.  cātuddīpikamahāmegho vassi. mahājanaṃ neva khudā na pipāsā pīḷesi.  dvārakavāṭāni sayameva vivariṃsu. pupphūpagaphalūpagā rukkhā  pupphaphalāni gaṇhiṃsu. dasasahassilokadhātu ekaddhajamālā ahosi.</p>
              <p>[03] tatrāpi dasasahassilokadhātukampo sabbaññutaññāṇapaṭilābhassa  pubbanimittaṃ. devatānaṃ ekacakkavāḷe sannipāto dhammacakkappavattanakāle  ekappahāreneva sannipatitvā dhammaṃ paṭiggaṇhanassa pubbanimittaṃ. paṭhamaṃ  devatānaṃ paṭiggahaṇaṃ catunnaṃ rūpāvacarajjhānānaṃ paṭilābhassa ^a^V2.0029^ea^ pubbanimittaṃ.  pacchā manussānaṃ paṭiggahaṇaṃ ^a^P2.0441^ea^ catunnaṃ arūpāvacarajjhānānaṃ  paṭilābhassa pubbanimittaṃ. tantibaddhavīṇānaṃ sayaṃ vajjanaṃ  anupubbavihārapaṭilābhassa pubbanimittaṃ. cammabaddhabherīnaṃ vajjanaṃ  mahatiyā dhammabheriyā anussāvanassa pubbanimittaṃ. andubandhanādīnaṃ  chedo asmimānasamucchedassa pubbanimittaṃ. mahājanassa rogavigamo  catusaccapaṭilābhassa pubbanimittaṃ. jaccandhānaṃ rūpadassanaṃ  dibbacakkhupaṭilābhassa pubbanimittaṃ ^a^M2.0033^ea^. badhirānaṃ saddassavanaṃ  dibbasotadhātupaṭilābhassa pubbanimittaṃ. pīṭhasappīnaṃ javasampadā  caturiddhipādapaṭilābhassa pubbanimittaṃ. jaḷānaṃ satipatiṭṭhānaṃ  catusatipaṭṭhānapaṭilābhassa pubbanimittaṃ. videsapakkhandanāvānaṃ  supaṭṭanasampāpuṇanaṃ catupaṭisambhidādhigamassa pubbanimittaṃ. ratanānaṃ  sakatejobhāsitattaṃ yaṃ lokassa dhammobhāsaṃ dassessati, tassa  pubbanimittaṃ.</p>
              <p>[03] verīnaṃ mettacittapaṭilābho catubrahmavihārapaṭilābhassa pubbanimittaṃ.  avīcimhi agginibbāyanaṃ ekādasāgginibbāyanassa pubbanimittaṃ.  lokantarikāloko avijjandhakāraṃ vidhamitvā ñāṇālokadassanassa  pubbanimittaṃ. mahāsamuddassa madhuratā nibbānarasena ekarasabhāvassa  pubbanimittaṃ. vātassa avāyanaṃ dvāsaṭṭhidiṭṭhigatabhindanassa  pubbanimittaṃ. sakuṇānaṃ pathavigamanaṃ mahājanassa ovādaṃ sutvā  pāṇehi saraṇagamanassa pubbanimittaṃ. candassa ativirocanaṃ  bahujanakantatāya pubbanimittaṃ. sūriyassa uṇhasītavivajjanautusukhatā  kāyikacetasikasukhappattiyā pubbanimittaṃ. devatānaṃ vimānadvāresu  ṭhatvā apphoṭanādīhi kīḷanaṃ buddhabhāvaṃ patvā udānaṃ udānassa  pubbanimittaṃ. cātuddīpikamahāmeghavassanaṃ mahato dhammameghavassanassa  pubbanimittaṃ. khudāpīḷanassa abhāvo kāyagatāsatiamatapaṭilābhassa  pubbanimittaṃ. pipāsāpīḷanassa abhāvo vimuttisukhena  ^a^P2.0442^ea^ sukhitabhāvassa pubbanimittaṃ. dvārakavāṭānaṃ sayameva vivaraṇaṃ  aṭṭhaṅgikamaggadvāravivaraṇassa pubbanimittaṃ. rukkhānaṃ pupphaphalaggahaṇaṃ  vimuttipupphehi pupphitassa ca sāmaññaphalabhārabharitabhāvassa ca  pubbanimittaṃ. dasasahassilokadhātuyā ekaddhajamālitā  ariyaddhajamālamālitāya pubbanimittanti veditabbaṃ. ayaṃ  sambahulavāro nāma.</p>
              <p>[03] ettha pañhaṃ pucchanti -- ``yadā mahāpuriso pathaviyaṃ  patiṭṭhahitvā uttarābhimukho padasā gantvā āsabhiṃ vācaṃ abhāsi, tadā  kiṃ pathaviyā gato, udāhu ākāsena; dissamāno gato, udāhu  adissamāno; acelako gato, udāhu alaṅkatapaṭiyatto; daharo hutvā  gato ^a^M2.0034^ea^, udāhu mahallako; pacchāpi kiṃ tādisova ahosi, udāhu puna  bāladārako''ti? ayaṃ pana pañho heṭṭhālohapāsāde samuṭṭhito  tipiṭakacūḷābhayattherena vissajjitova. thero kira ettha  niyatipubbekatakammaissaranimmānavādavasena ^a^V2.0030^ea^ taṃ taṃ bahuṃ vatvā avasāne  evaṃ byākari -- ``mahāpuriso pathaviyā gato, mahājanassa pana  ākāsena gacchanto viya ahosi. dissamāno gato, mahājanassa  pana adissamāno viya ahosi. acelako gato, mahājanassa pana  alaṅkatapaṭiyatto viya upaṭṭhāsi. daharova gato, mahājanassa pana  soḷasavassuddesiko viya ahosi. pacchā pana bāladārakova  ahosi, na tādiso''ti. parisā cassa -- ``buddhena viya hutvā  bho therena pañho kathito''ti attamanā ahosi. lokantarikavāro  vuttanayo eva.</p>
              <p>[03] imā ca pana ādito paṭṭhāya kathitā sabbadhammatā  sabbabodhisattānaṃ hontīti veditabbā. </p>
            </h4>
          </h3>
          <h3>
            <h3n> dvattiṃsamahāpurisalakkhaṇavaṇṇanā </h3n>
            <h4>
              <h4n> </h4n>
              <p>[03] 33^b^.^eb^ ^b^addasa kho^eb^ti dukūlacumbaṭake nipajjāpetvā  ānītaṃ addasa. ^b^mahāpurisassā^eb^ti jātigottakulapadesādivasena  mahantassa purisassa. ^b^dve gatiyo^eb^ti dve niṭṭhā, dve nipphattiyo.  ayañhi gatisaddo -- ``pañca kho imā, sāriputta, gatiyo''ti  (ma0 ni0 1.153) ettha nirayādibhedāya sattehi gantabbagatiyā  ^a^P2.0443^ea^ vattati. ``imesaṃ kho ahaṃ bhikkhūnaṃ sīlavantānaṃ kalyāṇadhammānaṃ  neva jānāmi āgatiṃ vā gatiṃ vā''ti (ma0 ni0 1.508) ettha  ajjhāsaye. ``nibbānaṃ arahato gatī''ti (pari0 339) ettha  paṭissaraṇe. ``api ca tyāhaṃ brahme gatiñca pajānāmi, jutiñca  pajānāmi evaṃmahiddhiko bako brahmā''ti (ma0 ni0 1.503) ettha  nipphattiyaṃ vattati. svāyamidhāpi nipphattiyaṃ vattatīti veditabbo.  ^b^anaññā^eb^ti aññā gati nipphatti nāma natthi.</p>
              <p>[03] ^b^dhammiko^eb^ti dasakusaladhammasamannāgato  agatigamanavirahito. ^b^dhammarājā^eb^ti idaṃ purimapadasseva vevacanaṃ.  dhammena vā laddharajjattā dhammarājā. ^b^cāturanto^eb^ti  ^a^M2.0035^ea^ puratthimasamuddādīnaṃ catunnaṃ samuddānaṃ vasena caturantāya pathaviyā  issaro. ^b^vijitāvī^eb^ti vijitasaṅgāmo. janapado asmiṃ  thāvariyaṃ thirabhāvaṃ pattoti ^b^janapadatthāvariyappatto.^eb^ caṇḍassa hi  rañño balidaṇḍādīhi lokaṃ pīḷayato manussā majjhimajanapadaṃ  chaḍḍetvā pabbatasamuddatīrādīni nissāya paccante vāsaṃ kappenti.  atimudukassa rañño corehi sāhasikadhanavilopapīḷitā manussā  paccantaṃ pahāya janapadamajjhe vāsaṃ kappenti, iti evarūpe rājini  janapado thirabhāvaṃ na pāpuṇāti. imasmiṃ pana ^a^V2.0031^ea^ kumāre rajjaṃ  kārayamāne etassa janapado pāsāṇapiṭṭhiyaṃ ṭhapetvā ayopaṭṭena  parikkhitto viya thiro bhavissatīti dassento --  ``janapadatthāvariyappatto''ti āhaṃsu.</p>
              <p>[03] ^b^sattaratanasamannāgato^eb^ti ettha ratijananaṭṭhena ^b^ratanaṃ.^eb^  apica -- </p>
              <p>[21] ``cittīkataṃ mahagghañca, atulaṃ dullabhadassanaṃ. </p>
              <p>[22] anomasattaparibhogaṃ, ratanaṃ tena vuccati''..</p>
              <p>[03] cakkaratanassa ca nibbattakālato paṭṭhāya aññaṃ devaṭṭhānaṃ nāma na  hoti, sabbe gandhapupphādīhi tasseva pūjañca abhivādanādīni ca  karontīti cittīkataṭṭhena ratanaṃ. cakkaratanassa ca ettakaṃ nāma dhanaṃ  agghatīti ^a^P2.0444^ea^ aggho natthi, iti mahagghaṭṭhenāpi ratanaṃ. cakkaratanañca  aññehi loke vijjamānaratanehi asadisanti atulaṭṭhenāpi ratanaṃ.  yasmā ca pana yasmiṃ kappe buddhā uppajjanti, tasmiṃyeva cakkavattino  uppajjanti, buddhā ca kadāci karahaci uppajjanti, tasmā  dullabhadassanaṭṭhenāpi ratanaṃ. tadetaṃ jātirūpakulaissariyādīhi  anomassa uḷārasattasseva uppajjati, na aññassāti  anomasattaparibhogaṭṭhenāpi ratanaṃ. yathā cakkaratanaṃ, evaṃ sesānipīti.  imehi sattahi ratanehi parivārabhāvena ceva sabbabhogūpakaraṇabhāvena  ca samannāgatoti sattaratanasamannāgato.</p>
              <p>[03] idāni tesaṃ sarūpato dassanatthaṃ ^b^tassimānī^eb^tiādi vuttaṃ.  tattha ^b^cakkaratana^eb^ntiādīsu ayaṃ saṅkhepādhippāyo --  dvesahassadīpaparivārānaṃ catunnaṃ mahādīpānaṃ sirivibhavaṃ gahetvā dātuṃ  samatthaṃ cakkaratanaṃ pātubhavati. tathā purebhattameva sāgarapariyantaṃ pathaviṃ  anusaṃyāyanasamatthaṃ vehāsaṅgamaṃ ^b^hatthiratanaṃ,^eb^ tādisameva  ^b^assaratanaṃ,^eb^ caturaṅgasamannāgate andhakāre ^a^M2.0036^ea^ yojanappamāṇaṃ andhakāraṃ  vidhamitvā ālokadassanasamatthaṃ ^b^maṇiratanaṃ,^eb^  chabbidhadosavivajjitaṃ manāpacāri ^b^itthiratanaṃ,^eb^ yojanappamāṇe  antopathavigataṃ nidhiṃ dassanasamatthaṃ ^b^gahapatiratanaṃ,^eb^ aggamahesiyā  kucchimhi nibbattitvā sakalarajjamanusāsanasamatthaṃ jeṭṭhaputtasaṅkhātaṃ  ^b^pariṇāyakaratanaṃ^eb^ pātubhavati.</p>
              <p>[03] ^b^parosahassa^eb^nti atirekasahassaṃ. ^b^sūrā^eb^ti abhīrukā.  ^b^vīraṅgarūpā^eb^ti vīrānaṃ aṅgaṃ vīraṅgaṃ, vīriyassetaṃ nāmaṃ,  vīraṅgaṃ rūpametesanti vīraṅgarūpā, vīriyajātikā vīriyasabhāvā  vīriyamayā akilāsuno ahesuṃ. divasampi yujjhantā na  kilamantīti vuttaṃ hoti. ^b^sāgarapariyanta^eb^nti cakkavāḷapabbataṃ  sīmaṃ katvā ṭhitasamuddapariyantaṃ. ^b^adaṇḍenā^eb^ti ye katāparādhe  satte satampi sahassampi ^a^V2.0032^ea^ gaṇhanti, te dhanadaṇḍena rajjaṃ kārenti. ye  chejjabhejjaṃ anusāsanti, te satthadaṇḍena. ayaṃ pana duvidhampi daṇḍaṃ  pahāya adaṇḍena ajjhāvasati. ^b^asatthenā^eb^ti ^a^P2.0445^ea^ ye ekatodhārādinā  satthena paraṃ vihesanti, te satthena rajjaṃ kārenti nāma. ayaṃ pana  satthena khuddamakkhikāyapi pivanamattaṃ lohitaṃ kassaci anuppādetvā  dhammeneva -- ``ehi kho mahārājā''ti evaṃ paṭirājūhi  sampaṭicchitāgamano vuttappakāraṃ pathaviṃ abhivijinitvā ajjhāvasati,  abhibhavitvā sāmī hutvā vasatīti attho.</p>
              <p>[03] evaṃ ekaṃ nipphattiṃ kathetvā dutiyaṃ kathetuṃ ^b^sace kho  panā^eb^tiādi vuttaṃ. tattha rāgadosamohamānadiṭṭhikilesataṇhāsaṅkhātaṃ  chadanaṃ āvaraṇaṃ vivaṭaṃ viddhaṃsitaṃ vivaṭakaṃ etenāti ^b^vivaṭacchado. ^eb^ ``vivaṭṭacchadā''tipi pāṭho, ayameva attho. </p>
              <p>[03] 35^b^.^eb^ evaṃ dutiyaṃ nipphattiṃ kathetvā tāsaṃ  nimittabhūtāni lakkhaṇāni dassetuṃ ^b^ayañhi, deva,  kumāro^eb^tiādi vuttaṃ. tattha ^b^suppatiṭṭhitapādo^eb^ti yathā aññesaṃ  bhūmiyaṃ pādaṃ ṭhapentānaṃ aggapādatalaṃ vā paṇhi vā passaṃ vā paṭhamaṃ  phusati, vemajjhe vā pana chiddaṃ hoti, ukkhipantānaṃ aggatalādīsu  ekakoṭṭhāsova paṭhamaṃ uṭṭhahati, na evamassa. assa pana  suvaṇṇapādukatalamiva ekappahāreneva sakalaṃ pādatalaṃ bhūmiṃ phusati,  ekappahāreneva bhūmito uṭṭhahati. tasmā ayaṃ suppatiṭṭhitapādo.</p>
              <p>[03] ^b^cakkānī^eb^ti ^a^M2.0037^ea^ dvīsu pādatalesu dve cakkāni, tesaṃ arā ca  nemi ca nābhi ca pāḷiyaṃ vuttāva. ^b^sabbākāraparipūrānī^eb^ti  iminā pana ayaṃ viseso veditabbo, tesaṃ kira cakkānaṃ pādatalassa  majjhe nābhi dissati, nābhiparicchinnā vaṭṭalekhā dissati,  nābhimukhaparikkhepapaṭṭo dissati, panāḷimukhaṃ dissati, arā  dissanti, aresu vaṭṭilekhā dissanti, nemimaṇikā dissanti. idaṃ  tāva pāḷiyaṃ āgatameva. sambahulavāro pana anāgato, so evaṃ  daṭṭhabbo -- satti, sirivaccho, nandi, sovattiko, vaṭaṃsako,  vaḍḍhamānakaṃ, macchayugaḷaṃ, bhaddapīṭhaṃ, aṅkusako, pāsādo, toraṇaṃ,  setacchattaṃ, khaggo, tālavaṇṭaṃ, morahatthako, vāḷabījanī, uṇhīsaṃ,  maṇi, patto, sumanadāmaṃ, nīluppalaṃ, rattuppalaṃ, setuppalaṃ, padumaṃ,  puṇḍarīkaṃ, puṇṇaghaṭo ^a^P2.0446^ea^, puṇṇapāti, samuddo, cakkavāḷo, himavā, sineru,  candimasūriyā, nakkhattāni, cattāro mahādīpā,  dviparittadīpasahassāni, antamaso cakkavattirañño parisaṃ upādāya  sabbo cakkalakkhaṇasseva parivāro.</p>
              <p>[03] ^b^āyatapaṇhī^eb^ti ^a^V2.0033^ea^ dīghapaṇhi, paripuṇṇapaṇhīti attho.  yathā hi aññesaṃ aggapādo dīgho hoti, paṇhimatthake jaṅghā  patiṭṭhāti, paṇhiṃ tacchetvā ṭhapitā viya hoti, na evaṃ mahāpurisassa.  mahāpurisassa pana catūsu koṭṭhāsesu dve koṭṭhāsā aggapādo hoti,  tatiye koṭṭhāse jaṅghā patiṭṭhāti, catutthakoṭṭhāse āraggena vaṭṭetvā  ṭhapitā viya rattakambalageṇḍukasadisā paṇhi hoti.</p>
              <p>[03] ^b^dīghaṅgulī^eb^ti yathā aññesaṃ kāci aṅguliyo dīghā  honti, kāci rassā, na evaṃ mahāpurisassa. mahāpurisassa pana  makkaṭasseva dīghā hatthapādaṅguliyo mūle thūlā, anupubbena gantvā agge  tanukā, niyyāsatelena madditvā vaṭṭitaharitālavaṭṭisadisā honti.  tena vuttaṃ -- ``dīghaṅgulī''ti.</p>
              <p>[03] ^b^mudutalunahatthapādo^eb^ti sappimaṇḍe osāretvā ṭhapitaṃ  satavāravihatakappāsapaṭalaṃ viya mudu. yathā ca idāni jātamattassa,  evaṃ vuḍḍhakālepi mudutalunāyeva bhavissanti, mudutalunā hatthapādā  etassāti mudutalunahatthapādo.</p>
              <p>[03] ^b^jālahatthapādo^eb^ti na cammena paṭibaddhāṅgulantaro.  ediso hi phaṇahatthako purisadosena upahato pabbajjaṃ na paṭilabhati.  mahāpurisassa pana ^a^M2.0038^ea^ catasso hatthaṅguliyo pañcapi pādaṅguliyo  ekappamāṇā honti, tāsaṃ ekappamāṇatāya yavalakkhaṇaṃ aññamaññaṃ  paṭivijjhitvā tiṭṭhati. athassa hatthapādā kusalena vaḍḍhakinā  yojitajālavātapānasadisā honti. tena vuttaṃ --  ``jālahatthapādo''ti.</p>
              <p>[03] uddhaṃ patiṭṭhitagopphakattā ussaṅkhā pādā assāti  ^b^ussaṅkhapādo.^eb^ aññesañhi piṭṭhipāde gopphakā honti, tena  tesaṃ pādā āṇibaddhā viya baddhā honti, na yathāsukhaṃ parivaṭṭanti,  gacchantānaṃ pādatalānipi na dissanti. mahāpurisassa pana  āruhitvā upari gopphakā patiṭṭhahanti, tenassa nābhito paṭṭhāya  uparimakāyo nāvāya ṭhapitasuvaṇṇapaṭimā viya niccalo hoti,  adhokāyova iñjati, sukhena pādā ^a^P2.0447^ea^ parivaṭṭanti, puratopi pacchatopi  ubhayapassesupi ṭhatvā passantānaṃ pādatalāni paññāyanti, na hatthīnaṃ  viya pacchatoyeva.</p>
              <p>[03] ^b^eṇijaṅgho^eb^ti eṇimigasadisajaṅgho maṃsussadena  paripuṇṇajaṅgho, na ekato baddhapiṇḍikamaṃso ^a^V2.0034^ea^, samantato samasaṇṭhitena  maṃsena parikkhittāhi suvaṭṭitāhi sāligabbhayavagabbhasadisāhi  jaṅghāhi samannāgatoti attho.</p>
              <p>[03] ^b^anonamanto^eb^ti anamanto, etenassa akhujjāvāmanabhāvo  dīpito. avasesajanā hi khujjā vā honti vāmanā vā. khujjānaṃ  uparimakāyo aparipuṇṇo hoti, vāmanānaṃ heṭṭhimakāyo. te  aparipuṇṇakāyattā na sakkonti anonamantā jaṇṇukāni parimajjituṃ.  mahāpuriso pana paripuṇṇaubhayakāyattā sakkoti.</p>
              <p>[03] ^b^kosohitavatthaguyho^eb^ti usabhavāraṇādīnaṃ viya  suvaṇṇapadumakaṇṇikasadisehi kosehi ohitaṃ paṭicchannaṃ vatthaguyhaṃ  assāti kosohitavatthaguyho. ^b^vatthaguyha^eb^nti vatthena guhitabbaṃ  aṅgajātaṃ vuccati.</p>
              <p>[03] ^b^suvaṇṇavaṇṇo^eb^ti jātihiṅgulakena majjitvā dīpidāṭhāya  ghaṃsitvā gerukaparikammaṃ katvā ṭhapitaghanasuvaṇṇarūpasadisoti attho.  etenassa ghanasiniddhasaṇhasarīrataṃ dassetvā chavivaṇṇadassanatthaṃ  ^b^kañcanasannibhattaco^eb^ti vuttaṃ. purimassa vā vevacanametaṃ.</p>
              <p>[03] ^b^rajojalla^eb^nti ^a^M2.0039^ea^ rajo vā malaṃ vā. ^b^na upalimpatī^eb^ti  na laggati padumapalāsato udakabindu viya vivaṭṭati.  hatthadhovanādīni pana utuggahaṇatthāya ceva dāyakānaṃ puññaphalatthāya ca  buddhā karonti, vattasīsenāpi ca karontiyeva. senāsanaṃ pavisantena  hi bhikkhunā pāde dhovitvā pavisitabbanti vuttametaṃ.</p>
              <p>[03] ^b^uddhaggalomo^eb^ti āvaṭṭapariyosāne uddhaggāni hutvā  mukhasobhaṃ ullokayamānāni viya ṭhitāni lomāni assāti  uddhaggalomo.</p>
              <p>[03] ^b^brahmujugatto^eb^ti brahmā viya ujugatto, ujumeva  uggatadīghasarīro bhavissati. yebhuyyena hi sattā khandhe kaṭiyaṃ  ^a^P2.0448^ea^ jāṇūsūti tīsu ṭhānesu namanti, te kaṭiyaṃ namantā pacchato namanti,  itaresu dvīsu ṭhānesu purato. dīghasarīrā pana eke passavaṅkā  honti, eke mukhaṃ unnametvā nakkhattāni gaṇayantā viya caranti, eke  appamaṃsalohitā sūlasadisā honti, eke purato pabbhārā honti,  pavedhamānā gacchanti. ayaṃ pana ujumeva uggantvā dīghappamāṇo  devanagare ussitasuvaṇṇatoraṇaṃ viya bhavissatīti dīpenti. yathā  cetaṃ, evaṃ yaṃ yaṃ jātamattassa ^a^V2.0035^ea^ sabbaso aparipuṇṇaṃ mahāpurisalakkhaṇaṃ  hoti, taṃ taṃ āyatiṃ tathābhāvitaṃ sandhāya vuttanti veditabbaṃ.</p>
              <p>[03] ^b^sattussado^eb^ti dve hatthapiṭṭhiyo dve pādapiṭṭhiyo dve  aṃsakūṭāni khandhoti imesu sattasu ṭhānesu paripuṇṇo maṃsussado  assāti sattussado. aññesaṃ pana hatthapādapiṭṭhādīsu sirājālaṃ  paññāyati, aṃsakūṭakkhandhesu aṭṭhikoṭiyo. te manussā petā viya  khāyanti, na tathā mahāpuriso, mahāpuriso pana sattasu ṭhānesu  paripuṇṇamaṃsussadattā nigūḷhasirājālehi hatthapiṭṭhādīhi vaṭṭetvā  suṭṭhapitasuvaṇṇāḷiṅgasadisena khandhena silārūpakaṃ viya khāyati,  cittakammarūpakaṃ viya ca khāyati.</p>
              <p>[03] sīhassa pubbaddhaṃ viya kāyo assāti ^b^sīhapubbaddhakāyo. ^eb^ sīhassa hi puratthimakāyova paripuṇṇo hoti, pacchimakāyo  aparipuṇṇo. mahāpurisassa pana sīhassa pubbaddhakāyo viya sabbo  kāyo paripuṇṇo. sopi sīhasseva tattha tattha vinatunnatādivasena  dussaṇṭhitavisaṇṭhito ^a^M2.0040^ea^ na hoti, dīghayuttaṭṭhāne pana dīgho,  rassathūlakisaputhulānuvaṭṭitayuttaṭṭhānesu tathāvidhova hoti. vuttañhetaṃ  bhagavatā -- </p>
              <p>[02] ``manāpiyeva kho, bhikkhave, kammavipāke paccupaṭṭhite  yehi aṅgehi dīghehi sobhati, tāni aṅgāni dīghāni saṇṭhanti.  yehi aṅgehi rassehi sobhati, tāni aṅgāni rassāni saṇṭhanti.  yehi aṅgehi thūlehi sobhati, tāni aṅgāni thūlāni saṇṭhanti.  yehi aṅgehi kisehi sobhati, tāni aṅgāni kisāni saṇṭṭhanti.  yehi aṅgehi puthulehi sobhati, tāni aṅgāni ^a^P2.0449^ea^ puthulāni saṇṭhanti.  yehi aṅgehi vaṭṭehi sobhati, tāni aṅgāni vaṭṭāni saṇṭhantī''ti.</p>
              <p>[03] iti nānācittena puññacittena cittito dasahi pāramīhi  sajjito mahāpurisassa attabhāvo, loke sabbasippino vā  sabbaiddhimanto vā patirūpakampi kātuṃ na sakkonti.</p>
              <p>[03] ^b^citantaraṃso^eb^ti antaraṃsaṃ vuccati dvinnaṃ koṭṭānaṃ antaraṃ, taṃ  citaṃ paripuṇṇaṃ antaraṃsaṃ assāti citantaraṃso. aññesañhi taṃ ṭhānaṃ  ninnaṃ hoti, dve piṭṭhikoṭṭā pāṭiyekkā paññāyanti. mahāpurisassa pana  kaṭito paṭṭhāya maṃsapaṭalaṃ yāva khandhā uggamma samussitasuvaṇṇaphalakaṃ  viya piṭṭhiṃ chādetvā patiṭṭhitaṃ.</p>
              <p>[03] ^b^nigrodhaparimaṇḍalo^eb^ti ^a^V2.0036^ea^ nigrodho viya parimaṇḍalo. yathā  paññāsahatthatāya vā satahatthatāya vā samakkhandhasākho nigrodho  dīghatopi vitthāratopi ekappamāṇova hoti, evaṃ kāyatopi  byāmatopi ekappamāṇo. yathā aññesaṃ kāyo dīgho vā hoti  byāmo vā, na evaṃ visamappamāṇoti attho. teneva ^b^yāvatakvassa  kāyo^eb^tiādi vuttaṃ. tattha yāvatako assāti ^b^yāvatakvassa.^eb^</p>
              <p>[03] ^b^samavaṭṭakkhandho^eb^ti samavaṭṭitakkhandho. yathā eke koñcā  viya ca bakā viya ca varāhā viya ca dīghagalā vaṅkagalā puthulagalā  ca honti ^a^M2.0041^ea^, kathanakāle sirājālaṃ paññāyati, mando saro nikkhamati,  na evaṃ mahāpurisassa. mahāpurisassa pana  suvaṭṭitasuvaṇṇāḷiṅgasadiso khandho hoti, kathanakāle sirājālaṃ na  paññāyati, meghassa viya gajjito saro mahā hoti.</p>
              <p>[03] ^b^rasaggasaggī^eb^ti ettha rasaṃ gasanti harantīti rasaggasā.  rasaharaṇīnametaṃ adhivacanaṃ, tā aggā assāti rasaggasaggī.  mahāpurisassa kira sattarasaharaṇīsahassāni uddhaggāni hutvā  gīvāyameva paṭimukkāni. tilaphalamattopi āhāro jivhagge ṭhapito  sabbakāyaṃ anupharati. teneva mahāpadhānaṃ padahantassa  ekataṇḍulādīhipi kaḷāyayūsapasatamattenāpi kāyassa yāpanaṃ ahosi.  aññesaṃ pana tathā abhāvā na sakalaṃ kāyaṃ ojā pharati. tena te  bahvābādhā honti.</p>
              <p>[03] sīhasseva ^a^P2.0450^ea^ hanu assāti ^b^sīhahanu.^eb^ tattha sīhassa  heṭṭhimahanumeva paripuṇṇaṃ hoti, na uparimaṃ. mahāpurisassa pana  sīhassa heṭṭhimaṃ viya dvepi paripuṇṇāni dvādasiyā pakkhassa  candasadisāni honti. atha nemittakā hanukapariyantaṃ olokentāva  imesu hanukesu heṭṭhime vīsati uparime vīsatīti cattālīsadantā samā  aviraḷā patiṭṭhahissantīti sallakkhetvā ^b^ayañhi deva, kumāro  cattālīsadanto hotī^eb^tiādimāhaṃsu. tatrāyamattho, aññesañhi  paripuṇṇadantānampi dvattiṃsa dantā honti. imassa pana cattālīsaṃ  bhavissanti. aññesañca keci dantā uccā, keci nīcāti visamā  honti, imassa pana ayapaṭṭakena chinnasaṅkhapaṭalaṃ viya samā  bhavissanti. aññesaṃ kumbhilānaṃ viya dantā viraḷā honti,  macchamaṃsāni khādantānaṃ dantantaraṃ pūrenti. imassa pana  kanakaphalakāyaṃ samussitavajirapanti viya aviraḷā tūlikāya  dassitaparicchedā viya dantā bhavissanti. aññesañca pūtidantā  uṭṭhahanti. tena kāci dāṭhā kāḷāpi vivaṇṇāpi honti. ayaṃ pana  suṭṭhu sukkadāṭho osadhitārakampi atikkamma virocamānāya pabhāya  samannāgatadāṭho bhavissati.</p>
              <p>[03] ^b^pahūtajivho^eb^ti ^a^V2.0037^ea^ puthulajivho. aññesaṃ jivhā thūlāpi  honti kisāpi rassāpi thaddhāpi visamāpi, mahāpurisassa pana  jivhā mudu dīghā puthulā vaṇṇasampannā hoti. so hi etaṃ lakkhaṇaṃ  pariyesituṃ āgatānaṃ kaṅkhāvinodanatthaṃ mudukattā taṃ jivhaṃ  kathinasūciṃ viya vaṭṭetvā ubho nāsikasotāni parāmasati, dīghattā  ubho kaṇṇasotāni parāmasati ^a^M2.0042^ea^, puthulattā kesantapariyosānaṃ kevalampi  nalāṭaṃ paṭicchādeti. evamassa mududīghaputhulabhāvaṃ pakāsento tesaṃ  kaṅkhaṃ vinodeti. evaṃ tilakkhaṇasampannaṃ jivhaṃ sandhāya  ``pahūtajivho''ti vuttaṃ.</p>
              <p>[03] ^b^brahmassaro^eb^ti aññe chinnassarāpi bhinnassarāpi  kākassarāpi honti, ayaṃ pana mahābrahmuno sarasadisena sarena  samannāgato bhavissati, mahābrahmuno hi pittasemhehi apalibuddhattā  saro visado hoti. mahāpurisenāpi katakammaṃ tassa vatthuṃ sodheti.  vatthuno suddhattā nābhito ^a^P2.0451^ea^ paṭṭhāya samuṭṭhahanto saro visado  aṭṭhaṅgasamannāgatova samuṭṭhāti. karavīko viya bhaṇatīti  ^b^karavīkabhāṇī,^eb^ mattakaravīkarutamañjughosoti attho.</p>
              <p>[03] ^b^abhinīlanetto^eb^ti na sakalanīlanetto, nīlayuttaṭṭhāne  panassa umāpupphasadisena ativisuddhena nīlavaṇṇena samannāgatāni  nettāni honti, pītayuttaṭṭhāne kaṇikārapupphasadisena pītavaṇṇena,  lohitayuttaṭṭhāne bandhujīvakapupphasadisena lohitavaṇṇena, setayuttaṭṭhāne  osadhitārakasadisena setavaṇṇena, kāḷayuttaṭṭhāne addāriṭṭhakasadisena  kāḷavaṇṇena samannāgatāni. suvaṇṇavimāne  ugghāṭitamaṇisīhapañjarasadisāni khāyanti.</p>
              <p>[03] ^b^gopakhumo^eb^ti ettha pakhumanti sakalacakkhubhaṇḍaṃ adhippetaṃ,  taṃ kāḷavacchakassa bahaladhātukaṃ hoti, rattavacchakassa vippasannaṃ,  taṃmuhuttajātataruṇarattavacchakasadisacakkhubhaṇḍoti attho. aññesañhi  cakkhubhaṇḍā aparipuṇṇā honti, hatthimūsikādīnaṃ akkhisadisehi  viniggatehipi gambhīrehipi akkhīhi samannāgatā honti.  mahāpurisassa pana dhovitvā majjitvā ṭhapitamaṇiguḷikā viya  mudusiniddhanīlasukhumapakhumācitāni akkhīni.</p>
              <p>[03] ^b^uṇṇā^eb^ti uṇṇalomaṃ. ^b^bhamukantare^eb^ti dvinnaṃ bhamukānaṃ  vemajjhe nāsikamatthakeyeva jātā, uggantvā pana nalāṭavemajjhe jātā.  ^b^odātā^eb^ti parisuddhā, osadhitārakasamānavaṇṇā.  ^b^mudū^eb^ti sappimaṇḍe osāretvā  ṭhapitasatavāravihatakappāsapaṭalasadisā. ^b^tūlasannibhā^eb^ti  simbalitūlalatātūlasamānā, ayamassa odātatāya upamā. sā  panesā koṭiyaṃ gahetvā ākaḍḍhiyamānā upaḍḍhabāhuppamāṇā hoti,  vissaṭṭhā ^a^M2.0043^ea^ dakkhiṇāvaṭṭavasena āvaṭṭitvā uddhaggā hutvā  ^a^V2.0038^ea^ santiṭṭhati. suvaṇṇaphalakamajjhe ṭhapitarajatapubbuḷakaṃ viya, suvaṇṇaghaṭato  nikkhamamānā khīradhārā viya, aruṇappabhārañjite gaganappadese  osadhitārakā viya ca atimanoharāya siriyā virocati.</p>
              <p>[03] ^b^uṇhīsasīso^eb^ti ^a^P2.0452^ea^ idaṃ paripuṇṇanalāṭatañca paripuṇṇasīsataṃ  cāti dve atthavase paṭicca vuttaṃ. mahāpurisassa hi  dakkhiṇakaṇṇacūḷikato paṭṭhāya maṃsapaṭalaṃ uṭṭhahitvā sakalanalāṭaṃ  chādayamānaṃ pūrayamānaṃ gantvā vāmakaṇṇacūḷikāyaṃ patiṭṭhitaṃ, taṃ rañño  bandhauṇhīsapaṭṭo viya virocati. mahāpurisassa kira imaṃ lakkhaṇaṃ  disvā rājūnaṃ uṇhīsapaṭṭaṃ akaṃsu. ayaṃ tāva eko attho. aññe  pana janā aparipuṇṇasīsā honti, keci kapisīsā, keci  phalasīsā, keci aṭṭhisīsā, keci hatthisīsā, keci tumbasīsā,  keci pabbhārasīsā. mahāpurisassa pana āraggena vaṭṭetvā ṭhapitaṃ viya  suparipuṇṇaṃ udakapubbuḷasadisaṃ sīsaṃ hoti. tattha purimanaye  uṇhīsaveṭhitasīso viyāti uṇhīsasīso. dutiyanaye uṇhīsaṃ viya  sabbattha parimaṇḍalasīsoti uṇhīsasīso. </p>
            </h4>
          </h3>
          <h3>
            <h3n> vipassīsamaññāvaṇṇanā </h3n>
            <h4>
              <h4n> </h4n>
              <p>[03] 37^b^.^eb^ ^b^sabbakāmehī^eb^ti idaṃ lakkhaṇāni  pariggaṇhāpetvā pacchā kataṃ viya vuttaṃ, na panevaṃ daṭṭhabbaṃ. paṭhamañhi  te nemittake santappetvā pacchā lakkhaṇapariggaṇhanaṃ katanti veditabbaṃ.  tassa vitthāro gabbhokkantiyaṃ vuttoyeva. ^b^pāyentī^eb^ti thaññaṃ  pāyenti. tassa kira niddosena madhurena khīrena samannāgatā saṭṭhi  dhātiyo upaṭṭhāpesi, tathā sesāpi tesu tesu kammesu kusalā  saṭṭhisaṭṭhiyeva. tāsaṃ pesanakārake saṭṭhi purise, tassa tassa  katākatabhāvaṃ sallakkhaṇe saṭṭhi amacce upaṭṭhāpesi. evaṃ cattāri  saṭṭhiyo itthīnaṃ, dve saṭṭhiyo purisānanti cha saṭṭhiyo upaṭṭhakānaṃyeva  ahesuṃ. ^b^setacchatta^eb^nti dibbasetacchattaṃ. kuladattiyaṃ pana  sirigabbheyeva tiṭṭhati. ^b^mā naṃ sītaṃ vā^eb^tiādīsu mā  abhibhavīti attho veditabbo. ^b^svāssuda^eb^nti so assudaṃ.  ^b^aṅkeneva aṅka^eb^nti aññassa bāhunāva aññassa bāhuṃ. aññassa  ca aṃsakūṭeneva ^a^M2.0044^ea^ aññassa aṃsakūṭaṃ. ^b^parihariyatī^eb^ti nīyati,  sampāpiyatīti attho. </p>
              <p>[03] 38^b^.^eb^ ^b^mañjussaro^eb^ti akharassaro.  ^b^vaggussaro^eb^ti chekanipuṇassaro. ^b^madhurassaro^eb^ti sātassaro.  ^b^pemaniyassaro^eb^ti pemajanakassaro. tatridaṃ ^a^P2.0453^ea^ karavīkānaṃ  madhurassaratāya -- karavīkasakuṇe kira madhurarasaṃ ambapakkaṃ  mukhatuṇḍakena paharitvā paggharitarasaṃ pivitvā pakkhena ^a^V2.0039^ea^ tālaṃ datvā  vikūjamāne catuppadā mattā viya laḷituṃ ārabhanti. gocarapasutāpi  catuppadā mukhagatāni tiṇāni chaḍḍetvā taṃ saddaṃ suṇanti. vāḷamigā  khuddakamige anubandhamānā ukkhittaṃ pādaṃ anikkhipitvāva tiṭṭhanti.  anubaddhamigā ca maraṇabhayaṃ jahitvā tiṭṭhanti. ākāse pakkhandā  pakkhinopi pakkhe pasāretvā taṃ saddaṃ suṇamānāva tiṭṭhanti. udake  macchāpi kaṇṇapaṭalaṃ papphoṭetvā taṃ saddaṃ suṇamānāva tiṭṭhanti. evaṃ  madhurassarā karavīkā.</p>
              <p>[03] asandhimittāpi dhammāsokassa devī -- ``atthi nu kho,  bhante, buddhassarena sadiso kassaci saro''ti saṅghaṃ pucchi. atthi  karavīkasakuṇassāti. kuhiṃ, bhante, te sakuṇāti? himavanteti.  sā rājānaṃ āha -- ``deva, ahaṃ karavīkasakuṇaṃ passitukāmāmhī''ti.  rājā -- ``imasmiṃ pañjare nisīditvā karavīko āgacchatū''ti  suvaṇṇapañjaraṃ vissajjesi. pañjaro gantvā ekassa karavīkassa purato  aṭṭhāsi. so -- ``rājāṇāya āgato pañjaro, na sakkā na  gantu''nti tattha nisīdi. pañjaro āgantvā rañño purato aṭṭhāsi.  na karavīkasaddaṃ kārāpetuṃ sakkonti. atha rājā -- ``kathaṃ, bhaṇe,  ime saddaṃ na karontī''ti āha. ñātake adisvā devāti. atha naṃ  rājā ādāsehi parikkhipāpesi. so attano chāyaṃ disvā --  ``ñātakā me āgatā''ti maññamāno pakkhena tālaṃ datvā madhurassarena  maṇivaṃsaṃ dhamamāno viya viravi. sakalanagare manussā mattā viya  laḷiṃsu. asandhimittā cintesi -- ``imassa tāva  tiracchānagatassa evaṃ madhuro saddo, kīdiso nu kho  sabbaññutaññāṇasiripattassa bhagavato saddo ahosī''ti pītiṃ  uppādetvā taṃ pītiṃ avijahitvā sattahi jaṅghasatehi saddhiṃ  sotāpattiphale patiṭṭhāsi. evaṃ madhuro kira ^a^M2.0045^ea^ karavīkasaddoti. tato  pana satabhāgena sahassabhāgena ca madhurataro vipassissa kumārassa  saddo ahosīti veditabbo. </p>
              <p>[03] 39^b^.^eb^ ^b^kammavipākaja^eb^nti na bhāvanāmayaṃ,  kammavipākavasena pana devatānaṃ cakkhusadisameva maṃsacakkhu ahosi  ^a^P2.0454^ea^, yena nimittaṃ katvā tilavāhe pakkhittaṃ ekatilampi ayaṃ soti  uddharitvā dātuṃ sakkoti. </p>
              <p>[03] 40^b^.^eb^ ^b^vipassī^eb^ti ettha ayaṃ vacanattho,  antarantarā nimīlajanitandhakāravirahena visuddhaṃ passati, vivaṭehi ca  akkhīhi passatīti vipassī; dutiyavāre viceyya viceyya passatīti  vipassī; vicinitvā vicinitvā passatīti attho.</p>
              <p>[03] ^b^atthe panāyatī^eb^ti atthe jānāti passati, nayati vā  pavattetīti attho. ekadivasaṃ kira ^a^V2.0040^ea^ vinicchayaṭṭhāne nisīditvā  atthe anusāsantassa rañño alaṅkatapaṭiyattaṃ mahāpurisaṃ ānetvā hatthe  ṭhapayiṃsu. tassa taṃ aṅkekatvā upalāḷayamānasseva amaccā sāmikaṃ  assāmikaṃ akaṃsu. bodhisatto anattamanasaddaṃ nicchāresi. rājā  -- ``kimetaṃ, upadhārethā''ti āha. upadhāriyamānā aññaṃ adisvā  -- ``aḍḍassa dubbinicchitattā evaṃ kataṃ bhavissatī''ti puna  sāmikaṃyeva sāmikaṃ katvā ``ñatvā nu kho kumāro evaṃ karotī''ti  vīmaṃsantā puna sāmikaṃ assāmikaṃ akaṃsu. punapi bodhisatto tatheva  saddaṃ nicchāresi. atha rājā -- ``jānāti mahāpuriso''ti tato  paṭṭhāya appamatto ahosi. idaṃ sandhāya vuttaṃ -- ``viceyya viceyya  kumāro atthe panāyatī''ti. </p>
              <p>[03] 42^b^.^eb^ ^b^vassika^eb^ntiādīsu yattha sukhaṃ hoti  vassakāle vasituṃ, ayaṃ vassiko. itaresupi eseva nayo. ayaṃ  panettha vacanattho vassāvāso vassaṃ, vassaṃ arahatīti vassiko.  itaresupi eseva nayo.</p>
              <p>[03] tattha vassiko pāsādo nātiucco hoti, nātinīco,  dvāravātapānānipissa nātibahūni nātitanūni,  bhūmattharaṇapaccattharaṇakhajjabhojjānipettha missakāneva vaṭṭanti.  ^b^hemantike^eb^ thambhāpi bhittiyopi nīcā honti, dvāravātapānāni  tanukāni sukhumacchiddāni, uṇhappavesanatthāya bhittiniyūhāni  nīhariyanti. bhūmattharaṇapaccattharaṇanivāsanapārupanāni panettha  uṇhaviriyāni ^a^M2.0046^ea^ kambalādīni vaṭṭanti. khajjabhojjaṃ siniddhaṃ  kaṭukasannissitaṃ nirudakasannissitañca. ^b^gimhike^eb^ thambhāpi  bhittiyopi uccā honti, dvāravātapānāni panettha bahūni  vipulajātāni honti, bhūmattharaṇādīni dukūlamayāni vaṭṭanti.  khajjabhojjāni madhurasasannissitabharitāni. vātapānasamīpesu cettha  ^a^P2.0455^ea^ nava cāṭiyo ṭhapetvā udakassa pūretvā nīluppalādīhi sañchādenti.  tesu tesu padesesu udakayantāni karonti, yehi deve vassante viya  udakadhārā nikkhamanti.</p>
              <p>[03] ^b^nippurisehī^eb^ti purisavirahitehi. na kevalañcettha  tūriyāneva nippurisāni, sabbaṭṭhānānipi nippurisāneva, dovārikāpi  itthiyova, nahāpanādiparikammakarāpi itthiyova. rājā kira --  ``tathārūpaṃ issariyasukhasampattiṃ anubhavamānassa purisaṃ disvā  purisāsaṅkā uppajjati, sā me puttassa mā ahosī''ti sabbakiccesu  itthiyova ṭhapesīti. </p>
              <p>[06] paṭhamabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> jiṇṇapurisavaṇṇanā </h3n>
            <h4>
              <h4n> </h4n>
              <p>[03] 43^b^.^eb^ dutiyabhāṇavāre ^a^V2.0041^ea^ ^b^gopānasivaṅka^eb^nti  gopānasī viya vaṅkaṃ. ^b^bhogga^eb^nti khandhe, kaṭiyaṃ, jāṇūsūti  tīsu ṭhānesu bhoggavaṅkaṃ. ^b^daṇḍaparāyana^eb^nti daṇḍagatikaṃ  daṇḍapaṭisaraṇaṃ. ^b^ātura^eb^nti jarāturaṃ. ^b^gatayobbana^eb^nti  atikkantayobbanaṃ pacchimavaye ṭhitaṃ. ^b^disvā^eb^ti  aḍḍhayojanappamāṇena balakāyena parivuto susaṃvihitārakkhopi  gacchanto yadā ratho purato hoti, pacchā balakāyo, tādise okāse  suddhāvāsakhīṇāsavabrahmehi attano ānubhāvena rathassa puratova dassitaṃ,  taṃ purisaṃ passitvā. suddhāvāsā kira -- ``mahāpuriso paṅke gajo  viya pañcasu kāmaguṇesu laggo, satimassa uppādessāmā''ti taṃ  dassesuṃ. evaṃ dassitañca taṃ bodhisatto ceva passati sārathi ca.  brahmāno hi bodhisattassa appamādatthaṃ sārathissa ca kathāsallāpatthaṃ taṃ  dassesuṃ. ^b^kiṃ paneso^eb^ti ``eso jiṇṇoti kiṃ vuttaṃ hoti,  nāhaṃ, bho ito pubbe evarūpaṃ addasa''nti pucchi.</p>
              <p>[03] ^b^tena^eb^ ^a^M2.0047^ea^ ^b^hī^eb^ti yadi mayhampi evarūpehi kesehi evarūpena ca  kāyena bhavitabbaṃ, tena hi samma sārathi. ^b^alaṃ dānajja  uyyānabhūmiyā^eb^ti -- ``ajja uyyānabhūmiṃ passissāmā''ti  gacchāma, alaṃ tāya uyyānabhūmiyāti saṃviggahadayo saṃvegānurūpamāha.  ^b^antepuraṃ gato^eb^ti itthijanaṃ vissajjetvā sirigabbhe ekakova  nisinno. ^b^yatra hi nāmā^eb^ti yāya jātiyā sati jarā  paññāyati, sā jāti ^b^dhiratthu^eb^ ^a^P2.0456^ea^ dhikkatā atthu, jigucchāmetaṃ  jātinti, jātiyā mūlaṃ khaṇanto nisīdi, paṭhamena sallena hadaye  viddho viya. </p>
              <p>[03] 45^b^.^eb^ ^b^sārathiṃ āmantāpetvā^eb^ti rājā kira  nemittakehi kathitakālato paṭṭhāya ohitasoto vicarati, so  ``kumāro uyyānaṃ gacchanto antarāmagge nivatto''ti sutvā sārathiṃ  āmantāpesi. ^b^mā heva kho^eb^tiādīsu rajjaṃ kāretu, mā  pabbajatu, brāhmaṇānaṃ vacanaṃ mā saccaṃ hotūti evaṃ cintesīti attho. </p>
            </h4>
          </h3>
          <h3>
            <h3n> byādhipurisavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ ^b^addasa kho^eb^ti pubbe vuttanayeneva  suddhāvāsehi dassitaṃ addasa. ^b^ābādhika^eb^nti  iriyāpathabhañjanakena visabhāgabādhena ābādhikaṃ. ^b^dukkhita^eb^nti  rogadukkhena dukkhitaṃ. ^b^bāḷhagilāna^eb^nti adhimattagilānaṃ.  ^b^palipanna^eb^nti nimuggaṃ. ^b^jarā paññāyissati byādhi  paññāyissatī^eb^ti ^a^V2.0042^ea^ idhāpi yāya jātiyā sati idaṃ dvayaṃ paññāyati,  dhikkatā sā jāti, ajātaṃ khemanti jātiyā mūlaṃ khaṇanto nisīdi,  dutiyena sallena viddho viya. </p>
            </h4>
          </h3>
          <h3>
            <h3n> kālaṅkatapurisavaṇṇanā </h3n>
            <h4>
              <h4n> </h4n>
              <p>[03] 50^b^.^eb^ ^b^vilāta^eb^nti sivikaṃ. ^b^peta^eb^nti ito  paṭigataṃ. ^b^kālaṅkata^eb^nti katakālaṃ, yattakaṃ tena kālaṃ jīvitabbaṃ,  taṃ sabbaṃ katvā niṭṭhapetvā matanti attho. imampissa purimanayeneva  brahmāno dassesuṃ. ^b^yatra hi nāmā^eb^ti idhāpi yāya jātiyā  sati idaṃ tayaṃ paññāyati, dhikkatā sā jāti, ajātaṃ khemanti  jātiyā mūlaṃ khaṇanto nisīdi, tatiyena sallena viddho viya. </p>
            </h4>
          </h3>
          <h3>
            <h3n> pabbajitavaṇṇanā </h3n>
            <h4>
              <h4n> </h4n>
              <p>[03] 52^b^.^eb^ ^b^bhaṇḍu^eb^nti ^a^M2.0048^ea^ muṇḍaṃ. imampissa  purimanayeneva brahmāno dassesuṃ. ^b^sādhu dhammacariyā^eb^tiādīsu  ayaṃ deva dhammacaraṇabhāvo sādhūti cintetvā pabbajitoti evaṃ  ekamekassa padassa yojanā veditabbā. sabbāni cetāni  dasakusalakammapathavevacanāneva. avasāne pana ^b^avihiṃsā^eb^ti  karuṇāya pubbabhāgo. ^b^anukampā^eb^ti mettāya pubbabhāgo.  ^b^tenahī^eb^ti uyyojanatthe nipāto. pabbajitaṃ hissa disvā cittaṃ  pabbajjāya ninnaṃ jātaṃ. atha tena saddhiṃ kathetukāmo hutvā sārathiṃ  uyyojento ^b^tena hī^eb^tiādimāha. </p>
            </h4>
          </h3>
          <h3>
            <h3n> bodhisattapabbajjāvaṇṇanā </h3n>
            <h4>
              <h4n> </h4n>
              <p>[03] 54^b^.^eb^ ^b^atha^eb^ ^a^P2.0457^ea^ ^b^kho, bhikkhave^eb^ti -- ``pabbajitassa  sādhu dhammacariyā''tiādīni ca aññañca bahuṃ mahājanakāyena  rakkhiyamānassa puttadārasambādhe ghare vasato ādīnavapaṭisaṃyuttañceva  migabhūtena cetasā yathāsukhaṃ vane vasato pabbajitassa  vivekānisaṃsapaṭisaṃyuttañca dhammiṃ kathaṃ sutvā pabbajitukāmo hutvā --  atha kho, bhikkhave, vipassī kumāro sārathiṃ āmantesi.</p>
              <p>[03] imāni cattāri disvā pabbajitaṃ nāma sabbabodhisattānaṃ vaṃsova  tantiyeva paveṇīyeva. aññepi ca bodhisattā yathā ayaṃ vipassī  kumāro, evaṃ cirassaṃ cirassaṃ passanti. amhākaṃ pana bodhisatto  cattāripi ekadivasaṃyeva disvā mahābhinikkhamanaṃ nikkhamitvā  anomānadītīre ^a^V2.0043^ea^ pabbajito. teneva rājagahaṃ patvā tattha raññā  bimbisārena -- ``kimatthaṃ, paṇḍita, pabbajitosīti'' puṭṭho āha -- </p>
              <p>[21] ``jiṇṇañca disvā dukhitañca byādhitaṃ, </p>
              <p>[27] matañca disvā gatamāyusaṅkhayaṃ. </p>
              <p>[26] kāsāyavatthaṃ pabbajitañca disvā, </p>
              <p>[22] tasmā ahaṃ pabbajitomhi rājā''ti.. </p>
            </h4>
          </h3>
          <h3>
            <h3n> mahājanakāyānupabbajjāvaṇṇanā </h3n>
            <h4>
              <h4n> </h4n>
              <p>[03] 55^b^.^eb^ ^b^sutvāna tesa^eb^nti tesaṃ caturāsītiyā  pāṇasahassānaṃ sutvā etadahosi. ^b^orako^eb^ti ūnako lāmako.  ^b^anupabbajiṃsū^eb^ti anupabbajitāni ^a^M2.0049^ea^. kasmā panettha yathā  parato khaṇḍatissānaṃ anupabbajjāya -- ``bandhumatiyā rājadhāniyā  nikkhamitvā''ti vuttaṃ, evaṃ na vuttanti? nikkhamitvā sutattā.  ete kira sabbepi vipassissa kumārassa upaṭṭhākaparisāva, te pātova  upaṭṭhānaṃ āgantvā kumāraṃ adisvā pātarāsatthāya gantvā bhuttapātarāsā  āgamma ``kuhiṃ kumāro''ti pucchitvā ``uyyānabhūmiṃ gato''ti  sutvā ``tattheva naṃ dakkhissāmā''ti nikkhamantā nivattamānaṃ  sārathiṃ disvā -- ``kumāro pabbajito''ti cassa vacanaṃ sutvā  sutaṭṭhāneyeva sabbābharaṇāni omuñcitvā antarāpaṇato kāsāvapītāni  vatthāni āharāpetvā kesamassuṃ ohāretvā pabbajiṃsu. iti nagarato  nikkhamitvā bahinagare sutattā ettha -- ``bandhumatiyā rājadhāniyā  nikkhamitvā''ti na vuttaṃ.</p>
              <p>[03] ^b^cārikaṃ^eb^ ^a^P2.0458^ea^ ^b^caratī^eb^ti gatagataṭṭhāne mahāmaṇḍapaṃ katvā dānaṃ  sajjetvā āgamma svātanāya nimantito janassa āyācitabhikkhameva  paṭiggaṇhanto cattāro māse cārikaṃ cari.</p>
              <p>[03] ^b^ākiṇṇo^eb^ti iminā gaṇena parivuto. ayaṃ pana vitakko  bodhisattassa kadā uppannoti? sve visākhapuṇṇamā bhavissatīti  cātuddasīdivase. tadā kira so -- ``yatheva maṃ ime pubbe gihibhūtaṃ  parivāretvā caranti, idānipi tatheva, kiṃ iminā gaṇenā''ti  gaṇasaṅgaṇikāya ukkaṇṭhitvā ``ajjeva gacchāmī''ti cintetvā puna  ``ajja avelā, sace idāni gamissāmi, sabbeva ime jānissanti,  sveva gamissāmī''ti cintesi. taṃ divasañca uruvelagāmasadise  gāme gāmavāsino svātanāya nimantayiṃsu. te  caturāsītisahassānampi tesaṃ ^a^V2.0044^ea^ pabbajitānaṃ mahāpurisassa ca pāyāsameva  paṭiyādayiṃsu. atha mahāpuriso punadivase tasmiṃyeva gāme tehi  pabbajitehi saddhiṃ bhattakiccaṃ katvā vasanaṭṭhānameva agamāsi. tattha  te pabbajitā mahāpurisassa vattaṃ dassetvā attano attano  rattiṭṭhānadivāṭṭhānāni paviṭṭhā. bodhisattopi paṇṇasālaṃ pavisitvā  nisinno. </p>
              <p>[21] ``ṭhite majjhanhike kāle, sannisīvesu pakkhisu. </p>
              <p>[22] saṇateva brahāraññaṃ, taṃ bhayaṃ paṭibhāti ma''nti.. (saṃ0  ni0  1.15).</p>
              <p>[03] evarūpe ^a^M2.0050^ea^ avivekārāmānaṃ bhayakāle sabbasattānaṃ sadarathakāleyeva  -- ``ayaṃ kālo''ti nikkhamitvā paṇṇasālāya dvāraṃ pidahitvā  bodhimaṇḍābhimukho pāyāsi. aññadāpi ca tasmiṃ ṭhāne vicaranto  bodhimaṇḍaṃ passati, nisīdituṃ panassa cittaṃ na namitapubbaṃ. taṃ  divasaṃ panassa ñāṇaṃ paripākagataṃ, tasmā alaṅkataṃ bodhimaṇḍaṃ disvā  ārohanatthāya cittaṃ uppannaṃ. so dakkhiṇadisābhāgena upagamma  padakkhiṇaṃ katvā puratthimadisābhāge cuddasahatthaṃ pallaṅkaṃ paññapetvā  caturaṅgavīriyaṃ adhiṭṭhahitvā -- ``yāva buddho na homi, na tāva ito  vuṭṭhahāmī''ti paṭiññaṃ katvā nisīdi. idamassa vūpakāsaṃ sandhāya  -- ``ekova gaṇamhā vūpakaṭṭho vihāsī''ti vuttaṃ.</p>
              <p>[03] ^b^aññeneva^eb^ ^a^P2.0459^ea^ ^b^tānī^eb^ti te kira sāyaṃ bodhisattassa upaṭṭhānaṃ  āgantvā paṇṇasālaṃ parivāretvā nisinnā ``ativikālo jāto,  upadhārethā''ti vatvā paṇṇasālaṃ vivaritvā taṃ apassantāpi ``kuhiṃ  gato''ti nānubandhiṃsu, ``gaṇavāse nibbinno eko viharitukāmo  maññe mahāpuriso, buddhabhūtaṃyeva naṃ passissāmā''ti vatvā  antojambudīpābhimukhā cārikaṃ pakkantā. </p>
            </h4>
          </h3>
          <h3>
            <h3n> bodhisattābhivesavaṇṇanā </h3n>
            <h4>
              <h4n> </h4n>
              <p>[03] 57^b^.^eb^ ^b^vāsūpagatassā^eb^ti bodhimaṇḍe ekarattivāsaṃ  upagatassa. ^b^rahogatassā^eb^ti rahasi gatassa.  ^b^paṭisallīnassā^eb^ti ekībhāvavasena nilīnassa. ^b^kiccha^eb^nti  dukkhaṃ. ^b^cavati ca upapajjati cā^eb^ti idaṃ dvayaṃ pana aparāparaṃ  cutipaṭisandhiṃ sandhāya vuttaṃ. ^b^jarāmaraṇassā^eb^ti ettha yasmā  pabbajanto jiṇṇabyādhimatteyeva disvā pabbajito, tasmāssa  jarāmaraṇameva upaṭṭhāti. tenevāha ^a^V2.0045^ea^ -- ``jarāmaraṇassā''ti. iti  jarāmaraṇaṃ mūlaṃ katvā abhiniviṭṭhassa bhavaggato otarantassa viya --  atha kho, bhikkhave, vipassissa bodhisattassa etadahosi.</p>
              <p>[03] ^b^yonisomanasikārā^eb^ti upāyamanasikārā pathamanasikārā.  aniccādīni hi aniccāditova manasikaroto  yonisomanasikāro nāma hoti. ayañca -- ``kismiṃ nu kho  satijātiādīni honti, kismiṃ asati na hontī''ti  udayabbayānupassanāvasena pavattattā tesaṃ aññataro ^a^M2.0051^ea^. tasmāssa ito  yonisomanasikārā iminā upāyamanasikārena ^b^ahu paññāya  abhisamayo,^eb^ bodhisattassa paññāya yasmiṃ sati jarāmaraṇaṃ hoti,  tena jarāmaraṇakāraṇena saddhiṃ samāgamo ahosi. kiṃ pana tanti?  jāti. tenāha -- ``jātiyā kho sati jarāmaraṇaṃ hotī''ti. yā  cāyaṃ jarāmaraṇassa kāraṇapariggāhikā paññā, tāya saddhiṃ  bodhisattassa samāgamo ahosīti ayamettha attho. etenupāyena  sabbapadāni veditabbāni.</p>
              <p>[03] ^b^nāmarūpe kho sati viññāṇa^eb^nti ettha pana saṅkhāresu  sati viññāṇanti ca, avijjāya sati saṅkhārāti ca vattabbaṃ  bhaveyya, tadubhayampi na gahitaṃ. kasmā? avijjāsaṅkhārā hi  atīto bhavo tehi saddhiṃ ayaṃ vipassanā na ghaṭiyati. mahāpuriso  hi paccuppannavasena abhiniviṭṭhoti. nanu ca avijjāsaṅkhārehi  adiṭṭhehi na sakkā buddhena bhavitunti. saccaṃ na sakkā, iminā pana  te bhavaupādānataṇhāvaseneva diṭṭhāti. imasmiṃ ṭhāne ^a^P2.0460^ea^ vitthārato  paṭiccasamuppādakathā kathetabbā. sā panesā visuddhimagge kathitāva. </p>
              <p>[03] 58^b^.^eb^ ^b^paccudāvattatī^eb^ti paṭinivattati. katamaṃ  panettha viññāṇaṃ paccudāvattatīti? paṭisandhiviññāṇampi  vipassanāñāṇampi. tattha paṭisandhiviññāṇaṃ paccayato paṭinivattati,  vipassanāñāṇaṃ ārammaṇato. ubhayampi nāmarūpaṃ nātikkamati,  nāmarūpato paraṃ na gacchati. ^b^ettāvatā jāyetha vā^eb^tiādīsu  viññāṇe nāmarūpassa paccaye honte, nāmarūpe ca viññāṇassa paccaye  honte, dvīsupi aññamaññapaccayesu hontesu ettakena jāyetha  vā...pe0... upapajjetha vā, ito hi paraṃ kiṃ aññaṃ jāyeyya  vā...pe0... upapajjeyya vā. nanu etadeva jāyati ca...pe0...  upapajjati cāti? evaṃ saddhiṃ aparāparacutipaṭisandhīhi pañca padāni  dassetvā puna taṃ ettāvatāti vuttamatthaṃ niyyātento -- ``yadidaṃ  nāmarūpapaccayā viññāṇaṃ, viññāṇapaccayā nāmarūpa''nti vatvā tato  paraṃ anulomapaccayākāravasena viññāṇapaccayā nāmarūpamūlaṃ ^a^V2.0046^ea^ āyatimpi  jātijarāmaraṇaṃ dassetuṃ ^b^nāmarūpapaccayā saḷāyatana^eb^ntiādimāha.  tattha ^b^kevalassa dukkhakkhandhassa samudayo hotī^eb^ti sakalassa  jātijarāmaraṇasokaparidevadukkhadomanassupāyāsādibhedassa dukkharāsissa  nibbatti hoti. iti mahāpuriso sakalassa vaṭṭadukkhassa nibbattiṃ  addasa. </p>
              <p>[03] 59^b^.^eb^ ^b^samudayo^eb^ ^a^M2.0052^ea^ ^b^samudayoti kho^eb^ti nibbatti  nibbattīti kho. ^b^pubbe ananussutesū^eb^ti na anussutesu  assutapubbesu. ^b^cakkhuṃ udapādī^eb^tiādīsu udayadassanapaññāvesā.  dassanaṭṭhena ^b^cakkhu,^eb^ ñātakaraṇaṭṭhena ^b^ñāṇaṃ,^eb^ pajānanaṭṭhena  ^b^paññā,^eb^ nibbijjhitvā paṭivijjhitvā uppannaṭṭhena ^b^vijjā,^eb^  obhāsaṭṭhena ca ^b^āloko^eb^ti vuttā. yathāha -- ``cakkhuṃ  udapādīti dassanaṭṭhena. ñāṇaṃ udapādīti ñātaṭṭhena. paññā  udapādīti pajānanaṭṭhena. vijjā udapādīti paṭivedhaṭṭhena. āloko  udapādīti obhāsaṭṭhena. cakkhudhammo dassanaṭṭho attho. ñāṇadhammo  ñātaṭṭho attho. paññādhammo pajānanaṭṭho attho. vijjādhammo  paṭivedhaṭṭho attho. āloko dhammo obhāsaṭṭho attho''ti (paṭi0  ma0 2.39). ettakehi padehi kiṃ ^a^P2.0461^ea^ kathitanti? imasmiṃ sati idaṃ  hotīti paccayasañjānanamattaṃ kathitaṃ. athavā vīthipaṭipannā  taruṇavipassanā kathitāti. </p>
              <p>[03] 61^b^.^eb^ ^b^adhigato kho myāya^eb^nti adhigato kho  me ayaṃ. ^b^maggo^eb^ti vipassanāmaggo. ^b^bodhāyā^eb^ti  catusaccabujjhanatthāya, nibbānabujjhanatthāya eva vā. api ca  bujjhatīti ^b^bodhi,^eb^ ariyamaggassetaṃ nāmaṃ, tadatthāyātipi vuttaṃ  hoti. vipassanāmaggamūlako hi ariyamaggoti. idāni taṃ  maggaṃ niyyātento -- ^b^``yadidaṃ  nāmarūpanirodhā^eb^tiādimāha. ettha ca  ^b^viññāṇanirodho^eb^tiādīhi paccattapadehi nibbānameva kathitaṃ.  iti mahāpuriso sakalassa vaṭṭadukkhassa anibbattinirodhaṃ addasa. </p>
              <p>[03] 62^b^.^eb^ ^b^nirodho nirodhoti kho^eb^ti anibbatti  anibbattiti kho. ^b^cakkhu^eb^ntiādīni vuttatthāneva. idha pana  sabbeheva etehi padehi -- ``imasmiṃ asati idaṃ na hotī''ti  nirodhasañjānanamattameva kathitaṃ, athavā vuṭṭhānagāminī balavavipassanā  kathitāti. </p>
              <p>[03] 63^b^.^eb^ ^b^aparena samayenā^eb^ti evaṃ paccayañca  paccayanirodhañca viditvā tato aparabhāge. ^b^upādānakkhandhesū^eb^ti  upādānassa paccayabhūtesu khandhesu. ^b^udayabbayānupassī^eb^ti tameva  paṭhamaṃ diṭṭhaṃ udayañca vayañca anupassamāno. ^b^vihāsī^eb^ti  sikhāpattaṃ vuṭṭhānagāminivipassanaṃ vahanto vihari. idaṃ kasmā vuttaṃ?  sabbeyeva hi pūritapāramino bodhisattā pacchimabhave puttassa  jātadivase ^a^V2.0047^ea^ ^a^M2.0053^ea^ mahābhinikkhamanaṃ nikkhamitvā pabbajitvā  padhānamanuyuñjitvā bodhipallaṅkamāruyha mārabalaṃ vidhamitvā paṭhamayāme  pubbenivāsaṃ anussaranti, dutiyayāme dibbacakkhuṃ visodhenti,  tatiyayāme paccayākāraṃ sammasitvā ānāpānacatutthajjhānato uṭṭhāya  pañcasu khandhesu abhinivisitvā udayabbayavasena samapaññāsa  lakkhaṇāni disvā yāva gotrabhuñāṇā vipassanaṃ vaḍḍhetvā ariyamaggena  sakale buddhaguṇe paṭivijjhanti. ayampi mahāpuriso pūritapāramī.  so yathāvuttaṃ sabbaṃ anukkamaṃ katvā pacchimayāme  ānāpānacatutthajjhānato uṭṭhāya pañcasu khandhesu abhinivisitvā  vuttappakāraṃ udayabbayavipassanaṃ ārabhi. taṃ dassetuṃ idaṃ vuttaṃ.</p>
              <p>[03] tattha ^a^P2.0462^ea^ ^b^iti rūpa^eb^nti idaṃ rūpaṃ, ettakaṃ rūpaṃ, ito uddhaṃ  rūpaṃ natthīti ruppanasabhāvañceva bhūtupādāyabhedañca ādiṃ katvā  lakkhaṇarasapaccupaṭṭhānapadaṭṭhānavasena anavasesarūpapariggaho vutto.  ^b^iti rūpassa samudayo^eb^ti iminā evaṃ pariggahitassa rūpassa  samudayadassanaṃ vuttaṃ. tattha ^b^itī^eb^ti evaṃ samudayo hotīti  attho. tassa vitthāro -- ``avijjāsamudayā rūpasamudayo,  taṇhāsamudayā rūpasamudayo, kammasamudayā rūpasamudayo, āhārasamudayā  rūpasamudayoti, nibbattilakkhaṇaṃ passantopi rūpakkhandhassa udayaṃ  passatī''ti evaṃ veditabbo. atthaṅgamepi ``avijjānirodhā  rūpanirodho...pe0... vipariṇāmalakkhaṇaṃ passantopi rūpakkhandhassa  nirodhaṃ passatī''ti (paṭi0 ma0 1.50) ayamassa vitthāro. </p>
              <p>[01] ^b^iti vedanā^eb^tiādīsupi ayaṃ vedanā, ettakā  vedanā, ito uddhaṃ vedanā natthi. ayaṃ saññā, ime saṅkhārā, idaṃ  viññāṇaṃ, ettakaṃ viññāṇaṃ, ito uddhaṃ viññāṇaṃ natthīti  vedayitasañjānanābhisaṅkharaṇavijānanasabhāvañceva sukhādirūpasaññādi  phassādi cakkhuviññāṇādi bhedañca ādiṃ katvā  lakkhaṇarasapaccupaṭṭhānapadaṭṭhānavasena  anavasesavedanāsaññāsaṅkhāraviññāṇapariggaho vutto. ^b^iti  vedanāya samudayo^eb^tiādīhi pana evaṃ pariggahitānaṃ  vedanāsaññāsaṅkhāraviññāṇānaṃ samudayadassanaṃ vuttaṃ. tatrāpi  ^b^itī^eb^ti evaṃ samudayo hotīti attho. tesampi vitthāro --  ``avijjāsamudayā vedanāsamudayo''ti (paṭi0 ma0 1.50) rūpe  vuttanayeneva veditabbo. ayaṃ pana viseso -- tīsu khandhesu  ``āhārasamudayā''ti avatvā ``phassasamudayā''ti vattabbaṃ.  viññāṇakkhandhe ``nāmarūpasamudayā''ti ^a^M2.0054^ea^ atthaṅgamapadampi tesaṃyeva  vasena yojetabbaṃ. ayamettha saṅkhepo, vitthāro pana  udayabbayavinicchayo sabbākāraparipūro visuddhimagge vutto.  ^b^tassa pañcasu upādānakkhandhesu udayabbayānupassino viharato^eb^ti  tassa vipassissa bodhisattassa imesu rūpādīsu pañcasu  upādānakkhandhesu samapaññāsalakkhaṇavasena udayabbayānupassino  viharato yathānukkamena vaḍḍhite vipassanāñāṇe anuppādanirodhena  nirujjhamānehi ^a^V2.0048^ea^ āsavasaṅkhātehi kilesehi anupādāya aggahetvāva  cittaṃ vimuccati, tadetaṃ ^a^P2.0463^ea^ maggakkhaṇe vimuccati nāma, phalakkhaṇe vimuttaṃ  nāma; maggakkhaṇe vā vimuttañceva vimuccati ca, phalakkhaṇe vimuttameva.</p>
              <p>[03] ettāvatā ca mahāpuriso sabbabandhanā vippamutto  sūriyarasmisamphuṭṭhamiva padumaṃ suvikasitacittasantāno cattāri  maggañāṇāni, cattāri phalañāṇāni, catasso paṭisambhidā,  catuyoniparicchedakañāṇaṃ, pañcagatiparicchedakañāṇaṃ, cha  asādhāraṇañāṇāni, sakale ca buddhaguṇe hatthagate katvā  paripuṇṇasaṅkappo bodhipallaṅke nisinnova -- </p>
              <p>[21] ``anekajātisaṃsāraṃ, sandhāvissaṃ anibbisaṃ. </p>
              <p>[22] gahakāraṃ gavesanto, dukkhā jāti punappunaṃ.. </p>
              <p>[21] gahakāraka diṭṭhosi, puna gehaṃ na kāhasi. </p>
              <p>[27] sabbā te phāsukā bhaggā, gahakūṭaṃ visaṅkhataṃ. </p>
              <p>[22] visaṅkhāragataṃ cittaṃ, taṇhānaṃ khayamajjhagā''ti..  (dha0 pa0 153, 154). </p>
              <p>[21] ``ayoghanahatasseva, jalato jātavedaso. </p>
              <p>[22] anupubbūpasantassa, yathā na ñāyate gati.. </p>
              <p>[21] evaṃ sammāvimuttānaṃ, kāmabandhoghatārinaṃ. </p>
              <p>[22] paññāpetuṃ gati natthi, pattānaṃ acalaṃ sukha''nti..  (udā0 80).</p>
              <p>[03] evaṃ manasi karonto sarade sūriyo viya, puṇṇacando viya ca  virocitthāti. </p>
              <p>[06] dutiyabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> brahmayācanakathāvaṇṇanā </h3n>
            <h4>
              <h4n> </h4n>
              <p>[03] 64^b^.^eb^ tatiyabhāṇavāre ^a^V2.0049^ea^ ^a^M2.0055^ea^ ^b^yaṃnūnāhaṃ dhammaṃ deseyya^eb^nti  yadi panāhaṃ dhammaṃ deseyyaṃ. ayaṃ pana vitakko kadā uppannoti?  buddhabhūtassa aṭṭhame sattāhe. so kira buddho hutvā sattāhaṃ bodhipallaṅke  nisīdi, sattāhaṃ bodhipallaṅkaṃ olokento aṭṭhāsi, sattāhaṃ ratanacaṅkame  caṅkami, sattāhaṃ ratanagabbhe dhammaṃ vicinanto nisīdi, sattāhaṃ  ajapālanigrodhe nisīdi, sattāhaṃ mucalinde nisīdi, sattāhaṃ  rājāyatane nisīdi. tato uṭṭhāya aṭṭhame sattāhe puna āgantvā  ajapālanigrodhe nisinnamattasseva ^a^P2.0464^ea^ sabbabuddhānaṃ āciṇṇasamāciṇṇo  ayañceva ito anantaro ca vitakko uppannoti.</p>
              <p>[03] tattha ^b^adhigato^eb^ti paṭividdho. ^b^dhammo^eb^ti  catusaccadhammo. ^b^gambhīro^eb^ti uttānabhāvapaṭikkhepavacanametaṃ.  ^b^duddaso^eb^ti gambhīrattāva duddaso dukkhena daṭṭhabbo, na sakkā sukhena  daṭṭhuṃ. duddasattāva ^b^duranubodho^eb^ dukkhena avabujjhitabbo, na sakkā  sukhena avabujjhituṃ. ^b^santo^eb^ti nibbuto. ^b^paṇīto^eb^ti  atappako. idaṃ dvayaṃ lokuttarameva sandhāya vuttaṃ.  ^b^atakkāvacaro^eb^ti takkena avacaritabbo ogāhitabbo na hoti,  ñāṇeneva avacaritabbo. ^b^nipuṇo^eb^ti saṇho.  ^b^paṇḍitavedanīyo^eb^ti sammāpaṭipadaṃ paṭipannehi paṇḍitehi veditabbo.  ^b^ālayarāmā^eb^ti sattā pañcasu kāmaguṇesu allīyanti, tasmā te  ālayāti vuccanti. aṭṭhasatataṇhāvicaritāni ālayanti, tasmā  ālayāti vuccanti. tehi ālayehi ramantīti ^b^ālayarāmā.^eb^  ālayesu ratāti ^b^ālayaratā.^eb^ ālayesu suṭṭhu muditāti  ^b^ālayasammuditā.^eb^ yatheva hi susajjitaṃ  pupphaphalabharitarukkhādisampannaṃ uyyānaṃ paviṭṭho rājā tāya tāya  sampattiyā ramati, pamudito āmodito hoti, na ukkaṇṭhati, sāyaṃ  nikkhamituṃ na icchati, evamimehipi kāmālayataṇhālayehi sattā  ramanti, saṃsāravaṭṭe pamuditā anukkaṇṭhitā vasanti. tena nesaṃ bhagavā  duvidhampi ālayaṃ uyyānabhūmiṃ viya dassento --  ``ālayarāmā''tiādimāha.</p>
              <p>[03] ^b^yadida^eb^nti nipāto, tassa ṭhānaṃ sandhāya -- ``yaṃ  ida''nti, paṭiccasamuppādaṃ sandhāya -- ``yo aya''nti evamattho  daṭṭhabbo. ^b^idappaccayatāpaṭiccasamuppādo^eb^ti imesaṃ paccayā  idappaccayā, idappaccayā eva idappaccayatā, idappaccayatā ca sā  paṭiccasamuppādo cāti idappaccayatāpaṭiccasamuppādo.  saṅkhārādipaccayānaṃ ^a^M2.0056^ea^ avijjādīnaṃ etaṃ adhivacanaṃ.  ^b^sabbasaṅkhārasamatho^eb^tiādi sabbaṃ nibbānameva. yasmā hi taṃ  āgamma sabbasaṅkhāravipphanditāni sammanti ^a^V2.0050^ea^ vūpasammanti tasmā --  ``sabbasaṅkhārasamatho''ti vuccati. yasmā ca taṃ āgamma sabbe  upadhayo paṭinissaṭṭhā honti, sabbā taṇhā khīyanti ^a^P2.0465^ea^, sabbe  kilesarāgā virajjanti, sabbaṃ dukkhaṃ nirujjhati, tasmā  ``sabbūpadhipaṭinissaggo taṇhākkhayo virāgo nirodho''ti vuccati.  sā panesā taṇhā bhavena bhavaṃ, phalena vā saddhiṃ kammaṃ vinati  saṃsibbatīti katvā vānanti vuccati. tato vānato nikkhantanti  ^b^nibbānaṃ. so mamassa kilamatho^eb^ti yā ajānantānaṃ desanā  nāma, so mama kilamatho assa, sā mama vihesā assāti attho.  kāyakilamatho ceva kāyavihesā ca assāti vuttaṃ hoti, citte pana  ubhayampetaṃ buddhānaṃ natthi. </p>
              <p>[03] 65^b^.^eb^ ^b^apissū^eb^ti anubrūhanatthe nipāto. so  -- ``na kevalaṃ etadahosi, imāpi gāthā paṭibhaṃsū''ti dīpeti.  ^b^vipassi^eb^ntiādīsu vipassissa bhagavato arahato  sammāsambuddhassāti attho. ^b^anacchariyā^eb^ti anuacchariyā.  ^b^paṭibhaṃsū^eb^ti paṭibhānasaṅkhātassa ñāṇassa gocarā ahesuṃ,  parivitakkayitabbataṃ pāpuṇiṃsu.</p>
              <p>[03] ^b^kicchenā^eb^ti dukkhena, na dukkhāya paṭipadāya.  buddhānañhi cattāropi maggā sukhapaṭipadāva honti. pāramīpūraṇakāle  pana sarāgasadosasamohasseva sato āgatāgatānaṃ yācakānaṃ  alaṅkatapaṭiyattaṃ sīsaṃ chinditvā galalohitaṃ nīharitvā suañjitāni  akkhīni uppāṭetvā kulavaṃsapadīpakaṃ puttaṃ manāpacāriniṃ bhariyanti  evamādīni dentassa aññāni ca khantivādisadisesu attabhāvesu  chejjabhejjādīni pāpuṇantassa āgamanīyapaṭipadaṃ sandhāyetaṃ vuttaṃ.  ^b^hala^eb^nti ettha hakāro nipātamatto, alanti attho.  ^b^pakāsitu^eb^nti desetuṃ; evaṃ kicchena adhigatassa dhammassa alaṃ  desetuṃ; ko attho desitenāti vuttaṃ hoti. ^b^rāgadosaparetehī^eb^ti  rāgadosaphuṭṭhehi rāgadosānugatehi vā.</p>
              <p>[03] ^b^paṭisotagāmi^eb^nti niccādīnaṃ paṭisotaṃ aniccaṃ  dukkhamanattāsubhanti evaṃ gataṃ catusaccadhammaṃ. ^b^rāgarattā^eb^ti  kāmarāgena bhavarāgena diṭṭhirāgena ca rattā. ^b^na dakkhantī^eb^ti  aniccaṃ dukkhamanattā asubhanti iminā sabhāvena na passissanti  ^a^M2.0057^ea^, te apassante ko sakkhissati evaṃ gāhāpetuṃ? ^b^tamokhandhena  āvuṭā^eb^ti ^a^P2.0466^ea^ avijjārāsinā ajjhotthaṭā.</p>
              <p>[03] ^b^appossukkatāyā^eb^ti nirussukkabhāvena, adesetukāmatāyāti  attho. kasmā panassa evaṃ cittaṃ nami? nanu esa -- ``mutto  mocessāmī, tiṇṇo tāressāmi'', </p>
              <p>[21] ``kiṃ ^a^V2.0051^ea^ me aññātavesena, dhammaṃ sacchikatenidha. </p>
              <p>[22] sabbaññutaṃ pāpuṇitvā, santāressaṃ sadevaka''nti..</p>
              <p>[03] patthanaṃ katvā pāramiyo pūretvā sabbaññutaṃ pattoti. saccametaṃ,  paccavekkhaṇānubhāvena panassa evaṃ cittaṃ nami. tassa hi sabbaññutaṃ  patvā sattānaṃ kilesagahanataṃ dhammassa ca gambhīrataṃ paccavekkhantassa  sattānaṃ kilesagahanatā ca dhammagambhīratā ca sabbākārena pākaṭā jātā.  athassa -- ``ime sattā kañjikapuṇṇalābu viya takkabharitacāṭi  viya vasātelapītapilotikā viya añjanamakkhitahatthā viya  kilesabharitā atisaṃkiliṭṭhā rāgarattā dosaduṭṭhā mohamūḷhā, te kiṃ  nāma paṭivijjhissantī''ti cintayato  kilesagahanapaccavekkhaṇānubhāvenāpi evaṃ cittaṃ nami.</p>
              <p>[03] ``ayañca dhammo pathavīsandhārakaudakakkhandho viya gambhīro,  pabbatena paṭicchādetvā ṭhapito sāsapo viya duddaso, satadhā bhinnassa  vālassa koṭiyā koṭiṃ paṭipādanaṃ viya duranubodho, nanu mayā hi  imaṃ dhammaṃ paṭivijjhituṃ vāyamantena adinnaṃ dānaṃ nāma natthi,  arakkhitaṃ sīlaṃ nāma natthi, aparipūritā kāci pāramī nāma natthi.  tassa me nirussāhaṃ viya mārabalaṃ vidhamantassāpi pathavī na  kampittha, paṭhamayāme pubbenivāsaṃ anussarantassāpi na kampittha,  majjhimayāme dibbacakkhuṃ visodhentassāpi na kampittha, pacchimayāme  pana paṭiccasamuppādaṃ paṭivijjhantasseva me dasasahassilokadhātu  kampittha. iti mādisenāpi tikkhañāṇena kicchenevāyaṃ dhammo  paṭividdho taṃ lokiyamahājanā kathaṃ paṭivijjhissantī''ti  dhammagambhīratāpaccavekkhaṇānubhāvenāpi evaṃ cittaṃ namīti veditabbaṃ.</p>
              <p>[03] apica ^a^M2.0058^ea^ brahmunā yācite desetukāmatāyapissa evaṃ cittaṃ  ^a^P2.0467^ea^ nami.  jānāti hi bhagavā -- ``mama appossukkatāya citte namamāne maṃ  mahābrahmā dhammadesanaṃ yācissati, ime ca sattā brahmagarukā, te  `satthā kira dhammaṃ na desetukāmo ahosi, atha naṃ mahābrahmā  yācitvā desāpesi, santo vata bho dhammo, paṇīto vata bho  dhammo'ti maññamānā sussūsissantī''ti. imampissa kāraṇaṃ paṭicca  appossukkatāya cittaṃ nami, no dhammadesanāyāti veditabbaṃ. </p>
              <p>[03] 66^b^.^eb^ ^b^aññatarassā^eb^ti ettha kiñcāpi  ``aññataro''ti vuttaṃ, atha kho imasmiṃ cakkavāḷe jeṭṭhakamahābrahmā  esoti veditabbo. ^b^nassati vata bho loko^eb^ti so kira imaṃ  saddaṃ tathā nicchāresi, yathā dasasahassilokadhātubrahmāno sutvā sabbe  sannipatiṃsu. ^b^yatra hi nāmā^eb^ti ^a^V2.0052^ea^ yasmiṃ nāma loke.  ^b^purato pāturahosī^eb^ti tehi dasahi brahmasahassehi saddhiṃ  pāturahosi. ^b^apparajakkhajātikā^eb^ti paññāmaye akkhimhi appaṃ  parittaṃ rāgadosamoharajaṃ etesaṃ, evaṃ sabhāvāti apparajakkhajātikā.  ^b^assavanatā^eb^ti assavanatāya. ^b^bhavissantī^eb^ti purimabuddhesu  dasapuññakiriyavatthuvasena katādhikārā paripākagatā padumāni viya  sūriyarasmisamphassaṃ, dhammadesanaṃyeva ākaṅkhamānā  catuppadikagāthāvasāne ariyabhūmiṃ okkamanārahā na eko, na dve,  anekasatasahassā dhammassa aññātāro bhavissantīti dasseti. </p>
              <p>[03] 69^b^.^eb^ ^b^ajjhesana^eb^nti evaṃ tikkhattuṃ yācanaṃ.  ^b^buddhacakkhunā^eb^ti indriyaparopariyattañāṇena ca āsayānusayañāṇena  ca. imesañhi dvinnaṃ ñāṇānaṃ ``buddhacakkhū''ti nāmaṃ,  sabbaññutaññāṇassa ``samantacakkhū''ti, tiṇṇaṃ maggañāṇānaṃ  ``dhammacakkhū''ti. ^b^apparajakkhe^eb^tiādīsu yesaṃ vuttanayeneva  paññācakkhumhi rāgādirajaṃ appaṃ, te ^b^apparajakkhā.^eb^ yesaṃ taṃ  mahantaṃ, te ^b^mahārajakkhā.^eb^ yesaṃ saddhādīni indriyāni  tikkhāni, te ^b^tikkhindriyā.^eb^ yesaṃ tāni mudūni, te  ^b^mudindriyā.^eb^ yesaṃ teyeva saddhādayo ākārā sundarā, te  ^b^svākārā.^eb^ ye kathitakāraṇaṃ sallakkhenti, sukhena sakkā honti  viññāpetuṃ, te ^b^suviññāpayā.^eb^ ye paralokañceva vajjañca bhayato  passanti, te ^b^paralokavajjabhayadassāvino^eb^ nāma.</p>
              <p>[03] ayaṃ ^a^M2.0059^ea^ ^a^P2.0468^ea^ panettha pāḷi -- ``saddho puggalo apparajakkho, assaddho  puggalo mahārajakkho.... āraddhavīriyo...pe0... kusīto...  upaṭṭhitassati... muṭṭhassati... samāhito... asamāhito... paññavā...  duppañño puggalo mahārajakkho. tathā saddho puggalo  tikkhindriyo...pe0... paññavā puggalo paralokavajjabhayadassāvī,  duppañño puggalo na paralokavajjabhayadassāvī. ^b^loko^eb^ti  khandhaloko, dhātuloko, āyatanaloko, sampattibhavaloko,  vipattibhavaloko, sampattisambhavaloko, vipattisambhavaloko. eko  loko -- sabbe sattā āhāraṭṭhitikā. dve lokā -- nāmañca  rūpañca. tayo lokā -- tisso vedanā. cattāro lokā --  cattāro āhārā. pañca lokā -- pañcupādānakkhandhā. cha lokā  -- cha ajjhattikāni āyatanāni. satta lokā -- satta  viññāṇaṭṭhitiyo. aṭṭha lokā -- aṭṭha lokadhammā. nava lokā --  nava sattāvāsā. dasa lokā -- dasāyatanāni. dvādasa lokā --  dvādasāyatanāni. aṭṭhārasa lokā -- aṭṭhārasa dhātuyo.  ^b^vajja^eb^nti sabbe kilesā vajjaṃ, sabbe duccaritā vajjaṃ, sabbe  abhisaṅkhārā vajjaṃ, sabbe bhavagāmikammā vajjaṃ. iti imasmiñca  loke imasmiñca vajje tibbā bhayasaññā paccupaṭṭhitā hoti, seyyathāpi  ukkhittāsike vadhake ^a^V2.0053^ea^. imehi paññāsāya ākārehi imāni  pañcindriyāni jānāti passati aññāti paṭivijjhati, idaṃ  tathāgatassa indriyaparopariyatte ñāṇa''nti (paṭi0 ma0 1.112).</p>
              <p>[03] ^b^uppaliniya^eb^nti uppalavane. itaresupi eseva nayo.  ^b^antonimuggaposīnī^eb^ti yāni aññānipi padumāni  antonimuggāneva posayanti. ^b^udakaṃ accuggamma ṭhitānī^eb^ti  udakaṃ atikkamitvā ṭhitāni. tattha yāni accuggamma ṭhitāni, tāni  sūriyarasmisamphassaṃ āgamayamānāni ṭhitāni ajja pupphanakāni.  yāni samodakaṃ ṭhitāni, tāni sve pupphanakāni. yāni  udakānuggatāni antoudakaposīni, tāni tatiyadivase pupphanakāni.  udakā pana anuggatāni aññānipi sarojauppalādīni nāma  ^a^P2.0469^ea^ atthi, yāni neva pupphissanti, macchakacchapabhakkhāneva bhavissanti,  tāni pāḷiṃ nārūḷhāni. āharitvā pana dīpetabbānīti dīpitāni.  yatheva hi tāni catubbidhāni pupphāni, evameva ugghaṭitaññū,  vipañcitaññū, neyyo, padaparamoti cattāro puggalā. tattha yassa  ^a^M2.0060^ea^ puggalassa saha udāhaṭavelāya dhammābhisamayo hoti, ayaṃ vuccati  puggalo ^b^ugghaṭitaññū.^eb^ yassa puggalassa saṅkhittena bhāsitassa  vitthārena atthe vibhajiyamāne dhammābhisamayo hoti, ayaṃ vuccati  puggalo ^b^vipañcitaññū.^eb^ yassa puggalassa uddesato paripucchato  yonisomanasikaroto kalyāṇamitte sevato bhajato payirupāsato  anupubbena dhammābhisamayo hoti, ayaṃ vuccati puggalo ^b^neyyo.^eb^  yassa puggalassa bahumpi suṇato bahumpi bhaṇato bahumpi gaṇhato  bahumpi dhārayato bahumpi vācayato na tāya jātiyā dhammābhisamayo  hoti, ayaṃ vuccati puggalo ^b^padaparamo^eb^ (pu0 pa0 148, 149,  150, 151).</p>
              <p>[03] tattha bhagavā uppalavanādisadisaṃ dasasahassilokadhātuṃ  olokento -- ``ajja pupphanakāni viya ugghaṭitaññū, sve  pupphanakāni viya vipañcitaññū, tatiyadivase pupphanakāni viya  neyyo, macchakacchapabhakkhāni viya padaparamo''ti addasa. passanto  ca -- ``ettakā apparajakkhā, ettakā mahārajakkhā. tatrāpi ettakā  ugghaṭitaññū''ti evaṃ sabbākārato addasa. tattha tiṇṇaṃ puggalānaṃ  imasmiṃyeva attabhāve bhagavato dhammadesanā atthaṃ sādheti, padaparamānaṃ  anāgate vāsanatthāya hoti.</p>
              <p>[03] atha bhagavā imesaṃ catunnaṃ puggalānaṃ atthāvahaṃ dhammadesanaṃ  viditvā desetukamyataṃ uppādetvā puna te sabbesupi tīsu bhavesu sabbe  satte bhabbābhabbavasena dve koṭṭhāse akāsi. ye sandhāya vuttaṃ --  ``ye te sattā kammāvaraṇena samannāgatā, vipākāvaraṇena samannāgatā,  kilesāvaraṇena ^a^V2.0054^ea^ samannāgatā, assaddhā acchandikā duppaññā abhabbā  niyāmaṃ okkamituṃ kusalesu dhammesu sammattaṃ, ime te sattā abhabbā.  katame sattā bhabbā? ye te sattā na kammāvaraṇena...pe0...ime te  sattā bhabbā''ti (vibha0 827; paṭi0 ma0 1.114).</p>
              <p>[03] tattha sabbepi abhabbapuggale ^a^P2.0470^ea^ pahāya bhabbapuggaleyeva ñāṇena  pariggahetvā -- ``ettakā rāgacaritā, ettakā  dosamohavitakkasaddhābuddhicaritā''ti cha koṭṭhāse akāsi. evaṃ katvā  -- ``dhammaṃ desessāmī''ti cintesi ^a^M2.0061^ea^. brahmā taṃ ñatvā  somanassajāto bhagavantaṃ gāthāhi ajjhabhāsi. idaṃ sandhāya --  ``atha kho so, bhikkhave, mahābrahmā''tiādi vuttaṃ. </p>
              <p>[03] 70^b^.^eb^ tattha ^b^ajjhabhāsī^eb^ti adhiabhāsi,  adhikicca ārabbha abhāsīti attho.</p>
              <p>[03] ^b^sele yathā pabbatamuddhaniṭṭhito^eb^ti selamaye ekagghane  pabbatamuddhani yathāṭhitova, na hi tattha ṭhitassa dassanatthaṃ  gīvukkhipanapasāraṇādikiccaṃ atthi. ^b^tathūpama^eb^nti tappaṭibhāgaṃ  selapabbatūpamaṃ. ayaṃ panettha saṅkhepattho, yathā selapabbatamuddhani  yathāṭhitova cakkhumā puriso samantato janataṃ passeyya, tathā tvampi  sumedha, sundarapaññasabbaññutaññāṇena samantacakkhu bhagavā dhammamayaṃ  paññāmayaṃ pāsādamāruyha sayaṃ apetasoko sokāvatiṇṇaṃ  jātijarābhibhūtaṃ janataṃ apekkhassu, upadhāraya upaparikkha.</p>
              <p>[03] ayamettha adhippāyo -- yathā hi pabbatapāde samantā mahantaṃ  khettaṃ katvā tattha kedārapāḷīsu kuṭikāyo katvā rattiṃ aggiṃ jāleyyuṃ.  caturaṅgasamannāgatañca andhakāraṃ assa. athassa pabbatassa matthake  ṭhatvā cakkhumato purisassa bhūmiṃ olokayato neva khettaṃ, na  kedārapāḷiyo, na kuṭiyo, na tattha sayitamanussā paññāyeyyuṃ,  kuṭikāsu pana aggijālamattameva paññāyeyya. evaṃ dhammapāsādamāruyha  sattanikāyaṃ olokayato tathāgatassa ye te akatakalyāṇā sattā, te  ekavihāre dakkhiṇajāṇupasse nisinnāpi buddhacakkhussa āpāthaṃ  nāgacchanti, rattiṃ khittasarā viya honti. ye pana katakalyāṇā  veneyyapuggalā, te tassa dūre ṭhitāpi āpāthaṃ āgacchanti, so aggi  viya himavantapabbato viya ca. vuttampi cetaṃ -- </p>
              <p>[21] ``dūre santo pakāsenti, himavantova pabbato. </p>
              <p>[22] asantettha na dissanti, rattiṃ khittā yathā sarā''ti..  (dha0 pa0 304).</p>
              <p>[03] ^b^uṭṭhehī^eb^ti ^a^P2.0471^ea^ ^a^V2.0055^ea^ bhagavato dhammadesanatthaṃ cārikacaraṇaṃ yācanto  bhaṇati. ^b^vīrā^eb^tiādīsu bhagavā vīriyavantatāya ^b^vīro,^eb^  devaputtamaccukilesamārānaṃ vijitattā ^a^M2.0062^ea^ ^b^vijitasaṅgāmo,^eb^  jātikantarādinittharaṇatthāya veneyyasatthavāhanasamatthatāya  ^b^satthavāho,^eb^ kāmacchandaiṇassa abhāvato ^b^aṇaṇo^eb^ti  veditabbo. </p>
              <p>[03] 71^b^.^eb^ ^b^apārutā^eb^ti vivaṭā. ^b^amatassa  dvārā^eb^ti ariyamaggo. so hi amatasaṅkhātassa nibbānassa dvāraṃ.  so mayā vivaritvā ṭhapitoti dasseti. ^b^pamuñcantu saddha^eb^nti  sabbe attano saddhaṃ pamuñcantu vissajjentu. pacchimapadadvaye ayamattho,  ahañhi attano paguṇaṃ suppavattitampi imaṃ paṇītaṃ uttamaṃ dhammaṃ  kāyavācākilamathasaññī hutvā na bhāsiṃ, idāni pana sabbe janā  saddhābhājanaṃ upanentu, pūressāmi tesaṃ saṅkappanti. </p>
            </h4>
          </h3>
          <h3>
            <h3n> aggasāvakayugavaṇṇanā </h3n>
            <h4>
              <h4n> </h4n>
              <p>[03] 73^b^.^eb^ ^b^bodhirukkhamūle^eb^ti bodhirukkhassa avidūre  ajapālanigrodhe antarahitoti attho. ^b^kheme migadāye^eb^ti  isipatanaṃ tena samayena khemaṃ nāma uyyānaṃ hoti, migānaṃ pana  abhayavāsatthāya dinnattā migadāyoti vuccati. taṃ sandhāya vuttaṃ --  ``kheme migadāye''ti. yathā ca vipassī bhagavā, evaṃ aññepi  buddhā paṭhamaṃ dhammadesanatthāya gacchantā ākāsena gantvā tattheva  otaranti. amhākaṃ pana bhagavā upakassa ājīvakassa upanissayaṃ  disvā -- ``upako imaṃ addhānaṃ paṭipanno, so maṃ disvā sallapitvā  gamissati. atha puna nibbindanto āgamma arahattaṃ  sacchikarissatī''ti ñatvā aṭṭhārasayojanamaggaṃ padasāva agamāsi.  ^b^dāyapālaṃ āmantesī^eb^ti disvāva punappunaṃ oloketvā --  ``ayyo no, bhante, āgato''ti vatvā upagataṃ āmantesi. </p>
              <p>[03] 75-6^b^.^eb^ ^b^anupubbiṃ katha^eb^nti dānakathaṃ, dānānantaraṃ  sīlaṃ, sīlānantaraṃ saggaṃ, saggānantaraṃ magganti evaṃ anupaṭipāṭikathaṃ  kathesi. tattha ^b^dānakatha^eb^nti idaṃ dānaṃ nāma sukhānaṃ nidānaṃ,  sampattīnaṃ mūlaṃ, bhogānaṃ patiṭṭhā, visamagatassa tāṇaṃ leṇaṃ gati  parāyaṇaṃ, idhalokaparalokesu dānasadiso avassayo ^a^P2.0472^ea^ patiṭṭhā ārammaṇaṃ  tāṇaṃ leṇaṃ gati parāyaṇaṃ natthi. idañhi avassayaṭṭhena  ratanamayasīhāsanasadisaṃ, patiṭṭhānaṭṭhena mahāpathavīsadisaṃ, ārammaṇaṭṭhena  ^a^M2.0063^ea^ ālambanarajjusadisaṃ. idañhi dukkhanittharaṇaṭṭhena nāvā,  samassāsanaṭṭhena saṅgāmasūro, bhayaparittāṇaṭṭhena susaṅkhatanagaraṃ,  maccheramalādīhi anupalittaṭṭhena padumaṃ, tesaṃ nidahanaṭṭhena aggi,  durāsadaṭṭhena ^a^V2.0056^ea^ āsīviso, asantāsanaṭṭhena sīho, balavantaṭṭhena hatthī,  abhimaṅgalasammataṭṭhena setausabho, khemantabhūmisampāpanaṭṭhena  valāhakāssarājā. dānañhi loke sakkasampattiṃ mārasampattiṃ  brahmasampattiṃ cakkavattisampattiṃ sāvakapāramiñāṇaṃ paccekabodhiñāṇaṃ  abhisambodhiñāṇaṃ detīti evamādidānaguṇapaṭisaṃyuttaṃ kathaṃ.</p>
              <p>[03] yasmā pana dānaṃ dadanto sīlaṃ samādātuṃ sakkoti, tasmā  tadanantaraṃ sīlakathaṃ kathesi. ^b^sīlakatha^eb^nti sīlaṃ nāmetaṃ  avassayo patiṭṭhā ārammaṇaṃ tāṇaṃ leṇaṃ gati parāyaṇaṃ.  idhalokaparalokasampattīnañhi sīlasadiso avassayo patiṭṭhā ārammaṇaṃ  tāṇaṃ leṇaṃ gati parāyaṇaṃ natthi, sīlasadiso alaṅkāro natthi,  sīlapupphasadisaṃ pupphaṃ natthi, sīlagandhasadiso gandho natthi,  sīlālaṅkārena hi alaṅkataṃ sīlakusumapiḷandhanaṃ sīlagandhānulittaṃ  sadevakopi loko olokento tittiṃ na gacchatīti  evamādisīlaguṇapaṭisaṃyuttaṃ kathaṃ.</p>
              <p>[03] idaṃ pana sīlaṃ nissāya ayaṃ saggo labbhatīti dassetuṃ  sīlānantaraṃ saggakathaṃ kathesi. ^b^saggakatha^eb^nti ayaṃ saggo nāma  iṭṭho kanto manāpo, niccamettha kīḷā, niccaṃ sampattiyo labbhanti,  cātumahārājikā devā navutivassasatasahassāni dibbasukhaṃ  dibbasampattiṃ paṭilabhanti, tāvatiṃsā tisso ca vassakoṭiyo saṭṭhi  ca vassasatasahassānīti evamādisaggaguṇapaṭisaṃyuttaṃ kathaṃ.  saggasampattiṃ kathayantānañhi buddhānaṃ mukhaṃ nappahoti. vuttampi cetaṃ  -- ``anekapariyāyena kho ahaṃ, bhikkhave, saggakathaṃ  katheyya''ntiādi.</p>
              <p>[03] evaṃ saggakathāya palobhetvā puna hatthiṃ alaṅkaritvā tassa  soṇḍaṃ chindanto viya -- ``ayampi saggo anicco addhuvo, na  ettha chandarāgo ^a^P2.0473^ea^ kātabbo''ti dassanatthaṃ -- ``appassādā kāmā  bahudukkhā bahupāyāsā, ādīnavo ettha bhiyyo''tiādinā (ma0 ni0  1.235; 2.42) nayena kāmānaṃ ādīnavaṃ ^a^M2.0064^ea^ okāraṃ saṃkilesaṃ kathesi.  tattha ^b^ādīnavo^eb^ti doso. ^b^okāro^eb^ti avakāro  lāmakabhāvo. ^b^saṃkileso^eb^ti tehi sattānaṃ saṃsāre saṃkilissanaṃ.  yathāha -- ``kilissanti vata bho sattā''ti (ma0 ni0  2.351). evaṃ kāmādīnavena tejjatvā ^b^nekkhamme ānisaṃsaṃ  pakāsesi,^eb^ pabbajjāya guṇaṃ pakāsesīti attho. sesaṃ  ambaṭṭhasuttavaṇṇanāyaṃ vuttanayañceva uttānatthañca. </p>
              <p>[03] 77^b^.^eb^ ^b^alatthu^eb^nti kathaṃ alatthuṃ?  ehibhikkhubhāvena. bhagavā kira tesaṃ iddhimayapattacīvarassūpanissayaṃ  olokento anekāsu jātīsu cīvaradānādīni disvā ^b^etha  bhikkhavo^eb^tiādimāha ^a^V2.0057^ea^. te tāvadeva bhaṇḍū kāsāyavasanā aṭṭhahi  bhikkhuparikkhārehi sarīrapaṭimukkeheva vassasatikattherā viya bhagavantaṃ  namassamānāva nisīdiṃsu.</p>
              <p>[03] ^b^sandassesī^eb^tiādīsu idhalokatthaṃ sandassesi, paralokatthaṃ  sandassesi. idhalokatthaṃ dassento aniccanti dassesi, dukkhanti  dassesi, anattāti dassesi, khandhe dassesi, dhātuyo dassesi,  āyatanāni dassesi, paṭiccasamuppādaṃ dassesi, rūpakkhandhassa udayaṃ  dassento pañca lakkhaṇāni dassesi, tathā vedanākkhandhādīnaṃ, tathā  vayaṃ dassentopi udayabbayavasena paññāsalakkhaṇāni dassesi,  paralokatthaṃ dassento nirayaṃ dassesi, tiracchānayoniṃ, pettivisayaṃ,  asurakāyaṃ, tiṇṇaṃ kusalānaṃ vipākaṃ, channaṃ devalokānaṃ, navannaṃ  brahmalokānaṃ sampattiṃ dassesi.</p>
              <p>[03] ^b^samādapesī^eb^ti  catupārisuddhisīlaterasadhutaṅgadasakathāvatthuādike kalyāṇadhamme  gaṇhāpesi.</p>
              <p>[03] ^b^samuttejesī^eb^ti suṭṭhu uttejesi, abbhussāhesi.  idhalokatthañceva paralokatthañca tāsetvā tāsetvā adhigataṃ viya katvā  kathesi. dvattiṃsakammakāraṇapañcavīsatimahābhayappabhedañhi idhalokatthaṃ  buddhe bhagavati tāsetvā tāsetvā kathayante pacchābāhaṃ, gāḷhabandhanaṃ  bandhitvā cātumahāpathe pahārasatena tāḷetvā dakkhiṇadvārena ^a^P2.0474^ea^ niyyamāno  viya āghātanabhaṇḍikāya ṭhapitasīso viya sūle uttāsito viya  mattahatthinā maddiyamāno viya ca saṃviggo hoti. paralokatthañca  ^a^M2.0065^ea^ kathayante nirayādīsu nibbatto viya devalokasampattiṃ anubhavamāno  viya ca hoti.</p>
              <p>[03] ^b^sampahaṃsesī^eb^ti paṭiladdhaguṇena codesi, mahānisaṃsaṃ katvā  kathesīti attho.</p>
              <p>[03] ^b^saṅkhārānaṃ ādīnava^eb^nti heṭṭhā paṭhamamaggādhigamatthaṃ  kāmānaṃ ādīnavaṃ kathesi, idha pana uparimaggādhigamatthaṃ --  ``aniccā, bhikkhave, saṅkhārā addhuvā anassāsikā, yāvañcidaṃ,  bhikkhave, alameva sabbasaṅkhāresu nibbindituṃ alaṃ virajjituṃ alaṃ  vimuccitu''ntiādinā (a0 ni0  7.66; saṃ0 ni0  2.134)  nayena saṅkhārānaṃ ādīnavañca lāmakabhāvañca tappaccayañca kilamathaṃ  pakāsesi. yathā ca tattha nekkhamme, evamidha -- ``santamidaṃ,  bhikkhave, nibbānaṃ nāma paṇītaṃ tāṇaṃ leṇa''ntiādinā nayena  nibbāne ānisaṃsaṃ pakāsesi. </p>
            </h4>
          </h3>
          <h3>
            <h3n> mahājanakāyapabbajjāvaṇṇanā </h3n>
            <h4>
              <h4n> </h4n>
              <p>[03] 78^b^.^eb^ ^b^mahājanakāyo^eb^ti ^a^V2.0058^ea^ tesaṃyeva dvinnaṃ kumārānaṃ  upaṭṭhākajanakāyoti. </p>
              <p>[03] 80^b^.^eb^ ^b^bhagavantaṃ saraṇaṃ gacchāma, dhammañcā^eb^ti  saṅghassa aparipuṇṇattā dvevācikameva saraṇamagamaṃsu. </p>
              <p>[03] 81^b^.^eb^ ^b^alatthu^eb^nti pubbe vuttanayeneva  ehibhikkhubhāveneva alatthuṃ. ito anantare pabbajitavārepi eseva  nayo. </p>
            </h4>
          </h3>
          <h3>
            <h3n> cārikāanujānanavaṇṇanā </h3n>
            <h4>
              <h4n> </h4n>
              <p>[03] 85^b^.^eb^ ^b^parivitakko udapādī^eb^ti kadā udapādi?  sambodhito satta saṃvaccharāni satta māse satta divase atikkamitvā  udapādi. bhagavā kira pitusaṅgahaṃ karonto vihāsi. rājāpi  cintesi -- ``mayhaṃ jeṭṭhaputto nikkhamitvā buddho jāto, dutiyaputto  me nikkhamitvā aggasāvako jāto, purohitaputto dutiyāggasāvako,  ime ca avasesā bhikkhū gihikālepi mayhaṃ puttameva parivāretvā  vicariṃsu. ime sabbe idānipi ^a^M2.0066^ea^ mayhaṃyeva bhāro, ahameva ca ne  catūhi paccayehi upaṭṭhahissāmi, aññesaṃ okāsaṃ na dassāmī''ti  vihāradvārakoṭṭhakato paṭṭhāya yāva rājagehadvārā ubhayato khadirapākāraṃ  kārāpetvā kilañjehi chādāpetvā vatthehi paṭicchādāpetvā upari ca  chādāpetvā suvaṇṇatārakavicittaṃ samolambitatālakkhandhamattaṃ  vividhapupphadāmavitānaṃ kārāpetvā heṭṭhā bhūmiyaṃ cittattharaṇehi  ^a^P2.0475^ea^ santharāpetvā anto ubhosu passesu mālāvacchake puṇṇaghaṭe,  sakalamaggavāsatthāya ca gandhantare pupphāni pupphantare gandhe ca  ṭhapāpetvā bhagavato kālaṃ ārocāpesi.</p>
              <p>[03] bhagavā bhikkhusaṅghaparivuto antosāṇiyāva rājagehaṃgantvā  bhattakiccaṃ katvā vihāraṃ paccāgacchati. añño koci daṭṭhumpi na  labhati, kuto pana bhikkhaṃ vā dātuṃ, pūjaṃ vā kātuṃ, dhammaṃ vā sotuṃ.  nāgarā cintesuṃ -- ``ajja satthu loke uppannassa  sattamāsādhikāni sattasaṃvaccharāni, mayañca daṭṭhumpi na labhāma, pageva  bhikkhaṃ vā dātuṃ, pūjaṃ vā kātuṃ, dhammaṃ vā sotuṃ. rājā --  `mayhameva buddho, mayhameva dhammo, mayhameva saṅgho'ti mamāyitvā  sayameva upaṭṭhahi. satthā ca uppajjamāno sadevakassa lokassa  atthāya hitāya uppanno. na hi raññoyeva ^a^V2.0059^ea^ nirayo uṇho assa,  aññesaṃ nīluppalavanasadiso. tasmā rājānaṃ vadāma. sace no  satthāraṃ deti, iccetaṃ kusalaṃ. no ce deti, raññā saddhiṃ  yujjhitvāpi saṅghaṃ gahetvā dānādīni puññāni karoma. na sakkā  kho pana suddhanāgareheva evaṃ kātuṃ, ekaṃ jeṭṭhapurisampi gaṇhāmā''ti.</p>
              <p>[03] te senāpatiṃ upasaṅkamitvā tassetamatthaṃ ārocetvā --  ``sāmi, kiṃ amhākaṃ pakkho hosi, udāhu rañño''ti āhaṃsu. so  -- ``ahaṃ tumhākaṃ pakkho homi, api ca kho pana paṭhamadivaso  mayhaṃ dātabbo''ti. te sampaṭicchiṃsu. so rājānaṃ upasaṅkamitvā  -- ``nāgarā, deva, tumhākaṃ kupitā''ti āha. kimatthaṃ tātāti?  satthāraṃ kira tumheyeva upaṭṭhahatha, amhe na labhāmāti. sace idānipi  labhanti, na kuppanti, alabhantā tumhehi saddhiṃ yujjhitukāmā devāti.  yujjhāmi, tāta, nāhaṃ bhikkhusaṅghaṃ demīti. deva tumhākaṃ dāsā  tumhehi saddhiṃ yujjhāmāti vadanti, tumhe kaṃ gaṇhitvā yujjhissathāti?  nanu tvaṃ senāpatīti? nāgarehi vinā na ^a^M2.0067^ea^ samattho ahaṃ devāti.  tato rājā -- ``balavanto nāgarā, senāpatipi tesaññeva pakkho''ti  ñatvā ``aññānipi sattamāsādhikāni sattasaṃvaccharāni mayhaṃ  bhikkhusaṅghaṃ dadantū''ti āha. nāgarā ^a^P2.0476^ea^ na sampaṭicchiṃsu. rājā --  ``cha vassāni, pañca, cattāri, tīṇi, dve, ekavassa''nti hāpesi.  evaṃ hāpentepi na sampaṭicchiṃsu. aññe satta divase yāci.  nāgarā -- ``atikakkhaḷaṃ dāni raññā saddhiṃ kātuṃ na vaṭṭatī''ti  anujāniṃsu.</p>
              <p>[03] rājā sattamāsādhikānaṃ sattannaṃ saṃvaccharānaṃ sajjitaṃ dānamukhaṃ  sattannameva divasānaṃ vissajjetvā cha divase kesañci apassantānaṃyeva  dānaṃ datvā sattame divase nāgare pakkosāpetvā -- ``sakkhissatha,  tāta, evarūpaṃ dānaṃ dātu''nti āha. tepi -- ``nanu amheyeva  nissāya taṃ devassa uppanna''nti vatvā -- ``sakkhissāmā''ti  āhaṃsu. rājā piṭṭhihatthena assūni puñchamāno bhagavantaṃ vanditvā --  ``bhante, ahaṃ aṭṭhasaṭṭhibhikkhusatasahassaṃ aññassa vāraṃ akatvā  yāvajīvaṃ catūhi paccayehi upaṭṭhahissāmīti cintesiṃ. nāgarā na  dāni me anuññātā, nāgarā hi `mayaṃ dānaṃ dātuṃ na labhāmā'ti  kuppanti. bhagavā sve paṭṭhāya tesaṃ anuggahaṃ karothā''ti āha.</p>
              <p>[03] atha dutiyadivase senāpati mahādānaṃ sajjetvā -- ``ajja  yathā añño koci ekabhikkhampi na deti, evaṃ rakkhathā''ti samantā  purise ṭhapesi. taṃ divasaṃ seṭṭhibhariyā rodamānā dhītaraṃ āha --  ``sace, amma, tava pitā jīveyya, ajjāhaṃ paṭhamaṃ dasabalaṃ  bhojeyya''nti ^a^V2.0060^ea^. sā taṃ āha -- ``amma, mā cintayi, ahaṃ tathā  karissāmi yathā buddhappamukho bhikkhusaṅgho paṭhamaṃ amhākaṃ bhikkhaṃ  paribhuñjissatī''ti. tato satasahassagghanikāya suvaṇṇapātiyā  nirudakapāyāsassa pūretvā sappimadhusakkarādīhi abhisaṅkharitvā  aññāya pātiyā paṭikujjitvā taṃ sumanamālāguḷehi parikkhipitvā  mālāguḷasadisaṃ katvā bhagavato gāmaṃ pavisanavelāya sayameva  ukkhipitvā dāsigaṇaparivutā nagarā nikkhami. antarāmagge  senāpatiupaṭṭhākā -- ``amma, mā ito agamā''ti vadanti.  mahāpuññā nāma manāpakathā honti, na ca tesaṃ punappunaṃ bhaṇantānaṃ  kathā paṭikkhipituṃ sakkā hoti. sā -- ``cūḷapitā mahāpitā  mātulā kissa tumhe gantuṃ na dethā''ti āha. senāpatinā  ^a^P2.0477^ea^ --  ``aññassa kassaci khādanīyabhojanīyaṃ dātuṃ mā dethā''ti ṭhapitamha  ammāti. kiṃ pana me hatthe khādanīyaṃ bhojanīyaṃ passathāti?  mālāguḷaṃ passāmāti ^a^M2.0068^ea^. kiṃ tumhākaṃ senāpati mālāguḷapūjampi kātuṃ  na detīti? deti, ammāti. tena hi, apetha, apethāti bhagavantaṃ  upasaṅkamitvā mālāguḷaṃ gaṇhāpetha bhagavāti āha. bhagavā ekaṃ  senāpatissupaṭṭhākaṃ oloketvā mālāguḷaṃ gaṇhāpesi. sā bhagavantaṃ  vanditvā -- ``bhagavā, bhavābhave nibbattiyaṃ me sati  paritassanajīvitaṃ nāma mā hotu, ayaṃ sumanamālā viya  nibbattanibbattaṭṭhāne piyāva homi, nāmena ca sumanā yevā''ti patthanaṃ  katvā satthārā -- ``sukhinī hohī''ti vuttā vanditvā padakkhiṇaṃ  katvā pakkāmi.</p>
              <p>[03] bhagavā senāpatissa gehaṃ gantvā paññattāsane nisīdi.  senāpati yāguṃ gahetvā upagañchi, satthā pattaṃ pidahi. nisinno,  bhante, bhikkhusaṅghoti. atthi no eko antarā piṇḍapāto laddhoti.  so mālaṃ apanetvā piṇḍapātaṃ addasa. cūḷupaṭṭhāko āha --  ``sāmi, mālāti maṃ vatvā mātugāmo vañcesī''ti. pāyāso  bhagavantaṃ ādiṃ katvā sabbesaṃ bhikkhūnaṃ pahoti. senāpatipi attano  deyyadhammaṃ adāsi. satthā bhattakiccaṃ katvā maṅgalaṃ vatvā pakkāmi.  senāpati -- ``kā nāma sā piṇḍapātamadāsī''ti pucchi.  seṭṭhidhītā, sāmīti. sappaññā sā itthī, evarūpāya ghare vasantiyā  purisassa saggasampatti nāma na dullabhāti taṃ ānetvā jeṭṭhikaṭṭhāne  ṭhapesi.</p>
              <p>[03] punadivase nāgarā dānamadaṃsu, punadivase rājāti ekantarikāya  dānaṃ dātuṃ ārabhiṃsu. rājāpi carapurise ṭhapetvā nāgarehi  dinnadānato atirekataraṃ deti, nāgarāpi tatheva katvā raññā  dinnadānato atirekataraṃ. rājagehe nāṭakitthiyo daharasāmaṇere  vadanti -- ``gaṇhatha, tātā, na gahapatikānaṃ gattavatthādīsu puñchitvā  bāḷadārakānaṃ kheḷasiṅghāṇikādidhovanahatthehi kataṃ ^a^V2.0061^ea^, suciṃ paṇītaṃ  kata''nti. punadivase nāgarāpi dadamānā vadanti -- ``gaṇhatha,  tātā, na nagaragāmanigamādīsu saṅkaḍḍhitataṇḍulakhīradadhisappiādīhi,  na aññesaṃ jaṅghasīsapiṭṭhiādīni ^a^P2.0478^ea^ bhañjitvā āharāpitehi kataṃ,  jātisappikhīrādīhiyeva kata''nti. evaṃ sattasu saṃvaccharesu sattasu  māsesu sattasu divasesu ca atikkantesu atha bhagavato ayaṃ vitakko  udapādi. tena vuttaṃ -- ``sambodhito satta saṃvaccharāni satta  māsāni satta divasāni atikkamitvā udapādī''ti. </p>
              <p>[03] 87^b^.^eb^ ^b^aññataro^eb^ ^a^M2.0069^ea^ ^b^mahābrahmā^eb^ti dhammadesanaṃ  āyācitabrahmāva. </p>
              <p>[03] 89^b^.^eb^ ^b^caturāsīti āvāsasahassānī^eb^ti  caturāsīti vihārasahassāni. te sabbepi  dvādasasahassabhikkhugaṇhanakā mahāvihārā  abhayagiricetiyapabbatacittalapabbatamahāvihārasadisāva ahesuṃ. </p>
              <p>[03] 90^b^.^eb^ ^b^khantī paramaṃ tapo^eb^ti adhivāsanakhanti  nāma paramaṃ tapo. ^b^titikkhā^eb^ti khantiyā eva vevacanaṃ.  titikkhā saṅkhātā adhivāsanakhanti uttamaṃ tapoti attho.  ^b^nibbānaṃ parama^eb^nti sabbākārena pana nibbānaṃ paramanti vadanti  buddhā. ^b^na hi pabbajito parūpaghātī^eb^ti yo  adhivāsanakhantivirahitattā paraṃ upaghāteti bādheti hiṃsati, so  pabbajito nāma na hoti. catutthapādo pana tasseva vevacanaṃ. ``na  hi pabbajito''ti etassa hi na samaṇo hotīti vevacanaṃ.  parūpaghātīti etassa ^b^paraṃ viheṭhayanto^eb^ti vevacanaṃ. atha vā  ^b^parūpaghātī^eb^ti sīlūpaghātī. sīlañhi uttamaṭṭhena paranti vuccati.  yo ca samaṇo paraṃ yaṃ kañci sattaṃ viheṭhayanto parūpaghātī hoti,  attano sīlaṃ vināsako, so pabbajito nāma na hotīti attho.  athavā yo adhivāsanakhantiyā abhāvato parūpaghātī hoti, paraṃ  antamaso ḍaṃsamakasampi sañcicca jīvitā voropeti, so na hi  pabbajito. kiṃ kāraṇā? malassa apabbājitattā.  ``pabbājayamattano malaṃ, tasmā pabbajitoti vuccatī''ti (dha0 pa0  388) idañhi pabbajitalakkhaṇaṃ. yopi na heva kho upaghāteti, na  māreti, api ca daṇḍādīhi viheṭheti, so paraṃ viheṭhayanto samaṇo na  hoti. kiṃ kāraṇā? vihesāya asamitattā. ``samitattā hi  pāpānaṃ ^a^P2.0479^ea^, samaṇoti pavuccatī''ti (dha0 pa0 265) idañhi  samaṇalakkhaṇaṃ.</p>
              <p>[03] dutiyagāthāya ^b^sabbapāpassā^eb^ti sabbākusalassa.  ^b^akaraṇa^eb^nti anuppādanaṃ. ^b^kusalassā^eb^ti  catubhūmikakusalassa. ^b^upasampadā^eb^ti paṭilābho.  ^b^sacittapariyodapana^eb^nti attano cittajotanaṃ, taṃ pana ^a^V2.0062^ea^ arahattena  hoti. iti sīlasaṃvarena sabbapāpaṃ pahāya samathavipassanāhi kusalaṃ  sampādetvā arahattaphalena cittaṃ pariyodāpetabbanti etaṃ buddhānaṃ sāsanaṃ  ovādo anusiṭṭhī ti.</p>
              <p>[03] tatiyagāthāya ^a^M2.0070^ea^ ^b^anūpavādo^eb^ti vācāya kassaci anupavadanaṃ.  ^b^anūpaghāto^eb^ti kāyena upaghātassa akaraṇaṃ.  ^b^pātimokkhe^eb^ti yaṃ taṃ pātimokkhaṃ, atipamokkhaṃ, uttamasīlaṃ,  pāti vā agativisesehi mokkheti duggatibhayehi, yo vā naṃ pāti,  taṃ mokkhetīti ``pātimokkha''nti vuccati. tasmiṃ pātimokkhe ca  saṃvaro. ^b^mattaññutā^eb^ti paṭiggahaṇaparibhogavasena pamāṇaññutā.  ^b^pantañca sayanāsana^eb^nti sayanāsanañca saṅghaṭṭanavirahitanti  attho. tattha dvīhiyeva paccayehi catupaccayasantoso dīpito hotīti  veditabbo. ^b^etaṃ buddhāna sāsana^eb^nti etaṃ parassa anupavadanaṃ  anupaghātanaṃ pātimokkhasaṃvaro paṭiggahaṇaparibhogesu mattaññutā  aṭṭhasamāpattivasibhāvāya vivittasenāsanasevanañca buddhānaṃ sāsanaṃ  ovādo anusiṭṭhīti. imā pana sabbabuddhānaṃ pātimokkhuddesagāthā  hontīti veditabbā. </p>
            </h4>
          </h3>
          <h3>
            <h3n> devatārocanavaṇṇanā </h3n>
            <h4>
              <h4n> </h4n>
              <p>[03] 91^b^.^eb^ ettāvatā ca iminā vipassissa bhagavato  apadānānusārena vitthārakathanena -- ``tathāgatassevesā, bhikkhave,  dhammadhātu suppaṭividdhā''ti evaṃ vuttāya dhammadhātuyā suppaṭividdhabhāvaṃ  pakāsetvā idāni -- ``devatāpi tathāgatassa etamatthaṃ ārocesu''nti  vuttaṃ devatārocanaṃ pakāsetuṃ ^b^ekamidāha^eb^ntiādimāha.</p>
              <p>[03] tattha ^b^subhagavane^eb^ti evaṃnāmake vane.  ^b^sālarājamūle^eb^ti vanappatijeṭṭhakassa mūle. ^b^kāmacchandaṃ  virājetvā^eb^ti anāgāmimaggena mūlasamugghātavasena virājetvā. yathā  ca vipassissa, evaṃ sesabuddhānampi sāsane vutthabrahmacariyā devatā  ārocayiṃsu, pāḷi pana vipassissa ^a^P2.0480^ea^ ceva amhākañca bhagavato vasena  āgatā.</p>
              <p>[03] tattha attano sampattiyā na hāyanti, na vihāyantīti  ^b^avihā.^eb^ na kañci sattaṃ tapantīti ^b^atappā.^eb^  sundaradassanā abhirūpā pāsādikāti ^b^sudassā.^eb^ suṭṭhu  passanti, sundarametesaṃ vā dassananti ^b^sudassī.^eb^ sabbeheva ca  saguṇehi bhavasampattiyā ca jeṭṭhā, natthettha kaniṭṭhāti ^b^akaniṭṭhā.^eb^</p>
              <p>[03] idha ^a^V2.0063^ea^ ^a^M2.0071^ea^ ṭhatvā bhāṇavārā samodhānetabbā. imasmiñhi sutte  vipassissa bhagavato apadānavasena tayo bhāṇavārā vuttā. yathā ca  vipassissa, evaṃ sikhīādīnampi apadānavasena vuttāva. pāḷi pana  saṅkhittā. iti sattannaṃ buddhānaṃ vasena amhākaṃ bhagavatā ekavīsati  bhāṇavārā kathitā. tathā avihehi. tathā atappehi. tathā  sudassehi. tathā sudassīhi. tathā akaniṭṭhehīti sabbampi  chabbīsatibhāṇavārasataṃ hoti. tepiṭake buddhavacane aññaṃ suttaṃ  chabbīsatibhāṇavārasataparimāṇaṃ nāma natthi, suttantarājā nāma ayaṃ  suttantoti veditabbo. ito paraṃ anusandhidvayampi niyyātento  ^b^iti kho bhikkhave^eb^tiādimāha. taṃ sabbaṃ uttānamevāti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahāpadānasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. mahānidānasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nidānavaṇṇanā </h3n>
            <h4>
              <h4n> </h4n>
              <p>[03] 95^b^.^eb^ ^b^evaṃ^eb^ ^a^V2.0064^ea^ ^a^P2.0481^ea^ ^a^M2.0072^ea^ ^b^me   sutaṃ...pe0... kurūsū^eb^ti  mahānidānasuttaṃ. tatrāyaṃ anuttānapadavaṇṇanā. ^b^kurūsu  viharatī^eb^ti kurū nāma jānapadino rājakumārā, tesaṃ nivāso  ekopi janapado ruḷhīsaddena ``kurū''ti vuccati. tasmiṃ kurūsu  janapade. aṭṭhakathācariyā panāhu -- mandhātukāle tīsu dīpesu  manussā ``jambudīpo nāma buddhapaccekabuddhamahāsāvakacakkavattippabhutīnaṃ  uttamamanussānaṃ uppattibhūmi uttamadīpo atiramaṇīyo''ti sutvā raññā  mandhātucakkavattinā cakkaratanaṃ purakkhatvā cattāro dīpe anusaṃyāyantena  saddhiṃ āgamaṃsu. tato rājā pariṇāyakaratanaṃ pucchi -- ``atthi nu  kho manussalokato ramaṇīyataraṃ ṭhāna''nti. kasmā deva evaṃ bhaṇasi?  kiṃ na passasi candimasūriyānaṃ ānubhāvaṃ, nanu etesaṃ ṭhānaṃ ito  ramaṇīyataranti? rājā cakkaratanaṃ purakkhatvā tattha agamāsi.  cattāro mahārājāno -- ``mandhātumahārājā āgato''ti sutvāva  ``mahiddhiko mahānubhāvo rājā, na sakkā yuddhena paṭibāhitu''nti  sakaṃ rajjaṃ niyyātesuṃ. so taṃ gahetvā puna pucchi -- ``atthi nu  kho ito ramaṇīyataraṃ ṭhāna''nti?</p>
              <p>[03] athassa tāvatiṃsabhavanaṃ kathayiṃsu. ``tāvatiṃsabhavanaṃ, deva,  ito ramaṇīyataraṃ. tattha sakkassa devarañño ime cattāro mahārājāno  paricārakā dovārikabhūmiyaṃ tiṭṭhanti, sakko devarājā mahiddhiko  mahānubhāvo, tassimāni upabhogaṭṭhānāni -- yojanasahassubbedho  vejayanto pāsādo, pañcayojanasatubbedhā sudhammā devasabhā,  diyaḍḍhayojanasatiko vejayantaratho tathā erāvaṇo hatthī  ^a^P2.0482^ea^, dibbarukkhasahassappaṭimaṇḍitaṃ nandanavanaṃ, cittalatāvanaṃ, phārusakavanaṃ,  missakavanaṃ, yojanasatubbedho pāricchattako koviḷāro, tassa heṭṭhā  saṭṭhiyojanāyāmā paññāsayojanavitthatā ^a^V2.0065^ea^ pañcadasayojanubbedhā  jayakusumapupphavaṇṇā paṇḍukambalasilā, yassā mudutāya sakkassa  nisīdato upaḍḍhakāyo anupavisatī''ti.</p>
              <p>[03] taṃ ^a^M2.0073^ea^ sutvā rājā tattha gantukāmo cakkaratanaṃ abbhukkiri. taṃ  ākāse patiṭṭhāsi saddhiṃ caturaṅginiyā senāya. atha dvinnaṃ  devalokānaṃ vemajjhato cakkaratanaṃ otaritvā pathaviyaṃ patiṭṭhāsi saddhiṃ  pariṇāyakaratanapamukhāya caturaṅginiyā senāya. rājā ekakova  tāvatiṃsabhavanaṃ agamāsi. sakko -- ``mandhātā āgato''ti sutvāva  tassa paccuggamanaṃ katvā -- ``svāgataṃ, te mahārāja, sakaṃ te  mahārāja, anusāsa mahārājā''ti vatvā saddhiṃ nāṭakehi rajjaṃ dve bhāge  katvā ekaṃ bhāgamadāsi. rañño tāvatiṃsabhavane patiṭṭhitamattasseva  manussabhāvo vigacchi, devabhāvo pāturahosi. tassa kira sakkena  saddhiṃ paṇḍukambalasilāyaṃ nisinnassa akkhinimisamattena nānattaṃ  paññāyati. taṃ asallakkhentā devā sakkassa ca tassa ca nānatte  muyhanti. so tattha dibbasampattiṃ anubhavamāno yāva chattiṃsa sakkā  uppajjitvā cutā, tāva rajjaṃ kāretvā atittova kāmehi tato cavitvā  attano uyyāne patiṭṭhito vātātapena phuṭṭhagatto kālamakāsi.</p>
              <p>[03] cakkaratane pana puna pathaviyaṃ patiṭṭhite pariṇāyakaratanaṃ  suvaṇṇapaṭṭe mandhātu upāhanaṃ likhāpetvā idaṃ mandhātu rajjanti  rajjamanusāsi. tepi tīhi dīpehi āgatamanussā puna gantuṃ  asakkontā pariṇāyakaratanaṃ upasaṅkamitvā -- ``deva, mayaṃ rañño  ānubhāvena āgatā, idāni gantuṃ na sakkoma, vasanaṭṭhānaṃ no dehī''ti  yāciṃsu. so tesaṃ ekamekaṃ janapadamadāsi. tattha pubbavidehato  āgatamanussehi āvasitapadeso tāyeva purimasaññāya --  ``videharaṭṭha''nti nāmaṃ labhi, aparagoyānato āgatamanussehi  āvasitapadeso ``aparantajanapado''ti nāmaṃ labhi, uttarakuruto  āgatamanussehi āvasitapadeso ``kururaṭṭha''nti nāmaṃ ^a^P2.0483^ea^ labhi, bahuke  pana gāmanigamādayo upādāya bahuvacanena vohariyati. tena vuttaṃ --  ``kurūsu viharatī''ti.</p>
              <p>[03] ^b^kammāsadhammaṃ nāma kurūnaṃ nigamo^eb^ti  ^b^kammāsadhamma^eb^nti ettha keci dha-kārassa da-kārena atthaṃ  vaṇṇayanti. kammāso ettha damitoti ^b^kammāsadammo.^eb^  ^b^kammāso^eb^ti kammāsapādo porisādo vuccati. tassa kira pāde  khāṇukena viddhaṭṭhāne vaṇo ruhanto cittadārusadiso hutvā ruhi.  tasmā kammāsapādoti paññāyittha. so ca tasmiṃ okāse damito  porisādabhāvato ^a^M2.0074^ea^ paṭisedhito ^a^V2.0066^ea^. kena? mahāsattena. katarasmiṃ  jātaketi? ^b^mahāsutasomajātake^eb^ti eke. ime pana therā  ^b^jayaddisajātake^eb^ti vadanti. tadā hi mahāsattena kammāsapādo  damito. yathāha -- </p>
              <p>[21] ``putto yadā homi jayaddisassa. </p>
              <p>[27] pañcālaraṭṭhadhipatissa atrajo.. </p>
              <p>[26] cajitvāna pāṇaṃ pitaraṃ pamocayiṃ. </p>
              <p>[22] kammāsapādampi cahaṃ pasādayi''nti..</p>
              <p>[03] ^b^keci^eb^ pana dha-kāreneva atthaṃ vaṇṇayanti. kurūraṭṭhavāsīnaṃ  kira kuruvattadhammo, tasmiṃ kammāso jāto, tasmā taṃ ṭhānaṃ kammāso  ettha dhammo jātoti kammāsadhammanti vuccati. tattha  niviṭṭhanigamassāpi etadeva nāmaṃ. bhummavacanena kasmā na vuttanti.  avasanokāsato. bhagavato kira tasmiṃ nigame vasanokāso  koci vihāro nāma nāhosi. nigamato pana apakkamma aññatarasmiṃ  udakasampanne ramaṇīye bhūmibhāge mahāvanasaṇḍo ahosi tattha bhagavā  vihāsi, taṃ nigamaṃ gocaragāmaṃ katvā. tasmā evamettha attho  veditabbo -- ``kurūsu viharati kammāsadhammaṃ nāma kurūnaṃ nigamo,  taṃ gocaragāmaṃ katvā''ti.</p>
              <p>[03] ^b^āyasmā^eb^ti piyavacanametaṃ, gāravavacanametaṃ.  ^b^ānando^eb^ti tassa therassa nāmaṃ. ^b^ekamanta^eb^nti  bhāvanapuṃsakaniddeso -- ``visamaṃ candimasūriyā  parivattantī''tiādīsu (a0 ni0  4.70) viya. tasmā yathā  nisinno ekamantaṃ nisinno hoti, tathā nisīdīti evamettha attho  daṭṭhabbo. bhummatthe vā etaṃ upayogavacanaṃ ^b^nisīdī^eb^ti ^a^P2.0484^ea^ upāvisi.  paṇḍitā hi garuṭṭhāniyaṃ upasaṅkamitvā āsanakusalatāya ekamantaṃ  nisīdanti. ayañca tesaṃ aññataro, tasmā ekamantaṃ nisīdi.</p>
              <p>[03] kathaṃ nisinno kho pana ekamantaṃ nisinno hotīti? cha  nisajjadose vajjetvā. seyyathidaṃ -- atidūraṃ, accāsannaṃ, uparivātaṃ,  unnatappadesaṃ, atisammukhaṃ, atipacchāti. atidūre nisinno hi sace  kathetukāmo hoti, uccāsaddena kathetabbaṃ hoti. accāsanne nisinno  saṅghaṭṭanaṃ karoti. uparivāte nisinno sarīragandhena bādhati.  unnatappadese nisinno ^a^M2.0075^ea^ agāravaṃ pakāseti. atisammukhā nisinno  sace daṭṭhukāmo hoti, cakkhunā cakkhuṃ āhacca daṭṭhabbaṃ hoti.  atipacchā nisinno sace daṭṭhukāmo hoti, gīvaṃ parivattetvā daṭṭhabbaṃ  hoti. tasmā ayampi tikkhattuṃ bhagavantaṃ padakkhiṇaṃ katvā sakkaccaṃ  vanditvā ete cha nisajjadose vajjetvā ^a^V2.0067^ea^ dakkhiṇajāṇumaṇḍalassa  abhimukhaṭṭhāne chabbaṇṇānaṃ buddharasmīnaṃ anto pavisitvā  pasannalākhārasaṃ vigāhanto viya suvaṇṇapaṭaṃ pārupanto viya  rattuppalamālāvitānamajjhaṃ pavisanto viya ca dhammabhaṇḍāgāriko  āyasmā ānando nisīdi. tena vuttaṃ -- ``ekamantaṃ nisīdī''ti.</p>
              <p>[03] kāya pana velāya, kena kāraṇena ayamāyasmā bhagavantaṃ  upasaṅkamantoti? sāyanhavelāyaṃ paccayākārapañhapucchanakāraṇena. taṃ  divasaṃ kirāyamāyasmā kulasaṅgahatthāya gharadvāre gharadvāre  sahassabhaṇḍikaṃ nikkhipanto viya kammāsadhammagāmaṃ piṇḍāya caritvā  piṇḍapātapaṭikkanto satthu vattaṃ dassetvā satthari gandhakuṭiṃ paviṭṭhe  satthāraṃ vanditvā attano divāṭṭhānaṃ gantvā antevāsikesu vattaṃ  dassetvā paṭikkantesu divāṭṭhānaṃ paṭisammajjitvā cammakkhaṇḍaṃ paññapetvā  udakatumbato udakaṃ gahetvā udakena hatthapāde sītale katvā pallaṅkaṃ  ābhujitvā nisinno sotāpattiphalasamāpattiṃ samāpajji. atha  paricchinnakālavasena samāpattito uṭṭhāya paccayākāre ñāṇaṃ otāresi.  so -- ``avijjāpaccayā saṅkhārā''tiādito paṭṭhāya antaṃ,  antato paṭṭhāya ādiṃ, ubhayantato paṭṭhāya majjhaṃ, majjhato paṭṭhāya ubho  ante pāpento tikkhattuṃ dvādasapadaṃ paccayākāraṃ sammasi. tassevaṃ  sammasantassa paccayākāro vibhūto ^a^P2.0485^ea^ hutvā uttānakuttānako viya  upaṭṭhāsi.</p>
              <p>[03] tato cintesi -- ``ayaṃ paccayākāro sabbabuddhehi --  `gambhīro ceva gambhīrāvabhāso cā'ti kathito, mayhaṃ kho pana  padesañāṇe ṭhitassa sāvakassa sato uttāno vibhūto pākaṭo hutvā  upaṭṭhāti, mayhaṃyeva nu kho esa uttānako hutvā upaṭṭhāti, udāhu  aññesampī''ti? athassa etadahosi -- ``handāhaṃ imaṃ pañhaṃ gahetvā  bhagavantaṃ pucchāmi, addhā me bhagavā imaṃ atthuppattiṃ katvā sālindaṃ  sineruṃ ukkhipanto viya ekaṃ suttantakathaṃ kathetvā dassessati.  buddhānañhi vinayapaññattiṃ, bhummantaraṃ, paccayākāraṃ, samayantaranti  imāni cattāri ṭhānāni patvā gajjitaṃ mahantaṃ hoti, ñāṇaṃ  anupavisati, buddhañāṇassa mahantabhāvo ^a^M2.0076^ea^ paññāyati, desanā gambhīrā  hoti tilakkhaṇabbhāhatā suññatapaṭisaṃyuttā''ti.</p>
              <p>[03] so kiñcāpi pakatiyāva ekadivase satavārampi sahassavārampi  bhagavantaṃ upasaṅkamanto na ahetuakāraṇena upasaṅkamati, taṃ divasaṃ pana  imaṃ pañhaṃ gahetvā -- ``imaṃ buddhagandhahatthiṃ āpajja ñāṇakoñcanādaṃ  sossāmi, buddhasīhaṃ āpajja ñāṇasīhanādaṃ sossāmi, buddhasindhavaṃ  āpajja ñāṇapadavikkamaṃ passissāmī''ti cintetvā divāṭṭhānā uṭṭhāya  cammakkhaṇḍaṃ papphoṭetvā ^a^V2.0068^ea^ ādāya sāyanhasamaye bhagavantaṃ upasaṅkami.  tena vuttaṃ -- ``sāyanhavelāyaṃ paccayākārapañhapucchanakāraṇena  upasaṅkamanto''ti.</p>
              <p>[03] ^b^yāva gambhīro^eb^ti ettha yāvasaddo pamāṇātikkame, atikkamma  pamāṇaṃ gambhīro, atigambhīroti attho. ^b^gambhīrāvabhāso^eb^ti  gambhīrova hutvā avabhāsati, dissatīti attho. ekañhi uttānameva  gambhīrāvabhāsaṃ hoti pūtipaṇṇādivasena kāḷavaṇṇapurāṇaudakaṃ viya.  tañhi jāṇuppamāṇampi sataporisaṃ viya dissati. ekaṃ gambhīraṃ  ^a^P2.0486^ea^ uttānāvabhāsaṃ hoti maṇigaṅgāya vippasannaudakaṃ viya. tañhi  sataporisampi jāṇuppamāṇaṃ viya khāyati. ekaṃ uttānaṃ  uttānāvabhāsaṃ hoti cāṭiādīsu udakaṃ viya. ekaṃ gambhīraṃ  gambhīrāvabhāsaṃ hoti sinerupādakamahāsamudde udakaṃ viya. evaṃ  udakameva cattāri nāmāni labhati. paṭiccasamuppāde panetaṃ natthi.  ayañhi gambhīro ceva gambhīrāvabhāso cāti ekameva nāmaṃ labhati.  evarūpo samānopi atha ca pana me uttānakuttānako viya khāyati,  yadidaṃ acchariyaṃ, bhante, abbhutaṃ bhanteti. evaṃ attano vimhayaṃ  pakāsento pañhaṃ pucchitvā tuṇhībhūto nisīdi.</p>
              <p>[03] bhagavā tassa vacanaṃ sutvā -- ``ānando bhavaggaggahaṇāya hatthaṃ  pasārento viya, sineruṃ chinditvā miñjaṃ nīharituṃ vāyamamāno viya,  vinā nāvāya mahāsamuddaṃ taritukāmo viya, pathaviṃ parivattetvā  pathavojaṃ gahetuṃ vāyamamāno viya buddhavisayapañhaṃ attano uttānaṃ vadati.  handassa gambhīrabhāvaṃ ācikkhissāmī''ti cintetvā ^b^mā  heva^eb^ntiādimāha.</p>
              <p>[03] tattha ^b^mā heva^eb^nti ha-kāro nipātamattaṃ. evaṃ mā bhaṇīti  attho. mā hevanti ca idaṃ vacanaṃ bhagavā āyasmantaṃ ānandaṃ  ussādentopi bhaṇati apasādentopi. </p>
            </h4>
          </h3>
          <h3>
            <h3n> ussādanāvaṇṇanā</h3n>
            <h4>
              <h4n> </h4n>
              <p>[03] tattha ^a^M2.0077^ea^ ussādento -- ānanda, tvaṃ mahāpañño visadañāṇo, tena  te gambhīropi paṭiccasamuppādo uttānako viya khāyati. aññesaṃ  panesa uttānakoti na sallakkhetabbo, gambhīroyeva ca gambhīrāvabhāso  ca. tattha catasso upamā vadanti. chamāse subhojanarasapuṭṭhassa  kira katayogassa mahāmallassa samajjasamaye katamallapāsāṇaparicayassa  yuddhabhūmiṃ gacchantassa antarā mallapāsāṇaṃ dassesuṃ, so -- kiṃ etanti  āha. mallapāsāṇoti. āharatha nanti. ukkhipituṃ ^a^V2.0069^ea^ na sakkomāti  vutte sayaṃ gantvā kuhiṃ imassa bhāriyaṭṭhānanti vatvā dvīhi hatthehi dve  pāsāṇe ukkhipitvā kīḷāguḷe viya khipitvā agamāsi. tattha  mallassa mallapāsāṇo lahukopi na aññesaṃ lahukoti vattabbo.  chamāse subhojanarasapuṭṭho mallo viya hi kappasatasahassaṃ  abhinīhārasampanno āyasmā ānando, yathā mallassa mahābalatāya  mallapāsāṇo lahuko, evaṃ therassa mahāpaññatāya ^a^P2.0487^ea^ paṭiccasamuppādo  uttāno, so aññesaṃ uttānoti na vattabbo.</p>
              <p>[03] mahāsamudde ca timināma maccho dviyojanasatiko timiṅgalo  tiyojanasatiko, timipiṅgalo catuyojanasatiko timirapiṅgalo  pañcayojanasatiko, ānando timinando ajjhāroho mahātimīti ime  cattāro yojanasahassikā. tattha timirapiṅgaleneva dīpenti. tassa  kira dakkhiṇakaṇṇaṃ cālentassa pañcayojanasate padese udakaṃ calati.  tathā vāmakaṇṇaṃ. tathā naṅguṭṭhaṃ, tathā sīsaṃ. dve pana kaṇṇe  cāletvā naṅguṭṭhena udakaṃ paharitvā sīsaṃ aparāparaṃ katvā kīḷituṃ  āraddhassa sattaṭṭhayojanasate padese bhājane pakkhipitvā uddhane āropitaṃ  viya udakaṃ pakkuthati, tiyojanasatamatte padese udakaṃ piṭṭhiṃ chādetuṃ na  sakkoti. so evaṃ vadeyya -- ``ayaṃ mahāsamuddo gambhīro  gambhīroti vadanti kutassa gambhīratā, mayaṃ piṭṭhipaṭicchādanamattampi  udakaṃ na labhāmā''ti. tattha kāyupapannassa timirapiṅgalassa  mahāsamuddo uttānoti, aññesaṃ khuddakamacchānaṃ uttānoti na vattabbo,  evameva ñāṇupapannassa therassa paṭiccasamuppādo uttānoti, aññesampi  uttānoti na vattabbo.</p>
              <p>[03] supaṇṇarājā ^a^M2.0078^ea^ ca diyaḍḍhayojanasatiko, tassa dakkhiṇapakkho  paññāsayojaniko hoti tathā vāmapakkho, piñchavaṭṭi saṭṭhiyojanikā,  gīvā tiṃsayojanikā, mukhaṃ navayojanaṃ, pādā dvādasayojanikā.  tasmiṃ supaṇṇavātaṃ dassetuṃ āraddhe sattaṭṭhayojanasataṃ ṭhānaṃ nappahoti.  so evaṃ vadeyya -- ``ayaṃ ākāso ananto anantoti vadanti,  kutassa anantatā, mayaṃ pakkhavātappasāraṇokāsampi na labhāmā''ti.  tattha kāyupapannassa supaṇṇarañño ākāso parittoti, aññesaṃ  khuddakapakkhīnaṃ parittoti na vattabbo, evameva ñāṇupapannassa therassa  paṭiccasamuppādo uttānoti, aññesampi uttānoti na vattabbo.</p>
              <p>[03] rāhu asurindo pana pādantato yāva kesantā yojanānaṃ cattāri  sahassāni aṭṭha ca satāni hoti. tassa dvinnaṃ bāhānaṃ antaraṃ  dvādasayojanasatikaṃ. bahalattena chayojanasatikaṃ ^a^P2.0488^ea^. hatthapādatalāni  ^a^V2.0070^ea^ tiyojanasatikāni, tathā mukhaṃ. ekekaṃ aṅgulipabbaṃ paññāsayojanaṃ,  tathā bhamukantaraṃ. nalāṭaṃ tiyojanasatikaṃ. sīsaṃ navayojanasatikaṃ.  tassa mahāsamuddaṃ otiṇṇassa gambhīraṃ udakaṃ jāṇuppamāṇaṃ hoti.  so evaṃ vadeyya -- ``ayaṃ mahāsamuddo gambhīro gambhīroti vadanti,  kutassa gambhīratā, mayaṃ jāṇuppaṭicchādanamattampi udakaṃ na  labhāmā''ti. tattha kāyupapannassa rāhuno mahāsamuddo uttānoti,  aññesaṃ uttānoti na vattabbo, evameva ñāṇupapannassa therassa  paṭiccasamuppādo uttānoti, aññesampi uttānoti na vattabbo.  etamatthaṃ sandhāya bhagavā -- ``mā hevaṃ, ānanda, avaca; mā hevaṃ,  ānanda avacā''ti āha.</p>
              <p>[03] therassa hi catūhi kāraṇehi gambhīropi paṭiccasamuppādo  uttānoti upaṭṭhāti. katamehi catūhi? pubbūpanissayasampattiyā,  titthavāsena, sotāpannatāya, bahussutabhāvenāti. </p>
            </h4>
          </h3>
          <h3>
            <h3n> pubbūpanissayasampattikathā</h3n>
            <h4>
              <h4n> </h4n>
              <p>[03] ito kira satasahassime kappe padumuttaro nāma satthā loke  uppajji. tassa haṃsavatī nāma nagaraṃ ahosi, ānando nāma rājā  pitā ^a^M2.0079^ea^, sumedhā nāma devī mātā, bodhisatto uttarakumāro nāma  ahosi. so puttassa jātadivase mahābhinikkhamanaṃ nikkhamma  pabbajitvā padhānamanuyuñjanto anukkamena sabbaññutaṃ patvā --  ``anekajātisaṃsāra''nti udānaṃ udānetvā sattāhaṃ bodhipallaṅke  vītināmetvā pathaviyaṃ ṭhapessāmīti pādaṃ abhinīhari. atha pathaviṃ  bhinditvā mahantaṃ padumaṃ uṭṭhāsi. tassa dhurapattāni navutihatthāni,  kesaraṃ tiṃsahatthaṃ, kaṇṇikā dvādasahatthā, navaghaṭappamāṇo reṇu ahosi.</p>
              <p>[03] satthā pana ubbedhato aṭṭhapaṇṇāsahatthubbedho ahosi. tassa  ubhinnaṃ bāhānamantaraṃ aṭṭhārasahatthaṃ, nalāṭaṃ pañcahatthaṃ, hatthapādā  ekādasahatthā. tassa ekādasahatthena pādena dvādasahatthāya kaṇṇikāya  akkantamattāya navaghaṭappamāṇo reṇu uṭṭhāya aṭṭhapaṇṇāsahatthaṃ padesaṃ  uggantvā okiṇṇamanosilācuṇṇaṃ viya paccokiṇṇo. tadupādāya  bhagavā padumuttarotveva paññāyittha. tassa devilo ^a^P2.0489^ea^ ca sujāto ca dve  aggasāvakā ahesuṃ. amitā ca asamā ca dve aggasāvikā.  sumano nāma upaṭṭhāko. padumuttaro bhagavā pitusaṅgahaṃ kurumāno  bhikkhusatasahassaparivāro haṃsavatiyā rājadhāniyā vasati.</p>
              <p>[03] kaniṭṭhabhātā ^a^V2.0071^ea^ panassa sumanakumāro nāma. tassa rājā  haṃsavatito vīsatiyojanasate ṭhāne bhogagāmaṃ adāsi. so kadāci  āgantvā pitarañca satthārañca passati. athekadivasaṃ paccanto  kupito. sumano rañño pesesi -- ``paccanto kupito''ti. rājā  ``mayā tvaṃ tattha kasmā ṭhapito''ti paṭipesesi. so nikkhamma  core vūpasametvā -- ``upasanto, deva, janapado''ti rañño pesesi.  rājā tuṭṭho -- ``sīghaṃ mama putto āgacchatū''ti āha. tassa  sahassamattā amaccā honti. so tehi saddhiṃ antarāmagge mantesi  -- ``mayhaṃ pitā tuṭṭho, sace me varaṃ deti, kiṃ gaṇhāmī''ti. atha  naṃ ekacce ``hatthiṃ gaṇhatha, assaṃ gaṇhatha, rathaṃ gaṇhatha, janapadaṃ  gaṇhatha, sattaratanāni gaṇhathā''ti āhaṃsu. apare -- ``tumhe  pathavissarassa puttā, tumhākaṃ dhanaṃ na dullabhaṃ, laddhampi cetaṃ sabbaṃ  pahāya gamanīyaṃ, puññameva ekaṃ ādāya gamanīyaṃ; tasmā te deve varaṃ  dadamāne temāsaṃ padumuttaraṃ bhagavantaṃ upaṭṭhātuṃ varaṃ gaṇhathā''ti. so --  ``tumhe mayhaṃ kalyāṇamittā, na mametaṃ cittaṃ atthi, tumhehi pana  uppāditaṃ, evaṃ karissāmī''ti gantvā pitaraṃ vanditvā ^a^M2.0080^ea^ pitarāpi  āliṅgetvā tassa matthake cumbitvā -- ``varaṃ te putta, demī''ti  vutte ``sādhu mahārāja, icchāmahaṃ mahārāja bhagavantaṃ temāsaṃ catūhi  paccayehi upaṭṭhahanto jīvitaṃ avañjhaṃ kātuṃ, imameva varaṃ dehī''ti āha.  ``na sakkā tāta, aññaṃ varehī''ti vutte ``deva, khattiyānaṃ nāma  dve kathā natthi, etameva dehi, na me aññenattho''ti. tāta buddhānaṃ  nāma cittaṃ dujjānaṃ, sace bhagavā na icchissati, mayā dinnepi kiṃ  bhavissatīti? so -- ``sādhu, deva, ahaṃ bhagavato cittaṃ  jānissāmī''ti vihāraṃ gato.</p>
              <p>[03] tena ca samayena bhattakiccaṃ niṭṭhapetvā bhagavā gandhakuṭiṃ paviṭṭho  hoti. so maṇḍalamāḷe sannisinnānaṃ bhikkhūnaṃ santikaṃ agamāsi.  te taṃ āhaṃsu -- ``rājaputta, kasmā āgatosī''ti? bhagavantaṃ  dassanāya, dassetha me bhagavantanti. na ^a^P2.0490^ea^ mayaṃ, rājaputta,  icchiticchitakkhaṇe satthāraṃ daṭṭhuṃ labhāmāti. ko pana, bhante,  labhatīti? sumanatthero nāma rājaputtāti. ``so kuhiṃ, bhante,  thero''ti. therassa nisinnaṭṭhānaṃ pucchitvā gantvā vanditvā --  ``icchāmahaṃ, bhante, bhagavantaṃ passituṃ, dassetha me''ti āha. thero  -- ``ehi rājaputtā''ti taṃ gahetvā taṃ gandhakuṭipariveṇe ṭhapetvā  gandhakuṭiṃ abhiruhi. atha naṃ bhagavā -- ``sumana, kasmā  āgatosī''ti āha. rājaputto, bhante, bhagavantaṃ dassanāya āgatoti.  tena hi bhikkhu āsanaṃ paññāpehīti. thero āsanaṃ paññāpesi,  nisīdi bhagavā paññatte āsane. rājaputto bhagavantaṃ vanditvā  paṭisanthāraṃ akāsi. kadā āgatosi rājaputtāti? bhante, tumhesu  gandhakuṭiṃ paviṭṭhesu. bhikkhū pana -- ``na mayaṃ icchiticchitakkhaṇe  bhagavantaṃ daṭṭhuṃ labhāmā''ti maṃ ^a^V2.0072^ea^ therassa santikaṃ pāhesuṃ. thero pana  ekavacaneneva dassesi. thero, bhante, tumhākaṃ sāsane vallabho maññeti.  āma rājakumāra, vallabho esa bhikkhu mayhaṃ sāsaneti. bhante,  buddhānaṃ sāsane kiṃ katvā vallabho hotīti? dānaṃ datvā sīlaṃ  samādiyitvā uposathakammaṃ katvā kumārāti. bhagavā, ahaṃ thero  viya buddhasāsane vallabho hotukāmo, temāsaṃ me vassāvāsaṃ  adhivāsethāti. bhagavā -- ``atthi nu kho tattha gatena attho''ti  oloketvā atthīti disvā ``suññāgāre, kho rājakumāra tathāgatā  abhiramantī''ti ^a^M2.0081^ea^ āha. kumāro ``aññātaṃ bhagavā, aññātaṃ  sugatā''ti vatvā ``ahaṃ, bhante, purimataraṃ gantvā vihāraṃ kāremi,  mayā pesite bhikkhusatasahassena saddhiṃ āgacchathā''ti paṭiññaṃ gahetvā  pitusantikaṃ gantvā ``dinnā me, deva, bhagavatā paṭiññā, mayā pahite  bhagavantaṃ peseyyāthā''ti pitaraṃ vanditvā nikkhamitvā yojane yojane  vihāraṃ kāretvā vīsayojanasataṃ addhānaṃ gantvā attano nagare  vihāraṭṭhānaṃ vicinanto sobhanaṃ nāma kuṭumbikassa uyyānaṃ disvā  satasahassena kiṇitvā satasahassaṃ vissajjetvā vihāraṃ kāresi.  tattha bhagavato gandhakuṭiṃ sesabhikkhūnañca rattiṭṭhānadivāṭṭhānatthāya  kuṭileṇamaṇḍape kārāpetvā ^a^P2.0491^ea^ pākāraparikkhepe katvā dvārakoṭṭhakañca  niṭṭhapetvā pitusantikaṃ pesesi -- ``niṭṭhitaṃ mayhaṃ kiccaṃ, satthāraṃ  pahiṇathā''ti.</p>
              <p>[03] rājā bhagavantaṃ bhojetvā -- ``bhagavā, sumanassa kiccaṃ  niṭṭhitaṃ, tumhākaṃ gamanaṃ paccāsīsatī''ti āha. bhagavā  satasahassabhikkhuparivāro yojane yojane vihāresu vasamāno  agamāsi. kumāro ``satthā āgato''ti sutvā yojanaṃ paccuggantvā  mālādīhi pūjayamāno vihāraṃ pavesetvā -- </p>
              <p>[21] ``satasahassena me kītaṃ, satasahassena māpitaṃ. </p>
              <p>[22] sobhanaṃ nāma uyyānaṃ, paṭiggaṇha mahāmunī''ti.. </p>
              <p>[07] vihāraṃ niyyātesi. so  vassūpanāyikadivase dānaṃ datvā attano puttadāre ca amacce ca  pakkosāpetvā āha -- ``ayaṃ satthā amhākaṃ santikaṃ dūrato āgato,  buddhā ca nāma dhammagaruno na āmisagarukā. tasmā ahaṃ temāsaṃ dve  sāṭake nivāsetvā dasa sīlāni samādiyitvā idheva vasissāmi,  tumhe khīṇāsavasatasahassassa imināva nīhārena temāsaṃ dānaṃ  dadeyyāthā''ti.</p>
              <p>[03] so sumanattherassa vasanaṭṭhānasabhāgeyeva ṭhāne vasanto yaṃ thero  bhagavato vattaṃ karoti, taṃ ^a^V2.0073^ea^ sabbaṃ disvā ``imasmiṃ ṭhāne ekantavallabho  esa thero, etasseva me ṭhānantaraṃ patthetuṃ vaṭṭatī''ti cintetvā  upakaṭṭhāya pavāraṇāya gāmaṃ pavisitvā sattāhaṃ mahādānaṃ datvā sattame  divase bhikkhusatasahassassa pādamūle ticīvaraṃ ṭhapetvā bhagavantaṃ  ^a^M2.0082^ea^ vanditvā -- ``bhante, yadetaṃ mayā magge yojanantarikaṃ yojanantarikaṃ  vihāraṃ kārāpanato paṭṭhāya puññaṃ kataṃ, taṃ neva sakkasampattiṃ, na  mārasampattiṃ, na brahmasampattiṃ patthayantena, buddhassa pana upaṭṭhākabhāvaṃ  patthayantena kataṃ. tasmā ahampi, bhagavā, anāgate sumanatthero viya  buddhassa upaṭṭhāko bhaveyya''nti pañcapatiṭṭhitena nipatitvā vandi.</p>
              <p>[03] bhagavā -- ``mahantaṃ kulaputtassa cittaṃ, samijjhissati nu kho  no''ti olokento -- ``anāgate ito satasahassime kappe gotamo  nāma ^a^P2.0492^ea^ buddho uppajjissati, tasseva upaṭṭhāko bhavissatī''ti ñatvā -- </p>
              <p>[21] ``icchitaṃ patthitaṃ tuyhaṃ, sabbameva samijjhatu. </p>
              <p>[22] sabbe pūrentu saṅkappā, cando pannaraso yathā''ti.. </p>
              <p>[07] āha. kumāro taṃ sutvā --  ``buddhā nāma advejjhakathā hontī''ti dutiyadivaseyeva tassa bhagavato  pattacīvaraṃ gahetvā piṭṭhito piṭṭhito gacchanto viya ahosi. so  tasmiṃ buddhuppāde vassasatasahassaṃ dānaṃ datvā sagge nibbattitvā  kassapabuddhakālepi piṇḍāya carato therassa pattaggahaṇatthaṃ uttarisāṭakaṃ  datvā pūjamakāsi. puna sagge nibbattitvā tato cuto  bārāṇasirājā hutvā aṭṭhannaṃ paccekabuddhānaṃ paṇṇasālāyo kāretvā  maṇiādhārake upaṭṭhapetvā catūhi paccayehi dasavassasahassāni upaṭṭhānaṃ  akāsi. etāni pākaṭaṭṭhānāni.</p>
              <p>[03] kappasatasahassaṃ pana dānaṃ dadamānova amhākaṃ bodhisattena saddhiṃ  tusitapure nibbattitvā tato cuto amitodanasakkassa gehe paṭisandhiṃ  gahetvā anupubbena katābhinikkhamano sammāsambodhiṃ patvā  paṭhamagamanena kapilavatthuṃ āgantvā tato nikkhamante bhagavati bhagavato  parivāratthaṃ rājakumāresu pabbajitesu bhaddiyādīhi saddhiṃ nikkhamitvā  bhagavato santike pabbajitvā nacirasseva āyasmato puṇṇassa  mantāṇiputtassa santike dhammakathaṃ sutvā sotāpattiphale patiṭṭhahi (saṃ0  ni0  3.83). evamesa āyasmā pubbūpanissayasampanno tassimāya  pubbūpanissayasampattiyā gambhīropi paṭiccasamuppādo uttānako viya  upaṭṭhāsi. </p>
            </h4>
          </h3>
          <h3>
            <h3n> titthavāsādivaṇṇanā</h3n>
            <h4>
              <h4n> </h4n>
              <p>[03] titthavāsoti ^a^V2.0074^ea^ ^a^M2.0083^ea^ punappunaṃ garūnaṃ santike  uggahaṇasavanaparipucchanadhāraṇāni vuccanti. so therassa ativiya  parisuddho, tenāpissāyaṃ gambhīropi paṭiccasamuppādo uttānako viya  upaṭṭhāsi.</p>
              <p>[03] sotāpannānañca nāma paccayākāro uttānakova hutvā upaṭṭhāti,  ayañca āyasmā sotāpanno. bahussutānañca catuhatthe ovarake padīpe  jalamāne mañcapīṭhaṃ viya nāmarūpaparicchedo ^a^P2.0493^ea^ pākaṭo hoti, ayañca  āyasmā bahussutānaṃ aggo hoti, bāhusaccānubhāvenapissa gambhīropi  paccayākāro uttānako viya upaṭṭhāsi. </p>
            </h4>
          </h3>
          <h3>
            <h3n> paṭiccasamuppādagambhīratā</h3n>
            <h4>
              <h4n> </h4n>
              <p>[03] tattha atthagambhīratāya, dhammagambhīratāya, desanāgambhīratāya,  paṭivedhagambhīratāyāti catūhi ākārehi paṭiccasamuppādo gambhīro nāma.</p>
              <p>[03] tattha jarāmaraṇassa jātipaccayasambhūtasamudāgataṭṭho  gambhīro...pe0... saṅkhārānaṃ avijjāpaccayasambhūtasamudāgataṭṭho  gambhīroti ayaṃ ^b^atthagambhīratā.^eb^</p>
              <p>[03] avijjāya saṅkhārānaṃ paccayaṭṭho gambhīro...pe0... jātiyā  jarāmaraṇassa paccayaṭṭho gambhīroti ayaṃ ^b^dhammagambhīratā.^eb^</p>
              <p>[03] katthaci sutte paṭiccasamuppādo anulomato desiyati, katthaci  paṭilomato, katthaci anulomapaṭilomato, katthaci majjhato paṭṭhāya  anulomato vā paṭilomato vā anulomapaṭilomato vā, katthaci  tisandhi catusaṅkhepo, katthaci dvisandhi tisaṅkhepo, katthaci  ekasandhi dvisaṅkhepoti ayaṃ ^b^desanāgambhīratā.^eb^ </p>
              <p>[01] avijjāya pana aññāṇādassanasaccāpaṭivedhaṭṭho gambhīro,  saṅkhārānaṃ abhisaṅkharaṇāyūhanasarāgavirāgaṭṭho, viññāṇassa  suññatābyāpārāsaṅkantipaṭisandhipātubhāvaṭṭho, nāmarūpassa  ekuppādavinibbhogāvinibbhoganamanaruppanaṭṭho, saḷāyatanassa  adhipatilokadvārakkhettavisayibhāvaṭṭho ^a^V2.0075^ea^, phassassa ^a^M2.0084^ea^  phusanasaṅghaṭṭanasaṅgatisannipātaṭṭho, vedanāya  ārammaṇarasānubhavanasukhadukkhamajjhattabhāvanijjīvavedayitaṭṭho, taṇhāya  abhinanditājjhosānasaritālatātaṇhānadītaṇhāsamuddaduppūraṇaṭṭho,  upādānassa ādānaggahaṇābhinivesaparāmāsaduratikkamaṭṭho, bhavassa  āyūhanābhisaṅkharaṇayonigatiṭhitinivāsesu khipanaṭṭho, jātiyā  jātisañjātiokkantinibbattipātubhāvaṭṭho, jarāmaraṇassa  khayavayabhedavipariṇāmaṭṭho gambhīroti. evaṃ yo avijjādīnaṃ sabhāvo,  yena paṭivedhena avijjādayo sarasalakkhaṇato paṭividdhā honti; so  gambhīroti ayaṃ ^b^paṭivedhagambhīratā^eb^ti veditabbā. sā sabbāpi  therassa uttānakā viya upaṭṭhāsi. tena bhagavā āyasmantaṃ ānandaṃ  ussādento -- ``mā heva''ntiādimāha. ayañcettha ^a^P2.0494^ea^ adhippāyo --  ānanda, tvaṃ mahāpañño visadañāṇo, tena te gambhīropi  paṭiccasamuppādo uttānako viya khāyati, tasmā -- ``mayhameva nu  kho esa uttānako hutvā upaṭṭhāti, udāhu aññesampī''ti mā evaṃ  avacāti. </p>
            </h4>
          </h3>
          <h3>
            <h3n> apasādanāvaṇṇanā</h3n>
            <h4>
              <h4n> </h4n>
              <p>[03] yaṃ pana vuttaṃ -- ``apasādento''ti, tattha ayaṃ adhippāyo --  ānanda, ``atha ca pana me uttānakuttānako viya khāyatī''ti mā  hevaṃ avaca. yadi hi te esa uttānakuttānako viya khāyati, kasmā  tvaṃ attano dhammatāya sotāpanno nāhosi, mayā dinnanayeva ṭhatvā  sotāpattimaggaṃ paṭivijjhasi. ānanda, idaṃ nibbānameva gambhīraṃ,  paccayākāro pana tava uttānako jāto, atha kasmā oḷārikaṃ  kāmarāgasaṃyojanaṃ paṭighasaṃyojanaṃ, oḷārikaṃ kāmarāgānusayaṃ  paṭighānusayanti ime cattāro kilese samugghāṭetvā sakadāgāmiphalaṃ na  sacchikarosi? teyeva aṇusahagate cattāro kilese samugghāṭetvā  anāgāmiphalaṃ na sacchikarosi? rūparāgādīni pañca saṃyojanāni,  bhavarāgānusayaṃ, mānānusayaṃ, avijjānusayanti ime aṭṭha kilese  samugghāṭetvā arahattaṃ na sacchikarosi?</p>
              <p>[03] kasmā ^a^M2.0085^ea^ ca satasahassakappādhikaṃ ekaṃ asaṅkhyeyyaṃ  pūritapāramino sāriputtamoggallānā viya sāvakapāramiñāṇaṃ  nappaṭivijjhasi? satasahassakappādhikāni dve asaṅkhyeyyāni  pūritapāramino paccekabuddhā viya ca paccekabodhiñāṇaṃ nappaṭivijjhasi?  yadi vā te sabbathāva esa uttānako hutvā upaṭṭhāti, atha kasmā  satasahassakappādhikāni cattāri aṭṭha soḷasa vā asaṅkhyeyyāni  pūritapāramino buddhā viya sabbaññutaññāṇaṃ na sacchikarosi? kiṃ  anatthikosi etehi visesādhigamehi, passa yāvañca te aparaddhaṃ, tvaṃ  nāma sāvako padesañāṇe ^a^V2.0076^ea^ ṭhito atigambhīraṃ paccayākāraṃ --  ``uttānako me upaṭṭhātī''ti vadasi, tassa te idaṃ vacanaṃ buddhānaṃ  kathāya paccanīkaṃ hoti, na tādisena nāma bhikkhunā buddhānaṃ kathāya  paccanīkaṃ kathetabbanti yuttametaṃ.</p>
              <p>[03] nanu mayhaṃ, ānanda, idaṃ paccayākāraṃ paṭivijjhituṃ  vāyamantasseva satasahassakappādhikāni cattāri asaṅkhyeyyāni  atikkantāni? paccayākāraṃ paṭivijjhanatthāya ca pana me adinnaṃ dānaṃ  nāma natthi, apūritapāramī nāma natthi. paccayākāraṃ  ^a^P2.0495^ea^ paṭivijjhassāmīti pana me nirussāhaṃ viya mārabalaṃ vidhamantassa  ayaṃ mahāpathavī dvaṅgulamattampi na kampi tathā paṭhamayāme pubbenivāsaṃ,  majjhimayāme dibbacakkhuṃ sampādentassa. pacchimayāme pana me  balavapaccūsasamaye -- ``avijjā saṅkhārānaṃ navahi ākārehi paccayo  hotī''ti diṭṭhamatteva dasasahassilokadhātu ayadaṇḍakena  ākoṭitakaṃsatālaṃ viya viravasataṃ viravasahassaṃ muñcamānā vātāhate  paduminipaṇṇe udakabindu viya kampittha. evaṃ gambhīro cāyaṃ,  ānanda, paṭiccasamuppādo, gambhīrāvabhāso ca. etassa ānanda,  dhammassa ananubodhā...pe0... nātivattatīti.</p>
              <p>[03] ^b^etassa dhammassā^eb^ti etassa paccayadhammassa.  ^b^ananubodhā^eb^ti ñātapariññāvasena ananubujjhanā.  ^b^appaṭivedhā^eb^ti tīraṇappahānapariññāvasena appaṭivijjhanā.  ^b^tantākulakajātā^eb^ti tantaṃ viya ākulakajātā. yathā nāma  dunnikkhittaṃ mūsikacchinnaṃ pesakārānaṃ tantaṃ tahiṃ tahiṃ ākulaṃ hoti,  idaṃ aggaṃ idaṃ mūlanti aggena vā aggaṃ mūlena vā mūlaṃ samānetuṃ  dukkaraṃ hoti; evameva sattā imasmiṃ paccayākāre khalitā ākulā  byākulā honti, na sakkonti taṃpaccayākāraṃ ujuṃ kātuṃ. tattha tantaṃ  paccattapurisakāre ṭhatvā sakkāpi bhaveyya ujuṃ kātuṃ, ṭhapetvā pana  ^a^M2.0086^ea^ dve  bodhisatte aññe sattā attano dhammatāya paccayākāraṃ ujuṃ kātuṃ  samatthā nāma natthi. yathā pana ākulaṃ tantaṃ kañjiyaṃ datvā  kocchena pahataṃ tattha tattha guḷakajātaṃ hoti gaṇṭhibaddhaṃ, evamime sattā  paccayesu pakkhalitvā paccaye ujuṃ kātuṃ asakkontā  dvāsaṭṭhidiṭṭhigatavasena ākulakajātā honti, gaṇṭhibaddhā. ye hi keci  diṭṭhigatanissitā, sabbe paccayākāraṃ ujuṃ kātuṃ asakkontāyeva.</p>
              <p>[03] ^b^kulāgaṇṭhikajātā^eb^ti kulāgaṇṭhikaṃ vuccati  pesakārakañjiyasuttaṃ. kulā nāma sakuṇikā, tassā kulāvakotipi  eke. yathā hi tadubhayampi ākulaṃ aggena vā aggaṃ mūlena vā mūlaṃ  samānetuṃ dukkaranti purimanayeneva yojetabbaṃ.</p>
              <p>[03] ^b^muñjapabbajabhūtā^eb^ti ^a^P2.0496^ea^ ^a^V2.0077^ea^ muñjatiṇaṃ viya pabbajatiṇaṃ viya ca  bhūtā. yathā tāni tiṇāni koṭṭetvā katarajju jiṇṇakāle katthaci  patitaṃ gahetvā tesaṃ tiṇānaṃ idaṃ aggaṃ, idaṃ mūlanti aggena vā aggaṃ  mūlena vā mūlaṃ samānetuṃ dukkaranti. tampi paccattapurisakāre ṭhatvā  sakkā bhaveyya ujuṃ kātuṃ, ṭhapetvā pana dve bodhisatte aññe sattā  attano dhammatāya paccayākāraṃ ujuṃ kātuṃ samatthā nāma natthi.  evamayaṃ pajā paccayākāre ujuṃ kātuṃ asakkontī diṭṭhigatavasena  gaṇṭhikajātā hutvā apāyaṃ duggatiṃ vinipātaṃ saṃsāraṃ nātivattati.</p>
              <p>[03] tattha ^b^apāyo^eb^ti nirayatiracchānayonipettivisayāsurakāyā.  sabbepi hi te vaḍḍhisaṅkhātassa ayassa abhāvato --  ``apāyo''ti vuccanti. tathā dukkhassa gatibhāvato ^b^duggati. ^eb^ sukhasamussayato vinipatitattā ^b^vinipāto.^eb^ itaro pana  -- </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbocchinnaṃ vattamānā, ^b^saṃsāro^eb^ti pavuccatī''ti..</p>
              <p>[03] taṃ sabbampi nātivattati nātikkamati. atha kho cutito  paṭisandhiṃ, paṭisandhito cutinti evaṃ punappunaṃ cutipaṭisandhiyo  gaṇhantā tīsu bhavesu catūsu yonīsu pañcasu gatīsu sattasu  viññāṇaṭṭhitīsu navasu sattāvāsesu mahāsamudde vātukkhittanāvā viya  yantesu yuttagoṇo viya ca paribbhamatiyeva ^a^M2.0087^ea^. iti sabbaṃ petaṃ bhagavā  āyasmantaṃ ānandaṃ apasādento āhāti veditabbaṃ. </p>
            </h4>
          </h3>
          <h3>
            <h3n> paṭiccasamuppādavaṇṇanā </h3n>
            <h4>
              <h4n> </h4n>
              <p>[03] 96^b^.^eb^ idāni yasmā idaṃ suttaṃ -- ``gambhīro cāyaṃ,  ānanda, paṭiccasamuppādo''ti ca ``tantākulakajātā''ti ca dvīhiyeva  padehi ābaddhaṃ, tasmā -- ``gambhīro cāyaṃ, ānanda,  paṭiccasamuppādo''ti iminā tāva anusandhinā paccayākārassa  gambhīrabhāvadassanatthaṃ desanaṃ ārabhanto ^b^atthi idappaccayā  jarāmaraṇa^eb^ntiādimāha. tatrāyamattho -- imassa jarāmaraṇassa  paccayo idappaccayo, tasmā idappaccayā atthi jarāmaraṇaṃ, atthi nu  kho jarāmaraṇassa paccayo, yamhā paccayā jarāmaraṇaṃ bhaveyyāti ^a^P2.0497^ea^ evaṃ  puṭṭhena satā, ānanda, paṇḍitena puggalena yathā -- ``taṃ jīvaṃ taṃ  sarīra''nti vutte ṭhapanīyattā pañhassa tuṇhī bhavitabbaṃ hoti,  ``abyākatametaṃ ^a^V2.0078^ea^ tathāgatenā''ti vā vattabbaṃ hoti, evaṃ  appaṭipajjitvā, yathā -- ``cakkhu sassataṃ asassata''nti vutte  asassatanti ekaṃseneva vattabbaṃ hoti, evaṃ ekaṃseneva atthītissa  vacanīyaṃ. puna kiṃ paccayā jarāmaraṇaṃ, ko nāma so paccayo, yato  jarāmaraṇaṃ hotīti vutte ^b^jātipaccayā jarāmaraṇa^eb^nti iccassa  vacanīyaṃ, evaṃ vattabbaṃ bhaveyyāti attho. esa nayo sabbapadesu.</p>
              <p>[03] ^b^nāmarūpapaccayā phasso^eb^ti idaṃ pana yasmā  saḷāyatanapaccayāti vutte cakkhusamphassādīnaṃ channaṃ  vipākasamphassānaṃyeva gahaṇaṃ hoti, idha ca ``saḷāyatanapaccayā''ti  iminā padena gahitampi agahitampi paccayuppannavisesaṃ phassassa ca  saḷāyatanato atirittaṃ aññampi visesapaccayaṃ dassetukāmo, tasmā  vuttanti veditabbaṃ. iminā pana vārena bhagavatā kiṃ kathitanti?  paccayānaṃ nidānaṃ kathitaṃ. idañhi suttaṃ paccaye nijjaṭe niggumbe  katvā kathitattā ^b^mahānidāna^eb^nti vuccati. </p>
              <p>[03] 98^b^.^eb^ idāni tesaṃ tesaṃ paccayānaṃ tathaṃ avitathaṃ  anaññathaṃ paccayabhāvaṃ dassetuṃ ^b^jātipaccayā jarāmaraṇanti iti kho  panetaṃ vutta^eb^ntiādimāha. tattha ^b^pariyāyenā^eb^ti kāraṇena.  ^b^sabbenasabbaṃ sabbathāsabba^eb^nti nipātadvayametaṃ. tassattho --  ``sabbākārena sabbā sabbena sabhāvena ^a^M2.0088^ea^ sabbā jāti nāma yadi na  bhaveyyā''ti. bhavādīsupi imināva nayena attho veditabbo.  ^b^kassacī^eb^ti aniyamavacanametaṃ, devādīsu yassa kassaci.  ^b^kimhicī^eb^ti idampi aniyamavacanameva, kāmabhavādīsu navasu  bhavesu yattha katthaci. ^b^seyyathida^eb^nti  aniyamitanikkhittātthavibhajanatthe nipāto, tassattho -- ``yaṃ vuttaṃ  `kassaci kimhicī'ti, tassa te atthaṃ vibhajissāmī''ti. atha naṃ  vibhajanto -- ``devānaṃ vā devattāyā''tiādimāha. tattha ^b^devānaṃ  vā devattāyā^eb^ti yā ayaṃ devānaṃ devabhāvāya khandhajāti, yāya  khandhajātiyā devā ``devā''ti vuccanti. sace ^a^P2.0498^ea^ hi jāti sabbena  sabbaṃ nābhavissāti iminā nayena sabbapadesu attho veditabbo.  ettha ca ^b^devā^eb^ti upapattidevā. ^b^gandhabbā^eb^ti mūlakhandhādīsu  adhivatthadevatāva. ^b^yakkhā^eb^ti amanussā. ^b^bhūtā^eb^ti ye  keci nibbattasattā. ^b^pakkhino^eb^ti ye keci aṭṭhipakkhā vā  cammapakkhā vā lomapakkhā vā. ^b^sarīsapā^eb^ti ye keci bhūmiyaṃ  sarantā gacchanti. ^b^tesaṃ tesa^eb^nti tesaṃ tesaṃ devagandhabbādīnaṃ.  ^b^tadatthāyā^eb^ti devagandhabbādibhāvāya. ^b^jātinirodhā^eb^ti  jātivigamā, jātiabhāvāti attho.</p>
              <p>[03] ^b^hetū^eb^tiādīni sabbānipi kāraṇavevacanāni eva.  kāraṇañhi yasmā attano phalatthāya hinoti ^a^V2.0079^ea^ pavattati, tasmā  ``hetū''ti vuccati. yasmā taṃ phalaṃ nideti -- ``handa, naṃ  gaṇhathā''ti appeti viya tasmā ^b^nidānaṃ.^eb^ yasmā phalaṃ tato  samudeti uppajjati, tañca paṭicca eti pavattati, tasmā  ^b^samudayo^eb^ti ca ^b^paccayo^eb^ti ca vuccati. esa nayo sabbattha.  api ca ^b^yadidaṃ jātī^eb^ti ettha ^b^yadida^eb^nti nipāto.  tassa sabbapadesu liṅgānurūpato attho veditabbo. idha pana --  ``yā esā jātī''ti ayamassa attho. jarāmaraṇassa hi jāti  upanissayakoṭiyā paccayo hoti. </p>
              <p>[03] 99^b^.^eb^ bhavapade -- ``kimhicī''ti iminā  okāsapariggaho kato. tattha heṭṭhā avīcipariyantaṃ katvā upari  paranimmitavasavattideve antokaritvā ^b^kāmabhavo^eb^ veditabbo.  ayaṃ nayo upapattibhave. idha pana kammabhave yujjati. so hi  jātiyā upanissayakoṭiyāva paccayo hoti. upādānapadādīsupi --  ``kimhicī''ti iminā okāsapariggahova katoti veditabbo. </p>
              <p>[03] 100^b^.^eb^ ^b^upādānapaccayā^eb^ ^a^M2.0089^ea^ ^b^bhavo^eb^ti ettha kāmupādānaṃ  tiṇṇampi kammabhavānaṃ tiṇṇañca upapattibhavānaṃ paccayo, tathā  sesānipīti upādānapaccayā catuvīsatibhavā veditabbā.  nippariyāyenettha dvādasa kammabhavā labbhanti. tesaṃ upādānāni  sahajātakoṭiyāpi upanissayakoṭiyāpi paccayo. </p>
              <p>[03] 101^b^.^eb^ ^b^rūpataṇhā^eb^ti rūpārammaṇe taṇhā. esa  nayo saddataṇhādīsu. sā panesā taṇhā upādānassa  sahajātakoṭiyāpi upanissayakoṭiyāpi paccayo hoti. </p>
              <p>[03] 102^b^.^eb^ ^b^esa paccayo taṇhāya, yadidaṃ^eb^ ^a^P2.0499^ea^ ^b^vedanā^eb^ti  ettha vipākavedanā taṇhāya upanissayakoṭiyā paccayo hoti, aññā  aññathāpīti. </p>
              <p>[03] 103^b^.^eb^ ettāvatā pana bhagavā vaṭṭamūlabhūtaṃ purimataṇhaṃ  dassetvā idāni desanaṃ, piṭṭhiyaṃ paharitvā kesesu vā gahetvā viravantaṃ  viravantaṃ maggato okkamento viya navahi padehi samudācārataṇhaṃ  dassento -- ``iti kho panetaṃ, ānanda, vedanaṃ paṭicca  taṇhā''tiādimāha. tattha ^b^taṇhā^eb^ti dve taṇhā esanataṇhā ca,  esitataṇhā ca. yāya taṇhāya ajapathasaṅkupathādīni paṭipajjitvā  bhoge esati gavesati, ayaṃ ^b^esanataṇhā^eb^ nāma. yā tesu  esitesu gavesitesu paṭiladdhesu taṇhā, ayaṃ ^b^esitataṇhā^eb^ nāma.  tadubhayampi samudācārataṇhāya eva adhivacanaṃ. tasmā ^a^V2.0080^ea^ duvidhāpesā  vedanaṃ paṭicca taṇhā nāma. ^b^pariyesanā^eb^ nāma  rūpādiārammaṇapariyesanā, sā hi taṇhāya sati hoti.  ^b^lābho^eb^ti rūpādiārammaṇapaṭilābho, so hi pariyesanāya sati  hoti. ^b^vinicchayo^eb^ pana ñāṇataṇhādiṭṭhivitakkavasena catubbidho.  tattha -- ``sukhavinicchayaṃ jaññā, sukhavinicchayaṃ ñatvā ajjhattaṃ  sukhamanuyuñjeyyā''ti (ma0 ni0 3.323) ayaṃ ^b^ñāṇavinicchayo. ^eb^ ``vinicchayoti dve vinicchayā -- taṇhāvinicchayo ca  diṭṭhivinicchayo cā''ti (mahāni0 102). evaṃ āgatāni  aṭṭhasatataṇhāvicaritāni ^b^taṇhāvinicchayo.^eb^ dvāsaṭṭhi diṭṭhiyo  ^b^diṭṭhivinicchayo.^eb^ ``chando kho, devānaminda,  vitakkanidāno''ti (dī0 ni0 2.358) imasmiṃ pana sutte idha  vinicchayoti vutto vitakkoyeva āgato. lābhaṃ labhitvā hi  iṭṭhāniṭṭhaṃ sundarāsundarañca vitakkeneva vinicchināti ^a^M2.0090^ea^ -- ``ettakaṃ me  rūpārammaṇatthāya bhavissati, ettakaṃ saddādiārammaṇatthāya, ettakaṃ  mayhaṃ bhavissati, ettakaṃ parassa, ettakaṃ paribhuñjissāmi, ettakaṃ  nidahissāmī''ti. tena vuttaṃ -- ``lābhaṃ paṭicca vinicchayo''ti.</p>
              <p>[03] ^b^chandarāgo^eb^ti evaṃ akusalavitakkena vitakkitavatthusmiṃ  dubbalarāgo ca balavarāgo ca uppajjati, idañhi idha taṇhā.  ^b^chando^eb^ti dubbalarāgassādhivacanaṃ. ^b^ajjhosāna^eb^nti ahaṃ  mamanti balavasanniṭṭhānaṃ. ^b^pariggaho^eb^ti taṇhādiṭṭhavasena  pariggahaṇakaraṇaṃ. ^b^macchariya^eb^nti parehi sādhāraṇabhāvassa  asahanatā. tenevassa porāṇā evaṃ ^a^P2.0500^ea^ vacanatthaṃ vadanti -- ``idaṃ  acchariyaṃ mayhameva hotu, mā aññesaṃ acchariyaṃ hotūti pavattattā  macchariyanti vuccatī''ti. ^b^ārakkho^eb^ti  dvārapidahanamañjūsagopanādivasena suṭṭhu rakkhaṇaṃ. adhikarotīti  ^b^adhikaraṇaṃ,^eb^ kāraṇassetaṃ nāmaṃ. ^b^ārakkhādhikaraṇa^eb^nti  bhāvanapuṃsakaṃ, ārakkhahetūti attho. daṇḍādānādīsu paranisedhanatthaṃ  daṇḍassa ādānaṃ ^b^daṇḍādānaṃ.^eb^ ekato dhārādino satthassa  ādānaṃ ^b^satthādānaṃ. kalaho^eb^ti kāyakalahopi vācākalahopi.  purimo purimo virodho ^b^viggaho.^eb^ pacchimo pacchimo  ^b^vivādo.^eb^ tuvaṃtuvanti agāravavacanaṃ ^b^tuvaṃtuvaṃ.^eb^ </p>
              <p>[03] 112^b^.^eb^ idāni paṭilomanayenāpi taṃsamudācārataṇhaṃ  dassetuṃ puna -- ``ārakkhādhikaraṇa''nti ārabhanto desanaṃ nivattesi.  tattha ^b^kāmataṇhā^eb^ti pañcakāmaguṇikarāgavasena uppannā  rūpāditaṇhā. ^b^bhavataṇhā^eb^ti sassatadiṭṭhisahagato rāgo.  ^b^vibhavataṇhā^eb^ti ucchedadiṭṭhisahagato rāgo. ^b^ime dve  dhammā^eb^ti vaṭṭamūlataṇhā ca samudācārataṇhā cāti ime dve dhammā.  ^b^dvayenā^eb^ti taṇhālakkhaṇavasena ekabhāvaṃ gatāpi  vaṭṭamūlasamudācāravasena dvīhi koṭṭhāsehi vedanāya ekasamosaraṇā  bhavanti, vedanāpaccayena ekapaccayāti attho. tividhañhi samosaraṇaṃ  osaraṇasamosaraṇaṃ, sahajātasamosaraṇaṃ, paccayasamosaraṇañca. tattha  -- ``atha ^a^V2.0081^ea^ kho sabbāni tāni kāmasamosaraṇāni bhavantī''ti idaṃ  ^b^osaraṇasamosaraṇaṃ^eb^ nāma. ``chandamūlakā, āvuso, ete dhammā  phassasamudayā vedanāsamosaraṇā''ti (a0 ni0  8.83) idaṃ  ^b^sahajātasamosaraṇaṃ^eb^ nāma. ``dvayena vedanāya  ekasamosaraṇā''ti idaṃ pana ^b^paccayasamosaraṇa^eb^nti veditabbaṃ. </p>
              <p>[03] 113^b^.^eb^ ^b^cakkhusamphasso^eb^ti ^a^M2.0091^ea^ ādayo sabbe  vipākaphassāyeva. tesu ṭhapetvā cattāro lokuttaravipākaphasse  avasesā dvattiṃsa phassā honti. ^b^yadidaṃ phasso^eb^ti ettha pana  phasso bahudhā vedanāya paccayo hoti. </p>
              <p>[03] 114^b^.^eb^ ^b^yehi, ānanda, ākārehī^eb^tiādīsu  ākārā vuccanti vedanādīnaṃ aññamaññaṃ asadisasabhāvā. teyeva  sādhukaṃ dassiyamānā taṃ taṃ līnamatthaṃ gamentīti ^b^liṅgāni.^eb^  tassa tassa sañjānanahetuto ^b^nimittāni.^eb^ tathā tathā  uddisitabbato ^b^uddesā^eb^ ^a^P2.0501^ea^. tasmā ayamettha attho -- ``ānanda,  yehi ākārehi...pe0... yehi uddesehi nāmakāyassa nāmasamūhassa  paññatti hoti, yā esā ca vedanāya vedayitākāre vedayitaliṅge  vedayitanimitte vedanāti uddese sati, saññāya sañjānanākāre  sañjānanaliṅge sañjānananimitte saññāti uddese sati, saṅkhārānaṃ  cetanākāre cetanāliṅge cetanānimitte cetanāti uddese sati,  viññāṇassa vijānanākāre vijānanaliṅge vijānananimitte  viññāṇanti uddese sati -- `ayaṃ nāmakāyo'ti nāmakāyassa  paññatti hoti. tesu nāmakāyappaññattihetūsu vedanādīsu ākārādīsu  asati api nu kho rūpakāye adhivacanasamphasso paññāyetha? yvāyaṃ  cattāro khandhe vatthuṃ katvā manodvāre adhivacanasamphassavevacano  manosamphasso uppajjati, api nu kho so rūpakāye paññāyetha, pañca  pasāde vatthuṃ katvā katvā uppajjeyyā''ti. atha āyasmā ānando  ambarukkhe asati jamburukkhato ambapakkassa uppattiṃ viya rūpakāyato  tassa uppattiṃ asampaṭicchanto ^b^no hetaṃ bhante^eb^ti āha.</p>
              <p>[03] dutiyapañhe ruppanākāraruppanaliṅgaruppananimittavasena rūpanti  uddesavasena ca ākārādīnaṃ attho veditabbo.  ^b^paṭighasamphasso^eb^ti sappaṭighaṃ rūpakkhandhaṃ vatthuṃ katvā  uppajjanakasamphasso. idhāpi thero jamburukkhe asati ambarukkhato  jambupakkassa uppattiṃ viya nāmakāyato tassa uppattiṃ asampaṭicchanto  ``no hetaṃ bhante''ti āha.</p>
              <p>[03] tatiyapañho ^a^V2.0082^ea^ ^a^M2.0092^ea^ ubhayavaseneva vutto. tatra thero ākāse  ambajambupakkānaṃ uppattiṃ viya nāmarūpābhāve dvinnampi phassānaṃ uppattiṃ  asampaṭicchanto ``no hetaṃ bhante''ti āha.</p>
              <p>[03] evaṃ dvinnaṃ phassānaṃ visuṃ visuṃ paccayaṃ dassetvā idāni  dvinnampi tesaṃ avisesato nāmarūpapaccayataṃ dassetuṃ -- ``yehi ānanda  ākārehī''ti catutthaṃ pañhaṃ ārabhi. ^b^yadidaṃ nāmarūpa^eb^nti yaṃ  idaṃ nāmarūpaṃ, yaṃ idaṃ chasupi dvāresu nāmarūpaṃ, eseva hetu eseva  paccayoti attho. cakkhudvārādīsu hi cakkhādīni ceva  rūpārammaṇādīni ca rūpaṃ, sampayuttakā khandhā nāmanti evaṃ  pañcavidhopi so phasso nāmarūpapaccayāva ^a^P2.0502^ea^ phasso. manodvārepi  hadayavatthuñceva yañca rūpaṃ ārammaṇaṃ hoti, idaṃ rūpaṃ. sampayuttadhammā  ceva yañca arūpaṃ ārammaṇaṃ hoti, idaṃ arūpaṃ nāma. evaṃ  manosamphassopi nāmarūpapaccayā phassoti veditabbo. nāmarūpaṃ  panassa bahudhā paccayo hoti. </p>
              <p>[03] 115^b^.^eb^ ^b^na okkamissathā^eb^ti pavisitvā pavattamānaṃ  viya paṭisandhivasena na vattissatha. ^b^samuccissathā^eb^ti  paṭisandhiviññāṇe asati api nu kho suddhaṃ avasesaṃ nāmarūpaṃ  antomātukucchismiṃ kalalādibhāvena samuccitaṃ missakabhūtaṃ hutvā  vattissatha. ^b^okkamitvā vokkamissathā^eb^ti paṭisandhivasena  okkamitvā cutivasena vokkamissatha, nirujjhissathāti attho. so  panassa nirodho na tasseva cittassa nirodhena, na tato  dutiyatatiyānaṃ nirodhena hoti. paṭisandhicittena hi saddhiṃ  samuṭṭhitāni samatiṃsa kammajarūpāni nibbattanti. tesu pana  ṭhitesuyeva soḷasa bhavaṅgacittāni uppajjitvā nirujjhanti. etasmiṃ  antare gahitapaṭisandhikassa dārakassa vā mātuyā vā panassa  antarāyo natthi. ayañhi ^b^anokāso^eb^ nāma. sace pana  paṭisandhicittena saddhiṃ samuṭṭhitarūpāni sattarasamassa bhavaṅgassa paccayaṃ  dātuṃ sakkonti, pavatti pavattati, paveṇī ghaṭiyati. sace pana na  sakkonti, pavatti nappavattati, paveṇī na ghaṭiyati, ^b^vokkamati^eb^  nāma hoti. taṃ sandhāya ``okkamitvā vokkamissathā''ti vuttaṃ.</p>
              <p>[03] ^b^itthattāyā^eb^ti itthabhāvāya, evaṃ  paripuṇṇapañcakkhandhabhāvāyāti attho. ^b^daharasseva sato^eb^ti  mandassa bālasseva santassa. ^b^vocchijjissathā^eb^ti  upacchijjissatha ^a^M2.0093^ea^ ^b^vuḍḍhiṃ virūḷhiṃ vepulla^eb^nti viññāṇe upacchinne  suddhaṃ nāmarūpameva uṭṭhahitvā paṭhamavayavasena vuḍḍhiṃ, majjhimavayavasena  virūḷhiṃ, pacchimavayavasena vepullaṃ api nu kho āpajjissathāti.  dasavassavīsativassavassasatavassasahassasampāpanena ^a^V2.0083^ea^ vā api nu kho  vuḍḍhiṃ virūḷhiṃ vepullaṃ āpajjissathāti attho.</p>
              <p>[03] ^b^tasmātihānandā^eb^ti yasmā mātukucchiyaṃ paṭisandhiggahaṇepi  ^a^P2.0503^ea^ kucchivāsepi kucchito nikkhamanepi, pavattiyaṃ dasavassādikālepi  viññāṇamevassa paccayo, tasmā eseva hetu esa paccayo nāmarūpassa,  yadidaṃ viññāṇaṃ. yathā hi rājā attano parisaṃ niggaṇhanto evaṃ  vadeyya -- ``tvaṃ uparājā, tvaṃ senāpatīti kena kato nanu mayā  kato, sace hi mayi akaronte tvaṃ attano dhammatāya uparājā vā  senāpati vā bhaveyyāsi, jāneyyāma vo bala''nti; evameva viññāṇaṃ  nāmarūpassa paccayo hoti. atthato evaṃ nāmarūpaṃ vadati viya  ``tvaṃ nāmaṃ, tvaṃ rūpaṃ, tvaṃ nāmarūpaṃ nāmāti kena kataṃ, nanu mayā  kataṃ, sace hi mayi purecārike hutvā mātukucchismiṃ paṭisandhiṃ  agaṇhante tvaṃ nāmaṃ vā rūpaṃ vā nāmarūpaṃ vā bhaveyyāsi, jāneyyāma  vo bala''nti. taṃ panetaṃ viññāṇaṃ nāmarūpassa bahudhā paccayo hoti. </p>
              <p>[03] 116^b^.^eb^ ^b^dukkhasamudayasambhavo^eb^ti dukkharāsisambhavo.  ^b^yadidaṃ nāmarūpa^eb^nti yaṃ idaṃ nāmarūpaṃ, eseva hetu esa paccayo.  yathā hi rājapurisā rājānaṃ niggaṇhanto evaṃ vadeyyuṃ -- ``tvaṃ  rājāti kena kato, nanu mayā kato, sace hi mayi uparājaṭṭhāne,  mayi senāpatiṭṭhāne atiṭṭhante tvaṃ ekakova rājā bhaveyyāsi,  passeyyāma te rājabhāva''nti; evameva nāmarūpampi atthato evaṃ  viññāṇaṃ vadati viya ``tvaṃ paṭisandhiviññāṇanti kena kataṃ, nanu  amhehi kataṃ, sace hi tvaṃ tayo khandhe hadayavatthuñca anissāya  paṭisandhiviññāṇaṃ nāma bhaveyyāsi, passeyyāma te  paṭisandhiviññāṇabhāva''nti. tañca panetaṃ nāmarūpaṃ viññāṇassa  bahudhā paccayo hoti.</p>
              <p>[03] ^b^ettāvatā kho^eb^ti viññāṇe nāmarūpassa paccaye honte,  nāmarūpe viññāṇassa paccaye honte, dvīsu aññamaññapaccayavasena  pavattesu ettakena ^a^M2.0094^ea^ jāyetha vā...pe0... upapajjetha vā, jātiādayo  paññāyeyyuṃ aparāparaṃ vā cutipaṭisandhiyoti.</p>
              <p>[03] ^b^adhivacanapatho^eb^ti ``sirivaḍḍhako  dhanavaḍḍhako''tiādikassa atthaṃ adisvā vacanamattameva adhikicca  pavattassa vohārassa patho. ^b^niruttipatho^eb^ti saratīti sato,  sampajānātīti sampajānotiādikassa ^a^P2.0504^ea^ kāraṇāpadesavasena pavattassa  vohārassa patho. ^b^paññattipatho^eb^ti -- ``paṇḍito ^a^V2.0084^ea^ byatto medhāvī  nipuṇo kataparappavādo''tiādikassa nānappakārato ñāpanavasena  pavattassa vohārassa patho. iti tīhi padehi adhivacanādīnaṃ  vatthubhūtā khandhāva kathitā. ^b^paññāvacara^eb^nti paññāya  avacaritabbaṃ jānitabbaṃ. ^b^vaṭṭaṃ vattatī^eb^ti saṃsāravaṭṭaṃ vattati.  ^b^itthatta^eb^nti itthaṃbhāvo, khandhapañcakassetaṃ nāmaṃ.  ^b^paññāpanāyā^eb^ti nāmapaññattatthāya. ``vedanā saññā''tiādinā  nāmapaññattatthāya, khandhapañcakampi ettāvatā paññāyatīti attho.  ^b^yadidaṃ nāmarūpaṃ saha viññāṇenā^eb^ti yaṃ idaṃ nāmarūpaṃ saha  viññāṇena aññamaññapaccayatāya pavattati, ettāvatāti vuttaṃ hoti.  idañhettha niyyātitavacanaṃ. </p>
            </h4>
          </h3>
          <h3>
            <h3n> attapaññattivaṇṇanā </h3n>
            <h4>
              <h4n> </h4n>
              <p>[03] 117^b^.^eb^ iti bhagavā -- ``gambhīro cāyaṃ, ānanda,  paṭiccasamuppādo, gambhīrāvabhāso cā''ti padassa anusandhiṃ dassetvā  idāni ``tantākulakajātā''ti padassa anusandhiṃ dassento  ``kittāvatā cā''tiādikaṃ desanaṃ ārabhi. tattha ^b^rūpiṃ vā hi,  ānanda, parittaṃ attāna^eb^ntiādīsu yo avaḍḍhitaṃ kasiṇanimittaṃ  attāti gaṇhāti, so rūpiṃ parittaṃ paññapeti. yo pana  nānākasiṇalābhī hoti, so taṃ kadāci nīlo, kadāci pītakoti  paññapeti. yo vaḍḍhitaṃ kasiṇanimittaṃ attāti gaṇhāti, so rūpiṃ  anantaṃ paññapeti. yo vā pana avaḍḍhitaṃ kasiṇanimittaṃ ugghāṭetvā  nimittaphuṭṭhokāsaṃ vā tattha pavatte cattāro khandhe vā tesu  viññāṇamattameva vā attāti gaṇhāti, so arūpiṃ parittaṃ paññapeti.  yo vaḍḍhitaṃ nimittaṃ ugghāṭetvā nimittaphuṭṭhokāsaṃ vā tattha pavatte  cattāro khandhe vā tesu viññāṇamattameva vā attāti gaṇhāti, so  arūpiṃ anantaṃ paññapeti. </p>
              <p>[03] 118^b^.^eb^ ^b^tatrānandā^eb^ti ^a^M2.0095^ea^ ettha ^b^tatrā^eb^ti tesu  catūsu diṭṭhigatikesu. ^b^etarahi vā^eb^ti idāneva, na ito paraṃ.  ucchedavasenetaṃ vuttaṃ. ^b^tatthabhāviṃ vā^eb^ti tattha vā paraloke bhāviṃ.  sassatavasenetaṃ vuttaṃ. ^b^atathaṃ vā pana santa^eb^nti atathasabhāvaṃ  samānaṃ. ^b^tathattāyā^eb^ti tathabhāvāya. ^b^upakappessāmī^eb^ti  sampādessāmi. iminā vivādaṃ dasseti. ucchedavādī hi  ``sassatavādino attānaṃ atathaṃ anucchedasabhāvampi samānaṃ tathatthāya  ^a^P2.0505^ea^ ucchedasabhāvāya upakappessāmi, sassatavādañca jānāpetvā  ucchedavādameva naṃ gāhessāmī''ti cinteti. sassatavādīpi  ``ucchedavādino attānaṃ atathaṃ asassatasabhāvampi samānaṃ tathatthāya  sassatabhāvāya upakappessāmi, ucchedavādañca jānāpetvā  sassatavādameva naṃ gāhessāmī''ti cinteti.</p>
              <p>[03] ^b^evaṃ^eb^ ^a^V2.0085^ea^ ^b^santaṃ kho^eb^ti evaṃ samānaṃ rūpiṃ parittaṃ attānaṃ  paññapentanti attho. ^b^rūpi^eb^nti rūpakasiṇalābhiṃ.  ^b^parittattānudiṭṭhi anusetī^eb^ti paritto attāti ayaṃ diṭṭhi  anuseti, sā pana na valli viya ca latā viya ca anuseti.  appahīnaṭṭhena anusetīti veditabbo. ^b^iccālaṃ vacanāyā^eb^ti taṃ  puggalaṃ evarūpā diṭṭhi anusetīti vattuṃ yuttaṃ. esa nayo sabbattha.</p>
              <p>[03] ^b^arūpi^eb^nti ettha pana arūpakasiṇalābhiṃ,  arūpakkhandhagocaraṃ vāti evamattho daṭṭhabbo. ettāvatā lābhino  cattāro, tesaṃ antevāsikā cattāro, takkikā cattāro, tesaṃ  antevāsikā cattāroti attato soḷasa diṭṭhigatikā dassitā honti. </p>
            </h4>
          </h3>
          <h3>
            <h3n> nāttapaññattivaṇṇanā </h3n>
            <h4>
              <h4n> </h4n>
              <p>[03] 119^b^.^eb^ evaṃ ye attānaṃ paññapenti, te dassetvā idāni  ye na paññapenti, te dassetuṃ -- ``kittāvatā ca  ānandā''tiādimāha. ke pana na paññapenti? sabbe tāva  ariyapuggalā na paññapenti. ye ca bahussutā tipiṭakadharā  dvipiṭakadharā ekapiṭakadharā, antamaso ekanikāyampi sādhukaṃ  vinicchinitvā uggahitadhammakathikopi āraddhavipassakopi puggalo,  te na paññapentiyeva. etesañhi paṭibhāgakasiṇe  paṭibhāgakasiṇamicceva ñāṇaṃ hoti. arūpakkhandhesu ca arūpakkhandhā  icceva. </p>
            </h4>
          </h3>
          <h3>
            <h3n> attasamanupassanāvaṇṇanā </h3n>
            <h4>
              <h4n> </h4n>
              <p>[03] 121^b^.^eb^ evaṃ ^a^M2.0096^ea^ ye na paññapenti, te dassetvā idāni ye  te paññapenti, te yasmā diṭṭhivasena samanupassitvā paññapenti, sā ca  nesaṃ samanupassanā vīsativatthukāya sakkāyadiṭṭhiyā appahīnattā hoti,  tasmā taṃ vīsativatthukaṃ sakkāyadiṭṭhiṃ dassetuṃ puna ^b^kittāvatā ca  ānandā^eb^tiādimāha.</p>
              <p>[03] tattha ^b^vedanaṃ vā hī^eb^ti iminā vedanākkhandhavatthukā  sakkāyadiṭṭhi kathitā. ^b^appaṭisaṃvedano me attā^eb^ti iminā  rūpakkhandhavatthukā. ^b^attā me vediyati, vedanādhammo hi  me attā^eb^ti iminā saññāsaṅkhāraviññāṇakkhandhavatthukā ^a^P2.0506^ea^. idañhi  khandhattayaṃ vedanāsampayuttattā vediyati. etassa ca vedanādhammo  avippayuttasabhāvo. </p>
              <p>[03] 122^b^.^eb^ idāni ^a^V2.0086^ea^ tattha dosaṃ dassento --  ``tatrānandā''tiādimāha. tattha ^b^tatrā^eb^ti tesu tīsu  diṭṭhigatikesu. ^b^yasmiṃ, ānanda, samaye^eb^tiādi yo yo yaṃ yaṃ  vedanaṃ attāti samanupassati, tassa tassa attano kadāci bhāvaṃ,  kadāci abhāvanti evamādidosadassanatthaṃ vuttaṃ. </p>
              <p>[03] 123^b^.^eb^ aniccādīsu hutvā abhāvato ^b^aniccā.^eb^  tehi tehi kāraṇehi saṅgamma samāgamma katāti ^b^saṅkhatā.^eb^ taṃ  taṃ paccayaṃ paṭicca sammā kāraṇeneva uppannāti ^b^paṭiccasamuppannā.  khayo^eb^tiādi sabbaṃ bhaṅgassa vevacanaṃ. yañhi bhijjati, taṃ  khiyatipi vayatipi virajjhatipi nirujjhatipi, tasmā  ^b^khayadhammā^eb^tiādi vuttaṃ.</p>
              <p>[03] ^b^byagā me^eb^ti viagāti byagā, vigato niruddho me  attāti attho. kiṃ pana ekasseva tīsupi kālesu -- ``eso me  attā''ti hotīti, kiṃ pana na bhavissati? diṭṭhigatikassa hi  thusarāsimhi nikkhittakhāṇukasseva niccalatā nāma natthi, vanamakkaṭo  viya aññaṃ gaṇhāti, aññaṃ muñcati.  ^b^aniccasukhadukkhavokiṇṇa^eb^nti visesena taṃ taṃ vedanaṃ attāti  samanupassanto aniccañceva sukhañca dukkhañca attānaṃ samanupassati  avisesena vedanaṃ attāti samanupassanto vokiṇṇaṃ uppādavayadhammaṃ  ^a^M2.0097^ea^ attānaṃ samanupassati. vedanā hi tividhā ceva uppādavayadhammā ca,  tañcesa attāti samanupassati. iccassa anicco ceva attā  āpajjati, ekakkhaṇe ca bahūnaṃ vedanānaṃ uppādo. taṃ kho panesa  aniccaṃ attānaṃ anujānāti, na ekakkhaṇe bahūnaṃ vedanānaṃ uppatti  atthi. imamatthaṃ sandhāya -- ``tasmātihānanda, etenapetaṃ  nakkhamati `vedanā me attā'ti samanupassitu''nti vuttaṃ. </p>
              <p>[03] 124^b^.^eb^ ^b^yattha panāvuso^eb^ti yattha  suddharūpakkhandhe sabbaso vedayitaṃ natthi. ^b^api nu kho  tatthā^eb^ti api nu kho tasmiṃ vedanāvirahite tālavaṇṭe vā vātapāne  vā asmīti evaṃ ahaṃkāro uppajjeyyāti attho.  ^b^tasmātihānandā^eb^ti yasmā suddharūpakkhandho uṭṭhāya ahamasmīti na  vadati, tasmā etenapi etaṃ nakkhamatīti attho. ^b^api nu kho  tattha ayamahamasmīti siyā^eb^ti api nu kho tesu ^a^P2.0507^ea^ vedanādhammesu  tīsu khandhesu ekadhammopi ayaṃ nāma ahamasmīti evaṃ vattabbo siyā.  atha vā vedanānirodhā saheva vedanāya niruddhesu tesu tīsu khandhesu  api nu kho ayamahamasmīti vā ahamasmīti vā uppajjeyyāti attho.  athāyasmā ānando sasavisāṇassa tikhiṇabhāvaṃ viya taṃ  asampaṭicchanto ^b^no hetaṃ bhante^eb^ti āha.</p>
              <p>[03] ettāvatā ^a^V2.0087^ea^ kiṃ kathitaṃ hoti? vaṭṭakathā kathitā hoti.  bhagavā hi vaṭṭakathaṃ kathento katthaci avijjāsīsena kathesi, katthaci  taṇhāsīsena, katthaci diṭṭhisīsena. tattha ``purimā, bhikkhave,  koṭi nappaññāyati avijjāya, `ito pubbe avijjā nāhosi, atha  pacchā samabhavī'ti. evañcidaṃ, bhikkhave, vuccati. atha ca pana  paññāyati idappaccayā avijjā''ti (a0 ni0  10.61) evaṃ  avijjāsīsena kathitā. ``purimā, bhikkhave, koṭi nappaññāyati  bhavataṇhāya, `ito pubbe bhavataṇhā nāhosi, atha pacchā samabhavī'ti.  evañcidaṃ, bhikkhave, vuccati. atha ca pana paññāyati idappaccayā  bhavataṇhā''ti (a0 ni0  10.62) evaṃ taṇhāsīsena kathitā.  ``purimā, bhikkhave, koṭi nappaññāyati bhavadiṭṭhiyā, `ito pubbe  bhavadiṭṭhi nāhosi, atha pacchā samabhavī'ti, evañcidaṃ, bhikkhave,  vuccati. atha ca pana paññāyati idappaccayā bhavadiṭṭhī''ti evaṃ  diṭṭhisīsena kathitā. idhāpi diṭṭhisīseneva kathitā.</p>
              <p>[03] diṭṭhigatiko ^a^M2.0098^ea^ hi sukhādivedanaṃ attāti gahetvā  ahaṅkāramamaṅkāraparāmāsavasena sabbabhavayonigati --  viññāṇaṭṭhitisattāvāsesu tato tato cavitvā tattha tattha upapajjanto  mahāsamudde vātukkhittanāvā viya satataṃ samitaṃ paribbhamati, vaṭṭato  sīsaṃ ukkhipituṃyeva na sakkoti. </p>
              <p>[03] 126^b^.^eb^ iti bhagavā paccayākāramūḷhassa diṭṭhigatikassa  ettakena kathāmaggena vaṭṭaṃ kathetvā idāni vivaṭṭaṃ kathento ^b^yato  kho pana, ānanda, bhikkhū^eb^tiādimāha.</p>
              <p>[03] tañca pana vivaṭṭakathaṃ bhagavā desanāsu kusalattā  vissaṭṭhakammaṭṭhānaṃ navakammādivasena vikkhittapuggalaṃ anāmasitvā  kārakassa satipaṭṭhānavihārino puggalassa vasena ārabhanto ^b^neva  vedanaṃ attānaṃ samanupassatī^eb^tiādimāha. evarūpo hi bhikkhu --  ``yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā  oḷārikaṃ vā sukhumaṃ ^a^P2.0508^ea^ vā hīnaṃ vā paṇītaṃ vā yaṃ dūre vā santike  vā, sabbaṃ rūpaṃ aniccato vavatthapeti, ekaṃ sammasanaṃ. dukkhato  vavatthapeti, ekaṃ sammasanaṃ. anattato vavatthapeti, ekaṃ  sammasana''ntiādinā nayena vuttassa sammasanañāṇassa vasena  sabbadhammesu pavattattā neva vedanaṃ attāti samanupassati, na aññaṃ, so  evaṃ asamanupassanto na kiñci loke upādiyatīti khandhalokādibhede  loke rūpādīsu dhammesu kiñci ekadhammampi attāti vā attaniyanti  vā na upādiyati.</p>
              <p>[03] ^b^anupādiyaṃ^eb^ ^a^V2.0088^ea^ ^b^na paritassatī^eb^ti anupādiyanto  taṇhādiṭṭhimānaparitassanāyāpi na paritassati. ^b^aparitassa^eb^nti  aparitassamāno. ^b^paccattaṃyeva parinibbāyatī^eb^ti attanāva  kilesaparinibbānena parinibbāyati. evaṃ parinibbutassa panassa  paccavekkhaṇāpavattidassanatthaṃ ^b^khīṇā jātī^eb^tiādi vuttaṃ.</p>
              <p>[03] ^b^iti sā diṭṭhī^eb^ti yā tathāvimuttassa arahato diṭṭhi, sā  evaṃ diṭṭhi. ``itissa diṭṭhī''tipi pāṭho. yo tathāvimutto  arahā, evamassa diṭṭhīti attho. ^b^tadakalla^eb^nti taṃ na yuttaṃ.  kasmā? evañhi sati -- ``arahā na kiñci jānātī''ti vuttaṃ  bhaveyya, evaṃ ñatvā vimuttañca arahantaṃ ``na kiñci jānātī''ti  vattuṃ ^a^M2.0099^ea^ na yuttaṃ. teneva catunnampi nayānaṃ avasāne -- ``taṃ kissa  hetū''tiādimāha.</p>
              <p>[03] tattha ^b^yāvatā ānanda adhivacana^eb^nti yattako  adhivacanasaṅkhāto vohāro atthi. ^b^yāvatā adhivacanapatho^eb^ti  yattako adhivacanassa patho, khandhā āyatanāni dhātuyo vā atthi.  esa nayo sabbattha. ^b^paññāvacara^eb^nti paññāya avacaritabbaṃ  khandhapañcakaṃ. ^b^tadabhiññā^eb^ti taṃ abhijānitvā. ettakena  bhagavatā kiṃ dassitaṃ? tantākulapadasseva anusandhi dassito. </p>
            </h4>
          </h3>
          <h3>
            <h3n> sattaviññāṇaṭṭhitivaṇṇanā </h3n>
            <h4>
              <h4n> </h4n>
              <p>[03] 127^b^.^eb^ idāni yo -- ``na paññapetī''ti vutto, so  yasmā gacchanto gacchanto ubhatobhāgavimutto nāma hoti. yo ca --  ``na samanupassatī''ti vutto, so yasmā gacchanto gacchanto  paññāvimutto nāma hoti. tasmā tesaṃ heṭṭhā vuttānaṃ dvinnaṃ bhikkhūnaṃ  nigamanañca nāmañca dassetuṃ ^b^satta kho imānanda  viññāṇaṭṭhitiyo^eb^tiādimāha.</p>
              <p>[03] tattha ^b^sattā^eb^ti paṭisandhivasena vuttā, ārammaṇavasena  saṅgītisutte (dī0 ni0 3.311) vuttā catasso āgamissanti.  viññāṇaṃ tiṭṭhati etthāti ^a^P2.0509^ea^ ^b^viññāṇaṭṭhiti,^eb^ viññāṇapatiṭṭhānassetaṃ  adhivacanaṃ. ^b^dve ca āyatanānī^eb^ti dve nivāsaṭṭhānāni.  nivāsaṭṭhānañhi idhāyatananti adhippetaṃ. teneva vakkhati --  ``asaññasattāyatanaṃ nevasaññānāsaññāyatanameva dutiya''nti. kasmā  panetaṃ sabbaṃ gahitanti? vaṭṭapariyādānatthaṃ. vaṭṭañhi na  suddhaviññāṇaṭṭhitivasena suddhāyatanavasena vā pariyādānaṃ gacchati,  bhavayonigatisattāvāsavasena pana gacchati, tasmā sabbametaṃ gahitaṃ. </p>
              <p>[01] idāni ^a^V2.0089^ea^ anukkamena tamatthaṃ vibhajanto ^b^katamā  sattā^eb^tiādimāha. tattha ^b^seyyathāpī^eb^ti nidassanatthe nipāto,  yathā manussāti attho. aparimāṇesu hi cakkavāḷesu aparimāṇānaṃ  manussānaṃ vaṇṇasaṇṭhānādivasena dvepi ekasadisā natthi. yepi hi  katthaci yamakabhātaro vaṇṇena vā saṇṭhānena vā ekasadisā honti,  tesampi ālokitavilokitakathitahasitagamanaṭhānādīhi viseso  hotiyeva. tasmā ^a^M2.0100^ea^ ^b^nānattakāyā^eb^ti vuttā. paṭisandhisaññā pana  nesaṃ tihetukāpi dvihetukāpi ahetukāpi honti, tasmā  ^b^nānattasaññino^eb^ti vuttā. ^b^ekacce ca devā^eb^ti cha  kāmāvacaradevā. tesu hi kesañci kāyo nīlo hoti, kesañci  pītakādivaṇṇo. saññā pana nesaṃ dvihetukāpi tihetukāpi honti,  ahetukā natthi. ^b^ekacce ca vinipātikā^eb^ti catuapāyavinimuttā  uttaramātā yakkhinī, piyaṅkaramātā, phussamittā, dhammaguttāti  evamādikā aññe ca vemānikā petā. etesañhi  pītaodātakāḷamaṅguracchavisāmavaṇṇādivasena ceva  kisathūlarassadīghavasena ca kāyo nānā hoti, manussānaṃ viya  dvihetukatihetukāhetukavasena saññāpi. te pana devā viya na  mahesakkhā, kapaṇamanussā viya appesakkhā, dullabhaghāsacchādanā  dukkhapīḷitā viharanti. ekacce kāḷapakkhe dukkhitā juṇhapakkhe  sukhitā honti, tasmā sukhasamussayato vinipatitattā  ^b^vinipātikā^eb^ti vuttā. ye panettha tihetukā tesaṃ  dhammābhisamayopi hoti, piyaṅkaramātā hi yakkhinī paccūsasamaye  anuruddhattherassa dhammaṃ sajjhāyato sutvā -- </p>
              <p>[21] ``mā ^a^P2.0510^ea^ saddamakari piyaṅkara, bhikkhu dhammapadāni bhāsati. </p>
              <p>[22] api dhammapadaṃ vijāniya, paṭipajjema hitāya no siyā. </p>
              <p>[21] pāṇesu ca saṃyamāmase, sampajānamusā na bhaṇāmase. </p>
              <p>[22] sikkhema susīlyamattano, api muccema  pisācayoniyā''ti.. (saṃ0 ni0  2.40).</p>
              <p>[03] evaṃ puttakaṃ saññāpetvā taṃ divasaṃ sotāpattiphalaṃ pattā.  uttaramātā pana bhagavato dhammaṃ sutvāva sotāpannā jātā.</p>
              <p>[03] ^b^brahmakāyikā^eb^ti brahmapārisajjabrahmapurohitamahābrahmāno.  ^b^paṭhamābhinibbattā^eb^ti te sabbepi paṭhamena jhānena abhinibbattā.  tesu brahmapārisajjā pana parittena abhinibbattā, tesaṃ kappassa tatiyo  bhāgo āyuppamāṇaṃ. brahmapurohitā majjhimena, tesaṃ upaḍḍhakappo  āyuppamāṇaṃ, kāyo ^a^V2.0090^ea^ ca tesaṃ vipphārikataro hoti. mahābrahmāno  paṇītena, tesaṃ kappo āyuppamāṇaṃ, kāyo pana tesaṃ ativipphāriko  hoti. iti te kāyassa nānattā, paṭhamajjhānavasena saññāya ekattā  ^b^nānattakāyā ekattasaññino^eb^ti veditabbā.</p>
              <p>[03] yathā ^a^M2.0101^ea^ ca te, evaṃ catūsu apāyesu sattā. nirayesu hi  kesañci gāvutaṃ, kesañci aḍḍhayojanaṃ, kesañci yojanaṃ attabhāvo  hoti, devadattassa pana yojanasatiko jāto. tiracchānesupi keci  khuddakā, keci mahantā. pettivisayepi keci saṭṭhihatthā, keci  sattatihatthā, keci asītihatthā honti, keci suvaṇṇā, keci  dubbaṇṇā honti. tathā kālakañjikā asurā. api cettha  dīghapiṭṭhikapetā nāma saṭṭhiyojanikāpi honti. saññā pana  sabbesampi akusalavipākāhetukāva honti. iti āpāyikāpi  nānattakāyā ekattasaññinotveva saṅkhyaṃ gacchanti.</p>
              <p>[03] ^b^ābhassarā^eb^ti daṇḍaukkāya acci viya etesaṃ sarīrato  ābhā chijjitvā chijjitvā patantī viya sarati vissaratīti  ābhassarā. tesu pañcakanayena dutiyatatiyajjhānadvayaṃ parittaṃ bhāvetvā  upapannā ^b^parittābhā^eb^ nāma honti, tesaṃ dve kappā āyuppamāṇaṃ.  majjhimaṃ bhāvetvā upapannā ^b^appamāṇābhā^eb^ nāma honti, tesaṃ  cattāro kappā āyuppamāṇaṃ. paṇītaṃ bhāvetvā upapannā ābhassarā  ^a^P2.0511^ea^ nāma honti, tesaṃ aṭṭha kappā āyuppamāṇaṃ. idha pana ukkaṭṭhaparicchedavasena  sabbepi te gahitā. sabbesañhi tesaṃ kāyo ekavipphārova hoti,  saññā pana avitakkavicāramattā vā avitakkāvicārā vāti nānā.</p>
              <p>[03] ^b^subhakiṇhā^eb^ti subhena okiṇṇā vikiṇṇā, subhena  sarīrappabhāvaṇṇena ekagghanāti attho. etesañhi ābhassarānaṃ viya  na chijjitvā chijjitvā pabhā gacchati. pañcakanaye pana  parittamajjhimapaṇītassa catutthajjhānassa vasena  soḷasadvattiṃsacatusaṭṭhikappāyukā ^b^parittasubhāppamāṇasubhasubhakiṇhā^eb^  nāma hutvā nibbattanti. iti sabbepi te ^b^ekattakāyā ceva^eb^  catutthajjhānasaññāya ekattasaññino cāti veditabbā.  ^b^vehapphalāpi^eb^ catutthaviññāṇaṭṭhitimeva bhajanti.  ^b^asaññasattā^eb^ viññāṇābhāvā ettha saṅgahaṃ na gacchanti,  sattāvāsesu gacchanti.</p>
              <p>[03] ^b^suddhāvāsā^eb^ vivaṭṭapakkhe ṭhitā na sabbakālikā,  kappasatasahassampi asaṅkhyeyyampi buddhasuññe loke nuppajjanti.  soḷasakappasahassabbhantare buddhesu uppannesuyeva uppajjanti,  dhammacakkappavattassa bhagavato khandhavāraṭṭhānasadisā honti. tasmā neva  viññāṇaṭṭhitiṃ na sattāvāsaṃ ^a^V2.0091^ea^ bhajanti. mahāsīvatthero pana -- ``na  kho pana so sāriputta sattāvāso sulabharūpo ^a^M2.0102^ea^ yo mayā  anivutthapubbo iminā dīghena addhunā aññatra suddhāvāsehi devehī''ti  (ma0 ni0 1.160) iminā suttena suddhāvāsāpi catutthaviññāṇaṭṭhitiṃ  catutthasattāvāsaṃyeva bhajantīti vadati, taṃ appaṭibāhiyattā suttassa  anuññātaṃ.</p>
              <p>[03] ^b^sabbaso rūpasaññāna^eb^ntiādīnaṃ attho visuddhimagge vutto.  nevasaññānāsaññāyatanaṃ pana yatheva saññāya, evaṃ viññāṇassapi  sukhumattā neva viññāṇaṃ nāviññāṇaṃ. tasmā viññāṇaṭṭhitīsu avatvā  āyatanesu vuttaṃ. </p>
              <p>[03] 128^b^.^eb^ ^b^tatrā^eb^ti tāsu viññāṇaṭṭhitīsu. ^b^tañca  pajānātī^eb^ti tañca viññāṇaṭṭhitiṃ pajānāti. ^b^tassā ca  samudaya^eb^nti ``avijjāsamudayā rūpasamudayo''tiādinā (paṭi0 ma0  1.49) nayena tassā samudayañca pajānāti. ^b^tassā ca  atthaṅgama^eb^nti -- ``avijjānirodhā ^a^P2.0512^ea^ rūpanirodho''tiādinā nayena  tassā atthaṅgamañca pajānāti. ^b^assāda^eb^nti yaṃ rūpaṃ  paṭicca...pe0... yaṃ viññāṇaṃ paṭicca uppajjati sukhaṃ somanassaṃ, ayaṃ  viññāṇassa assādoti, evaṃ tassā assādañca pajānāti.  ^b^ādīnava^eb^nti yaṃ rūpaṃ...pe0... yaṃ viññāṇaṃ aniccaṃ dukkhaṃ  vipariṇāmadhammaṃ, ayaṃ viññāṇassa ādīnavoti, evaṃ tassā  ādīnavañca pajānāti. ^b^nissaraṇa^eb^nti yo rūpasmiṃ...pe0...  yo viññāṇe chandarāgavinayo, chandarāgappahānaṃ, idaṃ viññāṇassa  nissaraṇanti (saṃ0 ni0  2.26) evaṃ tassā nissaraṇañca  pajānāti. ^b^kallaṃ nu tenā^eb^ti yuttaṃ nu tena bhikkhunā taṃ  viññāṇaṭṭhitiṃ taṇhāmānadiṭṭhīnaṃ vasena ahanti vā mamanti vā  abhinanditunti. etenupāyena sabbattha veditabbo. yattha pana rūpaṃ  natthi, tattha catunnaṃ khandhānaṃ vasena, yattha viññāṇaṃ natthi, tattha  ekassa khandhassa vasena samudayo yojetabbo. āhārasamudayā  āhāranirodhāti idañcettha padaṃ yojetabbaṃ.</p>
              <p>[03] ^b^yato kho, ānanda, bhikkhū^eb^ti yadā kho ānanda,  bhikkhu. ^b^anupādā vimutto^eb^ti catūhi upādānehi aggahetvā  vimutto. ^b^paññāvimutto^eb^ti paññāya vimutto. aṭṭha vimokkhe  asacchikatvā paññābaleneva nāmakāyassa ca rūpakāyassa ca appavattiṃ  katvā vimuttoti attho. so sukkhavipassako ca paṭhamajjhānādīsu  aññatarasmiṃ ṭhatvā arahattaṃ patto ^a^M2.0103^ea^ cāti pañcavidho. vuttampi cetaṃ --  ``katamo ca puggalo paññāvimutto? idhekacco puggalo na heva kho  aṭṭha vimokkhe kāyena phusitvā viharati, paññāya cassa disvā  āsavā parikkhīṇā honti, ayaṃ vuccati puggalo  paññāvimutto''ti (pu0 pa0 15). </p>
            </h4>
          </h3>
          <h3>
            <h3n> aṭṭhavimokkhavaṇṇanā </h3n>
            <h4>
              <h4n> </h4n>
              <p>[03] 129^b^.^eb^ evaṃ ^a^V2.0092^ea^ ekassa bhikkhuno nigamanañca nāmañca  dassetvā itarassa dassetuṃ ^b^aṭṭha kho ime^eb^tiādimāha. tattha  ^b^vimokkho^eb^ti kenaṭṭhena vimokkho? adhimuccanaṭṭhena. ko  panāyaṃ adhimuccanaṭṭho nāma? paccanīkadhammehi ca suṭṭhu muccanaṭṭho,  ārammaṇe ca abhirativasena suṭṭhu muccanaṭṭho, pituaṅke  vissaṭṭhaṅgapaccaṅgassa dārakassa sayanaṃ viya aniggahitabhāvena  nirāsaṅkatāya ārammaṇe pavattīti vuttaṃ hoti. ayaṃ panattho pacchime  ^a^P2.0513^ea^ vimokkhe natthi, purimesu sabbesu atthi.</p>
              <p>[03] ^b^rūpī rūpāni passatī^eb^ti ettha ajjhattaṃ kesādīsu  nīlakasiṇādīsu nīlakasiṇādivasena uppāditaṃ rūpajjhānaṃ rūpaṃ,  tadassatthīti rūpī. ^b^bahiddhā rūpāni passatī^eb^ti bahiddhāpi  nīlakasiṇādīni rūpāni jhānacakkhunā passati. iminā  ajjhattabahiddhāvatthukesu kasiṇesu uppāditajjhānassa puggalassa cattāri  rūpāvacarajjhānāni dassitāni. ^b^ajjhattaṃ arūpasaññī^eb^ti  ajjhattaṃ na rūpasaññī, attano kesādīsu  anuppāditarūpāvacarajjhānoti attho. iminā bahiddhā parikammaṃ  katvā bahiddhāva uppāditajjhānassa puggalassa rūpāvacarajjhānāni  dassitāni.</p>
              <p>[03] ^b^subhantveva adhimutto hotī^eb^ti iminā suvisuddhesu  nīlādīsu vaṇṇakasiṇesu jhānāni dassitāni. tattha kiñcāpi  antoappanāyaṃ subhanti ābhogo natthi, yo pana visuddhaṃ subhaṃ  kasiṇamārammaṇaṃ karitvā viharati, so yasmā subhanti adhimutto  hotīti vattabbataṃ āpajjati, tasmā evaṃ desanā katā.  paṭisambhidāmagge pana -- ``kathaṃ subhantveva adhimutto hotīti  vimokkho? idha bhikkhu mettāsahagatena cetasā ekaṃ disaṃ pharitvā  viharati...pe0... mettāya bhāvitattā sattā appaṭikūlā honti.  karuṇā, muditā, upekkhāsahagatena cetasā ekaṃ disaṃ pharitvā  viharati...pe0... upekkhāya bhāvitattā sattā appaṭikūlā ^a^M2.0104^ea^ honti.  evaṃ subhaṃ tveva adhimutto hotīti vimokkho''ti (paṭi0 ma0  1.212) vuttaṃ.</p>
              <p>[03] ^b^sabbaso rūpasaññāna^eb^ntiādīsu yaṃ vattabbaṃ, taṃ sabbaṃ  visuddhimagge vuttameva. ^b^ayaṃ aṭṭhamo vimokkho^eb^ti ayaṃ catunnaṃ  khandhānaṃ sabbaso visuddhattā vimuttattā aṭṭhamo uttamo vimokkho nāma. </p>
              <p>[03] 130^b^.^eb^ ^b^anuloma^eb^nti ^a^V2.0093^ea^ ādito paṭṭhāya yāva  pariyosānā. ^b^paṭiloma^eb^nti pariyosānato paṭṭhāya yāva ādito.  ^b^anulomapaṭiloma^eb^nti idaṃ atipaguṇattā samāpattīnaṃ aṭṭhatvāva  ito cito ca sañcaraṇavasena vuttaṃ. ^b^yatthicchaka^eb^nti  okāsaparidīpanaṃ, yattha yattha okāse icchati. ^b^yadicchaka^eb^nti  samāpattidīpanaṃ, yaṃ yaṃ samāpattiṃ icchati. ^b^yāvaticchaka^eb^nti  addhānaparicchedadīpanaṃ ^a^P2.0514^ea^, yāvatakaṃ addhānaṃ icchati.  ^b^samāpajjatī^eb^ti taṃ taṃ samāpattiṃ pavisati. ^b^vuṭṭhātī^eb^ti tato  uṭṭhāya tiṭṭhati.</p>
              <p>[03] ^b^ubhatobhāgavimutto^eb^ti dvīhi bhāgehi vimutto,  arūpasamāpattiyā rūpakāyato vimutto, maggena nāmakāyato vimuttoti.  vuttampi cetaṃ -- </p>
              <p>[21] ``accī yathā vātavegena khittā, (upasivāti bhagavā) </p>
              <p>[27] atthaṃ paleti na upeti saṅkhaṃ. </p>
              <p>[26] evaṃ munī nāmakāyā vimutto, </p>
              <p>[22] atthaṃ paleti na upeti saṅkha''nti.. (su0 ni0  1080).</p>
              <p>[03] so panesa ubhatobhāgavimutto ākāsānañcāyatanādīsu  aññatarato uṭṭhāya arahattaṃ patto ca anāgāmī hutvā nirodhā uṭṭhāya  arahattaṃ patto cāti pañcavidho. keci pana -- ``yasmā  rūpāvacaracatutthajjhānampi duvaṅgikaṃ upekkhāsahagataṃ,  arūpāvacarajjhānampi tādisameva. tasmā rūpāvacaracatutthajjhānato  uṭṭhāya arahattaṃ pattopi ubhatobhāgavimutto''ti.</p>
              <p>[03] ayaṃ pana ubhatobhāgavimuttapañho heṭṭhā lohapāsāde samuṭṭhahitvā  tipiṭakacūḷasumanattherassa vaṇṇanaṃ nissāya cirena vinicchayaṃ patto  ^a^M2.0105^ea^.  girivihāre kira therassa antevāsiko ekassa piṇḍapātikassa  mukhato taṃ pañhaṃ sutvā āha -- ``āvuso, heṭṭhālohapāsāde amhākaṃ  ācariyassa dhammaṃ vaṇṇayato na kenaci sutapubba''nti. kiṃ pana,  bhante, thero avacāti? rūpāvacaracatutthajjhānaṃ kiñcāpi duvaṅgikaṃ  upekkhāsahagataṃ kilese vikkhambheti, kilesānaṃ pana āsannapakkhe  virūhanaṭṭhāne samudācarati. ime hi kilesā nāma pañcavokārabhave  nīlādīsu aññataraṃ ārammaṇaṃ upanissāya samudācaranti,  rūpāvacarajjhānañca taṃ ārammaṇaṃ na samatikkamati. tasmā sabbaso  rūpaṃ nivattetvā arūpajjhānavasena kilese vikkhambhetvā arahattaṃ  pattova ubhatobhāgavimuttoti, idaṃ āvuso thero avaca. idañca pana  vatvā idaṃ suttaṃ āhari -- ``katamo ca puggalo ubhatobhāgavimutto.  idhekacco puggalo aṭṭhavimokkhe ^a^P2.0515^ea^ ^a^V2.0094^ea^ kāyena phusitvā viharati,   paññāya cassa disvā āsavā parikkhīṇā honti, ayaṃ vuccati puggalo  ubhatobhāgavimutto''ti (pu0 pa0 24).</p>
              <p>[03] ^b^imāya ca ānanda ubhatobhāgavimuttiyā^eb^ti ānanda ito  ubhatobhāgavimuttito. sesaṃ sabbattha uttānamevāti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahānidānasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. mahāparinibbānasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 131^b^.^eb^ ^b^evaṃ^eb^ ^a^P2.0516^ea^ ^a^V2.0095^ea^ ^a^M2.0106^ea^   ^b^me suta^eb^nti mahāparinibbānasuttaṃ.  tatrāyamanupubbapadavaṇṇanā -- ^b^gijjhakūṭe^eb^ti gijjhā tassa kūṭesu  vasiṃsu, gijjhasadisaṃ vā tassa kūṭaṃ atthīti gijjhakūṭo, tasmiṃ  gijjhakūṭe. ^b^abhiyātukāmo^eb^ti abhibhavanatthāya yātukāmo.  ^b^vajjī^eb^ti vajjirājāno. ^b^evaṃmahiddhike^eb^ti evaṃ mahatiyā  rājiddhiyā samannāgate, etena nesaṃ samaggabhāvaṃ kathesi.  ^b^evaṃmahānubhāve^eb^ti evaṃ mahantena ānubhāvena samannāgate, etena nesaṃ  hatthisippādīsu katasikkhataṃ kathesi, yaṃ sandhāya vuttaṃ --  ``sikkhitā vatime licchavikumārakā, susikkhitā vatime  licchavikumārakā, yatra hi nāma sukhumena tāḷacchiggalena asanaṃ  atipātayissanti poṅkhānupoṅkhaṃ avirādhita''nti (saṃ0 ni0   5.1115). ^b^ucchecchāmī^eb^ti ucchindissāmi.  ^b^vināsessāmī^eb^ti nāsessāmi, adassanaṃ pāpessāmi.  ^b^anayabyasana^eb^nti ettha na ayoti anayo, avaḍḍhiyā etaṃ nāmaṃ.  hitañca sukhañca viyassati vikkhipatīti byasanaṃ,  ñātipārijuññādīnaṃ etaṃ nāmaṃ. ^b^āpādessāmī^eb^ti pāpayissāmi.</p>
              <p>[03] iti kira so ṭhānanisajjādīsu imaṃ yuddhakathameva katheti,  gamanasajjā hothāti evaṃ balakāyaṃ āṇāpeti. kasmā? gaṅgāyaṃ  kira ekaṃ paṭṭanagāmaṃ nissāya aḍḍhayojanaṃ ajātasattuno āṇā,  aḍḍhayojanaṃ licchavīnaṃ. ettha pana āṇāpavattiṭṭhānaṃ hotīti attho.  tatrāpi ca pabbatapādato mahagghabhaṇḍaṃ otarati. taṃ sutvā --  ``ajja yāmi, sve yāmī''ti ajātasattuno saṃvidahantasseva  licchavirājāno samaggā sammodamānā puretaraṃ gantvā sabbaṃ gaṇhanti.  ajātasattu pacchā āgantvā taṃ pavattiṃ ñatvā ^a^P2.0517^ea^ kujjhitvā gacchati.  te punasaṃvaccharepi tatheva karonti. atha so balavāghātajāto tadā  evamakāsi.</p>
              <p>[03] tato cintesi -- ``gaṇena saddhiṃ yuddhaṃ nāma bhāriyaṃ, ekopi  moghappahāro nāma natthi, ekena kho pana paṇḍitena saddhiṃ mantetvā  karonto nipparādho hoti, paṇḍito ca satthārā sadiso ^a^V2.0096^ea^ natthi,  satthā ca avidūre dhuravihāre vasati, handāhaṃ pesetvā pucchāmi  ^a^M2.0107^ea^. sace  me gatena koci attho bhavissati, satthā tuṇhī bhavissati, anatthe  pana sati kiṃ rañño tattha gamanenāti vakkhatī''ti. so  vassakārabrāhmaṇaṃ pesesi. brāhmaṇo gantvā bhagavato etamatthaṃ  ārocesi. tena vuttaṃ -- ^b^``atha kho rājā...pe0...  āpādessāmī''^eb^ti. </p>
            </h4>
          </h3>
          <h3>
            <h3n> rājāparihāniyadhammavaṇṇanā </h3n>
            <h4>
              <h4n> </h4n>
              <p>[03] 134^b^.^eb^ ^b^bhagavantaṃ bījayamāno^eb^ti thero vattasīse  ṭhatvā bhagavantaṃ bījati, bhagavato pana sītaṃ vā uṇhaṃ vā natthi.  bhagavā brāhmaṇassa vacanaṃ sutvā tena saddhiṃ amantetvā therena saddhiṃ  mantetukāmo ^b^kinti te, ānanda, suta^eb^ntiādimāha.  ^b^abhiṇhaṃ sannipātā^eb^ti divasassa tikkhattuṃ sannipatantāpi  antarantarā sannipatantāpi abhiṇhaṃ sannipātāva.  ^b^sannipātabahulā^eb^ti hiyyopi sannipatimhā, purimadivasampi  sannipatimhā, puna ajja kimatthaṃ sannipatitā homāti vosānaṃ  anāpajjantā sannipātabahulā nāma honti. ^b^yāvakīvañcā^eb^ti  yattakaṃ kālaṃ. ^b^vuddhiyeva, ānanda, vajjīnaṃ pāṭikaṅkhā, no  parihānī^eb^ti -- abhiṇhaṃ asannipatantā hi disāvidisāsu āgataṃ  sāsanaṃ na suṇanti, tato -- ``asukagāmasīmā vā nigamasīmā vā  ākulā, asukaṭṭhāne corā vā pariyuṭṭhitā''ti na jānanti, corāpi  ``pamattā rājāno''ti ñatvā gāmanigamādīni paharantā janapadaṃ  nāsenti. evaṃ rājūnaṃ parihāni hoti. abhiṇhaṃ sannipatantā pana  taṃ taṃ pavattiṃ suṇanti, tato balaṃ pesetvā amittamaddanaṃ karonti,  corāpi -- ``appamattā rājāno, na sakkā amhehi vaggabandhehi  vicaritu''nti bhijjitvā palāyanti. evaṃ rājūnaṃ vuddhi hoti.  tena vuttaṃ -- ``vuddhiyeva, ānanda, vajjīnaṃ pāṭikaṅkhā no  parihānī''ti. tattha ^b^pāṭikaṅkhā^eb^ti icchitabbā, avassaṃ  bhavissatīti evaṃ daṭṭhabbāti attho.</p>
              <p>[03] ^b^samaggā^eb^tiādīsu sannipātabheriyā niggatāya -- ``ajja  me kiccaṃ atthi, maṅgalaṃ atthī''ti vikkhepaṃ ^a^P2.0518^ea^ karontā na samaggā  sannipatanti nāma. bherisaddaṃ pana sutvāva bhuñjantāpi  alaṅkariyamānāpi vatthāni nivāsentāpi aḍḍhabhuttā vā aḍḍhālaṅkatā  vā vatthaṃ nivāsayamānā vā sannipatantā samaggā sannipatanti nāma.  sannipatitā pana cintetvā mantetvā kattabbaṃ katvā ekatova avuṭṭhahantā  ^a^M2.0108^ea^ na samaggā vuṭṭhahanti nāma. evaṃ vuṭṭhitesu hi ye paṭhamaṃ gacchanti,  tesaṃ evaṃ hoti -- ``amhehi bāhirakathāva sutā, idāni  vinicchayakathā bhavissatī''ti. ekato vuṭṭhahantā pana samaggā  vuṭṭhahanti nāma. apica -- ``asukaṭṭhānesu gāmasīmā ^a^V2.0097^ea^ vā  nigamasīmā vā ākulā, corā pariyuṭṭhitā''ti sutvā -- ``ko  gantvā imaṃ amittamaddanaṃ karissatī''ti vutte -- ``ahaṃ paṭhamaṃ, ahaṃ  paṭhama''nti vatvā gacchantāpi samaggā vuṭṭhahanti nāma. ekassa pana  kammante osīdamāne sesā rājāno puttabhātaro pesetvā tassa kammantaṃ  upatthambhayamānāpi, āgantukarājānaṃ -- ``asukassa gehaṃ gacchatu,  asukassa gehaṃ gacchatū''ti avatvā sabbe ekato saṅgaṇhantāpi,  ekassa maṅgale vā roge vā aññasmiṃ vā pana tādise sukhadukkhe  uppanne sabbe tattha sahāyabhāvaṃ gacchantāpi samaggā vajjikaraṇīyāni  karonti nāma.</p>
              <p>[03] ^b^apaññatta^eb^ntiādīsu pubbe akataṃ suṅkaṃ vā baliṃ vā daṇḍaṃ  vā āharāpentā apaññattaṃ paññapenti nāma. porāṇapaveṇiyā  āgatameva pana anāharāpentā paññattaṃ samucchindanti nāma. coroti  gahetvā dassite avicinitvāva chejjabhejjaṃ anusāsentā porāṇaṃ  vajjidhammaṃ samādāya na vattanti nāma. tesaṃ apaññattaṃ paññapentānaṃ  abhinavasuṅkādīhi pīḷitā manussā -- ``atiupaddutamha, ko imesaṃ  vijite vasissatī''ti paccantaṃ pavisitvā corā vā corasahāyā vā  hutvā janapadaṃ paharanti. paññattaṃ samucchindantānaṃ paveṇīāgatāni  suṅkādīni agaṇhantānaṃ koso parihāyati. tato  hatthiassabalakāyaorodhādayo yathānibaddhaṃ vaṭṭaṃ alabhamānā thāmena  balena parihāyanti. te neva yuddhakkhamā honti, na  pāricariyakkhamā. porāṇaṃ vajjidhammaṃ samādāya avattantānaṃ vijite  manussā -- ``amhākaṃ puttaṃ pitaraṃ bhātaraṃ acoraṃyeva coroti ^a^P2.0519^ea^ katvā  chindiṃsu bhindiṃsū''ti kujjhitvā paccantaṃ pavisitvā corā vā  corasahāyā vā hutvā janapadaṃ paharanti, evaṃ rājūnaṃ parihāni hoti,  paññattaṃ paññapentānaṃ pana ``paveṇīāgatameva rājāno karontī''ti  manussā haṭṭhatuṭṭhā kasivāṇijjādike kammante sampādenti. paññattaṃ  asamucchindantānaṃ paveṇīāgatāni suṅkādīni gaṇhantānaṃ ^a^M2.0109^ea^ koso  vaḍḍhati, tato hatthiassabalakāyaorodhādayo yathānibaddhaṃ vaṭṭaṃ  labhamānā thāmabalasampannā yuddhakkhamā ceva pāricariyakkhamā ca  honti.</p>
              <p>[03] ^b^porāṇaṃ vajjidhamma^eb^nti ettha pubbe kira vajjirājāno  ``ayaṃ coro''ti ānetvā dassite ``gaṇhatha naṃ cora''nti avatvā  vinicchayamahāmattānaṃ denti. te vinicchinitvā sace acoro hoti,  vissajjenti. sace coro, attanā kiñci avatvā vohārikānaṃ  denti. tepi acoro ce, vissajjenti. coro ce, suttadharānaṃ  denti. tepi vinicchinitvā acoro ce, vissajjenti. coro ce,  aṭṭhakulikānaṃ denti. tepi tatheva katvā senāpatissa, senāpati  uparājassa, uparājā rañño, rājā vinicchinitvā acoro ce,  vissajjeti. sace ^a^V2.0098^ea^ pana coro hoti, paveṇīpotthakaṃ vācāpeti.  tattha -- ``yena idaṃ nāma kataṃ, tassa ayaṃ nāma daṇḍo''ti likhitaṃ.  rājā tassa kiriyaṃ tena samānetvā tadanucchavikaṃ daṇḍaṃ karoti.  iti etaṃ porāṇaṃ vajjidhammaṃ samādāya vattantānaṃ manussā na  ujjhāyanti, ``rājāno porāṇapaveṇiyā kammaṃ karonti, etesaṃ doso  natthi, amhākaṃyeva doso''ti appamattā kammante karonti. evaṃ  rājūnaṃ vuddhi hoti. tena vuttaṃ -- ``vuddhiyeva, ānanda, vajjīnaṃ  pāṭikaṅkhā, no parihānī''ti.</p>
              <p>[03] ^b^sakkarontī^eb^ti yaṃkiñci tesaṃ sakkāraṃ karontā sundarameva  karonti. ^b^garuṃ karontī^eb^ti garubhāvaṃ paccupaṭṭhapetvāva karonti.  ^b^mānentī^eb^ti manena piyāyanti. ^b^pūjentī^eb^ti nipaccakāraṃ  dassenti. ^b^sotabbaṃ maññantī^eb^ti divasassa dve tayo vāre  upaṭṭhānaṃ gantvā tesaṃ kathaṃ sotabbaṃ saddhātabbaṃ maññanti. tattha ye evaṃ  mahallakānaṃ rājūnaṃ sakkārādīni na karonti, ovādatthāya ca nesaṃ  upaṭṭhānaṃ na gacchanti, te tehi vissaṭṭhā anovadiyamānā kīḷāpasutā  rajjato parihāyanti. ye pana tathā paṭipajjanti, tesaṃ mahallakarājāno  -- ``idaṃ kātabbaṃ, idaṃ na kātabba''nti ^a^P2.0520^ea^ porāṇaṃ paveṇiṃ ācikkhanti.  saṅgāmaṃ patvāpi -- ``evaṃ pavisitabbaṃ, evaṃ nikkhamitabba''nti  upāyaṃ dassenti. te tehi ovadiyamānā yathāovādaṃ paṭipajjantā  sakkonti rājappaveṇiṃ sandhāretuṃ. tena vuttaṃ -- ``vuddhiyeva, ānanda,  vajjīnaṃ pāṭikaṅkhā, no parihānī''ti.</p>
              <p>[03] ^b^kulitthiyo^eb^ti ^a^M2.0110^ea^ kulagharaṇiyo. ^b^kulakumāriyo^eb^ti  anividdhā tāsaṃ dhītaro. ^b^okkassa pasayhā^eb^ti ettha  ``okkassā''ti vā ``pasayhā''ti vā pasayhākārassevetaṃ nāmaṃ.  ``ukkassā''tipi paṭhanti. tattha ^b^okkassā^eb^ti avakassitvā  ākaḍḍhitvā. ^b^pasayhā^eb^ti abhibhavitvā ajjhottharitvāti ayaṃ  vacanattho. evañhi karontānaṃ vijite manussā -- ``amhākaṃ gehe  puttamātaropi, kheḷasiṅghāṇikādīni mukhena apanetvā  saṃvaḍḍhitadhītaropi ime rājāno balakkārena gahetvā attano ghare  vāsentī''ti kupitā paccantaṃ pavisitvā corā vā corasahāyā vā  hutvā janapadaṃ paharanti. evaṃ akarontānaṃ pana vijite manussā  appossukkā sakāni kammāni karontā rājakosaṃ vaḍḍhenti.  evamettha vuddhihāniyo veditabbā.</p>
              <p>[03] ^b^vajjīnaṃ vajjicetiyānī^eb^ti vajjirājūnaṃ vajjiraṭṭhe  cittīkataṭṭhena cetiyānīti laddhanāmāni yakkhaṭṭhānāni.  ^b^abbhantarānī^eb^ti antonagare ṭhitāni. bāhirānīti bahinagare  ṭhitāni ^a^V2.0099^ea^. ^b^dinnapubba^eb^nti pubbe dinnaṃ. ^b^katapubba^eb^nti pubbe  kataṃ. ^b^no parihāpessantī^eb^ti aparihāpetvā yathāpavattameva  karissanti dhammikaṃ baliṃ parihāpentānañhi devatā ārakkhaṃ  susaṃvihitaṃ na karonti, anuppannaṃ dukkhaṃ janetuṃ asakkontāpi uppannaṃ  kāsasīsarogādiṃ vaḍḍhenti, saṅgāme patte sahāyā na honti.  aparihāpentānaṃ pana ārakkhaṃ susaṃvihitaṃ karonti, anuppannaṃ sukhaṃ  uppādetuṃ asakkontāpi uppannaṃ kāsasīsarogādiṃ hananti, saṅgāmasīse  sahāyā hontīti evamettha vuddhihāniyo veditabbā.</p>
              <p>[03] ^b^dhammikā rakkhāvaraṇaguttī^eb^ti ettha rakkhā eva yathā  anicchitaṃ na gacchati, evaṃ āvaraṇato āvaraṇaṃ. yathā icchitaṃ na  vinassati, evaṃ gopāyanato gutti. tattha balakāyena parivāretvā  rakkhaṇaṃ pabbajitānaṃ dhammikā rakkhāvaraṇagutti ^a^P2.0521^ea^ nāma na hoti.  yathā pana vihārassa upavane rukkhe na chindanti, vājikā vajjhaṃ na  karonti, pokkharaṇīsu macche na gaṇhanti, evaṃ karaṇaṃ dhammikā  rakkhāvaraṇagutti nāma. ^b^kinti anāgatā cā^eb^ti iminā pana  nesaṃ evaṃ paccupaṭṭhitacittasantānoti cittappavattiṃ pucchati.</p>
              <p>[03] tattha ^a^M2.0111^ea^ ye anāgatānaṃ arahantānaṃ āgamanaṃ na icchanti, te  assaddhā honti appasannā. pabbajite ca sampatte paccuggamanaṃ na  karonti, gantvā na passanti, paṭisanthāraṃ na karonti, pañhaṃ na  pucchanti, dhammaṃ na suṇanti, dānaṃ na denti, anumodanaṃ na suṇanti,  nivāsanaṭṭhānaṃ na saṃvidahanti. atha nesaṃ avaṇṇo abbhuggacchati --  ``asuko nāma rājā assaddho appasanno, pabbajite sampatte  paccuggamanaṃ na karoti...pe0... nivāsanaṭṭhānaṃ na saṃvidahatī''ti. taṃ  sutvā pabbajitā tassa nagaradvārena na gacchanti, gacchantāpi nagaraṃ na  pavisanti. evaṃ anāgatānaṃ arahantānaṃ anāgamanameva hoti.  āgatānampi phāsuvihāre asati yepi ajānitvā āgatā, te --  ``vasissāmāti tāva cintetvā āgatamhā, imesaṃ pana rājūnaṃ iminā  nīhārena ko vasissatī''ti nikkhamitvā gacchanti. evaṃ  anāgatesu anāgacchantesu, āgatesu dukkhaṃ viharantesu so deso  pabbajitānaṃ anāvāso hoti. tato devatārakkhā na hoti,  devatārakkhāya asati amanussā okāsaṃ labhanti. amanussā  ussannā anuppannaṃ byādhiṃ uppādenti, sīlavantānaṃ  dassanapañhāpucchanādivatthukassa puññassa anāgamo hoti.  vipariyāyena pana yathāvuttakaṇhapakkhaviparītassa sukkapakkhassa sambhavo  hotīti evamettha vuddhihāniyo veditabbā. </p>
              <p>[03] 135^b^.^eb^ ^b^ekamidāha^eb^nti idaṃ bhagavā pubbe vajjīnaṃ  imassa vajjisattakassa desitabhāvappakāsanatthamāha ^a^V2.0100^ea^. tattha  ^b^sārandade cetiye^eb^ti evaṃnāmake vihāre. anuppanne kira buddhe  tattha sārandadassa yakkhassa nivāsanaṭṭhānaṃ cetiyaṃ ahosi. athettha  bhagavato vihāraṃ kārāpesuṃ, so sārandade cetiye katattā  sārandadacetiyantveva saṅkhyaṃ gato.</p>
              <p>[03] ^b^akaraṇīyā^eb^ti akātabbā, aggahetabbāti attho.  ^b^yadida^eb^nti ^a^P2.0522^ea^ nipātamattaṃ. ^b^yuddhassā^eb^ti karaṇatthe sāmivacanaṃ,  abhimukhayuddhena gahetuṃ na sakkāti attho. ^b^aññatra  upalāpanāyā^eb^ti ṭhapetvā upalāpanaṃ. upalāpanā nāma -- ``alaṃ  vivādena, idāni samaggā homā''ti hatthiassarathahiraññasuvaṇṇādīni  pesetvā saṅgahakaraṇaṃ. evañhi saṅgahaṃ katvā kevalaṃ vissāsena sakkā  gaṇhitunti attho. ^b^aññatra mithubhedāyā^eb^ti ṭhapetvā mithubhedaṃ.  iminā aññamaññabhedaṃ katvāpi sakkā ete gahetunti ^a^M2.0112^ea^ dasseti. idaṃ  brāhmaṇo bhagavato kathāya nayaṃ labhitvā āha.</p>
              <p>[03] kiṃ pana bhagavā brāhmaṇassa imāya kathāya nayalābhaṃ na  jānātīti? āma, jānāti. jānanto kasmā kathesīti?  anukampāya. evaṃ kirassa ahosi -- ``mayā akathitepi  katipāhena gantvā sabbe gaṇhissati, kathite pana samagge bhindanto  tīhi saṃvaccharehi gaṇhissati, ettakampi jīvitameva varaṃ, ettakañhi  jīvantā attano patiṭṭhānabhūtaṃ puññaṃ karissantī''ti.</p>
              <p>[03] ^b^abhinanditvā^eb^ti cittena abhinanditvā.  ^b^anumoditvā^eb^ti ``yāva subhāsitañcidaṃ bhotā gotamenā''ti  vācāya anumoditvā. ^b^pakkāmī^eb^ti rañño santikaṃ gato. tato  naṃ rājā -- ``kiṃ ācariya, bhagavā avacā''ti pucchi. so --  ``yathā bho samaṇassa gotamassa vacanaṃ na sakkā vajjī kenaci gahetuṃ,  api ca upalāpanāya vā mithubhedena vā sakkā''ti āha. tato naṃ  rājā -- ``upalāpanāya amhākaṃ hatthiassādayo nassissanti,  bhedeneva te gahessāmi, kiṃ karomā''ti pucchi. tena hi, mahārāja,  tumhe vajjiṃ ārabbha parisati kathaṃ samuṭṭhāpetha. tato ahaṃ -- ``kiṃ  te mahārāja tehi, attano santakehi kasivāṇijjādīni katvā  jīvantu ete rājāno''ti vatvā pakkamissāmi. tato tumhe --  ``kinnu kho bho esa brāhmaṇo vajjiṃ ārabbha pavattaṃ kathaṃ  paṭibāhatī''ti vadeyyātha, divasabhāge cāhaṃ tesaṃ paṇṇākāraṃ pesessāmi,  tampi gāhāpetvā tumhepi mama dosaṃ āropetvā bandhanatālanādīni  akatvāva kevalaṃ khuramuṇḍaṃ maṃ katvā nagarā nīharāpetha. athāhaṃ --  ``mayā te nagare pākāro parikhā ca kāritā, ahaṃ kira  dubbalaṭṭhānañca uttānagambhīraṭṭhānañca jānāmi, na cirasseva dāni  ^a^V2.0101^ea^ ujuṃ  karissāmī''ti ^a^P2.0523^ea^ vakkhāmi. taṃ sutvā tumhe -- ``gacchatū''ti  vadeyyāthāti. rājā sabbaṃ akāsi.</p>
              <p>[03] licchavī tassa nikkhamanaṃ sutvā -- ``saṭho brāhmaṇo, mā  tassa gaṅgaṃ uttarituṃ adatthā''ti āhaṃsu. tatra ekaccehi -- ``amhe  ārabbha kathitattā kira so evaṃ kato''ti vutte ``tena hi, bhaṇe,  etū''ti bhaṇiṃsu. so gantvā licchavī disvā ``kiṃ āgatatthā''ti  pucchito taṃ pavattiṃ ārocesi, licchavino -- ``appamattakena nāma  evaṃ garuṃ daṇḍaṃ kātuṃ na yutta''nti ^a^M2.0113^ea^ vatvā -- ``kiṃ te tatra  ṭhānantara''nti pucchiṃsu. ``vinicchayāmaccohamasmī''ti. tadeva te  ṭhānantaraṃ hotūti. so suṭṭhutaraṃ vinicchayaṃ karoti, rājakumārā  tassa santike sippaṃ uggaṇhanti.</p>
              <p>[03] so patiṭṭhitaguṇo hutvā ekadivasaṃ ekaṃ licchaviṃ gahetvā  ekamantaṃ gantvā -- dārakā kasantīti pucchi. āma, kasanti. dve  goṇe yojetvāti? āma, dve goṇe yojetvāti. ettakaṃ vatvā  nivatto. tato taṃ añño -- ``kiṃ ācariyo āhā''ti pucchitvā  tena vuttaṃ asaddahanto ``na me esa yathābhūtaṃ kathetī''ti tena saddhiṃ  bhijji. brāhmaṇo aññasmiṃ divase ekaṃ licchaviṃ ekamantaṃ netvā --  ``kena byañjanena bhuttosī''ti pucchitvā nivatto. tampi añño  pucchitvā asaddahanto tatheva bhijji. brāhmaṇo aparampi divasaṃ ekaṃ  licchaviṃ ekamantaṃ netvā -- ``atiduggatosi kirā''ti pucchi.  ko evamāhāti pucchito asuko nāma licchavīti. aparampi  ekamantaṃ netvā -- ``tvaṃ kira bhīrukajātiko''ti pucchi. ko  evamāhāti? asuko nāma licchavīti. evaṃ aññena akathitameva  aññassa kathento tīhi saṃvaccharehi te rājāno aññamaññaṃ bhinditvā  yathā dve ekamaggena na gacchanti, tathā katvā sannipātabheriṃ carāpesi.  licchavino -- ``issarā sannipatantu, sūrā sannipatantū''ti vatvā  na sannipatiṃsu.</p>
              <p>[03] brāhmaṇo -- ``ayaṃ dāni kālo, sīghaṃ āgacchatū''ti rañño  sāsanaṃ pesesi. rājā sutvāva balabheriṃ carāpetvā nikkhami.  vesālikā sutvā -- ``rañño gaṅgaṃ uttarituṃ na dassāmā''ti bheriṃ  carāpesuṃ. tampi sutvā -- ``gacchantu sūrarājāno''tiādīni vatvā  na ^a^P2.0524^ea^ sannipatiṃsu. ``nagarappavesanaṃ na dassāma, dvārāni pidahitvā  ṭhassāmā''ti bheriṃ carāpesuṃ. ekopi na sannipati. yathāvivaṭeheva  dvārehi pavisitvā sabbe anayabyasanaṃ pāpetvā gato. </p>
            </h4>
          </h3>
          <h3>
            <h3n> bhikkhuaparihāniyadhammavaṇṇanā </h3n>
            <h4>
              <h4n> </h4n>
              <p>[03] 136^b^.^eb^ ^b^atha^eb^ ^a^V2.0102^ea^ ^b^kho bhagavā acirapakkante^eb^tiādimhi  ^b^sannipātetvā^eb^ti dūravihāresu iddhimante pesetvā santikavihāresu  sayaṃ gantvā -- ``sannipatatha, āyasmanto; bhagavā vo sannipātaṃ  icchatī''ti sannipātetvā. ^b^aparihāniye^eb^ti ^a^M2.0114^ea^ aparihānikare,  vuddhihetubhūteti attho. ^b^dhamme desessāmī^eb^ti candasahassaṃ  sūriyasahassaṃ uṭṭhapento viya catukuṭṭake gehe anto teladīpasahassaṃ  ujjālento viya pākaṭe katvā kathayissāmīti.</p>
              <p>[03] tattha ^b^abhiṇhaṃ sannipātā^eb^ti idaṃ vajjisattake  vuttasadisameva. idhāpi ca abhiṇhaṃ asannipatitā disāsu  āgatasāsanaṃ na suṇanti. tato -- ``asukavihārasīmā ākulā,  uposathapavāraṇā ṭhitā, asukasmiṃ ṭhāne bhikkhū  vejjakammadūtakammādīni karonti, viññattibahulā pupphadānādīhi  jīvikaṃ kappentī''tiādīni na jānanti, pāpabhikkhūpi ``pamatto  bhikkhusaṅgho''ti ñatvā rāsibhūtā sāsanaṃ osakkāpenti. abhiṇhaṃ  sannipatitā pana taṃ taṃ pavattiṃ suṇanti, tato bhikkhusaṅghaṃ pesetvā  sīmaṃ ujuṃ karonti, uposathapavāraṇādayo pavattāpenti, micchājīvānaṃ  ussannaṭṭhāne ariyavaṃsake pesetvā ariyavaṃsaṃ kathāpenti, pāpabhikkhūnaṃ  vinayadharehi niggahaṃ kārāpenti, pāpabhikkhūpi ``appamatto  bhikkhusaṅgho, na sakkā amhehi vaggabandhena vicaritu''nti bhijjitvā  palāyanti. evamettha hānivuddhiyo veditabbā.</p>
              <p>[03] ^b^samaggā^eb^tiādīsu cetiyapaṭijagganatthaṃ vā  bodhigehauposathāgāracchādanatthaṃ vā katikavattaṃ vā ṭhapetukāmatāya  ovādaṃ vā dātukāmatāya -- ``saṅgho sannipatatū''ti bheriyā vā  ghaṇṭiyā vā ākoṭitāya -- ``mayhaṃ cīvarakammaṃ atthi, mayhaṃ patto  pacitabbo, mayhaṃ navakammaṃ atthī''ti vikkhepaṃ karontā na samaggā  sannipatanti nāma. sabbaṃ pana taṃ kammaṃ ṭhapetvā -- ``ahaṃ  purimataraṃ, ahaṃ purimatara''nti ekappahāreneva sannipatantā samaggā  sannipatanti nāma. sannipatitā pana cintetvā mantetvā kattabbaṃ  ^a^P2.0525^ea^ katvā ekato avuṭṭhahantā samaggā na vuṭṭhahanti nāma. evaṃ vuṭṭhitesu  hi ye paṭhamaṃ gacchanti, tesaṃ evaṃ hoti -- ``amhehi bāhirakathāva  sutā, idāni vinicchayakathā bhavissatī''ti. ekappahāreneva  vuṭṭhahantā pana samaggā vuṭṭhahanti nāma. apica ``asukaṭṭhāne  vihārasīmā ākulā, uposathapavāraṇā ṭhitā, asukaṭṭhāne  vejjakammādikārakā pāpabhikkhū ussannā''ti sutvā -- ``ko gantvā  ^a^M2.0115^ea^ tesaṃ niggahaṃ karissatī''ti ^a^V2.0103^ea^ vutte -- ``ahaṃ paṭhamaṃ, ahaṃ paṭhama''nti  vatvā gacchantāpi samaggā vuṭṭhahanti nāma.</p>
              <p>[03] āgantukaṃ pana disvā -- ``imaṃ pariveṇaṃ yāhi, etaṃ pariveṇaṃ  yāhi, ayaṃ ko''ti avatvā sabbe vattaṃ karontāpi, jiṇṇapattacīvarakaṃ  disvā tassa bhikkhācāravattena pattacīvaraṃ pariyesamānāpi, gilānassa  gilānabhesajjaṃ pariyesamānāpi, gilānameva anāthaṃ --  ``asukapariveṇaṃ yāhi, asukapariveṇaṃ yāhī''ti avatvā attano  attano pariveṇe paṭijaggantāpi, eko oliyamānako gantho hoti,  paññavantaṃ bhikkhuṃ saṅgaṇhitvā tena taṃ ganthaṃ ukkhipāpentāpi samaggā  saṅghaṃ karaṇīyāni karonti nāma.</p>
              <p>[03] ^b^apaññatta^eb^ntiādīsu navaṃ adhammikaṃ katikavattaṃ vā  sikkhāpadaṃ vā bandhantā apaññattaṃ paññapenti nāma,  purāṇasanthatavatthusmiṃ sāvatthiyaṃ bhikkhū viya. uddhammaṃ ubbinayaṃ  sāsanaṃ dīpentā paññattaṃ samucchindanti nāma, vassasataparinibbute  bhagavati vesālikā vajjiputtakā viya. khuddānukhuddakā pana āpattiyo  sañcicca vītikkamantā yathāpaññattesu sikkhāpadesu samādāya na  vattanti nāma, assajipunabbasukā viya. navaṃ pana katikavattaṃ vā  sikkhāpadaṃ vā abandhantā, dhammavinayato sāsanaṃ dīpentā,  khuddānukhuddakāni sikkhāpadāni asamūhanantā apaññattaṃ na paññapenti,  paññattaṃ na samucchindanti, yathāpaññattesu sikkhāpadesu samādāya  vattanti nāma, āyasmā upaseno viya, āyasmā yaso kākaṇḍakaputto  viya ca. </p>
              <p>[02] ``suṇātu, me āvuso saṅgho, santamhākaṃ  sikkhāpadāni gihigatāni, gihinopi jānanti, `idaṃ vo samaṇānaṃ  sakyaputtiyānaṃ kappati, idaṃ vo na kappatī'ti. sace hi mayaṃ  khuddānukhuddakāni sikkhāpadāni ^a^P2.0526^ea^ samūhanissāma, bhavissanti vattāro  -- `dhūmakālikaṃ samaṇena gotamena sāvakānaṃ sikkhāpadaṃ paññattaṃ,  yāvimesaṃ satthā aṭṭhāsi, tāvime sikkhāpadesu sikkhiṃsu. yato  imesaṃ satthā parinibbuto, na dānime sikkhāpadesu sikkhantī'ti.  yadi saṅghassa pattakallaṃ, saṅgho apaññattaṃ ^a^M2.0116^ea^ na paññapeyya, paññattaṃ na  samucchindeyya, yathāpaññattesu sikkhāpadesu samādāya vatteyyā''ti  (cuḷava0 442) --</p>
              <p>[03] imaṃ tantiṃ ṭhapayanto āyasmā mahākassapo viya ca.  ^b^vuddhiyevā^eb^ti sīlādīhi guṇehi vuḍḍhiyeva, no parihāni.</p>
              <p>[03] ^b^therā^eb^ti ^a^V2.0104^ea^ thirabhāvappattā therakārakehi guṇehi samannāgatā.  bahū rattiyo jānantīti ^b^rattaññū.^eb^ ciraṃ pabbajitānaṃ etesanti  ^b^cirapabbajitā.^eb^ saṅghassa pituṭṭhāne ṭhitāti ^b^saṅghapitaro. ^eb^ pituṭṭhāne ṭhitattā saṅghaṃ parinenti pubbaṅgamā hutvā tīsu  sikkhāsu pavattentīti ^b^saṅghapariṇāyakā.^eb^</p>
              <p>[03] ye tesaṃ sakkārādīni na karonti, ovādatthāya dve tayo vāre  upaṭṭhānaṃ na gacchanti, tepi tesaṃ ovādaṃ na denti, paveṇīkathaṃ na  kathenti, sārabhūtaṃ dhammapariyāyaṃ na sikkhāpenti. te tehi vissaṭṭhā  sīlādīhi dhammakkhandhehi sattahi ca ariyadhanehīti evamādīhi  guṇehi parihāyanti. ye pana tesaṃ sakkārādīni karonti, upaṭṭhānaṃ  gacchanti, tepi tesaṃ ovādaṃ denti. ``evaṃ te abhikkamitabbaṃ, evaṃ  te paṭikkamitabbaṃ, evaṃ te ālokitabbaṃ, evaṃ te vilokitabbaṃ, evaṃ te  samiñjitabbaṃ, evaṃ te pasāritabbaṃ, evaṃ te saṅghāṭipattacīvaraṃ  dhāretabba''nti paveṇīkathaṃ kathenti, sārabhūtaṃ dhammapariyāyaṃ  sikkhāpenti, terasahi dhutaṅgehi dasahi kathāvatthūhi anusāsanti.  te tesaṃ ovāde ṭhatvā sīlādīhi guṇehi vaḍḍhamānā sāmaññatthaṃ  anupāpuṇanti. evamettha hānivuddhiyo veditabbā.</p>
              <p>[03] punabbhavadānaṃ punabbhavo, punabbhavo sīlamassāti ponobbhavikā,  punabbhavadāyikāti attho, tasmā ^b^ponobbhavikāya. na vasaṃ  gacchantī^eb^ti ettha ye catunnaṃ paccayānaṃ kāraṇā upaṭṭhākānaṃ  padānupadikā hutvā gāmato gāmaṃ vicaranti, te tassā taṇhāya vasaṃ  gacchanti nāma, itare na gacchanti ^a^P2.0527^ea^ nāma. tattha hānivuddhiyo  pākaṭāyeva.</p>
              <p>[03] ^b^āraññakesū^eb^ti pañcadhanusatikapacchimesu.  ^b^sāpekkhā^eb^ti sataṇhā sālayā. gāmantasenāsanesu hi jhānaṃ  appetvāpi tato vuṭṭhitamattova itthipurisadārikādisaddaṃ suṇāti,  yenassa adhigatavisesopi hāyatiyeva. araññe pana niddāyitvā  paṭibuddhamatto sīhabyagghamorādīnaṃ saddaṃ ^a^M2.0117^ea^ suṇāti, yena āraññakaṃ pītiṃ  labhitvā tameva sammasanto aggaphale patiṭṭhāti. iti bhagavā  gāmantasenāsane jhānaṃ appetvā nisinnabhikkhuno araññe niddāyantameva  pasaṃsati. tasmā tameva atthavasaṃ paṭicca -- ``āraññakesu  senāsanesu sāpekkhā bhavissantī''ti āha.</p>
              <p>[03] ^b^paccattaññeva satiṃ upaṭṭhapessantī^eb^ti attanāva attano  abbhantare satiṃ upaṭṭhapessanti. ^b^pesalā^eb^ti piyasīlā. idhāpi  sabrahmacārīnaṃ āgamanaṃ anicchantā nevāsikā assaddhā honti  appasannā ^a^V2.0105^ea^. sampattabhikkhūnaṃ  paccuggamanapattacīvarappaṭiggahaṇāasanapaññāpanatālavaṇṭaggahaṇādīni na  karonti, atha nesaṃ avaṇṇo uggacchati -- ``asukavihāravāsino  bhikkhū assaddhā appasannā vihāraṃ paviṭṭhānaṃ vattapaṭivattaṃ na  karontī''ti. taṃ sutvā pabbajitā vihāradvārena gacchantāpi vihāraṃ  na pavisanti. evaṃ anāgatānaṃ anāgamanameva hoti. āgatānaṃ pana  phāsuvihāre asati yepi ajānitvā āgatā, te -- ``vasissāmāti  tāva cintetvā āgatāmha, imesaṃ pana nevāsikānaṃ iminā nīhārena  ko vasissatī''ti nikkhamitvā gacchanti. evaṃ so vihāro  aññesaṃ bhikkhūnaṃ anāvāsova hoti. tato nevāsikā sīlavantānaṃ  dassanaṃ alabhantā kaṅkhāvinodanaṃ vā ācārasikkhāpakaṃ vā  madhuradhammassavanaṃ vā na labhanti, tesaṃ neva aggahitadhammaggahaṇaṃ, na  gahitasajjhāyakaraṇaṃ hoti. iti nesaṃ hāniyeva hoti, na vuddhi.</p>
              <p>[03] ye pana sabrahmacārīnaṃ āgamanaṃ icchanti, te saddhā honti  pasannā, āgatānaṃ sabrahmacārīnaṃ paccuggamanādīni katvā senāsanaṃ  paññapetvā denti, te gahetvā bhikkhācāraṃ pavisanti, kaṅkhaṃ  vinodenti, madhuradhammassavanaṃ labhanti. atha nesaṃ kittisaddo  uggacchati -- ``asukavihārabhikkhū evaṃ saddhā pasannā vattasampannā  saṅgāhakā''ti. taṃ sutvā bhikkhū dūratopi enti, tesaṃ nevāsikā  vattaṃ karonti ^a^P2.0528^ea^, samīpaṃ āgantvā vuḍḍhataraṃ āgantukaṃ vanditvā  nisīdanti, navakatarassa santike āsanaṃ gahetvā nisīdanti.  nisīditvā -- ``imasmiṃ vihāre vasissatha gamissathā''ti pucchanti.  `gamissāmī'ti vutte -- ``sappāyaṃ senāsanaṃ, sulabhā  bhikkhā''tiādīni vatvā gantuṃ na denti. vinayadharo ce hoti,  tassa santike vinayaṃ sajjhāyanti. suttantādidharo ce, tassa  santike taṃ taṃ dhammaṃ sajjhāyanti. āgantukānaṃ therānaṃ ovāde ṭhatvā  saha paṭisambhidāhi arahattaṃ pāpuṇanti. āgantukā ``ekaṃ  ^a^M2.0118^ea^ dve  divasāni vasissāmāti āgatāmha, imesaṃ pana sukhasaṃvāsatāya  dasadvādasavassāni vasissāmā''ti vattāro honti. evamettha  hānivuddhiyo veditabbā. </p>
              <p>[03] 137^b^.^eb^ dutiyasattake kammaṃ ārāmo etesanti  ^b^kammārāmā^eb^ti. kamme ratāti ^b^kammaratā.  kammārāmatamanuyuttā^eb^ti yuttā payuttā anuyuttā. tattha  ^b^kamma^eb^nti itikātabbakammaṃ vuccati. seyyathidaṃ --  cīvaravicāraṇaṃ, cīvarakaraṇaṃ, upatthambhanaṃ, sūcigharaṃ, pattatthavikaṃ,  asaṃbaddhakaṃ, kāyabandhanaṃ, dhamakaraṇaṃ, ādhārakaṃ, pādakathalikaṃ,  sammajjanīādīnaṃ karaṇanti. ekacco hi etāni karonto  sakaladivasaṃ etāneva karoti. taṃ sandhāyesa paṭikkhepo. yo pana  etesaṃ karaṇavelāyameva etāni karoti, uddesavelāyaṃ uddesaṃ gaṇhāti,  sajjhāyavelāyaṃ sajjhāyati, cetiyaṅgaṇavattavelāyaṃ ^a^V2.0106^ea^ cetiyaṅgaṇavattaṃ  karoti, manasikāravelāyaṃ manasikāraṃ karoti, na so kammārāmo  nāma.</p>
              <p>[03] ^b^na bhassārāmā^eb^ti ettha yo itthivaṇṇapurisavaṇṇādivasena  ālāpasallāpaṃ karontoyeva divasañca rattiñca vītināmeti, evarūpe  bhasse pariyantakārī na hoti, ayaṃ bhassārāmo nāma. yo pana  rattindivaṃ dhammaṃ katheti, pañhaṃ vissajjeti, ayaṃ appabhassova bhasse  pariyantakārīyeva. kasmā? ``sannipatitānaṃ vo, bhikkhave, dvayaṃ  karaṇīyaṃ -- dhammī vā kathā, ariyo vā tuṇhībhāvo''ti (ma0 ni0  1.273) vuttattā.</p>
              <p>[03] ^b^na niddārāmā^eb^ti ettha yo gacchantopi nisinnopi  nipannopi thinamiddhābhibhūto niddāyatiyeva, ayaṃ niddārāmo nāma.  yassa pana karajakāyagelaññena cittaṃ bhavaṅge otarati ^a^P2.0529^ea^, nāyaṃ niddārāmo.  tenevāha -- ``abhijānāmahaṃ aggivessana, gimhānaṃ pacchime māse  pacchābhattaṃ piṇḍapātappaṭikkanto catugguṇaṃ saṅghāṭiṃ paññapetvā  dakkhiṇena passena sato sampajāno niddaṃ okkamitā''ti (ma0 ni0  1.387).</p>
              <p>[03] ^b^na saṅgaṇikārāmā^eb^ti ettha yo ekassa dutiyo dvinnaṃ  tatiyo tiṇṇaṃ catutthoti evaṃ saṃsaṭṭhova viharati, ekako assādaṃ na  labhati, ayaṃ saṅgaṇikārāmo. yo pana catūsu iriyāpathesu ekako  assādaṃ labhati, nāyaṃ saṅgaṇikārāmoti veditabbo.</p>
              <p>[03] ^b^na^eb^ ^a^M2.0119^ea^ ^b^pāpicchā^eb^ti ettha asantasambhāvanāya icchāya  samannāgatā dussīlā pāpicchā nāma.</p>
              <p>[03] ^b^na pāpamittā^eb^dīsu pāpā mittā etesanti ^b^pāpamittā. ^eb^ catūsu iriyāpathesu saha ayanato pāpā sahāyā etesanti  ^b^pāpasahāyā.^eb^ tanninnatappoṇatappabbhāratāya pāpesu sampavaṅkāti  ^b^pāpasampavaṅkā.^eb^</p>
              <p>[03] ^b^oramattakenā^eb^ti avaramattakena appamattakena.  ^b^antarā^eb^ti arahattaṃ apatvāva etthantare. ^b^vosāna^eb^nti  pariniṭṭhitabhāvaṃ -- ``alamettāvatā''ti osakkanaṃ ṭhitakiccataṃ. idaṃ  vuttaṃ hoti -- ``yāva sīlapārisuddhimattena vā vipassanāmattena vā  jhānamattena vā sotāpannabhāvamattena vā sakadāgāmibhāvamattena vā  anāgāmibhāvamattena vā vosānaṃ na āpajjissanti, tāva vuddhiyeva  bhikkhūnaṃ pāṭikaṅkhā, no parihānī''ti. </p>
              <p>[03] 138^b^.^eb^ tatiyasattake ^a^V2.0107^ea^ ^b^saddhā^eb^ti saddhāsampannā.  tattha āgamanīyasaddhā, adhigamasaddhā, pasādasaddhā, okappanasaddhāti  catubbidhā saddhā. tattha ^b^āgamanīyasaddhā^eb^ sabbaññubodhisattānaṃ  hoti. ^b^adhigamasaddhā^eb^ ariyapuggalānaṃ. buddho dhammo saṅghoti  vutte pana pasādo ^b^pasādasaddhā.^eb^ okappetvā pakappetvā pana  saddahanaṃ ^b^okappanasaddhā.^eb^ sā duvidhāpi idhādhippetā. tāya hi  saddhāya samannāgato saddhāvimutto, vakkalittherasadiso hoti. tassa  hi cetiyaṅgaṇavattaṃ vā, bodhiyaṅgaṇavattaṃ vā katameva hoti.  upajjhāyavattāacariyavattādīni sabbavattāni pūreti.  ^b^hirimanā^eb^ti pāpajigucchanalakkhaṇāya hiriyā yuttacittā.  ^b^ottappī^eb^ti pāpato bhāyanalakkhaṇena ottappena samannāgatā.</p>
              <p>[03] ^b^bahussutā^eb^ti ettha pana pariyattibahussuto,  paṭivedhabahussutoti ^a^P2.0530^ea^ dve bahussutā. ^b^pariyattī^eb^ti tīṇi piṭakāni.  ^b^paṭivedho^eb^ti saccappaṭivedho. imasmiṃ pana ṭhāne pariyatti  adhippetā. sā yena bahu sutā, so bahussuto. so panesa  nissayamuccanako, parisupaṭṭhāko, bhikkhunovādako,  sabbatthakabahussutoti catubbidho hoti. tattha tayo bahussutā  samantapāsādikāya vinayaṭṭhakathāya ovādavagge vuttanayena gahetabbā.  sabbatthakabahussutā pana ānandattherasadisā honti. te idha  adhippetā.</p>
              <p>[03] ^b^āraddhavīriyā^eb^ti ^a^M2.0120^ea^ yesaṃ kāyikañca cetasikañca vīriyaṃ  āraddhaṃ hoti. tattha ye kāyasaṅgaṇikaṃ vinodetvā catūsu  iriyāpathesu aṭṭhāarabbhavatthuvasena ekakā honti, tesaṃ kāyikavīriyaṃ  āraddhaṃ nāma hoti. ye cittasaṅgāṇikaṃ vinodetvā aṭṭhasamāpattivasena  ekakā honti, gamane uppannakilesassa ṭhānaṃ pāpuṇituṃ na denti, ṭhāne  uppannakilesassa nisajjaṃ, nisajjāya uppannakilesassa sayanaṃ pāpuṇituṃ  na denti, uppannuppannaṭṭhāneyeva kilese niggaṇhanti, tesaṃ  cetasikavīriyaṃ āraddhaṃ nāma hoti. </p>
              <p>[01] ^b^upaṭṭhitassatī^eb^ti cirakatādīnaṃ saritā anussaritā  mahāgatimbayābhayattheradīghabhāṇābhayattheratipiṭakacūḷābhayattherā viya.  mahāgatimbayābhayatthero kira jātapañcamadivase maṅgalapāyāse tuṇḍaṃ  pasārentaṃ vāyasaṃ disvā huṃ hunti saddamakāsi. atha so therakāle  -- ``kadā paṭṭhāya, bhante, sarathā''ti bhikkhūhi pucchito  ``jātapañcamadivase katasaddato paṭṭhāya āvuso''ti āha.</p>
              <p>[03] dīghabhāṇakābhayattherassa jātanavamadivase mātā cumbissāmīti  onatā tassā moḷi muccittha ^a^V2.0108^ea^. tato tumbamattāni sumanapupphāni  dārakassa ure patitvā dukkhaṃ janayiṃsu. so therakāle -- ``kadā  paṭṭhāya, bhante, sarathā''ti pucchito -- ``jātanavamadivasato  paṭṭhāyā''ti āha.</p>
              <p>[03] tipiṭakacūḷābhayatthero -- ``anurādhapure tīṇi dvārāni  pidahāpetvā manussānaṃ ekena dvārena nikkhamanaṃ katvā -- `tvaṃ  kinnāmo, tvaṃ kinnāmo'ti pucchitvā sāyaṃ puna apucchitvāva tesaṃ  nāmāni sampaṭicchāpetuṃ -- ``sakkā āvuso''ti āha. evarūpe  bhikkhū sandhāya -- ``upaṭṭhitassatī''ti vuttaṃ.</p>
              <p>[03] ^b^paññavanto^eb^ti pañcannaṃ khandhānaṃ udayabbayapariggāhikāya  paññāya samannāgatā. api ca dvīhipi etehi padehi vipassakānaṃ  ^a^P2.0531^ea^ bhikkhūnaṃ vipassanāsambhārabhūtā sammāsati ceva vipassanāpaññā ca  kathitā. </p>
              <p>[03] 139^b^.^eb^ catutthasattake satiyeva sambojjhaṅgo  ^b^satisambojjhaṅgo^eb^ti. esa nayo sabbattha. tattha  upaṭṭhānalakkhaṇo satisambojjhaṅgo, pavicayalakkhaṇo  dhammavicayasambojjhaṅgo, paggahalakkhaṇo vīriyasambojjhaṅgo,  pharaṇalakkhaṇo ^a^M2.0121^ea^ pītisambojjhaṅgo, upasamalakkhaṇo  passaddhisambojjhaṅgo, avikkhepalakkhaṇo samādhisambojjhaṅgo,  paṭisaṅkhānalakkhaṇo upekkhāsambojjhaṅgo. ^b^bhāvessantī^eb^ti  satisambojjhaṅgaṃ catūhi kāraṇehi samuṭṭhāpentā, chahi kāraṇehi  dhammavicayasambojjhaṅgaṃ samuṭṭhāpentā, navahi kāraṇehi  vīriyasambojjhaṅgaṃ samuṭṭhāpentā, dasahi kāraṇehi pītisambojjhaṅgaṃ  samuṭṭhāpentā, sattahi kāraṇehi passaddhisambojjhaṅgaṃ samuṭṭhāpentā, dasahi  kāraṇehi samādhisambojjhaṅgaṃ samuṭṭhāpentā, pañcahi kāraṇehi  upekkhāsambojjhaṅgaṃ samuṭṭhāpentā vaḍḍhessantīti attho. iminā  vipassanāmaggaphalasampayutte lokiyalokuttaramissake sambojjhaṅge  kathesi. </p>
              <p>[03] 140^b^.^eb^ pañcamasattake ^b^aniccasaññā^eb^ti  aniccānupassanāya saddhiṃ uppannasaññā. ^b^anattasaññā^eb^dīsupi  eseva nayo. imā satta lokiyavipassanāpi honti. ``etaṃ  santaṃ, etaṃ paṇītaṃ, yadidaṃ sabbasaṅkhārasamatho virāgo nirodho''ti  (a0 ni0  9.36) āgatavasenettha dve lokuttarāpi hontīti  veditabbā. </p>
              <p>[03] 141^b^.^eb^ chakke ^b^mettaṃ kāyakamma^eb^nti mettacittena  kattabbaṃ kāyakammaṃ. ^b^vacīkammamanokammesu^eb^pi eseva nayo.  imāni pana bhikkhūnaṃ vasena āgatāni gihīsupi labbhanti ^a^V2.0109^ea^.  bhikkhūnañhi mettacittena ābhisamācārikadhammapūraṇaṃ mettaṃ kāyakammaṃ  nāma. gihīnaṃ cetiyavandanatthāya bodhivandanatthāya  saṅghanimantanatthāya gamanaṃ, gāmaṃ piṇḍāya paviṭṭhaṃ bhikkhuṃ disvā  paccuggamanaṃ, pattappaṭiggahaṇaṃ, āsanapaññāpanaṃ, anugamananti evamādikaṃ  mettaṃ kāyakammaṃ nāma.</p>
              <p>[03] bhikkhūnaṃ mettacittena ācārapaññattisikkhāpadapaññāpanaṃ,  kammaṭṭhānakathanaṃ, dhammadesanā, tepiṭakampi buddhavacanaṃ mettaṃ vacīkammaṃ  nāma. gihīnaṃ cetiyavandanatthāya gacchāma ^a^P2.0532^ea^, bodhivandanatthāya  gacchāma, dhammassavanaṃ karissāma, dīpamālapupphapūjaṃ karissāma, tīṇi  sucaritāni samādāya vattissāma, salākabhattādīni dassāma,  vassavāsikaṃ dassāma, ajja saṅghassa cattāro paccaye dassāma, saṅghaṃ  nimantetvā khādanīyādīni saṃvidahatha, āsanāni paññāpetha, pānīyaṃ  upaṭṭhapetha, saṅghaṃ paccuggantvā ānetha, paññattāsane ^a^M2.0122^ea^ nisīdāpetha,  chandajātā ussāhajātā veyyāvaccaṃ karothātiādikathanakāle mettaṃ  vacīkammaṃ nāma.</p>
              <p>[03] bhikkhūnaṃ pātova uṭṭhāya sarīrappaṭijagganaṃ, cetiyaṅgaṇavattādīni  ca katvā vivittāsane nisīditvā imasmiṃ vihāre bhikkhū sukhī  hontu averā abyāpajjāti cintanaṃ mettaṃ manokammaṃ nāma. gihīnaṃ  `ayyā sukhī hontu, averā abyāpajjā'ti cintanaṃ mettaṃ manokammaṃ  nāma.</p>
              <p>[03] ^b^āvi ceva raho cā^eb^ti sammukhā ca parammukhā ca. tattha  navakānaṃ cīvarakammādīsu sahāyabhāvagamanaṃ sammukhā mettaṃ kāyakammaṃ  nāma. therānaṃ pana pādadhovanavandanabījanadānādibhedaṃ sabbaṃ  sāmīcikammaṃ sammukhā mettaṃ kāyakammaṃ nāma. ubhayehipi  dunnikkhittānaṃ dārubhaṇḍādīnaṃ tesu avamaññaṃ akatvā attanā  dunnikkhittānaṃ viya paṭisāmanaṃ parammukhā mettaṃ kāyakammaṃ nāma.</p>
              <p>[03] devatthero tissattheroti evaṃ paggayha vacanaṃ sammukhā mettaṃ  vacīkammaṃ nāma. vihāre asantaṃ pana paṭipucchantassa kuhiṃ amhākaṃ  devatthero, kuhiṃ amhākaṃ tissatthero, kadā nu kho āgamissatīti  evaṃ mamāyanavacanaṃ parammukhā mettaṃ vacīkammaṃ nāma.</p>
              <p>[03] mettāsinehasiniddhāni pana nayanāni ummīletvā pasannena  mukhena olokanaṃ sammukhā mettaṃ ^a^V2.0110^ea^ manokammaṃ nāma. devatthero  tissatthero arogo hotu, appābādhoti samannāharaṇaṃ parammukhā mettaṃ  manokammaṃ nāma.</p>
              <p>[03] ^b^lābhā^eb^ti cīvarādayo laddhapaccayā. ^b^dhammikā^eb^ti  kuhanādibhedaṃ micchājīvaṃ vajjetvā dhammena samena bhikkhācāravattena  uppannā. ^b^antamaso pattapariyāpannamattampī^eb^ti pacchimakoṭiyā  patte pariyāpannaṃ pattassa antogataṃ dvitikaṭacchubhikkhāmattampi  ^a^P2.0533^ea^. ^b^appaṭivibhattabhogī^eb^ti ettha dve paṭivibhattā nāma --  āmisappaṭivibhattañca, puggalappaṭivibhattañca. tattha -- ``ettakaṃ  dassāmi, ettakaṃ na dassāmī''ti evaṃ cittena vibhajanaṃ  ^b^āmisappaṭivibhattaṃ^eb^ nāma. ``asukassa dassāmi, asukassa na  dassāmī''ti evaṃ cittena vibhajanaṃ pana ^b^puggalappaṭivibhattaṃ^eb^ nāma.  tadubhayampi akatvā yo appaṭivibhattaṃ bhuñjati, ayaṃ  ^b^appaṭivibhattabhogī^eb^ nāma.</p>
              <p>[03] ^b^sīlavantehi^eb^ ^a^M2.0123^ea^ ^b^sabrahmacārīhi sādhāraṇabhogī^eb^ti ettha  sādhāraṇabhogino idaṃ lakkhaṇaṃ, yaṃ yaṃ paṇītaṃ labbhati, taṃ taṃ neva  lābhena lābhaṃ nijigīsanatāmukhena gihīnaṃ deti, na attanā bhuñjati,  paṭiggaṇhanto ca -- ``saṅghena sādhāraṇaṃ hotū''ti gahetvā ghaṇṭiṃ  paharitvā paribhuñjitabbaṃ saṅghasantakaṃ viya passati.</p>
              <p>[03] imaṃ pana sāraṇīyadhammaṃ ko pūreti, ko na pūretīti?  dussīlo tāva na pūreti. na hi tassa santakaṃ sīlavantā gaṇhanti.  parisuddhasīlo pana vattaṃ akhaṇḍento pūreti. tatridaṃ vattaṃ -- yo  hi odissakaṃ katvā mātu vā pitu vā ācariyupajjhāyādīnaṃ vā  deti, so dātabbaṃ deti, sāraṇīyadhammo panassa na hoti,  palibodhajagganaṃ nāma hoti. sāraṇīyadhammo hi muttapalibodhasseva  vaṭṭati. tena pana odissakaṃ dentena  gilānagilānupaṭṭhākāagantukagamikānañceva navapabbajitassa ca  saṅghāṭipattaggahaṇaṃ ajānantassa dātabbaṃ. etesaṃ datvā avasesaṃ  therāsanato paṭṭhāya thokaṃ adatvā yo yattakaṃ gaṇhāti, tassa tattakaṃ  dātabbaṃ. avasiṭṭhe asati puna piṇḍāya caritvā therāsanato paṭṭhāya  yaṃ yaṃ paṇītaṃ, taṃ datvā sesaṃ paribhuñjitabbaṃ. ``sīlavantehī''ti  vacanato dussīlassa adātumpi vaṭṭati.</p>
              <p>[03] ayaṃ pana sāraṇīyadhammo susikkhitāya parisāya supūro hoti,  no asikkhitāya parisāya. susikkhitāya hi parisāya yo  aññato labhati, so na gaṇhāti. aññato alabhantopi  pamāṇayuttameva gaṇhāti, nātirekaṃ. ayaṃ pana sāraṇīyadhammo evaṃ  punappunaṃ piṇḍāya caritvā laddhaṃ laddhaṃ dentassāpi dvādasahi vassehi  pūrati, na tato oraṃ. sace hi dvādasame ^a^V2.0111^ea^ vasse sāraṇīyadhammapūrako  piṇḍapātapūraṃ pattaṃ āsanasālāyaṃ ṭhapetvā nahāyituṃ gacchati saṅghatthero  ca kasseso pattoti, ``sāraṇīyadhammapūrakassā''ti ^a^P2.0534^ea^ vutte ``āharatha  na''nti sabbaṃ piṇḍapātaṃ vicāretvā bhuñjitvā ca rittaṃ pattaṃ ṭhapeti,  atha so bhikkhu rittaṃ pattaṃ disvā ``mayhaṃ anavasesetvāva  paribhuñjiṃsū''ti domanassaṃ uppādeti, sāraṇīyadhammo bhijjati, puna  dvādasavassāni pūretabbo hoti. titthiyaparivāsasadiso hesa, sakiṃ  khaṇḍe jāte puna pūretabbova. yo pana -- ``lābhā vata ^a^M2.0124^ea^ me, suladdhaṃ  vata me, yassa me pattagataṃ anāpucchāva sabrahmacārī paribhuñjantī''ti  somanassaṃ janeti, tassa puṇṇo nāma hoti.</p>
              <p>[03] evaṃ pūritasāraṇīyadhammassa pana neva issā, na macchariyaṃ  hoti. so manussānaṃ piyo hoti, sulabhapaccayo ca, pattagatamassa  diyyamānampi na khīyati, bhājanīyabhaṇḍaṭṭhāne aggabhaṇḍaṃ labhati, bhaye  vā chātake vā sampatte devatā ussukkaṃ āpajjanti.</p>
              <p>[03] tatrimāni vatthūni -- senagirivāsī tissatthero kira  mahāgirigāmaṃ upanissāya viharati. paññāsa mahātherā nāgadīpaṃ  cetiyavandanatthāya gacchantā girigāme piṇḍāya caritvā kiñci  aladdhā nikkhamiṃsu. thero pana pavisanto te disvā pucchi --  ``laddhaṃ, bhante''ti? vicarimha āvusoti. so tesaṃ aladdhabhāvaṃ  ñatvā āha -- ``bhante yāvāhaṃ āgacchāmi, tāva idheva hothā''ti.  mayaṃ, āvuso, paññāsa janā pattatemanamattampi na labhimhāti. bhante,  nevāsikā nāma paṭibalā honti, alabhantāpi bhikkhācāramaggasabhāgaṃ  jānantīti. therā āgamesuṃ. thero gāmaṃ pāvisi. dhurageheyeva  mahāupāsikā khīrabhattaṃ sajjetvā theraṃ olokayamānā ṭhitā. atha  therassa dvāraṃ sampattasseva pattaṃ pūretvā adāsi, so taṃ ādāya therānaṃ  santikaṃ gantvā gaṇhatha, bhanteti, saṅghattheraṃ āha. thero --  ``amhehi ettakehi kiñci na laddhaṃ, ayaṃ sīghameva gahetvā āgato,  kiṃ nu kho''ti sesānaṃ mukhaṃ olokesi. thero olokanākāreneva  ñatvā ``bhante, dhammena samena laddhapiṇḍapāto, nikkukkuccā  gaṇhathā''tiādito paṭṭhāya sabbesaṃ yāvadatthaṃ datvā attanāpi yāvadatthaṃ  bhuñji.</p>
              <p>[03] atha naṃ bhattakiccāvasāne therā pucchiṃsu -- ``kadā, āvuso,  lokuttaradhammaṃ paṭivijjhī''ti? natthi me, bhante, lokuttaradhammoti.  jhānalābhīsi, āvusoti? etampi ^a^P2.0535^ea^ me, bhante, natthīti. nanu,  āvuso, pāṭihāriyanti? sāraṇīyadhammo me, bhante, pūrito, tassa  me dhammassa pūritakālato paṭṭhāya sacepi bhikkhusatasahassaṃ hoti,  pattagataṃ na khīyatīti. te sutvā ^a^V2.0112^ea^ -- ``sādhu sādhu sappurisa,  anucchavikamidaṃ tuyha''nti āhaṃsu. idaṃ tāva -- ``pattagataṃ na  khīyatī''ti ettha vatthu.</p>
              <p>[03] ayameva pana thero cetiyapabbate giribhaṇḍamahāpūjāya dānaṭṭhānaṃ  gantvā imasmiṃ ṭhāne kiṃ varabhaṇḍanti pucchi. dve sāṭakā, bhanteti.  ete mayhaṃ ^a^M2.0125^ea^ pāpuṇissantīti. taṃ sutvā amacco rañño ārocesi  -- ``eko daharo evaṃ vadatī''ti. daharassa evaṃ cittaṃ, mahātherānaṃ  pana sukhumasāṭakā vaṭṭantīti vatvā mahātherānaṃ dassāmīti ṭhapeti.  tassa bhikkhusaṅghe paṭipāṭiyā ṭhite dentassa matthake ṭhapitāpi te  sāṭakā hatthaṃ nārohanti. aññe ārohanti. daharassa dānakāle  pana hatthaṃ āruḷhā. so tassa hatthe pātetvā amaccassa mukhaṃ  oloketvā daharaṃ nisīdāpetvā dānaṃ datvā saṅghaṃ vissajjetvā  daharassa santike nisīditvā -- ``bhante, imaṃ dhammaṃ kadā  paṭivijjhitthā''ti āha. so pariyāyenāpi asantaṃ avadanto --  ``natthi mayhaṃ mahārāja lokuttaradhammo''ti āha. nanu, bhante, pubbe  avacutthāti. āma, mahārāja, sāraṇīyadhammapūrako ahaṃ, tassa me  dhammassa pūritakālato paṭṭhāya bhājanīyabhaṇḍaṭṭhāne aggabhaṇḍaṃ pāpuṇātīti.  ``sādhu sādhu, bhante, anucchavikamidaṃ tuyha''nti vanditvā pakkāmi.  idaṃ -- ``bhājanīyabhaṇḍaṭṭhāne aggabhaṇḍaṃ pāpuṇātī''ti ettha vatthu.</p>
              <p>[03] brāhmaṇatissabhaye pana bhātaragāmavāsino nāgattheriyā  anārocetvāva palāyiṃsu. therī paccūsasamaye -- ``ativiya  appanigghoso gāmo, upadhāretha tāvā''ti daharabhikkhuniyo āha.  tā gantvā sabbesaṃ gatabhāvaṃ ñatvā āgamma theriyā ārocesuṃ. sā  sutvā ``mā tumhe tesaṃ gatabhāvaṃ cintayittha, attano  uddesaparipucchāyonisomanasikāresuyeva yogaṃ karothā''ti vatvā  bhikkhācāravelāyaṃ pārupitvā attadvādasamā gāmadvāre nigrodhamūle  aṭṭhāsi. rukkhe adhivatthādevatā dvādasannampi bhikkhunīnaṃ piṇḍapātaṃ  datvā ``ayye, mā aññattha gacchatha, niccaṃ ^a^P2.0536^ea^ idheva ethā''ti āha.  theriyā pana kaniṭṭhabhātā nāgatthero nāma atthi, so -- ``mahantaṃ  bhayaṃ, na sakkā idha yāpetuṃ, paratīraṃ gamissāmī''ti attadvādasamova  attano vasanaṭṭhānā nikkhanto theriṃ disvā gamissāmīti bhātaragāmaṃ  āgato. therī -- ``therā āgatā''ti sutvā tesaṃ santikaṃ gantvā  kiṃ ayyāti pucchi. so taṃ pavattiṃ ācikkhi. sā -- ``ajja  ekadivasaṃ vihāreyeva vasitvā sve gamissathā''ti āha. therā  vihāraṃ agamaṃsu.</p>
              <p>[03] therī ^a^M2.0126^ea^ punadivase rukkhamūle piṇḍāya caritvā theraṃ upasaṅkamitvā  ``imaṃ piṇḍapātaṃ paribhuñjathā''ti āha. thero -- ``vaṭṭissati  therī''ti vatvā tuṇhī aṭṭhāsi. dhammiko tāta piṇḍapāto  ^a^V2.0113^ea^, kukkuccaṃ  akatvā paribhuñjathāti. ``vaṭṭissati therī''ti. sā pattaṃ gahetvā  ākāse khipi. patto ākāse aṭṭhāsi. thero -- ``sattatālamatte  ṭhitampi bhikkhunibhattameva therī''ti vatvā -- ``bhayaṃ nāma sabbakālaṃ  na hoti, bhaye vūpasante ariyavaṃsaṃ kathayamāno, `bho piṇḍapātika,  bhikkhunibhattaṃ bhuñjitvā vītināmayitthā'ti cittena anuvadiyamāno  santhambhetuṃ na sakkhissāmi, appamattā hotha theriyo''ti maggaṃ āruhi.</p>
              <p>[03] rukkhadevatāpi -- ``sace thero theriyā hatthato piṇḍapātaṃ  paribhuñjissati, na naṃ nivattessāmi. sace na paribhuñjissati,  nivattessāmī''ti cintayamānā ṭhatvā therassa gamanaṃ disvā rukkhā  oruyha pattaṃ, bhante, dethāti pattaṃ gahetvā theraṃ rukkhamūlaṃyeva ānetvā  āsanaṃ paññapetvā piṇḍapātaṃ datvā katabhattakiccaṃ paṭiññaṃ kāretvā  dvādasa bhikkhuniyo dvādasa bhikkhū ca sattavassāni upaṭṭhahi. idaṃ  -- ``devatā ussukkaṃ āpajjantī''ti ettha vatthu. tatra hi therī  sāraṇīyadhammapūrikā ahosi.</p>
              <p>[03] ^b^akhaṇḍānī^eb^tiādīsu yassa sattasu āpattikkhandhesu  ādimhi vā ante vā sikkhāpadaṃ bhinnaṃ hoti, tassa sīlaṃ pariyante  chinnasāṭako viya ^b^khaṇḍaṃ^eb^ nāma. yassa pana vemajjhe bhinnaṃ,  tassa majjhe chiddasāṭako viya ^b^chiddaṃ^eb^ nāma hoti. yassa pana  paṭipāṭiyā dve tīṇi bhinnāni, tassa piṭṭhiyaṃ vā kucchiyaṃ vā  uṭṭhitena visabhāgavaṇṇena kāḷarattādīnaṃ aññataravaṇṇā gāvī viya  ^b^sabalaṃ^eb^ nāma hoti. yassa pana antarantarā visabhāgabinducitrā  gāvī ^a^P2.0537^ea^ viya ^b^kammāsaṃ^eb^ nāma hoti. yassa pana sabbenasabbaṃ  abhinnāni, tassa tāni sīlāni ^b^akhaṇḍāni acchiddāni  asabalāni akammāsāni^eb^ nāma honti. tāni panetāni  taṇhādāsabyato mocetvā bhujissabhāvakaraṇato ^b^bhujissāni.^eb^  buddhādīhi viññūhi pasatthattā ^b^viññupasatthāni,^eb^ taṇhādiṭṭhīhi  aparāmaṭṭhattā -- ``idaṃ nāma tvaṃ āpannapubbo''ti kenaci parāmaṭṭhuṃ  asakkuṇeyyattā ca ^b^aparāmaṭṭhāni,^eb^ upacārasamādhiṃ vā  appanāsamādhiṃ vā saṃvattayantīti ^b^samādhisaṃvattanikānī^eb^ti  vuccanti.</p>
              <p>[03] ^b^sīlasāmaññagatā^eb^ ^a^M2.0127^ea^ ^b^viharissantī^eb^ti tesu tesu disābhāgesu  viharantehi bhikkhūhi saddhiṃ samānabhāvūpagatasīlā viharissanti.  sotāpannādīnañhi sīlaṃ samuddantarepi devalokepi vasantānaṃ aññesaṃ  sotāpannādīnaṃ sīlena samānameva hoti, natthi maggasīle nānattaṃ.  taṃ sandhāyetaṃ vuttaṃ.</p>
              <p>[03] ^b^yāyaṃ^eb^ ^a^V2.0114^ea^ ^b^diṭṭhī^eb^ti maggasampayuttā sammādiṭṭhi.  ^b^ariyā^eb^ti niddosā. niyyātīti ^b^niyyānikā.  takkarassā^eb^ti yo tathākārī hoti. ^b^sabbadukkhakkhayāyā^eb^ti  sabbadukkhakkhayatthaṃ. ^b^diṭṭhisāmaññagatā^eb^ti samānadiṭṭhibhāvaṃ  upagatā hutvā viharissanti. ^b^vuddhiyevā^eb^ti evaṃ viharantānaṃ  vuddhiyeva bhikkhūnaṃ pāṭikaṅkhā, no parihānīti. </p>
              <p>[03] 142^b^.^eb^ ^b^etadeva bahula^eb^nti āsannaparinibbānattā  bhikkhu ovadanto punappunaṃ etaṃyeva dhammiṃ kathaṃ karoti. ^b^iti  sīla^eb^nti evaṃ sīlaṃ, ettakaṃ sīlaṃ. ettha catupārisuddhisīlaṃ  ^b^sīlaṃ^eb^ cittekaggatā ^b^samādhi,^eb^ vipassanāpaññā ^b^paññā^eb^ti  veditabbā. ^b^sīlaparibhāvito^eb^ti ādīsu yasmiṃ sīle ṭhatvāva  maggasamādhiṃ phalasamādhiṃ nibbattenti. eso tena sīlena  paribhāvito mahapphalo hoti, mahānisaṃso. yamhi samādhimhi ṭhatvā  maggapaññaṃ phalapaññaṃ nibbattenti, sā tena samādhinā paribhāvitā  mahapphalā hoti, mahānisaṃsā. yāya paññāya ṭhatvā maggacittaṃ  phalacittaṃ nibbattenti, taṃ tāya paribhāvitaṃ ^b^sammadeva āsavehi  vimuccati.^eb^</p>
              <p>[03] ^b^yathābhiranta^eb^nti buddhānaṃ anabhiratiparitassitaṃ nāma  natthi, yathāruci yathāajjhāsayanti pana vuttaṃ hoti.  ^b^āyāmā^eb^ti ehi yāma. ``ayāmā''tipi pāṭho, gacchāmāti  ^a^P2.0538^ea^ attho. ^b^ānandā^eb^ti bhagavā santikāvacarattā theraṃ ālapati.  thero pana -- ``gaṇhathāvuso pattacīvarāni, bhagavā asukaṭṭhānaṃ  gantukāmo''ti bhikkhūnaṃ āroceti. </p>
              <p>[03] 144^b^.^eb^ ^b^ambalaṭṭhikāgamanaṃ^eb^ uttānameva. ^b^atha  kho āyasmā sāriputto^eb^tiādi (dī0 ni0 3.141)  ^b^sampasādanīye^eb^ vitthāritaṃ. </p>
            </h4>
          </h3>
          <h3>
            <h3n> dussīlāadīnavavaṇṇanā </h3n>
            <h4>
              <h4n> </h4n>
              <p>[03] 148^b^.^eb^ pāṭaligamane ^a^M2.0128^ea^ ^b^āvasathāgāra^eb^nti āgantukānaṃ  āvasathagehaṃ. pāṭaligāme kira niccakālaṃ dvinnaṃ rājūnaṃ sahāyakā  āgantvā kulāni gehato nīharitvā māsampi aḍḍhamāsampi vasanti.  te manussā niccupaddutā -- ``etesaṃ āgatakāle vasanaṭṭhānaṃ  bhavissatī''ti nagaramajjhe mahatiṃ sālaṃ karitvā tassā ekasmiṃ  padese bhaṇḍapaṭisāmanaṭṭhānaṃ, ekasmiṃ padese nivāsaṭṭhānaṃ akaṃsu. te --  ``bhagavā āgato''ti sutvāva -- ``amhehi gantvāpi bhagavā  ānetabbo siyā, so sayameva amhākaṃ vasanaṭṭhānaṃ sampatto, ajja  bhagavantaṃ āvasathe maṅgalaṃ vadāpessāmā''ti etadatthameva upasaṅkamantā.  tasmā evamāhaṃsu. ^b^yena āvasathāgāra^eb^nti te kira  ^a^V2.0115^ea^ --  ``buddhā nāma araññajjhāsayā araññārāmā antogāme vasituṃ iccheyyuṃ  vā no vā''ti bhagavato manaṃ ajānantā āvasathāgāraṃ  appaṭijaggitvāva āgamaṃsu. idāni bhagavato manaṃ ñatvā puretaraṃ  gantvā paṭijaggissāmāti yenāvasathāgāraṃ, tenupasaṅkamiṃsu.  ^b^sabbasanthari^eb^nti yathā sabbaṃ santhataṃ hoti, evaṃ santhariṃ. </p>
              <p>[03] 149^b^.^eb^ ^b^dussīlo^eb^ti asīlo nissīlo.  ^b^sīlavipanno^eb^ti vipannasīlo bhinnasaṃvaro.  ^b^pamādādhikaraṇa^eb^nti pamādakāraṇā.</p>
              <p>[03] idañca suttaṃ gahaṭṭhānaṃ vasena āgataṃ pabbajitānampi pana  labbhateva. gahaṭṭho hi yena yena sippaṭṭhānena jīvitaṃ kappeti -- yadi  kasiyā, yadi vaṇijjāya, pāṇātipātādivasena pamatto taṃ taṃ  yathākālaṃ sampādetuṃ na sakkoti, athassa mūlampi vinassati.  māghātakāle pāṇātipātaṃ pana adinnādānādīni ca karonto daṇḍavasena  mahatiṃ bhogajāniṃ nigacchati. pabbajito dussīlo ca pamādakāraṇā  sīlato buddhavacanato jhānato sattāriyadhanato ca jāniṃ nigacchati.</p>
              <p>[03] gahaṭṭhassa -- ``asuko nāma asukakule jāto dussīlo  pāpadhammo ^a^P2.0539^ea^ pariccattaidhalokaparaloko salākabhattamattampi na detī''ti  catuparisamajjhe pāpako kittisaddo abbhuggacchati. pabbajitassa vā  -- ``asuko nāma nāsakkhi sīlaṃ rakkhituṃ, na buddhavacanaṃ uggahetuṃ,  vejjakammādīhi ^a^M2.0129^ea^ jīvati, chahi agāravehi samannāgato''ti evaṃ  abbhuggacchati.</p>
              <p>[03] ^b^avisārado^eb^ti gahaṭṭho tāva -- ``avassaṃ bahūnaṃ  sannipātaṭṭhāne keci mama kammaṃ jānissanti, atha maṃ  niggaṇhissantī''ti vā, ``rājakulassa vā dassantī''ti sabhayo  upasaṅkamati, maṅkubhūto pattakkhandho adhomukho aṅgulikena bhūmiṃ  kasanto nisīdati, visārado hutvā kathetuṃ na sakkoti.  pabbajitopi -- ``bahū bhikkhū sannipatitā, avassaṃ koci mama  kammaṃ jānissati, atha me uposathampi pavāraṇampi ṭhapetvā sāmaññato  cāvetvā nikkaḍḍhissantī''ti sabhayo upasaṅkamati, visārado hutvā  kathetuṃ na sakkoti. ekacco pana dussīlopi dappito viya  vicarati, sopi ajjhāsayena maṅku hotiyeva.</p>
              <p>[03] ^b^sammūḷho kālaṅkarotī^eb^ti tassa hi maraṇamañce nipannassa  dussīlakamme samādāya pavattitaṭṭhānaṃ āpāthamāgacchati, so ummīletvā  idhalokaṃ passati, nimīletvā paralokaṃ passati ^a^V2.0116^ea^, tassa cattāro  apāyā upaṭṭhahanti, sattisatena sīse pahariyamāno viya hoti. so  -- ``vāretha, vārethā''ti viravanto marati. tena vuttaṃ --  ``sammūḷho kālaṃ karotī''ti. pañcamapadaṃ uttānameva. </p>
              <p>[03] 150^b^.^eb^ ^b^ānisaṃsakathā^eb^ vuttavipariyāyena veditabbā. </p>
              <p>[03] 151^b^.^eb^ ^b^bahudeva rattiṃ dhammiyā kathāyā^eb^ti aññāya  pāḷimuttakāya dhammikathāya ceva āvasathānumodanāya ca ākāsagaṅgaṃ  otārento viya yojanappamāṇaṃ mahāmadhuṃ pīḷetvā madhupānaṃ pāyento  viya bahudeva rattiṃ sandassetvā sampahaṃsetvā uyyojesi.  ^b^abhikkantā^eb^ti atikkantā khīṇā khayavayaṃ upetā.  ^b^suññāgāra^eb^nti pāṭiyekkaṃ suññāgāraṃ nāma natthi, tattheva pana  ekapasse sāṇipākārena parikkhipitvā -- ``idha satthā  vissamissatī''ti mañcakaṃ paññapesuṃ. bhagavā -- ``catūhipi  iriyāpathehi paribhuttaṃ etesaṃ mahapphalaṃ bhavissatī''ti tattha sīhaseyyaṃ  ^a^P2.0540^ea^ kappesi. taṃ sandhāya vuttaṃ -- ``suññāgāraṃ pāvisī''ti. </p>
            </h4>
          </h3>
          <h3>
            <h3n> pāṭaliputtanagaramāpanavaṇṇanā </h3n>
            <h4>
              <h4n> </h4n>
              <p>[03] 152^b^.^eb^ ^b^sunidhavassakārā^eb^ti ^a^M2.0130^ea^ sunidho ca  vassakāro ca dve brāhmaṇā. ^b^magadhamahāmattā^eb^ti magadharañño  mahāmattā mahāamaccā, magadharaṭṭhe vā mahāmattā mahatiyā issariyamattāya  samannāgatāti ^b^magadhamahāmattā. pāṭaligāme nagara^eb^nti pāṭaligāmaṃ  nagaraṃ katvā māpenti. ^b^vajjīnaṃ paṭibāhāyā^eb^ti vajjirājakulānaṃ  āyamukhapacchindanatthaṃ. ^b^sahassevā^eb^ti ekekavaggavasena sahassaṃ  sahassaṃ hutvā. ^b^vatthūnī^eb^ti gharavatthūni. ^b^cittāni namanti  nivesanāni māpetu^eb^nti raññañca rājamahāmattānañca nivesanāni  māpetuṃ vatthuvijjāpāṭhakānaṃ cittāni namanti. te kira attano  sippānubhāvena heṭṭhā pathaviyaṃ tiṃsahatthamatte ṭhāne -- ``idha  nāgaggāho, idha yakkhaggāho, idha bhūtaggāho, pāsāṇo vā khāṇuko  vā atthī''ti passanti. te tadā sippaṃ jappitvā devatāhi saddhiṃ  mantayamānā viya māpenti. athavā nesaṃ sarīre devatā adhimuccitvā  tattha tattha nivesanāni māpetuṃ cittaṃ nāmenti. tā catūsu koṇesu  khāṇuke koṭṭetvā vatthumhi gahitamatte paṭivigacchanti. saddhānaṃ  kulānaṃ saddhā devatā tathā karonti, assaddhānaṃ kulānaṃ assaddhā  devatāva. kiṃ kāraṇā? saddhānañhi evaṃ hoti -- ``idha manussā  nivesanaṃ māpetvā paṭhamaṃ bhikkhusaṅghaṃ nisīdāpetvā maṅgalaṃ  vaḍḍhāpessanti. atha mayaṃ sīlavantānaṃ dassanaṃ, dhammakathaṃ,  pañhāvissajjanaṃ ^a^V2.0117^ea^, anumodanañca sotuṃ labhissāma, manussā dānaṃ datvā  amhākaṃ pattiṃ dassantī''ti.</p>
              <p>[03] ^b^tāvatiṃsehī^eb^ti yathā hi ekasmiṃ kule ekaṃ  paṇḍitamanussaṃ, ekasmiṃ vā vihāre ekaṃ bahussutabhikkhuṃ upādāya --  ``asukakule manussā paṇḍitā, asukavihāre bhikkhū bahussutā''ti  saddo abbhuggacchati, evameva sakkaṃ devarājānaṃ vissakammañca devaputtaṃ  upādāya -- ``tāvatiṃsā paṇḍitā''ti saddo abbhuggato. tenāha --  ``tāvatiṃsehī''ti. tāvatiṃsehi saddhiṃ mantetvāpi viya māpentīti  attho.</p>
              <p>[03] ^b^yāvatā ariyaṃ āyatana^eb^nti yattakaṃ ariyakamanussānaṃ  osaraṇaṭṭhānaṃ ^a^P2.0541^ea^ nāma atthi. ^b^yāvatā vaṇippatho^eb^ti yattakaṃ  vāṇijānaṃ ābhatabhaṇḍassa ^a^M2.0131^ea^ rāsivaseneva kayavikkayaṭṭhānaṃ nāma,  vāṇijānaṃ vasanaṭṭhānaṃ vā atthi. ^b^idaṃ agganagara^eb^nti tesaṃ  ariyāyatanavaṇippathānaṃ idaṃ agganagaraṃ jeṭṭhakaṃ pāmokkhaṃ bhavissatīti.  ^b^puṭabhedana^eb^nti bhaṇḍapuṭabhedanaṭṭhānaṃ, bhaṇḍabhaṇḍikānaṃ mocanaṭṭhānanti  vuttaṃ hoti. sakalajambudīpe aladdhabhaṇḍampi hi idheva labhissanti,  aññattha vikkayena agacchantampi ca idheva gamissati. tasmā idheva  puṭaṃ bhindissantīti attho. catūsu hi dvāresu cattāri sabhāyaṃ  ekanti evaṃ divase divase pañcasatasahassāni uṭṭhahissantīti  dasseti.</p>
              <p>[03] ^b^aggito vā^eb^tiādīsu cakārattho vā-saddo. agginā ca  udakena ca mithubhedena ca nassissatīti attho. ekakoṭṭhāso  agginā nassissati, nibbāpetuṃ na sakkhissanti. ekaṃ gaṅgā  gahetvā gamissati. eko -- ``iminā akathitaṃ amussa, amunā  akathitaṃ imassā''ti vadantānaṃ pisuṇavācānaṃ vasena bhinnānaṃ  manussānaṃ aññamaññabhedeneva nassissatīti attho. iti vatvā  bhagavā paccūsakāle gaṅgāya tīraṃ gantvā katamukhadhovano  bhikkhācāravelaṃ āgamayamāno nisīdi. </p>
              <p>[03] 153^b^.^eb^ sunidhavassakārāpi -- ``amhākaṃ rājā  samaṇassa gotamassa upaṭṭhāko, so amhe pucchissati, `satthā kira  pāṭaligāmaṃ agamāsi, tassa santikaṃ upasaṅkamittha, na  upasaṅkamitthā'ti. upasaṅkamimhāti ca vutte -- `nimantayittha, na  nimantayitthā'ti ca pucchissati. na nimantayimhāti ca vutte  amhākaṃ dosaṃ āropetvā niggaṇhissati. idaṃ cāpi mayaṃ āgataṭṭhāne  nagaraṃ māpema, samaṇassa kho pana gotamassa gatagataṭṭhāne  kāḷakaṇṇisattā ^a^V2.0118^ea^ paṭikkamanti, taṃ mayaṃ nagaramaṅgalaṃ vadāpessāmā''ti  cintetvā satthāraṃ upasaṅkamitvā nimantayiṃsu. tasmā -- ``atha  kho sunidhavassakārā''tiādi vuttaṃ.</p>
              <p>[03] ^b^pubbaṇhasamaya^eb^nti pubbaṇhakāle. ^b^nivāsetvā^eb^ti  gāmappavesananīhārena nivāsanaṃ nivāsetvā kāyabandhanaṃ ^a^P2.0542^ea^ bandhitvā.  ^b^pattacīvaramādāyā^eb^ti pattañca cīvarañca ādiyitvā kāyappaṭibaddhaṃ  katvā.</p>
              <p>[03] ^b^sīlavantetthā^eb^ti sīlavante ettha. ^b^saññate^eb^ti  kāyavācāmanehi saññate.</p>
              <p>[03] ^b^tāsaṃ^eb^ ^a^M2.0132^ea^ ^b^dakkhiṇamādiye^eb^ti saṅghassa dinne cattāro paccaye  tāsaṃ gharadevatānaṃ ādiseyya, pattiṃ dadeyya. ^b^pūjitā  pūjayantī^eb^ti -- ``ime manussā amhākaṃ ñātakāpi na honti,  evampi no pattiṃ dentī''ti ārakkhaṃ susaṃvihitaṃ karothāti suṭṭhu  ārakkhaṃ karonti. ^b^mānitā mānayantī^eb^ti kālānukālaṃ  balikammakaraṇena mānitā ``ete manussā amhākaṃ ñātakāpi na  honti, catumāsachamāsantare no balikammaṃ karontī''ti mānenti,  mānentiyo uppannaṃ parissayaṃ haranti.</p>
              <p>[03] ^b^tato na^eb^nti tato naṃ paṇḍitajātikaṃ manussaṃ.  ^b^orasa^eb^nti ure ṭhapetvā saṃvaḍḍhitaṃ, yathā mātā orasaṃ puttaṃ  anukampati, uppannaparissayaharaṇatthameva tassa vāyamati, evaṃ  anukampantīti attho. ^b^bhadrāni passatī^eb^ti sundarāni passati. </p>
              <p>[03] 154^b^.^eb^ ^b^uḷumpa^eb^nti pāragamanatthāya āṇiyo  koṭṭetvā kataṃ. ^b^kulla^eb^nti valliādīhi bandhitvā kataṃ. </p>
              <p>[01] ``ye taranti aṇṇava''nti gāthāya ^b^aṇṇava^eb^nti  sabbantimena paricchedena yojanamattaṃ gambhīrassa ca puthulassa ca  udakaṭṭhānassetaṃ adhivacanaṃ. ^b^sara^eb^nti idha nadī adhippetā.  idaṃ vuttaṃ hoti, ye gambhīravitthataṃ taṇhāsaraṃ taranti, te  ariyamaggasaṅkhātaṃ setuṃ katvāna. ^b^visajja pallalāni^eb^  anāmasitvā udakabharitāni ninnaṭṭhānāni. ayaṃ pana idaṃ appamattakaṃ  taritukāmopi kullañhi jano pabandhati. buddhā ca buddhasāvakā ca  vināyeva kullena tiṇṇā medhāvino janāti. </p>
              <p>[06] paṭhamabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> ariyasaccakathāvaṇṇanā </h3n>
            <h4>
              <h4n> </h4n>
              <p>[03] 155^b^.^eb^ ^b^koṭigāmo^eb^ti ^a^V2.0119^ea^ mahāpanādassa pāsādakoṭiyaṃ  katagāmo. ^b^ariyasaccāna^eb^nti ariyabhāvakarānaṃ saccānaṃ.  ^b^ananubodhā^eb^ti abujjhanena ajānanena. ^b^appaṭivedhā^eb^ti  appaṭivijjhanena. ^b^sandhāvita^eb^nti bhavato bhavaṃ gamanavasena  ^a^P2.0543^ea^ sandhāvitaṃ. ^b^saṃsarita^eb^nti punappunaṃ gamanāgamanavasena saṃsaritaṃ.  ^b^mamañceva^eb^ ^a^M2.0133^ea^ ^b^tumhākañcā^eb^ti mayā ca tumhehi ca. atha vā  ^b^sandhāvitaṃ saṃsarita^eb^nti sandhāvanaṃ saṃsaraṇaṃ mamañceva tumhākañca  ahosīti emamettha attho veditabbo. ^b^bhavanetti samūhatā^eb^ti  bhavato bhavaṃ nayanasamatthā taṇhārajju suṭṭhu hatā chinnā appavattikatā. </p>
            </h4>
          </h3>
          <h3>
            <h3n> anāvattidhammasambodhiparāyaṇavaṇṇanā </h3n>
            <h4>
              <h4n> </h4n>
              <p>[03] 156^b^.^eb^ ^b^nātikā^eb^ti ekaṃ taḷākaṃ nissāya dvinnaṃ  cūḷapitumahāpituputtānaṃ dve gāmā. ^b^nātike^eb^ti ekasmiṃ  ñātigāmake. ^b^giñjakāvasathe^eb^ti iṭṭhakāmaye āvasathe. </p>
              <p>[03] 157^b^.^eb^ ^b^orambhāgiyāna^eb^nti heṭṭhābhāgiyānaṃ,  kāmabhaveyeva paṭisandhiggāhāpakānanti attho. oranti laddhanāmehi  vā tīhi maggehi pahātabbānītipi ^b^orambhāgiyāni.^eb^ tattha  kāmacchando, byāpādoti imāni dve samāpattiyā vā  avikkhambhitāni, maggena vā asamucchinnāni nibbattavasena uddhaṃ bhāgaṃ  rūpabhavañca arūpabhavañca gantuṃ na denti. sakkāyadiṭṭhiādīni tīṇi  tattha nibbattampi ānetvā puna idheva nibbattāpentīti sabbānipi  orambhāgiyāneva. ^b^anāvattidhammā^eb^ti paṭisandhivasena  anāgamanasabhāvā.</p>
              <p>[03] ^b^rāgadosamohānaṃ tanuttā^eb^ti ettha kadāci karahaci  uppattiyā ca, pariyuṭṭhānamandatāya cāti dvedhāpi tanubhāvo veditabbo.  sakadāgāmissa hi puthujjanānaṃ viya abhiṇhaṃ rāgādayo nuppajjanti,  kadāci karahaci uppajjanti. uppajjamānā ca puthujjanānaṃ viya  bahalabahalā nuppajjanti, makkhikāpattaṃ viya tanukatanukā uppajjanti.  dīghabhāṇakatipiṭakamahāsīvatthero panāha -- ``yasmā sakadāgāmissa  puttadhītaro honti, orodhā ca honti, tasmā bahalā kilesā. idaṃ  pana bhavatanukavasena kathita''nti. taṃ aṭṭhakathāyaṃ -- ``sotāpannassa  sattabhave ṭhapetvā aṭṭhame bhave bhavatanukaṃ natthi. sakadāgāmissa dve bhave  ṭhapetvā pañcasu bhavesu bhavatanukaṃ natthi. anāgāmissa rūpārūpabhave  ṭhapetvā kāmabhave bhavatanukaṃ natthi. khīṇāsavassa kismiñci bhave  bhavatanukaṃ natthī''ti vuttattā paṭikkhittaṃ hoti.</p>
              <p>[03] ^b^imaṃ^eb^ ^a^V2.0120^ea^ ^b^loka^eb^nti imaṃ kāmāvacaralokaṃ sandhāya vuttaṃ.  ayañcettha ^a^P2.0544^ea^ adhippāyo, sace hi manussesu sakadāgāmiphalaṃ patto devesu  nibbattitvā ^a^M2.0134^ea^ arahattaṃ sacchikaroti, iccetaṃ kusalaṃ. asakkonto pana  avassaṃ manussalokaṃ āgantvā sacchikaroti. devesu sakadāgāmiphalaṃ  pattopi sace manussesu nibbattitvā arahattaṃ sacchikaroti, iccetaṃ  kusalaṃ. asakkonto pana avassaṃ devalokaṃ gantvā sacchikarotīti.</p>
              <p>[03] ^b^avinipātadhammo^eb^ti ettha vinipatanaṃ vinipāto, nāssa  vinipāto dhammoti avinipātadhammo. catūsu apāyesu  avinipātadhammo catūsu apāyesu avinipātasabhāvoti attho.  ^b^niyato^eb^ti dhammaniyāmena niyato. ^b^sambodhiparāyaṇo^eb^ti  uparimaggattayasaṅkhātā sambodhi paraṃ ayanaṃ assa gati paṭisaraṇaṃ  avassaṃ pattabbāti sambodhiparāyaṇo. </p>
            </h4>
          </h3>
          <h3>
            <h3n> dhammādāsadhammapariyāyavaṇṇanā </h3n>
            <h4>
              <h4n> </h4n>
              <p>[03] 158^b^.^eb^ ^b^vihesā^eb^ti tesaṃ tesaṃ ñāṇagatiṃ ñāṇūpapattiṃ  ñāṇābhisamparāyaṃ olokentassa kāyakilamathova esa, ānanda,  tathāgatassāti dīpeti, cittavihesā pana buddhānaṃ natthi.  ^b^dhammādāsa^eb^nti dhammamayaṃ ādāsaṃ. ^b^yenā^eb^ti yena  dhammādāsena samannāgato. ^b^khīṇāpāyaduggativinipāto^eb^ti idaṃ  nirayādīnaṃyeva vevacanavasena vuttaṃ. nirayādayo hi vaḍḍhisaṅkhātato  ayato apetattā ^b^apāyā.^eb^ dukkhassa gati paṭisaraṇanti  ^b^duggati.^eb^ ye dukkaṭakārino, te ettha vivasā nipatantīti  ^b^vinipātā.^eb^</p>
              <p>[03] ^b^aveccappasādenā^eb^ti buddhaguṇānaṃ yathābhūtato ñātattā acalena  accutena pasādena. upari padadvayepi eseva nayo. ^b^itipi so  bhagavā^eb^tiādīnaṃ pana vitthāro visuddhimagge vutto.</p>
              <p>[03] ^b^ariyakantehī^eb^ti ariyānaṃ kantehi piyehi manāpehi.  pañca sīlāni hi ariyasāvakānaṃ kantāni honti, bhavantarepi  avijahitabbato. tāni sandhāyetaṃ vuttaṃ. sabbopi panettha saṃvaro  labbhatiyeva.</p>
              <p>[03] ^b^sotāpannohamasmī^eb^ti idaṃ desanāsīsameva.  sakadāgāmiādayopi pana sakadāgāmīhamasmītiādinā nayena  byākaronti yevāti. sabbesampi hi sikkhāpadāvirodhena yuttaṭṭhāne  byākaraṇaṃ anuññātameva hoti. </p>
            </h4>
          </h3>
          <h3>
            <h3n> ambapālīgaṇikāvatthuvaṇṇanā </h3n>
            <h4>
              <h4n> </h4n>
              <p>[03] 161^b^.^eb^ ^b^vesāliyaṃ^eb^ ^a^V2.0121^ea^ ^a^M2.0135^ea^ ^b^viharatī^eb^ti ettha tena kho pana  samayena vesālī iddhā ceva hoti phītācātiādinā khandhake  vuttanayena ^a^P2.0545^ea^ vesāliyā sampannabhāvo veditabbo. ^b^ambapālivane^eb^ti  ambapāliyā gaṇikāya uyyānabhūte ambavane. ^b^sato bhikkhave^eb^ti  bhagavā ambapālidassane satipaccupaṭṭhānatthaṃ visesato idha  satipaṭṭhānadesanaṃ ārabhi. tattha saratīti ^b^sato.^eb^  sampajānātīti ^b^sampajāno.^eb^ satiyā ca sampajaññena ca  samannāgato hutvā vihareyyāti attho. ^b^kāye  kāyānupassī^eb^tiādīsu yaṃ vattabbaṃ, taṃ mahāsatipaṭṭhāne vakkhāma.</p>
              <p>[03] ^b^nīlā^eb^ti idaṃ sabbasaṅgāhakaṃ. ^b^nīlavaṇṇā^eb^tiādi  tasseva vibhāgadassanaṃ. tattha na tesaṃ pakativaṇṇo nīlo,  nīlavilepanavilittattā panetaṃ vuttaṃ. ^b^nīlavatthā^eb^ti  paṭadukūlakoseyyādīnipi tesaṃ nīlāneva honti.  ^b^nīlālaṅkārā^eb^ti nīlamaṇīhi nīlapupphehi alaṅkatā, rathāpi tesaṃ  nīlamaṇikhacitā nīlavatthaparikkhittā nīladdhajā nīlavammikehi  nīlābharaṇehi nīlāssehi yuttā, patodalaṭṭhiyopi nīlā yevāti.  iminā nayena sabbapadesu attho veditabbo. ^b^parivaṭṭesī^eb^ti  pahari. ^b^kiṃ je ambapālī^eb^ti jeti ālapanavacanaṃ, bhoti  ambapāli, kiṃ kāraṇāti vuttaṃ hoti. ``kiñcā''tipi pāṭho,  ayamevettha attho. ^b^sāhāra^eb^nti sajanapadaṃ. ^b^aṅguliṃ  phoṭesu^eb^nti aṅguliṃ cālesuṃ. ^b^ambakāyā^eb^ti itthikāya.</p>
              <p>[03] ^b^yesa^eb^nti karaṇatthe sāmivacanaṃ, yehi adiṭṭhāti vuttaṃ hoti.  ^b^olokethā^eb^ti passatha. ^b^avalokethā^eb^ti punappunaṃ passatha.  ^b^upasaṃharathā^eb^ti upanetha. imaṃ licchaviparisaṃ tumhākaṃ cittena  tāvatiṃsasadisaṃ upasaṃharatha upanetha allīyāpetha. yatheva tāvatiṃsā  abhirūpā pāsādikā nīlādinānāvaṇṇā, evamime  licchavirājānopīti tāvatiṃsehi samake katvā passathāti attho.</p>
              <p>[03] kasmā pana bhagavā anekasatehi suttehi cakkhādīnaṃ rūpādīsu  nimittaggāhaṃ paṭisedhetvā idha mahantena ussāhena nimittaggāhe  uyyojetīti? hitakāmatāya. tatra kira ekacce bhikkhū  osannavīriyā, tesaṃ ^a^M2.0136^ea^ sampattiyā palobhento -- ``appamādena  samaṇadhammaṃ karontānaṃ evarūpā issariyasampatti sulabhā''ti  samaṇadhamme ussāhajananatthaṃ āha. aniccalakkhaṇavibhāvanatthañcāpi  ^a^P2.0546^ea^ evamāha. nacirasseva hi sabbepime ajātasattussa vasena vināsaṃ  pāpuṇissanti. atha nesaṃ rajjasirisampattiṃ disvā ṭhitabhikkhū --  ``tathārūpāyapi nāma ^a^V2.0122^ea^ sirisampattiyā vināso paññāyissatī''ti  aniccalakkhaṇaṃ bhāvetvā saha paṭisambhidāhi arahattaṃ pāpuṇissantīti  aniccalakkhaṇavibhāvanatthaṃ āha.</p>
              <p>[03] ^b^adhivāsetū^eb^ti ambapāliyā nimantitabhāvaṃ ñatvāpi kasmā  nimantentīti? asaddahanatāya ceva vattasīsena ca. sā hi dhuttā  itthī animantetvāpi nimantemīti vadeyyāti tesaṃ cittaṃ ahosi,  dhammaṃ sutvā gamanakāle ca nimantetvā gamanaṃ nāma manussānaṃ vattameva. </p>
            </h4>
          </h3>
          <h3>
            <h3n> veḷuvagāmavassūpagamanavaṇṇanā </h3n>
            <h4>
              <h4n> </h4n>
              <p>[03] 163^b^.^eb^ ^b^veḷuvagāmako^eb^ti vesāliyā samīpe  veḷuvagāmo. ^b^yathāmitta^eb^ntiādīsu mittā mittāva.  ^b^sandiṭṭhā^eb^ti tattha tattha saṅgamma diṭṭhamattā nātidaḷhamittā.  ^b^sambhattā^eb^ti suṭṭhu bhattā sinehavanto daḷhamittā. yesaṃ yesaṃ  yattha yattha evarūpā bhikkhū atthi, te te tattha tattha vassaṃ upethāti  attho. kasmā evamāha? tesaṃ phāsuvihāratthāya. tesañhi  veḷuvagāmake senāsanaṃ nappahoti, bhikkhāpi mandā. samantā  vesāliyā pana bahūni senāsanāni, bhikkhāpi sulabhā, tasmā  evamāha. atha kasmā -- ``yathāsukhaṃ gacchathā''ti na vissajjesi?  tesaṃ anukampāya. evaṃ kirassa ahosi -- ``ahaṃ dasamāsamattaṃ  ṭhatvā parinibbāyissāmi, sace ime dūraṃ gacchissanti, mama  parinibbānakāle daṭṭhuṃ na sakkhissanti. atha nesaṃ -- ``satthā  parinibbāyanto amhākaṃ satimattampi na adāsi, sace jāneyyāma,  evaṃ na dūre vaseyyāmā''ti vippaṭisāro bhaveyya. vesāliyā samantā  pana vasantā māsassa aṭṭha vāre āgantvā dhammaṃ suṇissanti,  sugatovādaṃ labhissantī''ti na vissajjesi. </p>
              <p>[03] 164^b^.^eb^ ^b^kharo^eb^ti pharuso. ^b^ābādho^eb^ti  visabhāgarogo. ^b^bāḷhā^eb^ti balavatiyo. ^b^māraṇantikā^eb^ti  maraṇantaṃ maraṇasantikaṃ pāpanasamatthā. ^b^sato sampajāno  adhivāsesī^eb^ti satiṃ sūpaṭṭhitaṃ katvā ñāṇena paricchinditvā  adhivāsesi. ^b^avihaññamāno^eb^ti vedanānuvattanavasena aparāparaṃ  ^a^M2.0137^ea^ parivattanaṃ akaronto apīḷiyamāno adukkhiyamānova adhivāsesi  ^a^P2.0547^ea^. ^b^anāmantetvā^eb^ti ajānāpetvā. ^b^anapaloketvā^eb^ti na  apaloketvā ovādānusāsaniṃ adatvāti vuttaṃ hoti.  ^b^vīriyenā^eb^ti pubbabhāgavīriyena ceva phalasamāpattivīriyena ca.  ^b^paṭipaṇāmetvā^eb^ti vikkhambhetvā. ^b^jīvitasaṅkhāra^eb^nti ettha  jīvitampi jīvitasaṅkhāro. yena jīvitaṃ saṅkhariyati chijjamānaṃ  ghaṭetvā ṭhapiyati, so phalasamāpattidhammopi jīvitasaṅkhāro. so  idha adhippeto. ^b^adhiṭṭhāyā^eb^ti ^a^V2.0123^ea^ adhiṭṭhahitvā pavattetvā,  jīvitaṭṭhapanasamatthaṃ phalasamāpattiṃ samāpajjeyyanti ayamettha saṅkhepattho.</p>
              <p>[03] kiṃ pana bhagavā ito pubbe phalasamāpattiṃ na samāpajjatīti?  samāpajjati. sā pana khaṇikasamāpatti. khaṇikasamāpatti ca  antosamāpattiyaṃyeva vedanaṃ vikkhambheti, samāpattito vuṭṭhitamattassa  kaṭṭhapātena vā kaṭhalapātena vā chinnasevālo viya udakaṃ puna sarīraṃ  vedanā ajjhottharati. yā pana rūpasattakaṃ arūpasattakañca niggumbaṃ  nijjaṭaṃ katvā mahāvipassanāvasena samāpannā samāpatti, sā suṭṭhu  vikkhambheti. yathā nāma purisena pokkharaṇiṃ ogāhetvā hatthehi ca  pādehi ca suṭṭhu apabyūḷho sevālo cirena udakaṃ ottharati; evameva  tato vuṭṭhitassa cirena vedanā uppajjati. iti bhagavā taṃ divasaṃ  mahābodhipallaṅke abhinavavipassanaṃ paṭṭhapento viya rūpasattakaṃ  arūpasattakaṃ niggumbaṃ nijjaṭaṃ katvā cuddasahākārehi sannetvā  mahāvipassanāya vedanaṃ vikkhambhetvā -- ``dasamāse mā  uppajjitthā''ti samāpattiṃ samāpajji. samāpattivikkhambhitā vedanā  dasamāse na uppajji yeva.</p>
              <p>[03] ^b^gilānā vuṭṭhito^eb^ti gilāno hutvā puna vuṭṭhito.  ^b^madhurakajāto viyā^eb^ti sañjātagarubhāvo sañjātathaddhabhāvo sūle  uttāsitapuriso viya. ^b^na pakkhāyantī^eb^ti nappakāsanti,  nānākārato na upaṭṭhahanti. ^b^dhammāpi maṃ na paṭibhantī^eb^ti  satipaṭṭhānādidhammā mayhaṃ pākaṭā na hontīti dīpeti. tantidhammā  pana therassa supaguṇā. ^b^na udāharatī^eb^ti pacchimaṃ ovādaṃ na  deti. taṃ sandhāya vadati. </p>
              <p>[03] 165^b^.^eb^ ^b^anantaraṃ^eb^ ^a^M2.0138^ea^ ^b^abāhira^eb^nti dhammavasena vā  puggalavasena vā ubhayaṃ akatvā. ``ettakaṃ dhammaṃ parassa na  desessāmī''ti ^a^P2.0548^ea^ hi cintento dhammaṃ abbhantaraṃ karoti nāma.  ``ettakaṃ parassa desessāmī''ti cintento dhammaṃ bāhiraṃ karoti nāma.  ``imassa puggalassa desessāmī''ti cintento pana puggalaṃ  abbhantaraṃ karoti nāma. ``imassa na desessāmī''ti cintento  puggalaṃ bāhiraṃ karoti nāma. evaṃ akatvā desitoti attho.  ^b^ācariyamuṭṭhī^eb^ti yathā bāhirakānaṃ ācariyamuṭṭhi nāma hoti.  daharakāle kassaci akathetvā pacchimakāle maraṇamañce nipannā  piyamanāpassa antevāsikassa kathenti, evaṃ tathāgatassa -- ``idaṃ  mahallakakāle pacchimaṭṭhāne kathessāmī''ti muṭṭhiṃ katvā  ``pariharissāmī''ti ṭhapitaṃ kiñci natthīti dasseti.</p>
              <p>[03] ^b^ahaṃ^eb^ ^a^V2.0124^ea^ ^b^bhikkhusaṅgha^eb^nti ahameva bhikkhusaṅghaṃ  pariharissāmīti vā ^b^mamuddesiko^eb^ti ahaṃ uddisitabbaṭṭhena uddeso  assāti mamuddesiko. maṃyeva uddisitvā mama paccāsīsamāno  bhikkhusaṅgho hotu, mama accayena vā mā ahesuṃ, yaṃ vā taṃ vā  hotūti iti vā yassa assāti attho. ^b^na evaṃ hotī^eb^ti  bodhipallaṅkeyeva issāmacchariyānaṃ vihatattā evaṃ na hoti. ^b^sa  ki^eb^nti so kiṃ. ^b^āsītiko^eb^ti asītisaṃvacchariko. idaṃ  pacchimavayānuppattabhāvadīpanatthaṃ vuttaṃ. ^b^veṭhamissakenā^eb^ti  bāhabandhacakkabandhādinā paṭisaṅkharaṇena veṭhamissakena. ^b^maññe^eb^ti  jiṇṇasakaṭaṃ viya veṭhamissakena maññe yāpeti. arahattaphalaveṭhanena  catuiriyāpathakappanaṃ tathāgatassa hotīti dasseti.</p>
              <p>[03] idāni tamatthaṃ pakāsento ^b^yasmiṃ, ānanda,  samaye^eb^tiādimāha. tattha ^b^sabbanimittāna^eb^nti rūpanimittādīnaṃ.  ^b^ekaccānaṃ vedanāna^eb^nti lokiyānaṃ vedanānaṃ.  ^b^tasmātihānandā^eb^ti yasmā iminā phalasamāpattivihārena phāsu  hoti, tasmā tumhepi tadatthāya evaṃ viharathāti dasseti.  ^b^attadīpā^eb^ti mahāsamuddagatadīpaṃ viya attānaṃ dīpaṃ patiṭṭhaṃ katvā  viharatha. ^b^attasaraṇā^eb^ti attagatikāva hotha, mā aññagatikā.  ^b^dhammadīpadhammasaraṇa^eb^padesupi eseva nayo. ^b^tamatagge^eb^ti  tamāgge. majjhe takāro padasandhivasena vutto. idaṃ vuttaṃ hoti --  ``ime aggatamāti tamataggā''ti. evaṃ sabbaṃ tamayogaṃ chinditvā  ativiya agge uttamabhāve ete ^a^M2.0139^ea^, ānanda ^a^P2.0549^ea^, mama bhikkhū bhavissanti.  tesaṃ atiagge bhavissanti, ye keci sikkhākāmā, sabbepi te  catusatipaṭṭhānagocarāva bhikkhū agge bhavissantīti arahattanikūṭena  desanaṃ saṅgaṇhāti. </p>
              <p>[06] dutiyabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> nimittobhāsakathāvaṇṇanā </h3n>
            <h4>
              <h4n> </h4n>
              <p>[03] 166^b^.^eb^ ^b^vesāliṃ piṇḍāya pāvisī^eb^ti kadā  pāvisi? ukkacelato nikkhamitvā vesāliṃ gatakāle. bhagavā kira  vuṭṭhavasso veḷuvagāmakā nikkhamitvā sāvatthiṃ gamissāmīti  āgatamaggeneva paṭinivattanto anupubbena sāvatthiṃ patvā jetavanaṃ  pāvisi. dhammasenāpati bhagavato vattaṃ dassetvā divāṭṭhānaṃ gato.  so tattha antevāsikesu vattaṃ dassetvā paṭikkantesu divāṭṭhānaṃ  sammajjitvā cammakkhaṇḍaṃ paññapetvā pāde pakkhāletvā pallaṅkaṃ  ābhujitvā phalasamāpattiṃ ^a^V2.0125^ea^ pāvisi. athassa yathāparicchedena tato  vuṭṭhitassa ayaṃ parivitakko udapādi -- ``buddhā nu kho paṭhamaṃ  parinibbāyanti, agasāvakā nu kho''ti? tato -- ``aggasāvakā  paṭhama''nti ñatvā attano āyusaṅkhāraṃ olokesi. so --  ``sattāhameva me āyusaṅkhāro pavattatī''ti ñatvā -- ``kattha  parinibbāyissāmī''ti cintesi. tato -- ^b^``rāhulo^eb^  tāvatiṃsesu parinibbuto, ^b^aññāsikoṇḍaññatthero^eb^ chaddantadahe, ahaṃ  kattha parinibbāyissāmī''ti puna cintento mātaraṃ ārabbha satiṃ  uppādesi -- ``mayhaṃ mātā sattannaṃ arahantānaṃ mātā hutvāpi  buddhadhammasaṅghesu appasannā, atthi nu kho tassā upanissayo, natthi  nu kho''ti āvajjetvā sotāpattimaggassa upanissayaṃ disvā --  ``kassa desanāya abhisamayo bhavissatī''ti olokento --  ``mameva dhammadesanāya bhavissati, na aññassa. sace kho panāhaṃ  appossukko bhaveyyaṃ, bhavissanti me vattāro -- `sāriputtatthero  avasesajanānampi avassayo hoti. tathā hissa  samacittasuttadesanādivase (a0 ni0  1.37)  koṭisatasahassadevatā arahattaṃ pattā ^a^M2.0140^ea^. tayo magge paṭividdhadevatānaṃ  gaṇanā natthi. aññesu ca ṭhānesu anekā abhisamayā ^a^P2.0550^ea^ dissanti.  thereva cittaṃ pasādetvā sagge nibbattāneva asītikulasahassāni. so  dāni sakamātumicchādassanamattampi harituṃ nāsakkhī'ti. tasmā  mātaraṃ micchādassanā mocetvā jātovarakeyeva parinibbāyissāmī''ti  sanniṭṭhānaṃ katvā -- ``ajjeva bhagavantaṃ anujānāpetvā  nikkhamissāmī''ti cundattheraṃ āmantesi. ``āvuso, cunda,  amhākaṃ pañcasatāya bhikkhuparisāya saññaṃ dehi -- `gaṇhathāvuso  pattacīvarāni, dhammasenāpati nāḷakagāmaṃ gantukāmo'ti''. thero tathā  akāsi. bhikkhū senāsanaṃ saṃsāmetvā pattacīvaramādāya therassa  santikaṃ āgamaṃsu. thero senāsanaṃ saṃsāmetvā divāṭṭhānaṃ sammajjitvā  divāṭṭhānadvāre ṭhatvā divāṭṭhānaṃ olokento -- ``idaṃ dāni  pacchimadassanaṃ, puna āgamanaṃ natthī''ti pañcasatabhikkhuparivuto  bhagavantaṃ upasaṅkamitvā vanditvā etadavoca -- </p>
              <p>[21] ``chinno dāni bhavissāmi, lokanātha mahāmuni. </p>
              <p>[22] gamanāgamanaṃ natthi, pacchimā vandanā ayaṃ.. </p>
              <p>[21] jīvitaṃ appakaṃ mayhaṃ, ito sattāhamaccaye. </p>
              <p>[22] nikkhipeyyāmahaṃ dehaṃ, bhāravoropanaṃ yathā.. </p>
              <p>[21] anujānātu me bhante, bhagavā, anujānātu sugato. </p>
              <p>[22] parinibbānakālo me, ossaṭṭho āyusaṅkhāro''ti..</p>
              <p>[03] buddhā ^a^V2.0126^ea^ pana yasmā ``parinibbāhī''ti vutte maraṇasaṃvaṇṇanaṃ  saṃvaṇṇenti nāma, ``mā parinibbāhī''ti vutte vaṭṭassa guṇaṃ  kathentīti micchādiṭṭhikā dosaṃ āropessanti, tasmā tadubhayampi na  vadanti. tena naṃ bhagavā āha -- ``kattha parinibbāyissasi  sāriputtā''ti? ``atthi, bhante, magadhesu nāḷakagāme jātovarako,  tatthāhaṃ parinibbāyissāmī''ti vutte ``yassa dāni tvaṃ, sāriputta,  kālaṃ maññasi, idāni pana te jeṭṭhakaniṭṭhabhātikānaṃ tādisassa  bhikkhuno dassanaṃ dullabhaṃ bhavissatīti desehi tesaṃ dhamma''nti āha.</p>
              <p>[03] thero -- ``satthā mayhaṃ iddhivikubbanapubbaṅgamaṃ dhammadesanaṃ  paccāsīsatī''ti ñatvā bhagavantaṃ vanditvā tālappamāṇaṃ abbhuggantvā  puna oruyha bhagavantaṃ vanditvā ^a^P2.0551^ea^ sattatālappamāṇe ^a^M2.0141^ea^ antalikkhe ṭhito  iddhivikubbanaṃ dassetvā dhammaṃ desesi. sakalanagaraṃ sannipati.  thero oruyha bhagavantaṃ vanditvā ``gamanakālo me, bhante''ti āha.  bhagavā ``dhammasenāpatiṃ paṭipādessāmī''ti dhammāsanā uṭṭhāya  gandhakuṭiabhimukho gantvā maṇiphalake aṭṭhāsi. thero tikkhattuṃ  padakkhiṇaṃ katvā catūsu ṭhānesu vanditvā -- ``bhagavā ito  kappasatasahassādhikassa asaṅkhyeyyassa upari  anomadassisammāsambuddhassa pādamūle nipatitvā tumhākaṃ dassanaṃ  patthesiṃ. sā me patthanā samiddhā, diṭṭhā tumhe, taṃ paṭhamadassanaṃ, idaṃ  pacchimadassanaṃ. puna tumhākaṃ dassanaṃ natthī''ti -- vatvā  dasanakhasamodhānasamujjalaṃ añjaliṃ paggayha yāva dassanavisayo, tāva  abhimukhova paṭikkamitvā ``ito paṭṭhāya cutipaṭisandhivasena  kismiñci ṭhāne gamanāgamanaṃ nāma natthī''ti vanditvā pakkāmi.  udakapariyantaṃ katvā mahābhūmicālo ahosi. bhagavā parivāretvā  ṭhite bhikkhū āha -- ``anugacchatha, bhikkhave, tumhākaṃ  jeṭṭhabhātika''nti. bhikkhū yāva dvārakoṭṭhakā agamaṃsu. thero --  ``tiṭṭhatha, tumhe āvuso, appamattā hothā''ti nivattāpetvā attano  parisāyeva saddhiṃ pakkāmi. manussā -- ``pubbe ayyo  paccāgamanacārikaṃ carati, idaṃ dāni gamanaṃ na puna paccāgamanāyā''ti  paridevantā anubandhiṃsu. tepi ``appamattā hotha āvuso,  evaṃbhāvino nāma saṅkhārā''ti nivattāpesi.</p>
              <p>[03] atha kho āyasmā sāriputto antarāmagge sattāhaṃ manussānaṃ  anuggahaṃ karonto sāyaṃ nāḷakagāmaṃ patvā gāmadvāre nigrodharukkhamūle  aṭṭhāsi. atha uparevato nāma therassa bhāgineyyo bahigāmaṃ gacchanto  theraṃ disvā upasaṅkamitvā vanditvā aṭṭhāsi. thero taṃ āha --  ``atthi gehe te ayyikā''ti? āma, bhanteti. gaccha amhākaṃ  idhāgatabhāvaṃ ārocehi. ``kasmā āgato''ti ca vutte ``ajja kira  ekadivasaṃ antogāme bhavissati, jātovarakaṃ paṭijaggatha, pañcannaṃ  bhikkhusatānaṃ nivāsanaṭṭhānaṃ jānāthā''ti. so gantvā ``ayyike,  mayhaṃ mātulo ^a^V2.0127^ea^ āgato''ti āha. idāni kuhinti? gāmadvāreti.  ekakova, aññopi koci atthīti ^a^P2.0552^ea^? atthi pañcasatā bhikkhūti.  kiṃ kāraṇā āgatoti? so taṃ pavattiṃ ārocesi. brāhmaṇī --  ``kiṃ nu kho ettakānaṃ vasanaṭṭhānaṃ paṭijaggāpeti ^a^M2.0142^ea^, daharakāle  pabbajitvā mahallakakāle gihī hotukāmo''ti cintentī jātovarakaṃ  paṭijaggāpetvā pañcasatānaṃ bhikkhūnaṃ vasanaṭṭhānaṃ kāretvā  daṇḍadīpikāyo jāletvā therassa pāhesi.</p>
              <p>[03] thero bhikkhūhi saddhiṃ pāsādaṃ abhiruhi. abhiruhitvā ca  jātovarakaṃ pavisitvā nisīdi. nisajjeva -- ``tumhākaṃ vasanaṭṭhānaṃ  gacchathā''ti bhikkhū uyyojesi. tesu gatamattesuyeva therassa kharo  ābādho uppajji, lohitapakkhandikā māraṇantikā vedanā vattanti,  ekaṃ bhājanaṃ pavisati, ekaṃ nikkhamati. brāhmaṇī -- ``mama  puttassa pavatti mayhaṃ na ruccatī''ti attano vasanagabbhadvāraṃ nissāya  aṭṭhāsi. cattāro mahārājāno ``dhammasenāpati kuhiṃ viharatī''ti  olokentā ``nāḷakagāme jātovarake parinibbānamañce nipanno,  pacchimadassanaṃ gamissāmā''ti āgamma vanditvā aṭṭhaṃsu. thero --  ke tumheti? mahārājāno, bhanteti. kasmā āgatatthāti?  gilānupaṭṭhākā bhavissāmāti. hotu, atthi gilānupaṭṭhāko, gacchatha  tumheti uyyojesi. tesaṃ gatāvasāne teneva nayena sakko  devānamindo, tasmiṃ gate suyāmādayo mahābrahmā ca āgamiṃsu. tepi  tatheva thero uyyojesi.</p>
              <p>[03] brāhmaṇī devatānaṃ āgamanañca gamanañca disvā -- ``ke nu  kho ete mama puttaṃ vanditvā gacchantī''ti therassa gabbhadvāraṃ gantvā  -- ``tāta, cunda, kā pavattī''ti pucchi. so taṃ pavattiṃ  ācikkhitvā -- ``mahāupāsikā, bhante āgatā''ti āha. thero  kasmā avelāya āgatatthāti pucchi. sā tuyhaṃ tāta dassanatthāyāti  vatvā ``tāta ke paṭhamaṃ āgatā''ti pucchi. cattāro mahārājāno,  upāsiketi. tāta, tvaṃ catūhi mahārājehi mahantataroti?  ārāmikasadisā ete upāsike, amhākaṃ satthu paṭisandhiggahaṇato  paṭṭhāya khaggahatthā hutvā ārakkhaṃ akaṃsūti. tesaṃ tāta, gatāvasāne  ko āgatoti? sakko devānamindoti. devarājatopi tvaṃ tāta,  mahantataroti? bhaṇḍagāhakasāmaṇerasadiso ^a^P2.0553^ea^ esa upāsike, amhākaṃ  satthu tāvatiṃsato otaraṇakāle pattacīvaraṃ gahetvā otiṇṇoti.  tassa tāta gatāvasāne jotamāno viya ko āgatoti? upāsike  tuyhaṃ bhagavā ca satthā ca mahābrahmā nāma esoti. mayhaṃ bhagavato  mahābrahmatopi tvaṃ tāta mahantataroti? āma upāsike, ete nāma  kira amhākaṃ satthu ^a^M2.0143^ea^ jātadivase cattāro mahābrahmāno mahāpurisaṃ  suvaṇṇajālena paṭiggaṇhiṃsūti.</p>
              <p>[03] atha ^a^V2.0128^ea^ brāhmaṇiyā -- ``puttassa tāva me ayaṃ ānubhāvo,  kīdiso vata mayhaṃ puttassa bhagavato satthu ānubhāvo bhavissatī''ti  cintayantiyā sahasā pañcavaṇṇā pīti uppajjitvā sakalasarīre phari.  thero -- ``uppannaṃ me mātu pītisomanassaṃ, ayaṃ dāni kālo  dhammadesanāyā''ti cintetvā -- ``kiṃ cintesi mahāupāsike''ti  āha. sā -- ``puttassa tāva me ayaṃ guṇo, satthu panassa  kīdiso guṇo bhavissatīti idaṃ, tāta, cintemī''ti āha.  mahāupāsike, mayhaṃ satthu jātakkhaṇe, mahābhinikkhamane, sambodhiyaṃ,  dhammacakkappavattane ca dasasahassilokadhātu kampittha, sīlena samādhinā  paññāya vimuttiyā vimuttiñāṇadassanena samo nāma natthi, itipi  so bhagavāti vitthāretvā buddhaguṇappaṭisaṃyuttaṃ dhammadesanaṃ kathesi.</p>
              <p>[03] brāhmaṇī piyaputtassa dhammadesanāpariyosāne sotāpattiphale  patiṭṭhāya puttaṃ āha -- ``tāta, upatissa, kasmā evamakāsi,  evarūpaṃ nāma amataṃ mayhaṃ ettakaṃ kālaṃ na adāsī''ti. thero --  ``dinnaṃ dāni me mātu rūpasāriyā brāhmaṇiyā posāvanikamūlaṃ,  ettakena vaṭṭissatī''ti cintetvā ``gaccha mahāupāsike''ti brāhmaṇiṃ  uyyojetvā ``cunda kā velā''ti āha. balavapaccūsakālo, bhanteti.  tena hi bhikkhusaṅghaṃ sannipātehīti. sannipatito, bhante,  saṅghoti. maṃ ukkhipitvā nisīdāpehi cundāti ukkhipitvā  nisīdāpesi. thero bhikkhū āmantesi -- ``āvuso catucattālīsaṃ  vo vassāni mayā saddhiṃ vicarantānaṃ yaṃ me kāyikaṃ vā vācasikaṃ vā  na rocetha, khamatha taṃ āvusoti. ettakaṃ, bhante, amhākaṃ chāyā  viya tumhe amuñcitvā vicarantānaṃ aruccanakaṃ nāma natthi, tumhe pana  amhākaṃ khamathāti. atha ^a^P2.0554^ea^ thero aruṇasikhāya paññāyamānāya  mahāpathaviṃ unnādayanto anupādisesāya nibbānadhātuyā parinibbāyi.  bahū devamanussā therassa parinibbāne sakkāraṃ kariṃsu.</p>
              <p>[03] āyasmā ^a^M2.0144^ea^ cundo therassa pattacīvarañca dhātuparissāvanañca  gahetvā jetavanaṃ gantvā ānandattheraṃ gahetvā bhagavantaṃ upasaṅkami.  bhagavā dhātuparissāvanaṃ gahetvā pañcahi gāthāsatehi therassa guṇaṃ  kathetvā dhātucetiyaṃ kārāpetvā rājagahagamanatthāya ānandattherassa saññaṃ  adāsi. thero bhikkhūnaṃ ārocesi. bhagavā  mahābhikkhusaṅghaparivuto rājagahaṃ agamāsi. tattha gatakāle  mahāmoggallānatthero parinibbāyi. bhagavā tassa dhātuyo gahetvā  cetiyaṃ kārāpetvā rājagahato nikkhamitvā anupubbena gaṅgābhimukho  gantvā ukkacelaṃ agamāsi. tattha gaṅgātīre bhikkhusaṅghaparivuto  nisīditvā tattha sāriputtamoggallānānaṃ parinibbānappaṭisaṃyuttaṃ suttaṃ  desetvā ukkacelato nikkhamitvā vesāliṃ agamāsi. evaṃ gate atha  kho bhagavā pubbaṇhasamayaṃ ^a^V2.0129^ea^ nivāsetvā pattacīvaramādāya vesāliṃ  piṇḍāya pāvisīti ayamettha anupubbī kathā.</p>
              <p>[03] ^b^nisīdana^eb^nti ettha cammakkhaṇḍaṃ adhippetaṃ.  ^b^udenacetiya^eb^nti udenayakkhassa cetiyaṭṭhāne katavihāro vuccati.  ^b^gotamakādīsupi^eb^ eseva nayo. ^b^bhāvitā^eb^ti vaḍḍhitā.  ^b^bahulīkatā^eb^ti punappunaṃ katā. ^b^yānīkatā^eb^ti yuttayānaṃ viya  katā. ^b^vatthukatā^eb^ti patiṭṭhānaṭṭhena vatthu viya katā.  ^b^anuṭṭhitā^eb^ti adhiṭṭhitā. ^b^paricitā^eb^ti samantato citā  suvaḍḍhitā. ^b^susamāraddhā^eb^ti suṭṭhu samāraddhā.</p>
              <p>[03] iti aniyamena kathetvā puna niyametvā dassento  ^b^tathāgatassa kho^eb^tiādimāha. ettha ca ^b^kappa^eb^nti āyukappaṃ.  tasmiṃ tasmiṃ kāle yaṃ manussānaṃ āyuppamāṇaṃ hoti, taṃ paripuṇṇaṃ  karonto tiṭṭheyya. ^b^kappāvasesaṃ vā^eb^ti -- ``appaṃ vā  bhiyyo''ti (dī0 ni0 2.7; a0 ni0  6.74) vuttavassasatato  atirekaṃ vā. mahāsīvatthero panāha -- ``buddhānaṃ aṭṭhāne gajjitaṃ  nāma natthi. yatheva hi veḷuvagāmake uppannaṃ māraṇantikaṃ vedanaṃ dasa  māse vikkhambheti, evaṃ punappunaṃ ^a^P2.0555^ea^ taṃ samāpattiṃ samāpajjitvā dasa dasa  māse vikkhambhento imaṃ bhaddakappameva tiṭṭheyya, kasmā pana na ṭhitoti?  upādinnakasarīraṃ nāma khaṇḍiccādīhi abhibhuyyati, buddhā ca  khaṇḍiccādibhāvaṃ apatvā pañcame āyukoṭṭhāse bahujanassa  piyamanāpakāleyeva parinibbāyanti. buddhānubuddhesu ca mahāsāvakesu  parinibbutesu ekakeneva khāṇukena viya ^a^M2.0145^ea^ ṭhātabbaṃ hoti,  daharasāmaṇeraparivāritena vā. tato -- `aho buddhānaṃ parisā'ti  hīḷetabbataṃ āpajjeyya. tasmā na ṭhito''ti. evaṃ vuttepi so na  ruccati, ``āyukappo''ti idameva aṭṭhakathāyaṃ niyamitaṃ. </p>
              <p>[03] 167^b^.^eb^ ^b^yathā taṃ mārena pariyuṭṭhitacitto^eb^ti ettha  tanti nipātamattaṃ. yathā mārena pariyuṭṭhitacitto ajjhotthaṭacitto  aññopi koci puthujjano paṭivijjhituṃ na sakkuṇeyya, evameva  nāsakkhi paṭivijjhitunti attho. kiṃ kāraṇā? māro hi yassa  sabbena sabbaṃ dvādasa vipallāsā appahīnā, tassa cittaṃ pariyuṭṭhāti.  therassa cattāro vipallāsā appahīnā, tenassa māro cittaṃ pariyuṭṭhāti.  so pana cittapariyuṭṭhānaṃ karonto kiṃ karotīti? bheravaṃ  rūpārammaṇaṃ vā dasseti, saddārammaṇaṃ vā sāveti, tato sattā taṃ  disvā vā sutvā vā satiṃ vissajjetvā vivaṭamukhā honti. tesaṃ  mukhena hatthaṃ pavesetvā hadayaṃ maddati. tato visaññāva hutvā tiṭṭhanti.  therassa panesa mukhena hatthaṃ pavesetuṃ kiṃ sakkhissati  ^a^V2.0130^ea^?  bheravārammaṇaṃ pana dasseti. taṃ disvā thero nimittobhāsaṃ na  paṭivijjhi. bhagavā jānantoyeva -- ``kimatthaṃ yāvatatiyaṃ  āmantesī''ti? parato ``tiṭṭhatu, bhante, bhagavā''ti yācite  ``tuyhevetaṃ dukkaṭaṃ, tuyhevetaṃ aparaddha''nti dosāropanena  sokatanukaraṇatthaṃ. </p>
            </h4>
          </h3>
          <h3>
            <h3n> mārayācanakathāvaṇṇanā </h3n>
            <h4>
              <h4n> </h4n>
              <p>[03] 168^b^.^eb^ ^b^māro pāpimā^eb^ti ettha ^b^māro^eb^ti satte  anatthe niyojento māretīti ^b^māro. pāpimā^eb^ti tasseva  vevacanaṃ. so hi pāpadhammasamannāgatattā ``pāpimā''ti vuccati.  kaṇho, antako, namuci, pamattabandhūtipi tasseva nāmāni.  ^b^bhāsitā kho panesā^eb^ti ayañhi bhagavato sambodhipattiyā aṭṭhame  sattāhe bodhimaṇḍeyeva āgantvā -- ``bhagavā yadatthaṃ tumhehi pāramiyo  pūritā, so vo attho anuppatto, paṭividdhaṃ sabbaññutaññāṇaṃ, kiṃ te  lokavicāraṇenā''ti vatvā, yathā ajja ^a^P2.0556^ea^, evameva ``parinibbātu  dāni, bhante, bhagavā''ti yāci. bhagavā cassa -- ``na  ^a^M2.0146^ea^ tāvāha''ntiādīni vatvā paṭikkhipi. taṃ sandhāya ``bhāsitā kho  panesā bhante''tiādimāha.</p>
              <p>[03] tattha ^b^viyattā^eb^ti maggavasena viyattā. tatheva vinītā  tathā visāradā. ^b^bahussutā^eb^ti tepiṭakavasena bahu sutametesanti  ^b^bahussutā.^eb^ tameva dhammaṃ dhārentīti ^b^dhammadharā.^eb^ athavā  pariyattibahussutā ceva paṭivedhabahussutā ca.  pariyattipaṭivedhadhammānaṃyeva dhāraṇato dhammadharāti evamettha attho  daṭṭhabbo. ^b^dhammānudhammapaṭipannā^eb^ti ariyadhammassa anudhammabhūtaṃ  vipassanādhammaṃ paṭipannā. ^b^sāmīcippaṭipannā^eb^ti  anucchavikapaṭipadaṃ paṭipannā. ^b^anudhammacārino^eb^ti  anudhammacaraṇasīlā. ^b^sakaṃ ācariyaka^eb^nti attano ācariyavādaṃ.  ^b^ācikkhissantī^eb^tiādīni sabbāni aññamaññassa  vevacanāni. ^b^sahadhammenā^eb^ti sahetukena sakāraṇena vacanena.  ^b^sappāṭihāriya^eb^nti yāva na niyyānikaṃ katvā dhammaṃ desessanti.</p>
              <p>[03] ^b^brahmacariya^eb^nti sikkhattayasaṅgahitaṃ sakalaṃ  sāsanabrahmacariyaṃ. ^b^iddha^eb^nti samiddhaṃ jhānassādavasena.  ^b^phīta^eb^nti vuddhippattaṃ sabbaphāliphullaṃ viya abhiññāya  sampattivasena. ^b^vitthārika^eb^nti vitthataṃ tasmiṃ tasmiṃ disābhāge  patiṭṭhitavasena. ^b^bāhujañña^eb^nti bahujanehi ñātaṃ paṭividdhaṃ  mahājanābhisamayavasena. ^b^puthubhūta^eb^nti sabbākāravasena  puthulabhāvappattaṃ. kathaṃ? ^b^yāva devamanussehi^eb^ ^a^V2.0131^ea^ ^b^suppakāsita^eb^nti  yattakā viññujātikā devā ceva manussā ca atthi sabbehi suṭṭhu  pakāsitanti attho.</p>
              <p>[03] ^b^appossukko^eb^ti nirālayo. tvañhi pāpima,  aṭṭhamasattāhato paṭṭhāya -- ``parinibbātu dāni, bhante, bhagavā  parinibbātu, sugato''ti viravanto āhiṇḍittha. ajja dāni paṭṭhāya  vigatussāho hohi; mā mayhaṃ parinibbānatthaṃ vāyāmaṃ karohīti vadati. </p>
            </h4>
          </h3>
          <h3>
            <h3n> āyusaṅkhāraossajjanavaṇṇanā </h3n>
            <h4>
              <h4n> </h4n>
              <p>[03] 169^b^.^eb^ ^b^sato sampajāno āyusaṅkhāraṃ  ossajī^eb^ti satiṃ sūpaṭṭhitaṃ katvā ñāṇena paricchinditvā  āyusaṅkhāraṃ vissajji, pajahi. tattha na bhagavā hatthena leḍḍuṃ viya  āyusaṅkhāraṃ ossaji, temāsamattameva pana samāpattiṃ ^a^M2.0147^ea^ samāpajjitvā  tato paraṃ na samāpajjissāmīti cittaṃ uppādesi. taṃ sandhāya vuttaṃ  -- ``ossajī''ti. ``ussajjī''ti pi pāṭho.  ^b^mahābhūmicālo^eb^ti ^a^P2.0557^ea^ mahanto pathavīkampo. tadā kira dasasahassī  lokadhātu kampittha. ^b^bhiṃsanako^eb^ti bhayajanako. ^b^devadundubhiyo  ca phaliṃsū^eb^ti devabheriyo phaliṃsu, devo sukkhagajjitaṃ gajji,  akālavijjulatā nicchariṃsu, khaṇikavassaṃ vassīti vuttaṃ hoti.</p>
              <p>[03] ^b^udānaṃ udānesī^eb^ti kasmā udānesi? koci nāma  vadeyya -- ``bhagavā pacchato pacchato anubandhitvā --  `parinibbāyatha, bhante, parinibbāyatha, bhante'ti upadduto bhayena  āyusaṅkhāraṃ vissajjesī''ti. ``tassokāso mā hotu, bhītassa  udānaṃ nāma natthī''ti etassa dīpanatthaṃ pītivegavissaṭṭhaṃ udānaṃ  udānesi.</p>
              <p>[03] tattha sabbesaṃ soṇasiṅgālādīnampi paccakkhabhāvato tulitaṃ  paricchinnanti tulaṃ. kiṃ taṃ? kāmāvacarakammaṃ. na tulaṃ, na vā  tulaṃ sadisamassa aññaṃ lokiyaṃ kammaṃ atthīti ^b^atulaṃ.^eb^ kiṃ  taṃ? mahaggatakammaṃ. athavā kāmāvacararūpāvacaraṃ tulaṃ, arūpāvacaraṃ  atulaṃ. appavipākaṃ vā tulaṃ, bahuvipākaṃ atulaṃ. ^b^sambhava^eb^nti  sambhavassa hetubhūtaṃ, piṇḍakārakaṃ rāsikārakanti attho.  ^b^bhavasaṅkhāra^eb^nti punabbhavasaṅkhāraṇakaṃ. ^b^avassajī^eb^ti  vissajjesi. ^b^munī^eb^ti buddhamuni. ^b^ajjhattarato^eb^ti  niyakajjhattarato. ^b^samāhito^eb^ti upacārappanāsamādhivasena  samāhito. ^b^abhindi kavacamivā^eb^ti kavacaṃ viya abhindi.  ^b^attasambhava^eb^nti attani sañjātaṃ kilesaṃ. idaṃ vuttaṃ hoti --  ``savipākaṭṭhena sambhavaṃ, bhavābhisaṅkhāraṇaṭṭhena bhavasaṅkhāranti ca  laddhanāmaṃ tulātulasaṅkhātaṃ ^a^V2.0132^ea^ lokiyakammañca ossaji. saṅgāmasīse  mahāyodho kavacaṃ viya attasambhavaṃ kilesañca ajjhattarato samāhito  hutvā abhindī''ti.</p>
              <p>[03] atha vā ^b^tula^eb^nti tulento tīrento. ^b^atulañca  sambhava^eb^nti nibbānañceva sambhavañca. ^b^bhavasaṅkhāra^eb^nti  bhavagāmikammaṃ. ^b^avassaji munī^eb^ti ``pañcakkhandhā aniccā,  pañcannaṃ khandhānaṃ nirodho nibbānaṃ nicca''ntiādinā (paṭi0 ma0  3.38) nayena tulayanto buddhamuni bhave ādīnavaṃ, nibbāne ca  ānisaṃsaṃ disvā taṃ khandhānaṃ mūlabhūtaṃ bhavasaṅkhārakammaṃ --  ``kammakkhayāya saṃvattatī''ti (ma0 ni0 2.81) evaṃ vuttena  kammakkhayakarena ariyamaggena ^a^P2.0558^ea^ avassaji. kathaṃ? ajjhattarato  samāhito abhindi kavacamiva attani ^a^M2.0148^ea^ sambhavaṃ. so hi  vipassanāvasena ajjhattarato samathavasena samāhitoti evaṃ pubbabhāgato  paṭṭhāya samathavipassanābalena kavacamiva attabhāvaṃ pariyonandhitvā  ṭhitaṃ, attani sambhavattā ``attasambhava''nti laddhanāmaṃ  sabbakilesajālaṃ abhindi. kilesābhāvena ca katakammaṃ  appaṭisandhikattā avassaṭṭhaṃ nāma hotīti evaṃ kilesappahānena kammaṃ  pajahi, pahīnakilesassa ca bhayaṃ nāma natthi, tasmā abhītova  āyusaṅkhāraṃ ossaji, abhītabhāvañāpanatthañca udānaṃ udānesīti  veditabbo. </p>
            </h4>
          </h3>
          <h3>
            <h3n> mahābhūmicālavaṇṇanā </h3n>
            <h4>
              <h4n> </h4n>
              <p>[03] 171^b^.^eb^ ^b^yaṃ mahāvātā^eb^ti yena samayena yasmiṃ vā  samaye mahāvātā vāyanti, mahāvātā vāyantāpi ukkhepakavātā nāma  uṭṭhahanti, te vāyantā saṭṭhisahassādhikanavayojanasatasahassabahalaṃ  udakasandhārakaṃ vātaṃ upacchindanti, tato ākāse udakaṃ bhassati,  tasmiṃ bhassante pathavī bhassati. puna vāto attano balena  antodhamakaraṇe viya udakaṃ ābandhitvā gaṇhāti, tato udakaṃ  uggacchati, tasmiṃ uggacchante pathavī uggacchati. evaṃ udakaṃ kampitaṃ  pathaviṃ kampeti. etañca kampanaṃ yāva ajjakālāpi hotiyeva,  bahalabhāvena pana na ogacchanuggacchanaṃ paññāyati.</p>
              <p>[03] ^b^mahiddhiko mahānubhāvo^eb^ti ijjhanassa mahantatāya  mahiddhiko, anubhavitabbassa mahantatāya mahānubhāvo. ^b^parittā^eb^ti  dubbalā. ^b^appamāṇā^eb^ti balavā. ^b^so imaṃ pathaviṃ  kampetī^eb^ti so iddhiṃ nibbattetvā saṃvejento mahāmoggallāno viya,  vīmaṃsanto vā mahānāgattherassa bhāgineyyo saṅgharakkhitasāmaṇero  viya pathaviṃ kampeti. so kirāyasmā khuraggeyeva arahattaṃ patvā  cintesi ^a^V2.0133^ea^ -- ``atthi nu kho koci bhikkhu, yena  pabbajitadivaseyeva arahattaṃ patvā vejayanto pāsādo kampitapubbo''ti?  tato -- ``natthi kocī''ti ñatvā -- ``ahaṃ kampessāmī''ti  abhiññābalena vejayantamatthake ṭhatvā pādena paharitvā kampetuṃ  nāsakkhi. atha naṃ sakkassa nāṭakitthiyo āhaṃsu -- ``putta  saṅgharakkhita, tvaṃ pūtigandheneva sīsena vejayantaṃ kampetuṃ icchasi,  suppatiṭṭhito tāta pāsādo, kathaṃ kampetuṃ ^a^P2.0559^ea^ sakkhissasī''ti?</p>
              <p>[03] sāmaṇero ^a^M2.0149^ea^ -- ``imā devatā mayā saddhiṃ keḷiṃ karonti, ahaṃ  kho pana ācariyaṃ nālatthaṃ, kahaṃ nu kho me ācariyo  sāmuddikamahānāgatthero''ti āvajjento mahāsamudde udakaleṇaṃ māpetvā  divāvihāraṃ nisinnoti ñatvā tattha gantvā theraṃ vanditvā aṭṭhāsi.  tato naṃ thero -- ``kiṃ, tāta saṅgharakkhita, asikkhitvāva yuddhaṃ  paviṭṭhosī''ti vatvā ``nāsakkhi, tāta, vejayantaṃ kampetu''nti pucchi.  ācariyaṃ, bhante, nālatthanti. atha naṃ thero -- ``tāta  tumhādise akampente ko añño kampessati. diṭṭhapubbaṃ te, tāta,  udakapiṭṭhe gomayakhaṇḍaṃ pilavantaṃ, tāta, kapallakapūvaṃ pacantā antantena  paricchindanti, iminā opammena jānāhī''ti āha. so --  ``vaṭṭissati, bhante, ettakenā''ti vatvā pāsādena patiṭṭhitokāsaṃ  udakaṃ hotūti adhiṭṭhāya vejayantābhimukho agamāsi.</p>
              <p>[03] devadhītaro taṃ disvā -- ``ekavāraṃ lajjitvā gato, punapi  sāmaṇero eti, punapi etī''ti vadiṃsu. sakko devarājā -- ``mā  mayhaṃ puttena saddhiṃ kathayittha, idāni tena ācariyo laddho, khaṇena  pāsādaṃ kampessatī''ti āha. sāmaṇeropi pādaṅguṭṭhena pāsādathūpikaṃ  pahari. pāsādo catūhi disāhi oṇamati. devatā -- ``patiṭṭhātuṃ  dehi, tāta, pāsādassa patiṭṭhātuṃ dehi, tāta, pāsādassā''ti viraviṃsu.  sāmaṇero pāsādaṃ yathāṭhāne ṭhapetvā pāsādamatthake ṭhatvā udānaṃ  udānesi -- </p>
              <p>[21] ``ajjevāhaṃ pabbajito, ajja pattāsavakkhayaṃ. </p>
              <p>[22] ajja kampemi pāsādaṃ, aho buddhassuḷāratā.. </p>
              <p>[21] ajjevāhaṃ pabbajito...pe0... aho dhammassuḷāratā.. </p>
              <p>[21] ajjevāhaṃ pabbajito...pe0... aho saṅghassuḷāratāti..</p>
              <p>[03] ito ^a^V2.0134^ea^ paresu chasu pathavīkampesu yaṃ vattabbaṃ, taṃ mahāpadāne  vuttameva.</p>
              <p>[03] iti imesu aṭṭhasu pathavīkampesu paṭhamo dhātukopena, dutiyo  iddhānubhāvena, tatiyacatutthā puññatejena, pañcamo ñāṇatejena, chaṭṭho  sādhukāradānavasena, sattamo kāruññabhāvena, aṭṭhamo ārodanena.  mātukucchiṃ okkamante ca tato nikkhamante ca mahāsatte tassa  puññatejena pathavī akampittha. abhisambodhiyaṃ ñāṇatejena abhihatā  ^a^M2.0150^ea^ hutvā akampittha. dhammacakkappavattane ^a^P2.0560^ea^ sādhukārabhāvasaṇṭhitā sādhukāraṃ  dadamānā akampittha. āyusaṅkhārossajjane kāruññasabhāvasaṇṭhitā  cittasaṅkhobhaṃ asahamānā akampittha. parinibbāne ārodanavegatunnā  hutvā akampittha. ayaṃ panattho pathavīdevatāya vasena veditabbo,  mahābhūtapathaviyā panetaṃ natthi acetanattāti.</p>
              <p>[03] ^b^ime kho, ānanda, aṭṭha hetū^eb^ti ettha ^b^ime^eb^ti  niddiṭṭhanidassanaṃ. ettāvatā ca panāyasmā ānando -- ``addhā  ajja bhagavatā āyusaṅkhāro ossaṭṭho''ti sallakkhesi. bhagavā pana  sallakkhitabhāvaṃ jānantopi okāsaṃ adatvāva aññānipi aṭṭhakāni  sampiṇḍento -- ``aṭṭha kho imā''tiādimāha. </p>
            </h4>
          </h3>
          <h3>
            <h3n> aṭṭhaparisavaṇṇanā </h3n>
            <h4>
              <h4n> </h4n>
              <p>[03] 172^b^.^eb^ tattha ^b^anekasataṃ khattiyaparisa^eb^nti  bimbisārasamāgamañātisamāgalicchavīsamāgamādisadisaṃ, sā pana  aññesu cakkavāḷesupi labbhateyeva. ^b^sallapitapubba^eb^nti  ālāpasallāpo katapubbo. ^b^sākacchā^eb^ti dhammasākacchāpi  samāpajjitapubbā. ^b^yādisako tesaṃ vaṇṇo^eb^ti te odātāpi  honti kāḷāpi maṅguracchavīpi, satthā suvaṇṇavaṇṇova. idaṃ pana  saṇṭhānaṃ paṭicca kathitaṃ. saṇṭhānampi ca kevalaṃ tesaṃ paññāyatiyeva,  na pana bhagavā milakkhusadiso hoti, nāpi āmuttamaṇikuṇḍalo,  buddhaveseneva nisīdati. te pana attano samānasaṇṭhānameva passanti.  ^b^yādisako tesaṃ saro^eb^ti te chinnassarāpi honti  gaggarassarāpi kākassarāpi, satthā brahmassarova. idaṃ pana bhāsantaraṃ  sandhāya kathitaṃ. sacepi hi satthā rājāsane nisinno katheti,  ``ajja rājā madhurena sarena kathetī''ti tesaṃ hoti. kathetvā  pakkante pana bhagavati puna rājānaṃ āgataṃ disvā -- ``ko nu kho  aya''nti vīmaṃsā uppajjati. tattha ^b^ko nu kho aya^eb^nti  imasmiṃ ṭhāne idāneva māgadhabhāsāya sīhaḷabhāsāya madhurenākārena  kathento ko nu kho ayaṃ antarahito, kiṃ devo, udāhu manussoti  evaṃ vīmaṃsantāpi ^a^V2.0135^ea^ na jānantīti attho. kimatthaṃ panevaṃ ajānantānaṃ  dhammaṃ desetīti? vāsanatthāya ^a^M2.0151^ea^. evaṃ sutopi hi dhammo anāgate  paccayo hoti yevāti anāgataṃ paṭicca deseti. ^b^anekasataṃ  brāhmaṇaparisa^eb^ntiādīnampi soṇadaṇḍakūṭadaṇḍasamāgamādivasena ^a^P2.0561^ea^ ceva  aññacakkavāḷavasena ca sambhavo veditabbo.</p>
              <p>[03] imā pana aṭṭha parisā bhagavā kimatthaṃ āhari?  abhītabhāvadassanatthameva. imā kira āharitvā evamāha --  ``ānanda, imāpi aṭṭha parisā upasaṅkamitvā dhammaṃ desentassa  tathāgatassa bhayaṃ vā sārajjaṃ vā natthi, māraṃ pana ekakaṃ disvā  tathāgato bhāyeyyāti ko evaṃ saññaṃ uppādetumarahati. abhīto,  ānanda, tathāgato acchambhī, sato sampajāno āyusaṅkhāraṃ  ossajī''ti. </p>
            </h4>
          </h3>
          <h3>
            <h3n> aṭṭhābhibhāyatanavaṇṇanā </h3n>
            <h4>
              <h4n> </h4n>
              <p>[03] 173^b^.^eb^ ^b^abhibhāyatanānī^eb^ti abhibhavanakāraṇāni.  kiṃ abhibhavanti? paccanīkadhammepi ārammaṇānipi. tāni hi  paṭipakkhabhāvena paccanīkadhamme abhibhavanti, puggalassa ñāṇuttariyatāya  ārammaṇāni.</p>
              <p>[03] ^b^ajjhattaṃ rūpasaññī^eb^tiādīsu pana ajjhattarūpe  parikammavasena ajjhattaṃ rūpasaññī nāma hoti. ajjhattañhi  nīlaparikammaṃ karonto kese vā pitte vā akkhitārakāya vā karoti.  pītaparikammaṃ karonto mede vā chaviyā vā hatthapādapiṭṭhesu vā  akkhīnaṃ pītakaṭṭhāne vā karoti. lohitaparikammaṃ karonto maṃse vā  lohite vā jivhāya vā akkhīnaṃ rattaṭṭhāne vā karoti.  odātaparikammaṃ karonto aṭṭhimhi vā dante vā nakhe vā akkhīnaṃ  setaṭṭhāne vā karoti. taṃ pana sunīlaṃ supītaṃ sulohitakaṃ suodātakaṃ  na hoti, avisuddhameva hoti.</p>
              <p>[03] ^b^eko bahiddhā rūpāni passatī^eb^ti yassevaṃ parikammaṃ  ajjhattaṃ uppannaṃ hoti, nimittaṃ pana bahiddhā, so evaṃ ajjhattaṃ  parikammassa bahiddhā ca appanāya vasena -- ``ajjhattaṃ rūpasaññī  eko bahiddhā rūpāni passatī''ti vuccati. ^b^parittānī^eb^ti  avaḍḍhitāni. ^b^suvaṇṇadubbaṇṇānī^eb^ti suvaṇṇāni vā honti,  dubbaṇṇāni vā. parittavaseneva idaṃ abhibhāyatanaṃ vuttanti veditabbaṃ.  ^b^tāni abhibhuyyā^eb^ti yathā nāma sampannagahaṇiko kaṭacchumattaṃ  bhattaṃ labhitvā -- ``kiṃ ^a^M2.0152^ea^ ettha bhuñjitabbaṃ atthī''ti saṅkaḍḍhitvā  ekakabaḷameva karoti, evameva ñāṇuttariko puggalo visadañāṇo  ^a^V2.0136^ea^ --  ``kiṃ ettha parittake ārammaṇe samāpajjitabbaṃ atthi, nāyaṃ mama  bhāro''ti tāni rūpāni abhibhavitvā samāpajjati, saha  nimittuppādenevettha appanaṃ pāpetīti attho. ^b^jānāmi^eb^  ^a^P2.0562^ea^ ^b^passāmī^eb^ti iminā panassa ābhogo kathito. so ca kho  samāpattito vuṭṭhitassa, na antosamāpattiyaṃ. ^b^evaṃsaññī  hotī^eb^ti ābhogasaññāyapi jhānasaññāyapi evaṃsaññī hoti.  abhibhavanasaññā hissa antosamāpattiyampi atthi, ābhogasaññā pana  samāpattito vuṭṭhitasseva.</p>
              <p>[03] ^b^appamāṇānī^eb^ti vaḍḍhitappamāṇāni, mahantānīti attho.  ^b^abhibhuyyā^eb^ti ettha pana yathā mahagghaso puriso ekaṃ  bhattavaḍḍhitakaṃ labhitvā -- ``aññampi hotu, kiṃ etaṃ mayhaṃ  karissatī''ti taṃ na mahantato passati, evameva ñāṇuttaro puggalo  visadañāṇo ``kiṃ ettha samāpajjitabbaṃ, nayidaṃ appamāṇaṃ, na mayhaṃ  cittekaggatākaraṇe bhāro atthī''ti tāni abhibhavitvā samāpajjati,  saha nimittuppādenevettha appanaṃ pāpetīti attho.</p>
              <p>[03] ^b^ajjhattaṃ arūpasaññī^eb^ti alābhitāya vā anatthikatāya vā  ajjhattarūpe parikammasaññāvirahito.</p>
              <p>[03] ^b^eko bahiddhā rūpāni passatī^eb^ti yassa parikammampi  nimittampi bahiddhāva uppannaṃ, so evaṃ bahiddhā parikammassa ceva  appanāya ca vasena -- ``ajjhattaṃ arūpasaññī eko bahiddhā rūpāni  passatī''ti vuccati. sesamettha catutthābhibhāyatane vuttanayameva.  imesu pana catūsu parittaṃ vitakkacaritavasena āgataṃ, appamāṇaṃ  mohacaritavasena, suvaṇṇaṃ dosacaritavasena, dubbaṇṇaṃ rāgacaritavasena.  etesañhi etāni sappāyāni. sā ca nesaṃ sappāyatā vitthārato  visuddhimagge caritaniddese vuttā.</p>
              <p>[03] pañcamābhibhāyatanādīsu ^b^nīlānī^eb^ti sabbasaṅgāhakavasena  vuttaṃ. ^b^nīlavaṇṇānī^eb^ti vaṇṇavasena.  ^b^nīlanidassanānī^eb^ti nidassanavasena, apaññāya mānavivarāni  asambhinnavaṇṇāni ekanīlāneva hutvā dissantīti vuttaṃ hoti.  ^b^nīlanibhāsānī^eb^ti idaṃ pana obhāsavasena vuttaṃ, nīlobhāsāni  nīlappabhāyuttānīti attho. etena nesaṃ visuddhataṃ dasseti.  visuddhavaṇṇavaseneva ^a^M2.0153^ea^ hi imāni cattāri abhibhāyatanāni vuttāni.  ^b^umāpuppha^eb^nti etañhi pupphaṃ siniddhaṃ mudu, dissamānampi  nīlameva hoti. girikaṇṇikapupphādīni pana dissamānāni  setadhātukāneva honti. tasmā idameva gahitaṃ, na ^a^P2.0563^ea^ tāni.  ^b^bārāṇaseyyaka^eb^nti bārāṇasisambhavaṃ. tattha kira kappāsopi  ^a^V2.0137^ea^ mudu, suttakantikāyopi tantavāyāpi chekā, udakampi suci siniddhaṃ.  tasmā taṃ vatthaṃ ubhatobhāgavimaṭṭhaṃ hoti; dvīsupi passesu maṭṭhaṃ mudu  siniddhaṃ khāyati.</p>
              <p>[03] ^b^pītānī^eb^tiādīsupi imināva nayena attho veditabbo.  ``nīlakasiṇaṃ uggaṇhanto nīlasmiṃ nimittaṃ gaṇhāti pupphasmiṃ vā  vatthasmiṃ vā vaṇṇadhātuyā vā''tiādikaṃ panettha kasiṇakaraṇañca  parikammañca appanāvidhānañca sabbaṃ visuddhimagge vitthārato vuttameva.  imānipi aṭṭha abhibhāyatanāni abhītabhāvadassanatthameva ānītāni.  imāni kira vatvā evamāha -- ``ānanda, evarūpāpi  samāpattiyo samāpajjantassa ca vuṭṭhahantassa ca tathāgatassa bhayaṃ vā  sārajjaṃ vā natthi, māraṃ pana ekakaṃ disvā tathāgato bhāyeyyāti ko  evaṃ saññaṃ uppādetumarahati. abhīto, ānanda, tathāgato acchambhī,  sato sampajāno āyusaṅkhāraṃ ossajī''ti. </p>
            </h4>
          </h3>
          <h3>
            <h3n> aṭṭhavimokkhavaṇṇanā </h3n>
            <h4>
              <h4n> </h4n>
              <p>[03] 174^b^.^eb^ vimokkhakathā uttānatthāyeva. imepi aṭṭha  vimokkhā abhītabhāvadassanatthameva ānītā. imepi kira vatvā  evamāha -- ``ānanda, etāpi samāpattiyo samāpajjantassa ca  vuṭṭhahantassa ca tathāgatassa bhayaṃ vā sārajjaṃ vā natthi...pe0...  ossajī''ti. </p>
              <p>[03] 175^b^.^eb^ idānipi bhagavā ānandassa okāsaṃ adatvāva  ^b^ekamidāha^eb^ntiādinā nayena aparampi desanaṃ ārabhi. tattha  ^b^paṭhamābhisambuddho^eb^ti abhisambuddho hutvā paṭhamameva aṭṭhame sattāhe. </p>
              <p>[03] 177^b^.^eb^ ^b^ossaṭṭho^eb^ti vissajjito paricchinno, evaṃ  kira vatvā -- ``tenāyaṃ dasasahassī lokadhātu kampitthā''ti āha. </p>
            </h4>
          </h3>
          <h3>
            <h3n> ānandayācanakathā </h3n>
            <h4>
              <h4n> </h4n>
              <p>[03] 178^b^.^eb^ ^b^ala^eb^nti paṭikkhepavacanametaṃ.  ^b^bodhi^eb^nti catumaggañāṇapaṭiveghaṃ. ^b^saddahasi tva^eb^nti evaṃ  vuttabhāvaṃ tathāgatassa saddahasīti vadati. ^b^tasmātihānandā^eb^ti  ^a^M2.0154^ea^ yasmā idaṃ vacanaṃ saddahasi, tasmā tuyhevetaṃ dukkaṭanti dasseti. </p>
              <p>[03] 179^b^.^eb^ ^b^ekamidāha^eb^nti ^a^V2.0138^ea^ idaṃ bhagavā -- ``na  kevalaṃ ahaṃ idheva taṃ āmantesiṃ, aññadāpi āmantetvā oḷārikaṃ  nimittaṃ akāsiṃ, tampi ^a^P2.0564^ea^ tayā na paṭividdhaṃ, tavevāyaṃ aparādho''ti evaṃ  sokavinodanatthāya nānappakārato therasseva dosāropanatthaṃ ārabhi. </p>
              <p>[03] 183^b^.^eb^ ^b^piyehi manāpehī^eb^ti  mātāpitābhātābhaginiādikehi jātiyā ^b^nānābhāvo,^eb^ maraṇena  ^b^vinābhāvo,^eb^ bhavena ^b^aññathābhāvo. taṃ kutettha labbhā^eb^ti  ^b^ta^eb^nti tasmā, yasmā sabbeheva piyehi manāpehi nānābhāvo,  tasmā dasa pāramiyo pūretvāpi, sambodhiṃ patvāpi, dhammacakkaṃ  pavattetvāpi, yamakapāṭihāriyaṃ dassetvāpi, devorohaṇaṃ katvāpi, yaṃ taṃ  jātaṃ bhūtaṃ saṅkhataṃ palokadhammaṃ, taṃ vata tathāgatassāpi sarīraṃ mā  palujjīti netaṃ ṭhānaṃ vijjati, rodantenāpi kandantenāpi na sakkā taṃ  kāraṇaṃ laddhunti. ^b^puna paccāvamissatī^eb^ti yaṃ cattaṃ vantaṃ, taṃ vata  puna paṭikhādissatīti attho. </p>
              <p>[03] 184^b^.^eb^ ^b^yathayidaṃ brahmacariya^eb^nti yathā idaṃ  sikkhāttayasaṅgahaṃ sāsanabrahmacariyaṃ. ^b^addhaniya^eb^nti addhānakkhamaṃ.  ^b^ciraṭṭhitika^eb^nti cirappavattivasena ciraṭṭhitikaṃ. ^b^cattāro  satipaṭṭhānā^eb^tiādi sabbaṃ lokiyalokuttaravaseneva kathitaṃ. etesaṃ  pana bodhipakkhiyānaṃ dhammānaṃ vinicchayo sabbākārena visuddhimagge  paṭipadāñāṇadassanavisuddhiniddese vutto. sesamettha uttānamevāti. </p>
              <p>[06] tatiyabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> nāgāpalokitavaṇṇanā </h3n>
            <h4>
              <h4n> </h4n>
              <p>[03] 186^b^.^eb^ ^b^nāgāpalokita^eb^nti yathā hi mahājanassa  aṭṭhīni koṭiyā koṭiṃ āhacca ṭhitāni paccekabuddhānaṃ,  aṅkusakalaggāni viya, na evaṃ buddhānaṃ. buddhānaṃ ^a^M2.0155^ea^ pana saṅkhalikāni  viya ekābaddhāni hutvā ṭhitāni, tasmā pacchato apalokanakāle na  sakkā hoti gīvaṃ parivattetuṃ. yathā pana hatthināgo pacchābhāgaṃ  apaloketukāmo sakalasarīreneva parivattati, evaṃ parivattitabbaṃ hoti.  bhagavato pana nagaradvāre ṭhatvā -- ``vesāliṃ apalokessāmī''ti  citte uppannamatte -- ``bhagavā anekāni kappakoṭisahassāni  pāramiyo pūrentehi tumhehi na gīvaṃ parivattetvā ^a^V2.0139^ea^ apalokanakammaṃ  kata''nti ayaṃ pathavī kulālacakkaṃ viya parivattetvā bhagavantaṃ  ^a^P2.0565^ea^ vesālinagarābhimukhaṃ akāsi. taṃ sandhāyetaṃ vuttaṃ. </p>
              <p>[01] nanu ca na kevalaṃ vesāliyāva,  sāvatthirājagahanāḷandapāṭaligāmakoṭigāmanātikagāmakesupi tato tato  nikkhantakāle taṃ taṃ sabbaṃ pacchimadassanameva, tattha tattha kasmā  nāgāpalokitaṃ nāpalokesīti? anacchariyattā. tattha tattha hi  nivattetvā apalokentassetaṃ na acchariyaṃ hoti, tasmā nāpalokesi.  api ca vesālirājāno āsannavināsā, tiṇṇaṃ vassānaṃ upari  vinassissanti. te taṃ nagaradvāre ^b^nāgāpalokitaṃ^eb^ nāma cetiyaṃ katvā  gandhamālādīhi pūjessanti, taṃ nesaṃ dīgharattaṃ hitāya sukhāya  bhavissatīti tesaṃ anukampāya apalokesi.</p>
              <p>[03] ^b^dukkhassantakaro^eb^ti vaṭṭadukkhassa antakaro.  ^b^cakkhumā^eb^ti pañcahi cakkhūhi cakkhumā. ^b^parinibbuto^eb^ti  kilesaparinibbānena parinibbuto. </p>
            </h4>
          </h3>
          <h3>
            <h3n> catumahāpadesavaṇṇanā </h3n>
            <h4>
              <h4n> </h4n>
              <p>[03] 187^b^.^eb^ ^b^mahāpadese^eb^ti mahāokāse, mahāapadese  vā, buddhādayo mahante mahante apadisitvā vuttāni mahākāraṇānīti  attho. </p>
              <p>[03] 188^b^.^eb^ ^b^neva abhinanditabba^eb^nti haṭṭhatuṭṭhehi  sādhukāraṃ datvā pubbeva na sotabbaṃ, evaṃ kate hi pacchā ``idaṃ na  sametī''ti vuccamāno -- ``kiṃ pubbeva ayaṃ dhammo, idāni na  dhammo''ti vatvā laddhiṃ na vissajjeti. ^b^nappaṭikkositabba^eb^nti  -- ``kiṃ esa bālo vadatī''ti evaṃ pubbeva na vattabbaṃ, evaṃ vutte  hi vattuṃ yuttampi na vakkhati. tenāha -- ``anabhinanditvā  appaṭikkositvā''ti. ^b^padabyañjanānī^eb^ti padasaṅkhātāni  byañjanāni. ^b^sādhukaṃ uggahetvā^eb^ti imasmiṃ ^a^M2.0156^ea^ ṭhāne pāḷi vuttā,  imasmiṃ ṭhāne attho vutto, imasmiṃ ṭhāne anusandhi kathito, imasmiṃ  ṭhāne pubbāparaṃ kathitanti suṭṭhu gahetvā. ^b^sutte osāretabbānī^eb^ti  sutte otāretabbāni. ^b^vinaye sandassetabbānī^eb^ti vinaye  saṃsandetabbāni.</p>
              <p>[03] ettha ca ^b^sutta^eb^nti vinayo. yathāha -- ``kattha  paṭikkhittaṃ? sāvatthiyaṃ suttavibhaṅge''ti (cuḷava0 457).  ^b^vinayo^eb^ti khandhako. yathāha -- ``vinayātisāre''ti. evaṃ  vinayapiṭakampi na ^a^V2.0140^ea^ pariyādiyati. ubhatovibhaṅgā pana suttaṃ,  khandhakaparivārā vinayoti evaṃ vinayapiṭakaṃ pariyādiyati. athavā  suttantapiṭakaṃ suttaṃ, vinayapiṭakaṃ vinayoti evaṃ dveyeva piṭakāni  pariyādiyanti. suttantābhidhammapiṭakāni ^a^P2.0566^ea^ vā suttaṃ, vinayapiṭakaṃ  vinayoti evampi tīṇi piṭakāni na tāva pariyādiyanti.  asuttanāmakañhi buddhavacanaṃ nāma atthi. seyyathidaṃ -- jātakaṃ,  paṭisambhidā, niddeso, suttanipāto, dhammapadaṃ, udānaṃ, itivuttakaṃ,  vimānavatthu, petavatthu, theragāthā, therīgāthā, apadānanti.</p>
              <p>[03] sudinnatthero pana -- ``asuttanāmakaṃ buddhavacanaṃ na atthī''ti  taṃ sabbaṃ paṭipakkhipitvā -- ``tīṇi piṭakāni suttaṃ, vinayo pana  kāraṇa''nti āha. tato taṃ kāraṇaṃ dassento idaṃ suttamāhari -- </p>
              <p>[02] ``ye kho tvaṃ, gotami, dhamme jāneyyāsi, ime dhammā  sarāgāya saṃvattanti no virāgāya, saññogāya saṃvattanti no  visaññogāya, ācayāya saṃvattanti no apacayāya, mahicchatāya  saṃvattanti no appicchatāya, asantuṭṭhiyā saṃvattanti no santuṭṭhiyā,  saṅgaṇikāya saṃvattanti no pavivekāya, kosajjāya saṃvattanti no  vīriyārambhāya, dubbharatāya saṃvattanti no subharatāya. ekaṃsena,  gotami, dhāreyyāsi -- `neso dhammo, neso vinayo, netaṃ  satthusāsana'nti. ye ca kho tvaṃ, gotami, dhamme jāneyyāsi, ime  dhammā virāgāya saṃvattanti no sarāgāya, visaññogāya saṃvattanti no  saññogāya, apacayāya saṃvattanti no ācayāya, appicchatāya  saṃvattanti no mahicchatāya, santuṭṭhiyā saṃvattanti no asantuṭṭhiyā,  pavivekāya saṃvattanti no saṅgaṇikāya ^a^M2.0157^ea^, vīriyārambhāya saṃvattanti no  kosajjāya, subharatāya saṃvattanti no dubbharatāya. ekaṃsena, gotami,  dhāreyyāsi -- `eso dhammo, eso vinayo, etaṃ satthusāsana'nti''  (a0 ni0  8.53). </p>
              <p>[01] tasmā ^b^sutte^eb^ti tepiṭake buddhavacane otāretabbāni.  ^b^vinaye^eb^ti etasmiṃ rāgādivinayakāraṇe saṃsandetabbānīti  ayamettha attho. ^b^na ceva sutte osarantī^eb^ti suttapaṭipāṭiyā  katthaci anāgantvā challiṃ uṭṭhapetvā  guḷhavessantara-guḷhaummagga-guḷhavinaya-vedallapiṭakānaṃ aññatarato  āgatāni paññāyantīti attho. evaṃ āgatāni hi rāgādivinaye ca  na paññāyamānāni chaḍḍetabbāni honti. tena vuttaṃ -- ``iti hetaṃ,  bhikkhave, chaḍḍeyyāthā''ti. etenupāyena sabbattha attho veditabbo.</p>
              <p>[03] ^b^idaṃ^eb^ ^a^V2.0141^ea^, ^b^bhikkhave, catutthaṃ mahāpadesaṃ dhāreyyāthā^eb^ti idaṃ  ^a^P2.0567^ea^ catutthaṃ dhammassa patiṭṭhānokāsaṃ dhāreyyātha.</p>
              <p>[03] imasmiṃ pana ṭhāne imaṃ pakiṇṇakaṃ veditabbaṃ. sutte cattāro  mahāpadesā, khandhake cattāro mahāpadesā, cattāri pañhabyākaraṇāni,  suttaṃ, suttānulomaṃ, ācariyavādo, attanomati, tisso saṅgītiyoti.</p>
              <p>[03] tattha -- ``ayaṃ dhammo, ayaṃ vinayo''ti dhammavinicchaye patte  ime cattāro mahāpadesā pamāṇaṃ. yaṃ ettha sameti tadeva gahetabbaṃ,  itaraṃ viravantassapi na gahetabbaṃ.</p>
              <p>[03] ``idaṃ kappati, idaṃ na kappatī''ti kappiyākappiyavinicchaye  patte -- ``yaṃ, bhikkhave, mayā idaṃ na kappatīti appaṭikkhittaṃ, taṃ  ce akappiyaṃ anulometi, kappiyaṃ paṭibāhati, taṃ vo na  kappatī''tiādinā (mahāva0 305) nayena khandhake vuttā cattāro  mahāpadesā pamāṇaṃ. tesaṃ vinicchayakathā ^b^samantapāsādikāyaṃ^eb^  vuttā. tattha vuttanayena yaṃ kappiyaṃ anulometi, tadeva kappiyaṃ, itaraṃ  akappiyanti evaṃ sanniṭṭhānaṃ kātabbaṃ.</p>
              <p>[03] ekaṃsabyākaraṇīyo pañho, vibhajjabyākaraṇīyo pañho,  paṭipucchābyākaraṇīyo pañho, ṭhapanīyo pañhoti imāni ^b^cattāri  pañhabyākaraṇāni^eb^ nāma. tattha ``cakkhuṃ anicca''nti puṭṭhena --  ``āma anicca''nti ekaṃseneva byākātabbaṃ ^a^M2.0158^ea^. esa nayo sotādīsu.  ayaṃ ^b^ekaṃsabyākaraṇīyo^eb^ pañho. ``aniccaṃ nāma  cakkhu''nti puṭṭhena -- ``na cakkhumeva, sotampi aniccaṃ ghānampi  anicca''nti evaṃ vibhajitvā byākātabbaṃ. ayaṃ  ^b^vibhajjabyākaraṇīyo^eb^ pañho. ``yathā cakkhu tathā sotaṃ, yathā  sotaṃ tathā cakkhu''nti puṭṭhena ``kenaṭṭhena pucchasī''ti paṭipucchitvā  ``dassanaṭṭhena pucchāmī''ti vutte ``na hī''ti byākātabbaṃ,  ``aniccaṭṭhena pucchāmī''ti vutte āmāti byākātabbaṃ. ayaṃ  ^b^paṭipucchābyākaraṇīyo^eb^ pañho. ``taṃ jīvaṃ taṃ  sarīra''ntiādīni puṭṭhena pana ``abyākatametaṃ bhagavatā''ti ṭhapetabbo,  esa pañho na byākātabbo. ayaṃ ^b^ṭhapanīyo^eb^ pañho. iti  tenākārena pañhe sampatte imāni cattāri pañhabyākaraṇāni pamāṇaṃ.  imesaṃ vasena so pañho byākātabbo.</p>
              <p>[03] suttādīsu pana ^b^suttaṃ^eb^ nāma tisso saṅgītiyo  ārūḷhāni tīṇi piṭakāni. ^b^suttānulomaṃ^eb^ nāma  anulomakappiyaṃ. ^b^ācariyavādo^eb^ nāma aṭṭhakathā.  ^b^attanomati^eb^ nāma nayaggāhena ^a^V2.0142^ea^ anubuddhiyā attano paṭibhānaṃ.  tattha suttaṃ appaṭibāhiyaṃ, taṃ paṭibāhantena buddhova paṭibāhito hoti.  anulomakappiyaṃ ^a^P2.0568^ea^ pana suttena samentameva gahetabbaṃ, na itaraṃ.  ācariyavādopi suttena samentoyeva gahetabbo, na itaro.  attanomati pana sabbadubbalā, sāpi suttena samentāyeva gahetabbā, na  itarā. pañcasatikā, sattasatikā, sahassikāti imā pana  ^b^tisso saṅgītiyo.^eb^ suttampi tāsu āgatameva pamāṇaṃ, itaraṃ  gārayhasuttaṃ na gahetabbaṃ. tattha otarantānipi hi padabyañjanāni na  ceva sutte otaranti, na ca vinaye sandissantīti veditabbāni. </p>
            </h4>
          </h3>
          <h3>
            <h3n> kammāraputtacundavatthuvaṇṇanā </h3n>
            <h4>
              <h4n> </h4n>
              <p>[03] 189^b^.^eb^ ^b^kammāraputtassā^eb^ti suvaṇṇakāraputtassa.  so kira aḍḍho mahākuṭumbiko bhagavato paṭhamadassaneneva sotāpanno  hutvā attano ambavane vihāraṃ kārāpetvā niyyātesi. taṃ sandhāya  vuttaṃ -- ``ambavane''ti.</p>
              <p>[03] ^b^sūkaramaddava^eb^nti nātitaruṇassa nātijiṇṇassa  ekajeṭṭhakasūkarassa pavattamaṃsaṃ. taṃ kira mudu ceva siniddhañca hoti,  taṃ paṭiyādāpetvā sādhukaṃ pacāpetvāti ^a^M2.0159^ea^ attho. eke bhaṇanti --  ^b^``sūkaramaddava^eb^nti pana muduodanassa  pañcagorasayūsapācanavidhānassa nāmetaṃ, yathā gavapānaṃ nāma  pākanāma''nti. keci bhaṇanti -- ^b^``sūkaramaddavaṃ^eb^ nāma  rasāyanavidhi, taṃ pana rasāyanasatthe āgacchati, taṃ cundena --  `bhagavato parinibbānaṃ na bhaveyyā'ti rasāyanaṃ paṭiyatta''nti. tattha  pana dvisahassadīpaparivāresu catūsu mahādīpesu devatā ojaṃ pakkhipiṃsu.</p>
              <p>[03] ^b^nāhaṃ ta^eb^nti imaṃ sīhanādaṃ kimatthaṃ nadati?  parūpavādamocanatthaṃ. attanā paribhuttāvasesaṃ neva bhikkhūnaṃ, na  manussānaṃ dātuṃ adāsi, āvāṭe nikhaṇāpetvā vināsesīti hi  vattukāmānaṃ idaṃ sutvā vacanokāso na bhavissatīti paresaṃ  upavādamocanatthaṃ sīhanādaṃ nadatīti. </p>
              <p>[03] 190^b^.^eb^ ^b^bhuttassa ca sūkaramaddavenā^eb^ti bhuttassa  udapādi, na pana bhuttapaccayā. yadi hi abhuttassa uppajjissatha,  atikharo bhavissati. siniddhabhojanaṃ bhuttattā panassa tanuvedanā  ahosi. teneva padasā gantuṃ asakkhi. ^b^virecamāno^eb^ti  abhiṇhaṃ pavattalohitavirecanova samāno ^a^V2.0143^ea^. ^b^avocā^eb^ti attanā  patthitaṭṭhāne parinibbānatthāya evamāha. imā pana  dhammasaṅgāhakattherehi ṭhapitagāthāyoti veditabbā. </p>
            </h4>
          </h3>
          <h3>
            <h3n> pānīyāharaṇavaṇṇanā </h3n>
            <h4>
              <h4n> </h4n>
              <p>[03] 191^b^.^eb^ ^b^iṅghā^eb^ti codanatthe nipāto.  ^b^acchodakā^eb^ti ^a^P2.0569^ea^ pasannodakā. ^b^sātodakā^eb^ti madhurodakā.  ^b^sītodakā^eb^ti tanusītalasalilā. ^b^setakā^eb^ti nikkaddamā.  ^b^suppatitthā^eb^ti sundaratitthā. </p>
            </h4>
          </h3>
          <h3>
            <h3n> pukkusamallaputtavatthuvaṇṇanā </h3n>
            <h4>
              <h4n> </h4n>
              <p>[03] 192^b^.^eb^ ^b^pukkuso^eb^ti tassa nāmaṃ. ^b^mallaputto^eb^ti  mallarājaputto. mallā kira vārena rajjaṃ kārenti. yāva nesaṃ vāro  na pāpuṇāti, tāva vaṇijjaṃ karonti. ayampi vaṇijjameva karonto  pañca sakaṭasatāni yojāpetvā dhuravāte vāyante purato gacchati, pacchā  vāte vāyante satthavāhaṃ purato pesetvā sayaṃ pacchā gacchati. tadā  pana pacchā vāto vāyi, tasmā esa purato satthavāhaṃ pesetvā  sabbaratanayāne ^a^M2.0160^ea^ nisīditvā kusinārato nikkhamitvā ``pāvaṃ  gamissāmī''ti maggaṃ paṭipajji. tena vuttaṃ -- ``kusinārāya pāvaṃ  addhānamaggappaṭipanno hotī''ti.</p>
              <p>[03] ^b^āḷāro^eb^ti tassa nāmaṃ. dīghapiṅgalo kireso, tenassa  āḷāroti nāmaṃ ahosi. ^b^kālāmo^eb^ti gottaṃ. ^b^yatra hi  nāmā^eb^ti yo nāma. ^b^neva dakkhatī^eb^ti na addasa.  yatrasaddayuttattā panetaṃ anāgatavasena vuttaṃ. evarūpañhi īdisesu  ṭhānesu saddalakkhaṇaṃ. </p>
              <p>[03] 193^b^.^eb^ ^b^niccharantīsū^eb^ti vicarantīsu.  ^b^asaniyā phalantiyā^eb^ti navavidhāya asaniyā bhijjamānāya viya  mahāravaṃ ravantiyā. navavidhā hi asaniyo -- asaññā, vicakkā,  saterā, gaggarā, kapisīsā, macchavilolikā, kukkuṭakā, daṇḍamaṇikā,  sukkhāsanīti. tattha asaññā asaññaṃ karoti. vicakkā ekaṃ cakkaṃ  karoti. saterā saterasadisā hutvā patati. gaggarā gaggarāyamānā  patati. kapisīsā bhamukaṃ ukkhipento makkaṭo viya hoti.  macchavilolikā vilolitamaccho viya hoti. kukkuṭakā  kukkuṭasadisā hutvā patati. daṇḍamaṇikā naṅgalasadisā hutvā patati.  sukkhāsanī patitaṭṭhānaṃ samugghāṭeti.</p>
              <p>[03] ^b^deve^eb^ ^a^V2.0144^ea^ ^b^vassante^eb^ti sukkhagajjitaṃ gajjitvā antarantarā  vassante. ^b^ātumāya^eb^nti ātumaṃ nissāya viharāmi.  ^b^bhusāgāre^eb^ti khalasālāyaṃ. ^b^ettheso^eb^ti etasmiṃ kāraṇe  eso mahājanakāyo sannipatito. ^b^kva ahosī^eb^ti kuhiṃ ahosi.  ^b^so taṃ bhante^eb^ti so tvaṃ bhante. </p>
              <p>[03] 194^b^.^eb^ ^b^siṅgīvaṇṇa^eb^nti siṅgīsuvaṇṇavaṇṇaṃ.  ^b^yugamaṭṭha^eb^nti ^a^P2.0570^ea^ maṭṭhayugaṃ, saṇhasāṭakayugaḷanti attho.  ^b^dhāraṇīya^eb^nti antarantarā mayā dhāretabbaṃ, paridahitabbanti attho.  taṃ kira so tathārūpe chaṇadivaseyeva dhāretvā sesakāle  nikkhipati. evaṃ uttamaṃ maṅgalavatthayugaṃ sandhāyāha. ^b^anukampaṃ  upādāyā^eb^ti mayi anukampaṃ paṭicca. ^b^acchādehī^eb^ti  upacāravacanametaṃ -- ekaṃ mayhaṃ dehi, ekaṃ ānandassāti attho. kiṃ  pana thero taṃ gaṇhīti? āma gaṇhi. kasmā? matthakappattakiccattā.  kiñcāpi hesa evarūpaṃ lābhaṃ paṭikkhipitvā upaṭṭhākaṭṭhānaṃ paṭipanno.  taṃ panassa upaṭṭhākakiccaṃ matthakaṃ pattaṃ. tasmā aggahesi. ye  cāpi evaṃ vadeyyuṃ -- ``anārādhako maññe ānando ^a^M2.0161^ea^ pañcavīsati  vassāni upaṭṭhahantena na kiñci bhagavato santikā tena laddhapubba''nti.  tesaṃ vacanokāsacchedanatthampi aggahesi. api ca jānāti bhagavā  -- ``ānando gahetvāpi attanā na dhāressati, mayhaṃyeva pūjaṃ  karissati. mallaputtena pana ānandaṃ pūjentena saṅghopi pūjito  bhavissati, evamassa mahāpuññarāsi bhavissatī''ti therassa ekaṃ  dāpesi. theropi teneva kāraṇena aggahesīti. ^b^dhammiyā  kathāyā^eb^ti vatthānumodanakathāya. </p>
              <p>[03] 195^b^.^eb^ ^b^bhagavato kāyaṃ upanāmita^eb^nti  nivāsanapārupanavasena allīyāpitaṃ. bhagavāpi tato ekaṃ nivāsesi,  ekaṃ pārupi. ^b^hataccikaṃ viyā^eb^ti yathā hatacciko aṅgāro  antanteneva jotati, bahi panassa pabhā natthi, evaṃ bahi  paṭicchannappabhaṃ hutvā khāyatīti attho.</p>
              <p>[03] ^b^imesu kho, ānanda, dvīsupi kālesū^eb^ti kasmā imesu  dvīsu kālesu evaṃ hoti? āhāravisesena ceva balavasomanassena ca.  etesu hi dvīsu kālesu sakalacakkavāḷe devatā āhāre ojaṃ  pakkhipanti, taṃ paṇītabhojanaṃ kucchiṃ pavisitvā pasannarūpaṃ samuṭṭhāpeti.  āhārasamuṭṭhānarūpassa pasannattā manacchaṭṭhāni indriyāni ativiya  virocanti. sambodhidivase cassa --  ``anekakappakoṭisatasahassasañcito vata me kilesarāsi ajja  pahīno''ti āvajjantassa balavasomanassaṃ uppajjati, cittaṃ pasīdati,  citte pasanne lohitaṃ pasīdati, lohite pasanne manacchaṭṭhāni indriyāni  ativiya virocanti. parinibbānadivasepi -- ``ajja, dānāhaṃ,  anekehi ^a^P2.0571^ea^ buddhasatasahassehi paviṭṭhaṃ ^b^amatamahānibbānaṃ^eb^ nāma nagaraṃ  pavisissāmī''ti āvajjantassa ^a^V2.0145^ea^ balavasomanassaṃ uppajjati, cittaṃ  pasīdati, citte pasanne lohitaṃ pasīdati, lohite pasanne manacchaṭṭhāni  indriyāni ativiya virocanti. iti āhāravisesena ceva  balavasomanassena ca imesu dvīsu kālesu evaṃ hotīti veditabbaṃ.  ^b^upavattane^eb^ti pācīnato nivattanasālavane. ^b^antarena  yamakasālāna^eb^nti yamakasālarukkhānaṃ majjhe.</p>
              <p>[03] ^b^siṅgīvaṇṇa^eb^nti gāthā saṅgītikāle ṭhapitā. </p>
              <p>[03] 196^b^.^eb^ ^b^nhatvā^eb^ ^a^M2.0162^ea^ ^b^ca pivitvā cā^eb^ti ettha tadā  kira bhagavati nahāyante antonadiyaṃ macchakacchapā ca ubhatotīresu  vanasaṇḍo ca sabbaṃ suvaṇṇavaṇṇameva hoti. ^b^ambavana^eb^nti  tassāyeva nadiyā tīre ambavanaṃ. ^b^āyasmantaṃ cundaka^eb^nti  tasmiṃ kira khaṇe ānandatthero udakasāṭakaṃ pīḷento ohīyi,  cundatthero samīpe ahosi. taṃ bhagavā āmantesi.</p>
              <p>[03] ^b^gantvāna buddho nadikaṃ kakudha^eb^nti imāpi gāthā  saṅgītikāleyeva ṭhapitā. tattha ^b^pavattā bhagavā idha dhamme^eb^ti  bhagavā idha sāsane dhamme pavattā, caturāsīti dhammakkhandhasahassāni  pavattānīti attho. ^b^pamukhe nisīdī^eb^ti satthu puratova nisīdi.  ettāvatā ca thero anuppatto. evaṃ anuppattaṃ atha kho bhagavā  āyasmantaṃ ānandaṃ āmantesi. </p>
              <p>[03] 197^b^.^eb^ ^b^alābhā^eb^ti ye aññesaṃ  dānānisaṃsasaṅkhātā lābhā honti, te alābhā. ^b^dulladdha^eb^nti  puññavisesena laddhampi manussattaṃ dulladdhaṃ. ^b^yassa te^eb^ti yassa  tava. uttaṇḍulaṃ vā atikilinnaṃ vā ko jānāti, kīdisampi  pacchimaṃ piṇḍapātaṃ paribhuñjitvā tathāgato parinibbuto, addhā te yaṃ  vā taṃ vā dinnaṃ bhavissatīti. ^b^lābhā^eb^ti  diṭṭhadhammikasamparāyikadānānisaṃsasaṅkhātā lābhā. ^b^suladdha^eb^nti  tuyhaṃ manussattaṃ suladdhaṃ. ^b^samasamaphalā^eb^ti sabbākārena  samānaphalā.</p>
              <p>[03] nanu ca yaṃ sujātāya dinnaṃ piṇḍapātaṃ bhuñjitvā tathāgato  abhisambuddho, so sarāgasadosasamohakāle paribhutto, ayaṃ pana cundena  dinno vītarāgavītadosavītamohakāle paribhutto, kasmā ete  samaphalāti? parinibbānasamatāya ca samāpattisamatāya ca  anussaraṇasamatāya ca. bhagavā ^a^P2.0572^ea^ hi sujātāya dinnaṃ piṇḍapātaṃ  paribhuñjitvā saupādisesāya nibbānadhātuyā parinibbuto, cundena  dinnaṃ paribhuñjitvā anupādisesāya nibbānadhātuyā parinibbutoti evaṃ  ^b^parinibbānasamatāya^eb^pi samaphalā. abhisambujjhanadivase ca  catuvīsatikoṭisatasahassasaṅkhyā ^a^V2.0146^ea^ samāpattiyo samāpajji,  parinibbānadivasepi sabbā tā samāpajjīti evaṃ  ^b^samāpattisamatāyapi^eb^ samaphalā. sujātā ca aparabhāge assosi  -- ``na kiresā rukkhadevatā, bodhisatto kiresa, taṃ kira piṇḍapātaṃ  paribhuñjitvā anuttaraṃ sammāsambodhiṃ abhisambuddho ^a^M2.0163^ea^, sattasattāhaṃ kirassa  tena yāpanaṃ ahosī''ti. tassā idaṃ sutvā -- ``lābhā vata me''ti  anussarantiyā balavapītisomanassaṃ udapādi. cundassāpi aparabhāge  -- ``avasānapiṇḍapāto kira mayā dinno, dhammasīsaṃ kira me  gahitaṃ, mayhaṃ kira piṇḍapātaṃ paribhuñjitvā satthā anupādisesāya  nibbānadhātuyā parinibbuto''ti sutvā ``lābhā vata me''ti  anussarato balavasomanassaṃ udapādīti evaṃ  ^b^anussaraṇasamatāya^eb^pi samaphalāti veditabbā.</p>
              <p>[03] ^b^yasasaṃvattanika^eb^nti parivārasaṃvattanikaṃ.  ^b^ādhipateyyasaṃvattanika^eb^nti jeṭṭhakabhāvasaṃvattanikaṃ.</p>
              <p>[03] ^b^saṃyamato^eb^ti sīlasaṃyamena saṃyamantassa, saṃvare ṭhitassāti  attho. ^b^veraṃ na cīyatī^eb^ti pañcavidhaṃ veraṃ na vaḍḍhati.  ^b^kusalo ca jahāti pāpaka^eb^nti kusalo pana ñāṇasampanno  ariyamaggena anavasesaṃ pāpakaṃ lāmakaṃ akusalaṃ jahāti.  ^b^rāgadosamohakkhayā sa nibbuto^eb^ti so imaṃ pāpakaṃ jahitvā  rāgādīnaṃ khayā kilesanibbānena nibbutoti. iti cundassa ca  dakkhiṇaṃ, attano ca dakkhiṇeyyasampattiṃ sampassamāno udānaṃ  udānesīti. </p>
              <p>[06] catutthabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> yamakasālāvaṇṇanā </h3n>
            <h4>
              <h4n> </h4n>
              <p>[03] 198^b^.^eb^ ^b^mahatā bhikkhusaṅghena saddhi^eb^nti idha  bhikkhūnaṃ gaṇanaparicchedo natthi. veḷuvagāme vedanāvikkhambhanato  paṭṭhāya hi -- ``na cirena bhagavā parinibbāyissatī''ti sutvā tato  tato āgatesu bhikkhūsu ekabhikkhupi pakkanto nāma natthi. tasmā  gaṇanavītivatto saṅgho ahosi. ^b^upavattanaṃ mallānaṃ sālavana^eb^nti  yatheva hi kalambanadītīrato rājamātuvihāradvārena thūpārāmaṃ gantabbaṃ  ^a^P2.0573^ea^ hoti, evaṃ hiraññavatiyā pārimatīrato sālavanuyyānaṃ, yathā  anurādhapurassa thūpārāmo, evaṃ taṃ kusinārāyaṃ hoti. yathā  thūpārāmato dakkhiṇadvārena nagaraṃ pavisanamaggo pācīnamukho  ^a^V2.0147^ea^ gantvā  uttarena nivatto, evaṃ uyyānato sālavanaṃ pācīnamukhaṃ gantvā uttarena  nivattaṃ. tasmā taṃ -- ``upavattana''nti vuccati. ^b^antarena  yamakasālānaṃ^eb^ ^a^M2.0164^ea^ ^b^uttarasīsaka^eb^nti tassa kira mañcakassa ekā  sālapanti sīsabhāge hoti, ekā pādabhāge. tatrāpi eko  taruṇasālo sīsabhāgassa āsanno hoti, eko pādabhāgassa. api  ca ^b^yamakasālā^eb^ nāma mūlakhandhaviṭapapattehi aññamaññaṃ  saṃsibbitvā ṭhitasālāti vuttaṃ. ^b^mañcakaṃ paññapehī^eb^ti tasmiṃ  kira uyyāne rājakulassa sayanamañco atthi, taṃ sandhāya paññapehīti  āha. theropi taṃyeva paññapetvā adāsi.</p>
              <p>[03] ^b^kilantosmi, ānanda, nipajjissāmī^eb^ti tathāgatassa hi  -- </p>
              <p>[21] ``gocari kaḷāpo gaṅgeyyo, piṅgalo pabbateyyako. </p>
              <p>[27] hemavato ca tambo ca, mandākini uposatho. </p>
              <p>[22] chaddantoyeva dasamo, ete nāgānamuttamā''ti.. --</p>
              <p>[03] ettha yaṃ dasannaṃ gocarisaṅkhātānaṃ pakatihatthīnaṃ balaṃ, taṃ  ekassa kaḷāpassāti. evaṃ dasaguṇavaḍḍhitāya gaṇanāya pakatihatthīnaṃ  koṭisahassabalappamāṇaṃ balaṃ, taṃ sabbampi cundassa piṇḍapātaṃ  paribhuttakālato paṭṭhāya caṅgavāre pakkhittaudakaṃ viya parikkhayaṃ gataṃ.  pāvānagarato tīṇi gāvutāni kusinārānagaraṃ, etasmiṃ antare  pañcavīsatiyā ṭhānesu nisīditvā mahatā ussāhena āgacchantopi  sūriyassa atthaṅgamitavelāyaṃ sañjhāsamaye bhagavā sālavanaṃ paviṭṭho.  evaṃ rogo sabbaṃ ārogyaṃ maddanto āgacchati. etamatthaṃ dassento  viya sabbalokassa saṃvegakaraṃ vācaṃ bhāsanto -- ``kilantosmi,  ānanda, nipajjissāmī''ti āha.</p>
              <p>[03] kasmā pana bhagavā evaṃ mahantena ussāhena idhāgato, kiṃ  aññattha na sakkā parinibbāyitunti? parinibbāyituṃ nāma na  katthaci na sakkā, tīhi pana kāraṇehi idhāgato, idañhi bhagavā evaṃ  passati -- ``mayi aññattha parinibbāyante mahāsudassanasuttassa  atthuppatti na bhavissati, kusinārāyaṃ ^a^P2.0574^ea^ pana parinibbāyante yamahaṃ  devaloke anubhavitabbaṃ sampattiṃ manussalokeyeva anubhaviṃ, taṃ dvīhi  bhāṇavārehi maṇḍetvā desessāmi, taṃ me sutvā bahū janā kusalaṃ  kātabbaṃ maññissantī''ti.</p>
              <p>[03] aparampi ^a^M2.0165^ea^ passati -- ``maṃ aññattha parinibbāyantaṃ subhaddo na  passissati, so ca buddhaveneyyo ^a^V2.0148^ea^, na sāvakaveneyyo; na taṃ sāvakā  vinetuṃ sakkonti. kusinārāyaṃ parinibbāyantaṃ pana maṃ so  upasaṅkamitvā pañhaṃ pucchissati, pañhāvissajjanapariyosāne ca  saraṇesu patiṭṭhāya mama santike pabbajjañca upasampadañca labhitvā  kammaṭṭhānaṃ gahetvā mayi dharamāneyeva arahattaṃ patvā pacchimasāvako  bhavissatī''ti.</p>
              <p>[03] aparampi passati -- ``mayi aññattha parinibbāyante  dhātubhājanīye mahākalaho bhavissati, lohitaṃ nadī viya sandissati.  kusinārāyaṃ parinibbute doṇabrāhmaṇo taṃ vivādaṃ vūpasametvā dhātuyo  vibhajissatī''ti. imehi tīhi kāraṇehi bhagavā evaṃ mahantena  ussāhena idhāgatoti veditabbo.</p>
              <p>[03] ^b^sīhaseyya^eb^nti ettha kāmabhogīseyyā, petaseyyā,  sīhaseyyā, tathāgataseyyāti catasso seyyā.</p>
              <p>[03] tattha -- ``yebhuyyena, bhikkhave, kāmabhogī sattā vāmena  passena sentī''ti ayaṃ ^b^kāmabhogīseyyā.^eb^ tesu hi yebhuyyena  dakkhiṇena passena sayantā nāma natthi.</p>
              <p>[03] ``yebhuyyena, bhikkhave, petā uttānā sentī''ti ayaṃ  ^b^petaseyyā.^eb^ appamaṃsalohitattā hi petā aṭṭhisaṅghāṭajaṭitā  ekena passena sayituṃ na sakkonti, uttānāva senti.</p>
              <p>[03] ``sīho, bhikkhave, migarājā dakkhiṇena passena seyyaṃ  kappeti...pe0... attamano hotī''ti (a0 ni0  4.246) ayaṃ  ^b^sīhaseyyā.^eb^ tejussadattā hi sīho migarājā dve purimapāde  ekasmiṃ ṭhāne, pacchimapāde ekasmiṃ ṭhāne ṭhapetvā naṅguṭṭhaṃ  antarasatthimhi pakkhipitvā purimapādapacchimapādanaṅguṭṭhānaṃ ṭhitokāsaṃ  sallakkhetvā dvinnaṃ purimapādānaṃ matthake sīsaṃ ṭhapetvā sayati. divasaṃ  sayitvāpi pabujjhamāno na utrasanto pabujjhati, sīsaṃ pana  ukkhipitvā purimapādādīnaṃ ṭhitokāsaṃ sallakkheti. sace kiñci  ṭhānaṃ vijahitvā ṭhitaṃ hoti -- ``na yidaṃ tuyhaṃ jātiyā sūrabhāvassa  ca anurūpa''nti anattamano hutvā tattheva sayati, na gocarāya  pakkamati. avijahitvā ṭhite pana ^a^P2.0575^ea^ -- ``tuyhaṃ jātiyā ca  sūrabhāvassa ca anurūpamida''nti haṭṭhatuṭṭho uṭṭhāya sīhavijambhitaṃ  ^a^M2.0166^ea^ vijambhitvā kesarabhāraṃ vidhunitvā tikkhattuṃ sīhanādaṃ naditvā  gocarāya pakkamati.</p>
              <p>[03] ``catutthajjhānaseyyā ^a^V2.0149^ea^ pana ^b^tathāgatassa seyyā^eb^ti vuccati''  (a0 ni0  4.246). tāsu idha sīhaseyyā āgatā. ayañhi  tejussadairiyāpathattā uttamaseyyā nāma.</p>
              <p>[03] ^b^pāde pāda^eb^nti dakkhiṇapāde vāmapādaṃ.  ^b^accādhāyā^eb^ti atiādhāya, īsakaṃ atikkamma ṭhapetvā. gopphakena  hi gopphake, jāṇunā vā jāṇumhi saṅghaṭṭiyamāne abhiṇhaṃ vedanā  uppajjati, cittaṃ ekaggaṃ na hoti, seyyā aphāsukā hoti. yathā  pana na saṅghaṭṭeti, evaṃ atikkamma ṭhapite vedanā nuppajjati, cittaṃ  ekaggaṃ hoti, seyyā phāsu hoti. tasmā evaṃ nipajji.  anuṭṭhānaseyyaṃ upagatattā panettha -- ``uṭṭhānasaññaṃ manasi karitvā''ti  na vuttaṃ. kāyavasena cettha anuṭṭhānaṃ veditabbaṃ, niddāvasena pana taṃ  rattiṃ bhagavato bhavaṅgassa okāsoyeva nāhosi. paṭhamayāmasmiñhi  mallānaṃ dhammadesanā ahosi, majjhimayāme subhaddassa pacchimayāme  bhikkhusaṅghaṃ ovadi, balavapaccūse parinibbāyi.</p>
              <p>[03] ^b^sabbaphāliphullā^eb^ti sabbe samantato pupphitā mūlato paṭṭhāya  yāva aggā ekacchannā ahesuṃ, na kevalañca yamakasālāyeva, sabbepi  rukkhā sabbapāliphullāva ahesuṃ. na kevalañhi tasmiṃyeva uyyāne,  sakalañhipi dasasahassacakkavāḷe pupphūpagā pupphaṃ gaṇhiṃsu, phalūpagā  phalaṃ gaṇhiṃsu, sabbarukkhānaṃ khandhesu khandhapadumāni, sākhāsu  sākhāpadumāni, vallīsu vallipadumāni, ākāsesu ākāsapadumāni  pathavītalaṃ bhinditvā daṇḍapadumāni pupphiṃsu. sabbo mahāsamuddo  pañcavaṇṇapadumasañchanno ahosi. tiyojanasahassavitthato himavā  ghanabaddhamorapiñchakalāpo viya, nirantaraṃ mālādāmagavacchiko viya,  suṭṭhu pīḷetvā ābaddhapupphavaṭaṃsako viya, supūritaṃ pupphacaṅkoṭakaṃ viya  ca atiramaṇīyo ahosi.</p>
              <p>[03] ^b^te tathāgatassa sarīraṃ okirantī^eb^ti te yamakasālā  bhummadevatāhi sañcalitakhandhasākhaviṭapā tathāgatassa sarīraṃ  avakiranti, sarīrassa upari pupphāni vikirantīti attho.  ^b^ajjhokirantī^eb^ti ajjhottharantā viya kiranti.  ^b^abhippakirantī^eb^ti abhiṇhaṃ punappunaṃ pakirantiyeva.  ^b^dibbānī^eb^ti ^a^M2.0167^ea^ devaloke nandapokkharaṇīsambhavāni, tāni honti  ^a^P2.0576^ea^ suvaṇṇavaṇṇāni paṇṇacchattappamāṇapattāni, mahātumbamattaṃ reṇuṃ gaṇhanti.  na kevalañca mandāravapupphāneva, aññānipi pana dibbāni  pāricchattakakoviḷārapupphādīni suvaṇṇacaṅkoṭakāni pūretvā  cakkavāḷamukhavaṭṭiyampi tidasapurepi brahmalokepi ṭhitāhi devatāhi  paviṭṭhāni, antalikkhā patanti. ^b^tathāgatassa sarīra^eb^nti  antarā avikiṇṇāneva āgantvā pattakiñjakkhareṇucuṇṇehi tathāgatassa  sarīrameva okiranti.</p>
              <p>[03] ^b^dibbānipi^eb^ ^a^V2.0150^ea^ ^b^candanacuṇṇānī^eb^ti devatānaṃ  upakappanacandanacuṇṇāni. na kevalañca devatānaṃyeva,  nāgasupaṇṇamanussānampi upakappanacandanacuṇṇāni. na kevalañca  candanacuṇṇāneva,  kāḷānusārikalohitacandanādisabbadibbagandhajālacuṇṇāni,  haritālāñjanasuvaṇṇarajatacuṇṇāni sabbadibbagandhavāsavikatiyo  suvaṇṇarajatādisamugge pūretvā cakkavāḷamukhavaṭṭiādīsu ṭhitāhi  devatāhi paviṭṭhāni antarā avippakiritvā tathāgatasseva sarīraṃ  okiranti. </p>
              <p>[01] ^b^dibbānipi tūriyānī^eb^ti devatānaṃ  upakappanatūriyāni. na kevalañca tāniyeva, sabbānipi  tantibaddhacammapariyonaddhaghanasusirabhedāni dasasahassacakkavāḷesu  devanāgasupaṇṇamanussānaṃ tūriyāni ekacakkavāḷe sannipatitvā  antalikkhe vajjantīti veditabbāni.</p>
              <p>[03] ^b^dibbānipi saṅgītānī^eb^ti varuṇavāraṇadevatā kira nāmetā  dīghāyukā devatā -- ``mahāpuriso manussapathe nibbattitvā buddho  bhavissatī''ti sutvā ``paṭisandhiggahaṇadivase naṃ gahetvā  gamissāmā''ti mālaṃ ganthetumārabhiṃsu. tā ganthamānāva --  ``mahāpuriso mātukucchiyaṃ nibbatto''ti sutvā ``tumhe kassa  ganthathā''ti vuttā ``na tāva niṭṭhāti, kucchito nikkhamanadivase  gaṇhitvā gamissāmā''ti āhaṃsu. punapi ``nikkhanto''ti sutvā  ``mahābhinikkhamanadivase gamissāmā''ti. ekūnatiṃsavassāni ghare  vasitvā ``ajja mahābhinikkhamanaṃ nikkhanto''tipi sutvā  ``abhisambodhidivase gamissāmā''ti. chabbassāni padhānaṃ katvā  ``ajja abhisambuddho''tipi sutvā ``dhammacakkappavattanadivase  gamissāmā''ti. ``sattasattāhāni bodhimaṇḍe vītināmetvā  ^a^P2.0577^ea^ isipatanaṃ gantvā dhammacakkaṃ pavattita''ntipi sutvā  ``yamakapāṭihāriyadivase gamissāmā''ti. ``ajja  yamakapāṭihāriyaṃ karī''tipi ^a^M2.0168^ea^ sutvā ``devorohaṇadivase  gamissāmā''ti. ``ajja devorohaṇaṃ karī''tipi sutvā  ``āyusaṅkhārossajjane gamissāmā''ti. ``ajja āyusaṅkhāraṃ  ossajī''tipi sutvā ``na tāva niṭṭhāti, parinibbānadivase  gamissāmā''ti. ``ajja bhagavā yamakasālānamantare dakkhiṇena  passena sato sampajāno sīhaseyyaṃ upagato balavapaccūsasamaye  parinibbāyissati. tumhe kassa ganthathā''ti sutvā pana --  ``kinnāmetaṃ, `ajjeva mātukucchiyaṃ paṭisandhiṃ gaṇhi, ajjeva  mātukucchito nikkhami, ajjeva mahābhinikkhamanaṃ nikkhami, ajjeva  buddho ahosi, ajjeva dhammacakkaṃ pavattayi, ajjeva yamakapāṭihāriyaṃ  akāsi, ajjeva devalokā otiṇṇo, ajjeva āyusaṅkhāraṃ ossaji,  ajjeva kira parinibbāyissatī'ti. nanu nāma dutiyadivase  yāgupānakālamattampi ṭhātabbaṃ assa. dasa pāramiyo pūretvā buddhattaṃ  pattassa nāma ananucchavikameta''nti apariniṭṭhitāva mālāyo gahetvā  āgamma anto cakkavāḷe ^a^V2.0151^ea^ okāsaṃ alabhamānā cakkavāḷamukhavaṭṭiyaṃ  lambitvā cakkavāḷamukhavaṭṭiyāva ādhāvantiyo hatthena hatthaṃ gīvāya  gīvaṃ gahetvā tīṇi ratanāni ārabbha dvattiṃsa mahāpurisalakkhaṇāni  chabbaṇṇarasmiyo dasa pāramiyo aḍḍhachaṭṭhāni jātakasatāni cuddasa  buddhañāṇāni ārabbha gāyitvā tassa tassa avasāne ``mahāyaso,  mahāyaso''ti vadanti. idametaṃ paṭicca vuttaṃ -- ``dibbānipi  saṅgītāni antalikkhe vattanti tathāgatassa pūjāyā''ti. </p>
              <p>[03] 199^b^.^eb^ bhagavā pana yamakasālānaṃ antarā dakkhiṇena  passena nipannoyeva pathavītalato yāva cakkavāḷamukhavaṭṭiyā,  cakkavāḷamukhavaṭṭito ca yāva brahmalokā sannipatitāya parisāya mahantaṃ  ussāhaṃ disvā āyasmato ānandassa ārocesi. tena vuttaṃ --  ``atha kho bhagavā āyasmantaṃ ānandaṃ...pe0... tathāgatassa  pūjāyā''ti. evaṃ mahāsakkāraṃ dassetvā tenāpi attano  asakkatabhāvameva dassanto ^b^na kho, ānanda, ettāvatā^eb^tiādimāha.</p>
              <p>[03] idaṃ vuttaṃ hoti -- ``ānanda, mayā dīpaṅkarapādamūle nipannena  aṭṭha dhamme samodhānetvā abhinīhāraṃ karontena ^a^P2.0578^ea^ na  mālāgandhatūriyasaṅgītānaṃ atthāya abhinīhāro kato, na etadatthāya  pāramiyo pūritā. tasmā na kho ahaṃ etāya pūjāya pūjito nāma  homī''ti.</p>
              <p>[03] kasmā ^a^M2.0169^ea^ pana bhagavā aññattha ekaṃ umāpupphamattampi gahetvā  buddhaguṇe āvajjetvā katāya pūjāya buddhañāṇenāpi aparicchinnaṃ vipākaṃ  vaṇṇetvā idha evaṃ mahantaṃ pūjaṃ paṭikkhipatīti? parisānuggahena ceva  sāsanassa ca ciraṭṭhitikāmatāya. sace hi bhagavā evaṃ na  paṭikkhipeyya, anāgate sīlassa āgataṭṭhāne sīlaṃ na paripūressanti,  samādhissa āgataṭṭhāne samādhiṃ na paripūressanti, vipassanāya  āgataṭṭhāne vipassanāgabbhaṃ na gāhāpessanti. upaṭṭhāke samādapetvā  pūjaṃyeva kārentā viharissanti. āmisapūjā ca nāmesā sāsanaṃ  ekadivasampi ekayāgupānakālamattampi sandhāretuṃ na sakkoti.  mahāvihārasadisañhi vihārasahassaṃ mahācetiyasadisañca  cetiyasahassampi sāsanaṃ dhāretuṃ na sakkonti. yena kammaṃ kataṃ,  tasseva hoti. sammāpaṭipatti pana tathāgatassa anucchavikā pūjā.  sā hi tena patthitā ceva, sakkoti sāsanañca sandhāretuṃ, tasmā taṃ  dassento ^b^yo kho ānandā^eb^tiādimāha.</p>
              <p>[03] tattha ^b^dhammānudhammappaṭipanno^eb^ti navavidhassa  lokuttaradhammassa anudhammaṃ pubbabhāgapaṭipadaṃ paṭipanno ^a^V2.0152^ea^. sāyeva pana  paṭipadā anucchavikattā ``sāmīcī''ti vuccati. taṃ sāmīciṃ  paṭipannoti ^b^sāmīcippaṭipanno.^eb^ tameva pubbabhāgapaṭipadāsaṅkhātaṃ  anudhammaṃ carati pūretīti ^b^anudhammacārī.^eb^</p>
              <p>[03] ^b^pubbabhāgapaṭipadā^eb^ti ca sīlaṃ ācārapaññatti  dhutaṅgasamādānaṃ yāva gotrabhuto sammāpaṭipadā veditabbā. tasmā yo  bhikkhu chasu agāravesu patiṭṭhāya paññattiṃ atikkamati, anesanāya  jīvikaṃ kappeti, ayaṃ na dhammānudhammappaṭipanno. yo pana sabbaṃ  attano paññattaṃ sikkhāpadaṃ jinavelaṃ jinamariyādaṃ jinakāḷasuttaṃ  aṇumattampi na vītikkamati, ayaṃ dhammānudhammappaṭipanno nāma.  bhikkhuniyāpi eseva nayo. yo upāsako pañca verāni dasa  akusalakammapathe samādāya vattati appeti, ayaṃ na  dhammānudhammappaṭipanno. yo pana tīsu saraṇesu, pañcasupi sīlesu,  dasasu sīlesu paripūrakārī hoti, māsassa aṭṭha uposathe karoti,  dānaṃ deti, gandhapūjaṃ mālāpūjaṃ karoti, mātaraṃ pitaraṃ ^a^P2.0579^ea^ upaṭṭhāti,  dhammike samaṇabrāhmaṇe upaṭṭhāti, ayaṃ dhammānudhammappaṭipanno nāma.  upāsikāyapi eseva nayo.</p>
              <p>[03] ^b^paramāya^eb^ ^a^M2.0170^ea^ ^b^pūjāyā^eb^ti uttamāya pūjāya. ayañhi  nirāmisapūjā nāma sakkoti mama sāsanaṃ sandhāretuṃ. yāva hi imā  catasso parisā maṃ imāya pūjessanti, tāva mama sāsanaṃ majjhe  nabhassa puṇṇacando viya virocissatīti dasseti. </p>
            </h4>
          </h3>
          <h3>
            <h3n> upavāṇattheravaṇṇanā </h3n>
            <h4>
              <h4n> </h4n>
              <p>[03] 200^b^.^eb^ ^b^apasāresī^eb^ti apanesi. ^b^apehī^eb^ti  apagaccha. thero ekavacaneneva tālavaṇṭaṃ nikkhipitvā ekamantaṃ  aṭṭhāsi. ^b^upaṭṭhāko^eb^tiādi paṭhamabodhiyaṃ anibaddhupaṭṭhākabhāvaṃ  sandhāyāha. ^b^ayaṃ, bhante, āyasmā upavāṇo^eb^ti evaṃ therena vutte  ānando upavāṇassa sadosabhāvaṃ sallakkheti, `handassa niddosabhāvaṃ  kathessāmī'ti bhagavā ^b^yebhuyyena ānandā^eb^tiādimāha. tattha  ^b^yebhuyyenā^eb^ti idaṃ asaññasattānañceva arūpadevatānañca ohīnabhāvaṃ  sandhāya vuttaṃ. ^b^apphuṭo^eb^ti asamphuṭṭho abharito vā. bhagavato  kira āsannapadese vālaggamatte okāse sukhumattabhāvaṃ māpetvā dasa  dasa mahesakkhā devatā aṭṭhaṃsu. tāsaṃ parato vīsati vīsati. tāsaṃ  parato tiṃsati tiṃsati. tāsaṃ parato cattālīsaṃ cattālīsaṃ. tāsaṃ  parato paññāsaṃ paññāsaṃ. tāsaṃ parato saṭṭhi saṭṭhi devatā aṭṭhaṃsu. tā  aññamaññaṃ hatthena vā pādena vā vatthena vā na byābādhenti.  ``apehi maṃ, mā ghaṭṭehī''ti vattabbākāraṃ nāma natthi. ``tā  ^a^V2.0153^ea^ kho  pana devatāyo dasapi hutvā vīsatipi hutvā tiṃsampi hutvā  cattālīsampi hutvā paññāsampi hutvā āraggakoṭinitudanamattepi  tiṭṭhanti, na ca aññamaññaṃ byābādhentī''ti (a0 ni0  1.37)  vuttasadisāva ahesuṃ. ^b^ovārento^eb^ti āvārento. thero kira  pakatiyāpi mahāsarīro hatthipotakasadiso. so paṃsukūlacīvaraṃ  pārupitvā atimahā viya ahosi.</p>
              <p>[03] ^b^tathāgataṃ dassanāyā^eb^ti bhagavato mukhaṃ daṭṭhuṃ alabhamānā evaṃ  ujjhāyiṃsu. kiṃ pana tā theraṃ vinivijjha passituṃ na sakkontīti?  āma, na sakkonti. devatā hi puthujjane vinivijjha passituṃ  sakkonti, na khīṇāsave. therassa ca mahesakkhatāya ^a^P2.0580^ea^ tejussadatāya  upagantumpi na sakkonti. kasmā ^a^M2.0171^ea^ pana therova tejussado, na aññe  arahantoti? yasmā kassapabuddhassa cetiye ārakkhadevatā ahosi.</p>
              <p>[03] vipassimhi kira sammāsambuddhe parinibbute  ekagghanasuvaṇṇakkhandhasadisassa dhātusarīrassa ekameva cetiyaṃ akaṃsu,  dīghāyukabuddhānañhi ekameva cetiyaṃ hoti. taṃ manussā ratanāyāmāhi  vidatthivitthatāhi dvaṅgulabahalāhi suvaṇṇiṭṭhakāhi haritālena ca  manosilāya ca mattikākiccaṃ tilateleneva udakakiccaṃ sādhetvā  yojanappamāṇaṃ uṭṭhapesuṃ. tato bhummā devatā yojanappamāṇaṃ, tato  ākāsaṭṭhakadevatā, tato uṇhavalāhakadevatā, tato abbhavalāhakadevatā,  tato cātumahārājikā devatā, tato tāvatiṃsā devatā yojanappamāṇaṃ  uṭṭhapesunti evaṃ sattayojanikaṃ cetiyaṃ ahosi. manussesu  mālāgandhavatthādīni gahetvā āgatesu ārakkhadevatā gahetvā tesaṃ  passantānaṃyeva cetiyaṃ pūjesi.</p>
              <p>[03] tadā ayaṃ thero brāhmaṇamahāsālo hutvā ekaṃ pītakaṃ vatthaṃ  ādāya gato. devatā tassa hatthato vatthaṃ gahetvā cetiyaṃ pūjesi.  brāhmaṇo taṃ disvā pasannacitto ``ahampi anāgate evarūpassa  buddhassa cetiye ārakkhadevatā homī''ti patthanaṃ katvā tato cuto  devaloke nibbatti. tassa devaloke ca manussaloke ca saṃsarantasseva  kassapo bhagavā loke uppajjitvā parinibbāyi. tassāpi ekameva  dhātusarīraṃ ahosi. taṃ gahetvā yojanikaṃ cetiyaṃ kāresuṃ. so  tattha ārakkhadevatā hutvā sāsane antarahite sagge nibbattitvā  amhākaṃ bhagavato kāle tato cuto mahākule paṭisandhiṃ gahetvā  nikkhamma pabbajitvā arahattaṃ patto. iti cetiye ārakkhadevatā  hutvā āgatattā thero tejussadoti veditabbo.</p>
              <p>[03] ^b^devatā^eb^ ^a^V2.0154^ea^, ^b^ānanda, ujjhāyantī^eb^ti iti ānanda, devatā  ujjhāyanti, na mayhaṃ puttassa añño koci doso atthīti dasseti. </p>
              <p>[03] 201^b^.^eb^ ^b^kathaṃbhūtā pana, bhante^eb^ti kasmā āha?  bhagavā tumhe -- ``devatā ujjhāyantī''ti vadatha, kathaṃ bhūtā pana tā  tumhe manasi karotha ^a^M2.0172^ea^, kiṃ tumhākaṃ parinibbānaṃ adhivāsentīti  pucchati. atha bhagavā -- ``nāhaṃ adhivāsanakāraṇaṃ vadāmī''ti  tāsaṃ anadhivāsanabhāvaṃ dassento ^b^santānandā^eb^tiādimāha.</p>
              <p>[03] tattha ^a^P2.0581^ea^ ^b^ākāse pathavīsaññiniyo^eb^ti ākāse pathaviṃ  māpetvā tattha pathavīsaññiniyo. ^b^kandantī^eb^ti rodanti.  ^b^chinnapātaṃ papatantī^eb^ti majjhe chinnā viya hutvā yato vā tato  vā papatanti. ^b^āvaṭṭantī^eb^ti āvaṭṭantiyo patitaṭṭhānameva  āgacchanti. ^b^vivaṭṭantī^eb^ti patitaṭṭhānato parabhāgaṃ vaṭṭamānā  gacchanti. apica dve pāde pasāretvā sakiṃ purato sakiṃ pacchato  sakiṃ vāmato sakiṃ dakkhiṇato saṃparivattamānāpi -- ``āvaṭṭanti  vivaṭṭantī''ti vuccanti. ^b^santānanda, devatā pathaviyaṃ  pathavīsaññiniyo^eb^ti pakatipathavī kira devatā dhāretuṃ na sakkoti.  tattha hatthako brahmā viya devatā osīdanti. tenāha bhagavā --  ``oḷārikaṃ hatthaka, attabhāvaṃ abhinimmināhī''ti (a0 ni0   3.128). tasmā yā devatā pathaviyaṃ pathaviṃ māpesuṃ, tā  sandhāyetaṃ vuttaṃ -- ``pathaviyaṃ pathavīsaññiniyo''ti.</p>
              <p>[03] ^b^vītarāgā^eb^ti pahīnadomanassā silāthambhasadisā  anāgāmikhīṇāsavadevatā. </p>
            </h4>
          </h3>
          <h3>
            <h3n> catusaṃvejanīyaṭhānavaṇṇanā </h3n>
            <h4>
              <h4n> </h4n>
              <p>[03] 202^b^.^eb^ ^b^vassaṃvuṭṭhā^eb^ti buddhakāle kira dvīsu kālesu  bhikkhū sannipatanti upakaṭṭhāya vassūpanāyikāya kammaṭṭhānaggahaṇatthaṃ,  vuṭṭhavassā ca gahitakammaṭṭhānānuyogena nibbattitavisesārocanatthaṃ.  yathā ca buddhakāle, evaṃ tambapaṇṇidīpepi apāragaṅgāya bhikkhū  lohapāsāde sannipatiṃsu, pāragaṅgāya bhikkhū tissamahāvihāre. tesu  apāragaṅgāya bhikkhū saṅkārachaḍḍakasammajjaniyo gahetvā āgantvā  mahāvihāre sannipatitvā cetiye sudhākammaṃ katvā -- ``vuṭṭhavassā  āgantvā lohapāsāde sannipatathā''ti vattaṃ katvā phāsukaṭṭhānesu  vasitvā vuṭṭhavassā āgantvā lohapāsāde pañcanikāyamaṇḍale, yesaṃ  pāḷi paguṇā, te pāḷiṃ sajjhāyanti. yesaṃ aṭṭhakathā paguṇā, te  aṭṭhakathaṃ sajjhāyanti. ^a^M2.0173^ea^ yo pāḷiṃ vā aṭṭhakathaṃ vā virādheti  ^a^V2.0155^ea^, taṃ --  ``kassa santike tayā gahita''nti vicāretvā ujuṃ katvā gāhāpenti.  pāragaṅgāvāsinopi tissamahāvihāre evameva karonti. evaṃ dvīsu  kālesu sannipatitesu bhikkhūsu ye pure vassūpanāyikāya kammaṭṭhānaṃ  gahetvā gatā visesārocanatthaṃ āgacchanti, evarūpe sandhāya ``pubbe  bhante vassaṃvuṭṭhā''tiādimāha.</p>
              <p>[03] ^b^manobhāvanīye^eb^ti manasā bhāvite sambhāvite. ye vā  mano manaṃ bhāventi vaḍḍhenti rāgarajādīni pavāhenti, evarūpeti  attho. thero ^a^P2.0582^ea^ kira vattasampanno mahallakaṃ bhikkhuṃ disvā thaddho hutvā  na nisīdati, paccuggamanaṃ katvā hatthato chattañca pattacīvarañca gahetvā  pīṭhaṃ papphoṭetvā deti, tattha nisinnassa vattaṃ katvā senāsanaṃ  paṭijaggitvā deti. navakaṃ bhikkhuṃ disvā tuṇhībhūto na nisīdati,  samīpe ṭhatvā vattaṃ karoti. so tāya vattapaṭipattiyā aparihāniṃ  patthayamāno evamāha.</p>
              <p>[03] atha bhagavā -- ``ānando manobhāvanīyānaṃ dassanaṃ na  labhissāmī''ti cinteti, handassa, manobhāvanīyānaṃ dassanaṭṭhānaṃ  ācikkhissāmi, yattha vasanto ito cito ca anāhiṇḍitvāva  lacchati manobhāvanīye bhikkhū dassanāyāti cintetvā  ^b^cattārimānī^eb^tiādimāha.</p>
              <p>[03] tattha ^b^saddhassā^eb^ti buddhādīsu pasannacittassa vattasampannassa,  yassa pāto paṭṭhāya cetiyaṅgaṇavattādīni sabbavattāni katāneva  paññāyanti. ^b^dassanīyānī^eb^ti dassanārahāni dassanatthāya  gantabbāni. ^b^saṃvejanīyānī^eb^ti saṃvegajanakāni.  ^b^ṭhānānī^eb^ti kāraṇāni, padesaṭhānāneva vā.</p>
              <p>[03] ^b^ye hi kecī^eb^ti idaṃ cetiyacārikāya satthakabhāvadassanatthaṃ  vuttaṃ. tattha ^b^cetiyacārikaṃ āhiṇḍantā^eb^ti ye ca tāva tattha  tattha cetiyaṅgaṇaṃ sammajjantā, āsanāni dhovantā bodhimhi udakaṃ  siñcantā āhiṇḍanti, tesu vattabbameva natthi asukavihāre ``cetiyaṃ  vandissāmā''ti nikkhamitvā pasannacittā antarā kālaṅkarontāpi  anantarāyena sagge patiṭṭhahissanti yevāti dasseti. </p>
            </h4>
          </h3>
          <h3>
            <h3n> ānandapucchākathāvaṇṇanā </h3n>
            <h4>
              <h4n> </h4n>
              <p>[03] 203^b^.^eb^ ^b^adassanaṃ^eb^ ^a^V2.0156^ea^ ^a^M2.0174^ea^, ^b^ānandā^eb^ti yadetaṃ mātugāmassa  adassanaṃ, ayamettha uttamā paṭipattīti dasseti. dvāraṃ pidahitvā  senāsane nisinno hi bhikkhu āgantvā dvāre ṭhitampi mātugāmaṃ yāva  na passati, tāvassa ekaṃseneva na lobho uppajjati, na cittaṃ calati.  dassane pana satiyeva tadubhayampi assa. tenāha -- ``adassanaṃ  ānandā''ti. ^b^dassane bhagavā sati katha^eb^nti bhikkhaṃ gahetvā  upagataṭṭhānādīsu dassane sati kathaṃ paṭipajjitabbanti pucchati. atha  bhagavā yasmā khaggaṃ gahetvā -- ``sace mayā saddhiṃ ālapasi, ettheva  te sīsaṃ pātessāmī''ti ṭhitapurisena vā, ``sace mayā saddhiṃ  ālapasi, ettheva te maṃsaṃ murumurāpetvā khādissāmī''ti  ^a^P2.0583^ea^ ṭhitayakkhiniyā vā ālapituṃ varaṃ. ekasseva hi attabhāvassa  tappaccayā vināso hoti, na apāyesu aparicchinnadukkhānubhavanaṃ.  mātugāmena pana ālāpasallāpe sati vissāso hoti, vissāse sati  otāro hoti, otiṇṇacitto sīlabyasanaṃ patvā apāyapūrako hoti;  tasmā ^b^anālāpo^eb^ti āha. vuttampi cetaṃ -- </p>
              <p>[21] ``sallape asihatthena, pisācenāpi sallape. </p>
              <p>[27] āsīvisampi āsīde, yena daṭṭho na jīvati. </p>
              <p>[22] na tveva eko ekāya, mātugāmena sallape''ti.. (a0  ni0  5.55).</p>
              <p>[03] ^b^ālapantena panā^eb^ti sace mātugāmo divasaṃ vā pucchati,  sīlaṃ vā yācati, dhammaṃ vā sotukāmo hoti, pañhaṃ vā pucchati,  tathārūpaṃ vā panassa pabbajitehi kattabbakammaṃ hoti, evarūpe kāle  anālapantaṃ ``mūgo ayaṃ, badhiro ayaṃ, bhutvāva baddhamukho  nisīdatī''ti vadati, tasmā avassaṃ ālapitabbaṃ hoti. evaṃ  ālapantena pana kathaṃ paṭipajjitabbanti pucchati. atha bhagavā --  ``etha tumhe, bhikkhave, mātumattīsu mātucittaṃ upaṭṭhapetha,  bhaginimattīsu bhaginicittaṃ upaṭṭhapetha, dhītumattīsu dhītucittaṃ  upaṭṭhapethā''ti (saṃ0 ni0  4.127) imaṃ ovādaṃ sandhāya  ^b^sati, ānanda, upaṭṭhapetabbā^eb^ti āha. </p>
              <p>[03] 204^b^.^eb^ ^b^abyāvaṭā^eb^ti atantibaddhā nirussukkā hotha.  ^b^sāratthe ghaṭathā^eb^ti uttamatthe arahatte ghaṭetha.  ^b^anuyuñjathā^eb^ti tadadhigamāya anuyogaṃ ^a^M2.0175^ea^ karotha. ^b^appamattā^eb^ti  tattha avippamuṭṭhasatī. vīriyātāpayogena ^b^ātāpino.^eb^ kāye  ca jīvite ca nirapekkhatāya ^b^pahitattā^eb^ pesitacittā viharatha. </p>
              <p>[03] 205^b^.^eb^ ^b^kathaṃ^eb^ ^a^V2.0157^ea^ ^b^pana, bhante^eb^ti tehi  khattiyapaṇḍitādīhi kathaṃ paṭipajjitabbaṃ. addhā maṃ te  paṭipucchissanti -- ``kathaṃ, bhante, ānanda tathāgatassa sarīre  paṭipajjitabba''nti; ``tesāhaṃ kathaṃ paṭivacanaṃ demī''ti pucchati.  ^b^ahatena vatthenā^eb^ti navena kāsikavatthena. ^b^vihatena  kappāsenā^eb^ti supothitena kappāsena. kāsikavatthañhi sukhumattā  telaṃ na gaṇhāti, kappāso pana gaṇhāti. tasmā ``vihatena  kappāsenā''ti āha. ^b^āyasāyā^eb^ti sovaṇṇāya. sovaṇṇañhi  idha ``ayasa''nti adhippetaṃ. </p>
            </h4>
          </h3>
          <h3>
            <h3n> thūpārahapuggalavaṇṇanā </h3n>
            <h4>
              <h4n> </h4n>
              <p>[03] 206^b^.^eb^ ^b^rājā cakkavattī^eb^ti ettha kasmā bhagavā  agāramajjhe vasitvā kālaṅkatassa rañño thūpārahataṃ anujānāti, na  sīlavato puthujjanassa bhikkhussāti? anacchariyattā.  puthujjanabhikkhūnañhi ^a^P2.0584^ea^ thūpe anuññāyamāne tambapaṇṇidīpe tāva thūpānaṃ  okāso na bhaveyya, tathā aññesu ṭhānesu. tasmā ``anacchariyā  te bhavissantī''ti nānujānāti. rājā cakkavattī ekova nibbattati,  tenassa thūpo acchariyo hoti. puthujjanasīlavato pana  parinibbutabhikkhuno viya mahantampi sakkāraṃ kātuṃ vaṭṭatiyeva. </p>
            </h4>
          </h3>
          <h3>
            <h3n> ānandācchariyadhammavaṇṇanā </h3n>
            <h4>
              <h4n> </h4n>
              <p>[03] 207^b^.^eb^ ^b^vihāra^eb^nti idha maṇḍalamālo vihāroti  adhippeto, taṃ pavisitvā. ^b^kapisīsa^eb^nti dvārabāhakoṭiyaṃ ṭhitaṃ  aggaḷarukkhaṃ. ^b^rodamāno aṭṭhāsī^eb^ti so kirāyasmā cintesi  -- ``satthārā mama saṃvegajanakaṃ vasanaṭṭhānaṃ kathitaṃ, cetiyacārikāya  sātthakabhāvo kathito, mātugāme paṭipajjitabbapañho vissajjito,  attano sarīre paṭipatti akkhātā, cattāro thūpārahā kathitā, dhuvaṃ  ajja bhagavā parinibbāyissatī''ti, tassevaṃ cintayato  balavadomanassaṃ uppajji. athassa etadahosi -- ``bhagavato santike  rodanaṃ nāma aphāsukaṃ, ekamantaṃ gantvā ^a^M2.0176^ea^ sokaṃ tanukaṃ karissāmī''ti,  so tathā akāsi. tena vuttaṃ -- ``rodamāno aṭṭhāsī''ti.</p>
              <p>[03] ^b^ahañca vatamhī^eb^ti ahañca vata amhi, ahaṃ vatamhītipi  pāṭho. ^b^yo mama anukampako^eb^ti yo maṃ anukampati anusāsati,  sve dāni paṭṭhāya kassa mukhadhovanaṃ dassāmi, kassa pāde  dhovissāmi, kassa senāsanaṃ paṭijaggissāmi, kassa pattacīvaraṃ  gahetvā vicarissāmīti bahuṃ vilapi. ^b^āmantesī^eb^ti  bhikkhusaṅghassa antare theraṃ adisvā āmantesi.</p>
              <p>[03] ^b^mettena^eb^ ^a^V2.0158^ea^ ^b^kāyakammenā^eb^ti mettacittavasena pavattitena  mukhadhovanadānādikāyakammena. ^b^hitenā^eb^ti hitavuddhiyā katena.  ^b^sukhenā^eb^ti sukhasomanasseneva katena, na dukkhinā dummanena  hutvāti attho. ^b^advayenā^eb^ti dve koṭṭhāse katvā akatena. yathā  hi eko sammukhāva karoti na parammukhā, eko parammukhāva karoti  na sammukhā evaṃ vibhāgaṃ akatvā katenāti vuttaṃ hoti.  ^b^appamāṇenā^eb^ti pamāṇavirahitena. cakkavāḷampi hi atisambādhaṃ,  bhavaggampi atinīcaṃ, tayā kataṃ kāyakammameva ^a^P2.0585^ea^ bahunti dasseti.</p>
              <p>[03] ^b^mettena vacīkammenā^eb^ti mettacittavasena pavattitena  mukhadhovanakālārocanādinā vacīkammena. api ca ovādaṃ sutvā --  ``sādhu, bhante''ti vacanampi mettaṃ vacīkammameva. ^b^mettena  manokammenā^eb^ti kālasseva sarīrapaṭijagganaṃ katvā vivittāsane  nisīditvā -- ``satthā arogo hotu, abyāpajjo sukhī''ti evaṃ  pavattitena manokammena. ^b^katapuññosī^eb^ti kappasatasahassaṃ  abhinīhārasampannosīti dasseti. katapuññosīti ca ettāvatā  vissattho mā pamādamāpajji, atha kho padhānamanuyuñja. evañhi  anuyutto khippaṃ hohisi anāsavo, dhammasaṅgītikāle arahattaṃ  pāpuṇissasi. na hi mādisassa katapāricariyā nipphalā nāma  hotīti dasseti. </p>
              <p>[03] 208^b^.^eb^ evañca pana vatvā mahāpathaviṃ pattharanto viya  ākāsaṃ vitthārento viya cakkavāḷagiriṃ osārento viya sineruṃ  ukkhipento viya mahājambuṃ khandhe gahetvā cālento viya āyasmato  ānandassa guṇakathaṃ ārabhanto atha kho bhagavā bhikkhū āmantesi.  tattha ``yepi ^a^M2.0177^ea^ te, bhikkhave, etarahī''ti kasmā na vuttaṃ? aññassa  buddhassa natthitāya. eteneva cetaṃ veditabbaṃ -- ``yathā  cakkavāḷantarepi añño buddho natthī''ti. ^b^paṇḍito^eb^ti byatto.  ^b^medhāvī^eb^ti khandhadhātuāyatanādīsu kusalo. </p>
              <p>[03] 209^b^.^eb^ ^b^bhikkhuparisā ānandaṃ dassanāyā^eb^ti ye  bhagavantaṃ passitukāmā theraṃ upasaṅkamanti, ye ca ``āyasmā  kirānando samantapāsādiko abhirūpo dassanīyo bahussuto  saṅghasobhano''ti therassa guṇe sutvā āgacchanti, te sandhāya  ``bhikkhuparisā ānandaṃ dassanāya upasaṅkamantī''ti vuttaṃ. esa  nayo sabbattha. ^b^attamanā^eb^ti savanena no dassanaṃ sametīti  sakamanā tuṭṭhacittā. ^b^dhamma^eb^nti ``kacci, āvuso, khamanīyaṃ,  kacci yāpanīyaṃ, kacci yoniso manasikārena kammaṃ karotha,  ācariyupajjhāye vattaṃ pūrethā''ti evarūpaṃ paṭisanthāradhammaṃ. tattha  bhikkhunīsu -- ``kacci, bhaginiyo, aṭṭha garudhamme samādāya  vattathā''ti idampi nānākaraṇaṃ hoti. upāsakesu āgatesu  ``upāsaka, na te kacci sīsaṃ vā aṅgaṃ vā ^a^V2.0159^ea^ rujjati, arogā te  puttabhātaro''ti na evaṃ paṭisanthāraṃ karoti. evaṃ pana karoti --  ``kathaṃ upāsakā tīṇi saraṇāni pañca sīlāni rakkhatha, māsassa  aṭṭha ^a^P2.0586^ea^ uposathe karotha, mātāpitūnaṃ upaṭṭhānavattaṃ pūretha,  dhammikasamaṇabrāhmaṇe paṭijaggathā''ti. upāsikāsupi eseva nayo.</p>
              <p>[03] idāni ānandattherassa cakkavattinā saddhiṃ upamaṃ karonto  ^b^cattārome bhikkhave^eb^tiādimāha. tattha ^b^khattiyā^eb^ti  abhisittā ca anabhisittā ca khattiyajātikā. te kira --  ``rājā cakkavattī nāma abhirūpo dassanīyo pāsādiko ākāsena  vicaranto rajjaṃ anusāsati dhammiko dhammarājā''ti tassa guṇakathaṃ  sutvā ``savanena dassanampi sama''nti attamanā honti.  ^b^bhāsatī^eb^ti kathento -- ``kathaṃ, tātā, rājadhammaṃ pūretha, paveṇiṃ  rakkhathā''ti paṭisanthāraṃ karoti. brāhmaṇesu pana -- ``kathaṃ  ācariyā mante vācetha, kathaṃ antevāsikā mante gaṇhanti, dakkhiṇaṃ  vā vatthāni vā kapilaṃ vā alatthā''ti paṭisanthāraṃ karoti.  gahapatīsu -- ``kathaṃ tātā, na vo rājakulato daṇḍena vā balinā  vā pīḷā atthi, sammā ^a^M2.0178^ea^ devo dhāraṃ anupavecchati, sassāni  sampajjantī''ti evaṃ paṭisanthāraṃ karoti. samaṇesu -- ``kathaṃ,  bhante, pabbajitaparikkhārā sulabhā, samaṇadhamme na pamajjathā''ti evaṃ  paṭisanthāraṃ karoti. </p>
            </h4>
          </h3>
          <h3>
            <h3n> mahāsudassanasuttadesanāvaṇṇanā </h3n>
            <h4>
              <h4n> </h4n>
              <p>[03] 210^b^.^eb^ ^b^khuddakanagarake^eb^ti nagarapatirūpake sambādhe  khuddakanagarake. ^b^ujjaṅgalanagarake^eb^ti visamanagarake.  ^b^sākhānagarake^eb^ti yathā rukkhānaṃ sākhā nāma khuddakā honti,  evameva aññesaṃ mahānagarānaṃ sākhāsadise khuddakanagarake.  ^b^khattiyamahāsālā^eb^ti khattiyamahāsārappattā mahākhattiyā. esa  nayo sabbattha.</p>
              <p>[03] tesu ^b^khattiyamahāsālā^eb^ nāma yesaṃ koṭisatampi  koṭisahassampi dhanaṃ nikhaṇitvā ṭhapitaṃ, divasaparibbayo ekaṃ  kahāpaṇasakaṭaṃ nigacchati, sāyaṃ dve pavisanti.  ^b^brāhmaṇamahāsālā^eb^ nāma yesaṃ asītikoṭidhanaṃ nihitaṃ hoti,  divasaparibbayo eko kahāpaṇakumbho nigacchati, sāyaṃ ekasakaṭaṃ  pavisati. ^b^gahapatimahāsālā^eb^ nāma yesaṃ cattālīsakoṭidhanaṃ  nihitaṃ hoti, divasaparibbayo pañca kahāpaṇambaṇāni nigacchanti,  sāyaṃ kumbho pavisati.</p>
              <p>[03] ^b^mā^eb^ ^a^V2.0160^ea^ ^b^hevaṃ, ānanda, avacā^eb^ti ānanda, mā evaṃ avaca, na  imaṃ ``khuddakanagara''nti ^a^P2.0587^ea^ vattabbaṃ. ahañhi imasseva nagarassa  sampattiṃ kathetuṃ -- ``anekavāraṃ tiṭṭhaṃ nisīdaṃ mahantena ussāhena,  mahantena parakkamena idhāgato''ti vatvā ^b^bhūtapubba^eb^ntiādimāha.  ^b^subhikkhā^eb^ti khajjabhojjasampannā. ^b^hatthisaddenā^eb^ti ekasmiṃ  hatthimhi saddaṃ karonte caturāsītihatthisahassāni saddaṃ karonti, iti  hatthisaddena avivittā, hoti, tathā assasaddena. puññavanto panettha  sattā catusindhavayuttehi rathehi aññamaññaṃ anubandhamānā antaravīthīsu  vicaranti, iti rathasaddena avivittā hoti. niccaṃ payojitāneva  panettha bheriādīni tūriyāni, iti bherisaddādīhipi avivittā hoti.  tattha ^b^sammasaddo^eb^ti kaṃsatāḷasaddo. ^b^pāṇitāḷasaddo^eb^ti  pāṇinā caturassāmbaṇatāḷasaddo. kuṭabherisaddotipi vadanti.</p>
              <p>[03] ^b^asnātha^eb^ ^a^M2.0179^ea^ ^b^pivatha khādathā^eb^ti asnātha pivatha khādatha. ayaṃ  panettha saṅkhepo, bhuñjatha bhoti iminā dasamena saddena avivittā  hoti anupacchinnasaddā. yathā pana aññesu nagaresu ``kacavaraṃ  chaḍḍetha, kudālaṃ gaṇhatha, pacchiṃ gaṇhatha, pavāsaṃ gamissāma, taṇḍulapuṭaṃ  gaṇhatha, bhattapuṭaṃ gaṇhatha, phalakāvudhādīni sajjāni karothā''ti  evarūpā saddā honti, na yidha evaṃ ahosīti dasseti.</p>
              <p>[03] ``dasamena saddenā''ti ca vatvā ``kusāvatī, ānanda,  rājadhānī sattahi pākārehi parikkhittā ahosī''ti sabbaṃ  ^b^mahāsudassanasuttaṃ^eb^ niṭṭhāpetvā ^b^gaccha tvaṃ ānandā^eb^tiādimāha.  tattha ^b^abhikkamathā^eb^ti abhimukhā kamatha, āgacchathāti attho.  kiṃ pana te bhagavato āgatabhāvaṃ na jānantīti? jānanti. buddhānaṃ  gatagataṭṭhānaṃ nāma mahantaṃ kolāhalaṃ hoti, kenacideva karaṇīyena  nisinnattā na āgatā. ``te āgantvā bhikkhusaṅghassa  ṭhānanisajjokāsaṃ saṃvidahitvā dassantī''ti tesaṃ santike avelāyampi  bhagavā pesesi. </p>
            </h4>
          </h3>
          <h3>
            <h3n> mallānaṃ vandanāvaṇṇanā </h3n>
            <h4>
              <h4n> </h4n>
              <p>[03] 211^b^.^eb^ ^b^amhākañca no^eb^ti ettha ^b^no^eb^ kāro  nipātamattaṃ. ^b^aghāvino^eb^ti uppannadukkhā. ^b^dummanā^eb^ti  anattamanā. ^b^cetodukkhasamappitā^eb^ti domanassasamappitā.  ^b^kulaparivattaso kulaparivattaso ṭhapetvā^eb^ti ekekaṃ ^a^P2.0588^ea^ kulaparivattaṃ  kulasaṅkhepaṃ vīthisabhāgena ceva racchāsabhāgena ca visuṃ visuṃ ṭhapetvā. </p>
            </h4>
          </h3>
          <h3>
            <h3n> subhaddaparibbājakavatthuvaṇṇanā </h3n>
            <h4>
              <h4n> </h4n>
              <p>[03] 212^b^.^eb^ ^b^subhaddo^eb^ ^a^V2.0161^ea^ ^b^nāma paribbājako^eb^ti  udiccabrāhmaṇamahāsālakulā pabbajito channaparibbājako.  ^b^kaṅkhādhammo^eb^ti vimatidhammo. kasmā panassa ajja evaṃ  ahosīti? tathāvidhaupanissayattā. pubbe kira puññakaraṇakāle dve  bhātaro ahesuṃ. te ekatova sassaṃ akaṃsu. tattha jeṭṭhakassa --  ``ekasmiṃ sasse navavāre aggasassadānaṃ mayā dātabba''nti ahosi.  so vappakāle bījaggaṃ nāma datvā gabbhakāle kaniṭṭhena saddhiṃ  ^a^M2.0180^ea^ mantesi -- ``gabbhakāle gabbhaṃ phāletvā dassāmā''ti kaniṭṭho --  ``taruṇasassaṃ nāsetukāmosī''ti āha. jeṭṭho kaniṭṭhassa  ananuvattanabhāvaṃ ñatvā khettaṃ vibhajitvā attano koṭṭhāsato gabbhaṃ  phāletvā khīraṃ nīharitvā sappinavanītena saṃyojetvā adāsi,  puthukakāle puthukaṃ kāretvā adāsi, lāyanakāle lāyanaggaṃ, veṇikaraṇe  veṇaggaṃ, kalāpādīsu kalāpaggaṃ, khalaggaṃ, khalabhaṇḍaggaṃ, koṭṭhagganti  evaṃ ekasasse navavāre aggadānaṃ adāsi. kaniṭṭho pana uddharitvā  adāsi.</p>
              <p>[03] tesu jeṭṭhako ^b^aññāsikoṇḍaññatthero^eb^ jāto. bhagavā --  ``kassa nu kho ahaṃ paṭhamaṃ dhammaṃ deseyya''nti olokento  ``aññāsikoṇḍañño ekasmiṃ sasse nava aggadānāni adāsi, imaṃ  aggadhammaṃ tassa desessāmī''ti sabbapaṭhamaṃ dhammaṃ desesi. so  aṭṭhārasahi brahmakoṭīhi saddhiṃ sotāpattiphale patiṭṭhāsi. kaniṭṭho pana  ohīyitvā pacchā dānassa dinnattā satthu parinibbānakāle evaṃ  cintetvā satthāraṃ daṭṭhukāmo ahosi.</p>
              <p>[03] ^b^mā tathāgataṃ viheṭhesī^eb^ti thero kira -- ``ete  aññatitthiyā nāma attano gahaṇameva gaṇhanti, tassa  vissajjāpanatthāya bhagavato bahuṃ bhāsamānassa kāyavācāvihesā  bhavissati, pakatiyāpi ca kilantoyeva bhagavā''ti maññamāno  evamāha. paribbājako -- ``na me ayaṃ bhikkhu okāsaṃ karoti,  atthikena pana anuvattitvā kāretabbo''ti theraṃ anuvattanto dutiyampi  tatiyampi āha. </p>
              <p>[03] 213^b^.^eb^ ^b^assosi^eb^ ^a^P2.0589^ea^ ^b^kho^eb^ti sāṇidvāre ṭhitassa  bhāsato pakatisoteneva assosi, sutvā ca pana subhaddasseva atthāya  mahatā ussāhena āgatattā ^b^alaṃ ānandā^eb^tiādimāha. tattha  ^b^ala^eb^nti paṭikkhepatthe nipāto. ^b^aññāpekkhovā^eb^ti  aññātukāmova hutvā. ^b^abbhaññiṃsū^eb^ti yathā tesaṃ paṭiññā,  tatheva jāniṃsu. idaṃ vuttaṃ hoti -- sace nesaṃ sā paṭiññā  niyyānikā, sabbe abbhaññaṃsu, no ce, na abbhaññaṃsu. tasmā kiṃ  tesaṃ paṭiññā niyyānikā, aniyyānikāti ^a^V2.0162^ea^ ayameva  ^a^M2.0181^ea^ tassa pañhassa  attho. atha bhagavā tesaṃ aniyyānikabhāvakathanena atthābhāvato ceva  okāsābhāvato ca ``ala''nti paṭikkhipitvā dhammameva desesi.  paṭhamayāmasmiñhi mallānaṃ dhammaṃ desetvā majjhimayāme subhaddassa,  pacchimayāme bhikkhusaṅghaṃ ovaditvā balavapaccūsasamaye  parinibbāyissāmicceva bhagavā āgato. </p>
              <p>[03] 214^b^.^eb^ ^b^samaṇopi tattha na upalabbhatī^eb^ti paṭhamo  sotāpannasamaṇopi tattha natthi, dutiyo sakadāgāmisamaṇopi, tatiyo  anāgāmisamaṇopi, catuttho arahattasamaṇopi tattha natthīti attho.  ``imasmiṃ kho''ti purimadesanāya aniyamato vatvā idāni attano  sāsanaṃ niyamento āha. ^b^suññā parappavādā samaṇebhī^eb^ti catunnaṃ  maggānaṃ atthāya āraddhavipassakehi catūhi, maggaṭṭhehi catūhi, phalaṭṭhehi  catūhīti dvādasahi samaṇehi suññā parappavādā tucchā rittakā.  ^b^ime ca subhaddā^eb^ti ime dvādasa bhikkhū. ^b^sammā  vihareyyu^eb^nti ettha sotāpanno attano adhigataṭṭhānaṃ aññassa kathetvā  taṃ sotāpannaṃ karonto sammā viharati nāma. esa nayo  sakadāgāmiādīsu. sotāpattimaggaṭṭho aññampi sotāpattimaggaṭṭhaṃ  karonto sammā viharati nāma. esa nayo sesamaggaṭṭhesu.  sotāpattimaggatthāya āraddhavipassako attano paguṇaṃ kammaṭṭhānaṃ kathetvā  aññampi sotāpattimaggatthāya āraddhavipassakaṃ karonto sammā  viharati nāma. esa nayo sesamaggatthāya āraddhavipassakesu. idaṃ  sandhāyāha -- ``sammā vihareyyu''nti. ^b^asuñño loko  arahantehi assā^eb^ti naḷavanaṃ saravanaṃ viya nirantaro ^a^P2.0590^ea^ assa.</p>
              <p>[03] ^b^ekūnatiṃso vayasā^eb^ti vayena ekūnatiṃsavasso hutvā.  ^b^yaṃ pabbaji^eb^nti ettha ^b^ya^eb^nti nipātamattaṃ. ^b^kiṃ  kusalānuesī^eb^ti ``kiṃ kusala''nti anuesanto pariyesanto.  tattha -- ``kiṃ kusala''nti sabbaññutaññāṇaṃ adhippetaṃ, taṃ  gavesantoti attho. ^b^yato aha^eb^nti yato paṭṭhāya ahaṃ pabbajito,  etthantare samadhikāni paññāsa vassāni hontīti dasseti.  ^b^ñāyassa dhammassā^eb^ti ariyamaggadhammassa. ^b^padesavattī^eb^ti  padese vipassanāmagge pavattanto. ^b^ito bahiddhā^eb^ti mama  sāsanato bahiddhā. ^b^samaṇopi^eb^ ^a^M2.0182^ea^ ^b^natthī^eb^ti padesavattivipassakopi  natthi, paṭhamasamaṇo sotāpannopi natthīti vuttaṃ hoti.</p>
              <p>[03] ^b^ye etthā^eb^ti ye tumhe ettha sāsane satthārā sammukhā  antevāsikābhisekena abhisittā, tesaṃ vo lābhā tesaṃ vo suladdhanti.  bāhirasamaye kira yaṃ antevāsikaṃ ācariyo -- ``imaṃ pabbājehi  ^a^V2.0163^ea^, imaṃ ovada, imaṃ anusāsā''ti vadati, so tena attano ṭhāne ṭhapito  hoti, tasmā tassa -- ``imaṃ pabbajehi, imaṃ ovada, imaṃ  anusāsā''ti ime lābhā honti. therampi subhaddo tameva bāhirasamayaṃ  gahetvā evamāha.</p>
              <p>[03] ^b^alattha kho^eb^ti kathaṃ alattha? thero kira naṃ ekamantaṃ  netvā udakatumbato pānīyena sīsaṃ temetvā tacapañcakakammaṭṭhānaṃ  kathetvā kesamassuṃ ohāretvā kāsāyāni vatthāni acchādāpetvā  saraṇāni datvā bhagavato santikaṃ ānesi. bhagavā upasampādetvā  kammaṭṭhānaṃ ācikkhi. so taṃ gahetvā uyyānassa ekamante caṅkamaṃ  adhiṭṭhāya ghaṭento vāyamanto vipassanaṃ vaḍḍhento saha paṭisambhidāhi  arahattaṃ patvā āgamma bhagavantaṃ vanditvā nisīdi. taṃ sandhāya --  ``acirūpasampanno kho panā''tiādi vuttaṃ.</p>
              <p>[03] ^b^so ca bhagavato pacchimo sakkhisāvako ahosī^eb^ti  saṅgītikārakānaṃ vacanaṃ. tattha yo bhagavati dharamāne pabbajitvā  aparabhāge upasampadaṃ labhitvā kammaṭṭhānaṃ gahetvā arahattaṃ pāpuṇāti,  upasampadampi vā dharamāneyeva labhitvā aparabhāge kammaṭṭhānaṃ gahetvā  arahattaṃ pāpuṇāti, kammaṭṭhānampi vā dharamāneyeva gahetvā aparabhāge  arahattameva pāpuṇāti, sabbopi so pacchimo sakkhisāvako. ayaṃ  pana dharamāneyeva bhagavati ^a^P2.0591^ea^ pabbajito ca upasampanno ca kammaṭṭhānañca  gahetvā arahattaṃ pattoti. </p>
              <p>[06] pañcamabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> tathāgatapacchimavācāvaṇṇanā </h3n>
            <h4>
              <h4n> </h4n>
              <p>[03] 216^b^.^eb^ idāni bhikkhusaṅghassa ovādaṃ ārabhi, taṃ  dassetuṃ ^b^atha kho bhagavā^eb^tiādi vuttaṃ. tattha ^b^desito  paññatto^eb^ti dhammopi desito ceva ^a^M2.0183^ea^ paññatto ca, vinayopi desito  ceva paññatto ca. ^b^paññatto^eb^ ca nāma ṭhapito paṭṭhapitoti attho.  ^b^so vo mamaccayenā^eb^ti so dhammavinayo tumhākaṃ mamaccayena  satthā. mayā hi vo ṭhiteneva -- ``idaṃ lahukaṃ, idaṃ garukaṃ, idaṃ  satekicchaṃ, idaṃ atekicchaṃ, idaṃ lokavajjaṃ, idaṃ paṇṇattivajjaṃ, ayaṃ  āpatti puggalassa santike vuṭṭhāti, ayaṃ āpatti gaṇassa santike  vuṭṭhāti, ayaṃ saṅghassa santike vuṭṭhātī''ti ^a^V2.0164^ea^ sattāpattikkhandhavasena  otiṇṇe vatthusmiṃ sakhandhakaparivāro ubhatovibhaṅgo ^b^vinayo^eb^  nāma desito, taṃ sakalampi vinayapiṭakaṃ mayi parinibbute tumhākaṃ  satthukiccaṃ sādhessati.</p>
              <p>[03] ṭhiteneva ca mayā -- ``ime cattāro satipaṭṭhānā, cattāro  sammappadhānā, cattāro iddhipādā, pañca indriyāni, pañca balāni,  satta bojjhaṅgā, ariyo aṭṭhaṅgiko maggo''ti tena tenākārena ime  dhamme vibhajitvā vibhajitvā suttantapiṭakaṃ desitaṃ, taṃ sakalampi  suttantapiṭakaṃ mayi parinibbute tumhākaṃ satthukiccaṃ sādhessati.  ṭhiteneva ca mayā -- ``ime pañcakkhandhā, dvādasāyatanāni, aṭṭhārasa  dhātuyo, cattāri saccāni, bāvīsatindriyāni, nava hetū, cattāro  āhārā, satta phassā, satta vedanā, satta saññā, satta sañcetanā,  satta cittāni. tatrāpi `ettakā dhammā kāmāvacarā, ettakā  rūpāvacarā, ettakā arūpāvacarā, ettakā pariyāpannā, ettakā  apariyāpannā, ettakā lokiyā, ettakā lokuttarā'ti'' ime dhamme  vibhajitvā vibhajitvā  catuvīsatisamantapaṭṭhānānantanayamahāpaṭṭhānapaṭimaṇḍitaṃ abhidhammapiṭakaṃ  desitaṃ, taṃ sakalampi abhidhammapiṭakaṃ mayi parinibbute tumhākaṃ  satthukiccaṃ sādhessati.</p>
              <p>[03] iti sabbampetaṃ abhisambodhito yāva parinibbānā  pañcacattālīsavassāni bhāsitaṃ lapitaṃ -- ``tīṇi piṭakāni, pañca  nikāyā, navaṅgāni, caturāsīti dhammakkhandhasahassānī''ti evaṃ  mahāpabhedaṃ hoti. iti ^a^P2.0592^ea^ imāni caturāsīti dhammakkhandhasahassāni  tiṭṭhanti, ahaṃ ekova parinibbāyāmi. ahañca kho pana dāni  ekakova ovadāmi anusāsāmi, mayi parinibbute imāni  caturāsīti dhammakkhandhasahassāni tumhe ovadissanti  anusāsissantīti evaṃ bhagavā bahūni kāraṇāni dassento -- ``so  vo mamaccayena satthā''ti ovaditvā puna anāgate cārittaṃ dassento  ^b^yathā kho panā^eb^tiādimāha.</p>
              <p>[03] tattha ^a^M2.0184^ea^ ^b^samudācarantī^eb^ti kathenti voharanti. ^b^nāmena  vā gottena vā^eb^ti navakāti avatvā ``tissa, nāgā''ti evaṃ  nāmena vā, ``kassapa, gotamā''ti evaṃ gottena vā, ``āvuso  tissa, āvuso kassapā''ti evaṃ āvusovādena vā samudācaritabbo.  ^b^bhanteti vā āyasmāti vā^eb^ti bhante tissa, āyasmā tissāti  evaṃ samudācaritabbo. ^b^samūhanatū^eb^ti ākaṅkhamāno samūhanatu,  yadi icchati samūhaneyyāti attho. kasmā pana samūhanathāti  ekaṃseneva avatvā vikappavacaneneva ṭhapesīti? mahākassapassa balaṃ  diṭṭhattā. passati hi bhagavā ^a^V2.0165^ea^ -- ``samūhanathāti vuttepi  saṅgītikāle kassapo na samūhanissatī''ti. tasmā vikappeneva  ṭhapesi.</p>
              <p>[03] tattha -- ``ekacce therā evamāhaṃsu -- cattāri pārājikāni  ṭhapetvā avasesāni khuddānukhuddakānī''tiādinā nayena  pañcasatikasaṅgītiyaṃ ^b^khuddānukhuddakakathā^eb^ āgatāva vinicchayo  pettha ^b^samantapāsādikāyaṃ^eb^ vutto. keci panāhu -- ``bhante,  nāgasena, katamaṃ khuddakaṃ, katamaṃ anukhuddaka''nti milindena raññā  pucchito. ``dukkaṭaṃ, mahārāja, khuddakaṃ, dubbhāsitaṃ anukhuddaka''nti  vuttattā nāgasenatthero khuddānukhuddakaṃ jānāti. mahākassapo pana taṃ  ajānanto -- </p>
              <p>[02] ``suṇātu me, āvuso, saṅgho santamhākaṃ  sikkhāpadāni gihigatāni, gihinopi jānanti -- ``idaṃ vo  samaṇānaṃ sakyaputtiyānaṃ kappati, idaṃ vo na kappatī''ti. sace mayaṃ  khuddānukhuddakāni sikkhāpadāni samūhanissāma, bhavissanti vattāro  -- ``dhūmakālikaṃ samaṇena gotamena sāvakānaṃ sikkhāpadaṃ paññattaṃ,  yāva nesaṃ satthā aṭṭhāsi, tāvime sikkhāpadesu sikkhiṃsu, yato  imesaṃ satthā parinibbuto, na dānime sikkhāpadesu sikkhantī''ti.  yadi saṅghassa ^a^P2.0593^ea^ pattakallaṃ, saṅgho apaññattaṃ na paññapeyya, paññattaṃ na  samucchindeyya, yathāpaññattesu sikkhāpadesu samādāya vatteyya. esā  ñattīti --</p>
              <p>[03] kammavācaṃ sāvesīti. na taṃ evaṃ gahetabbaṃ. nāgasenatthero  hi -- ``paravādino okāso mā ahosī''ti evamāha.  mahākassapatthero ``khuddānukhuddakāpattiṃ na samūhanissāmī''ti  kammavācaṃ sāvesi.</p>
              <p>[03] ^b^brahmadaṇḍakathāpi^eb^ ^a^M2.0185^ea^ saṅgītiyaṃ āgatattāsamantapāsādikāyaṃ  vinicchitā.</p>
              <p>[03] ^b^kaṅkhā^eb^ti dveḷhakaṃ. ^b^vimatī^eb^ti vinicchituṃ  asamatthatā, buddho nu kho, na buddho nu kho, dhammo nu kho, na  dhammo nu kho, saṅgho nu kho, na saṅgho nu kho, maggo nu kho,  na maggo nu kho, paṭipadā nu kho, na paṭipadā nu khoti yassa  saṃsayo uppajjeyya, taṃ vo vadāmi ``pucchatha bhikkhave''ti ayamettha  saṅkhepattho. ^b^satthugāravenāpi na puccheyyāthā^eb^ti mayaṃ  satthusantike pabbajimha, cattāro paccayāpi no satthu santakāva, te  mayaṃ ettakaṃ kālaṃ kaṅkhaṃ akatvā ^a^V2.0166^ea^ na arahāma ajja pacchimakāle  kaṅkhaṃ kātunti sace evaṃ satthari gāravena na pucchatha.  ^b^sahāyakopi bhikkhave sahāyakassa ārocetū^eb^ti tumhākaṃ yo yassa  bhikkhuno sandiṭṭho sambhatto, so tassa ārocetu, ahaṃ etassa  bhikkhussa kathessāmi, tassa kathaṃ sutvā sabbe nikkaṅkhā  bhavissathāti dasseti.</p>
              <p>[03] ^b^evaṃ pasanno^eb^ti evaṃ saddahāmi ahanti attho.  ^b^ñāṇamevā^eb^ti nikkaṅkhabhāvapaccakkhakaraṇañāṇaṃyeva, ettha tathāgatassa  na saddhāmattanti attho. ^b^imesañhi, ānandā^eb^ti imesaṃ  antosāṇiyaṃ nisinnānaṃ pañcannaṃ bhikkhusatānaṃ. ^b^yo  pacchimako^eb^ti yo guṇavasena pacchimako. ānandattheraṃyeva sandhāyāha. </p>
              <p>[03] 218^b^.^eb^ ^b^appamādena sampādethā^eb^ti satiavippavāsena  sabbakiccāni sampādeyyātha. iti bhagavā parinibbānamañce nipanno  pañcacattālīsa vassāni dinnaṃ ovādaṃ sabbaṃ ekasmiṃ appamādapadeyeva  pakkhipitvā adāsi. ^b^ayaṃ tathāgatassa pacchimā vācā^eb^ti idaṃ  pana saṅgītikārakānaṃ ^a^P2.0594^ea^ vacanaṃ. </p>
            </h4>
          </h3>
          <h3>
            <h3n> parinibbutakathāvaṇṇanā </h3n>
            <h4>
              <h4n> </h4n>
              <p>[03] 219^b^.^eb^ ito paraṃ yaṃ parinibbānaparikammaṃ katvā bhagavā  parinibbuto, taṃ dassetuṃ ^b^atha kho bhagavā paṭhamaṃ jhāna^eb^ntiādi  vuttaṃ. tattha ^b^parinibbuto bhante^eb^ti nirodhaṃ samāpannassa bhagavato  assāsapassāsānaṃ abhāvaṃ disvā pucchati. ^b^na āvuso^eb^ti thero  kathaṃ jānāti? thero kira satthārā saddhiṃyeva taṃ taṃ samāpattiṃ  samāpajjanto yāva nevasaññānāsaññāyatanā vuṭṭhānaṃ, tāva gantvā  idāni bhagavā ^a^M2.0186^ea^ nirodhaṃ samāpanno, antonirodhe ca kālaṅkiriyā nāma  natthīti jānāti.</p>
              <p>[03] ^b^atha kho bhagavā saññāvedayitanirodhasamāpattiyā vuṭṭhahitvā  nevasaññānāsaññāyatanaṃ samāpajji...pe0... tatiyajjhānā vuṭṭhahitvā  catutthajjhānaṃ samāpajjī^eb^ti ettha bhagavā catuvīsatiyā ṭhānesu  paṭhamajjhānaṃ samāpajji, terasasu ṭhānesu dutiyajjhānaṃ, tathā  tatiyajjhānaṃ, pannarasasu ṭhānesu catutthajjhānaṃ samāpajji. kathaṃ?  dasasu asubhesu, dvattiṃsākāre aṭṭhasu kasiṇesu, mettākaruṇāmuditāsu,  ānāpāne, paricchedākāseti imesu tāva catuvīsatiyā ṭhānesu  paṭhamajjhānaṃ samāpajji. ṭhapetvā pana dvattiṃsākārañca dasa asubhāni  ca sesesu terasasu dutiyajjhānaṃ ^a^V2.0167^ea^, tesuyeva ca tatiyajjhānaṃ samāpajji.  aṭṭhasu pana kasiṇesu, upekkhābrahmavihāre, ānāpāne,  paricchedākāse, catūsu arūpesūti imesu pannarasasu ṭhānesu  catutthajjhānaṃ samāpajji. ayampi ca saṅkhepakathāva. nibbānapuraṃ  pavisanto pana bhagavā dhammassāmī sabbāpi  catuvīsatikoṭisatasahassasaṅkhyā samāpattiyo pavisitvā videsaṃ  gacchanto ñātijanaṃ āliṅgetvā viya sabbasamāpattisukhaṃ anubhavitvā  paviṭṭho.</p>
              <p>[03] ^b^catutthajjhānā vuṭṭhahitvā samanantarā bhagavā  parinibbāyī^eb^ti ettha jhānasamanantaraṃ, paccavekkhaṇāsamanantaranti dve  samanantarāni. tattha jhānā vuṭṭhāya bhavaṅgaṃ otiṇṇassa tattheva  parinibbānaṃ ^b^jhānasamanantaraṃ^eb^ nāma. jhānā vuṭṭhahitvā puna  jhānaṅgāni paccavekkhitvā bhavaṅgaṃ otiṇṇassa tattheva parinibbānaṃ  ^b^paccavekkhaṇāsamanantaraṃ^eb^ nāma. imānipi dve samanantarāneva.  bhagavā pana jhānaṃ samāpajjitvā jhānā vuṭṭhāya jhānaṅgāni  paccavekkhitvā bhavaṅgacittena abyākatena dukkhasaccena parinibbāyi.  ye ^a^P2.0595^ea^ hi keci buddhā vā paccekabuddhā vā ariyasāvakā vā antamaso  kunthakipillikaṃ upādāya sabbe bhavaṅgacitteneva abyākatena dukkhasaccena  kālaṅkarontīti. ^b^mahābhūmicālādīni^eb^ vuttanayānevāti. </p>
              <p>[03] 220^b^.^eb^ ^b^bhūtā^eb^ti sattā. ^b^appaṭipuggalo^eb^ti  paṭibhāgapuggalavirahito. ^b^balappatto^eb^ti dasavidhañāṇabalaṃ patto. </p>
              <p>[03] 221^b^.^eb^ ^b^uppādavayadhammino^eb^ti ^a^M2.0187^ea^ uppādavayasabhāvā.  ^b^tesaṃ vūpasamo^eb^ti tesaṃ saṅkhārānaṃ vūpasamo, asaṅkhataṃ  nibbānameva sukhanti attho. </p>
              <p>[03] 222^b^.^eb^ ^b^nāhu assāsapassāso^eb^ti na jāto  assāsapassāso. ^b^anejo^eb^ti taṇhāsaṅkhātāya ejāya abhāvena  anejo. ^b^santimārabbhā^eb^ti anupādisesaṃ nibbānaṃ ārabbha  paṭicca sandhāya. ^b^yaṃ kālamakarī^eb^ti yo kālaṃ akari. idaṃ  vuttaṃ hoti -- ``āvuso, yo mama satthā buddhamuni santiṃ  gamissāmīti, santiṃ ārabbha kālamakari, tassa ṭhitacittassa  tādino idāni assāsapassāso na jāto, natthi, nappavattatī''ti.</p>
              <p>[03] ^b^asallīnenā^eb^ti alīnena asaṅkuṭitena suvikasiteneva  cittena. ^b^vedanaṃ ajjhavāsayī^eb^ti vedanaṃ adhivāsesi, na  vedanānuvattī hutvā ito cito ca samparivatti. ^b^vimokkho^eb^ti  kenaci dhammena anāvaraṇavimokkho sabbaso apaññattibhāvūpagamo  pajjotanibbānasadiso jāto. </p>
              <p>[03] 223^b^.^eb^ ^b^tadāsī^eb^ti ^a^V2.0168^ea^ ``saha parinibbānā  mahābhūmicālo''ti evaṃ heṭṭhā vuttaṃ bhūmicālameva sandhāyāha. tañhi  lomahaṃsanañca bhiṃsanakañca āsi. ^b^sabbākāravarūpete^eb^ti  sabbavarakāraṇūpete. </p>
              <p>[03] 224^b^.^eb^ ^b^avītarāgā^eb^ti puthujjanā ceva  sotāpannasakadāgāmino ca. tesañhi domanassaṃ appahīnaṃ. tasmā  tepi bāhā paggayha kandanti. ubhopi hatthe sīse ṭhapetvā rodantīti  sabbaṃ purimanayeneva veditabbaṃ. </p>
              <p>[03] 225^b^.^eb^ ^b^ujjhāyantī^eb^ti ``ayyā attanāpi  adhivāsetuṃ na sakkonti, sesajanaṃ kathaṃ samassāsessantī''ti  vadantiyo ujjhāyanti. ^b^kathaṃbhūtā pana bhante āyasmā anuruddho  devatā manasikarotī^eb^ti devatā, bhante, kathaṃbhūtā āyasmā anuruddho  sallakkheti, kiṃ tā satthu parinibbānaṃ adhivāsentīti?</p>
              <p>[03] atha tāsaṃ pavattidassanatthaṃ thero ^b^santāvuso^eb^tiādimāha.  taṃ vuttatthameva. ^b^rattāvasesa^eb^nti ^a^P2.0596^ea^ balavapaccūse parinibbutattā  rattiyā avasesaṃ ^a^M2.0188^ea^ cullakaddhānaṃ. ^b^dhammiyā kathāyā^eb^ti aññā  pāṭiyekkā dhammakathā nāma natthi, ``āvuso sadevake nāma loke  appaṭipuggalassa satthuno ayaṃ maccurājā na lajjati, kimaṅgaṃ pana  lokiyamahājanassa lajjissatī''ti evarūpāya pana maraṇapaṭisaṃyuttāya  kathāya vītināmesuṃ. tesañhi taṃ kathaṃ kathentānaṃ muhutteneva aruṇaṃ  uggacchi. </p>
              <p>[03] 226^b^.^eb^ ^b^atha kho^eb^ti aruṇuggaṃ disvāva thero theraṃ  etadavoca. ^b^teneva karaṇīyenā^eb^ti kīdisena nu kho  parinibbānaṭṭhāne mālāgandhādisakkārena bhavitabbaṃ, kīdisena  bhikkhusaṅghassa nisajjaṭṭhānena bhavitabbaṃ, kīdisena  khādanīyabhojanīyena bhavitabbanti, evaṃ yaṃ bhagavato parinibbutabhāvaṃ  sutvā kattabbaṃ teneva karaṇīyena. </p>
            </h4>
          </h3>
          <h3>
            <h3n> buddhasarīrapūjāvaṇṇanā </h3n>
            <h4>
              <h4n> </h4n>
              <p>[03] 227^b^.^eb^ ^b^sabbañca tāḷāvacara^eb^nti sabbaṃ tūriyabhaṇḍaṃ.  ^b^sannipātethā^eb^ti bheriṃ carāpetvā samāharatha. te tatheva akaṃsu.  ^b^maṇḍalamāḷe^eb^ti dussamaṇḍalamāḷe. ^b^paṭiyādentā^eb^ti  sajjentā.</p>
              <p>[03] ^b^dakkhiṇena dakkhiṇa^eb^nti nagarassa dakkhiṇadisābhāgeneva  dakkhiṇadisābhāgaṃ. ^b^bāhirena bāhira^eb^nti ^a^V2.0169^ea^ antonagaraṃ  appavesetvā bāhireneva nagarassa bāhirapassaṃ haritvā.  ^b^dakkhiṇato nagarassā^eb^ti anurādhapurassa dakkhiṇadvārasadise ṭhāne  ṭhapetvā sakkārasammānaṃ katvā jetavanasadise ṭhāne jhāpessāmāti attho. </p>
              <p>[03] 228^b^.^eb^ ^b^aṭṭha mallapāmokkhā^eb^ti majjhimavayā  thāmasampannā aṭṭhamallarājāno. ^b^sīsaṃ nhātā^eb^ti sīsaṃ dhovitvā  nahātā. ^b^āyasmantaṃ anuruddha^eb^nti therova dibbacakkhukoti  pākaṭo, tasmā te santesupi aññesu mahātheresu -- ``ayaṃ no pākaṭaṃ  katvā kathessatī''ti theraṃ pucchiṃsu. ^b^kathaṃ pana, bhante, devatānaṃ  adhippāyo^eb^ti bhante, amhākaṃ tāva adhippāyaṃ jānāma. devatānaṃ  kathaṃ adhippāyoti pucchanti. thero paṭhamaṃ tesaṃ adhippāyaṃ dassento  ^b^tumhākaṃ kho^eb^tiādimāha. ^b^makuṭabandhanaṃ nāma mallānaṃ  cetiya^eb^nti mallarājūnaṃ pasādhanamaṅgalasālāya etaṃ nāmaṃ.  cittīkataṭṭhena panesā ``cetiya''nti vuccati. </p>
              <p>[03] 229^b^.^eb^ ^b^yāva^eb^ ^a^P2.0597^ea^ ^a^M2.0189^ea^ ^b^sandhisamalasaṅkaṭīrā^eb^ti   ettha ^b^sandhi^eb^ nāma gharasandhi. ^b^samalaṃ^eb^ nāma  gūtharāsiniddhamanapanāḷi. ^b^saṅkaṭīraṃ^eb^ nāma saṅkāraṭṭhānaṃ.  ^b^dibbehi ca mānusakehi ca naccehī^eb^ti upari devatānaṃ naccāni  honti, heṭṭhā manussānaṃ. esa nayo gītādīsu. apica devatānaṃ  antare manussā, manussānaṃ antare devatāti evampi sakkarontā  pūjentā agamaṃsu. ^b^majjhena majjhaṃ nagarassa haritvā^eb^ti evaṃ  hariyamāne bhagavato sarīre bandhulamallasenāpatibhariyā ^b^mallikā^eb^  nāma -- ``bhagavato sarīraṃ āharantī''ti sutvā attano sāmikassa  kālaṃ kiriyato paṭṭhāya aparibhuñjitvā ṭhapitaṃ visākhāya  pasādhanasadisaṃ ^b^mahālatāpasādhanaṃ^eb^ nīharāpetvā -- ``iminā  satthāraṃ pūjessāmī''ti taṃ majjāpetvā gandhodakena dhovitvā dvāre ṭhitā.</p>
              <p>[03] taṃ kira pasādhanaṃ tāsañca dvinnaṃ itthīnaṃ, devadāniyacorassa  geheti tīsuyeva ṭhānesu ahosi. sā ca satthu sarīre dvāraṃ sampatte  -- ``otāretha, tātā, satthusarīra''nti vatvā taṃ pasādhanaṃ satthusarīre  paṭimuñci. taṃ sīsato paṭṭhāya paṭimukkaṃ yāvapādatalāgataṃ.  suvaṇṇavaṇṇaṃ bhagavato sarīraṃ sattaratanamayena mahāpasādhanena pasādhitaṃ  ativiya virocittha. taṃ sā disvā pasannacittā patthanaṃ akāsi --  ``bhagavā yāva vaṭṭe saṃsarissāmi, tāva me pāṭiyekkaṃ pasādhanakiccaṃ  mā hotu, niccaṃ paṭimukkapasādhanasadisameva sarīraṃ hotū''ti.</p>
              <p>[03] atha bhagavantaṃ sattaratanamayena mahāpasādhanena ukkhipitvā  puratthimena dvārena nīharitvā puratthimena nagarassa makuṭabandhanaṃ mallānaṃ  cetiyaṃ, ettha bhagavato sarīraṃ nikkhipiṃsu. </p>
            </h4>
          </h3>
          <h3>
            <h3n> mahākassapattheravatthuvaṇṇanā </h3n>
            <h4>
              <h4n> </h4n>
              <p>[03] 231^b^.^eb^ ^b^pāvāya^eb^ ^a^V2.0170^ea^ ^b^kusināra^eb^nti pāvānagare piṇḍāya  caritvā ``kusināraṃ gamissāmī''ti addhānamaggappaṭipanno hoti.  ^b^rukkhamūle nisīdī^eb^ti ettha kasmā divāvihāranti na vuttaṃ?  divāvihāratthāya anisinnattā. therassa hi parivārā bhikkhū sabbe  sukhasaṃvaddhitā mahāpuññā. te majjhanhikasamaye tattapāsāṇasadisāya  bhūmiyā padasā gacchantā kilamiṃsu. thero te disvā -- ``bhikkhū  kilamanti, gantabbaṭṭhānañca na dūraṃ, thokaṃ vissamitvā darathaṃ  paṭippassambhetvā sāyanhasamaye kusināraṃ gantvā dasabalaṃ  passissāmī''ti maggā ^a^M2.0190^ea^ okkamma aññatarasmiṃ rukkhamūle  ^a^P2.0598^ea^ saṅghāṭiṃ paññapetvā udakatumbato udakena hatthapāde sītale katvā nisīdi.  parivārabhikkhūpissa rukkhamūle nisīditvā yoniso manasikāre  kammaṃ kurumānā tiṇṇaṃ ratanānaṃ vaṇṇaṃ bhaṇamānā nisīdiṃsu. iti  darathavinodanatthāya nisinnattā ``divāvihāra''nti na vuttaṃ.</p>
              <p>[03] ^b^mandāravapupphaṃ gahetvā^eb^ti mahāpātippamāṇaṃ pupphaṃ  āgantukadaṇḍake ṭhapetvā chattaṃ viya gahetvā. ^b^addasa kho^eb^ti  āgacchantaṃ dūrato addasa. disvā ca pana cintesi -- </p>
              <p>[02] ``etaṃ ājīvakassa hatthe mandāravapupphaṃ paññāyati,  etañca na sabbadā manussapathe paññāyati, yadā pana koci iddhimā  iddhiṃ vikubbati, tadā sabbaññubodhisattassa ca  mātukucchiokkamanādīsu hoti. na kho pana ajja kenaci  iddhivikubbanaṃ kataṃ, na me satthā mātukucchiṃ okkanto, na kucchito  nikkhamanto, nāpissa ajja abhisambodhi, na dhammacakkappavattanaṃ, na  yamakapāṭihāriyaṃ, na devorohaṇaṃ, na āyusaṅkhārossajjanaṃ.  mahallako pana me satthā dhuvaṃ parinibbuto bhavissatī''ti.</p>
              <p>[03] tato -- ``pucchāmi na''nti cittaṃ uppādetvā -- ``sace kho  pana nisinnakova pucchāmi, satthari agāravo kato bhavissatī''ti  uṭṭhahitvā ṭhitaṭṭhānato apakkamma chaddanto nāgarājā maṇicammaṃ viya  dasabaladattiyaṃ meghavaṇṇaṃ paṃsukūlacīvaraṃ pārupitvā  dasanakhasamodhānasamujjalaṃ añjaliṃ sirasmiṃ patiṭṭhapetvā satthari katena  gāravena ājīvakassa abhimukho hutvā -- ``āvuso, amhākaṃ  satthāraṃ jānāsī''ti āha. kiṃ pana satthu parinibbānaṃ jānanto  pucchi ajānantoti? āvajjanapaṭibaddhaṃ khīṇāsavānaṃ jānanaṃ,  anāvajjitattā panesa ajānanto pucchīti ^a^V2.0171^ea^ eke. thero  samāpattibahulo, rattiṭṭhānadivāṭṭhānaleṇamaṇḍapādīsu niccaṃ  samāpattibaleneva yāpeti, kulasantakampi gāmaṃ pavisitvā dvāre  samāpattiṃ samāpajjitvā samāpattito vuṭṭhitova bhikkhaṃ gaṇhāti. thero  kira iminā pacchimena attabhāvena mahājanānuggahaṃ karissāmi --  ``ye mayhaṃ bhikkhaṃ vā denti gandhamālādīhi vā sakkāraṃ karonti,  tesaṃ taṃ mahapphalaṃ hotū''ti evaṃ ^a^M2.0191^ea^ karoti. tasmā samāpattibahulatāya  na jānāti. iti ajānantova pucchatīti vadanti, taṃ ^a^P2.0599^ea^ na gahetabbaṃ.</p>
              <p>[03] na hettha ajānanakāraṇaṃ atthi. abhilakkhitaṃ satthu  parinibbānaṃ ahosi, dasasahassilokadhātukampanādīhi nimittehi.  therassa pana parisāya kehici bhikkhūhi bhagavā diṭṭhapubbo, kehici na  diṭṭhapubbo, tattha yehipi diṭṭhapubbo, tepi passitukāmāva, yehipi  adiṭṭhapubbo, tepi passitukāmāva. tattha yehi na diṭṭhapubbo, te  atidassanakāmatāya gantvā ``kuhiṃ bhagavā''ti pucchantā  ``parinibbuto''ti sutvā sandhāretuṃ nāsakkhissanti. cīvarañca  pattañca chaḍḍetvā ekavatthā vā dunnivatthā vā duppārutā vā urāni  paṭipisantā parodissanti. tattha manussā -- ``mahākassapattherena  saddhiṃ āgatā paṃsukūlikā sayampi itthiyo viya parodanti, te kiṃ  amhe samassāsessantī''ti mayhaṃ dosaṃ dassanti. idaṃ pana suññaṃ  mahāaraññaṃ, idha yathā tathā rodantesu doso natthi. purimataraṃ  sutvā nāma sokopi tanuko hotīti bhikkhūnaṃ satuppādanatthāya  jānantova pucchi.</p>
              <p>[03] ^b^ajja sattāhaparinibbuto samaṇo gotamo^eb^ti ajja samaṇo  gotamo sattāhaparinibbuto. ^b^tato me ida^eb^nti tato samaṇassa  gotamassa parinibbutaṭṭhānato. </p>
              <p>[03] 232^b^.^eb^ ^b^subhaddo nāma vuḍḍhapabbajito^eb^ti  ``subhaddo''ti tassa nāmaṃ. vuḍḍhakāle pana pabbajitattā  ``vuḍḍhapabbajito''ti vuccati. kasmā pana so evamāha? bhagavati  āghātena. ayaṃ kireso khandhake āgate ātumāvatthusmiṃ  nahāpitapubbako vuḍḍhapabbajito bhagavati kusinārato nikkhamitvā  aḍḍhateḷasehi bhikkhusatehi saddhiṃ ātumaṃ āgacchante bhagavā  āgacchatīti sutvā -- ``āgatakāle yāgupānaṃ karissāmī''ti  sāmaṇerabhūmiyaṃ ṭhite dve putte etadavoca -- ``bhagavā kira, tātā,  ātumaṃ āgacchati mahatā bhikkhusaṅghena saddhiṃ aḍḍhateḷasehi  bhikkhusatehi; gacchatha tumhe, tātā, khurabhaṇḍaṃ ādāya nāḷiyāvāpakena  anugharakaṃ anugharakaṃ āhiṇḍatha loṇampi telampi taṇḍulampi  khādanīyampi ^a^P2.0600^ea^ saṃharatha ^a^M2.0192^ea^ bhagavato āgatassa yāgupānaṃ karissāmā''ti  (mahāva0 303). te tathā akaṃsu.</p>
              <p>[03] manussā ^a^V2.0172^ea^ te dārake mañjuke paṭibhāneyyake disvā kāretukāmāpi  akāretukāmāpi kārentiyeva. katakāle -- ``kiṃ gaṇhissatha  tātā''ti pucchanti. te vadanti -- ``na amhākaṃ aññena kenaci  attho, pitā pana no bhagavato, āgatakāle yāgudānaṃ dātukāmo''ti.  taṃ sutvā manussā aparigaṇetvāva yaṃ te sakkonti āharituṃ, sabbaṃ  denti. yampi na sakkonti, manussehi pesenti. atha bhagavati  ātumaṃ āgantvā bhusāgāraṃ paviṭṭhe subhaddo sāyanhasamayaṃ gāmadvāraṃ  gantvā manusse āmantesi -- ``upāsakā, nāhaṃ tumhākaṃ santikā  aññaṃ kiñci paccāsīsāmi, mayhaṃ dārakehi ābhatāni  taṇḍulādīniyeva saṅghassa pahonti. yaṃ hatthakammaṃ, taṃ me dethā''ti.  ``idañcidañca gaṇhathā''ti sabbūpakaraṇāni gāhetvā vihāre  uddhanāni kāretvā ekaṃ kāḷakaṃ kāsāvaṃ nivāsetvā tādisameva  pārupitvā -- ``idaṃ karotha, idaṃ karothā''ti sabbarattiṃ vicārento  satasahassaṃ vissajjetvā bhojjayāguñca madhugoḷakañca paṭiyādāpesi.  bhojjayāgu nāma bhuñjitvā pātabbayāgu, tattha  sappimadhuphāṇitamacchamaṃsapupphaphalarasādi yaṃ kiñci khādanīyaṃ nāma  sabbaṃ pakkhipati kīḷitukāmānaṃ sīsamakkhanayoggā hoti  sugandhagandhā.</p>
              <p>[03] atha bhagavā kālasseva sarīrapaṭijagganaṃ katvā  bhikkhusaṅghaparivuto piṇḍāya carituṃ ātumanagarābhimukho pāyāsi.  manussā tassa ārocesuṃ -- ``bhagavā piṇḍāya gāmaṃ pavisati, tayā  kassa yāgu paṭiyāditā''ti. so yathānivatthapāruteheva tehi  kāḷakakāsāvehi ekena hatthena dabbiñca kaṭacchuñca gahetvā brahmā viya  dakkhiṇajāṇumaṇḍalaṃ bhūmiyaṃ patiṭṭhapetvā vanditvā -- ``paṭiggaṇhātu  me, bhante, bhagavā yāgu''nti āha.</p>
              <p>[03] tato ``jānantāpi tathāgatā pucchantī''ti khandhake  āgatanayena bhagavā pucchitvā ca sutvā ca taṃ vuḍḍhapabbajitaṃ  vigarahitvā tasmiṃ vatthusmiṃ akappiyasamādānasikkhāpadañca,  khurabhaṇḍapariharaṇasikkhāpadañcāti dve sikkhāpadāni ^a^P2.0601^ea^ paññapetvā --  ``bhikkhave, anekakappakoṭiyo bhojanaṃ pariyesanteheva ^a^M2.0193^ea^ vītināmitā,  idaṃ pana tumhākaṃ akappiyaṃ adhammena uppannaṃ bhojanaṃ, imaṃ paribhuttānaṃ  anekāni attabhāvasahassāni apāyesveva nibbattissanti, apetha mā  gaṇhathā''ti bhikkhācārābhimukho agamāsi. ekabhikkhunāpi na  kiñci gahitaṃ.</p>
              <p>[03] subhaddo anattamano hutvā ayaṃ ``sabbaṃ jānāmī''ti āhiṇḍati.  sace na gahitukāmo, pesetvā ārocetabbaṃ. ayaṃ pakkāhāro nāma  sabbaciraṃ tiṭṭhanto sattāhamattaṃ tiṭṭheyya. idañhi mama yāvajīvaṃ  pariyattaṃ assa. sabbaṃ tena nāsitaṃ, ahitakāmo ayaṃ mayhanti  ^a^V2.0173^ea^ bhagavati āghātaṃ bandhitvā dasabale dharante kiñci vattuṃ nāsakkhi.  evaṃ kirassa ahosi -- ``ayaṃ uccā kulā pabbajito mahāpuriso,  sace kiñci vakkhāmi, maṃyeva santajjessatī''ti. svāyaṃ ajja  ``parinibbuto bhagavā''ti sutvā laddhassāso viya haṭṭhatuṭṭho evamāha.</p>
              <p>[03] thero taṃ sutvā hadaye pahāradānaṃ viya matthake patitasukkhāsani  viya maññi, dhammasaṃvego cassa uppajji -- ``sattāhamattaparinibbuto  bhagavā, ajjāpissa suvaṇṇavaṇṇaṃ sarīraṃ dharatiyeva, dukkhena bhagavatā  ārādhitasāsane nāma evaṃ lahu mahantaṃ pāpakasaṭaṃ kaṇṭako uppanno,  alaṃ kho panesa pāpo vaḍḍhamāno aññepi evarūpe sahāye labhitvā  sakkā sāsanaṃ osakkāpetu''nti. tato thero cintesi --</p>
              <p>[03] ``sace kho panāhaṃ imaṃ mahallakaṃ idheva pilotikaṃ nivāsāpetvā  chārikāya okirāpetvā nīharāpessāmi, manussā `samaṇassa  gotamassa sarīre dharamāneyeva sāvakā vivadantī'ti amhākaṃ dosaṃ  dassessanti adhivāsemi tāva.</p>
              <p>[03] bhagavatā hi desito dhammo asaṅgahitapuppharāsisadiso. tattha  yathā vātena pahaṭapupphāni yato vā tato vā gacchanti, evameva  evarūpānaṃ pāpapuggalānaṃ vasena gacchante gacchante kāle vinaye ekaṃ dve  sikkhāpadāni nassissanti, sutte eko dve pañhāvārā nassissanti,  abhidhamme ekaṃ dve bhūmantarāni nassissanti, evaṃ anukkamena mūle naṭṭhe  pisācasadisā bhavissāma; tasmā dhammavinayasaṅgahaṃ karissāma.  evañhi sati daḷhaṃ ^a^M2.0194^ea^ suttena saṅgahitāni pupphāni viya ayaṃ  dhammavinayo niccalo bhavissati.</p>
              <p>[03] etadatthañhi bhagavā ^a^P2.0602^ea^ mayhaṃ tīṇi gāvutāni paccuggamanaṃ akāsi,  tīhi ovādehi upasampadaṃ adāsi, kāyato apanetvā kāye  cīvaraparivattanaṃ akāsi, ākāse pāṇiṃ cāletvā candūpamaṃ paṭipadaṃ  kathento maṃ kāyasakkhiṃ katvā kathesi, tikkhattuṃ sakalasāsanadāyajjaṃ  paṭicchāpesi. mādise bhikkhumhi tiṭṭhamāne ayaṃ pāpo sāsane vuḍḍhiṃ  mā alattha. yāva adhammo na dippati, dhammo na paṭibāhiyati.  avinayo na dippati vinayo na paṭibāhiyati. adhammavādino na  balavanto honti, dhammavādino na dubbalā honti; avinayavādino  na balavanto honti, vinayavādino na dubbalā honti. tāva  dhammañca vinayañca saṅgāyissāmi. tato bhikkhū attano attano  pahonakaṃ gahetvā kappiyākappiyaṃ ^a^V2.0174^ea^ kathessanti. athāyaṃ pāpo sayameva  niggahaṃ pāpuṇissati, puna sīsaṃ ukkhipituṃ na sakkhissati, sāsanaṃ  iddhañceva phītañca bhavissatī''ti.</p>
              <p>[03] so evaṃ nāma mayhaṃ cittaṃ uppannanti kassaci anārocetvā  bhikkhusaṅghaṃ samassāsesi. tena vuttaṃ -- ``atha kho āyasmā  mahākassapo...pe0... netaṃ ṭhānaṃ vijjatī''ti. </p>
              <p>[03] 233^b^.^eb^ ^b^citaka^eb^nti vīsaratanasatikaṃ candanacitakaṃ.  ^b^āḷimpessāmā^eb^ti aggiṃ gāhāpessāma. ^b^na sakkonti  āḷimpetu^eb^nti aṭṭhapi soḷasapi dvattiṃsapi janā jālanatthāya  yamakayamakaukkāyo gahetvā tālavaṇṭehi bījantā bhastāhi dhamantā  tāni tāni kāraṇāni karontāpi na sakkontiyeva aggiṃ gāhāpetuṃ.  ^b^devatānaṃ adhippāyo^eb^ti ettha tā kira devatā therassa  upaṭṭhākadevatāva. asītimahāsāvakesu hi cittāni pasādetvā tesaṃ  upaṭṭhākāni asītikulasahassāni sagge nibbattāni. tattha there  cittaṃ pasādetvā sagge nibbattā devatā tasmiṃ samāgame theraṃ adisvā  -- ``kuhiṃ nu kho amhākaṃ kulūpakatthero''ti antarāmagge paṭipannaṃ  disvā ``amhākaṃ kulūpakattherena avandite citako mā  pajjalitthā''ti adhiṭṭhahiṃsu.</p>
              <p>[03] manussā ^a^M2.0195^ea^ taṃ sutvā -- ``mahākassapo kira nāma bho bhikkhu  pañcahi bhikkhusatehi saddhiṃ `dasabalassa pāde vandissāmī'ti  āgacchati. tasmiṃ kira anāgate citako na pajjalissati.  kīdiso bho so bhikkhu kāḷo odāto dīgho rasso, evarūpe nāma  bho bhikkhumhi ṭhite kiṃ dasabalassa parinibbānaṃ nāmā''ti keci  ^a^P2.0603^ea^ gandhamālādihatthā paṭipathaṃ gacchiṃsu. keci vīthiyo vicittā katvā  āgamanamaggaṃ olokayamānā aṭṭhaṃsu. </p>
              <p>[03] 234^b^.^eb^ ^b^atha kho āyasmā mahākassapo yena  kusinārā...pe0... sirasā vandī^eb^ti thero kira citakaṃ padakkhiṇaṃ  katvā āvajjantova sallakkhesi -- ``imasmiṃ ṭhāne sīsaṃ, imasmiṃ  ṭhāne pādā''ti. tato pādānaṃ samīpe ṭhatvā abhiññāpādakaṃ  catutthajjhānaṃ samāpajjitvā vuṭṭhāya --  ``arāsahassapaṭimaṇḍitacakkalakkhaṇapatiṭṭhitā dasabalassa pādā saddhiṃ  kappāsapaṭalehi pañca dussayugasatāni suvaṇṇadoṇiṃ candanacitakañca  dvedhā katvā mayhaṃ uttamaṅge sirasmiṃ patiṭṭhahantū''ti adhiṭṭhāsi. saha  adhiṭṭhānacittena tāni pañca dussayugasatāni dvedhā katvā valāhakantarā  puṇṇacando viya pādā nikkhamiṃsu. thero vikasitarattapadumasadise  hatthe pasāretvā suvaṇṇavaṇṇe satthupāde yāva gopphakā daḷhaṃ gahetvā  attano siravare patiṭṭhapesi. tena vuttaṃ -- ``bhagavato pāde sirasā  vandī''ti.</p>
              <p>[03] mahājano ^a^V2.0175^ea^ taṃ acchariyaṃ disvā ekappahāreneva mahānādaṃ nadi,  gandhamālādīhi pūjetvā yathāruci vandi. evaṃ pana therena ca  mahājanena ca tehi ca pañcahi bhikkhusatehi vanditamatte puna  adhiṭṭhānakiccaṃ natthi. pakatiadhiṭṭhānavaseneva therassa hatthato  muccitvā alattakavaṇṇāni bhagavato pādatalāni candanadāruādīsu  kiñci acāletvāva yathāṭhāne patiṭṭhahiṃsu, yathāṭhāne ṭhitāneva ahesuṃ.  bhagavato hi pādesu nikkhamantesu vā pavisantesu vā kappāsāṃsu vā  dasikatantaṃ vā telabindu vā dārukkhandhaṃ vā ṭhānā calitaṃ nāma  nāhosi. sabbaṃ yathāṭhāne ṭhitameva ahosi. uṭṭhahitvā pana  atthaṅgate cande viya sūriye viya ca tathāgatassa pādesu antarahitesu  mahājano mahākanditaṃ kandi. parinibbānakālato adhikataraṃ  kāruññaṃ ahosi.</p>
              <p>[03] ^b^sayameva^eb^ ^a^M2.0196^ea^ ^b^bhagavato citako pajjalī^eb^ti idaṃ pana kassaci  pajjalāpetuṃ vāyamantassa adassanavasena vuttaṃ. devatānubhāvena panesa  samantato ekappahāreneva pajjali. </p>
              <p>[03] 235^b^.^eb^ ^b^sarīrāneva avasissiṃsū^eb^ti pubbe  ekagghanena ṭhitattā sarīraṃ nāma ahosi. idāni vippakiṇṇattā  sarīrānīti vuttaṃ sumanamakuḷasadisā ^a^P2.0604^ea^ ca dhotamuttasadisā ca  suvaṇṇasadisā ca dhātuyo avasissiṃsūti attho.  dīghāyukabuddhānañhi sarīraṃ suvaṇṇakkhandhasadisaṃ ekameva hoti.  bhagavā pana -- ``ahaṃ na ciraṃ ṭhatvā parinibbāyāmi, mayhaṃ sāsanaṃ  tāva sabbattha na vitthāritaṃ, tasmā parinibbutassāpi me  sāsapamattampi dhātuṃ gahetvā attano attano vasanaṭṭhāne cetiyaṃ katvā  paricaranto mahājano saggaparāyaṇo hotū''ti dhātūnaṃ vikiraṇaṃ  adhiṭṭhāsi. kati, panassa dhātuyo vippakiṇṇā, kati na  vippakiṇṇāti. catasso dāṭhā, dve akkhakā, uṇhīsanti imā satta  dhātuyo na vippakiriṃsu, sesā vippakiriṃsūti. tattha sabbakhuddakā  dhātu sāsapabījamattā ahosi, mahādhātu majjhe bhinnataṇḍulamattā,  atimahatī majjhe bhinnamuggamattāti.</p>
              <p>[03] ^b^udakadhārā^eb^ti aggabāhumattāpi jaṅghamattāpi  tālakkhandhamattāpi udakadhārā ākāsato patitvā nibbāpesi.  ^b^udakasālato^eb^ti parivāretvā ṭhitasālarukkhe sandhāyetaṃ vuttaṃ,  tesampi hi khandhantaraviṭapantarehi udakadhārā nikkhamitvā nibbāpesuṃ.  bhagavato citako mahanto. samantā pathaviṃ bhinditvāpi  naṅgalasīsamattā udakavaṭṭi phalikavaṭaṃsakasadisā uggantvā citakameva  gaṇhanti. ^b^gandhodakenā^eb^ti suvaṇṇaghaṭe rajataghaṭe ca pūretvā  ābhatanānāgandhodakena. ^b^nibbāpesu^eb^nti suvaṇṇamayarajatamayehi  aṭṭhadaṇḍakehi vikiritvā candanacitakaṃ nibbāpesuṃ.</p>
              <p>[03] ettha ^a^V2.0176^ea^ ca citake jhāyamāne parivāretvā ṭhitasālarukkhānaṃ  sākhantarehi viṭapantarehi pattantarehi jālā uggacchanti, pattaṃ vā  sākhā vā pupphaṃ vā daḍḍhā nāma natthi, kipillikāpi makkaṭakāpi  jālānaṃ antareneva vicaranti ^a^M2.0197^ea^. ākāsato patitaudakadhārāsupi  sālarukkhehi nikkhantaudakadhārāsupi pathaviṃ bhinditvā  nikkhantaudakadhārāsupi dhammakathāva pamāṇaṃ. evaṃ citakaṃ nibbāpetvā  pana mallarājāno santhāgāre catujjātiyagandhaparibhaṇḍaṃ kāretvā  lājapañcamāni pupphāni vikiritvā upari celavitānaṃ bandhitvā  suvaṇṇatārakādīhi khacitvā tattha gandhadāmamālādāmaratanadāmāni  olambetvā ^a^P2.0605^ea^ santhāgārato yāva makuṭabandhanasaṅkhātā  sīsapasādhanamaṅgalasālā, tāva ubhohi passehi sāṇikilañjaparikkhepaṃ  kāretvā upari celavitānaṃ bandhāpetvā suvaṇṇatārakādīhi khacitvā  tatthapi gandhadāmamālādāmaratanadāmāni olambetvā maṇidaṇḍavaṇṇehi  veṇūhi ca pañcavaṇṇaddhaje ussāpetvā samantā vātapaṭākā  parikkhipitvā susammaṭṭhāsu vīthīsu kadaliyo ca puṇṇaghaṭe ca ṭhapetvā  daṇḍakadīpikā jāletvā alaṅkatahatthikkhandhe saha dhātūhi suvaṇṇadoṇiṃ  ṭhapetvā mālāgandhādīhi pūjentā sādhukīḷitaṃ kīḷantā antonagaraṃ  pavesetvā santhāgāre sarabhamayapallaṅke ṭhapetvā upari setacchattaṃ dhāresuṃ.  evaṃ katvā -- ``atha kho kosinārakā mallā bhagavato sarīrāni  sattāhaṃ santhāgāre sattipañjaraṃ karitvā''ti sabbaṃ veditabbaṃ.</p>
              <p>[03] tattha ^b^sattipañjaraṃ karitvā^eb^ti sattihatthehi purisehi  parikkhipāpetvā. ^b^dhanupākāra^eb^nti paṭhamaṃ tāva hatthikumbhena kumbhaṃ  paharante parikkhipāpesuṃ, tato asse gīvāya gīvaṃ paharante, tato rathe  āṇikoṭiyā āṇikoṭiṃ paharante, tato yodhe bāhunā bāhuṃ paharante.  tesaṃ pariyante koṭiyā koṭiṃ paharamānāni dhanūni parikkhipāpesuṃ.  iti samantā yojanappamāṇaṃ ṭhānaṃ sattāhaṃ sannāhagavacchikaṃ viya katvā  ārakkhaṃ saṃvidahiṃsu. taṃ sandhāya vuttaṃ -- ``dhanupākāraṃ  parikkhipāpetvā''ti.</p>
              <p>[03] kasmā panete evamakaṃsūti? ito purimesu hi dvīsu sattāhesu  te bhikkhusaṅghassa ṭhānanisajjokāsaṃ karontā khādanīyaṃ bhojanīyaṃ  saṃvidahantā sādhukīḷikāya okāsaṃ na labhiṃsu. tato nesaṃ ahosi  -- ``imaṃ sattāhaṃ sādhukīḷitaṃ kīḷissāma, ṭhānaṃ kho panetaṃ vijjati  yaṃ amhākaṃ pamattabhāvaṃ ñatvā kocideva āgantvā dhātuyo gaṇheyya,  tasmā ārakkhaṃ ṭhapetvā kīḷissāmā''ti. te tathā evamakaṃsu. </p>
            </h4>
          </h3>
          <h3>
            <h3n> sarīradhātuvibhajanavaṇṇanā </h3n>
            <h4>
              <h4n> </h4n>
              <p>[03] 236^b^.^eb^ ^b^assosi^eb^ ^a^V2.0177^ea^ ^a^M2.0198^ea^ ^b^kho rājā^eb^ti kathaṃ assosi?  paṭhamameva kirassa amaccā sutvā cintayiṃsu -- ``satthā nāma  parinibbuto, na so sakkā puna āharituṃ. pothujjanikasaddhāya pana  amhākaṃ raññā sadiso natthi, sace esa imināva niyāmena  suṇissati, hadayamassa phalissati. rājā kho pana amhehi  anurakkhitabbo''ti te tisso suvaṇṇadoṇiyo āharitvā catumadhurassa  pūretvā rañño santikaṃ gantvā etadavocuṃ -- ``deva ^a^P2.0606^ea^, amhehi  supinako diṭṭho, tassa paṭighātatthaṃ tumhehi dukūladupaṭṭaṃ nivāsetvā  yathā nāsāpuṭamattaṃ paññāyati, evaṃ catumadhuradoṇiyā nipajjituṃ  vaṭṭatī''ti. rājā atthacarānaṃ amaccānaṃ vacanaṃ sutvā ``evaṃ hotu  tātā''ti sampaṭicchitvā tathā akāsi.</p>
              <p>[03] atheko amacco alaṅkāraṃ omuñcitvā kese pakiriya yāya  disāya satthā parinibbuto, tadabhimukho hutvā añjaliṃ paggayha  rājānaṃ āha -- ``deva, maraṇato muccanakasatto nāma natthi, amhākaṃ  āyuvaḍḍhano cetiyaṭṭhānaṃ puññakkhettaṃ abhisekasiñcako so bhagavā  satthā kusinārāya parinibbuto''ti. rājā sutvāva visaññījāto  catumadhuradoṇiyaṃ usumaṃ muñci. atha naṃ ukkhipitvā dutiyāya  doṇiyā nipajjāpesuṃ. so puna saññaṃ labhitvā -- ``tātā, kiṃ  vadethā''ti pucchi. ``satthā, mahārāja, parinibbuto''ti. rājā  punapi visaññījāto catumadhuradoṇiyā usumaṃ muñci. atha naṃ  tatopi ukkhipitvā tatiyāya doṇiyā nipajjāpesuṃ. so puna saññaṃ  labhitvā ``tātā, kiṃ vadethā''ti pucchi. ``satthā, mahārāja,  parinibbuto''ti. rājā punapi visaññījāto, atha naṃ ukkhipitvā  nahāpetvā matthake ghaṭehi udakaṃ āsiñciṃsu.</p>
              <p>[03] rājā saññaṃ labhitvā āsanā vuṭṭhāya gandhaparibhāvite maṇivaṇṇe  kese vikiritvā suvaṇṇaphalakavaṇṇāya piṭṭhiyaṃ pakiritvā pāṇinā uraṃ  paharitvā pavāḷaṅkuravaṇṇāhi suvaṭṭitaṅgulīhi suvaṇṇabimbisakavaṇṇaṃ  uraṃ sibbanto viya gahetvā paridevamāno ummattakavesena antaravīthiṃ  otiṇṇo, so alaṅkatanāṭakaparivuto nagarato nikkhamma  jīvakambavanaṃ gantvā yasmiṃ ṭhāne nisinnena bhagavatā dhammo desito  taṃ oloketvā ^a^M2.0199^ea^ -- ``bhagavā sabbaññu, nanu imasmiṃ ṭhāne nisīditvā  dhammaṃ desayittha, sokasallaṃ me vinodayittha, tumhe mayhaṃ sokasallaṃ  nīharittha, ahaṃ tumhākaṃ saraṇaṃ gato, idāni pana me paṭivacanampi na  detha, bhagavā''ti punappunaṃ paridevitvā ``nanu bhagavā ahaṃ aññadā  evarūpe kāle `tumhe mahābhikkhusaṅghaparivārā ^a^V2.0178^ea^ jambudīpatale cārikaṃ  carathā'ti suṇomi, idāni panāhaṃ tumhākaṃ ananurūpaṃ ayuttaṃ pavattiṃ  suṇomī''ti evamādīni ca vatvā saṭṭhimattāhi gāthāhi ^a^P2.0607^ea^ bhagavato guṇaṃ  anussaritvā cintesi -- ``mama parideviteneva na sijjhati,  dasabalassa dhātuyo āharāpessāmī''ti evaṃ assosi. sutvā ca  imissā visaññibhāvādipavattiyā avasāne dūtaṃ pāhesi. taṃ sandhāya  ^b^atha kho rājā^eb^tiādi vuttaṃ.</p>
              <p>[03] tattha ^b^dūtaṃ pāhesī^eb^ti dūtañca paṇṇañca pesesi. pesetvā  ca pana -- ``sace dassanti, sundaraṃ. no ce dassanti,  āharaṇupāyena āharissāmī''ti caturaṅginiṃ senaṃ sannayhitvā sayampi  nikkhantoyeva. yathā ca ajātasattu, evaṃ licchavīādayopi dūtaṃ  pesetvā sayampi caturaṅginiyā senāya nikkhamiṃsuyeva. tattha  pāveyyakā sabbehi āsannatarā kusinārato tigāvutantare nagare  vasanti, bhagavāpi pāvaṃ pavisitvāva kusināraṃ gato. atha kasmā  paṭhamataraṃ na āgatāti ce? mahāparivārā panete rājāno mahāparivāraṃ  karontāva pacchato jātā.</p>
              <p>[03] ^b^te saṅghe gaṇe etadavocu^eb^nti sabbepi te sattanagaravāsino  āgantvā -- ``amhākaṃ dhātuyo vā dentu, yuddhaṃ vā''ti  kusinārānagaraṃ parivāretvā ṭhite -- ``etaṃ bhagavā amhākaṃ  gāmakkhette''ti paṭivacanaṃ avocuṃ. te kira evamāhaṃsu -- ``na mayaṃ  satthu sāsanaṃ pahiṇimha, nāpi gantvā ānayimha. satthā pana  sayameva āgantvā sāsanaṃ pesetvā amhe pakkosāpesi. tumhepi kho  pana yaṃ tumhākaṃ gāmakkhette ratanaṃ uppajjati, na taṃ amhākaṃ detha.  sadevake ca loke buddharatanasamaṃ ratanaṃ nāma natthi, evarūpaṃ uttamaratanaṃ  labhitvā mayaṃ na dassāma. na kho pana tumhehiyeva mātuthanato khīraṃ  pītaṃ, amhehipi mātuthanato khīraṃ pītaṃ. na tumheyeva purisā,  amhepi purisā hotū''ti aññamaññaṃ ahaṃkāraṃ katvā sāsanapaṭisāsanaṃ  pesenti, aññamaññaṃ mānagajjitaṃ gajjanti. yuddhe pana sati  kosinārakānaṃyeva jayo abhavissa. kasmā? yasmā dhātupāsanatthaṃ  ^a^M2.0200^ea^ āgatā devatā nesaṃ pakkhā ahesuṃ. pāḷiyaṃ pana -- ``bhagavā  amhākaṃ gāmakkhette parinibbuto, na mayaṃ dassāma bhagavato sarīrānaṃ  bhāga''nti ettakameva āgataṃ. </p>
              <p>[03] 237^b^.^eb^ ^b^evaṃ vutte doṇo brāhmaṇo^eb^ti doṇabrāhmaṇo  imaṃ tesaṃ vivādaṃ sutvā -- ``ete rājāno bhagavato parinibbutaṭṭhāne  vivādaṃ karonti, na kho panetaṃ patirūpaṃ, alaṃ iminā kalahena,  vūpasamessāmi na''nti so gantvā te saṅghe gaṇe etadavoca.  kimavoca? unnatappadese ^a^V2.0179^ea^ ^a^P2.0608^ea^ ṭhatvā dvibhāṇavāraparimāṇaṃ doṇagajjitaṃ   nāma avoca. tattha paṭhamabhāṇavāre tāva ekapadampi te na jāniṃsu.  dutiyabhāṇavārapariyosāne -- ``ācariyassa viya bho saddo,  ācariyassa viya bho saddo''ti sabbe niravā ahesuṃ. jambudīpatale  kira kulaghare jātā yebhuyyena tassa na antevāsiko nāma natthi.  atha so te attano vacanaṃ sutvā nirave tuṇhībhūte viditvā puna  etadavoca -- ``suṇantu bhonto''ti etaṃ gāthādvayaṃ avoca.</p>
              <p>[03] tattha ^b^amhākaṃ buddho^eb^ti amhākaṃ buddho. ^b^ahu  khantivādo^eb^ti buddhabhūmiṃ appatvāpi pāramiyo pūrento  khantivāditāpasakāle dhammapālakumārakāle chaddantahatthikāle  bhūridattanāgarājakāle campeyyanāgarājakāle saṅkhapālanāgarājakāle  mahākapikāle aññesu ca bahūsu jātakesu paresu kopaṃ akatvā  khantimeva akāsi. khantimeva vaṇṇayi. kimaṅgaṃ pana etarahi  iṭṭhāniṭṭhesu tādilakkhaṇaṃ patto, sabbathāpi amhākaṃ buddho khantivādo  ahosi, tassa evaṃvidhassa. ^b^na hi sādhu yaṃ uttamapuggalassa,  sarīrabhāge siyā sampahāroti na hi sādhuya^eb^nti na hi sādhu ayaṃ.  ^b^sarīrabhāge^eb^ti sarīravibhāganimittaṃ, dhātukoṭṭhāsahetūti attho.  ^b^siyā sampahāro^eb^ti āvudhasampahāro sādhu na siyāti vuttaṃ  hoti.</p>
              <p>[03] ^b^sabbeva bhonto sahitā^eb^ti sabbeva bhonto sahitā hotha,  mā bhijjatha. ^b^samaggā^eb^ti kāyena ca vācāya ca ekasannipātā  ekavacanā samaggā hotha. ^b^sammodamānā^eb^ti cittenāpi  aññamaññaṃ sammodamānā hotha. ^b^karomaṭṭhabhāge^eb^ti bhagavato  sarīrāni aṭṭha bhāge karoma ^a^M2.0201^ea^. ^b^cakkhumato^eb^ti pañcahi cakkhūhi  cakkhumato buddhassa. na kevalaṃ tumheyeva, bahujanopi pasanno, tesu  ekopi laddhuṃ ayutto nāma natthīti bahuṃ kāraṇaṃ vatvā saññāpesi. </p>
              <p>[03] 238^b^.^eb^ ^b^tesaṃ saṅghānaṃ gaṇānaṃ paṭissutvā^eb^ti tesaṃ  tesaṃ tato tato samāgatasaṅghānaṃ samāgatagaṇānaṃ paṭissuṇitvā.  ^b^bhagavato^eb^ ^a^P2.0609^ea^ ^b^sarīrāni aṭṭhadhā samaṃ suvibhattaṃ vibhajitvā^eb^ti ettha  ayamanukkamo -- doṇo kira tesaṃ paṭissuṇitvā suvaṇṇadoṇiṃ  vivarāpesi. rājāno āgantvā doṇiyaṃyeva ṭhitā suvaṇṇavaṇṇā  dhātuyo disvā -- ``bhagavā sabbaññu pubbe mayaṃ tumhākaṃ  dvattiṃsamahāpurisalakkhaṇapaṭimaṇḍitaṃ chabbaṇṇabuddharasmikhacitaṃ  asītianubyañjanasamujjalitasobhaṃ suvaṇṇavaṇṇaṃ sarīraṃ addasāma, idāni  pana suvaṇṇavaṇṇāva dhātuyo avasiṭṭhā jātā, na yuttamidaṃ bhagavā  tumhāka''nti parideviṃsu.</p>
              <p>[03] brāhmaṇopi tasmiṃ samaye tesaṃ pamattabhāvaṃ ñatvā dakkhiṇadāṭhaṃ  gahetvā veṭhantare ṭhapesi, atha ^a^V2.0180^ea^ pacchā aṭṭhadhā samaṃ suvibhattaṃ vibhaji,  sabbāpi dhātuyo pākatikanāḷiyā soḷasa nāḷiyo ahesuṃ,  ekekanagaravāsino dve dve nāḷiyo labhiṃsu. brāhmaṇassa pana dhātuyo  vibhajantasseva sakko devānamindo -- ``kena nu kho sadevakassa  lokassa kaṅkhacchedanatthāya catusaccakathāya paccayabhūtā bhagavato  dakkhiṇadāṭhā gahitā''ti olokento ``brāhmaṇena gahitā''ti disvā  -- ``brāhmaṇopi dāṭhāya anucchavikaṃ sakkāraṃ kātuṃ na sakkhissati,  gaṇhāmi na''nti veṭhantarato gahetvā suvaṇṇacaṅkoṭake ṭhapetvā devalokaṃ  netvā cūḷāmaṇicetiye patiṭṭhapesi.</p>
              <p>[03] brāhmaṇopi dhātuyo vibhajitvā dāṭhaṃ apassanto corikāya  gahitattā -- ``kena me dāṭhā gahitā''ti pucchitumpi nāsakkhi.  ``nanu tayāva dhātuyo bhājitā, kiṃ tvaṃ paṭhamaṃyeva attano dhātuyā  atthibhāvaṃ na aññāsī''ti attani dosāropanaṃ sampassanto --  ``mayhampi koṭṭhāsaṃ dethā''ti vattumpi nāsakkhi. tato --  ``ayampi suvaṇṇatumbo dhātugatikova, yena tathāgatassa dhātuyo  mitā, imassāhaṃ thūpaṃ karissāmī''ti cintetvā ^b^imaṃ me bhonto  tumbaṃ dadantū^eb^ti āha.</p>
              <p>[03] ^b^pippalivaniyā^eb^ ^a^M2.0202^ea^ ^b^moriyāpi^eb^ ajātasattuādayo viya dūtaṃ  pesetvā yuddhasajjāva nikkhamiṃsu. </p>
            </h4>
          </h3>
          <h3>
            <h3n> dhātuthūpapūjāvaṇṇanā </h3n>
            <h4>
              <h4n> </h4n>
              <p>[03] 239^b^.^eb^ ^b^rājagahe bhagavato sarīrānaṃ thūpañca mahañca  akāsī^eb^ti kathaṃ akāsi? kusinārato yāva rājagahaṃ pañcavīsati  yojanāni, etthantare aṭṭhausabhavitthataṃ samatalaṃ maggaṃ ^a^P2.0610^ea^ kāretvā yādisaṃ  mallarājāno makuṭabandhanassa ca santhāgārassa ca antare pūjaṃ kāresuṃ.  tādisaṃ pañcavīsatiyojanepi magge pūjaṃ kāretvā lokassa  anukkaṇṭhanatthaṃ sabbattha antarāpaṇe pasāretvā suvaṇṇadoṇiyaṃ  pakkhittadhātuyo sattipañjarena parikkhipāpetvā attano vijite  pañcayojanasataparimaṇḍale manusse sannipātāpesi. te dhātuyo gahetvā  kusinārato sādhukīḷitaṃ kīḷantā nikkhamitvā yattha yattha  suvaṇṇavaṇṇāni pupphāni passanti, tattha tattha dhātuyo sattiantare  ṭhapetvā pūjaṃ akaṃsu. tesaṃ pupphānaṃ khīṇakāle gacchanti, rathassa  dhuraṭṭhānaṃ pacchimaṭṭhāne sampatte satta divase sādhukīḷitaṃ kīḷanti.  evaṃ dhātuyo gahetvā āgacchantānaṃ satta vassāni satta māsāni satta  divasāni vītivattāni.</p>
              <p>[03] micchādiṭṭhikā ^a^V2.0181^ea^ -- ``samaṇassa gotamassa parinibbutakālato  paṭṭhāya balakkārena sādhukīḷitāya upaddutamha sabbe no kammantā  naṭṭhā''ti ujjhāyantā manaṃ padosetvā chaḷāsītisahassamattā apāye  nibbattā. khīṇāsavā āvajjitvā ``mahājano manaṃ padosetvā  apāye nibbattī''ti disvā -- ``sakkaṃ devarājānaṃ dhātuāharaṇūpāyaṃ  kāressāmā''ti tassa santikaṃ gantvā tamatthaṃ ārocetvā --  ``dhātuāharaṇūpāyaṃ karohi mahārājā''ti āhaṃsu. sakko āha --  ``bhante, puthujjano nāma ajātasattunā samo saddho natthi, na so  mama vacanaṃ karissati, apica kho māravibhiṃsakasadisaṃ vibhiṃsakaṃ  dassessāmi, mahāsaddaṃ sāvessāmi, yakkhagāhakakhipitakārocake  karissāmi, tumhe `amanussā mahārāja kupitā dhātuyo āharāpethā'ti  vadeyyātha, evaṃ so āharāpessatī''ti. atha kho sakko taṃ sabbaṃ  akāsi.</p>
              <p>[03] therāpi rājānaṃ upasaṅkamitvā -- ``mahārāja, amanussā  kupitā, dhātuyo āharāpehī''ti bhaṇiṃsu. rājā -- ``na tāva,  bhante, mayhaṃ cittaṃ ^a^M2.0203^ea^ tussati, evaṃ santepi āharantū''ti āha.  sattamadivase dhātuyo āhariṃsu. evaṃ āhatā dhātuyo gahetvā rājagahe  thūpañca mahañca akāsi. itarepi attano attano ^a^P2.0611^ea^ balānurūpena  āharitvā sakasakaṭṭhānesu thūpañca mahañca akaṃsu. </p>
              <p>[03] 240^b^.^eb^ ^b^evametaṃ bhūtapubba^eb^nti evaṃ etaṃ  dhātubhājanañceva dasathūpakaraṇañca jambudīpe bhūtapubbanti pacchā  saṅgītikārakā āhaṃsu. evaṃ patiṭṭhitesu pana thūpesu mahākassapatthero  dhātūnaṃ antarāyaṃ disvā rājānaṃ ajātasattuṃ upasaṅkamitvā  ``mahārāja, ekaṃ dhātunidhānaṃ kātuṃ vaṭṭatī''ti āha. sādhu, bhante,  nidhānakammaṃ tāva mama hotu, sesadhātuyo pana kathaṃ āharāmīti?  na, mahārāja, dhātuāharaṇaṃ tuyhaṃ bhāro, amhākaṃ bhāroti. sādhu,  bhante, tumhe dhātuyo āharatha, ahaṃ dhātunidhānaṃ karissāmīti. thero  tesaṃ tesaṃ rājakulānaṃ paricaraṇamattameva ṭhapetvā sesadhātuyo āhari.  rāmagāme pana dhātuyo nāgā pariggaṇhiṃsu, tāsaṃ antarāyo natthi.  ``anāgate laṅkādīpe mahāvihāre mahācetiyamhi nidahissantī''ti tā  na āharitvā sesehi sattahi nagarehi āharitvā rājagahassa  pācīnadakkhiṇadisābhāge ṭhatvā -- ``imasmiṃ ṭhāne yo pāsāṇo  atthi, so antaradhāyatu, paṃsu suvisuddhā hotu, udakaṃ mā uṭṭhahatū''ti  adhiṭṭhāsi.</p>
              <p>[03] rājā taṃ ṭhānaṃ khaṇāpetvā tato uddhatapaṃsunā iṭṭhakā kāretvā  asītimahāsāvakānaṃ cetiyāni ^a^V2.0182^ea^ kāreti. ``idha rājā kiṃ  kāretī''ti pucchantānampi ``mahāsāvakānaṃ cetiyānī''ti vadanti, na  koci dhātunidhānabhāvaṃ jānāti. asītihatthagambhīre pana tasmiṃ  padese jāte heṭṭhā lohasanthāraṃ santharāpetvā tattha thūpārāme  cetiyagharappamāṇaṃ tambalohamayaṃ gehaṃ kārāpetvā aṭṭha aṭṭha  haricandanādimaye karaṇḍe ca thūpe ca kārāpesi. atha bhagavato  dhātuyo haricandanakaraṇḍe pakkhipitvā taṃ haricandanakaraṇḍakampi  aññasmiṃ haricandanakaraṇḍake, tampi aññasminti evaṃ aṭṭha  haricandanakaraṇḍe ekato katvā eteneva upāyena te aṭṭha karaṇḍe aṭṭhasu  haricandanathūpesu, aṭṭha haricandanathūpe aṭṭhasu lohitacandanakaraṇḍesu, aṭṭha  lohitacandanakaraṇḍe aṭṭhasu lohitacandanathūpesu, aṭṭha lohitacandanathūpe  aṭṭhasu dantakaraṇḍesu ^a^P2.0612^ea^, aṭṭha dantakaraṇḍe ^a^M2.0204^ea^ aṭṭhasu dantathūpesu, aṭṭha dantathūpe  aṭṭhasu sabbaratanakaraṇḍesu, aṭṭha sabbaratanakaraṇḍe aṭṭhasu sabbaratanathūpesu,  aṭṭha sabbaratanathūpe aṭṭhasu suvaṇṇakaraṇḍesu, aṭṭha suvaṇṇakaraṇḍe, aṭṭhasu  suvaṇṇathūpesu, aṭṭha suvaṇṇathūpe aṭṭhasu rajatakaraṇḍesu, aṭṭha rajatakaraṇḍe  aṭṭhasu rajatathūpesu, aṭṭha rajatathūpe, aṭṭhasu maṇikaraṇḍesu, aṭṭha  maṇikaraṇḍe aṭṭhasu maṇithūpesu, aṭṭha maṇithūpe aṭṭhasu lohitaṅkakaraṇḍesu,  aṭṭha lohitaṅkakaraṇḍe aṭṭhasu lohitaṅkathūpesu, aṭṭha lohitaṅkathūpe aṭṭhasu  masāragallakaraṇḍesu, aṭṭha masāragallakaraṇḍe aṭṭhasu masāragallathūpesu, aṭṭha  masāragallathūpe aṭṭhasu phalikakaraṇḍesu, aṭṭha phalikakaraṇḍe aṭṭhasu  phalikamayathūpesu pakkhipi.</p>
              <p>[03] sabbesaṃ uparimaṃ phalikacetiyaṃ thūpārāmacetiyappamāṇaṃ ahosi,  tassa upari sabbaratanamayaṃ gehaṃ kāresi, tassa upari suvaṇṇamayaṃ,  tassa upari rajatamayaṃ, tassa upari tambalohamayaṃ gehaṃ. tattha  sabbaratanamayaṃ vālikaṃ okiritvā jalajathalajapupphānaṃ sahassāni  vippakiritvā aḍḍhachaṭṭhāni jātakasatāni asītimahāthere  suddhodanamahārājānaṃ mahāmāyādeviṃ satta sahajāteti sabbānetāni  suvaṇṇamayāneva kāresi. pañcapañcasate suvaṇṇarajatamaye puṇṇaghaṭe  ṭhapāpesi, pañca suvaṇṇaddhajasate ussāpesi. pañcasate suvaṇṇadīpe,  pañcasate rajatadīpe kārāpetvā sugandhatelassa pūretvā tesu dukūlavaṭṭiyo  ṭhapesi.</p>
              <p>[03] athāyasmā mahākassapo -- ``mālā mā milāyantu, gandhā mā  vinassantu, dīpā mā vijjhāyantū''ti adhiṭṭhahitvā suvaṇṇapaṭṭe  akkharāni chindāpesi -- </p>
              <p>[02] ``anāgate piyadāso nāma kumāro chattaṃ ussāpetvā  asoko dhammarājā bhavissati. so imā dhātuyo vitthārikā  karissatī''ti.</p>
              <p>[03] rājā ^a^V2.0183^ea^ sabbapasādhanehi pūjetvā ādito paṭṭhāya dvāraṃ pidahanto  nikkhami, so tambalohadvāraṃ pidahitvā āviñchanarajjuyaṃ  kuñcikamuddikaṃ bandhitvā ^a^M2.0205^ea^ tattheva mahantaṃ maṇikkhandhaṃ ṭhapetvā --  ``anāgate daliddarājā imaṃ maṇiṃ gahetvā ^a^P2.0613^ea^ dhātūnaṃ sakkāraṃ karotū''ti  akkharaṃ chindāpesi.</p>
              <p>[03] sakko devarājā vissakammaṃ āmantetvā -- ``tāta,  ajātasattunā dhātunidhānaṃ kataṃ, ettha ārakkhaṃ paṭṭhapehī''ti pahiṇi.  so āgantvā vāḷasaṅghāṭayantaṃ yojesi, kaṭṭharūpakāni tasmiṃ  dhātugabbhe phalikavaṇṇakhagge gāhetvā vātasadisena vegena  anupariyāyantaṃ yantaṃ yojetvā ekāya eva āṇiyā bandhitvā  samantato giñjakāvasathākārena silāparikkhepaṃ katvā upari ekāya  pidahitvā paṃsuṃ pakkhipitvā bhūmiṃ samaṃ katvā tassa upari pāsāṇathūpaṃ  patiṭṭhapesi. evaṃ niṭṭhite dhātunidhāne yāvatāyukaṃ ṭhatvā theropi  parinibbuto, rājāpi yathākammaṃ gato, tepi manussā kālaṅkatā.</p>
              <p>[03] aparabhāge piyadāso nāma kumāro chattaṃ ussāpetvā asoko  nāma dhammarājā hutvā tā dhātuyo gahetvā jambudīpe vitthārikā  akāsi. kathaṃ? so nigrodhasāmaṇeraṃ nissāya sāsane laddhappasādo  caturāsīti vihārasahassāni kāretvā bhikkhusaṅghaṃ pucchi --  ``bhante, mayā caturāsīti vihārasahassāni kāritāni, dhātuyo  kuto labhissāmī''ti? mahārāja, -- ``dhātunidhānaṃ nāma  atthī''ti suṇoma, na pana paññāyati -- ``asukasmiṃ ṭhāne''ti.  rājā rājagahe cetiyaṃ bhindāpetvā dhātuṃ apassanto paṭipākatikaṃ  kāretvā bhikkhubhikkhuniyo upāsakaupāsikāyoti catasso parisā  gahetvā vesāliṃ gato. tatrāpi alabhitvā kapilavatthuṃ. tatrāpi  alabhitvā rāmagāmaṃ gato. rāmagāme nāgā cetiyaṃ bhindituṃ na  adaṃsu, cetiye nipatitakudālo khaṇḍākhaṇḍaṃ hoti. evaṃ tatrāpi  alabhitvā allakappaṃ veṭhadīpaṃ pāvaṃ kusināranti sabbattha cetiyāni  bhinditvā dhātuṃ alabhitvāva paṭipākatikāni katvā puna rājagahaṃ  gantvā catasso parisā sannipātāpetvā -- ``atthi kenaci sutapubbaṃ  `asukaṭṭhāne nāma dhātunidhāna'nti'' pucchi.</p>
              <p>[03] tatreko vīsavassasatiko thero -- ``asukaṭṭhāne  dhātunidhāna''nti na jānāmi, mayhaṃ pana pitā mahāthero maṃ  sattavassakāle ^a^P2.0614^ea^ mālācaṅkoṭakaṃ gāhāpetvā -- ``ehi sāmaṇera,  asukagacchantare pāsāṇathūpo ^a^M2.0206^ea^ atthi, tattha gacchāmā''ti gantvā pūjetvā  -- ``imaṃ ṭhānaṃ upadhāretuṃ vaṭṭati sāmaṇerā''ti āha. ahaṃ ettakaṃ  jānāmi mahārājāti āha. rājā ``etadeva ṭhāna''nti ^a^V2.0184^ea^ vatvā gacche  hāretvā pāsāṇathūpañca paṃsuñca apanetvā heṭṭhā sudhābhūmiṃ addasa. tato  sudhañca iṭṭhakāyo ca hāretvā anupubbena pariveṇaṃ oruyha  sattaratanavālukaṃ asihatthāni ca kaṭṭharūpakāni samparivattakāni addasa.  so yakkhadāsake pakkosāpetvā balikammaṃ kāretvāpi neva antaṃ na  koṭiṃ passanto devatānaṃ namassamāno -- ``ahaṃ imā dhātuyo gahetvā  caturāsītiyā vihārasahassesu nidahitvā sakkāraṃ karomi, mā me  devatā antarāyaṃ karontū''ti āha.</p>
              <p>[03] sakko devarājā cārikaṃ caranto taṃ disvā vissakammaṃ  āmantesi -- ``tāta, asoko dhammarājā `dhātuyo nīharissāmī'ti  pariveṇaṃ otiṇṇo, gantvā kaṭṭharūpakāni hārehī''ti. so  pañcacūḷagāmadārakavesena gantvā rañño purato dhanuhattho ṭhatvā --  ``harāmi mahārājā''ti āha. ``hara, tātā''ti saraṃ gahetvā  sandhimhiyeva vijjhi, sabbaṃ vippakiriyittha. atha rājā  āviñchane bandhaṃ kuñcikamuddikaṃ gaṇhi, maṇikkhandhaṃ passi.  ``anāgate daliddarājā imaṃ maṇiṃ gahetvā dhātūnaṃ sakkāraṃ karotū''ti  puna akkharāni disvā kujjhitvā -- ``mādisaṃ nāma rājānaṃ  daliddarājāti vattuṃ ayutta''nti punappunaṃ ghaṭetvā dvāraṃ vivarāpetvā  antogehaṃ paviṭṭho.</p>
              <p>[03] aṭṭhārasavassādhikānaṃ dvinnaṃ vassasatānaṃ upari āropitadīpā  tatheva pajjalanti. nīluppalapupphāni taṅkhaṇaṃ āharitvā  āropitāni viya, pupphasanthāro taṅkhaṇaṃ santhato viya, gandhā taṃ  muhuttaṃ pisitvā ṭhapitā viya rājā suvaṇṇapaṭṭaṃ gahetvā -- ``anāgate  piyadāso nāma kumāro chattaṃ ussāpetvā asoko nāma dhammarājā  bhavissati so imā dhātuyo vitthārikā karissatī''ti vācetvā --  ``diṭṭho bho, ahaṃ ayyena mahākassapattherenā''ti vatvā vāmahatthaṃ  ābhujitvā dakkhiṇena hatthena apphoṭesi. so tasmiṃ ṭhāne  paricaraṇadhātumattameva ṭhapetvā sesā dhātuyo gahetvā ^a^P2.0615^ea^ dhātugehaṃ pubbe  pihitanayeneva pidahitvā sabbaṃ yathāpakatiyāva katvā upari  pāsāṇacetiyaṃ patiṭṭhāpetvā caturāsītiyā vihārasahassesu dhātuyo  ^a^M2.0207^ea^ patiṭṭhāpetvā mahāthere vanditvā pucchi -- ``dāyādomhi, bhante,  buddhasāsane''ti. kissa dāyādo tvaṃ, mahārāja, bāhirako tvaṃ  sāsanassāti. bhante, channavutikoṭidhanaṃ vissajjetvā caturāsīti  vihārasahassāni kāretvā ahaṃ na dāyādo, añño ko dāyādoti?  paccayadāyako nāma tvaṃ mahārāja, yo pana attano puttañca dhītarañca  pabbājeti, ayaṃ sāsane dāyādo nāmāti. so puttañca dhītarañca  pabbājesi. atha naṃ therā āhaṃsu -- ``idāni, mahārāja, sāsane  dāyādosī''ti.</p>
              <p>[03] ^b^evametaṃ^eb^ ^a^V2.0185^ea^ ^b^bhūtapubba^eb^nti evaṃ etaṃ atīte dhātunidhānampi  jambudīpatale bhūtapubbanti. tatiyasaṅgītikārāpi imaṃ padaṃ ṭhapayiṃsu.</p>
              <p>[03] ^b^aṭṭhadoṇaṃ cakkhumato sarīra^eb^ntiādigāthāyo pana  tambapaṇṇidīpe therehi vuttāti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahāparinibbānasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 4. mahāsudassanasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> kusāvatīrājadhānīvaṇṇanā </h3n>
            <h4>
              <h4n> </h4n>
              <p>[03] 241^b^.^eb^ ^b^evaṃ^eb^ ^a^P2.0616^ea^ ^a^V2.0186^ea^ ^a^M2.0208^ea^   ^b^me suta^eb^nti mahāsudassanasuttaṃ.  tatrāyaṃ apubbapadavaṇṇanā -- ^b^sabbaratanamayo^eb^ti ettha ekā iṭṭhakā  sovaṇṇamayā, ekā rūpiyamayā, ekā veḷuriyamayā, ekā  phalikamayā, ekā lohitaṅkamayā, ekā masāragallamayā, ekā  sabbaratanamayā, ayaṃ pākāro sabbapākārānaṃ anto ubbedhena saṭṭhihattho  ahosi. eke pana therā -- ``nagaraṃ nāma anto ṭhatvā  olokentānaṃ dassanīyaṃ vaṭṭati, tasmā sabbabāhiro saṭṭhihattho, sesā  anupubbanīcā''ti vadanti. eke -- ``bahi ṭhatvā olokentānaṃ  dassanīyaṃ vaṭṭati, tasmā sabbābbhantarimo saṭṭhihattho, sesā  anupubbanīcā''ti. eke -- ``anto ca bahi ca ṭhatvā  olokentānaṃ dassanīyaṃ vaṭṭati, tasmā majjhe pākāro saṭṭhihattho,  anto ca bahi ca tayo tayo anupubbanīcā''ti.</p>
              <p>[03] ^b^esikā^eb^ti esikatthambho. ^b^tiporisaṅgā^eb^ti ekaṃ  porisaṃ majjhimapurisassa attano hatthena pañcahatthaṃ, tena  tiporisaparikkhepā pannarasahatthaparimāṇāti attho. te pana kathaṃ  ṭhitāti? nagarassa bāhirapasse ekekaṃ mahādvārabāhaṃ nissāya  ekeko, ekekaṃ khuddakadvārabāhaṃ nissāya ekeko, mahādvārakhuddakadvārānaṃ  antarā tayo tayoti. tālapantīsu sabbaratanamayānaṃ tālānaṃ ekaṃ  sovaṇṇamayanti pākāre vuttalakkhaṇameva veditabbaṃ, paṇṇaphalesupi eseva  nayo. tā pana tālapantiyo asītihatthā ubbedhena,  vippakiṇṇavāluke samatale bhūmibhāge pākārantare ekekā hutvā ṭhitā.</p>
              <p>[03] ^b^vaggū^eb^ti cheko sundaro. ^b^rajanīyo^eb^ti rañjetuṃ  samattho. ^b^khamanīyo^eb^ti divasampi suyyamāno khamateva, na  bībhaccheti. ^b^madanīyo^eb^ti ^a^P2.0617^ea^ mānamadapurisamadajanano.  ^b^pañcaṅgikassā^eb^ti ātataṃ vitataṃ ātatavitataṃ ^a^V2.0187^ea^ susiraṃ ghananti  imehi pañcahaṅgehi samannāgatassa. tattha ^b^ātataṃ^eb^ nāma  cammapariyonaddhesu bherīādīsu ekatalaṃ tūriyaṃ. ^b^vitataṃ^eb^ nāma  ubhayatalaṃ. ^b^ātatavitataṃ^eb^ nāma sabbato pariyonaddhaṃ.  ^b^susiraṃ^eb^ ^a^M2.0209^ea^ nāma vaṃsādi. ^b^ghanaṃ^eb^ nāma sammādi.  ^b^suvinītassā^eb^ti ākaḍḍhanasithilakaraṇādīhi sumucchitassa.  ^b^suppaṭitāḷitassā^eb^ti pamāṇe ṭhitabhāvajānanatthaṃ suṭṭhu  paṭitāḷitassa. ^b^sukusalehi samannāhatassā^eb^ti ye vādituṃ chekā  kusalā, tehi vāditassa. ^b^dhuttā^eb^ti akkhadhuttā,.  ^b^soṇḍā^eb^ti surāsoṇḍā. teyeva punappunaṃ pātukāmatāvasena  ^b^pipāsā. paricāresu^eb^nti (dī0 ni0 2.132) hatthaṃ vā pādaṃ  vā cāletvā naccantā kīḷiṃsu. </p>
            </h4>
          </h3>
          <h3>
            <h3n> cakkaratanavaṇṇanā </h3n>
            <h4>
              <h4n> </h4n>
              <p>[03] 243^b^.^eb^ ^b^sīsaṃ nhātassā^eb^ti sīsena saddhiṃ  gandhodakena nahātassa. ^b^uposathikassā^eb^ti  samādinnauposathaṅgassa. ^b^uparipāsādavaragatassā^eb^ti pāsādavarassa  upari gatassa, subhojanaṃ bhuñjitvā pāsādavarassa uparimahātale  sirigabbhaṃ pavisitvā sīlāni āvajjantassa. tadā kira rājā  pātova satasahassaṃ vissajjetvā mahādānaṃ datvā soḷasahi  gandhodakaghaṭehi sīsaṃ nahāyitvā katapātarāso suddhaṃ uttarāsaṅgaṃ ekaṃsaṃ  karitvā uparipāsādassa sirisayane pallaṅkaṃ ābhujitvā nisinno  attano dānādimayaṃ puññasamudāyaṃ āvajjanto nisīdi. ayaṃ  sabbacakkavattīnaṃ dhammatā.</p>
              <p>[03] tesaṃ taṃ āvajjantānaṃyeva vuttappakārapuññakammapaccayautusamuṭṭhānaṃ  nīlamaṇisaṅghātasadisaṃ pācīnasamuddajalatalaṃ bhindamānaṃ viya, ākāsaṃ  alaṅkurumānaṃ viya dibbaṃ cakkaratanaṃ pātubhavati. taṃ  mahāsudassanassāpi tatheva pāturahosi. tayidaṃ dibbānubhāvayuttattā  dibbanti vuttaṃ. sahassaṃ assa arānanti ^b^sahassāraṃ.^eb^ saha  nemiyā, saha nābhiyā cāti ^b^sanemikaṃ sanābhikaṃ.^eb^ sabbehi  ākārehi paripuṇṇanti ^b^sabbākāraparipūraṃ.^eb^</p>
              <p>[03] tattha cakkañca taṃ ratijananaṭṭhena ratanañcāti ^b^cakkaratanaṃ.^eb^  yāya pana taṃ nābhiyā ``sanābhika''nti vuttaṃ, sā indanīlamayā  hoti, majjhe panassā sārarajatamayā panāḷi, yāya  ^a^P2.0618^ea^ suddhasiniddhadantapantiyā hasamānā viya virocati, majjhe chiddena  viya candamaṇḍalena, ubhosupi bāhirantesu rajatapaṭṭena kataparikkhepā  hoti. tesu panassa nābhipanāḷiparikkhepapaṭṭesu ^a^M2.0210^ea^ yuttayuttaṭṭhānesu  paricchedalekhā suvibhattāva hutvā paññāyanti. ayaṃ tāva assa  nābhiyā sabbākāraparipūratā.</p>
              <p>[03] yehi ^a^V2.0188^ea^ pana taṃ -- ``arehi sahassāra''nti vuttaṃ, te  sattaratanamayā sūriyarasmiyo viya pabhāsampannā honti, tesampi  ghaṭakamaṇikaparicchedalekhādīni suvibhattāneva hutvā paññāyanti.  ayamassa arānaṃ sabbākāraparipūratā.</p>
              <p>[03] yāya pana taṃ nemiyā -- ``sanemika''nti vuttaṃ, sā  bālasūriyarasmikalāpasiriṃ avahasamānā viya  surattasuddhasiniddhapavāḷamayā hoti. sandhīsu panassā  sañjhārāgasassirikā rattajambunadapaṭṭā vaṭṭaparicchedalekhā suvibhattā  hutvā paññāyanti. ayamassa nemiyā sabbākāraparipūratā.</p>
              <p>[03] nemimaṇḍalapiṭṭhiyaṃ panassa dasannaṃ dasannaṃ arānaṃ antare  dhamanavaṃso viya anto susiro chiddamaṇḍalakhacito vātagāhī  pavāḷadaṇḍo hoti, yassa vāteritassa sukusalasamannāhatassa  pañcaṅgikatūriyassa viya saddo vaggu ca rajanīyo ca kamanīyo ca  madanīyo ca hoti. tassa kho pana pavāḷadaṇḍassa upari setacchattaṃ  ubhosu passesu samosaritakusumadāmānaṃ dve pantiyoti evaṃ  samosaritakusumadāmapantisatadvayaparivārasetacchattasatadhārinā  pavāḷadaṇḍasatena samupasobhitanemiparikkhepassa dvinnampi nābhipanāḷīnaṃ  anto dve sīhamukhāni honti, yehi tālakkhandhappamāṇā  puṇṇacandakiraṇakalāpasassirīkā  taruṇaravisamānarattakambalageṇḍukapariyantā ākāsagaṅgāgatisobhaṃ  avahasamānā viya dve muttakalāpā olambanti. yehi cakkaratanena  saddhiṃ ākāse samparivattamānehi tīṇi cakkāni ekato parivattantāni  viya khāyanti. ayamassa sabbaso sabbākāraparipūratā.</p>
              <p>[03] taṃ panetaṃ evaṃ sabbākāraparipūraṃ pakatiyā sāyamāsabhattaṃ  bhuñjitvā attano attano gharadvāre paññattāsanesu nisīditvā  pavattakathāsallāpesu manussesu vīthicatukkādīsu ^a^P2.0619^ea^ kīḷamāne dārakajane  nātiuccena nātinīcena vanasaṇḍamatthakāsannena ākāsappadesena  upasobhayamānaṃ viya, rukkhasākhaggāni dvādasayojanato paṭṭhāya  suyyamānena madhurassarena ^a^M2.0211^ea^ sattānaṃ sotāni odhāpayamānaṃ yojanato  paṭṭhāya nānappabhāsamudayasamujjalena vaṇṇena nayanāni samākaḍḍhantaṃ  viya, rañño cakkavattissa puññānubhāvaṃ ugghosayantaṃ viya, rājadhāniyā  abhimukhaṃ āgacchati.</p>
              <p>[03] athassa cakkaratanassa saddasavaneneva -- ``kuto nu kho, kassa  nu kho ayaṃ saddo''ti āvajjitahadayānaṃ puratthimadisaṃ  ālokayamānānaṃ tesaṃ manussānaṃ aññataro aññataraṃ evamāha  ^a^V2.0189^ea^ -- ``passatha, bho, acchariyaṃ, ayaṃ puṇṇacando pubbe eko uggacchati,  ajjeva pana attadutiyo uggato, etañhi rājahaṃsamithunamiva  puṇṇacandamithunaṃ pubbāpariyena gaganatalaṃ abhilaṅghatī''ti. tamañño  āha -- ``kiṃ kathesi, samma, kuhiṃ nāma tayā dve puṇṇacandā  ekato uggacchantā diṭṭhapubbā, nanu esa tapanīyaraṃsidhāro  piñcharakiraṇo divākaro uggato''ti, tamañño hasitaṃ katvā evamāha  -- ``kiṃ ummattosi, nanu idāneva divākaro atthaṅgato, so kathaṃ  imaṃ puṇṇacandaṃ anubandhamāno uggacchissati? addhā panetaṃ  anekaratanappabhāsamudayujjalaṃ ekassāpi puññavato vimānaṃ  bhavissatī''ti. te sabbepi apasārayantā aññe evamāhaṃsu --  ``bho, kiṃ bahuṃ vilapatha, nevāyaṃ puṇṇacando, na sūriyo na  devavimānaṃ. na hetesaṃ evarūpā sirisampatti atthi, cakkaratanena pana  etena bhavitabba''nti.</p>
              <p>[03] evaṃ pavattasallāpasseva tassa janassa candamaṇḍalaṃ ohāya taṃ  cakkaratanaṃ abhimukhaṃ hoti. tato tehi -- ``kassa nu kho idaṃ  nibbatta''nti vutte bhavanti vattāro -- ``na kassaci aññassa, nanu  amhākaṃ mahārājā pūritacakkavattivatto, tassetaṃ nibbatta''nti. atha  so ca mahājano, yo ca añño passati, sabbo cakkaratanameva  anugacchati. taṃ cāpi cakkaratanaṃ raññoyeva atthāya attano  āgatabhāvaṃ ñāpetukāmaṃ viya sattakkhattuṃ pākāramatthakeneva ^a^P2.0620^ea^ nagaraṃ  anusaṃyāyitvā, atha rañño antepuraṃ padakkhiṇaṃ katvā, antepurassa ca  uttarasīhapañjarasadise ṭhāne yathā gandhapupphādīhi sukhena sakkā hoti  pūjetuṃ, evaṃ akkhāhataṃ viya tiṭṭhati.</p>
              <p>[03] evaṃ ṭhitassa panassa vātapānachiddādīhi pavisitvā  nānāvirāgaratanappabhāsamujjalaṃ antopāsādaṃ alaṅkurumānaṃ pabhāsamūhaṃ  disvā dassanatthāya sañjātābhilāso ^a^M2.0212^ea^ rājā hoti. parijanopissa  piyavacanapābhatena āgantvā tamatthaṃ nivedeti. atha rājā  balavapītipāmojjaphuṭasarīro pallaṅkaṃ mocetvā uṭṭhāyāsanā  sīhapañjarasamīpaṃ gantvā taṃ cakkaratanaṃ disvā ``sutaṃ kho pana  meta''ntiādikaṃ cintanaṃ cintayati. mahāsudassanassāpi sabbaṃ taṃ  tatheva ahosi. tena vuttaṃ -- ``disvā rañño  mahāsudassanassa...pe0... assaṃ nu kho ahaṃ rājā cakkavattī''ti.  tattha ^b^so hoti rājā cakkavattī^eb^ti kittāvatā cakkavattī hotīti?  ekaṅguladvaṅgulamattampi cakkaratane ākāsaṃ abbhuggantvā pavatte idāni  tassa pavattāpanatthaṃ yaṃ kātabbaṃ, taṃ dassento ^b^atha kho  ānandā^eb^tiādimāha. </p>
              <p>[03] 244^b^.^eb^ tattha ^a^V2.0190^ea^ ^b^uṭṭhāyāsanā^eb^ti nisinnāsanato  uṭṭhahitvā cakkaratanasamīpaṃ āgantvā. ^b^suvaṇṇabhiṅkāraṃ gahetvā^eb^ti  hatthisoṇḍasadisapanāḷiṃ suvaṇṇabhiṅkāraṃ ukkhipitvā. ^b^anvadeva  rājā mahāsudassano saddhiṃ caturaṅginiyā senāyā^eb^ti  sabbacakkavattīnañhi udakena abbhukkiritvā -- ``abhivijinātu bhavaṃ  cakkaratana''nti vacanasamanantarameva vehāsaṃ abbhuggantvā cakkaratanaṃ  pavattati. yassa pavatti samakālameva so rājā cakkavattī nāma hoti.  pavatte pana cakkaratane taṃ anubandhamānova rājā cakkavattiyānavaraṃ  āruyha vehāsaṃ abbhuggacchati. athassa chattacāmarādihattho parijano  ceva antepurajano ca tato nānākārakañcukakavacādisannāhavibhūsitena  vividhābharaṇappabhāsamujjalena samussitaddhajapaṭākapaṭimaṇḍitena attano  attano balakāyena saddhiṃ uparājasenāpatipabhutayopi vehāsaṃ  abbhuggantvā rājānameva parivārenti.</p>
              <p>[03] rājayuttā pana janasaṅgahatthaṃ nagaravīthīsu bheriyo carāpenti --  ``tātā, amhākaṃ rañño cakkaratanaṃ nibbattaṃ, attano vibhavānurūpena  maṇḍitapasādhikā sannipatathā''ti. mahājano ^a^P2.0621^ea^ pana pakatiyā  cakkaratanasaddeneva sabbakiccāni pahāya gandhapupphādīni ādāya  sannipatitova sopi sabbo vehāsaṃ abbhuggantvā rājānameva parivāreti.  yassa yassa hi raññā saddhiṃ gantukāmatācittaṃ uppajjati, so so  ākāsagatova hoti. evaṃ dvādasayojanāyāmavitthārā parisā hoti.  tattha ekapurisopi chinnabhinnasarīro vā kiliṭṭhavattho vā ^a^M2.0213^ea^ natthi.  suciparivāro hi rājā cakkavattī. cakkavattiparisā nāma  vijjādharapurisā viya ākāse gacchamānā indanīlamaṇitale  vippakiṇṇaratanasadisā hoti. mahāsudassanassāpi tatheva ahosi.  tena vuttaṃ -- ``anvadeva rājā mahāsudassano saddhiṃ caturaṅginiyā  senāyā''ti.</p>
              <p>[03] taṃ pana cakkaratanaṃ rukkhaggānaṃ uparūpari nātiuccena  nātinīcena gaganappadesena pavattati. yathā rukkhānaṃ pupphaphalapallavehi  atthikā, tāni sukhena gahetuṃ sakkonti. yathā ca bhūmiyaṃ ṭhitā  ``esa rājā, esa uparājā, esa senāpatī''ti sallakkhetuṃ sakkonti.  ṭhānādīsu ca iriyāpathesu yo yena icchati, so teneva gacchati.  cittakammādisippapasutā cettha attano attano kiccaṃ karontāyeva  gacchanti. yatheva hi bhūmiyaṃ, tathā tesaṃ sabbakiccāni ākāseva  ijjhanti. evaṃ cakkavattiparisaṃ gahetvā taṃ cakkaratanaṃ vāmapassena  sineruṃ pahāya mahāsamuddassa uparibhāgena sattasahassayojanappamāṇaṃ  pubbavidehaṃ gacchati.</p>
              <p>[03] tattha yo vinibbedhena dvādasayojanāya, parikkhepato  chattiṃsayojanāya parisāya sannivesakkhamo ^a^V2.0191^ea^ sulabhāhārūpakaraṇo  chāyudakasampanno sucisamatalo ramaṇīyo bhūmibhāgo, tassa uparibhāge  taṃ cakkaratanaṃ akkhāhataṃ viya tiṭṭhati. atha tena saññāṇena so  mahājano otaritvā yathāruci nahānabhojanādīni sabbakiccāni  karonto vāsaṃ kappeti. mahāsudassanassāpi sabbaṃ tatheva ahosi.  tena vuttaṃ -- ``yasmiṃ kho panānanda, padese cakkaratanaṃ patiṭṭhāti,  tattha so rājā mahāsudassano vāsaṃ upagacchi saddhiṃ caturaṅginiyā  senāyā''ti.</p>
              <p>[03] evaṃ vāsaṃ upagate cakkavattimhi ye tattha rājāno, te ``paracakkaṃ  āgata''nti sutvāpi na balakāyaṃ sannipātetvā yuddhasajjā honti.  cakkaratanassa hi uppattisamanantarameva natthi so satto nāma, yo  paccatthikasaññāya taṃ rājānaṃ ārabbha ^a^P2.0622^ea^ āvudhaṃ ukkhipituṃ visaheyya.  ayamānubhāvo cakkaratanassa. </p>
              <p>[21] cakkānubhāvena ^a^M2.0214^ea^ hi tassa rañño, </p>
              <p>[27] arī asesā damathaṃ upenti. </p>
              <p>[26] ^b^arindamaṃ^eb^ nāma narādhipassa, </p>
              <p>[22] teneva taṃ vuccati tassa cakkanti..</p>
              <p>[03] tasmā sabbepi te rājāno attano attano  rajjasirivibhavānurūpaṃ pābhataṃ gahetvā taṃ rājānaṃ upagamma onatasirā  attano moḷimaṇippabhābhisekena tassa pādapūjaṃ karontā -- ``ehi  kho, mahārājā''tiādīhi vacanehi tassa kiṃkārapaṭisāvitaṃ  āpajjanti. mahāsudassanassāpi tatheva akaṃsu. tena vuttaṃ -- ``ye  kho, panānanda, puratthimāya disāya...pe0... anusāsa, mahārājā''ti.</p>
              <p>[03] tattha ^b^svāgata^eb^nti su āgataṃ. ekasmiñhi āgate  socanti, gate nandanti. ekasmiṃ āgate nandanti, gate socanti,  tādiso tvaṃ āgamananandano, gamanasocano. tasmā tava āgamanaṃ  suāgamananti vuttaṃ hoti. evaṃ vutte pana rājā cakkavattī nāpi --  ``ettakaṃ nāma me anuvassaṃ baliṃ upakappethā''ti vadati, nāpi  aññassa bhogaṃ acchinditvā aññassa deti. attano pana  dhammarājabhāvassa anurūpāya paññāya pāṇātipātādīni upaparikkhitvā  pemanīyena mañjunā sarena -- ``passatha tātā, pāṇātipāto nāmesa  āsevito bhāvito bahulīkato nirayasaṃvattaniko hotī''tiādinā  nayena dhammaṃ desetvā ``pāṇo na hantabbo''tiādikaṃ ^a^V2.0192^ea^ ovādaṃ deti.  mahāsudassanopi tatheva akāsi, tena vuttaṃ -- ``rājā mahāsudassano  evamāha -- `pāṇo na hantabbo...pe0... yathābhuttañca bhuñjathā'ti''.  kiṃ pana sabbepi rañño imaṃ ovādaṃ gaṇhantīti? buddhassāpi tāva  sabbe na gaṇhanti, rañño kiṃ gaṇhissantīti. tasmā ye paṇḍitā  vibhāvino, te gaṇhanti. sabbe pana anuyantā bhavanti. tasmā  ^b^ye kho panānandā^eb^tiādimāha.</p>
              <p>[03] atha taṃ cakkaratanaṃ evaṃ pubbavidehavāsīnaṃ ovāde dinne  katapātarāse cakkavattibalena vehāsaṃ abbhuggantvā puratthimasamuddaṃ  ajjhogāhati. yathā yathā ca taṃ ajjhogāhati, tathā tathā agadagandhaṃ  ghāyitvā saṅkhittaphaṇo nāgarājā viya, saṅkhittaūmivipphāraṃ hutvā  ogacchamānaṃ mahāsamuddasalilaṃ yojanamattaṃ ogantvā antosamudde  veḷuriyabhitti viya tiṭṭhati. taṅkhaṇaññeva ca tassa rañño  puññasiriṃ daṭṭhukāmāni viya mahāsamuddatale vippakiṇṇāni ^a^P2.0623^ea^ ^a^M2.0215^ea^  nānāratanāni tato tato āgantvā taṃ padesaṃ pūrayanti. atha sā  rājaparisā taṃ nānāratanaparipūraṃ mahāsamuddatalaṃ disvā yathāruci  ucchaṅgādīhi ādiyati, yathāruci ādinnaratanāya pana parisāya taṃ  cakkaratanaṃ paṭinivattati. paṭinivattamāne ca tasmiṃ parisā aggato  hoti, majjhe rājā, ante cakkaratanaṃ. tampi jalanidhijalaṃ  palobhiyamānamiva cakkaratanasiriyā, asahamānamiva ca tena viyogaṃ  nemimaṇḍalapariyantaṃ abhihanantaṃ nirantarameva upagacchati. evaṃ rājā  cakkavattī puratthimamahāsamuddapariyantaṃ pubbavidehaṃ abhivijinitvā  dakkhiṇasamuddapariyantaṃ jambudīpaṃ vijetukāmo cakkaratanadesitena maggena  dakkhiṇasamuddābhimukho gacchati. mahāsudassanopi tatheva agamāsi.  tena vuttaṃ -- ``atha kho, ānanda, cakkaratanaṃ puratthimaṃ samuddaṃ  ajjhogāhetvā paccuttaritvā dakkhiṇaṃ disaṃ pavattī''ti.</p>
              <p>[03] evaṃ pavattamānassa pana tassa pavattanavidhānaṃ, senāsanniveso,  paṭirājāgamanaṃ, tesaṃ anusāsanippadānaṃ dakkhiṇasamuddājjhogāhanaṃ  samuddasalilassa ogacchamānaṃ ratanānaṃ ādānanti sabbaṃ purimanayeneva  veditabbaṃ.</p>
              <p>[03] vijinitvā pana taṃ dasasahassayojanappamāṇaṃ jambudīpaṃ  dakkhiṇasamuddatopi paccuttaritvā sattayojanasahassappamāṇaṃ aparagoyānaṃ  vijetuṃ pubbe vuttanayeneva gantvā tampi samuddapariyantaṃ tatheva  abhivijinitvā pacchimasamuddatopi uttaritvā aṭṭhayojanasahassappamāṇaṃ  uttarakuruṃ vijetuṃ tatheva gantvā tampi samuddapariyantaṃ tatheva  abhivijiya uttarasamuddato paccuttarati. </p>
              <p>[01] ettāvatā ^a^V2.0193^ea^ raññā cakkavattinā cāturantāya pathaviyā  ādhipaccaṃ adhigataṃ hoti. so evaṃ vijitavijayo attano  rajjasirisampattidassanatthaṃ sapariso uddhaṃ gaganatalaṃ abhilaṅghitvā  suvikasitapadumakumudapuṇḍarīkavanavicitte cattāro jātassare viya  pañcasatapañcasataparittadīpaparivāre cattāro mahādīpe oloketvā  cakkaratanadesiteneva maggena ^a^M2.0216^ea^ yathānukkamaṃ attano rājadhāniṃ paccāgacchati.  atha taṃ cakkaratanaṃ antepuradvāraṃ sobhayamānaṃ viya hutvā tiṭṭhati.</p>
              <p>[03] evaṃ patiṭṭhite pana tasmiṃ cakkaratane rājantepure ukkāhi vā  dīpikāhi vā kiñci ^a^P2.0624^ea^ karaṇīyaṃ na hoti, cakkaratanobhāsoyeva rattiṃ  andhakāraṃ vidhamatiyeva. ye pana andhakāratthikā honti, tesaṃ  andhakārameva hoti. mahāsudassanassāpi sabbametaṃ tatheva ahosi.  tena vuttaṃ -- ``dakkhiṇaṃ samuddaṃ ajjhogāhetvā...pe0... evarūpaṃ  cakkaratanaṃ pāturahosī''ti. </p>
            </h4>
          </h3>
          <h3>
            <h3n> hatthiratanavaṇṇanā </h3n>
            <h4>
              <h4n> </h4n>
              <p>[03] 246^b^.^eb^ evaṃ pātubhūtacakkaratanasseva cakkavattino amaccā  pakatimaṅgalahatthiṭṭhānaṃ samaṃ sucibhūmibhāgaṃ kāretvā haricandanādīhi  surabhigandhehi upalimpāpetvā heṭṭhā vicittavaṇṇasurabhikusumasamokiṇṇaṃ  upari suvaṇṇatārakānaṃ antarantarā  samosaritamanuññakusumadāmapaṭimaṇḍitavitānaṃ devavimānaṃ viya  abhisaṅkharitvā -- ``evarūpassa nāma deva hatthiratanassa āgamanaṃ  cintethā''ti vadanti. so pubbe vuttanayeneva mahādānaṃ datvā  sīlāni ca samādāya taṃ puññasampattiṃ āvajjanto nisīdi. athassa  puññānubhāvacodito chaddantakulā vā uposathakulā vā taṃ sakkāravisesaṃ  anubhavitukāmo  taruṇaravimaṇḍalābhirattacaraṇagīvāmukhapaṭimaṇḍitavisuddhasetasarīro  sattapatiṭṭho susaṇṭhitāṅgapaccaṅgasanniveso vikasitarattapadumacārupokkharo  iddhimā yogī viya vehāsagamanasamattho manosilācuṇṇarañjitapariyanto  viya rajatapabbato hatthiseṭṭho āgantvā tasmiṃ padese tiṭṭhati. so  chaddantakulā āgacchanto sabbakaniṭṭho āgacchati. uposathakulā  āgacchanto sabbajeṭṭho. pāḷiyaṃ pana uposatho nāgarājā icceva  āgataṃ. nāgarājā nāma kassaci aparibhogo, sabbakaniṭṭho  āgacchatīti aṭṭhakathāsu vuttaṃ. svāyaṃ pūritacakkavattivattānaṃ  cakkavattīnaṃ vuttanayeneva cintayantānaṃ āgacchati. mahāsudassanassa  pana sayameva pakatimaṅgalahatthiṭṭhānaṃ āgantvā taṃ hatthiṃ apanetvā tattha  aṭṭhāsi. tena vuttaṃ -- ``puna caparaṃ ānanda...pe0... nāgarājā''ti.</p>
              <p>[03] evaṃ ^a^V2.0194^ea^ ^a^M2.0217^ea^ pātubhūtaṃ pana taṃ hatthiratanaṃ disvā hatthigopakādayo  haṭṭhatuṭṭhā vegena gantvā rañño ārocenti. rājā turitaturito  āgantvā taṃ disvā pasannacitto -- ``bhaddakaṃ vata bho hatthiyānaṃ,  sace damathaṃ upeyyā''ti cintayanto hatthaṃ ^a^P2.0625^ea^ pasāreti. atha so  gharadhenuvacchako viya kaṇṇe olambitvā sūratabhāvaṃ dassento rājānaṃ  upasaṅkamati. rājā taṃ ārohitukāmo hoti. athassa parijanā  adhippāyaṃ ñatvā taṃ hatthiratanaṃ suvaṇṇaddhajaṃ suvaṇṇālaṅkāraṃ  hemajālapaṭicchannaṃ katvā upanenti. rājā taṃ anisīdāpetvāva  sattaratanamayāya nisseṇiyā āruyha ākāsagamananinnacitto hoti.  tassa saha cittuppādeneva so nāgarājā rājahaṃso viya  indanīlamaṇippabhājālaṃ nīlagaganatalaṃ abhilaṅghati. tato  cakkacārikāya vuttanayeneva sakalarājaparisā. iti sapariso rājā  antopātarāseyeva sakalapathaviṃ anusaṃyāyitvā rājadhāniṃ paccāgacchati.  evaṃ mahiddhikaṃ cakkavattino hatthiratanaṃ hoti. mahāsudassanassāpi  tādisameva ahosi. tena vuttaṃ -- ``disvā rañño...pe0...  pāturahosī''ti. </p>
            </h4>
          </h3>
          <h3>
            <h3n> assaratanavaṇṇanā </h3n>
            <h4>
              <h4n> </h4n>
              <p>[03] 247^b^.^eb^ evaṃ pātubhūtahatthiratanassa pana cakkavattino  amaccā pakatimaṅgalāssaṭṭhānaṃ sucisamatalaṃ kāretvā alaṅkaritvā ca  purimanayeneva rañño tassa āgamanacintanatthaṃ ussāhaṃ janenti. so  purimanayeneva katadānamānanasakkāro samādinnasīlabbato pāsādatale  sukhanisinno puññasampattiṃ samanussarati. athassa  puññānubhāvacodito sindhavakulato  vijjulatāvinaddhasaradakālasetavalāhakarāsisassirīko rattapādo  rattatuṇḍo candappabhāpuñjasadisasuddhasiniddhaghanasaṃhatasarīro kākagīvā  viya indanīlamaṇi viya ca kāḷavaṇṇena sīsena samannāgatattā  ^b^kāḷasīso^eb^ti suṭṭhu kappetvā ṭhapitehi viya muñjasadisehi  saṇhavaṭṭaujugatehi kesehi samannāgatattā ^b^muñjakeso^eb^ vehāsaṅgamo  ^b^valāhako nāma assarājā^eb^ āgantvā tasmiṃ ṭhāne patiṭṭhāti.  mahāsudassanassa panesa hatthiratanaṃ viya āgato. sesaṃ sabbaṃ  hatthiratane ^a^M2.0218^ea^ vuttanayeneva veditabbaṃ. evarūpaṃ assaratanaṃ sandhāya bhagavā  -- ``puna ca para''ntiādimāha. </p>
            </h4>
          </h3>
          <h3>
            <h3n> maṇiratanavaṇṇanā </h3n>
            <h4>
              <h4n> </h4n>
              <p>[03] 248^b^.^eb^ evaṃ pātubhūtāssaratanassa pana rañño  cakkavattino catuhatthāyāmaṃ sakaṭanābhisamapariṇāhaṃ ubhosu antesu  kaṇṇikapariyantato viniggatehi suparisuddhamuttākalāpehi dvīhi  kañcanapadumehi alaṅkataṃ caturāsītimaṇisahassaparivāraṃ  tārāgaṇaparivutassa ^a^V2.0195^ea^ puṇṇacandasassiriṃ pharamānaṃ  ^a^P2.0626^ea^ viya vepullapabbatato  maṇiratanaṃ āgacchati. tassevaṃ āgatassa muttājālake ṭhapetvā  veḷuparamparāya saṭṭhihatthappamāṇaṃ ākāsaṃ āropitassa rattibhāge samantā  yojanappamāṇaṃ okāsaṃ ābhā pharati, yāya sabbo so okāso  aruṇuggamanavelā viya sañjātāloko hoti. tato kassakā  kasikammaṃ vāṇijā āpaṇugghāṭanaṃ te te sippino taṃ taṃ kammantaṃ  payojenti ``divā''ti maññamānā. mahāsudassanassāpi sabbaṃ taṃ  tatheva ahosi. tena vuttaṃ -- ``puna ca paraṃ ānanda,...pe0...  maṇiratanaṃ pāturahosī''ti. </p>
            </h4>
          </h3>
          <h3>
            <h3n> itthiratanavaṇṇanā </h3n>
            <h4>
              <h4n> </h4n>
              <p>[03] 249^b^.^eb^ evaṃ pātubhūtamaṇiratanassa pana cakkavattino  visayasukhavisesassa visesakāraṇaṃ itthiratanaṃ pātubhavati.  maddarājakulato vā hissa aggamahesiṃ ānenti, uttarakuruto vā  puññānubhāvena sayaṃ āgacchati. avasesā panassā sampatti --  ``puna ca paraṃ, ānanda, rañño mahāsudassanassa itthiratanaṃ  pāturahosi, abhirūpā dassanīyā''tiādinā nayena pāḷiyaṃyeva  āgatā.</p>
              <p>[03] tattha saṇṭhānapāripūriyā adhikaṃ rūpaṃ assāti ^b^abhirūpā. ^eb^ dissamānāva cakkhūni piṇayati, tasmā aññaṃ kiccavikkhepaṃ  hitvāpi daṭṭhabbāti ^b^dassanīyā.^eb^ dissamānāva somanassavasena  cittaṃ pasādetīti ^b^pāsādikā. paramāyā^eb^ti evaṃ pasādāvahattā  uttamāya. ^b^vaṇṇapokkharatāyā^eb^ti vaṇṇasundaratāya.  ^b^samannāgatā^eb^ti upetā. ^b^abhirūpā^eb^ vā yasmā nātidīghā  nātirassā. ^b^dassanīyā^eb^ yasmā nātikisā nātithūlā.  ^b^pāsādikā^eb^ ^a^M2.0219^ea^ yasmā nātikāḷikā nāccodātā. ^b^paramāya  vaṇṇapokkharatāya samannāgatā^eb^ yasmā abhikkantā mānusivaṇṇaṃ appattā  dibbavaṇṇaṃ. manussānañhi vaṇṇābhā bahi na niccharati. devānaṃ  pana atidūrampi niccharati.</p>
              <p>[03] tassā pana dvādasahatthappamāṇaṃ padesaṃ sarīrābhā obhāseti.  nātidīghādīsu cassā paṭhamayugaḷena ārohasampatti, dutiyayugaḷena  pariṇāhasampatti, tatiyayugaḷena vaṇṇasampatti vuttā. chahi vāpi  etehi kāyavipattiyā abhāvo, ^b^atikkantā mānusivaṇṇa^eb^nti  iminā kāyasampatti vuttā. ^b^tūlapicuno vā kappāsapicuno^eb^  vāti sappimaṇḍe pakkhipitvā ṭhapitassa satavāravihatassa tūlapicuno  vā kappāsapicuno vā. ^b^sīte^eb^ti rañño sītakāle.  ^b^uṇhe^eb^ti rañño uṇhakāle. ^b^candanagandho^eb^ti niccakālameva  supisitassa ^a^P2.0627^ea^ abhinavassa catujjātisamāyojitassa ^a^V2.0196^ea^ haricandanassa  gandho kāyato vāyati. ^b^uppalagandho vāyatī^eb^ti  hasitakathitakālesu mukhato taṅkhaṇaṃ vikasitasseva nīluppalassa  atisurabhigandho vāyati.</p>
              <p>[03] evaṃ rūpasamphassagandhasampattiyuttāya panassā sarīrasampattiyā  anurūpaṃ ācāraṃ dassetuṃ ^b^taṃ kho panā^eb^tiādi vuttaṃ. tattha  rājānaṃ disvā nisinnāsanato aggidaḍḍhā viya paṭhamameva uṭṭhātīti  ^b^pubbuṭṭhāyinī.^eb^ tasmiṃ nisinne tassa tālavaṇṭena bījanādikiccaṃ  katvā pacchā nipatati nisīdatīti ^b^pacchānipātinī.^eb^ kiṃ  karomi, te devāti vācāya kiṃ-kāraṃ paṭisāvetīti ^b^kiṃ  kārapaṭissāvinī.^eb^ rañño manāpameva carati karotīti  ^b^manāpacārinī.^eb^ yaṃ rañño piyaṃ tadeva vadatīti  ^b^piyavādinī.^eb^</p>
              <p>[03] idāni -- ``svāssā ācāro bhāvavisuddhiyāva, na  sāṭheyyanā''ti dassetuṃ ^b^taṃ kho panā^eb^tiādimāha. tattha ^b^no  aticarī^eb^ti na atikkamitvā cari, ṭhapetvā rājānaṃ aññaṃ purisaṃ  cittenapi na patthesīti vuttaṃ hoti.</p>
              <p>[03] tattha ye tassā ādimhi ``abhirūpā''tiādayo, ante  ``pubbuṭṭhāyinī''tiādayo guṇā vuttā, te pakatiguṇā eva.  ``atikkantā mānusivaṇṇa''ntiādayo pana cakkavattino puññaṃ  upanissāya cakkaratanapātubhāvato paṭṭhāya purimakammānubhāvena nibbattāti  veditabbā.</p>
              <p>[03] abhirūpatādikāpi ^a^M2.0220^ea^ vā cakkaratanapātubhāvato paṭṭhāya  sabbākāraparipūrā jātā. tenāha -- ``evarūpaṃ itthiratanaṃ  pāturahosī''ti. </p>
            </h4>
          </h3>
          <h3>
            <h3n> gahapatiratanavaṇṇanā </h3n>
            <h4>
              <h4n> </h4n>
              <p>[03] 250^b^.^eb^ evaṃ pātubhūtaitthiratanassa pana rañño  cakkavattino dhanakaraṇīyānaṃ kiccānaṃ yathāsukhaṃ pavattanatthaṃ gahapatiratanaṃ  pātubhavati. so pakatiyāva mahābhogo, mahābhogakule jāto. rañño  dhanarāsivaḍḍhako seṭṭhigahapati hoti. cakkaratanānubhāvasahitaṃ panassa  kammavipākajaṃ dibbacakkhu pātubhavati, yena antopathaviyampi  yojanabbhantare nidhiṃ passati, so taṃ sampattiṃ disvā tuṭṭhamānaso  gantvā rājānaṃ dhanena pavāretvā sabbāni dhanakaraṇīyāni sampādeti  ^a^V2.0197^ea^.  mahāsudassanassāpi tatheva sampādesi. tena vuttaṃ -- ``puna caparaṃ  ānanda...pe0... evarūpaṃ gahapatiratanaṃ pāturahosī''ti. </p>
            </h4>
          </h3>
          <h3>
            <h3n> pariṇāyakaratanavaṇṇanā </h3n>
            <h4>
              <h4n> </h4n>
              <p>[03] 251^b^.^eb^ evaṃ ^a^P2.0628^ea^ pātubhūtagahapatiratanassa pana rañño  cakkavattissa sabbakiccasaṃvidhānasamatthaṃ pariṇāyakaratanaṃ pātubhavati.  so rañño jeṭṭhaputtova hoti. pakatiyā eva so paṇḍito byatto  medhāvī vibhāvī. rañño puññānubhāvaṃ nissāya panassa attano  kammānubhāvena paracittañāṇaṃ uppajjati. yena dvādasayojanāya  rājaparisāya cittācāraṃ ñatvā rañño hite ca ahite ca vavatthapetuṃ  samattho hoti, sopi taṃ attano ānubhāvaṃ disvā tuṭṭhahadayo rājānaṃ  sabbakiccānusāsanena pavāreti. mahāsudassanampi tatheva pavāresi.  tena vuttaṃ -- ``puna caparaṃ...pe0... pariṇāyakaratanaṃ pāturahosī''ti.</p>
              <p>[03] tattha ^b^ṭhapetabbaṃ ṭhapetu^eb^nti tasmiṃ tasmiṃ ṭhānantare ṭhapetabbaṃ  ṭhapetuṃ. </p>
            </h4>
          </h3>
          <h3>
            <h3n> catuiddhisamannāgatavaṇṇanā </h3n>
            <h4>
              <h4n> </h4n>
              <p>[03] 252^b^.^eb^ ^b^samavepākiniyā^eb^ti samavipācaniyā.  ^b^gahaṇiyā^eb^ti kammajatejodhātuyā. tattha yassa bhuttamattova  āhāro jīrati, yassa vā ^a^M2.0221^ea^ pana puṭabhattaṃ viya tattheva tiṭṭhati, ubhopete  na samavepākiniyā samannāgatā. yassa pana puna bhattakāle bhattachando  uppajjateva, ayaṃ samavepākiniyā samannāgatoti. </p>
            </h4>
          </h3>
          <h3>
            <h3n> dhammapāsādapokkharaṇivaṇṇanā </h3n>
            <h4>
              <h4n> </h4n>
              <p>[03] 253^b^.^eb^ ^b^māpesi kho^eb^ti nagare bheriṃ carāpetvā  janarāsiṃ kāretvā na māpesi, rañño pana saha cittuppādeneva bhūmiṃ  bhinditvā caturāsīti pokkharaṇīsahassāni nibbattiṃsu. tāni  sandhāyetaṃ vuttaṃ. ^b^dvīhi vedikāhī^eb^ti ekāya iṭṭhakānaṃ  pariyanteyeva parikkhittā ekāya pariveṇaparicchedapariyante.  ^b^etadahosī^eb^ti kasmā ahosi? ekadivasaṃ kira nahatvā ca  pivitvā ca gacchantaṃ mahājanaṃ mahāpuriso oloketvā ime  ummattakaveseneva gacchanti. sace etesaṃ ettha piḷandhanapupphāni  bhaveyyuṃ, bhaddakaṃ siyāti. athassa etadahosi. tattha  ^b^sabbotuka^eb^nti ^a^V2.0198^ea^ pupphaṃ nāma ekasmiṃyeva utumhi pupphati. ahaṃ  pana tathā karissāmi -- ``yathā sabbesu utūsu pupphissatī''ti  cintesiṃ. ^b^ropāpesī^eb^ti nānāvaṇṇauppalabījādīni tato tato  āharāpetvā na ropāpesi, saha cittuppādeneva panassa sabbaṃ ijjhati.  taṃ loko raññā ropitanti maññi. tena vuttaṃ -- ``ropāpesī''ti.  tato paṭṭhāya mahājano nānappakāraṃ jalajathalajamālaṃ piḷandhitvā  nakkhattaṃ kīḷamāno ^a^P2.0629^ea^ viya gacchati. </p>
              <p>[03] 254^b^.^eb^ atha rājā tato uttaripi janaṃ sukhasamappitaṃ  kātukāmo -- ``yaṃnūnāhaṃ imāsaṃ pokkharaṇīnaṃ tīre''tiādinā  janassa sukhavidhānaṃ cintetvā sabbaṃ akāsi. tattha  ^b^nhāpesu^eb^nti añño sarīraṃ ubbaṭṭesi, añño cuṇṇāni yojesi,  añño tīre nahāyantassa udakaṃ āhari, añño vatthāni paṭiggahesi  ceva adāsi ca.</p>
              <p>[03] ^b^paṭṭhapesi kho^eb^ti kathaṃ paṭṭhapesi? itthīnañca purisānañca  anucchavike alaṅkāre kāretvā itthimattameva tattha paricāravasena sesaṃ  sabbaṃ pariccāgavasena ṭhapetvā rājā mahāsudassano dānaṃ deti, taṃ  paribhuñjathāti bheriṃ carāpesi. mahājano pokkharaṇītīraṃ āgantvā  nahatvā vatthāni parivattetvā nānāgandhehi vilitto  piḷandhanavicittamālo dānaggaṃ ^a^M2.0222^ea^ gantvā anekappakāresu yāgubhattakhajjakesu  aṭṭhavidhapānesu ca yo yaṃ icchati, so taṃ khāditvā ca pivitvā ca  nānāvaṇṇāni khomasukhumāni vatthāni nivāsetvā sampattiṃ  anubhavitvā yesaṃ tādisāni atthi, te ohāya gacchanti. yesaṃ pana  natthi, te gahetvā gacchanti. hatthiassayānādīsupi nisīditvā  thokaṃ vicaritvā anatthikā ohāya, atthikā gahetvā gacchanti.  varasayanesu nipajjitvā sampattiṃ anubhavitvā anatthikā ohāya,  atthikā gahetvā gacchanti. itthīhipi saddhiṃ sampattiṃ anubhavitvā  anatthikā ohāya, atthikā gahetvā gacchanti.  sattavidharatanapasādhanāni ca pasādhetvāpi sampattiṃ anubhavitvā  anatthikā ohāya, atthikā gahetvā gacchanti. tampi dānaṃ uṭṭhāya  samuṭṭhāya dīyateva. jambudīpavāsikānaṃ aññaṃ kammaṃ natthi, rañño  dānaṃ paribhuñjantāva vicaranti. </p>
              <p>[03] 255^b^.^eb^ atha brāhmaṇagahapatikā cintesuṃ -- ``ayaṃ  rājā evarūpaṃ dānaṃ dadantopi `mayhaṃ taṇḍulādīni vā khīrādīni vā  dethā'ti na kiñci āharāpeti, na kho pana amhākaṃ -- `rājā  āharāpetī'ti tuṇhīmāsituṃ patirūpa''nti te bahuṃ sāpateyyaṃ saṃharitvā  rañño upanāmesuṃ. tasmā -- ``atha kho, ānanda,  brāhmaṇagahapatikā''tiādimāha. ^b^evaṃ samacintesu^eb^nti kasmā evaṃ  cintesuṃ? kassaci gharato appaṃ ābhataṃ, kassaci bahu. tasmiṃ  paṭisaṃhariyamāne ^a^V2.0199^ea^ -- ``kiṃ taveva gharato sundaraṃ ābhataṃ, na mayhaṃ  gharato, kiṃ taveva gharato bahu ^a^P2.0630^ea^, na mayha''nti evaṃ kalahasaddopi  uppajjeyya, so mā uppajjitthāti evaṃ samacintesuṃ. </p>
              <p>[03] 256^b^.^eb^ ^b^ehi tvaṃ sammā^eb^ti ehi tvaṃ vayassa.  ^b^dhammaṃ nāma pāsāda^eb^nti pāsādassa nāmaṃ āropetvāva āṇāpesi.  vissakammo pana kīva mahanto deva pāsādo hotūti paṭipucchitvā  dīghato yojanaṃ vitthārato aḍḍhayojanaṃ sabbaratanamayova hotūti  vuttepi `evaṃ hotu, bhaddaṃ tava vacana'nti tassa paṭissuṇitvā  dhammarājānaṃ sampaṭicchāpetvā māpesi. tattha ^b^evaṃ bhaddaṃ tavāti  kho ānandā^eb^ti evaṃ bhaddaṃ tava iti kho ānanda.  ^b^paṭissutvā^eb^ti sampaṭicchitvā, vatvāti attho.  ^b^tuṇhībhāvenā^eb^ti samaṇadhammapaṭipattikaraṇokāso ^a^M2.0223^ea^ me bhavissatīti  icchanto tuṇhībhāvena adhivāsesi. ^b^sāramayo^eb^ti  candanasāramayo. </p>
              <p>[03] 257^b^.^eb^ ^b^dvīhi vedikāhī^eb^ti ettha ekā vedikā  panassa uṇhīsamatthake ahosi, ekā heṭṭhā paricchedamatthake. </p>
              <p>[03] 258^b^.^eb^ ^b^duddikkho ahosī^eb^ti dūddikkho,  pabhāsampattiyā duddasoti attho. ^b^musatī^eb^ti harati phandāpeti  niccalabhāvena patiṭṭhātuṃ na deti. ^b^viddhe^eb^ti ubbiddhe, meghavigamena  dūrībhūteti attho. ^b^deve^eb^ti ākāse. </p>
              <p>[03] 259^b^.^eb^ ^b^māpesi kho^eb^ti ahaṃ imasmiṃ ṭhāne  pokkharaṇiṃ māpemi, tumhākaṃ gharāni bhindathāti na evaṃ kāretvā  māpesi. cittuppādavaseneva panassa bhūmiṃ bhinditvā tathārūpā  pokkharaṇī ahosi. ^b^te sabbakāmehī^eb^ti sabbehi  icchiticchitavatthūhi, samaṇe samaṇaparikkhārehi, brāhmaṇe  brāhmaṇaparikkhārehi santappesīti. </p>
              <p>[06] paṭhamabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> jhānasampattivaṇṇanā </h3n>
            <h4>
              <h4n> </h4n>
              <p>[03] 260^b^.^eb^ ^b^mahiddhiko^eb^ti cittuppādavaseneva  caturāsītipokkharaṇīsahassānaṃ nibbattisaṅkhātāya mahatiyā  ^a^V2.0200^ea^ iddhiyā  samannāgato. ^b^mahānubhāvo^eb^ti tesaṃyeva anubhavitabbānaṃ mahantatāya  mahānubhāvena samannāgato. ^b^seyyathida^eb^nti nipāto, tassa --  ``katamesaṃ tiṇṇa''nti attho. ^b^dānassā^eb^ti  sampattipariccāgassa. ^b^damassā^eb^ti āḷavakasutte paññā damoti  āgato. idha attānaṃ ^a^P2.0631^ea^ damentena kataṃ uposathakammaṃ.  ^b^saṃyamassā^eb^ti sīlassa. </p>
            </h4>
          </h3>
          <h3>
            <h3n> bodhisattapubbayogavaṇṇanā</h3n>
            <h4>
              <h4n> </h4n>
              <p>[03] idha ṭhatvā panassa pubbayogo veditabbo -- rājā kira pubbe  gahapatikule nibbatti. tena ca samayena dharamānakasseva  kassapabuddhassa sāsane eko thero araññe vāsaṃ vasati, bodhisatto  attano ^a^M2.0224^ea^ kammena araññaṃ paviṭṭho theraṃ disvā upasaṅkamitvā vanditvā  therassa nisajjanaṭṭhānacaṅkamanaṭṭhānāni oloketvā pucchi -- ``idheva,  bhante, ayyo vasatī''ti? āma, upāsakāti sutvā -- ``idheva  ayyassa paṇṇasālaṃ kātuṃ vaṭṭatī''ti cintetvā attano kammaṃ pahāya  dabbasambhāraṃ koṭṭetvā paṇṇasālaṃ katvā chādetvā bhittiyo mattikāya  limpitvā dvāraṃ yojetvā kaṭṭhattharaṇaṃ katvā -- ``karissati nu kho  paribhogaṃ, na karissatī''ti ekamantaṃ nisīdi. thero antogāmato  āgantvā paṇṇasālaṃ pavisitvā kaṭṭhattharaṇe nisīdi. upāsakopi  āgantvā vanditvā samīpe nisinno ``phāsukā, bhante,  paṇṇasālā''ti pucchi. phāsukā, bhaddamukha, pabbajitasāruppāti.  vasissatha, bhante, idhāti? āma, upāsakāti, so  adhivāsanākārena vasissatīti ñatvā nibaddhaṃ mayhaṃ gharadvāraṃ  āgantabbanti paṭijānāpetvā -- ``ekaṃ me, bhante, varaṃ dethā''ti  āha. atikkantavarā, upāsaka, pabbajitāti. bhante, yañca kappati,  yañca anavajjanti. vadehi upāsakāti. bhante, nibaddhavasanaṭṭhāne  nāma manussā maṅgale vā amaṅgale vā āgamanaṃ icchanti,  anāgacchantassa kujjhanti. tasmā aññaṃ nimantitaṭṭhānaṃ gantvāpi  mayhaṃ gharaṃ pavisitvāva bhattakiccaṃ niṭṭhāpetabbanti. thero adhivāsesi.</p>
              <p>[03] so paṇṇasālāya kaṭasāṭakaṃ pattharitvā mañcapīṭhaṃ paññapesi,  apassenaṃ nikkhipi, pādakathalikaṃ ṭhapesi, pokkharaṇiṃ khaṇi, caṅkamaṃ  katvā vālikaṃ okiri, mige āgantvā bhittiṃ ghaṃsitvā mattikaṃ  pātente disvā kaṇṭakavatiṃ parikkhipi. pokkharaṇiṃ otaritvā  udakaṃ āḷulikaṃ karonte disvā anto pāsāṇehi cinitvā bahi  kaṇṭakavatiṃ parikkhipitvā antovatipariyante tālapantiyo ropeti,  mahācaṅkame sammaṭṭhaṭṭhānaṃ āḷulente disvā caṅkamampi vatiyā  parikkhipitvā antovatipariyante tālapantiṃ ropesi. evaṃ ^a^P2.0632^ea^ āvāsaṃ  niṭṭhapetvā ^a^V2.0201^ea^ therassa ticīvaraṃ, piṇḍapātaṃ, osadhaṃ, paribhogabhājanaṃ,  ārakaṇṭakaṃ, pipphalikaṃ, nakhacchedanaṃ, sūciṃ, kattarayaṭṭhiṃ, upāhanaṃ,  udakatumbaṃ, chattaṃ, dīpakapallakaṃ, malaharaṇiṃ. parissāvanaṃ, dhamakaraṇaṃ,  pattaṃ, thālakaṃ, yaṃ vā panaññampi pabbajitānaṃ paribhogajātaṃ, sabbaṃ  adāsi. therassa bodhisattena adinnaparikkhāro nāma nāhosi.  so sīlāni rakkhanto uposathaṃ karonto yāvajīvaṃ ^a^M2.0225^ea^ theraṃ upaṭṭhahi.  thero tattheva vasanto arahattaṃ patvā parinibbāyi.</p>
              <p>[03] bodhisattopi yāvatāyukaṃ puññaṃ katvā devaloke nibbattitvā  tato cuto manussalokaṃ āgacchanto kusāvatiyā rājadhāniyā  nibbattitvā mahāsudassano rājā ahosi. </p>
              <p>[21] ``evaṃ nātimahantampi, puññaṃ āyatane kataṃ. </p>
              <p>[22] mahāvipākaṃ hotīti, kattabbaṃ taṃ vibhāvinā''..</p>
              <p>[03] ^b^mahāviyūha^eb^nti rajatamayaṃ mahākūṭāgāraṃ. tattha  vasitukāmo hutvā agamāsi, ^b^ettāvatā kāmavitakkā^eb^ti  kāmavitakka tayā ettāvatā nivattitabbaṃ, ito paraṃ tuyhaṃ abhūmi, idaṃ  ^b^jhānāgāraṃ^eb^ nāma, nayidaṃ tayā saddhiṃ vasanaṭṭhānanti evaṃ tayo  vitakke kūṭāgāradvāreyeva nivattesi. </p>
              <p>[03] 261^b^.^eb^ ^b^paṭhamajjhāna^eb^ntiādīsu visuṃ  ^b^kasiṇaparikammakiccaṃ^eb^ nāma natthi. nīlakasiṇena atthe sati  nīlamaṇiṃ, pītakasiṇena atthe sati suvaṇṇaṃ, lohitakasiṇena atthe  sati rattamaṇiṃ, odātakasiṇena atthe sati rajatanti  olokitaolokitaṭṭhāne kasiṇameva paññāyati. </p>
              <p>[03] 262^b^.^eb^ ^b^mettāsahagatenā^eb^tiādīsu yaṃ vattabbaṃ, taṃ  sabbampi visuddhimagge vuttameva. iti pāḷiyaṃ cattāri jhānāni,  cattāri appamaññāneva vuttāni. mahāpuriso pana sabbāpi aṭṭha  samāpattiyo, pañca abhiññāyo ca nibbattetvā  anulomapaṭilomādivasena cuddasahākārehi samāpattiyo pavisanto  madhupaṭalaṃ paviṭṭhabhamaro madhurasena viya samāpattisukheneva yāpeti. </p>
            </h4>
          </h3>
          <h3>
            <h3n> caturāsītinagarasahassādivaṇṇanā </h3n>
            <h4>
              <h4n> </h4n>
              <p>[03] 263^b^.^eb^ ^b^kusāvatīrājadhānippamukhānī^eb^ti ^a^V2.0202^ea^ kusāvatī  rājadhānī tesaṃ nagarānaṃ pamukhā sabbaseṭṭhāti attho.  ^b^bhattābhihāro^eb^ti ^a^P2.0633^ea^ abhiharitabbabhattaṃ. </p>
              <p>[03] 264^b^.^eb^ ^b^vassasatassa^eb^ ^a^M2.0226^ea^ ^b^vassasatassā^eb^ti kasmā evaṃ  cintesi? tesaṃ saddena ukkaṇṭhitvā, ``samāpannassa saddo  kaṇṭako''ti (a0 ni0  10.72) hi vuttaṃ. tasmā saddena  ukkaṇṭhito mahāpuriso. atha kasmā mā āgacchantūti na vadati?  idāni rājā na passatīti nibaddhavattaṃ na labhissanti, taṃ tesaṃ mā  uppajjitthāti na vadati. </p>
            </h4>
          </h3>
          <h3>
            <h3n> subhaddādeviupasaṅkamanavaṇṇanā </h3n>
            <h4>
              <h4n> </h4n>
              <p>[03] 265^b^.^eb^ ^b^etadahosī^eb^ti kadā etaṃ ahosi. rañño  kālaṅkiriyadivase. tadā kira devatā cintesuṃ -- ``rājā  anāthakālaṅkiriyaṃ mā karotu, orodhehi bahūhi dhītūhi puttehi  parivāritova karotū''ti. atha deviṃ āvaṭṭetvā tassā evaṃ cittaṃ  uppādesuṃ. ^b^pītāni vatthānī^eb^ti tāni kira pakatiyā rañño  manāpāni, tasmā tāni pārupathāti āha. ^b^ettheva devi  tiṭṭhā^eb^ti devi imaṃ jhānāgāraṃ nāma tumhehi saddhiṃ vasanaṭṭhānaṃ na  hoti, jhānarativindanaṭṭhānaṃ mama, mā idha pāvisīti. </p>
              <p>[03] 266^b^.^eb^ ^b^etadahosī^eb^ti loke sattā nāma  maraṇāsannakāle ativiya virocanti, tenassa rañño  vippasannaindriyabhāvaṃ disvā evaṃ ahosi, tato mā rañño  kālaṅkiriyā ahosīti tassa kālaṅkiriyaṃ anicchamānā sampati  guṇamassa kathayitvā tiṭṭhamānākāraṃ karissāmīti cintetvā  ^b^imāni te devā^eb^tiādimāha. tattha ^b^chandaṃ janehī^eb^ti pemaṃ  uppādehi, ratiṃ karohi. ^b^jīvite apekkha^eb^nti jīvite  sāpekkhaṃ, ālayaṃ, taṇhaṃ karohīti attho. </p>
              <p>[01] ^b^evaṃ kho maṃ tvaṃ devī^eb^ti ``mayaṃ kho, deva,  itthiyo nāma pabbajitānaṃ upacārakathaṃ na jānāma, kathaṃ vadāma  mahārājā''ti rājānaṃ ``pabbajito aya''nti maññamānāya deviyā  vutte -- ``evaṃ kho maṃ, tvaṃ devi, samudācarāhī''tiādimāha.  ^b^garahitā^eb^ti buddhehi paccekabuddhehi sāvakehi aññehi ca paṇḍitehi  bahussutehi garahitā. kiṃ kāraṇā? sāpekkhakālakiriyā  ^a^V2.0203^ea^ hi  attanoyeva gehe  yakkhakukkurājagoṇamahiṃsamūsikakukkuṭaūkāmaṅgulādibhāvena  nibbattanakāraṇaṃ hoti. </p>
              <p>[03] 268^b^.^eb^ ^b^atha^eb^ ^a^M2.0227^ea^ ^b^kho, ānanda, subhaddā devī assūni  puñchitvā^eb^ti devī ekamantaṃ gantvā roditvā kanditvā assūni  puñchitvā etadavoca. </p>
            </h4>
          </h3>
          <h3>
            <h3n> brahmalokūpagamavaṇṇanā </h3n>
            <h4>
              <h4n> </h4n>
              <p>[03] 269^b^.^eb^ ^b^gahapatissa vā^eb^ti kasmā ^a^P2.0634^ea^ āha? tesaṃ  kira soṇaseṭṭhiputtādīnaṃ viya mahatī sampatti hoti, soṇassa kira  seṭṭhiputtassa ekā bhattapāti dve satasahassāni agghati. iti tesaṃ  tādisaṃ bhattaṃ bhuttānaṃ muhuttaṃ bhattasammado bhattamucchā bhattakilamatho  hoti. </p>
              <p>[03] 271^b^.^eb^ ^b^yaṃ tena samayena ajjhāvasāmī^eb^ti yattha  vasāmi, taṃ ekaṃyeva nagaraṃ hoti, avasesesu puttadhītādayo ceva  dāsamanussā ca vasiṃsu. pāsādakūṭāgāresupi eseva nayo.  pallaṅkādīsupi ekaṃyeva pallaṅkaṃ paribhuñjati, sesā puttādīnaṃ paribhogā  honti. itthīsupi ekāva paccupaṭṭhāti, sesā parivāramattā honti,  ^b^paridahāmī^eb^ti ekameva dussayugaṃ nivāsemi, sesāni parivāretvā  vicarantānaṃ asītisahassādhikānaṃ soḷasannaṃ purisasatasahassānaṃ  honti. ^b^bhuñjāmī^eb^ti paramappamāṇena nāḷikodanamattaṃ bhuñjāmi,  sesaṃ parivāretvā vicarantānaṃ cattālīsasahassādhikānaṃ aṭṭhannaṃ  purisasatasahassānaṃ hotīti dasseti. ekathālipāko hi dasannaṃ  janānaṃ pahoti.</p>
              <p>[03] etāni pana caturāsīti nagarasahassāni ceva pāsādasahassāni  ca kūṭāgārasahassāni ca ekissāyeva paṇṇasālāya nissandena  nibbattāni. caturāsīti pallaṅkasahassāni nipajjanatthāya  dinnamañcakassa nissandena nibbattāni. caturāsīti hatthisahassāni  assasahassāni rathasahassāni nisīdanatthāya dinnapīṭhassa nissandena  nibbattāni. caturāsīti maṇisahassāni ekadīpassa nissandena  nibbattāni. caturāsīti pokkharaṇīsahassāni ekapokkharaṇiyā  nissandena nibbattāni. caturāsīti itthisahassāni puttasahassāni  gahapatisahassāni paribhogabhājanapattathālaka dhamakaraṇa parissāvana  ārakaṇṭaka pipphalaka nakhacchedana kuñcikakaṇṇamalaharaṇī  pādakathalika upāhana chatta kattarayaṭṭhidānassa nissandena nibbattāni.  caturāsīti dhenusahassāni gorasadānassa nissandena nibbattāni.  caturāsīti vatthakoṭisahassāni ^a^V2.0204^ea^ nivāsanapārupanadānassa nissandena  nibbattāni ^a^M2.0228^ea^. caturāsīti thālipākasahassāni bhojanadānassa  nissandena nibbattānīti veditabbāni. </p>
              <p>[03] 272^b^.^eb^ evaṃ bhagavā mahāsudassanassa sampattiṃ ādito  paṭṭhāya vitthārena kathetvā sabbaṃ taṃ dārakānaṃ paṃsvāgārakīḷanaṃ  ^a^P2.0635^ea^ viya dassento parinibbānamañcake nipannova ^b^passānandā^eb^tiādimāha.  tattha ^b^vipariṇatā^eb^ti pakativijahanena nibbutapadīpo viya  apaññattikabhāvaṃ gatā. ^b^evaṃ aniccā kho, ānanda,  saṅkhārā^eb^ti evaṃ hutvā abhāvaṭṭhena aniccā.</p>
              <p>[03] ettāvatā bhagavā yathā nāma puriso satahatthubbedhe campakarukkhe  nisseṇiṃ bandhitvā abhiruhitvā campakapupphaṃ ādāya nisseṇiṃ  muñcanto otareyya, evameva nisseṇiṃ bandhanto viya  anekavassakoṭisatasahassubbedhaṃ mahāsudassanasampattiṃ āruyha  sampattimatthake ṭhitaṃ aniccalakkhaṇaṃ ādāya nisseṇiṃ muñcanto viya  otiṇṇo. teneva pubbe vasabharājā dīghabhāṇakattherānaṃ lohapāsādassa  pācīnapasse ambalaṭṭhikāyaṃ imaṃ suttaṃ sajjhāyantānaṃ sutvā -- ``kiṃ,  bho, mayhaṃ ayyakena ettha vuttaṃ, attano khāditapītaṭṭhāne sampattimeva  kathetī''ti cintento -- ``evaṃ aniccā kho, ānanda,  saṅkhārā''ti vuttakāle ``imaṃ, bho, disvā pañcahi cakkhūhi  cakkhumatā evaṃ vutta''nti vāmahatthaṃ samiñjitvā dakkhiṇahatthena  apphoṭetvā -- ``sādhu sādhū''ti tuṭṭhahadayo sādhukāraṃ adāsi.</p>
              <p>[03] ^b^evaṃ addhuvā^eb^ti evaṃ udakapupphuḷādayo viya  dhuvabhāvavirahitā. ^b^evaṃ anassāsikā^eb^ti evaṃ supinake  pītapānīyaṃ viya anulittacandanaṃ viya ca assāsavirahitā.</p>
              <p>[03] ^b^sarīraṃ nikkhipeyyā^eb^ti sarīraṃ chaḍḍeyya. idāni  aññassa sarīrassa nikkhepo vā paṭijagganaṃ vā natthi  kilesapahīnattā, ānanda, tathāgatassāti vadati. idaṃ pana vatvā  puna theraṃ āmantesi, cakkavattino ānubhāvo nāma rañño pabbajitassa  sattame divase antaradhāyati. mahāsudassanassa pana kālaṅkiriyato  sattameva divase sattaratanapākārā sattaratanatālā caturāsīti  pokkharaṇīsahassāni dhammapāsādo dhammapokkharaṇī cakkaratananti  sabbametaṃ antaradhāyīti. hatthiādīsu pana ayaṃ dhammatā khīṇāyukā  saheva kālaṅkaronti. āyusese ^a^M2.0229^ea^ sati hatthiratanaṃ uposathakulaṃ  gacchati, assaratanaṃ valāhakakulaṃ, maṇiratanaṃ vepullapabbatameva  ^a^V2.0205^ea^ gacchati.  itthiratanassa ^a^P2.0636^ea^ ānubhāvo antaradhāyati. gahapatiratanassa cakkhu  pākatikameva hoti. pariṇāyakaratanassa veyyattiyaṃ nassati.</p>
              <p>[03] ^b^idamavoca bhagavā^eb^ti idaṃ pāḷiyaṃ āruḷhañca anāruḷhañca  sabbaṃ bhagavā avoca. sesaṃ uttānatthamevāti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahāsudassanasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. janavasabhasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nātikiyādibyākaraṇavaṇṇanā </h3n>
            <h4>
              <h4n> </h4n>
              <p>[03] 273-275^b^.^eb^ ^b^evaṃ^eb^ ^a^V2.0206^ea^ ^a^M2.0230^ea^ ^a^P2.0637^ea^  ^b^me suta^eb^nti janavasabhasuttaṃ. tatrāyaṃ  anuttānapadavaṇṇanā -- ^b^parito parito janapadesū^eb^ti samantā  samantā janapadesu. ^b^paricārake^eb^ti buddhadhammasaṅghānaṃ paricārake.  ^b^upapattīsū^eb^ti ñāṇagatipuññānaṃ upapattīsu.  ^b^kāsikosalesū^eb^ti kāsīsu ca kosalesu ca, kāsiraṭṭhe ca  kosalaraṭṭhe cāti attho. esa nayo sabbattha.  aṅgamagadhayonakakambojāssakāvantiraṭṭhesu pana chasu na byākaroti.  imesaṃ pana soḷasannaṃ mahājanapadānaṃ purimesu dasasuyeva byākaroti.  ^b^nātikiyā^eb^ti nātikagāmavāsino.</p>
              <p>[03] ^b^tenā^eb^ti tena anāgāmiādibhāvena. ^b^sutvā^eb^ti  sabbaññutaññāṇena paricchinditvā byākarontassa bhagavato  pañhābyākaraṇaṃ sutvā tesaṃ anāgāmiādīsu niṭṭhaṅgatā hutvā. tena  anāgāmiādibhāvena attamanā ahesuṃ. aṭṭhakathāyaṃ pana ^b^tenā^eb^ti  te nātikiyāti vuttaṃ. etasmiṃ atthe na-kāro nipātamattaṃ hoti. </p>
            </h4>
          </h3>
          <h3>
            <h3n> ānandaparikathāvaṇṇanā </h3n>
            <h4>
              <h4n> </h4n>
              <p>[03] 277^b^.^eb^ ^b^bhagavantaṃ kittayamānarūpo^eb^ti aho buddho,  aho dhammo, aho saṅgho; aho dhammo svākkhātoti evaṃ  kittayantova kālamakāsi. ^b^bahujano pasīdeyyā^eb^ti amhākaṃ  pitā mātā bhātā bhaginī putto dhītā sahāyako, tena amhehi saddhiṃ  ekato bhuttā, ekato sayitā, tassa idañcidañca manāpaṃ akarimha,  so kira anāgāmī sakadāgāmī sotāpanno; aho sādhu, aho suṭṭhūti  evaṃ bahujano pasādaṃ āpajjeyya. </p>
              <p>[03] 278^b^.^eb^ ^b^gati^eb^nti ^a^V2.0207^ea^ ñāṇagatiṃ.  ^b^abhisamparāya^eb^nti ñāṇābhisamparāyameva. ^b^addasā kho^eb^ti  kittake jane addasa? catuvīsatisatasahassāni. </p>
              <p>[03] 279^b^.^eb^ ^b^upasantapadisso^eb^ti ^a^M2.0231^ea^ upasantadassano.  ^b^bhātirivā^eb^ti ^a^P2.0638^ea^ ativiya bhāti, ativiya virocati.  ^b^indriyāna^eb^nti manacchaṭṭhānaṃ indriyānaṃ. ^b^addasaṃ kho ahaṃ  ānandā^eb^ti neva dasa, na vīsati, na sataṃ, na sahassaṃ,  anūnādhikāni catuvīsatisatasahassāni addasanti āha. </p>
            </h4>
          </h3>
          <h3>
            <h3n> janavasabhayakkhavaṇṇanā </h3n>
            <h4>
              <h4n> </h4n>
              <p>[03] 280^b^.^eb^ disvā pana me ettako jano maṃ nissāya  dukkhā pamuttoti balavasomanassaṃ uppajji, cittaṃ pasīdi, cittassa  pasannattā cittasamuṭṭhānaṃ lohitaṃ pasīdi, lohitassa pasannattā  manacchaṭṭhāni indriyāni pasīdiṃsūti sabbamidaṃ vatvā ^b^atha kho  ānandā^eb^tiādimāha. tattha yasmā so bhagavato dhammakathaṃ sutvā  dasasahassādhikassa janasatasahassassa jeṭṭhako hutvā sotāpanno jāto,  tasmā ^b^janavasabho^eb^tissa nāmaṃ ahosi.</p>
              <p>[03] ^b^ito sattā^eb^ti ito devalokā cavitvā satta. ^b^tato  sattā^eb^ti tato manussalokā cavitvā satta. ^b^saṃsārāni  catuddasā^eb^ti sabbāpi catuddasakhandhapaṭipāṭiyo.  ^b^nivāsamabhijānāmī^eb^ti jātivasena nivāsaṃ jānāmi. ^b^yattha  me vusitaṃ pure^eb^ti yattha devesu ca vessavaṇassa sahabyataṃ upagatena  manussesu ca rājabhūtena ito attabhāvato pureyeva mayā vusitaṃ. pure  evaṃ vusitattā eva ca idāni sotāpanno hutvā tīsu vatthūsu bahuṃ  puññaṃ katvā tassānubhāvena upari nibbattituṃ samatthopi dīgharattaṃ  vusitaṭṭhāne nikantiyā balavatāya ettheva nibbatto. </p>
              <p>[03] 281^b^.^eb^ ^b^āsā ca pana me santiṭṭhatī^eb^ti imināhaṃ  sotāpannoti na suttappamattova hutvā kālaṃ vītināmesiṃ.  sakadāgāmimaggatthāya pana me vipassanā āraddhā. ajjeva  ajjeva paṭivijjhissāmīti evaṃ saussāho viharāmīti dasseti.  ^b^yadagge^eb^ti laṭṭhivanuyyāne paṭhamadassane sotāpannadivasaṃ sandhāya  vadati. ^b^tadagge ahaṃ, bhante, dīgharattaṃ avinipāto avinipātaṃ  sañjānāmī^eb^ti taṃdivasaṃ ādiṃ katvā, ahaṃ, bhante, purimaṃ  catuddasāttabhāvasaṅkhātaṃ dīgharattaṃ avinipāto laṭṭhivanuyyāne  sotāpattimaggavasena adhigataṃ avinipātadhammataṃ sañjānāmīti attho.  ^b^anacchariya^eb^nti ^a^M2.0232^ea^ anuacchariyaṃ. cintayamānaṃ punappunaṃ  acchariyamevidaṃ yaṃ kenacideva karaṇīyena gacchanto bhagavantaṃ  antarāmagge addasaṃ. idampi acchariyaṃ ^a^P2.0639^ea^ yañca vessavaṇassa  ^a^V2.0208^ea^ mahārājassa sayaṃparisāya bhāsato bhagavato diṭṭhasadisameva sammukhā  sutaṃ. ^b^dve paccayā^eb^ti antarāmagge diṭṭhabhāvo ca vessavaṇassa  sammukhā sutaṃ ārocetukāmatā ca. </p>
            </h4>
          </h3>
          <h3>
            <h3n> devasabhāvaṇṇanā </h3n>
            <h4>
              <h4n> </h4n>
              <p>[03] 282^b^.^eb^ ^b^sannipatitā^eb^ti kasmā sannipatitā? te  kira catūhi kāraṇehi sannipatanti. vassūpanāyikasaṅgahatthaṃ,  pavāraṇāsaṅgahatthaṃ, dhammasavanatthaṃ, pāricchattakakīḷānubhavanatthanti.  tattha sve vassūpanāyikāti āsāḷhīpuṇṇamāya dvīsu devalokesu devā  sudhammāya devasabhāya sannipatitvā mantenti asukavihāre eko bhikkhu  vassūpagato, asukavihāre dve tayo cattāro pañca dasa vīsati tiṃsaṃ  cattālīsaṃ paññāsaṃ sataṃ sahassaṃ bhikkhū vassūpagatā, etthettha ṭhāne  ayyānaṃ ārakkhaṃ susaṃvihitaṃ karothāti evaṃ vassūpanāyikasaṅgaho  kato hoti.</p>
              <p>[03] tadāpi eteneva kāraṇena sannipatitā. ^b^idaṃ tesaṃ hoti  āsanasmi^eb^nti idaṃ tesaṃ catunnaṃ mahārājānaṃ āsanaṃ hoti. evaṃ  tesu nisinnesu atha pacchā amhākaṃ āsanaṃ hoti.</p>
              <p>[03] ^b^yenatthenā^eb^ti yena vassūpanāyikatthena. ^b^taṃ atthaṃ  cintayitvā taṃ atthaṃ mantayitvā^eb^ti taṃ araññavāsino  bhikkhusaṅghassa ārakkhatthaṃ cintayitvā. etthettha  vuṭṭhabhikkhusaṅghassa ārakkhaṃ saṃvidahathāti catūhi mahārājehi saddhiṃ  mantetvā. ^b^vuttavacanāpi ta^eb^nti tettiṃsa devaputtā vadanti,  mahārājāno ^b^vuttavacanā^eb^ nāma. tathā tettiṃsa devaputtā  paccānusāsanti, itare ^b^paccānusiṭṭhavacanā^eb^ nāma. padadvayepi pana  tanti nipātamattameva. ^b^avipakkantā^eb^ti agatā. </p>
              <p>[03] 283^b^.^eb^ ^b^uḷāro^eb^ti vipulo mahā.  ^b^devānubhāva^eb^nti yā sā sabbadevatānaṃ vatthālaṅkāravimānasarīrānaṃ  pabhā dvādasa yojanāni pharati. mahāpuññānaṃ pana sarīrappabhā  yojanasataṃ pharati. taṃ devānubhāvaṃ atikkamitvā.</p>
              <p>[03] ^b^brahmuno^eb^ ^a^M2.0233^ea^ ^b^hetaṃ pubbanimitta^eb^nti yathā sūriyassa udayato etaṃ  pubbaṅgamaṃ etaṃ pubbanimittaṃ yadidaṃ aruṇuggaṃ, evameva brahmunopi etaṃ --  ``pubbanimitta''nti dīpeti. </p>
            </h4>
          </h3>
          <h3>
            <h3n> sanaṅkumārakathāvaṇṇanā </h3n>
            <h4>
              <h4n> </h4n>
              <p>[03] 284^b^.^eb^ ^b^anabhisambhavanīyo^eb^ti ^a^V2.0209^ea^  ^a^P2.0640^ea^ apattabbo, na taṃ  devā tāvatiṃsā passantīti attho. ^b^cakkhupathasmi^eb^nti  cakkhupasāde āpāthe vā. so devānaṃ cakkhussa āpāthe sambhavanīyo  pattabbo na hoti, na abhibhavatīti vuttaṃ hoti. heṭṭhā heṭṭhā hi  devatā uparūpari devānaṃ oḷārikaṃ katvā māpitameva attabhāvaṃ passituṃ  sakkonti, ^b^vedapaṭilābha^eb^nti tuṭṭhipaṭilābhaṃ. ^b^adhunābhisitto  rajjenā^eb^ti sampati abhisitto rajjena. ayaṃ panattho  duṭṭhagāmaṇiabhayavatthunā dīpetabbo --</p>
              <p>[03] so kira dvattiṃsa damiḷarājāno vijitvā anurādhapure  pattābhiseko tuṭṭhasomanassena māsaṃ niddaṃ na labhi, tato -- ``niddaṃ  na labhāmi, bhante''ti bhikkhusaṅghassa ācikkhi. tena hi,  mahārāja, ajja uposathaṃ adhiṭṭhāhīti. so ca uposathaṃ adhiṭṭhāsi.  saṅgho gantvā -- ``cittayamakaṃ sajjhāyathā''ti aṭṭha  ābhidhammikabhikkhū pesesi. te gantvā -- ``nipajja tvaṃ,  mahārājā,''ti vatvā sajjhāyaṃ ārabhiṃsu. rājā sajjhāyaṃ suṇantova  niddaṃ okkami. therā -- rājānaṃ mā pabodhayitthāti pakkamiṃsu.  rājā dutiyadivase sūriyuggamane pabujjhitvā there apassanto --  ``kuhiṃ ayyā''ti pucchi. tumhākaṃ niddokkamanabhāvaṃ ñatvā gatāti.  natthi, bho, mayhaṃ ayyakassa dārakānaṃ ajānanakabhesajjaṃ nāma, yāva  niddābhesajjampi jānanti yevāti āha.</p>
              <p>[03] ^b^pañcasikho^eb^ti pañcasikhagandhabbasadiso hutvā.  pañcasikhagandhabbadevaputtassa kira sabbadevatā attabhāvaṃ mamāyanti.  tasmā brahmāpi tādisaṃyeva attabhāvaṃ nimminitvā pāturahosi.  ^b^pallaṅkena nisīdī^eb^ti pallaṅkaṃ ābhujitvā nisīdi.</p>
              <p>[03] ^b^vissaṭṭho^eb^ti sumutto apalibuddho. ^b^viññeyyo^eb^ti  atthaviññāpano. ^b^mañjū^eb^ti madhuro mudu. ^b^savanīyo^eb^ti  sotabbayuttako kaṇṇasukho. ^b^bindū^eb^ti ^a^M2.0234^ea^ ekagghano.  ^b^avisārī^eb^ti suvisado avippakiṇṇo. ^b^gambhīro^eb^ti  nābhimūlato paṭṭhāya gambhīrasamuṭṭhito, na  jivhādantaoṭṭhatālumattappahārasamuṭṭhito. evaṃ samuṭṭhito hi amadhuro ca  hoti, na ca dūraṃ sāveti. ^b^ninnādī^eb^ti ^a^P2.0641^ea^ mahāmeghamudiṅgasaddo  viya ninnādayutto. apicettha pacchimaṃ pacchimaṃ padaṃ purimassa  purimassa atthoyevāti veditabbo. ^b^yathāparisa^eb^nti yattakā  parisā, tattakameva viññāpeti. anto parisāyaṃ yevassa saddo  samparivattati, na bahiddhā vidhāvati. ^b^ye hi kecī^eb^ti  ^a^V2.0210^ea^ ādi  bahujanahitāya paṭipannabhāvadassanatthaṃ vadati. ^b^saraṇaṃ gatā^eb^ti na  yathā vā tathā vā saraṇaṃ gate sandhāya vadati.  nibbematikagahitasaraṇe pana sandhāya vadati. ^b^gandhabbakāyaṃ  paripūrentī^eb^ti gandhabbadevagaṇaṃ paripūrenti. iti amhākaṃ satthu  loke uppannakālato paṭṭhāya cha devalokādīsu piṭṭhaṃ koṭṭetvā  pūritanāḷi viya saravananaḷavanaṃ viya ca nirantaraṃ jātaparisāti  āha. </p>
            </h4>
          </h3>
          <h3>
            <h3n> bhāvitaiddhipādavaṇṇanā </h3n>
            <h4>
              <h4n> </h4n>
              <p>[03] 287^b^.^eb^ ^b^yāvasupaññattā cime tena bhagavatā^eb^ti tena  mayhaṃ satthārā bhagavatā yāva supaññattā yāva sukathitā.  ^b^iddhipādā^eb^ti ettha ijjhanaṭṭhena iddhi, patiṭṭhānaṭṭhena pādāti  veditabbā. ^b^iddhipahutāyā^eb^ti iddhipahonakatāya.  ^b^iddhivisavitāyā^eb^ti iddhivipajjanabhāvāya, punappunaṃ āsevanavasena  ciṇṇavasitāyāti vuttaṃ hoti. ^b^iddhivikubbanatāyā^eb^ti  iddhivikubbanabhāvāya, nānappakārato katvā dassanatthāya.  ^b^chandasamādhippadhānasaṅkhārasamannāgata^eb^ntiādīsu chandahetuko  chandādhiko vā samādhi chandasamādhi, kattukamyatāchandaṃ adhipatiṃ  karitvā paṭiladdhasamādhissetaṃ adhivacanaṃ. padhānabhūtā saṅkhārā  padhānasaṅkhārā. catukiccasādhakassa sammappadhānavīriyassetaṃ  adhivacanaṃ. ^b^samannāgata^eb^nti chandasamādhinā ca padhānasaṅkhārena  ca upetaṃ. ^b^iddhipāda^eb^nti nipphattipariyāyena ijjhanaṭṭhena vā,  ijjhanti etāya sattā iddhā vuddhā ukkaṃsagatā hontīti iminā vā  pariyāyena ^b^iddhī^eb^ti saṅkhyaṃ gatānaṃ abhiññācittasampayuttānaṃ  chandasamādhipadhānasaṅkhārānaṃ adhiṭṭhānaṭṭhena pādabhūto  sesacittacetasikarāsīti attho. vuttañhetaṃ -- ``iddhipādoti  tathābhūtassa vedanākkhandho, saññākkhandho, saṅkhārakkhandho  viññāṇakkhandho''ti (vibha0 434). iminā ^a^M2.0235^ea^ nayena sesesupi  attho veditabbo. yatheva ^a^P2.0642^ea^ hi chandaṃ adhipatiṃ karitvā  paṭiladdhasamādhi chandasamādhīti vutto, evaṃ vīriyaṃ, cittaṃ, vīmaṃsaṃ  adhipatiṃ karitvā paṭiladdhasamādhi vīmaṃsāsamādhīti vuccati. apica  upacārajjhānaṃ pādo, paṭhamajjhānaṃ iddhi. saupacāraṃ paṭhamajjhānaṃ  pādo, dutiyajjhānaṃ iddhīti evaṃ pubbabhāge pādo, aparabhāge iddhīti  evamettha attho veditabbo. vitthārena iddhipādakathā  ^b^visuddhimagge^eb^ ca ^b^vibhaṅgaṭṭhakathāya^eb^ ca vuttā.</p>
              <p>[03] keci pana ``nipphannā iddhi. anipphanno iddhipādo''ti  vadanti, tesaṃ vādamaddanatthāya abhidhamme ^b^uttaracūḷikavāro^eb^ nāma  ābhato -- ``cattāro iddhipādā chandiddhipādo, vīriyiddhipādo,  cittiddhipādo, vīmaṃsiddhipādo. tattha katamo chandiddhipādo? idha  bhikkhu yasmiṃ ^a^V2.0211^ea^ samaye lokuttaraṃ jhānaṃ bhāveti niyyānikaṃ apacayagāmiṃ  diṭṭhigatānaṃ pahānāya paṭhamāya bhūmiyā pattiyā vivicceva kāmehi paṭhamaṃ  jhānaṃ upasampajja viharati dukkhāpaṭipadaṃ dandhābhiññaṃ. yo tasmiṃ  samaye chando chandikatā kattukamyatā kusalo dhammacchando, ayaṃ  vuccati chandiddhipādo, avasesā dhammā chandiddhipādasampayuttā''ti  (vibha0 458). ime pana lokuttaravaseneva āgatā. tattha  raṭṭhapālatthero chandaṃ dhuraṃ katvā lokuttaraṃ dhammaṃ nibbattesi.  soṇatthero vīriyaṃ dhuraṃ katvā, sambhūtatthero cittaṃ dhuraṃ katvā,  āyasmā mogharājā vīmaṃsaṃ dhuraṃ katvāti.</p>
              <p>[03] tattha yathā catūsu amaccaputtesu ṭhānantaraṃ patthetvā rājānaṃ  upanissāya viharantesu eko upaṭṭhāne chandajāto rañño ajjhāsayañca  ruciñca ñatvā divā ca ratto ca upaṭṭhahanto rājānaṃ ārādhetvā  ṭhānantaraṃ pāpuṇi. yathā so, evaṃ chandadhurena lokuttaradhammanibbattako  veditabbo.</p>
              <p>[03] eko pana -- ``divase divase upaṭṭhātuṃ ko sakkoti, uppanne  kicce parakkamena ārādhessāmī''ti kupite paccante raññā pahito  parakkamena sattumaddanaṃ katvā ṭhānantaraṃ pāpuṇi. yathā so, evaṃ  vīriyadhurena lokuttaradhammanibbattako veditabbo.</p>
              <p>[03] eko ^a^M2.0236^ea^ -- ``divase divase upaṭṭhānampi urena  sattisarapaṭicchannampi ^a^P2.0643^ea^ bhāroyeva, mantabalena ārādhessāmī''ti  khattavijjāya kataparicayattā mantasaṃvidhānena rājānaṃ ārādhetvā  ṭhānantaraṃ pāpuṇāti. yathā so, evaṃ cittadhurena  lokuttaradhammanibbattako veditabbo.</p>
              <p>[03] aparo -- ``kiṃ imehi upaṭṭhānādīhi, rājāno nāma  jātisampannassa ṭhānantaraṃ denti, tādisassa dento mayhaṃ dassatī''ti  jātisampattimeva nissāya ṭhānantaraṃ pāpuṇi, yathā so, evaṃ  suparisuddhaṃ vīmaṃsaṃ nissāya vīmaṃsadhurena lokuttaradhammanibbattako  veditabbo.</p>
              <p>[03] ^b^anekavihita^eb^nti anekavidhaṃ. ^b^iddhividha^eb^nti  iddhikoṭṭhāsaṃ. </p>
            </h4>
          </h3>
          <h3>
            <h3n> tividhaokāsādhigamavaṇṇanā </h3n>
            <h4>
              <h4n> </h4n>
              <p>[03] 288^b^.^eb^ ^b^sukhassādhigamāyā^eb^ti jhānasukhassa  maggasukhassa phalasukhassa ca adhigamāya. ^b^saṃsaṭṭho^eb^ti ^a^V2.0212^ea^  sampayuttacitto. ^b^ariyadhamma^eb^nti ariyena bhagavatā buddhena desitaṃ  dhammaṃ. ^b^suṇātī^eb^ti satthu sammukhā bhikkhubhikkhunīādīhi vā  desiyamānaṃ suṇāti. ^b^yoniso manasikarotī^eb^ti upāyato  pathato kāraṇato `anicca'ntiādivasena manasi karoti.  ^b^``yoniso manasikāro^eb^ nāma upāyamanasikāro  pathamanasikāro, anicce aniccanti dukkhe dukkhanti anattani  anattāti asubhe asubhanti saccānulomikena vā cittassa āvaṭṭanā  anvāvaṭṭanā ābhogo samannāhāro manasikāro, ayaṃ vuccati  yonisomanasikāro''ti. evaṃ vutte yonisomanasikāre kammaṃ  ārabhatīti attho. ^b^asaṃsaṭṭho^eb^ti vatthukāmehipi kilesakāmehipi  asaṃsaṭṭho viharati. ^b^uppajjati sukha^eb^nti uppajjati  paṭhamajjhānasukhaṃ. ^b^sukhā bhiyyo somanassa^eb^nti samāpattito  vuṭṭhitassa jhānasukhapaccayā aparāparaṃ somanassaṃ uppajjati.  ^b^pamudā^eb^ti tuṭṭhākārato dubbalapīti. ^b^pāmojja^eb^nti balavataraṃ  pītisomanassaṃ. ^b^paṭhamo okāsādhigamo^eb^ti paṭhamajjhānaṃ  pañcanīvaraṇāni vikkhambhetvā attano okāsaṃ gahetvā tiṭṭhati, tasmā  ``paṭhamo okāsādhigamo''ti vuttaṃ.</p>
              <p>[03] ^b^oḷārikā^eb^ti ^a^M2.0237^ea^ ettha kāyavacīsaṅkhārā tāva oḷārikā  hontu, cittasaṅkhārā kathaṃ oḷārikāti? appahīnattā.  kāyasaṅkhārā hi catutthajjhānena pahīyanti, vacīsaṅkhārā  dutiyajjhānena, cittasaṅkhārā nirodhasamāpattiyā. iti  kāyavacīsaṅkhāresu pahīnesupi te tiṭṭhantiyevāti pahīne upādāya  ^a^P2.0644^ea^ appahīnattā oḷārikā nāma jātā. ^b^sukha^eb^nti nirodhā  vuṭṭhahantassa uppannaṃ catutthajjhānikaphalasamāpattisukhaṃ. ^b^sukhā  bhiyyo somanassa^eb^ti phalasamāpattito vuṭṭhitassa aparāparaṃ somanassaṃ.  ^b^dutiyo okāsādhigamo^eb^ti catutthajjhānaṃ sukhaṃ dukkhaṃ  vikkhambhetvā attano okāsaṃ gahetvā tiṭṭhati, tasmā ``dutiyo  okāsādhigamo''ti vuttaṃ. dutiyatatiyajjhānāni panettha catutthe  gahite gahitāneva hontīti visuṃ na vuttānīti.</p>
              <p>[03] ^b^idaṃ kusala^eb^ntiādīsu ^b^kusalaṃ^eb^ nāma  dasakusalakammapathā. ^b^akusala^eb^nti dasākusalakammapathā.  ^b^sāvajjadukādayo^eb^pi etesaṃ vaseneva veditabbā. sabbañceva panetaṃ  kaṇhañca sukkañca sappaṭibhāgañcāti ^b^kaṇhasukkasappaṭibhāgaṃ.^eb^  nibbānameva hetaṃ appaṭibhāgaṃ. ^b^avijjā pahīyatī^eb^ti  vaṭṭapaṭicchādikā avijjā pahīyati. ^b^vijjā uppajjatī^eb^ti  arahattamaggavijjā uppajjati. ^b^sukha^eb^nti arahattamaggasukhañceva  phalasukhañca. ^b^sukhā bhiyyo somanassa^eb^nti phalasamāpattito  vuṭṭhitassa aparāparaṃ somanassaṃ. ^b^tatiyo okāsādhigamo^eb^ti  arahattamaggo sabbakilese vikkhambhetvā attano okāsaṃ gahetvā  tiṭṭhati, tasmā ``tatiyo okāsādhigamo''ti vutto. sesamaggā pana  tasmiṃ gahite antogadhā evāti visuṃ na vuttā.</p>
              <p>[03] ime ^a^V2.0213^ea^ pana tayo okāsādhigamā aṭṭhatiṃsārammaṇavasena vitthāretvā  kathetabbā. kathaṃ? sabbāni ārammaṇāni ^b^visuddhimagge^eb^  vuttanayeneva upacāravasena ca appanāvasena ca vavatthapetvā catuvīsatiyā  ṭhānesu paṭhamajjhānaṃ ``paṭhamo okāsādhigamo''ti kathetabbaṃ. terasasu  ṭhānesu dutiyatatiyajjhānāni, pannarasasu ṭhānesu catutthajjhānañca  nirodhasamāpattiṃ pāpetvā ``dutiyo okāsādhigamo''ti kathetabbaṃ.  dasa upacārajjhānāni pana maggassa padaṭṭhānabhūtāni tatiyaṃ  okāsādhigamaṃ bhajanti. apica tīsu sikkhāsu adhisīlasikkhā  paṭhamaṃ okāsādhigamaṃ bhajati, adhicittasikkhā dutiyaṃ,  adhipaññāsikkhā tatiyanti evaṃ sikkhāvasenapi kathetabbaṃ.  sāmaññaphalepi cūḷasīlato yāva paṭhamajjhānā paṭhamo okāsādhigamo  ^a^M2.0238^ea^, dutiyajjhānato yāva nevasaññānāsaññāyatanā dutiyo  ^a^P2.0645^ea^, vipassanāto  yāva arahattā tatiyo okāsādhigamoti evaṃ  sāmaññaphalasuttantavasenapi kathetabbaṃ. tīsu pana piṭakesu  vinayapiṭakaṃ paṭhamaṃ okāsādhigamaṃ bhajati, suttantapiṭakaṃ dutiyaṃ,  abhidhammapiṭakaṃ tatiyanti evaṃ piṭakavasenapi kathetabbaṃ.</p>
              <p>[03] pubbe kira mahātherā vassūpanāyikāya imameva suttaṃ paṭṭhapenti.  kiṃ kāraṇā? tīṇi piṭakāni vibhajitvā kathetuṃ labhissāmāti.  tepiṭakena hi samodhānetvā kathentassa dukkathitanti na sakkā vattuṃ.  tepiṭakaṃ bhajāpetvā kathitameva idaṃ suttaṃ sukathitaṃ hotīti. </p>
            </h4>
          </h3>
          <h3>
            <h3n> catusatipaṭṭhānavaṇṇanā </h3n>
            <h4>
              <h4n> </h4n>
              <p>[03] 289^b^.^eb^ ^b^kusalassādhigamāyā^eb^ti maggakusalassa ceva  phalakusalassa ca adhigamatthāya. ubhayampi hetaṃ anavajjaṭṭhena khemaṭṭhena  vā kusalameva. ^b^tattha sammāsamādhiyatī^eb^ti tasmiṃ ajjhattakāye  samāhito ekaggacitto hoti. ^b^bahiddhā parakāye ñāṇadassanaṃ  abhinibbattetī^eb^ti attano kāyato parassa kāyābhimukhaṃ ñāṇaṃ peseti.  esa nayo sabbattha. sabbattheva ca ^b^satimā^eb^ti padena  kāyādipariggāhikā sati, ^b^loko^eb^ti padena  pariggahitakāyādayova loko. cattāro cete satipaṭṭhānā  lokiyalokuttaramissakā kathitāti veditabbā. </p>
            </h4>
          </h3>
          <h3>
            <h3n> sattasamādhiparikkhāravaṇṇanā </h3n>
            <h4>
              <h4n> </h4n>
              <p>[03] 290^b^.^eb^ ^b^samādhiparikkhārā^eb^ti ettha tayo  parikkhārā. ``ratho sīlaparikkhāro jhānakkho cakkavīriyo''ti  (saṃ0 ni0  5.4) hi ettha alaṅkāro parikkhāro nāma.  ``sattahi nagaraparikkhārehi ^a^V2.0214^ea^ suparikkhataṃ hotī''ti (a0 ni0   7.67) ettha parivāro parikkhāro nāma.  ``gilānapaccayajīvitaparikkhāro''ti (dī0 ni0 3.182) ettha  sambhāro parikkhāro nāma. idha pana parivāraparikkhāravasena  ``satta samādhiparikkhārā''ti vuttaṃ. ^b^parikkhatā^eb^ti parivāritā.  ^b^ayaṃ vuccati so ariyo sammāsamādhī^eb^ti ayaṃ sattahi  ratanehi parivuto cakkavattī viya sattahi aṅgehi parivuto ^a^M2.0239^ea^ ``ariyo  sammāsamādhī''ti vuccati. ^b^saupaniso itipī^eb^ti saupanissayo  itipi vuccati, saparivāro yevāti vuttaṃ hoti.  ^b^sammādiṭṭhissā^eb^ti sammādiṭṭhiyaṃ ṭhitassa. ^b^sammāsaṅkappo  pahotī^eb^ti sammāsaṅkappo pavattati. esa nayo sabbapadesu. ayaṃ  panattho maggavasenāpi phalavasenāpi veditabbo. kathaṃ?  maggasammādiṭṭhiyaṃ ṭhitassa ^a^P2.0646^ea^ maggasammāsaṅkappo pahoti...pe0...  maggañāṇe ṭhitassa maggavimutti pahoti. tathā phalasammādiṭṭhiyaṃ  ṭhitassa phalasammāsaṅkappo pahoti...pe0... phalasammāñāṇe ṭhitassa  phalavimutti pahotīti.</p>
              <p>[03] ^b^svākkhāto^eb^tiādīni ^b^visuddhimagge^eb^ vaṇṇitāni.  ^b^apārutā^eb^ti vivaṭā. ^b^amatassā^eb^ti nibbānassa.  ^b^dvārā^eb^ti pavesanamaggā. ^b^aveccappasādenā^eb^ti acalappasādena.  ^b^dhammavinītā^eb^ti sammāniyyānena niyyātā.</p>
              <p>[03] ^b^atthāyaṃ itarā pajā^eb^ti anāgāmino sandhāyāha,  anāgāmino ca atthīti vuttaṃ hoti. ^b^puññabhāgā^eb^ti  puññakoṭṭhāsena nibbattā. ^b^ottappa^eb^nti ottappamāno. tena  kadāci nāma musā assāti musāvādabhayena saṅkhātuṃ na sakkomi, na  pana mama saṅkhātuṃ balaṃ natthīti dīpeti. </p>
              <p>[03] 291^b^.^eb^ ^b^taṃ kiṃ maññati bhava^eb^nti iminā kevalaṃ  vessavaṇaṃ pucchati, na panassa evarūpo satthā nāhosīti vā na  bhavissatīti vā laddhi atthi. sabbabuddhānañhi abhisamaye viseso  natthi. </p>
              <p>[03] 292^b^.^eb^ ^b^sayaṃparisāya^eb^nti attano parisāyaṃ.  ^b^tayidaṃ brahmacariya^eb^nti taṃ idaṃ sakalaṃ sikkhattayabrahmacariyaṃ.  sesaṃ uttānameva. imāni pana padāni dhammasaṅgāhakattherehi  ṭhapitānīti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] janavasabhasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 6. mahāgovindasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 293^b^.^eb^ ^b^evaṃ^eb^ ^a^V2.0215^ea^ ^a^P2.0647^ea^ ^a^M2.0240^ea^   ^b^me suta^eb^nti mahāgovindasuttaṃ.  tatrāyamanuttānapadavaṇṇanā -- ^b^pañcasikho^eb^ti pañcacūḷo  pañcakuṇḍaliko. so kira manussapathe puññakammakaraṇakāle daharo  pañcacūḷakadārakakāle vacchapālakajeṭṭhako hutvā aññepi dārake gahetvā  bahigāme catumaggaṭṭhānesu sālaṃ karonto pokkharaṇiṃ khaṇanto setuṃ  bandhanto visamaṃ maggaṃ samaṃ karonto yānānaṃ akkhapaṭighātanarukkhe  harantoti evarūpāni puññāni karonto vicaritvā daharova  kālamakāsi. tassa so attabhāvo iṭṭho kanto manāpo ahosi.  so kālaṃ katvā cātumahārājikadevaloke navutivassasatasahassappamāṇaṃ  āyuṃ gahetvā nibbatti. tassa tigāvutappamāṇo suvaṇṇakkhandhasadiso  attabhāvo ahosi. so sakaṭasahassamattaṃ ābharaṇaṃ pasādhetvā  navakumbhamatte gandhe vilimpitvā dibbarattavatthadharo rattasuvaṇṇakaṇṇikaṃ  piḷandhitvā pañcahi kuṇḍalakehi piṭṭhiyaṃ vattamānehi  pañcacūḷakadārakaparihāreneva vicarati. tenetaṃ ``pañcasikho'' tveva  sañjānanti.</p>
              <p>[03] ^b^abhikkantāya rattiyā^eb^ti abhikkantāya khīṇāya rattiyā,  ekakoṭṭhāsaṃ atītāyāti attho. ^b^abhikkantavaṇṇo^eb^ti  atīṭṭhakantamanāpavaṇṇo. pakatiyāpi hesa kantavaṇṇo, alaṅkaritvā  āgatattā pana abhikkantavaṇṇo ahosi. ^b^kevalakappa^eb^nti  anavasesaṃ samantato. anavasesattho ettha kevalasaddo.  kevalaparipuṇṇanti ettha viya. samantato attho kappasaddo,  kevalakappaṃ jetavanantiādīsu viya. ^b^obhāsetvā^eb^ti ābhāya  pharitvā, candimā viya sūriyo viya ca ekobhāsaṃ ekapajjotaṃ  karitvāti attho. </p>
            </h4>
          </h3>
          <h3>
            <h3n> devasabhāvaṇṇanā </h3n>
            <h4>
              <h4n> </h4n>
              <p>[03] 294^b^.^eb^ ^b^sudhammāyaṃ sabhāya^eb^nti sudhammāya nāma  itthiyā ratanamattakaṇṇikarukkhanissandena nibbattasabhāyaṃ ^a^V2.0216^ea^. tassā  ^a^P2.0648^ea^ kira phalikamayā bhūmi, maṇimayā āṇiyo ^a^M2.0241^ea^, suvaṇṇamayā thambhā,  rajatamayā thambhaghaṭikā ca saṅghātā ca, pavāḷamayāni vāḷarūpāni,  sattaratanamayā gopānasiyo ca pakkhapāsakā ca mukhavaṭṭi ca,  indanīlaiṭṭhakāhi chadanaṃ, sovaṇṇamayaṃ chadanapīṭhaṃ, rajatamayā thūpikā,  āyāmato ca vitthārato ca tīṇi yojanasatāni, parikkhepato  navayojanasatāni, ubbedhato pañcayojanasatāni, evarūpāyaṃ sudhammāyaṃ  sabhāyaṃ.</p>
              <p>[03] ^b^dhataraṭṭho^eb^tiādīsu ^b^dhataraṭṭho^eb^ gandhabbarājā  gandhabbadevatānaṃ koṭisatasahassena parivuto  koṭisatasahassasuvaṇṇamayāni phalakāni ca suvaṇṇasattiyo ca  gāhāpetvā puratthimāya disāya pacchimābhimukho dvīsu devalokesu  devatā purato katvā nisinno.</p>
              <p>[03] ^b^virūḷhako^eb^ kumbhaṇḍarājā kumbhaṇḍadevatānaṃ  koṭisatasahassena parivuto koṭisatasahassarajatamayāni phalakāni ca  suvaṇṇasattiyo ca gāhāpetvā dakkhiṇāya disāya uttarābhimukho dvīsu  devalokesu devatā purato katvā nisinno.</p>
              <p>[03] ^b^virūpakkho^eb^ nāgarājā nāgānaṃ koṭisatasahassena parivuto  koṭisatasahassamaṇimayāni mahāphalakāni ca suvaṇṇasattiyo ca  gāhāpetvā pacchimāya disāya puratthimābhimukho dvīsu devalokesu  devatā purato katvā nisinno.</p>
              <p>[03] ^b^vessavaṇo^eb^ yakkharājā yakkhānaṃ koṭisatasahassena  parivuto koṭisatasahassapavāḷamayāni mahāphalakāni ca  suvaṇṇasattiyo ca gāhāpetvā uttarāya disāya dakkhiṇābhimukho dvīsu  devalokesu devatā purato katvā nisinnoti veditabbo.</p>
              <p>[03] ^b^atha pacchā amhākaṃ āsanaṃ hotī^eb^ti tesaṃ pacchato amhākaṃ  nisīdituṃ okāso pāpuṇāti. tato paraṃ pavisituṃ vā passituṃ vā  na labhāma. sannipātakāraṇaṃ panettha pubbe vuttaṃ catubbidhameva. tesu  vassūpanāyikasaṅgaho vitthārito. yathā pana vassūpanāyikāya, evaṃ  mahāpavāraṇāyapi puṇṇamadivase sannipatitvā ``ajja kattha gantvā  kassa santike pavāressāmā''ti mantenti. tattha sakko devānamindo  yebhuyyena piyaṅgudīpamahāvihārasmiṃyeva pavāreti. sesā devatā  pāricchattakādīni ^a^M2.0242^ea^ dibbapupphāni ceva dibbacandanacuṇṇāni ca gahetvā  attano attano manāpaṭṭhānameva gantvā pavārenti. evaṃ  pavāraṇasaṅgahatthāya sannipatanti ^a^P2.0649^ea^.</p>
              <p>[03] devaloke ^a^V2.0217^ea^ pana ^b^āsāvatī^eb^ nāma latā atthi. sā  pupphissatīti devā vassasahassaṃ upaṭṭhānaṃ gacchanti. pāricchattake  pupphamāne ekavassaṃ upaṭṭhānaṃ gacchanti. te tassa paṇḍupalāsādibhāvato  paṭṭhāya attamanā honti. yathāha -- </p>
              <p>[02] ``yasmiṃ, bhikkhave, samaye devānaṃ tāvatiṃsānaṃ  pāricchattako koviḷāro paṇḍupalāso hoti, attamanā, bhikkhave, devā  tāvatiṃsā tasmiṃ samaye honti -- `paṇḍupalāso kho dāni  pāricchattako koviḷāro, na cirasseva pannapalāso bhavissatī'ti.  yasmiṃ, bhikkhave, samaye devānaṃ tāvatiṃsānaṃ pāricchattako koviḷāro  pannapalāso hoti, khārakajāto hoti, jālakajāto hoti,  kuṭumalakajāto hoti, korakajāto hoti. attamanā, bhikkhave, devā  tāvatiṃsā tasmiṃ samaye honti -- `korakajāto dāni pāricchattako  koviḷāro na cirasseva sabbapāliphullo bhavissatī'ti (a0 ni0   7.69). </p>
              <p>[02] sabbapāliphullassa kho pana, bhikkhave, pāricchattakassa  koviḷārassa samantā paññāsa yojanāni ābhāya phuṭaṃ hoti, anuvātaṃ  yojanasataṃ gandho gacchati. ayamānubhāvo pāricchattakassa  koviḷārassā''ti.</p>
              <p>[03] pupphite pāricchattake ārohaṇakiccaṃ vā aṅkusakaṃ gahetvā  namanakiccaṃ vā pupphāharaṇatthaṃ caṅkoṭakakiccaṃ vā natthi, kantanakavāto  uṭṭhahitvā pupphāni vaṇṭato kantati, sampaṭicchanakavāto sampaṭicchati,  pavesanakavāto sudhammaṃ devasabhaṃ paveseti, sammajjanakavāto  purāṇapupphāni nīharati, santharaṇakavāto pattakaṇṇikakesarāni naccanto  santharati, majjhaṭṭhāne dhammāsanaṃ hoti. yojanappamāṇo ratanapallaṅko  upari tiyojanena setacchattena dhārayamānena, tadanantaraṃ sakkassa  devarañño ^a^M2.0243^ea^ āsanaṃ atthariyati. tato tettiṃsāya devaputtānaṃ, tato  aññāsaṃ mahesakkhadevatānaṃ. aññataradevatānaṃ pana pupphakaṇṇikāva  āsanaṃ hoti.</p>
              <p>[03] devā devasabhaṃ pavisitvā nisīdanti. tato pupphehi reṇuvaṭṭi  uggantvā upari kaṇṇikaṃ āhacca nipatamānā devatānaṃ tigāvutappamāṇaṃ  attabhāvaṃ lākhārasaparikammasajjitaṃ viya ^a^P2.0650^ea^ karoti. tesaṃ sā kīḷā  catūhi māsehi pariyosānaṃ gacchati. evaṃ  pāricchattakakīḷānubhavanatthāya sannipatanti.</p>
              <p>[03] māsassa ^a^V2.0218^ea^ pana aṭṭhadivase devaloke mahādhammasavanaṃ ghusati.  tattha sudhammāyaṃ devasabhāyaṃ sanaṅkumāro vā mahābrahmā, sakko vā  devānamindo, dhammakathikabhikkhu vā, aññataro vā dhammakathiko  devaputto dhammakathaṃ katheti. aṭṭhamiyaṃ pakkhassa catunnaṃ mahārājānaṃ  amaccā, cātuddasiyaṃ puttā, pannarase sayaṃ cattāro mahārājāno  nikkhamitvā suvaṇṇapaṭṭañca jātihiṅgulakañca gaṇhitvā  gāmanigamarājadhāniyo anuvicaranti. te -- ``asukā nāma itthī  vā puriso vā buddhaṃ saraṇaṃ gato, dhammaṃ saraṇaṃ gato. saṅghaṃ saraṇaṃ  gato. pañcasīlāni rakkhati. māsassa aṭṭha uposathe karoti.  mātūpaṭṭhānaṃ pūreti. pitūpaṭṭhānaṃ pūreti. asukaṭṭhāne  uppalahatthakasatena pupphakumbhena pūjā katā. dīpasahassaṃ āropitaṃ.  akāladhammasavanaṃ kāritaṃ. chattavedikā puṭavedikā kucchivedikā  sīhāsanaṃ sīhasopānaṃ kāritaṃ. tīṇi sucaritāni pūreti.  dasakusalakammapathe samādāya vattatī''ti suvaṇṇapaṭṭe jātihiṅgulakena  likhitvā āharitvā pañcasikhassa hatthe denti. pañcasikho  mātalissa hatthe deti. mātali saṅgāhako sakkassa devarañño deti.</p>
              <p>[03] yadā puññakammakārakā bahū na honti, potthako khuddako hoti,  taṃ disvāva devā -- ``pamatto, vata bho mahājano viharati, cattāro  apāyā paripūrissanti, cha devalokā tucchā bhavissantī''ti  anattamanā honti. sace pana potthako mahā hoti, taṃ disvāva devā  -- ``appamatto, vata bho, mahājano viharati, cattāro apāyā suññā  bhavissanti ^a^M2.0244^ea^, cha devalokā paripūrissanti, buddhasāsane puññāni  karitvā āgate mahāpuññe purakkhatvā nakkhattaṃ kīḷituṃ  labhissāmā''ti attamanā honti. taṃ potthakaṃ gahetvā sakko devarājā  vāceti. tassa pakatiniyāmena kathentassa saddo dvādasa yojanāni  gaṇhāti. uccena sarena kathentassa ca sakalaṃ dasayojanasahassaṃ  devanagaraṃ chādetvā tiṭṭhati. evaṃ dhammasavanatthāya sannipatanti. idha  pana pavāraṇasaṅgahatthāya sannipatitāti veditabbā.</p>
              <p>[03] ^b^tathāgataṃ namassantā^eb^ti navahi kāraṇehi tathāgataṃ  namassamānā ^a^P2.0651^ea^. ^b^dhammassa ca sudhammata^eb^nti svākkhātatādibhedaṃ  dhammassa sudhammataṃ ujuppaṭipannatādibhedaṃ saṅghassa ca suppaṭipattinti  attho. </p>
            </h4>
          </h3>
          <h3>
            <h3n> aṭṭhayathābhuccavaṇṇanā </h3n>
            <h4>
              <h4n> </h4n>
              <p>[03] 296^b^.^eb^ ^b^yathābhucce^eb^ti yathābhūte yathāsabhāve.  ^b^vaṇṇe^eb^ti guṇe. ^b^payirudāhāsī^eb^ti kathesi.  ^b^bahujanahitāya^eb^ ^a^V2.0219^ea^ ^b^paṭipanno^eb^ti kathaṃ paṭipanno? dīpaṅkarapādamūle aṭṭha  dhamme samodhānetvā buddhatthāya abhinīharamānopi bahujanahitāya  paṭipanno nāma hoti.</p>
              <p>[03] dānapāramī, sīlapāramī, nekkhammapāramī, paññāpāramī,  vīriyapāramī, khantipāramī, saccapāramī, adhiṭṭhānapāramī,  mettāpāramī, upekkhāpāramīti kappasatasahassādhikāni cattāri  asaṅkhyeyyāni imā dasa pāramiyo pūrentopi bahujanahitāya  paṭipanno. </p>
              <p>[01] khantivāditāpasakāle, cūḷadhammapālakumārakāle,  chaddantanāgarājakāle, bhūridattacampeyyasaṅkhapālanāgarājakāle,  mahākapikāle ca tādisāni dukkarāni karontopi bahujanahitāya  paṭipanno. vessantarattabhāve ṭhatvā sattasatakamahādānaṃ datvā sattasu  ṭhānesu pathaviṃ kampetvā pāramīkūṭaṃ gaṇhantopi bahujanahitāya paṭipanno.  tato anantare attabhāve tusitapure yāvatāyukaṃ tiṭṭhantopi  bahujanahitāya paṭipanno.</p>
              <p>[03] tattha pañca pubbanimittāni disvā dasasahassacakkavāḷadevatāhi  yācito pañca mahāvilokanāni viloketvā devānaṃ saṅgahatthāya  paṭiññaṃ datvā tusitapurā ^a^M2.0245^ea^ cavitvā mātukucchiyaṃ paṭisandhiṃ gaṇhantopi  bahujanahitāya paṭipanno.</p>
              <p>[03] dasa māse mātukucchiyaṃ vasitvā lumbinīvane mātukucchito  nikkhamantopi, ekūnatiṃsavassāni agāraṃ ajjhāvasitvā  mahābhinikkhamanaṃ nikkhamitvā anomanadītīre pabbajantopi,  chabbassāni padhānena attānaṃ kilametvā bodhipallaṅkaṃ āruyha  sabbaññutaññāṇaṃ paṭivijjhantopi, sattasattāhaṃ bodhimaṇḍe yāpentopi,  isipatanaṃ āgamma anuttaraṃ dhammacakkaṃ pavattentopi, yamakapāṭihāriyaṃ  karontopi, devorohaṇaṃ orohantopi, buddho hutvā pañcacattālīsa  vassāni tiṭṭhantopi, āyusaṅkhāraṃ ossajantopi, yamakasālānamantare  anupādisesāya nibbānadhātuyā parinibbāyantopi ^a^P2.0652^ea^ bahujanahitāya  paṭipanno. yāvassa sāsapamattāpi dhātuyo dharanti, tāva  bahujanahitāya paṭipannoti veditabbo. sesapadāni etasseva  vevacanāni. tattha pacchimaṃ pacchimaṃ purimassa purimassa attho.</p>
              <p>[03] ^b^neva atītaṃse samanupassāma, na panetarahī^eb^ti atītepi  buddhato aññaṃ na samanupassāma, anāgatepi na samanupassāma, etarahi  pana aññassa satthuno abhāvatoyeva aññatra tena bhagavatā na  samanupassāmāti ayamettha attho. aṭṭhakathāyampi hi --  ``atītānāgatā buddhā amhākaṃ ^a^V2.0220^ea^ satthārā sadisāyeva, kiṃ sakko  kathetī''ti vicāretvā -- ``etarahi bahujanahitāya paṭipanno satthā  amhākaṃ satthāraṃ muñcitvā añño koci natthi, tasmā na passāmāti  kathetī''ti vuttaṃ. yathā ca ettha, evaṃ ito paresupi padesu ayamattho  veditabbo. svākkhātādīni ca kusalādīni ca vuttatthāneva.</p>
              <p>[03] ^b^gaṅgodakaṃ yamunodakenā^eb^ti gaṅgāyamunānaṃ samāgamaṭṭhāne  udakaṃ vaṇṇenapi gandhenapi rasenapi saṃsandati sameti, majjhe  bhinnasuvaṇṇaṃ viya ekasadisameva hoti, na mahāsamuddaudakena  saṃsaṭṭhakāle viya visadisaṃ. parisuddhassa nibbānassa paṭipadāpi  parisuddhāva. na hi daharakāle vejjakammādīni katvā agocare  caritvā mahallakakāle nibbānaṃ daṭṭhuṃ sakkā, nibbānagāminī pana  paṭipadā parisuddhāva vaṭṭati ākāsūpamā. yathā hi ākāsampi  alaggaṃ parisuddhaṃ candimasūriyānaṃ ākāse icchiticchitaṭṭhānaṃ  gacchantānaṃ viya nibbānaṃ gacchantassa bhikkhuno paṭipadāpi kule vā  gaṇe vā alaggā ^a^M2.0246^ea^ abaddhā ākāsūpamā vaṭṭati. sā panesā tādisāva  bhagavatā paññattā kathitā desitā. tena vuttaṃ -- ``saṃsandati  nibbānañca paṭipadā cā''ti.</p>
              <p>[03] ^b^paṭipannāna^eb^nti paṭipadāya ṭhitānaṃ. ^b^vusitavata^eb^nti  vutthavāsānaṃ etesaṃ. ^b^laddhasahāyo^eb^ti etesaṃ tattha tattha saha  ayanato sahāyo. ``adutiyo asahāyo appaṭisamo''ti idaṃ pana  asadisaṭṭhena vuttaṃ. ^b^apanujjā^eb^ti tesaṃ majjhepi phalasamāpattiyā  viharanto cittena apanujja, apanujjeva ekārāmataṃ anuyutto viharatīti  attho.</p>
              <p>[03] ^b^abhinipphanno^eb^ ^a^P2.0653^ea^ ^b^kho pana tassa bhagavato lābho^eb^ti tassa  bhagavato mahālābho uppanno. kadā paṭṭhāya uppanno? abhisambodhiṃ  patvā sattasattāhaṃ atikkamitvā isipatane dhammacakkaṃ pavattetvā anukkamena  devamanussānaṃ damanaṃ karontassa tayo jaṭile pabbājetvā rājagahaṃ  gatassa bimbisāradamanato paṭṭhāya uppanno. yaṃ sandhāya vuttaṃ --  ``tena kho pana samayena bhagavā sakkato hoti garukato mānito  pūjito apacito lābhī  cīvarapiṇḍapātasenāsanagilānapaccayabhesajjaparikkhārāna''nti (saṃ0  ni0  2.70). satasahassakappādhikesu catūsu asaṅkhyeyyesu  ussannapuññanissandasamuppanno lābhasakkāro mahogho viya  ajjhottharamāno āgacchati.</p>
              <p>[03] ekasmiṃ kira samaye rājagahe sāvatthiyaṃ sākete kosambiyaṃ  bārāṇasiyaṃ bhagavato paṭipāṭibhattaṃ ^a^V2.0221^ea^ nāma uppannaṃ, tattheko -- ``ahaṃ  sataṃ vissajjetvā dānaṃ dassāmī''ti paṇṇaṃ likhitvā vihāradvāre  bandhi. añño -- ahaṃ dve satāni. añño -- ahaṃ pañca satāni.  añño -- ahaṃ sahassaṃ. añño -- ahaṃ dve sahassāni. añño  -- ahaṃ pañca. dasa. vīsati. paññāsaṃ; añño -- ahaṃ  satasahassaṃ. añño -- ahaṃ dve satasahassāni vissajjetvā dānaṃ  dassāmī''ti paṇṇaṃ likhitvā vihāradvāre bandhi. janapadacārikaṃ  carantampi okāsaṃ labhitvā -- ``dānaṃ dassāmī''ti sakaṭāni  pūretvā mahājano anubandhiyeva. yathāha -- ``tena kho pana samayena  jānapadā manussā bahuṃ loṇampi telampi taṇḍulampi khādanīyampi  sakaṭesu āropetvā bhagavato piṭṭhito piṭṭhito anubandhā honti --  `yattha paṭipāṭiṃ ^a^M2.0247^ea^ labhissāma, tattha bhattaṃ karissāmā'ti'' (mahāva0  282). evaṃ aññānipi khandhake ca vinaye ca bahūni vatthūni  veditabbāni.</p>
              <p>[03] asadisadāne panesa lābho matthakaṃ patto. ekasmiṃ kira  samaye bhagavati janapadacārikaṃ caritvā jetavanaṃ sampatte rājā  nimantetvā dānaṃ adāsi. dutiyadivase nāgarā adaṃsu. puna tesaṃ  dānato atirekaṃ rājā, tassa dānato atirekaṃ nāgarāti evaṃ bahūsu  divasesu gatesu rājā cintesi -- ``ime nāgarā divase divase  atirekataraṃ karonti, pathavissaro pana rājā nāgarehi dāne  parājitoti garahā bhavissatī''ti. athassa mallikā upāyaṃ  ācikkhi. so rājaṅgaṇe sālakalyāṇipadarehi maṇḍapaṃ kāretvā taṃ  nīluppalehi ^a^P2.0654^ea^ chādetvā pañca āsanasatāni paññāpetvā pañca  hatthisatāni āsanānaṃ pacchābhāge ṭhapetvā ekekena hatthinā ekekassa  bhikkhuno setacchattaṃ dhārāpesi. dvinnaṃ dvinnaṃ āsanānaṃ antare  sabbālaṅkārapaṭimaṇḍitā ekekā khattiyadhītā catujjātiyagandhaṃ pisati.  niṭṭhitaṃ niṭṭhitaṃ majjhaṭṭhāne gandhambaṇe pakkhipati, taṃ aparā  khattiyadhītā nīluppalahatthakena samparivatteti. evaṃ ekekassa  bhikkhuno tisso tisso khattiyadhītaro parivārā, aparā  sabbālaṅkārapaṭimaṇḍitā itthī tālavaṇṭaṃ gahetvā bījati, aññā  dhamakaraṇaṃ gahetvā udakaṃ parissāveti, aññā pattato udakaṃ harati.  bhagavato cattāri anagghāni ahesuṃ. pādakathalikā ādhārako  apassenaphalakaṃ chattapādamaṇīti imāni cattāri anagghāni ahesuṃ.  saṅghanavakassa deyyadhammo satasahassaṃ agghati. tasmiñca dāne  aṅgulimālatthero saṅghanavako ahosi. tassa āsanasamīpe ānīto  hatthī taṃ upagantuṃ nāsakkhi. tato rañño ārocesuṃ. rājā --  ``añño hatthī natthī''ti? duṭṭhahatthī pana atthi, ānetuṃ na  sakkāti. sammāsambuddho -- saṅghanavako kataro mahārājāti?  aṅgulimālatthero bhagavāti. tena hi taṃ duṭṭhahatthiṃ ānetvā ṭhapetu,  mahārājāti. hatthiṃ maṇḍayitvā ānayiṃsu. so therassa tejena  nāsāvātasañcaraṇamattampi ^a^V2.0222^ea^ kātuṃ nāsakkhi. evaṃ nirantaraṃ satta  divasāni dānaṃ dīyittha. sattame divase rājā dasabalaṃ vanditvā  -- ``bhagavā mayhaṃ dhammaṃ desethā''ti āha.</p>
              <p>[03] tassañca ^a^M2.0248^ea^ parisati kāḷo ca juṇho cāti dve amaccā honti.  kāḷo cintesi -- ``nassati rājakulassa santakaṃ, kiṃ nāmete  ettakā janā karissanti, bhuñjitvā vihāraṃ gantvā niddāyissanteva,  idaṃ pana eko rājapuriso labhitvā kiṃ nāma na kareyya, aho  nassati rañño santaka''nti. juṇho cintesi -- ``mahantaṃ idaṃ  rājattanaṃ nāma, ko añño idaṃ kātuṃ sakkhissati? kiṃ rājā nāma  so, yo rājattane ṭhitopi evarūpaṃ dānaṃ dātuṃ na sakkotī''ti.  bhagavā parisāya ajjhāsayaṃ olokento tesaṃ dvinnaṃ ajjhāsayaṃ  viditvā -- ``sace ajja juṇhassa ajjhāsayena dhammakathaṃ kathemi,  kāḷassa sattadhā muddhā phalissati ^a^P2.0655^ea^. mayā kho pana sattānuddayatāya  pāramiyo pūritā. juṇho aññasmimpi divase mayi dhammaṃ kathayante  maggaphalaṃ paṭivijjhissati, idāni pana kāḷaṃ olokessāmī''ti  rañño catuppadikameva gāthaṃ abhāsi -- </p>
              <p>[21] ``na ve kadariyā devalokaṃ vajanti, </p>
              <p>[27] bālā have nappasaṃsanti dānaṃ. </p>
              <p>[26] dhīro ca dānaṃ anumodamāno, </p>
              <p>[22] teneva so hoti sukhī paratthā''ti.. (dha0 pa0  177).</p>
              <p>[03] rājā anattamano hutvā -- ``mayā mahādānaṃ dinnaṃ, satthā ca  me mandameva dhammaṃ kathesi, nāsakkhiṃ maññe dasabalassa cittaṃ  gahetu''nti. so bhuttapātarāso vihāraṃ gantvā bhagavantaṃ vanditvā  pucchi -- ``mayā, bhante, mahantaṃ dānaṃ dinnaṃ, anumodanā ca me na  mahatī katā, ko nu kho me, bhante, doso''ti? natthi, mahārāja,  tava doso, parisā pana aparisuddhā, tasmā dhammaṃ na desesinti.  kasmā pana bhagavā parisā na suddhāti? satthā dvinnaṃ amaccānaṃ  parivitakkaṃ ārocesi. rājā kāḷaṃ pucchi -- ``evaṃ, tāta,  kāḷā''ti? ``evaṃ, mahārājā''ti. ``mayi mama santakaṃ dadamāne  tava kataraṃ ṭhānaṃ rujjati, na taṃ sakkomi passituṃ, pabbājetha naṃ mama  raṭṭhato''ti āha. tato juṇhaṃ pakkosāpetvā pucchi -- ``evaṃ kira,  tāta, cintesī''ti? ``āma, mahārājā''ti. ``tava  cittānurūpameva hotū''ti tasmiṃyeva maṇḍape evaṃ paññattesuyeva āsanesu  pañca bhikkhusatāni nisīdāpetvā tāyeva khattiyadhītaro ^a^V2.0223^ea^ parivārāpetvā  rājagehato dhanaṃ gahetvā mayā ^a^M2.0249^ea^ dinnasadisameva satta divasāni dānaṃ  dehīti. so tathā adāsi. datvā sattame divase -- ``dhammaṃ  bhagavā desethā''ti āha.</p>
              <p>[03] satthā dvinnampi dānānaṃ anumodanaṃ ekato katvā dve  mahānadiyo ekoghapuṇṇā kurumāno viya mahādhammadesanaṃ desesi.  desanāpariyosāne juṇho sotāpanno ahosi. rājā pasīditvā  dasabalassa bāhiravatthuṃ nāma adāsi. evaṃ abhinipphanno kho pana  tassa bhagavato lābhoti veditabbo. </p>
              <p>[01] ^b^abhinipphanno^eb^ ^a^P2.0656^ea^ ^b^siloko^eb^ti vaṇṇaguṇakittanaṃ.  sopi bhagavato dhammacakkappavattanato paṭṭhāya abhinipphanno. tato  paṭṭhāya hi bhagavato khattiyāpi vaṇṇaṃ kathenti. brāhmaṇāpi  gahapatayopi nāgā supaṇṇā gandhabbā devatā brahmānopi kittiṃ vatvā  -- ``itipi so bhagavā''tiādinā. aññatitthiyāpi vararojassa  sahassaṃ datvā samaṇassa gotamassa avaṇṇaṃ kathehīti uyyojesuṃ. so  sahassaṃ gahetvā dasabalaṃ pādatalato paṭṭhāya yāva kesantā  apalokayamāno likkhāmattampi vajjaṃ adisvā --  ``vippakiṇṇadvattiṃsamahāpurisalakkhaṇe asītianubyañjanavibhūsite  byāmappabhāparikkhitte  suphullitapāricchattakatārāgaṇasamujjalitāntalikkhavicittakusumasassirikanandanavanasadise  anavajjāttabhāve avaṇṇaṃ vadantassa mukhampi viparivatteyya, muddhāpi  sattadhā phaleyya, avaṇṇaṃ vattuṃ upāyo natthi, vaṇṇameva vadissāmī''ti  pādatalato paṭṭhāya yāva kesantā atirekapadasahassena vaṇṇameva kathesi.  yamakapāṭihāriye panesa ^b^vaṇṇo^eb^ nāma matthakaṃ patto. evaṃ  abhinipphanno silokoti.</p>
              <p>[03] ^b^yāva maññe khattiyā^eb^ti khattiyā brāhmaṇā vessā suddā  nāgā supaṇṇā yakkhā asurā devā brahmānoti sabbeva te  sampiyāyamānarūpā haṭṭhatuṭṭhā viharanti. ^b^vigatamado kho panā^eb^ti  ettakā maṃ janā sampiyāyamānarūpā viharantīti na madapamatto hutvā  davādivasena āhāraṃ āhāreti, aññadatthu vigatamado kho pana so  bhagavā āhāraṃ āhāreti.</p>
              <p>[03] ^b^yathāvādī^eb^ti ^a^M2.0250^ea^ yaṃ vācāya vadati, tadanvayamevassa kāyakammaṃ  hoti. yañca kāyena karoti, tadanvayamevassa vacīkammaṃ hoti.  kāyo vā vācaṃ, vācā vā kāyaṃ nātikkamati, vācā kāyena, kāyo  ca vācāya sameti. yathā ca -- </p>
              <p>[21] ``vāmena ^a^V2.0224^ea^ sūkaro hoti, dakkhiṇena ajāmigo. </p>
              <p>[22] sarena nelako hoti, visāṇena jaraggavo''ti.. --</p>
              <p>[03] ayaṃ sūkarayakkho sūkare disvā sūkarasadisaṃ vāmapassaṃ  dassetvā te gahetvā khādati, ajāmige disvā taṃsadisaṃ ^a^P2.0657^ea^ dakkhiṇapassaṃ  dassetvā te gahetvā khādati, nelakavacchake disvā vacchakaravaṃ ravanto  te gahetvā khādati, goṇe disvā tesaṃ visāṇasadisāni visāṇāni  māpetvā te dūratova -- ``goṇo viya dissatī''ti evaṃ upagate  gahetvā khādati. yathā ca dhammikavāyasajātake sakuṇehi puṭṭho  vāyaso -- ``ahaṃ vātabhakkho, vātabhakkhatāya mukhaṃ vivaritvā  pāṇakānañca maraṇabhayena ekeneva pādena ṭhito, tasmā tumhepi -- </p>
              <p>[21] ``dhammaṃ caratha bhaddaṃ vo, dhammaṃ caratha ñātayo. </p>
              <p>[22] dhammacārī sukhaṃ seti, asmiṃ loke paramhi cā''ti..</p>
              <p>[03] sakuṇesu vissāsaṃ uppādesi, tato -- </p>
              <p>[21] ``bhaddako vatāyaṃ pakkhī, dijo paramadhammiko. </p>
              <p>[22] ekapādena tiṭṭhanto, dhammo dhammoti bhāsatī''ti..</p>
              <p>[03] evaṃ vissāsamāgate sakuṇe khādittha. tena tesaṃ vācā  kāyena, kāyo ca vācāya na sameti, na evaṃ bhagavato. bhagavato  pana vācā kāyena, kāyo ca vācāya sametiyevāti dasseti.</p>
              <p>[03] tiṇṇā taritā vicikicchā assāti ^b^tiṇṇavicikiccho. ^eb^ ``kathamidaṃ kathamida''nti evarūpā vigatā kathaṃkathā assāti  ^b^vigatakathaṃkatho.^eb^ yathā hi mahājano -- ``ayaṃ rukkho, kiṃ  rukkho nāma, ayaṃ gāmo, ayaṃ janapado, idaṃ raṭṭhaṃ, kiṃ raṭṭhaṃ nāma,  kasmā nu kho ayaṃ rukkho ujukkhandho, ayaṃ vaṅkakkhandho, kasmā  kaṇṭako koci ujuko hoti, koci vaṅko, pupphaṃ kiñci sugandhaṃ,  kiñci duggandhaṃ, phalaṃ kiñci ^a^M2.0251^ea^ madhuraṃ, kiñci amadhura''nti  sakaṅkhova hoti, na evaṃ satthā. satthā hi -- ``imesaṃ nāma  dhātūnaṃ ussannussannattā idaṃ evaṃ hotī''ti vigatakathaṃkathova  ^a^P2.0658^ea^. yathā  ca paṭhamajjhānādilābhīnaṃ dutiyajjhānādīsu kaṅkhā hoti.  paccekabuddhānampi ^a^V2.0225^ea^ hi sabbaññutaññāṇe yāthāvasanniṭṭhānābhāvato  vohāravasena kaṅkhā nāma hotiyeva, na evaṃ buddhassa. so hi  bhagavā sabbattha vigatakathaṃkathoti dasseti.</p>
              <p>[03] ^b^pariyositasaṅkappo^eb^ti yathā keci sīlamattena, keci  vipassanāmattena, keci paṭhamajjhānena...pe0... keci  nevasaññānāsaññāyatanasamāpattiyā, keci sotāpannabhāvamattena...pe0...  keci arahattena, keci sāvakapāramīñāṇena, keci paccekabodhiñāṇena  pariyositasaṅkappā paripuṇṇamanorathā honti, na evaṃ mama satthā.  mama pana satthā sabbaññutaññāṇena pariyositasaṅkappoti dasseti.</p>
              <p>[03] ^b^ajjhāsayaṃ ādibrahmacariya^eb^nti karaṇatthe paccattavacanaṃ,  adhikāsayena uttamanissayabhūtena ādibrahmacariyena  porāṇabrahmacariyabhūtena ca ariyamaggena tiṇṇavicikiccho  vigatakathaṃkatho pariyositasaṅkappoti attho. ``pubbe ananussutesu  dhammesu sāmaṃ saccāni abhisambujjhi, tattha ca sabbaññutaṃ patto,  balesu ca vasībhāva''nti hi vacanato pariyositasaṅkappatāpi bhagavato  ariyamaggeneva nipphannāti. </p>
              <p>[03] 297^b^.^eb^ ^b^yathariva bhagavā^eb^ti yathā bhagavā, evaṃ  ekasmiṃ jambudīpatale catūsu disāsu cārikaṃ caramānā aho vata  cattāro jinā dhammaṃ deseyyunti paccāsisamānā vadanti. athāpare  tīsu maṇḍalesu ekato vicaraṇabhāvaṃ ākaṅkhamānā ^b^tayo  sammāsambuddhā^eb^ti āhaṃsu. apare -- ``dasa pāramiyo nāma pūretvā  catunnaṃ tiṇṇaṃ vā uppatti dullabhā, sace pana eko nibaddhavāsaṃ vasanto  dhammaṃ deseyya, eko cārikaṃ caranto, evampi jambudīpo sobheyya  ceva, bahuñca hitasukhamadhigaccheyyā''ti cintetvā ^b^aho vata,  mārisā^eb^ti āhaṃsu. </p>
              <p>[03] 298^b^.^eb^ ^b^aṭṭhānametaṃ anavakāso ya^eb^nti ettha ṭhānaṃ  avakāsoti ubhayametaṃ kāraṇādhivacanameva. kāraṇañhi tiṭṭhati  ^a^P2.0659^ea^ ettha  tadāyattavuttitāya phalanti ṭhānaṃ. okāso viya cassa taṃ tena vinā  aññattha abhāvatoti avakāso. ^b^ya^eb^nti karaṇatthe paccattaṃ. idaṃ  vuttaṃ hoti ^a^M2.0252^ea^ -- ``yena kāraṇena ekissā lokadhātuyā dve buddhā  ekato uppajjeyyuṃ, taṃ kāraṇaṃ natthī''ti.</p>
              <p>[03] ettha ca -- </p>
              <p>[21] ``yāvatā ^a^V2.0226^ea^ candimasūriyā, pariharanti disā bhanti  virocanā. </p>
              <p>[22] tāva sahassadhā loko, ettha te vattate vaso''ti..  (ma0 ni0 1.503) --</p>
              <p>[03] gāthāya ekacakkavāḷameva ekā lokadhātu. ``sahassī  lokadhātu akampitthā''ti (a0 ni0  3.126) āgataṭṭhāne  cakkavāḷasahassaṃ ekā lokadhātu. ``ākaṅkhamāno, ānanda,  tathāgato tisahassimahāsahassilokadhātuṃ sarena viññāpeyya, obhāsena  ca phareyyā''ti (a0 ni0  3.81) āgataṭṭhāne  tisahassimahāsahassī ekā lokadhātu. ``ayañca dasasahassī  lokadhātū''ti (ma0 ni0 3.201) āgataṭṭhāne dasacakkavāḷasahassāni  ekā lokadhātu. taṃ sandhāya ^b^ekissā lokadhātuyā^eb^ti āha.  ettakañhi ^b^jātikhettaṃ nāma.^eb^ tatrāpi ṭhapetvā imasmiṃ cakkavāḷe  jambudīpassa majjhimadesaṃ na aññatra buddhā uppajjanti jātikhettato  pana paraṃ buddhānaṃ uppattiṭṭhānameva na paññāyati. ^b^yenatthenā^eb^ti  yena pavāraṇasaṅgahatthena. </p>
            </h4>
          </h3>
          <h3>
            <h3n> sanaṅkumārakathāvaṇṇanā </h3n>
            <h4>
              <h4n> </h4n>
              <p>[03] 300^b^.^eb^ ^b^vaṇṇena ceva yasasā cā^eb^ti  alaṅkāraparivārena ca puññasiriyā cāti attho. </p>
              <p>[03] 301^b^.^eb^ ^b^sādhu mahābrahme^eb^ti ettha sampasādane  sādhusaddo. ^b^saṅkhāya modāmā^eb^ti jānitvā modāma. </p>
            </h4>
          </h3>
          <h3>
            <h3n> govindabrāhmaṇavatthuvaṇṇanā </h3n>
            <h4>
              <h4n> </h4n>
              <p>[03] 304^b^.^eb^ ^b^yāva dīgharattaṃ mahāpaññova so bhagavā^eb^ti  ettakanti paricchinditvā na sakkā vattuṃ, atha kho yāva dīgharattaṃ  aticirarattaṃ mahāpaññova so bhagavā. ^b^no^eb^ti kathaṃ tumhe  maññathāti. atha sayamevetaṃ pañhaṃ byākātukāmo --  ``anacchariyametaṃ, mārisā, yaṃ idāni pāramiyo ^a^M2.0253^ea^ pūretvā bodhipallaṅke  tiṇṇaṃ mārānaṃ matthakaṃ bhinditvā paṭividdhāsādhāraṇañāṇo so bhagavā  mahāpañño bhaveyya, kimettha acchariyaṃ, aparipakkāya pana bodhiyā  padesañāṇe ^a^P2.0660^ea^ ṭhitassa sarāgādikālepi mahāpaññabhāvameva vo, mārisā,  kathessāmī''ti bhavapaṭicchannakāraṇaṃ āharitvā dassento ^b^bhūtapubbaṃ  bho^eb^tiādimāha.</p>
              <p>[03] ^b^purohito^eb^ti sabbakiccāni anusāsanapurohito.  ^b^govindo^eb^ti govindiyābhisekena abhisitto ^a^V2.0227^ea^, pakatiyā panassa  aññadeva nāmaṃ, abhisittakālato paṭṭhāya ``govindo''ti saṅkhyaṃ  gato. ^b^jotipālo^eb^ti jotanato ca pālanato ca jotipālo.  tassa kira jātadivase sabbāvudhāni ujjotiṃsu. rājāpi  paccūsasamaye attano maṅgalāvudhaṃ pajjalitaṃ disvā bhīto aṭṭhāsi.  govindo pātova rājūpaṭṭhānaṃ gantvā sukhaseyyaṃ pucchi rājā --  ``kuto me ācariya, sukhaseyyā''ti vatvā taṃ kāraṇaṃ ārocesi.  mā bhāyi, mahārāja, mayhaṃ putto jāto, tassānubhāvena sakalanagare  āvudhāni pajjaliṃsūti. rājā -- ``kiṃ nu kho me kumāro  paccatthiko bhaveyyā''ti cintetvā suṭṭhutaraṃ bhāyi. ``kiṃ vitakkesi  mahārājā''ti ca puṭṭho tamatthaṃ ārocesi. atha naṃ govindo ``mā  bhāyi mahārāja, neso kumāro tumhākaṃ dubbhissati, sakalajambudīpe  pana tena samo paññāya na bhavissati, mama puttassa vacanena  mahājanassa kaṅkhā chijjissati, tumhākañca sabbakiccāni  anusāsissatī''ti samassāseti. rājā tuṭṭho -- ``kumārassa  khīramūlaṃ hotū''ti sahassaṃ datvā ``kumāraṃ mahallakakāle mama  dassethā''ti āha. kumāro anupubbena vuḍḍhimanuppatto. jotitattā  panassa pālanasamatthatāya ca jotipālotveva nāmaṃ akaṃsu. tena vuttaṃ  -- ``jotanato ca pālanato ca jotipālo''ti.</p>
              <p>[03] ^b^sammā vossajjitvā^eb^ti sammā vossajjitvā. ayameva  vā pāṭho. ^b^alamatthadasataro^eb^ti samattho paṭibalo atthadaso  alamatthadaso, taṃ alamatthadasaṃ tiretīti alamatthadasataro.  ^b^jotipālasseva māṇavassa anusāsaniyā^eb^ti sopi jotipālaṃyeva  pucchitvā anusāsatīti dasseti. </p>
              <p>[03] 305^b^.^eb^ ^b^bhavamatthu^eb^ ^a^M2.0254^ea^ ^b^bhavantaṃ jotipāla^eb^nti bhoto  jotipālassa bhavo vuddhi visesādhigamo sabbakalyāṇañceva maṅgalañca  hotūti attho. ^b^sammodanīyaṃ katha^eb^nti? ``alaṃ, mahārāja,  mā cintayi, dhuvadhammo esa sabbasattāna''ntiādinā nayena  maraṇappaṭisaṃyuttaṃ sokavinodanapaṭisanthārakathaṃ pariyosāpetvā. ^b^mā  no bhavaṃ jotipālo anusāsaniyā^eb^ ^a^P2.0661^ea^ ^b^paccabyāhāsī^eb^ti mā  paṭibyākāsi, ``anusāsā''ti vutto -- ``nāhaṃ anusāsāmī''ti  no mā anusāsaniyā paccakkhāsīti attho. ^b^abhisambhosī^eb^ti  saṃvidahitvā paṭṭhapesi. ^b^manussā evamāhaṃsū^eb^ti taṃ pitarā  mahāpaññataraṃ sabbakiccāni anusāsantaṃ sabbakamme abhisambhavantaṃ  disvā tuṭṭhacittā ^b^govindo vata, bho, brāhmaṇo, mahāgovindo vata,  bho, brāhmaṇo^eb^ti evamāhaṃsu. idaṃ vuttaṃ hoti, ``govindo vata,  bho, brāhmaṇo ahosi etassa pitā; ayaṃ pana mahāgovindo vata, bho,  brāhmaṇo''ti. </p>
            </h4>
          </h3>
          <h3>
            <h3n> rajjasaṃvibhajanavaṇṇanā </h3n>
            <h4>
              <h4n> </h4n>
              <p>[03] 306^b^.^eb^ ^b^yena^eb^ ^a^V2.0228^ea^ ^b^te cha khattiyā^eb^ti ye te  ``sahāyā''ti vuttā cha khattiyā, te kira reṇussa ekapitikā  kaniṭṭhabhātaro, tasmā mahāgovindo ``ayaṃ abhisitto etesaṃ  rajjasaṃvibhāgaṃ kareyya vā na vā, yaṃnūnāhaṃ te paṭikacceva reṇussa  santikaṃ pesetvā paṭiññaṃ gaṇhāpeyya''nti cintento yena te cha  khattiyā tenupasaṅkami. ^b^rājakattāro^eb^ti rājakārakā amaccā. </p>
              <p>[03] 307^b^.^eb^ ^b^madanīyā kāmā^eb^ti madakarā pamādakarā  kāmā. gacchante gacchante kāle esa anussaritumpi na sakkuṇeyya,  tasmā āyantu bhonto āgacchantūti attho. </p>
              <p>[03] 308^b^.^eb^ ^b^sarāmahaṃ bho^eb^ti tadā kira manussānaṃ  saccavādikālo hoti, tasmā ``kadā mayā vuttaṃ, kena diṭṭhaṃ, kena  suta''nti abhūtaṃ avatvā ``sarāmahaṃ bho''ti āha. ^b^sammodanīyaṃ  katha^eb^nti kiṃ mahārāja devattaṃ gate raññe mā cintayittha, dhuvadhammo  esa sabbasattānaṃ, evaṃbhāvino saṅkhārāti evarūpaṃ paṭisanthārakathaṃ.  ^b^sabbāni sakaṭamukhāni paṭṭhapesī^eb^ti sabbāni cha ^a^M2.0255^ea^ rajjāni  sakaṭamukhāni paṭṭhapesi. ekekassa rañño rajjaṃ tiyojanasataṃ hoti,  reṇussa rañño rajjosaraṇapadeso dasagāvutaṃ, majjhe pana reṇussa rajjaṃ  vitānasadisaṃ ahosi. kasmā evaṃ paṭṭhapesīti? kālena kālaṃ  rājānaṃ passituṃ āgacchantā aññassa rajjaṃ apīḷetvā attano attano  rajjapadeseneva āgamissanti ceva gamissanti ca. pararajjaṃ  otiṇṇassa hi -- ``bhattaṃ detha, goṇaṃ dethā''ti vadato manussā  ujjhāyanti -- ``ime rājāno attano attano vijitena na  gacchanti, amhākaṃ pīḷaṃ ^a^P2.0662^ea^ karontī''ti. attano vijitena gacchantassa  ``amhākaṃ santikā iminā idañcidañca laddhabbamevā''ti manussā  pīḷaṃ na maññanti. imamatthaṃ cintayitvā mahāgovindo  ``sammodamānā rājāno ciraṃ rajjamanusāsantū''ti evaṃ paṭṭhapesi. </p>
              <p>[21] ``dantapuraṃ kaliṅgānaṃ, assakānañca potanaṃ. </p>
              <p>[27] māhissati avantīnaṃ, sovīrānañca rodukaṃ.. </p>
              <p>[26] mithilā ca videhānaṃ, campā aṅgesu māpitā. </p>
              <p>[22] bārāṇasī ca kāsīnaṃ, ete govindamāpitā''ti.. --</p>
              <p>[03] etāni ^a^V2.0229^ea^ satta nagarāni mahāgovindeneva tesaṃ rājūnaṃ atthāya  māpitāni. </p>
              <p>[21] ``sattabhū brahmadatto ca, vessabhū bharato saha. </p>
              <p>[22] reṇu dve ca dhataraṭṭhā, tadāsuṃ satta bhāradhā''ti.. --</p>
              <p>[03] imāni tesaṃ sattannampi nāmāni. tesu hi eko sattabhū nāma  ahosi, eko brahmadatto nāma, eko vessabhū nāma, eko teneva saha  bharato nāma, eko reṇu nāma, dve pana dhataraṭṭhāti ime satta  jambudīpatale bhāradhā mahārājāno ahesunti. </p>
              <p>[06] paṭhamabhāṇavāravaṇṇanā niṭṭhitā. </p>
            </h4>
          </h3>
          <h3>
            <h3n> kittisaddābbhuggamanavaṇṇanā </h3n>
            <h4>
              <h4n> </h4n>
              <p>[03] 311^b^.^eb^ ^b^upasaṅkamiṃsū^eb^ti ^a^M2.0256^ea^ ``amhākaṃ ayaṃ  issariyasampatti na aññassānubhāvena, mahāgovindassānubhāvena  nipphannā. mahāgovindo amhe satta rājāno samagge katvā  jambudīpatale patiṭṭhāpesi, pubbūpakārissa pana na sukarā paṭikiriyā  kātuṃ. amhe sattapi jane esoyeva anusāsatu, etaṃyeva senāpatiñca  purohitañca karoma, evaṃ no vuddhi bhavissatī''ti cintetvā  upasaṅkamiṃsu. mahāgovindopi -- ``mayā ete samaggā katā, sace  etesaṃ añño senāpati purohito ca bhavissati, tato attano attano  senāpatipurohitānaṃ vacanaṃ gahetvā aññamaññaṃ bhindissanti,  adhivāsemi nesaṃ senāpatiṭṭhānañca purohitaṭṭhānañcā''ti cintetvā  ``evaṃ bho''ti paccassosi.</p>
              <p>[03] ^b^satta ca brāhmaṇamahāsāle^eb^ti ``ahaṃ sabbaṭṭhānesu sammukho  bhaveyyaṃ vā na vā, yatthāhaṃ sammukho na bhavissāmi, tattheva te  kattabbaṃ karissantī''ti satta ^a^P2.0663^ea^ anupurohite ṭhapesi. te sandhāya idaṃ  vuttaṃ -- ``satta ca brāhmaṇamahāsāle''ti. divasassa dvikkhattuṃ vā  sāyaṃ pāto vā nahāyantīti ^b^nahātakā.^eb^  vatacariyapariyosāne vā nahātā, tato paṭṭhāya brāhmaṇehi saddhiṃ na  khādanti na pivantīti nahātakā. </p>
              <p>[03] 312^b^.^eb^ ^b^abbhuggacchī^eb^ti ^a^V2.0230^ea^ abhiuggacchi. tadā  kira manussānaṃ ``na brahmunā saddhiṃ amantetvā sakkā evaṃ  sakalajambudīpaṃ anusāsitu''nti nisinnanisinnaṭṭhāne ayameva kathā  pavattittha. ^b^na kho panāha^eb^nti mahāpuriso kira -- ``ayaṃ  mayhaṃ abhūto vaṇṇo uppanno, vaṇṇuppatti kho pana na bhāriyā,  uppannassa vaṇṇassa rakkhanameva bhāriyaṃ, ayañca me acintetvā  amantetvā karontasseva vaṇṇo uppannova, cintetvā mantetvā  karontassa pana vitthārikataro bhavissatī''ti brahmadassane upāyaṃ  pariyesanto taṃ disvā ^b^sutaṃ kho pana meta^eb^ntiādiatthaṃ  parivitakkesi. </p>
              <p>[03] 313^b^.^eb^ ^b^yena^eb^ ^a^M2.0257^ea^ ^b^reṇu rājā tenupasaṅkamī^eb^ti evaṃ me  antarā daṭṭhukāmo vā sallapitukāmo vā na bhavissati, yato  chinnapalibodho sukhaṃ viharissāmīti palibodhupacchedanatthaṃ upasaṅkami,  esa nayo sabbattha. </p>
              <p>[03] 316^b^.^eb^ ^b^sādisiyo^eb^ti samavaṇṇā samajātikā. </p>
              <p>[03] 317^b^.^eb^ ^b^navaṃ sandhāgāraṃ kāretvā^eb^ti  rattiṭṭhānadivāṭṭhānacaṅkamanasampannaṃ vassike cattāro māse vasanakkhamaṃ  bahi naḷaparikkhittaṃ vicittaṃ āvasathaṃ kāretvā. ^b^karuṇaṃ jhānaṃ  jhāyī^eb^ti karuṇāya tikacatukkajjhānaṃ jhāyi, karuṇāmukhena panettha  avasesāpi tayo brahmavihārā gahitāva. ^b^ukkaṇṭhanā  paritassanā^eb^ti jhānabhūmiyaṃ ṭhitassa anabhiratiukkaṇṭhanā vā  bhayaparitassanā vā natthi, brahmuno pana āgamanapatthanā āgamanataṇhā  ahūti attho. </p>
            </h4>
          </h3>
          <h3>
            <h3n> brahmunāsākacchāvaṇṇanā </h3n>
            <h4>
              <h4n> </h4n>
              <p>[03] 318^b^.^eb^ ^b^bhaya^eb^nti cittutrāsabhayameva.  ^b^ajānantā^eb^ti ajānamānā. ^b^kathaṃ jānemu taṃ maya^eb^nti  (dī0 ni0 2.179) mayaṃ kinti taṃ jānāma, ayaṃ katthavāsiko,  kinnāmo, kiṃ gottotiādīnaṃ ākārānaṃ kena ākārena taṃ  dhārayāmāti attho.</p>
              <p>[03] ^b^maṃ ve kumāraṃ jānantī^eb^ti maṃ ``kumāro''ti ``daharo''ti  jānanti. ^b^brahmaloke^eb^ti seṭṭhaloke. ^b^sanantana^eb^nti ciratanaṃ  porāṇakaṃ ^a^P2.0664^ea^. ahaṃ so porāṇakumāro sanaṅkumāro nāma brahmāti dasseti.  ^b^evaṃ govinda jānāhī^eb^ti govinda paṇḍita, tvaṃ evaṃ jānāhi,  evaṃ maṃ dhārehi. </p>
              <p>[21] ``āsanaṃ ^a^V2.0231^ea^ udakaṃ pajjaṃ, madhusākañca brahmuno. </p>
              <p>[22] agghe bhavantaṃ pucchāma, agghaṃ kurutu no bhava''nti..  --</p>
              <p>[03] ettha ^b^aggha^eb^nti atithino upanāmetabbaṃ vuccati. teneva  idamāsanaṃ paññattaṃ, ettha nisīdatha, idaṃ udakaṃ parisuddhaṃ, ito pānīyaṃ  pivatha, pāde dhovatha, idaṃ pajjaṃ pādānaṃ hitatthāya abhisaṅkhataṃ telaṃ,  ito pāde makkhetha, idaṃ madhusākanti. bodhisattassa brahmacariyaṃ na  aññesaṃ brahmacariyasadisaṃ hoti, na so ``idaṃ sve, idaṃ tatiyadivase  bhavissatī''ti sannidhiṃ ^a^M2.0258^ea^ nāma karoti. madhusākaṃ pana aloṇaṃ  adhūpanaṃ atakkaṃ udakena seditasākaṃ, taṃ sandhāyesa -- ``idaṃ  paribhuñjathā''ti vadanto ``agghe bhavantaṃ pucchāmā''tiādimāha. ime  sabbepi agghā brahmuno atthi. te ^b^agghe bhavantaṃ pucchāma.^eb^  evaṃ pucchantānañca ^b^agghaṃ kurutu no bhavaṃ,^eb^ paṭiggaṇhātu no bhavaṃ  idamagghanti vuttaṃ hoti. kiṃ panesa -- ``ito ekampi brahmā na  bhuñjatī''ti idaṃ na jānātīti. no na jānāti, jānantopi  attano santike āgato atithi pucchitabboti vattasīsena pucchati.</p>
              <p>[03] atha kho brahmā -- ``kiṃ nu kho paṇḍito mama  paribhogakaraṇābhāvaṃ ñatvā pucchati, udāhu kohaññe ṭhatvā pucchatī''ti  samannāharanto ``vattasīse ṭhito pucchatī''ti ñatvā paṭiggaṇhituṃ  dāni me vaṭṭatīti ^b^paṭiggaṇhāma te agghaṃ, yaṃ tvaṃ govinda  bhāsasī^eb^ti āha. yaṃ tvaṃ govinda bhāsasi -- ``idamāsanaṃ  paññattaṃ, ettha nisīdathā''tiādi, tatra te mayaṃ āsane nisinnā nāma  homa, pānīyaṃ pītā nāma homa, pādāpi me dhotā nāma hontu,  telenapi makkhitā nāma hontu, udakasākampi paribhuttaṃ nāma hotu,  tayā dinnaṃ adhivāsitakālato paṭṭhāya yaṃ yaṃ tvaṃ bhāsasi, taṃ taṃ mayā  paṭiggahitameva hoti. tena vuttaṃ -- ``paṭiggaṇhāma te agghaṃ, yaṃ tvaṃ  govinda bhāsasī''ti. evaṃ pana agghaṃ paṭiggaṇhitvā pañhassa  okāsaṃ karonto ^b^diṭṭhadhammahitatthāyā^eb^tiādimāha.</p>
              <p>[03] ^b^kaṅkhī^eb^ ^a^P2.0665^ea^ ^b^akaṅkhiṃ paravediyesū^eb^ti ahaṃ savicikiccho  bhavantaṃ parena sayaṃ abhisaṅkhatattā parassa pākaṭesu paravediyesu pañhesu  nibbicikicchaṃ.</p>
              <p>[03] ^b^hitvā mamatta^eb^nti idaṃ mama, idaṃ mamāti upakaraṇataṇhaṃ  cajitvā. ^b^manujesū^eb^ti sattesu, manujesu yo koci manujo  mamattaṃ hitvāti attho. ^b^ekodibhūto^eb^ti ekībhūto, eko  tiṭṭhanto eko nisīdantoti. vacanattho panettha eko udeti  pavattatīti ekodi, tādiso bhūtoti ekodibhūto ^a^V2.0232^ea^.  ^b^karuṇedhimutto^eb^ti karuṇājhāne adhimutto, taṃ jhānaṃ nibbattetvāti  attho. ^b^nirāmagandho^eb^ti vissagandhavirahito. ^b^ettha  ṭhito^eb^ti etesu dhammesu ṭhito. ^b^ettha ca sikkhamāno^eb^ti  ^a^M2.0259^ea^ etesu dhammesu sikkhamāno. ayamettha saṅkhepo, vitthāro pana  upari mahāgovindena ca brahmunā ca vuttoyeva. </p>
              <p>[03] 320^b^.^eb^ tattha ^b^ete avidvā^eb^ti ete āmagandhe ahaṃ  avidvā, na jānāmīti attho. ^b^idha brūhi dhīrā^eb^ti te me tvaṃ  idha dhīra paṇḍita, brūhi, vada. ^b^kenāvaṭā vāti pajā kurutū^eb^ti  katamena kilesāvaraṇena āvaritā pajā pūtikā vāyati.  ^b^āpāyikā^eb^ti apāyūpagā. ^b^nivutabrahmalokā^eb^ti nivuto  pihito brahmaloko assāti nivutabrahmaloko. katamena kilesena  pajāya brahmalokūpago maggo nivuto pihito paṭicchannoti pucchati.</p>
              <p>[03] ^b^kodho mosavajjaṃ nikati ca dubbho^eb^ti kujjhanalakkhaṇo  kodho ca, paravisaṃvādanalakkhaṇo musāvādo ca, sadisaṃ dassetvā  vañcanalakkhaṇā nikati ca, mittadubbhanalakkhaṇo dubbho ca.  ^b^kadariyatā atimāno usūyā^eb^ti thaddhamacchariyalakkhaṇā  kadariyatā ca, atikkamitvā maññanalakkhaṇo atimāno ca,  parasampattikhīyanalakkhaṇā ^b^usūyā ca. icchā vivicchā paraheṭhanā  cā^eb^ti taṇhālakkhaṇā icchā ca, macchariyalakkhaṇā vivicchā ca,  vihiṃsālakkhaṇā paraheṭhanā ca. ^b^lobho ca doso ca mado ca  moho^eb^ti yattha katthaci lubbhanalakkhaṇo lobho ca, dussanalakkhaṇo  doso ca, majjanalakkhaṇo mado ca, muyhanalakkhaṇo moho ca.  ^b^etesu yuttā anirāmagandhā^eb^ti etesu cuddasasu kilesesu yuttā  pajā nirāmagandhā na hoti, āmagandhā sakuṇapagandhā ^a^P2.0666^ea^ pūtigandhāyevāti  vadati. ^b^āpāyikā nivutabrahmalokā^eb^ti esā pana āpāyikā  ceva hoti, paṭicchannabrahmalokamaggā cāti. idaṃ pana suttaṃ kathentena  ^b^āmagandhasuttena^eb^ dīpetvā kathetabbaṃ, āmagandhasuttampi iminā  dīpetvā kathetabbaṃ.</p>
              <p>[03] ^b^te na sunimmadayā^eb^ti te āmagandhā sunimmadayā sukhena  nimmadetabbā pahātabbā na honti, duppajahā dujjayāti attho.  ^b^yassa dāni bhavaṃ govindo kālaṃ maññatī^eb^ti ``yassā  pabbajjāya bhavaṃ govindo kālaṃ maññati, ayameva hotu, evaṃ sati  mayhampi tava santike āgamanaṃ svāgamanaṃ bhavissati, kathitadhammakathā  sukathitā bhavissati, tvaṃ tāta sakalajambudīpe ^a^M2.0260^ea^ aggapuriso daharo  paṭhamavaye ṭhito, evaṃ mahantaṃ nāma sampattisirivilāsaṃ pahāya tava  pabbajanaṃ nāma gandhahatthino ayabandhanaṃ chinditvā gamanaṃ viya  atiuḷāraṃ, buddhatanti nāmesā''ti mahāpurisassa daḷhīkammaṃ katvā  brahmā sanaṅkumāro brahmalokameva gato. </p>
            </h4>
          </h3>
          <h3>
            <h3n> reṇurājāamantanāvaṇṇanā </h3n>
            <h4>
              <h4n> </h4n>
              <p>[03] 321^b^.^eb^ mahāpurisopi ^a^V2.0233^ea^ ``mama itova nikkhamitvā  pabbajanaṃ nāma na yuttaṃ, ahaṃ rājakulassa atthaṃ anusāsāmi, tasmā  rañño ārocessāmi. sace sopi pabbajissati, sundarameva. no  ce pabbajissati, purohitaṭṭhānaṃ niyyātetvā ahaṃ pabbajissāmī''ti  cintetvā rājānaṃ upasaṅkami, tena vuttaṃ -- ``atha kho bho  mahāgovindo,...pe0... nāhaṃ porohacce rame''ti.</p>
              <p>[03] tattha ^b^tvaṃ pajānassu rajjenā^eb^ti tava rajjena tvameva jānāhi.  ^b^nāhaṃ porohicce rame^eb^ti ahaṃ purohitabhāve na ramāmi,  ukkaṇṭhitosmi, aññaṃ anusāsakaṃ jānāhi, nāhaṃ porohicce rameti.</p>
              <p>[03] atha rājā -- ``dhuvaṃ cattāro māse paṭisallīnassa brāhmaṇassa  gehe bhogā mandā jātā''ti cintetvā dhanena nimantento -- ``sace  te ūnaṃ kāmehi. ahaṃ paripūrayāmi te''ti vatvā puna -- ``kinnu  kho esa ekako viharanto kenaci vihiṃsito bhaveyyā''ti cintetvā, </p>
              <p>[21] ``yo taṃ hiṃsati vāremi, bhūmisenāpati ahaṃ. </p>
              <p>[22] tuvaṃ pitā ahaṃ putto, mā no govinda pājahī''ti..  --</p>
              <p>[03] āha ^a^P2.0667^ea^. tassattho -- yo taṃ hiṃsati, taṃ vāremi, kevalaṃ tumhe  ``asuko''ti ācikkhatha, ahamettha kattabbaṃ jānissāmīti.  ^b^bhūmisenāpati aha^eb^nti atha vā ahaṃ pathaviyā sāmī, svāhaṃ imaṃ  rajjaṃ tumheyeva paṭicchāpessāmi. ^b^tuvaṃ pitā ahaṃ putto^eb^ti tvaṃ  pitiṭṭhāne ṭhassasi, ahaṃ puttaṭṭhāne. so tvaṃ mama manaṃ haritvā  attanoyeva manaṃ govinda, pājehi; yathā icchasi tathā pavattassu.  ahaṃ pana tava manaṃyeva anuvattanto tayā dinnapiṇḍaṃ paribhuñjanto taṃ  asicammahattho vā upaṭṭhahissāmi, rathaṃ vā te pājessāmi. ``mā  no govinda, pajahī''ti vā pāṭho ^a^M2.0261^ea^. tassattho -- tvaṃ pitiṭṭhāne  tiṭṭha, ahaṃ puttaṭṭhāne ṭhassāmi. mā no tvaṃ bho govinda, pajahi, mā  pariccajīti. atha mahāpuriso yaṃ rājā cintesi, tassa attani  abhāvaṃ dassento -- </p>
              <p>[21] ``na ^a^V2.0234^ea^ matthi ūnaṃ kāmehi, hiṃsitā me na vijjati. </p>
              <p>[22] amanussavaco sutvā, tasmāhaṃ na gahe rame''ti.. --</p>
              <p>[03] āha. tattha ^b^na matthī^eb^ti na me atthi. ^b^gahe^eb^ti  gehe. atha naṃ rājā pucchi -- </p>
              <p>[21] ``amanusso kathaṃ vaṇṇo, kiṃ te atthaṃ abhāsatha. </p>
              <p>[22] yañca sutvā jahāsi no, gehe amhe ca kevalī''ti..</p>
              <p>[03] tattha ^b^jahāsi no, gehe amhe ca kevalī^eb^ti brāhmaṇassa  sampattibharite gehe saṅgahavasena attano gehe karonto yaṃ sutvā amhākaṃ  gehe ca amhe ca kevalī sabbe aparisese jambudīpavāsino jahāsīti  vadati.</p>
              <p>[03] athassa ācikkhanto mahāpuriso ^b^upavutthassa me  pubbe^eb^tiādimāha. tattha ^b^upavutthassā^eb^ti cattāro māse  ekībhāvaṃ upagantvā vutthassa. ^b^yiṭṭhakāmassa me sato^eb^ti  yajitukāmassa me ^a^P2.0668^ea^ samānassa. ^b^aggi pajjalito āsi,  kusapattaparitthato^eb^ti kusapattehi paritthato sappidadhimadhuādīni  pakkhipitvā aggi jalayitumāraddho āsi, evaṃ aggiṃ jāletvā  ``mahājanassa dānaṃ dassāmī''ti evaṃ cintetvā ṭhitassa mamāti  ayamettha attho.</p>
              <p>[03] ^b^sanantano^eb^ti sanaṅkumāro brahmā. tato rājā sayampi  pabbajitukāmo hutvā ^b^saddahāmī^eb^tiādimāha. tattha ^b^kathaṃ  vattetha aññathā^eb^ti kathaṃ tumhe aññathā vattissatha. ^b^te taṃ  anuvattissāmā^eb^ti te mayampi tumheyeva anuvattissāma,  anupabbajissāmāti attho. ``anuvajissāmā''tipi pāṭho, tassa  anugacchissāmāti attho. ^b^akāco^eb^ti nikkāco akakkaso.  ^b^govindassānusāsane^eb^ti tava govindassa sāsane. bhavantaṃ  govindameva satthāraṃ karitvā carissāmāti vadati. </p>
            </h4>
          </h3>
          <h3>
            <h3n> cha khattiyāamantanāvaṇṇanā </h3n>
            <h4>
              <h4n> </h4n>
              <p>[03] 322^b^.^eb^ ^b^yena^eb^ ^a^M2.0262^ea^ ^b^te cha khattiyā tenupasaṅkamī^eb^ti reṇuṃ  rājānaṃ ``sādhu mahārāja rajjaṃ nāma mātaraṃ pitaraṃ  bhātibhaginīādayopi māretvā gaṇhantesu sattesu evaṃ mahantaṃ rajjasiriṃ  pahāya pabbajitukāmena uḷāraṃ mahārājena kata''nti upatthambhetvā  daḷhataramassa ussāhaṃ katvā upasaṅkami ^a^V2.0235^ea^. ^b^evaṃ samacintesu^eb^nti  rañño cintitanayeneva kadāci brāhmaṇassa bhogā parihīnā bhaveyyunti  maññamānā samacintesuṃ. ^b^dhanena sikkheyyāmā^eb^ti upalāpeyyāma  saṅgaṇheyyāma. ^b^tāvatakaṃ āharīyata^eb^nti tāvatakaṃ āharāpiyatu  gaṇhiyatu, yattakaṃ icchatha, tattakaṃ gaṇhathāti vuttaṃ hoti.  ^b^bhavantānaṃyeva vāhasā^eb^ti bhavante paccayaṃ katvā, tumhehi dinnattāyeva  pahūtaṃ sāpateyyaṃ jātaṃ. </p>
              <p>[03] 323^b^.^eb^ ^b^sace jahatha kāmānī^eb^ti sace vatthukāme ca  kilesakāme ca pariccajatha. ^b^yattha satto puthujjano^eb^ti yesu  kāmesu puthujjano satto laggo laggito. ^b^ārambhavho daḷhā  hothā^eb^ti evaṃ sante vīriyaṃ ārabhatha, asithilaparakkamataṃ adhiṭṭhāya  daḷhā bhavatha. ^b^khantībalasamāhitā^eb^ti khantibalena samannāgatā  bhavathāti rājūnaṃ ussāhaṃ janeti.</p>
              <p>[03] ^b^esa maggo ujumaggo^eb^ti esa karuṇājhānamaggo ujumaggo  nāma. ^b^esa maggo anuttaro^eb^ti eseva ^a^P2.0669^ea^ brahmalokūpapattiyā  asadisamaggo uttamamaggo nāma. ^b^saddhammo sabbhi rakkhito^eb^ti  eso eva ca buddhapaccekabuddhasāvakehi sabbhirakkhitadhammo nāma. iti  karuṇājhānassa vaṇṇabhaṇanenāpi tesaṃ anivattanatthāya daḷhīkammameva  karoti.</p>
              <p>[03] ^b^ko nu kho pana bho jānāti jīvitāna^eb^nti bho jīvitaṃ  nāma udakapupphuḷūpamaṃ tiṇagge ussāvabindūpamaṃ taṅkhaṇaviddhaṃsanadhammaṃ,  tassa ko gatiṃ jānāti, kismiṃ khaṇe bhijjissati? ^b^gamanīyo  samparāyo^eb^ti paraloko pana avassaṃ gantabbova, tattha paṇḍitena  kulaputtena ^b^mantāyaṃ boddhabbaṃ.^eb^ mantā vuccati paññā, tāya  mantetabbaṃ bujjhitabbaṃ, upaparikkhitabbañca jānitabbañcāti attho.  karaṇatthe vā bhummaṃ. ^b^mantāyaṃ boddhabba^eb^nti mantāya bujjhitabbaṃ,  ñāṇena jānitabbanti attho. kiṃ bujjhitabbaṃ? jīvitassa  dujjānatā, samparāyassa ^a^M2.0263^ea^ ca avassaṃ gamanīyatā, bujjhitvā ca pana  sabbapalibodhe chinditvā ^b^kattabbaṃ kusalaṃ caritabbaṃ brahmacariyaṃ.^eb^  kasmā? yasmā natthi jātassa amaraṇaṃ. </p>
            </h4>
          </h3>
          <h3>
            <h3n> brāhmaṇamahāsālādīnaṃ āmantanāvaṇṇanā </h3n>
            <h4>
              <h4n> </h4n>
              <p>[03] 324^b^.^eb^ ^b^appesakkhā ca appalābhā cā^eb^ti bho  pabbajjā nāma appayasā ceva, pabbajitakālato paṭṭhāya hi rajjaṃ pahāya  pabbajitaṃ viheṭhetvā viheṭhetvā lāmakaṃ anāthaṃ katvāva kathenti.  appalābhā ca, sakalagāmaṃ caritvāpi ajjhoharaṇīyaṃ dullabhameva. idaṃ  pana ^b^brahmaññaṃ^eb^ ^a^V2.0236^ea^ ^b^mahesakkhañca^eb^ mahāyasattā, ^b^mahālābhañca^eb^  lābhasakkārasampannattā. bhavañhi etarahi sakalajambudīpe aggapurohito  sabbattha aggāsanaṃ aggodakaṃ aggabhattaṃ aggagandhaṃ aggamālaṃ labhatīti.</p>
              <p>[03] ^b^rājāva rañña^eb^nti ahañhi bho etarahi pakatiraññaṃ majjhe  cakkavattirājā viya. ^b^brahmāva brahmāna^eb^nti pakatibrahmānaṃ majjhe  mahābrahmasadiso. ^b^devatāva gahapatikāna^eb^nti avasesagahapatikānaṃ  panamhi sakkadevarājasadiso. </p>
            </h4>
          </h3>
          <h3>
            <h3n> bhariyānaṃ āmantanāvaṇṇanā </h3n>
            <h4>
              <h4n> </h4n>
              <p>[03] 325^b^.^eb^ ^b^cattārīsā bhariyā sādisiyo^eb^ti  sādisiyova cattārīsā bhariyā, aññā panassa tīsu vayesu  nāṭakitthiyo bahukāyeva. </p>
            </h4>
          </h3>
          <h3>
            <h3n> mahāgovindapabbajjāvaṇṇanā </h3n>
            <h4>
              <h4n> </h4n>
              <p>[03] 326^b^.^eb^ ^b^cārikaṃ caratī^eb^ti gāmanigamapaṭipāṭiyā  cārikaṃ carati, gatagataṭṭhāne ^a^P2.0670^ea^ ^b^buddhakolāhalaṃ^eb^ viya hoti.  manussā ``mahāgovindapaṇḍito kira āgacchatī''ti sutvā puretarameva  maṇḍapaṃ kāretvā maggaṃ alaṅkaritvā paccuggantvā gaṇhitvā enti,  mahālābhasakkāro mahogho viya ajjhottharanto uppajji.  ^b^sattapurohitassā^eb^ti sattannaṃ rājūnaṃ purohitassa. iti yathā  etarahi evarūpesu vā ṭhānesu kismiñcideva dukkhe uppanne ``namo  buddhassā''ti vadanti, evaṃ tadā ``namatthu mahāgovindassa brāhmaṇassa,  namatthu sattapurohitassā''ti vadanti. </p>
              <p>[03] 327^b^.^eb^ ^b^mettāsahagatenā^eb^tiādinā ^a^M2.0264^ea^ nayena pāḷiyaṃ  brahmavihārāva āgatā, mahāpuriso pana sabbāpi aṭṭha samāpattiyo ca  pañca ca abhiññāyo nibbattesi. ^b^sāvakānañca  brahmalokasahabyatāya maggaṃ desesī^eb^ti brahmaloke brahmunā sahabhāvāya  maggaṃ kathesi. </p>
              <p>[03] 328^b^.^eb^ ^b^sabbenasabba^eb^nti ye aṭṭha ca samāpattiyo  pañca ca abhiññāyo nibbattesuṃ. ^b^ye na sabbena sabbaṃ sāsanaṃ  ājāniṃsū^eb^ti ye aṭṭhasu samāpattīsu ekasamāpattimpi na jāniṃsu, na  sakkhiṃsu nibbattetuṃ. ^b^amoghā^eb^ti savipākā. ^b^avañjhā^eb^ti  na vañjhā. sabbanihīnaṃ pasavanti gandhabbakāyaṃ ^a^V2.0237^ea^ pasavi.  ^b^saphalā^eb^ti avasesadevalokūpapattīhi sātthā. ^b^saudrayā^eb^ti  brahmalokūpapattiyā savuḍḍhi. </p>
              <p>[03] 329^b^.^eb^ ^b^sarāmaha^eb^nti sarāmi ahaṃ pañcasikha,  iminā kira padena ayaṃ suttanto buddhabhāsito nāma jāto. ^b^na  nibbidāyā^eb^ti na vaṭṭe nibbindanatthāya. ^b^na virāgāyā^eb^ti na  vaṭṭe virāgatthāya. ^b^na nirodhāyā^eb^ti na vaṭṭassa nirodhatthāya.  ^b^na upasamāyā^eb^ti na vaṭṭassa upasamanatthāya. ^b^na  abhiññāyā^eb^ti na vaṭṭaṃ abhijānanatthāya. ^b^na  sambodhāyā^eb^ti na kilesaniddāvigamena vaṭṭato pabujjhanatthāya.  ^b^na nibbānāyā^eb^ti na amatanibbānatthāya.</p>
              <p>[03] ^b^ekantanibbidāyā^eb^ti ekantameva vaṭṭe nibbindanatthāya.  ettha pana ^b^nibbidāyā^eb^ti vipassanā. ^b^virāgāyā^eb^ti maggo.  ^b^nirodhāya upasamāyā^eb^ti nibbānaṃ. ^b^abhiññāya  sambodhāyā^eb^ti maggo. ^b^nibbānāyā^eb^ti nibbānameva. evaṃ  ekasmiṃ ṭhāne vipassanā, tīsu maggo, tīsu nibbānaṃ vuttanti evaṃ  vavatthānakathā veditabbā. pariyāyena pana sabbānipetāni  ^a^P2.0671^ea^ maggavevacanānipi nibbānavevacanānipi hontiyeva.  ^b^sammādiṭṭhi^eb^ādīsu yaṃ vattabbaṃ, taṃ visuddhimagge saccavaṇṇanāyaṃ  vuttameva. </p>
              <p>[03] 330^b^.^eb^ ^b^ye na sabbenasabba^eb^nti ye cattāropi  ariyamagge paripūretuṃ na jānanti, tīṇi vā dve vā ekaṃ vā  nibbattenti. ^b^sabbesaṃyeva imesaṃ kulaputtāna^eb^nti  brahmacariyaciṇṇakulaputtānaṃ. ^b^amoghā...pe0... saphalā  saudrayā^eb^ti arahattanikūṭena desanaṃ niṭṭhāpesi.</p>
              <p>[03] ^b^bhagavantaṃ^eb^ ^a^M2.0265^ea^ ^b^abhivādetvā padakkhiṇaṃ katvā^eb^ti (dī0 ni0  2.188) bhagavato dhammadesanaṃ cittena sampaṭicchanto abhinanditvā  vācāya pasaṃsamāno anumoditvā mahantaṃ añjaliṃ sirasmiṃ patiṭṭhapetvā  pasannalākhārase nimujjamāno viya dasabalassa chabbaṇṇarasmijālantaraṃ  pavisitvā catūsu ṭhānesu vanditvā tikkhattuṃ padakkhiṇaṃ katvā  bhagavantaṃ abhitthavanto abhitthavanto satthu purato antaradhāyitvā  attano devalokameva agamāsīti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahāgovindasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 7. mahāsamayasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nidānavaṇṇanā </h3n>
            <h4>
              <h4n> </h4n>
              <p>[03] 331^b^.^eb^ ^b^evaṃ^eb^ ^a^V2.0238^ea^ ^a^P2.0672^ea^ ^a^M2.0266^ea^   ^b^me suta^eb^nti mahāsamayasuttaṃ.  tatrāyamapubbapadavaṇṇanā -- ^b^sakkesū^eb^ti ambaṭṭhasutte vuttena  uppattinayena ``sakyā vata, bho kumārā''ti udānaṃ paṭicca  ^b^sakkā^eb^ti laddhanāmānaṃ rājakumārānaṃ nivāso ekopi janapado  ruḷhīsaddena ``sakkā''ti vuccati, tasmiṃ sakkesu janapade.  ^b^mahāvane^eb^ti sayaṃjāte aropite himavantena saddhiṃ ekābaddhe mahati  vane. ^b^sabbeheva arahantehī^eb^ti imaṃ suttaṃ kathitadivaseyeva  pattārahattehi.</p>
              <p>[03] tatrāyaṃ anupubbikathā -- sākiyakoliyā kira  kapilavatthunagarassa ca koliyanagarassa ca antare rohiṇiṃ nāma nadiṃ  ekeneva āvaraṇena bandhāpetvā sassāni karonti, atha jeṭṭhamūlamāse  sassesu milāyantesu ubhayanagaravāsikānampi kammakarā sannipatiṃsu.  tattha koliyanagaravāsino āhaṃsu -- ``idaṃ udakaṃ ubhato hariyamānaṃ  na tumhākaṃ na amhākaṃ pahossati, amhākaṃ pana sassaṃ ekena udakeneva  nipphajjissati, idaṃ udakaṃ amhākaṃ dethā''ti.  kapilavatthunagaravāsino āhaṃsu -- ``tumhesu koṭṭhe pūretvā ṭhitesu  mayaṃ rattasuvaṇṇanīlamaṇikāḷakahāpaṇe ca gahetvā  pacchipasibbakādihatthā na sakkhissāma tumhākaṃ gharadvāre vicarituṃ,  amhākampi sassaṃ ekeneva udakena nipphajjissati, idaṃ udakaṃ amhākaṃ  dethā''ti. ``na ^a^P2.0673^ea^ mayaṃ dassāmā''ti. ``mayampi na dassāmā''ti.  evaṃ kalahaṃ vaḍḍhetvā eko uṭṭhāya ekassa pahāraṃ adāsi, sopi  aññassāti evaṃ aññamaññaṃ paharitvā rājakulānaṃ jātiṃ ghaṭṭetvā kalahaṃ  vaḍḍhayiṃsu.</p>
              <p>[03] koliyakammakarā vadanti -- ``tumhe kapilavatthuvāsike  gahetvā gajjatha, ye soṇasiṅgālādayo viya attano bhaginīhi saddhiṃ  saṃvasiṃsu. etesaṃ hatthino ca assā ca phalakāvudhāni ^a^V2.0239^ea^ ca amhākaṃ  kiṃ karissantī''ti? sākiyakammakarāpi vadanti -- ``tumhe dāni  kuṭṭhino dārake gahetvā gajjatha, ye anāthā niggatikā tiracchānā  viya kolarukkhe vasiṃsu, etesaṃ hatthino ca assā ca phalakāvudhāni  ca amhākaṃ ^a^M2.0267^ea^ kiṃ karissantī''ti? te gantvā tasmiṃ kamme  niyuttāmaccānaṃ kathesuṃ, amaccā rājakulānaṃ kathesuṃ, tato sākiyā --  ``bhaginīhi saddhiṃ saṃvāsikānaṃ thāmañca balañca dassessāmā''ti  yuddhasajjā nikkhamiṃsu. koliyāpi -- ``kolarukkhavāsīnaṃ  thāmañca balañca dassessāmā''ti yuddhasajjā nikkhamiṃsu.</p>
              <p>[03] bhagavāpi rattiyā paccūsasamayeva mahākaruṇāsamāpattito vuṭṭhāya  lokaṃ volokento ime evaṃ yuddhasajje nikkhamante addasa. disvā --  ``mayi gate ayaṃ kalaho vūpasamissati nu kho udāhu no''ti  upadhārento -- ``ahamettha gantvā kalahavūpasamanatthaṃ tīṇi jātakāni  kathessāmi, tato kalaho vūpasamissati. atha sāmaggidīpanatthāya  dve jātakāni kathetvā ^b^attadaṇḍasuttaṃ^eb^ desessāmi. desanaṃ sutvā  ubhayanagaravāsinopi aḍḍhatiyāni aḍḍhatiyāni kumārasatāni  dassanti, ahaṃ te pabbajissāmi, tadā mahāsamāgamo bhavissatī''ti  sanniṭṭhānamakāsi. tasmā imesu yuddhasajjesu nikkhamantesu kassaci  anārocetvā sayameva pattacīvaramādāya gantvā dvinnaṃ senānaṃ antare  ākāse pallaṅkaṃ ābhujitvā chabbaṇṇarasmiyo vissajjetvā nisīdi.</p>
              <p>[03] kapilavatthuvāsino bhagavantaṃ disvāva -- ``amhākaṃ ñātiseṭṭho  satthā āgato, diṭṭho nu kho tena amhākaṃ kalahakāraṇabhāvo''ti  cintetvā -- ``na kho pana sakkā bhagavati āgate amhehi parassa  sarīre satthaṃ pātetuṃ, koliyanagaravāsino amhe ^a^P2.0674^ea^ hanantu vā pacantu  vā''ti āvudhāni chaḍḍetvā bhagavantaṃ vanditvā nisīdiṃsu.  koliyanagaravāsinopi tatheva cintetvā āvudhāni chaḍḍetvā bhagavantaṃ  vanditvā nisīdiṃsu.</p>
              <p>[03] bhagavā jānantova -- ``kasmā āgatattha mahārājā''ti pucchi.  bhagavā, na titthakīḷāya na pabbatakīḷāya na nadīkīḷāya na  giridassanatthaṃ, imasmiṃ pana ṭhāne saṅgāmaṃ paccupaṭṭhapetvā āgatamhāti.  kiṃ nissāya vo kalaho mahārājāti? udakaṃ, bhanteti. udakaṃ  kiṃ agghati mahārājāti? appagghaṃ, bhanteti. pathavī nāma kiṃ  agghati mahārājāti? anagghā, bhanteti. khattiyā kiṃ agghanti  mahārājāti? khattiyā nāma anagghā bhanteti. appamūlakaṃ udakaṃ  nissāya kimatthaṃ anagghe khattiye nāsetha, mahārājāti? ``kalahe  assādo nāma natthi, kalahavasena mahārājā aṭṭhāne veraṃ katvā ekāya  rukkhadevatāya kāḷasīhena saddhiṃ baddhāghāto ^a^V2.0240^ea^ sakalampi  ^a^M2.0268^ea^ imaṃ kappaṃ  anuppattoyevā''ti vatvā ^b^phandanajātakaṃ^eb^ kathesi. tato  ``parapattiyena nāma mahārājā na bhavitabbaṃ. parapattiyā hutvā hi  ekassa sasakassa kathāya tiyojanasahassavitthate himavante  catuppadagaṇā mahāsamuddaṃ pakkhandino ahesuṃ. tasmā parapattiyena na  bhavitabba''nti vatvā ^b^pathavīundriyajātakaṃ^eb^ kathesi. tato --  ``kadāci, mahārājā, dubbalopi mahabbalassa randhaṃ vivaraṃ passati,  kadāci mahabbalo dubbalassa. laṭukikāpi hi sakuṇikā hatthināgaṃ  ghātesī''ti vatvā ^b^laṭukikajātakaṃ^eb^ kathesi. evaṃ  kalahavūpasamatthāya tīṇi jātakāni kathetvā sāmaggiparidīpanatthāya  dve jātakāni kathesi. kathaṃ? samaggānañhi mahārājā koci  otāraṃ nāma passituṃ na sakkotīti vatvā ^b^rukkhadhammajātakaṃ^eb^  kathesi. tato ``samaggānaṃ mahārājā koci vivaraṃ passituṃ  nāsakkhi. yadā pana aññamaññaṃ vivādamakaṃsu, atha te nesādaputto  jīvitā voropetvā ādāya gato. vivāde assādo nāma natthī''ti  vatvā ^b^vaṭṭakajātakaṃ^eb^ kathesi. evaṃ imāni pañca jātakāni  kathetvā avasāne attadaṇḍasuttaṃ kathesi.</p>
              <p>[03] rājāno ^a^P2.0675^ea^ pasannā -- ``sace satthā nāgamissa, mayaṃ sahatthā  aññamaññaṃyeva vadhitvā lohitanadiṃ pavattayissāma, amhākaṃ puttabhātaro  gehadvāre na passeyyāma, sāsanapaṭisāsanampi no āharaṇako na  bhavissati. satthāraṃ nissāya no jīvitaṃ laddhaṃ. sace pana satthā  agāraṃ ajjhāvasissa, dvisahassadīpaparivāresu catūsu mahādīpesu  rajjamassa hatthagataṃ abhavissa, atirekasahassaṃ kho panassa puttā  abhavissaṃsu, tato khattiyaparivārova avicarissa. taṃ kho panesa  sampattiṃ pahāya nikkhamitvā sambodhiṃ patto, idānipi  khattiyaparivāroyeva vicaratū''ti ubhayanagaravāsino aḍḍhatiyāni  aḍḍhatiyāni kumārasatāni adaṃsu. bhagavā te pabbājetvā mahāvanaṃ  agamāsi. tesaṃ garugāravavasena na attano ruciyā pabbajitānaṃ  anabhirati uppajji. purāṇadutiyikāyopi nesaṃ ``ayyaputtā  ukkaṇṭhantu, gharāvāso na saṇṭhātī''tiādīni vatvā sāsanaṃ pesenti.  te atirekataraṃ ukkaṇṭhiṃsu.</p>
              <p>[03] bhagavā āvajjanto tesaṃ anabhiratabhāvaṃ ñatvā ``ime bhikkhū  mādisena buddhena saddhiṃ ekato vasantā ukkaṇṭhanti, handa nesaṃ  kuṇāladahassa vaṇṇaṃ kathetvā tattha netvā anabhiratiṃ vinodessāmī''ti  ^a^M2.0269^ea^ kuṇāladahassa vaṇṇaṃ kathesi. te taṃ daṭṭhukāmā ahesuṃ. daṭṭhukāmattha,  bhikkhave, kuṇāladahanti? āma bhagavāti. yadi evaṃ, etha,  gacchāmāti. iddhimantānaṃ bhagavā gamanaṭṭhānaṃ mayaṃ kathaṃ gamissāmāti?  tumhe gantukāmā hotha, ahaṃ mamānubhāvena gahetvā gamissāmīti.  sādhu, bhanteti. atha bhagavā pañca bhikkhusatāni gahetvā ākāse  uppatitvā ^a^V2.0241^ea^ kuṇāladahe patiṭṭhāya te bhikkhū āha -- ``bhikkhave,  imasmiṃ kuṇāladahe yesaṃ macchānaṃ nāmaṃ na jānātha, tesaṃ nāmaṃ  pucchathā''ti.</p>
              <p>[03] te pucchiṃsu, bhagavā pucchitapucchitaṃ kathesi. na kevalaṃ  macchānaṃyeva, tasmiṃ vanasaṇḍe rukkhānampi pabbatapāde  dvipadacatuppadasakuṇānampi nāmāni pucchāpetvā kathesi. atha dvīhi  sakuṇehi mukhatuṇḍakena ḍaṃsitvā gahitadaṇḍake nisinno  kuṇālasakuṇarājā purato pacchato ubhosu passesu sakuṇasaṅghaparivuto  āgacchati. bhikkhū taṃ disvā -- ``esa, bhante, imesaṃ sakuṇānaṃ  rājā bhavissati, parivārā ete etassā''ti ^a^P2.0676^ea^ maññāmāti. evameva,  bhikkhave, ayampi mama vaṃso mama paveṇīti. idāni tāva mayaṃ,  bhante, ete sakuṇe passāma. yaṃ pana bhagavā ``ayampi mama vaṃso  mama paveṇī''ti āha, taṃ sotukāmamhāti. sotukāmattha bhikkhaveti?  āma, bhagavāti. tena hi suṇāthāti tīhi gāthāsatehi maṇḍetvā  ^b^kuṇālajātakaṃ^eb^ kathento anabhiratiṃ vinodesi.  desanāpariyosāne sabbepi sotāpattiphale patiṭṭhahiṃsu, maggeneva ca nesaṃ  iddhipi āgatā. bhagavā -- ``hotu tāva ettakaṃ etesaṃ  bhikkhūna''nti ākāse uppatitvā mahāvanameva agamāsi. tepi  bhikkhū gamanakāle dasabalassa ānubhāvena gantvā āgamanakāle attano  ānubhāvena bhagavantaṃ parivāretvā mahāvane otariṃsu.</p>
              <p>[03] bhagavā paññattāsane nisīditvā te bhikkhū āmantetvā --  ``etha, bhikkhave, nisīdatha, uparimaggattayavajjhānaṃ vo kilesānaṃ  pahānāya kammaṭṭhānaṃ kathessāmī''ti kammaṭṭhānaṃ kathesi. bhikkhū  cintesuṃ -- ``bhagavā amhākaṃ anabhiratabhāvaṃ ñatvā kuṇāladahaṃ netvā  anabhiratiṃ vinodesi, tattha sotāpattiphalappattānaṃ no idāni idha  tiṇṇaṃ maggānaṃ kammaṭṭhānaṃ adāsi, na kho panamhehi `sotāpannā  maya'nti vītināmetuṃ vaṭṭati, uttamapurisasadisehi no bhavituṃ  vaṭṭatī''ti te dasabalassa pāde vanditvā uṭṭhāya nisīdanaṃ papphoṭetvā  visuṃ visuṃ pabbhārarukkhamūlesu nisīdiṃsu.</p>
              <p>[03] bhagavā ^a^M2.0270^ea^ cintesi -- ``ime bhikkhū pakatiyāpi  avissaṭṭhakammaṭṭhānā, laddhupāyassa pana bhikkhuno kilamanakāraṇaṃ nāma  natthi. gacchantā gacchantā ca vipassanaṃ vaḍḍhetvā arahattaṃ patvā --  ``attanā attanā paṭiladdhaguṇaṃ ārocessāmā'ti mama santikaṃ  āgamissanti. etesu āgatesu dasasahassacakkavāḷe devatā  ekacakkavāḷe sannipatissanti, mahāsamayo bhavissati, vivitte  okāse mayā nisīdituṃ vaṭṭatī''ti. tato vivitte okāse  buddhāsanaṃ paññapetvā nisīdi.</p>
              <p>[03] sabbapaṭhamaṃ ^a^V2.0242^ea^ kammaṭṭhānaṃ gahetvā gatathero saha paṭisambhidāhi  arahattaṃ pāpuṇi. tato aparo tato aparoti pañcasatāpi paduminiyaṃ  padumāni viya vikasiṃsu. sabbapaṭhamaṃ ^a^P2.0677^ea^ arahattappattabhikkhu --  ``bhagavato ārocessāmī''ti pallaṅkaṃ vinibbhujitvā nisīdanaṃ  papphoṭetvā uṭṭhāya dasabalābhimukho ahosi. evaṃ aparopi  aparopīti pañcasatāpi bhattasālaṃ pavisantā viya paṭipāṭiyāva  āgamaṃsu. paṭhamaṃ āgato vanditvā nisīdanaṃ paññapetvā ekamantaṃ  nisīditvā paṭiladdhaguṇaṃ ārocetukāmo -- ``atthi nu kho añño  koci, natthī''ti nivattitvā āgamanamaggaṃ olokento aparampi  addasa aparampi addasa. iti sabbepi te āgantvā ekamantaṃ  nisīditvā ayaṃ imassa harāyamāno na kathesi, ayaṃ imassa  harāyamāno na kathesīti. khīṇāsavānaṃ kira dve ākārā honti --  ``aho vata mayā paṭiladdhaguṇaṃ sadevako loko khippameva  paṭivijjheyyā''ti cittaṃ uppajjati. paṭiladdhabhāvaṃ pana  nidhiladdhapuriso viya na aññassa ārocetukāmo hoti.</p>
              <p>[03] evaṃ osīdamatte pana tasmiṃ ariyamaṇḍale  pācīnayugandharaparikkhepato abbhā, mahikā, dhūmo, rajo, rāhūti  imehi upakkilesehi vippamuttaṃ buddhuppādapaṭimaṇḍitassa lokassa  rāmaṇeyyakadassanatthaṃ pācīnadisāya ukkhittarajatamayamahāādāsamaṇḍalaṃ  viya, nemivaṭṭiyaṃ gahetvā parivattiyamānarajatacakkasassirikaṃ  puṇṇacandamaṇḍalaṃ ullaṅghitvā anilapathaṃ paṭipajjittha. iti evarūpe  khaṇe laye muhutte bhagavā sakkesu viharati kapilavatthusmiṃ mahāvane  mahatā bhikkhusaṅghena saddhiṃ pañcamattehi bhikkhusatehi sabbeheva  arahantehi.</p>
              <p>[03] tattha bhagavāpi mahāsammatassa vaṃse uppanno, tepi pañcasatā  bhikkhū mahāsammatassa kule uppannā. bhagavāpi khattiyagabbhe jāto,  tepi khattiyagabbhe ^a^M2.0271^ea^ jātā. bhagavāpi rājapabbajito, tepi  rājapabbajitā. bhagavāpi setacchattaṃ pahāya hatthagataṃ cakkavattirajjaṃ  nissajjetvā pabbajito, tepi setacchattaṃ pahāya hatthagatāni rajjāni  nissajjetvā pabbajitā. iti bhagavā parisuddhe okāse parisuddhe  rattibhāge sayaṃ parisuddho parisuddhaparivāro vītarāgo vītarāgaparivāro  vītadoso vītadosaparivāro vītamoho vītamohaparivāro nittaṇho  nittaṇhaparivāro nikkileso nikkilesaparivāro santo santaparivāro  danto dantaparivāro mutto muttaparivāro ativiya virocatīti.  vaṇṇabhūmi ^a^P2.0678^ea^ nāmesā, yattakaṃ sakkoti, tattakaṃ vattabbaṃ. iti ime  bhikkhū sandhāya vuttaṃ -- ``pañcamattehi bhikkhusatehi sabbeheva  arahantehī''ti.</p>
              <p>[03] ^b^yebhuyyenā^eb^ti ^a^V2.0243^ea^ bahutarā sannipatitā, mandā na sannipatitā  asaññā arūpāvacaradevatā samāpannadevatā ca. tatrāyaṃ sannipātakkamo  mahāvanassa kira sāmantā devatā caliṃsu -- ``āyāma, bho  buddhadassanaṃ nāma bahūpakāraṃ, dhammassavanaṃ bahūpakāraṃ,  bhikkhusaṅghadassanaṃ bahūpakāraṃ, āyāma āyāmā''ti mahāsaddaṃ kurumānā  āgantvā bhagavantañca taṃmuhuttaṃ arahattappattakhīṇāsave ca vanditvā  ekamantaṃ aṭṭhaṃsu. eteneva upāyena tāsaṃ tāsaṃ saddaṃ sutvā  saddantarāḍḍhagāvutagāvutāḍḍhayojanayojanādivasena  tiyojanasahassavitthate himavante, tikkhattuṃ tesaṭṭhiyā nagarasahassesu,  navanavutiyā doṇamukhasatasahassesu, channavutiyā  paṭṭanakoṭisatasahassesu, chapaṇṇāsāya ratanākaresūti sakalajambudīpe,  pubbavidehe, aparagoyāne, uttarakurumhi, dvīsu parittadīpasahassesūti  sakalacakkavāḷe, tato dutiyatatiyacakkavāḷeti evaṃ dasasahassacakkavāḷesu  devatā sannipatitāti veditabbā. dasasahassacakkavāḷañhi idha  dasalokadhātuyoti adhippetā. tena vuttaṃ -- ``dasahi ca  lokadhātūhi devatā yebhuyyena sannipatitā hontī''ti.</p>
              <p>[03] evaṃ sannipatitāhi devatāhi sakalacakkavāḷagabbhaṃ yāva brahmalokā  sūcighare nirantaraṃ pakkhittasūcīhi viya paripuṇṇaṃ hoti. tatra  brahmalokassa evaṃ uccattanaṃ veditabbaṃ. lohapāsāde kira  sattakūṭāgārasamo pāsāṇo brahmaloke ṭhatvā adho khitto catūhi  ^a^M2.0272^ea^ māsehi pathaviṃ pāpuṇāti. evaṃ mahante okāse yathā heṭṭhā ṭhatvā  khittāni pupphāni vā dhūmo vā upari gantuṃ, upari vā ṭhatvā  khittasāsapā heṭṭhā otarituṃ antaraṃ na labhanti, evaṃ nirantaraṃ devatā  ahesuṃ. yathā kho pana cakkavattirañño nisinnaṭṭhānaṃ asambādhaṃ hoti,  āgatāgatā mahesakkhā khattiyā okāsaṃ labhantiyeva, parato parato  pana atisambādhaṃ hoti, evameva bhagavato nisinnaṭṭhānaṃ asambādhaṃ,  āgatāgatā mahesakkhā devatā ca mahābrahmāno ca okāsaṃ labhantiyeva.  apisudaṃ ^a^P2.0679^ea^ bhagavato āsannāsannaṭṭhāne mahāparinibbāne vuttanayeneva  vālaggakoṭinitudanamatte padese dasapi vīsampi sabbaparato tiṃsampi  devatā sukhume sukhume attabhāve māpetvā aṭṭhaṃsu. saṭṭhi saṭṭhi devatā  aṭṭhaṃsu.</p>
              <p>[03] ^b^suddhāvāsakāyikāna^eb^nti suddhāvāsavāsīnaṃ.  ^b^suddhāvāsā^eb^ nāma suddhānaṃ anāgāmikhīṇāsavānaṃ āvāsā pañca  brahmalokā. ^b^etadahosī^eb^ti kasmā ahosi? te kira brahmāno  samāpattiṃ samāpajjitvā yathāparicchedena vuṭṭhitā brahmabhavanaṃ olokentā  pacchābhatte bhattagehaṃ viya suññataṃ addasaṃsu. tato ``kuhiṃ brahmāno  gatā''ti āvajjantā mahāsamāgamaṃ ñatvā -- ``ayaṃ samāgamo mahā,  mayaṃ ohīnā, ohīnakānaṃ okāso dullabho hoti, tasmā  ^a^V2.0244^ea^ gacchantā  atucchahatthā hutvā ekekaṃ gāthaṃ abhisaṅkharitvā gacchāma. tāya  mahāsamāgame ca attano āgatabhāvaṃ jānāpessāma, dasabalassa ca vaṇṇaṃ  bhāsissāmā''ti. iti tesaṃ samāpattito vuṭṭhāya āvajjitattā  etadahosi. </p>
              <p>[03] 332^b^.^eb^ ^b^bhagavato purato pāturahesu^eb^nti pāḷiyaṃ  bhagavato santike abhimukhaṭṭhāneyeva otiṇṇā viya katvā vuttā, na  kho panettha evaṃ attho veditabbo. te pana brahmaloke ṭhitāyeva gāthā  abhisaṅkharitvā eko puratthimacakkavāḷamukhavaṭṭiyaṃ otari, eko  dakkhiṇacakkavāḷamukhavaṭṭiyaṃ, eko pacchimacakkavāḷamukhavaṭṭiyaṃ, eko  uttaracakkavāḷamukhavaṭṭiyaṃ otari. tato puratthimacakkavāḷamukhavaṭṭiyaṃ  otiṇṇabrahmā nīlakasiṇaṃ samāpajjitvā nīlarasmiyo vissajjitvā  dasasahassacakkavāḷadevatānaṃ maṇicammaṃ paṭimuñcanto viya attano  āgatabhāvaṃ jānāpetvā buddhavīthi ^a^M2.0273^ea^ nāma kenaci ottharituṃ na sakkā,  tasmā pahaṭabuddhavīthiyāva āgantvā bhagavantaṃ abhivādetvā ekamantaṃ  aṭṭhāsi. ekamantaṃ ṭhito attanā abhisaṅkhataṃ gāthaṃ abhāsi.</p>
              <p>[03] dakkhiṇacakkavāḷamukhavaṭṭiyaṃ otiṇṇabrahmāpi pītakasiṇaṃ  samāpajjitvā pītarasmiyo suvaṇṇapabhaṃ muñcitvā  dasasahassacakkavāḷadevatānaṃ suvaṇṇapaṭaṃ pārupento viya attano  āgatabhāvaṃ jānāpetvā tatheva aṭṭhāsi. pacchimacakkavāḷamukhavaṭṭiyaṃ  ^a^P2.0680^ea^ otiṇṇabrahmāpi lohitakasiṇaṃ samāpajjitvā lohitarasmiyo muñcitvā  dasasahassacakkavāḷadevatānaṃ rattavarakambalena parikkhipanto viya attano  āgatabhāvaṃ jānāpetvā tatheva aṭṭhāsi. uttaracakkavāḷamukhavaṭṭiyaṃ  otiṇṇabrahmāpi odātakasiṇaṃ samāpajjitvā odātarasmiyo muñcitvā  dasasahassacakkavāḷadevatānaṃ sumanapaṭaṃ pārupanto viya attano āgatabhāvaṃ  jānāpetvā tatheva aṭṭhāsi.</p>
              <p>[03] pāḷiyaṃ pana ``bhagavato purato pāturahesuṃ. atha kho tā  devatā bhagavantaṃ abhivādetvā ekamantaṃ aṭṭhaṃsū''ti evaṃ ekakkhaṇaṃ viya  purato pātubhāvo ca abhivādetvā ekamantaṃ ṭhitabhāvo ca vutto, so  iminā anukkamena ahosi, ekato katvā pana dassito.  gāthābhāsanaṃ pana pāḷiyaṃ visuṃ visuṃyeva vuttaṃ.</p>
              <p>[03] tattha ^b^mahāsamayo^eb^ti mahāsamūho. ^b^pavanaṃ^eb^ vuccati  vanasaṇḍo. ubhayenapi bhagavā imasmiṃ vanasaṇḍe ajja mahāsamūho  mahāsannipātoti āha. tato yesaṃ so sannipāto, te dassetuṃ  ^b^devakāyā^eb^ ^a^V2.0245^ea^ ^b^samāgatā^eb^ti āha. tattha ^b^devakāyā^eb^ti devaghaṭā.  ^b^āgatamha imaṃ dhammasamaya^eb^nti evaṃ samāgate devakāye disvā  mayampi imaṃ dhammasamūhaṃ āgatā. kiṃ kāraṇā? ^b^dakkhitāye  aparājitasaṅghaṃ,^eb^ kenaci aparājitaṃ ajjeva tayo māre madditvā  vijitasaṅgāmaṃ imaṃ aparājitasaṅghaṃ dassanatthāya āgatamhāti attho.  so pana brahmā imaṃ gāthaṃ bhāsitvā bhagavantaṃ abhivādetvā  puratthimacakkavāḷamukhavaṭṭiyaṃyeva aṭṭhāsi.</p>
              <p>[03] atha dutiyo vuttanayeneva āgantvā abhāsi. tattha ^b^tatra  bhikkhavo^eb^ti tasmiṃ sannipātaṭṭhāne bhikkhū. ^b^samādahaṃsū^eb^ti  samādhinā yojesuṃ. ^b^cittamattano ujukaṃ akaṃsū^eb^ti attano cittaṃ  sabbe vaṅkakuṭilajimhabhāve haritvā ujukaṃ akariṃsu. ^b^sārathīva  nettāni gahetvā^eb^ti ^a^M2.0274^ea^ yathā samappavattesu sindhavesu odhastapatodo  sārathi sabbayottāni gahetvā acodento avārento tiṭṭhati, evaṃ  chaḷaṅgupekkhāsamannāgatā guttadvārā sabbepete pañcasatā bhikkhū  indriyāni rakkhanti paṇḍitā, ete daṭṭhuṃ idhāgatamha bhagavāti. sopi  gantvā yathāṭhāneyeva aṭṭhāsi.</p>
              <p>[03] atha ^a^P2.0681^ea^ tatiyo vuttanayeneva āgantvā abhāsi. tattha ^b^chetvā  khīla^eb^nti rāgadosamohakhīlaṃ chinditvā. ^b^paligha^eb^nti  rāgadosamohapalighameva. ^b^indakhīla^eb^ntipi  rāgadosamohaindakhīlameva. ^b^ūhacca manejā^eb^ti ete taṇhāejāya  abhāvena anejā bhikkhū indakhīlaṃ ūhacca samūhanitvā. ^b^te  carantī^eb^ti catūsu disāsu appaṭihatacārikaṃ caranti. ^b^suddhā^eb^ti  nirupakkilesā. ^b^vimalā^eb^ti nimmalā. idaṃ tasseva vevacanaṃ.  ^b^cakkhumatā^eb^ti pañcahi cakkhūhi cakkhumantena. ^b^sudantā^eb^ti  cakkhutopi dantā, sotatopi ghānatopi jivhātopi kāyatopi  manatopi dantā. ^b^susunāgā^eb^ti taruṇanāgā. te evarūpena  anuttarena yogācariyena damite taruṇanāge dassanāya āgatamha  bhagavāti. sopi gantvā yathāṭhāneyeva aṭṭhāsi.</p>
              <p>[03] atha catuttho vuttanayeneva āgantvā abhāsi. tattha  ^b^gatāse^eb^ti nibbematikasaraṇagamanena gatā. sopi gantvā  yathāṭhāneyeva aṭṭhāsi. </p>
            </h4>
          </h3>
          <h3>
            <h3n> devatāsannipātavaṇṇanā </h3n>
            <h4>
              <h4n> </h4n>
              <p>[03] 333^b^.^eb^ atha bhagavā olokento pathavītalato yāva  cakkavāḷamukhavaṭṭiparicchedā yāva akaniṭṭhabrahmalokā devatāsannipātaṃ  disvā cintesi -- ``mahā ayaṃ devatāsamāgamo, bhikkhū pana evaṃ  mahā devatāya samāgamoti na jānanti, handa, nesaṃ ācikkhāmī''ti,  evaṃ cintetvā ^a^V2.0246^ea^ ``atha kho bhagavā bhikkhū āmantesī''ti sabbaṃ  vitthāretabbaṃ. tattha ^b^etaparamā^eb^ti etaṃ paramaṃ pamāṇaṃ etesanti  etaparamā. idāni buddhānaṃ pana abhāvā ``yepi te, bhikkhave,  etarahī''ti tatiyo vāro na vutto. ^b^ācikkhissāmi,  bhikkhave^eb^ti kasmā āha? devatānaṃ cittakallatājananatthaṃ. devatā  kira cintesuṃ -- ``bhagavā evaṃ mahante samāgame mahesakkhānaṃyeva  devatānaṃ nāmagottāni kathessati, appesakkhānaṃ kiṃ kathessatī''ti?  atha ^a^M2.0275^ea^ bhagavā ``imā devatā kiṃ cintentī''ti āvajjanto mukhena hatthaṃ  pavesetvā hadayamaṃsaṃ maddanto viya sabhaṇḍaṃ coraṃ gaṇhanto viya ca taṃ  tāsaṃ cittācāraṃ ñatvā -- ``dasasahassacakkavāḷato āgatāgatānaṃ  appesakkhamahesakkhānaṃ sabbāsampi devatānaṃ nāmagottaṃ kathessāmī''ti  cintesi.</p>
              <p>[03] buddhā nāma mahantā ete sattavisesā, yaṃ sadevakassa ^a^P2.0682^ea^ lokassa  diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, na  kiñci katthaci nīlādivasena vibhattarūpārammaṇesu rūpārammaṇaṃ vā  bherīsaddādivasena vibhattasaddārammaṇādīsu visuṃ visuṃ saddādiārammaṇaṃ  vā atthi, yaṃ etesaṃ ñāṇamukhe āpāthaṃ nāgacchati. yathāha -- </p>
              <p>[02] ``yaṃ bhikkhave sadevakassa lokassa...pe0...  sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ  manasā, tamahaṃ jānāmi, tamahaṃ passāmi, tamahaṃ abbhaññāsi''nti  (a0 ni0  4.24).</p>
              <p>[03] evaṃ sabbattha appaṭihatañāṇo bhagavā sabbāpi tā devatā  bhabbābhabbavasena dve koṭṭhāse akāsi. ``kammāvaraṇena vā  samannāgatā''tiādinā nayena vuttā sattā ^b^abhabbā^eb^ nāma. te  ekavihāre vasantepi buddhā na olokenti. viparītā pana  ^b^bhabbā^eb^ nāma, te dūre vasantepi gantvā saṅgaṇhanti. tasmā  tasmimpi devatāsannipāte ye abhabbā, te pahāya bhabbe pariggahesi.  pariggahetvā -- ``ettakā ettha rāgacaritā, ettakā dosacaritā,  ettakā mohacaritā''ti caritavasena cha koṭṭhāse akāsi. atha nesaṃ  sappāyaṃ dhammadesanaṃ upadhārayanto -- ``rāgacaritānaṃ devatānaṃ  ^b^sammāparibbājaniyasuttaṃ^eb^ kathessāmi, dosacaritānaṃ  ^b^kalahavivādasuttaṃ,^eb^ mohacaritānaṃ ^b^mahābyūhasuttaṃ,^eb^  vitakkacaritānaṃ ^b^cūḷabyūhasuttaṃ,^eb^ saddhācaritānaṃ ^b^tuvaṭṭakapaṭipadaṃ,^eb^  buddhicaritānaṃ ^b^purābhedasuttaṃ^eb^ kathessāmī''ti desanaṃ vavatthapetvā puna  taṃ parisaṃ manasākāsi -- ``attajjhāsayena nu kho jāneyya,  parajjhāsayena atthuppattikena pucchāvasenā''ti. tato ``pucchāvasena  jāneyyā''ti ñatvā ``atthi nu kho koci devatānaṃ ajjhāsayaṃ  gahetvā caritavasena pañhaṃ pucchituṃ samattho''ti ``tesu pañcasatesu  bhikkhūsu ekopi ^a^V2.0247^ea^ na sakkotī''ti addasa. tato asītimahāsāvake dve  aggasāvake ca samannāharitvā ``tepi ^a^M2.0276^ea^ na sakkontī''ti disvā  cintesi ``sace paccekabuddho bhaveyya, sakkuṇeyya nu kho''ti ``sopi  na sakkuṇeyyā''ti ñatvā ``sakkasuyāmādīsu koci sakkuṇeyyā''ti  samannāhari. sace hi tesu koci sakkuṇeyya, taṃ pucchāpetvā attanā  vissajjeyya, na pana tesupi koci sakkoti.</p>
              <p>[03] athassa ^a^P2.0683^ea^ etadahosi -- ``mādiso buddhoyeva sakkuṇeyya, atthi  pana katthaci añño buddho''ti anantāsu lokadhātūsu anantañāṇaṃ  pattharitvā olokento aññaṃ buddhaṃ na addasa. anacchariyañcetaṃ, yaṃ  idāni attanā samaṃ na passeyya, so jātadivasepi brahmajālavaṇṇanāyaṃ  vuttanayena attanā samaṃ apassanto -- ``aggohamasmi lokassā''ti  appaṭivattiyaṃ sīhanādaṃ nadi. evaṃ aññaṃ attanā samaṃ apassitvā  cintesi -- ``sace ahaṃ pucchitvā ahameva vissajjeyyaṃ, evampetā  devatā na sakkhissanti paṭivijjhituṃ. aññasmiṃ pana buddheyeva  pucchante mayi ca vissajjante accherakaṃ bhavissati, sakkhissanti ca  devatā paṭivijjhituṃ, tasmā nimmitabuddhaṃ māpessāmī''ti  abhiññāpādakajjhānaṃ samāpajjitvā vuṭṭhāya -- ``pattacīvaragahaṇaṃ  ālokitavilokitaṃ samiñjitapasāritañca mama sadisaṃyeva hotū''ti  kāmāvacaracittehi parikammaṃ katvā pācīnayugandharaparikkhepato  ullaṅghamānaṃ candamaṇḍalaṃ bhinditvā nikkhamantaṃ viya rūpāvacaracittena  adhiṭṭhāsi.</p>
              <p>[03] devasaṅgho taṃ disvā -- ``aññopi nu kho, bho, cando  uggato''ti āha. atha candaṃ ohāya āsannatare jāte ``na cando,  sūriyo uggato''ti, puna āsannatare jāte ``na sūriyo, devavimānaṃ  eka''nti, puna āsannatare jāte ``na devavimānaṃ, devaputto eko''ti,  puna āsannatare jāte ``na devaputto, mahābrahmā eko''ti, puna  āsannatare jāte ``na mahābrahmā, aparopi bho buddho āgato''ti āha.  tattha puthujjanadevatā cintayiṃsu -- ``ekabuddhassa tāva ayaṃ  devatāsannipāto, dvinnaṃ kīva mahanto bhavissatī''ti. ariyadevatā  cintayiṃsu -- ``ekissā lokadhātuyā dve buddhā nāma natthi, addhā  bhagavatā attanā sadiso añño eko buddho nimmito''ti.</p>
              <p>[03] atha tassa devasaṅghassa passantasseva nimmitabuddho āgantvā  dasabalaṃ avanditvāva sammukhaṭṭhāne samasamaṃ katvā māpite āsane  nisīdi. bhagavatopi dvattiṃsa mahāpurisalakkhaṇāni, nimmitassāpi  dvattiṃsāva, bhagavatopi ^a^M2.0277^ea^ sarīrā chabbaṇṇarasmiyo nikkhamanti  ^a^V2.0248^ea^, nimmitassāpi, bhagavato sarīrarasmiyo nimmitassa sarīre  paṭihaññanti, nimmitassa sarīrarasmiyo bhagavato kāye paṭihaññanti.  tā dvinnampi buddhānaṃ sarīrato ^a^P2.0684^ea^ uggamma akaniṭṭhabhavanaṃ āhacca tato  paṭinivattitvā devatānaṃ matthakapariyante otaritvā cakkavāḷamukhavaṭṭiyaṃ  patiṭṭhahiṃsu. sakalacakkavāḷagabbhaṃ suvaṇṇamayavaṅkagopānasīvinaddhamiva  cetiyagharaṃ virocittha. dasasahassacakkavāḷadevatā ekacakkavāḷe  rāsibhūtā dvinnaṃ buddhānaṃ rasmigabbhantaraṃ pavisitvā aṭṭhaṃsu.  nimmitabuddho nisīdantoyeva dasabalassa bodhipallaṅke kilesappahānaṃ  abhitthavanto -- </p>
              <p>[21] ``pucchāmi muniṃ pahūtapaññaṃ, </p>
              <p>[27] tiṇṇaṃ pāraṅgataṃ parinibbutaṃ ṭhitattaṃ. </p>
              <p>[26] nikkhamma gharā panujja kāme, </p>
              <p>[22] kathaṃ bhikkhu sammā so loke paribbajeyyā''ti..  (su0 ni0 361) -- </p>
              <p>[07] gāthaṃ abhāsi. satthā devatānaṃ  tāva cittakallatājananatthaṃ āgatāgatānaṃ nāmagottāni kathessāmīti  cintetvā ^b^ācikkhissāmi, bhikkhave^eb^tiādimāha. </p>
              <p>[03] 334^b^.^eb^ tattha ^b^silokamanukassāmī^eb^ti  akkharapadaniyamitaṃ vacanasaṅghātaṃ pavattayissāmi. ^b^yattha bhummā  tadassitā^eb^ti yesu yesu ṭhānesu bhummā devatā taṃ taṃ nissitā.  ^b^ye sitā girigabbhara^eb^ntiādīhi tesaṃ bhikkhūnaṃ vaṇṇaṃ kathesi,  ye bhikkhū girikucchiṃ nissitāti attho. ^b^pahitattā^eb^ti  pesitacittā. ^b^samāhitā^eb^ti avikkhittā.</p>
              <p>[03] ^b^puthū^eb^ti bahujanā. ^b^sīhāva sallīnā^eb^ti sīhā viya  nilīnā ekattaṃ upagatā. ^b^lomahaṃsābhisambhuno^eb^ti lomahaṃsaṃ  abhibhavitvā ṭhitā, nibbhayāti vuttaṃ hoti. ^b^odātamanasā  suddhā^eb^ti odātacittā hutvā suddhā. ^b^vippasannāmanāvilā^eb^ti  vippasannānāvilā.</p>
              <p>[03] ^b^bhiyyopañcasate ñatvā^eb^ti sammāsambuddhena saddhiṃ  atirekapañcasate bhikkhū jānitvā. ^b^vane kāpilavatthave^eb^ti  kapilavatthusamīpamhi jāte vanasaṇḍe. ^b^tato āmantayī satthā^eb^ti  tadā āmantayi. ^b^sāvake^eb^ ^a^M2.0278^ea^ ^b^sāsane rate^eb^ti attano dhammadesanāya  savanante jātattā sāvake ^a^P2.0685^ea^ sikkhattayasāsane ^a^V2.0249^ea^ ratattā sāsane rate. idaṃ  sabbaṃ -- ``silokamanukassāmī''ti vacanato aññena vuttaṃ viya  katvā vadati.</p>
              <p>[03] ^b^devakāyā abhikkantā, te vijānātha bhikkhavo^eb^ti te  dibbacakkhunā vijānāthāti nesaṃ bhikkhūnaṃ  dibbacakkhuñāṇābhinīhāratthāya kathesi. ^b^te ca ātappamakaruṃ,  sutvā buddhassa sāsana^eb^nti te ca bhikkhū taṃ buddhasāsanaṃ sutvā  tāvadeva tadatthāya vīriyaṃ kariṃsu.</p>
              <p>[03] evaṃ katamattātappānaṃyeva ^b^tesaṃ pāturahu ñāṇaṃ.^eb^ kīdisaṃ?  amanussānaṃ dassanaṃ dibbacakkhuñāṇaṃ uppajji. na taṃ tehi tasmiṃ  khaṇe parikammaṃ katvā uppāditaṃ. ariyamaggeneva hi taṃ nipphannaṃ.  amanussadassanatthaṃ panassa abhinīhāramattameva kataṃ. satthāpi --  ``atthi tumhākaṃ ñāṇaṃ, taṃ nīharitvā tena hi te vijānāthā''ti  idameva sandhāya ``te vijānātha, bhikkhavo''ti āha.</p>
              <p>[03] ^b^appeke satamaddakkhu^eb^nti tesu bhikkhūsu ekacce bhikkhū  amanussānaṃ sataṃ addasaṃsu. ^b^sahassaṃ atha sattari^eb^nti eke  sahassaṃ. eke sattati sahassāni.</p>
              <p>[03] ^b^sataṃ eke sahassāna^eb^nti eke satasahassaṃ addasaṃsu.  ^b^appekenantamaddakkhu^eb^nti vipulaṃ addasaṃsu, satavasena sahassavasena  ca aparicchinnepi addasaṃsūti attho. kasmā? yasmā ^b^disā  sabbā phuṭā ahuṃ,^eb^ bharitā sampuṇṇāva ahesuṃ.</p>
              <p>[03] ^b^tañca sabbaṃ abhiññāyā^eb^ti yaṃ tesu ekenekena diṭṭhaṃ, tañca  sabbaṃ jānitvā. ^b^vavatthitvāna cakkhumā^eb^ti hatthatale lekhaṃ viya  paccakkhato vavatthapetvā pañcahi cakkhūhi cakkhumā satthā. ^b^tato  āmantayī^eb^ti pubbe vuttagāthameva nāmagottakittanatthāya āha. tumhe  ete vijānātha, passatha, oloketha, ye vohaṃ kittayissāmīti  ayamettha sambandho. ^b^girāhī^eb^ti vacanehi. ^b^anupubbaso^eb^ti  anupaṭipāṭiyā. </p>
              <p>[03] 335^b^.^eb^ ^b^sattasahassā te yakkhā, bhummā  kāpilavatthavā^eb^ti sattasahassā tāvettha kapilavatthuṃ nissāya nibbattā  bhummā yakkhāyevāti vadati ^a^M2.0279^ea^. ^b^iddhimanto^eb^ti  ^a^P2.0686^ea^ dibbaiddhiyuttā.  ^b^jutimanto^eb^ti ānubhāvasampannā. ^b^vaṇṇavanto^eb^ti  sarīravaṇṇasampannā. ^b^yasassino^eb^ti parivārasampannā.  ^b^modamānā abhikkāmu^eb^nti tuṭṭhacittā āgatā. ^b^bhikkhūnaṃ  samitiṃ vana^eb^nti imaṃ mahāvanaṃ bhikkhūnaṃ santikaṃ bhikkhūnaṃ ^a^V2.0250^ea^  dassanatthāya āgatā. atha vā ^b^samiti^eb^nti samūhaṃ, bhikkhusamūhaṃ  dassanāya āgatātipi attho.</p>
              <p>[03] ^b^chasahassā hemavatā, yakkhā nānattavaṇṇino^eb^ti chasahassā  hemavatapabbate nibbattayakkhā, te ca sabbepi nīlādivaṇṇavasena  nānattavaṇṇā.</p>
              <p>[03] ^b^sātāgirā tisahassā^eb^ti sātāgiripabbate nibbattayakkhā  tisahassā.</p>
              <p>[03] ^b^iccete soḷasasahassā^eb^ti ete sabbepi soḷasasahassā  honti.</p>
              <p>[03] ^b^vessāmittā pañcasatā^eb^ti vessāmittapabbate nibbattā  pañcasatā.</p>
              <p>[03] ^b^kumbhīro rājagahiko^eb^ti rājagahanagare nibbatto kumbhīro  nāma yakkho. ^b^vepullassa nivesana^eb^nti tassa vepullapabbato  nivesanaṃ nivāsanaṭṭhānanti attho. ^b^bhiyyo naṃ satasahassaṃ,  yakkhānaṃ payirupāsatī^eb^ti taṃ atirekaṃ yakkhānaṃ satasahassaṃ  payirupāsati. ^b^kumbhīro rājagahiko, sopāgā samitiṃ vana^eb^nti  sopi kumbhīro saparivāro imaṃ vanaṃ bhikkhusamitiṃ dassanatthāya  āgato. </p>
              <p>[03] 336^b^.^eb^ ^b^purimañca disaṃ rājā, dhataraṭṭho  pasāsatī^eb^ti pācīnadisaṃ anusāsati. ^b^gandhabbānaṃ adhipatī^eb^ti  catūsupi disāsu gandhabbānaṃ jeṭṭhako. sabbe te tassa vase vattanti.  ^b^mahārājā yasassiso^eb^ti mahāparivāro eso mahārājā.</p>
              <p>[03] ^b^puttāpi^eb^ ^a^M2.0280^ea^ ^b^tassa bahavo, indanāmā mahabbalā^eb^ti tassa  dhataraṭṭhassa bahavo mahabbalā puttā, te sabbe sakkassa devarañño  nāmadhārakā.</p>
              <p>[03] ^b^virūḷho taṃ pasāsatī^eb^ti taṃ disaṃ virūḷho anusāsati.</p>
              <p>[03] ^b^puttāpi tassā^eb^ti tassāpi tādisāyeva puttā. pāḷiyaṃ  pana ``mahabbalā''ti likhanti. aṭṭhakathāyaṃ sabbavāresu  ``mahābalā''ti pāṭho. </p>
              <p>[21] ``purimaṃ ^a^P2.0687^ea^ ^a^V2.0251^ea^ disaṃ dhataraṭṭho, dakkhiṇena virūḷhako. </p>
              <p>[22] pacchimena virūpakkho, kuvero uttaraṃ disaṃ.. </p>
              <p>[21] cattāro te mahārājā, samantā caturo disā. </p>
              <p>[22] daddallamānā aṭṭhaṃsu, vane kāpilavatthave''ti..</p>
              <p>[03] imā pana gāthā sabbasaṅgāhikavasena vuttā.</p>
              <p>[03] ayañcettha attho -- dasasahassacakkavāḷe dhataraṭṭhā nāma  mahārājāno atthi. te sabbepi  koṭisatasahassakoṭisatasahassagandhabbaparivārā āgantvā puratthimāya  disāya kapilavatthumahāvanato paṭṭhāya cakkavāḷagabbhaṃ pūretvā ṭhitā.  evaṃ dakkhiṇadisādīsu virūḷhakādayo. tenevāha -- ``samantā  caturo disā, daddallamānā aṭṭhaṃsū''ti. idañhi vuttaṃ hoti --  ``samantā cakkavāḷehi āgantvā caturo disā pabbatamatthakesu  aggikkhandhā viya suṭṭhu jalamānā ṭhitā''ti. te pana yasmā  kapilavatthuvanameva sandhāya āgatā, tasmā cakkavāḷaṃ pūretvā cakkavāḷena  samasamā ṭhitāpi -- ``vane kāpilavatthave''ti vuttā. </p>
              <p>[03] 337^b^.^eb^ ^b^tesaṃ māyāvino dāsā, āguṃ vañcanikā  saṭhā^eb^ti tesaṃ mahārājānaṃ katapāpapaṭicchādanalakkhaṇāya māyāya yuttā  kuṭilācārā dāsā atthi, ye sammukhaparammukhavañcanāhi lokaṃ  vañcanato ``vañcanikā''ti ca, kerāṭiyasāṭheyyena samannāgatattā  ``saṭhā''ti ca vuccanti, tepi āgatāti attho. ^b^māyā kuṭeṇḍu  viṭeṇḍu, viṭucca viṭuṭo sahā^eb^ti te dāsā sabbepi māyākārakāva.  nāmena panettha eko ^b^kuṭeṇḍu^eb^ nāma, eko ^b^viṭeṇḍu^eb^ nāma.  pāḷiyaṃ pana ``veṭeṇḍū''ti likhanti. eko ^b^viṭucca^eb^ nāma,  eko ^b^viṭuṭo^eb^ nāma. ^b^sahā^eb^ti sopi viṭuṭo tehi saheva  āgato.</p>
              <p>[03] ^b^candano^eb^ ^a^M2.0281^ea^ ^b^kāmaseṭṭho ca, kinnighaṇḍu nighaṇḍu cā^eb^ti aparo  kinnighaṇḍu nāma. pāḷiyaṃ pana ``kinnughaṇḍū''ti likhanti.  ^b^nighaṇḍu cā^eb^ti añño nighaṇḍu nāma, ettakā dāsā. ito pare  pana -- </p>
              <p>[21] ``panādo ^a^V2.0252^ea^ opamañño ca, devasuto ca mātali. </p>
              <p>[27] cittaseno ca gandhabbo, naḷo rājā janesabho. </p>
              <p>[22] āguṃ pañcasikho ceva, timbarū sūriyavacchasā''ti..  --</p>
              <p>[03] ime ^a^P2.0688^ea^ devarājāno. tattha ^b^devasuto^eb^ti devasārathi.  ^b^cittaseno^eb^ti citto ca seno ca cittaseno ca.  ^b^gandhabbo^eb^ti ayaṃ cittaseno gandhabbakāyiko devaputto, na kevalaṃ  cesa, sabbe pete panādādayo gandhabbā eva. ^b^naḷorājā^eb^ti  naḷakāradevaputto nāmeko. ^b^janesabho^eb^ti janavasabho devaputto.  ^b^āguṃ pañcasikho cevā^eb^ti pañcasikho ceva devaputto āgato.  ^b^timbarū^eb^ti timbarū nāma gandhabbadevarājā.  ^b^sūriyavacchasā^eb^ti tasseva dhītā.</p>
              <p>[03] ^b^ete caññe ca rājāno, gandhabbā saha rājubhī^eb^ti ete ca  nāmavasena vuttagandhabbarājāno aññe ca etehi rājūhi saddhiṃ bahū  gandhabbā. ^b^modamānā abhikkāmuṃ, bhikkhūnaṃ samitiṃ vana^eb^nti  haṭṭhatuṭṭhacittā bhikkhusaṅghasamitiṃ imaṃ vanaṃ āgatāti attho. </p>
              <p>[03] 338^b^.^eb^ ^b^athāguṃ nāgasā nāgā, vesālā  sahatacchakā^eb^ti nāgasadahavāsikā ca vesālīvāsikā ca nāgā saha  tacchakanāgaparisāya āgatāti attho. ^b^kambalassatarā^eb^ti  kambalo ca assataro ca. ete kira sinerupāde vasanti,  supaṇṇehipi anuddharaṇīyā mahesakkhanāgā ^b^pāyāgā saha  ñātibhī^eb^ti payāgatitthavāsino ca saha ñātisaṅghena āgatā.</p>
              <p>[03] ^b^yāmunā dhataraṭṭhā cā^eb^ti yamunavāsino ca dhataraṭṭhakule  uppannā nāgā ca. ^b^erāvaṇo mahānāgo^eb^ti erāvaṇo ca devaputto,  jātiyā nāgo na hoti. nāgavohārena panesa vohariyati.  ^b^sopāgā^eb^ti sopi āgato.</p>
              <p>[03] ^b^ye^eb^ ^a^M2.0282^ea^ ^b^nāgarāje sahasā harantī^eb^ti ye ime vuttappakāre nāge  lobhābhibhūtā sāhasaṃ katvā haranti gaṇhanti. ^b^dibbā dijā  pakkhī visuddhacakkhū^eb^ti dibbānubhāvato dibbā mātukucchito ca  aṇḍakosato cāti dve vāre jātāti dijā pakkhayuttatāya pakkhī  yojanasatantarepi yojanasahassantarepi nāge dassanasamatthacakkhutāya  visuddhacakkhū. ^b^vehāyasā^eb^ ^a^P2.0689^ea^ ^b^te vanamajjhappattā^eb^ti te ākāseneva  imaṃ mahāvanaṃ sampattā. ^b^citrā supaṇṇā iti tesa nāma^eb^nti tesaṃ  ``citrasupaṇṇā''ti nāmaṃ.</p>
              <p>[03] ^b^abhayaṃ^eb^ ^a^V2.0253^ea^ ^b^tadā nāgarājānamāsi, supaṇṇato khemamakāsi  buddho^eb^ti tasmā sabbepi te aññamaññaṃ ^b^saṇhāhi vācāhi  upavhayantā^eb^ mittā viya bandhavā viya ca samullapantā sammodamānā  āliṅgantā hatthe gaṇhantā aṃsakūṭe hatthaṃ ṭhapentā haṭṭhatuṭṭhacittā.  ^b^nāgā supaṇṇā saraṇamakaṃsu buddha^eb^nti buddhaṃyeva saraṇaṃ gatā. </p>
              <p>[03] 339^b^.^eb^ ^b^jitā vajirahatthenā^eb^ti indena devaraññā  jitā. ^b^samuddaṃ asurāsitā^eb^ti mahāsamuddavāsino sujātāya  asurakaññāya kāraṇā sabbepi ^b^bhātaro vāsavassete, iddhimanto  yasassino.^eb^</p>
              <p>[03] tesu ^b^kālakañcā mahābhismā^eb^ti kālakañcā ca mahante  bhiṃsane attabhāve māpetvā āgamiṃsu. ^b^asurā dānaveghasāti  dānaveghasā^eb^ nāma aññe dhanuggahāsurā. ^b^vepacitti sucitti ca,  pahārādo namucī sahā^eb^ti vepacittiasuro, sucittiasuro cāti ete  ca asurā namuci ca māro devaputto etehi saheva āgato. ime  asurā mahāsamuddavāsino, ayaṃ paranimmitadevalokavāsī, kasmā  etehi sahāgatoti? acchandikattā. tepi hi acchandikā abhabbā,  ayampi tādisoyeva. tasmā dhātuso saṃsandamāno āgato.</p>
              <p>[03] ^b^satañca baliputtāna^eb^nti balino mahāasurassa puttānaṃ sataṃ.  ^b^sabbe verocanāmakā^eb^ti sabbe attano mātulassa rāhusseva  nāmadharā. ^b^sannayhitvā balisena^eb^nti attano balisenaṃ  sannayhitvā sabbe katasannāhāva hutvā. ^b^rāhubhaddamupāgamu^eb^nti  rāhuasurindaṃ upasaṅkamiṃsu. ^b^samayo^eb^ ^a^M2.0283^ea^ ^b^dāni bhaddante^eb^ti bhaddaṃ tava  hotu, samayo te bhikkhūnaṃ samitiṃ vanaṃ upasaṅkamitvā bhikkhusaṅghaṃ  dassanāyāti attho. </p>
              <p>[03] 340^b^.^eb^ ^b^āpo ca devā pathavī, tejo vāyo  tadāgamu^eb^nti āpokasiṇādīsu parikammaṃ katvā nibbattā  ^b^āpo^eb^tiādināmakā devā āgamuṃ. ^b^varuṇā vāraṇā devā,  somo ca yasasā sahā^eb^ti varuṇadevatā ^a^P2.0690^ea^, vāraṇadevatā, somadevatāti  evaṃ nāmakā ca devā yasasā nāma devena sahāgatāti attho.  ^b^mettākaruṇākāyikā^eb^ti mettājhāne ca karuṇājhāne ca parikammaṃ  katvā nibbattadevā. ^b^āguṃ devā yasassino^eb^ti etepi mahāyasā  devā āgatā.</p>
              <p>[03] ^b^dasete dasadhā kāyā, sabbe nānattavaṇṇino^eb^ti te dasadhā  ṭhitā dasa devakāyā sabbe nīlādivasena nānattavaṇṇā āgatāti  attho.</p>
              <p>[03] ^b^veṇḍū^eb^ ^a^V2.0254^ea^ ^b^ca devā^eb^ti veṇḍudevatā ca. ^b^sahali cā^eb^ti  sahalidevatā ca. ^b^asamā ca duve yamā^eb^ti asamadevatā ca dve ca  yamakā devā. ^b^candassupanisā devā, candamāguṃ purakkhatvā^eb^ti  candanissitakā devā candaṃ purato katvā āgatā. tathā  sūriyanissitakā devā sūriyaṃ purakkhatvā. ^b^nakkhattāni  purakkhatvā^eb^ti nakkhattanissitāpi devā nakkhattāni purato katvā  āgatā. ^b^āguṃ mandavalāhakā^eb^ti vātavalāhakā, abbhavalāhakā,  uṇhavalāhakā ete sabbepi valāhakāyikā ``mandavalāhakā'' nāma  vuccanti. tepi āgatāti attho. ^b^vasūnaṃ vāsavo seṭṭho,  sakkopāgā purindado^eb^ti vasūnaṃ devatānaṃ seṭṭho vāsavo yo sakkoti  ca, purindadoti ca vuccati, sopi āgato.</p>
              <p>[03] ^b^dasete dasadhā kāyā^eb^ti etepi dasa devakāyā dasadhāva  āgatā. ^b^sabbe nānattavaṇṇino^eb^ti nīlādivasena nānattavaṇṇā.</p>
              <p>[03] ^b^athāguṃ sahabhū devā^eb^ti atha sahabhū nāma devā āgatā.  ^b^jalamaggisikhārivā^eb^ti aggisikhā viya jalantā. jalamaggi  ca sikhārivāti imāni tesaṃ nāmānītipi vuttaṃ. ^b^ariṭṭhakā ca  rojā cā^eb^ti ariṭṭhakadevā ca rojadevā ca.  ^b^umāpupphanibhāsino^eb^ti ^b^umāpupphadevā^eb^ nāma ete devā  ^a^M2.0284^ea^. umāpupphasadisā hi tesaṃ sarīrābhā, tasmā ``umāpupphanibhāsino''ti  vuccanti.</p>
              <p>[03] ^b^varuṇā sahadhammā cā^eb^ti ete ca dve janā. ^b^accutā  ca anejakā^eb^ti accutadevatā ca anejakadevatā ca.  ^b^suleyyarucirā^eb^ ^a^P2.0691^ea^ ^b^āgu^eb^nti suleyyā ca rucirā ca āgatā.  ^b^āguṃ vāsavanesino^eb^ti vāsavanesīdevā nāma āgatā. ^b^dasete  dasadhā kāyā^eb^ti etepi dasadevakāyā dasadhāva āgatā.</p>
              <p>[03] ^b^samānā mahāsamānā^eb^ti samānā ca mahāsamānā ca.  ^b^mānusā mānusuttamā^eb^ti mānusā ca mānusuttamā ca.  ^b^khiḍḍāpadosikā āguṃ, āguṃ manopadosikā^eb^ti khiḍḍāpadosikā  manopadosikā ca devā āgatā.</p>
              <p>[03] ^b^athāguṃ harayo devā^eb^ti haridevā nāma āgatā. ^b^ye ca  lohitavāsino^eb^ti lohitavāsino ca āgatā. ^b^pāragā  mahāpāragā^eb^ti ete ca duvidhā āgatā. ^b^dasete dasadhā kāyā^eb^ti  etepi dasadevakāyā dasadhāva āgatā.</p>
              <p>[03] ^b^sukkā^eb^ ^a^V2.0255^ea^ ^b^karambhā aruṇā, āguṃ veghanasā sahā^eb^ti ete  sukkādayo tayo, tehi saha veghanasā ca āgatā. ^b^odātagayhā  pāmokkhā^eb^ti odātagayhā nāma pāmokkhadevā āgatā. ^b^āguṃ  devā vicakkhaṇā^eb^ti vicakkhaṇā nāma devā āgatā.</p>
              <p>[03] ^b^sadāmattā hāragajā^eb^ti sadāmattā ca hāragajā ca.  ^b^missakā ca yasassino^eb^ti yasasampannā missakadevā ca.  ^b^thanayaṃ āga pajjunno^eb^ti pajjunno ca devarājā thanayanto āgato.  ^b^yo disā abhivassatī^eb^ti yo yaṃ yaṃ disaṃ yāti, tattha tattha  devo vassati. ^b^dasete dasadhā kāyā^eb^ti etepi dasadevakāyā  dasadhā āgatā.</p>
              <p>[03] ^b^khemiyā tusitā yāmā^eb^ti khemiyā devā tusitapuravāsino  ca yāmādevalokavāsino ca. ^b^kathakā ca yasassino^eb^ti  yasasampannā kathakadevā ca. pāḷiyaṃ pana ``kaṭṭhakā cā''ti  likhanti. ^b^lambītakā lāmaseṭṭhā^eb^ti lambitakadevā ca  lāmaseṭṭhadevā ca. ^b^jotināmā ca āsavā^eb^ti pabbatamatthake  katanaḷaggikkhandho viya jotamānā jotidevā nāma atthi, te ca  āsā ca devā āgatāti attho. pāḷiyaṃ ^a^M2.0285^ea^ pana ``jātināmā''ti  likhanti. āsā devatā chandavasena ^b^āsavā^eb^ti vuttā.  ^b^nimmānaratino āguṃ, athāguṃ paranimmitā. dasete dasadhā  kāyā^eb^ti etepi dasa devakāyā dasadhāva āgatā.</p>
              <p>[03] ^b^saṭṭhete^eb^ ^a^P2.0692^ea^ ^b^devanikāyā^eb^ti ete ca āpo ca devātiādikā cha  dasakā saṭṭhi devanikāyā sabbe nīlādivasena nānattavaṇṇino.  ^b^nāmanvayena āgacchu^eb^nti nāmabhāgena nāmakoṭṭhāsena āgatā.  ^b^ye caññe sadisā sahā^eb^ti ye ca aññepi tehi sadisā  vaṇṇatopi nāmatopi etādisāyeva sesacakkavāḷesu devā, tepi  āgatāyevāti ekapadeneva kalāpaṃ viya puṭakaṃ viya ca katvā sabbā  devatā niddisati.</p>
              <p>[03] evaṃ dasasu lokadhātusahassesu devakāye niddisitvā idāni  yadatthaṃ te āgatā, taṃ dassento ^b^pavuṭṭhajāti^eb^nti gāthamāha.  tassattho -- pavuṭṭhā vigatā jāti assāti ariyasaṅgho pavuṭṭhajāti  nāma, ^b^taṃ pavuṭṭhajātiṃ^eb^ rāgadosamohakhīlānaṃ abhāvā ^b^akhīlaṃ^eb^  cattāro oghe taritvā ṭhitattā ^b^oghatiṇṇaṃ^eb^ catunnaṃ āsavānaṃ  abhāvena ^b^anāsavaṃ^eb^ ariyasaṅghaṃ dakkhema passissāma. tesaññeva  oghānaṃ tiṇṇattā ^b^oghataraṃ^eb^ āguṃ akaraṇato ^b^nāgaṃ.  asitātiga^eb^nti kāḷakabhāvātītaṃ candaṃva siriyā virocamānaṃ  dasabalañca dakkhema passissāmāti etadatthaṃ sabbepi te nāmanvayena  āgacchuṃ, ye caññe sadisā sahāti. </p>
              <p>[03] 341^b^.^eb^ idāni ^a^V2.0256^ea^ brahmāno dassento ^b^subrahmā paramatto  cā^eb^tiādimāha. tattha ^b^subrahmā^eb^ti eko brahmā. paramattopi  brahmāva. ^b^puttā iddhimato sahā^eb^ti ete iddhimato buddhassa  bhagavato puttā ariyabrahmāno saheva āgatā. ^b^sanaṅkumāro tisso  cā^eb^ti sanaṅkumāro ca tissamahābrahmā ca. ^b^sopāgā^eb^ti sopi  āgato. </p>
              <p>[21] ``sahassaṃ brahmalokānaṃ, mahābrahmābhitiṭṭhati. </p>
              <p>[22] upapanno jutimanto, bhismākāyo yasassi so''ti..  --</p>
              <p>[03] ettha ^a^M2.0286^ea^ ^b^sahassaṃ brahmalokāna^eb^nti ekaṅguliyā  ekasahassacakkavāḷe dasahi aṅgulīhi dasasahassicakkavāḷe  ālokapharaṇasamatthānaṃ mahābrahmānaṃ sahassaṃ āgataṃ.  ^b^mahābrahmābhitiṭṭhatī^eb^ti yattha ekeko mahābrahmā aññe brahme  abhibhavitvā tiṭṭhati. ^b^upapanno^eb^ti ^a^P2.0693^ea^ brahmaloke nibbatto.  ^b^jutimanto^eb^ti ānubhāvasampanno. ^b^bhismākāyo^eb^ti  mahākāyo, dvīhi tīhi māgadhikehi gāmakkhettehi samappamāṇāttabhāvo.  ^b^yasassiso^eb^ti attabhāvasirīsaṅkhātena yasena samannāgato.</p>
              <p>[03] ^b^dasettha issarā āguṃ, paccekavasavattino^eb^ti etasmiñca  brahmasahasse ye pāṭiyekkaṃ pāṭiyekkaṃ vasaṃ vattenti, evarūpā dasa issarā  mahābrahmāno āgatā. ^b^tesañca majjhato āga, hārito  parivārito^eb^ti tesaṃ brahmānaṃ majjhe hārito nāma mahābrahmā  satasahassabrahmaparivāro āgato. </p>
              <p>[03] 342^b^.^eb^ ^b^te ca sabbe abhikkante, sainde deve  sabrahmake^eb^ti te sabbepi sakkaṃ devarājānaṃ jeṭṭhakaṃ katvā āgate  devakāye, hāritamahābrahmānaṃ jeṭṭhakaṃ katvā āgate brahmakāye ca.  ^b^mārasenā abhikkāmī^eb^ti mārasenā abhigatā. ^b^passa kaṇhassa  mandiya^eb^nti kāḷakassa mārasa bālabhāvaṃ passatha.</p>
              <p>[03] ^b^etha gaṇhatha bandhathā^eb^ti evaṃ attano parisaṃ āṇāpesi.  ^b^rāgena baddhamatthu vo^eb^ti sabbaṃ vo idaṃ devamaṇḍalaṃ rāgena baddhaṃ  hotu. ^b^samantā parivāretha, mā vo muñcittha koci na^eb^nti  tumhākaṃ ekopi etesu ekampi mā muñci. ``mā vo  muñcethā''tipi pāṭho, esevattho.</p>
              <p>[03] ^b^iti tattha mahāseno, kaṇho senaṃ apesayī^eb^ti evaṃ tattha  mahāsamaye mahāseno māro mārasenaṃ ^a^V2.0257^ea^ apesayi. ^b^pāṇinā  talamāhaccā^eb^ti hatthena pathavītalaṃ paharitvā. ^b^saraṃ katvāna  bherava^eb^nti māravibhiṃsakadassanatthaṃ bhayānakaṃ sarañca katvā.</p>
              <p>[03] ^b^yathā pāvussako megho, thanayanto savijjuko^eb^ti  savijjuko pāvussakamegho viya mahāgajjitaṃ gajjanto. ^b^tadā so  paccudāvattī^eb^ti tasmiṃ samaye so māro taṃ vibhiṃsanakaṃ dassetvā  paṭinivatto ^a^M2.0287^ea^. ^b^saṅkuddho asayaṃ vase^eb^ti suṭṭhu kuddho kupito kañci  vase vattetuṃ ^a^P2.0694^ea^ asakkonto asayaṃvase asayaṃvasī attano vasena akāmako  hutvā nivatto. bhagavā kira ``ayaṃ māro imaṃ mahāsamāgamaṃ disvā  `abhisamayantarāyaṃ karissāmī'ti antarantare mārasenaṃ pesetvā māraṃ  vibhiṃsakaṃ dassetī''ti aññāsi. pakati cesā bhagavato, yattha  abhisamayo na bhavissati, tattha māraṃ vibhiṃsakaṃ dassentaṃ na  nivāreti. yattha pana abhisamayo hoti, tattha yathā parisā neva  mārassa rūpaṃ passati, na saddaṃ suṇāti, evaṃ adhiṭṭhātīti.  imasmiñca samāgame mahābhisamayo bhavissati, tasmā yathā devatā  neva tassa rūpaṃ passanti, na saddaṃ suṇanti, evaṃ adhiṭṭhāsi. tena  vuttaṃ --``tadā so paccudāvatti, saṅkuddho asayaṃvase''ti. </p>
              <p>[03] 343^b^.^eb^ ^b^tañca sabbaṃ abhiññāya, vavatthitvāna  cakkhumā^eb^ti taṃ sabbaṃ bhagavā jānitvā vavatthapetvā ca.</p>
              <p>[03] ^b^mārasenā abhikkantā, te vijānātha bhikkhavo^eb^ti bhikkhave  mārasenā abhikkantā, te tumhe attano anurūpaṃ vijānātha,  phalasamāpattiṃ samāpajjathāti vadati. ^b^ātappamakaru^eb^nti  phalasamāpattiṃ pavisanatthāya vīriyaṃ ārabhiṃsu. ^b^vītarāgehi  pakkāmu^eb^nti māro ca mārasenā ca vītarāgehi ariyehi dūratova  apakkamuṃ. ^b^nesaṃ lomāpi iñjayu^eb^nti tesaṃ vītarāgānaṃ lomānipi  na cālayiṃsu. atha māro bhikkhusaṅghaṃ ārabbha imaṃ gāthaṃ abhāsi  -- </p>
              <p>[21] ``sabbe vijitasaṅgāmā, bhayātītā yasassino. </p>
              <p>[22] modanti saha bhūtehi, sāvakā te janesutā''ti..</p>
              <p>[03] tattha ^b^modanti saha bhūtehī^eb^ti dasabalassa sāsane bhūtehi  sañjātehi ariyehi saddhiṃ modanti pamodanti. ^b^janesutā^eb^ti  jane vissutā pākaṭā abhiññātā.</p>
              <p>[03] idaṃ ^a^V2.0258^ea^ pana mahāsamayasuttaṃ nāma devatānaṃ piyaṃ manāpaṃ, tasmā  maṅgalaṃ vadantena abhinavaṭṭhānesu idameva suttaṃ vattabbaṃ. devatā kira  --``imaṃ suttaṃ suṇissāmā''ti ^a^P2.0695^ea^ ohitasotā vicaranti.  desanāpariyosāne panassa ^a^M2.0288^ea^ koṭisatasahassadevatā arahattaṃ pattā,  sotāpannādīnaṃ gaṇanā natthi.</p>
              <p>[03] devatānañcassa piyamanāpabhāve idaṃ vatthu -- koṭipabbatavihāre  kira nāgaleṇadvāre nāgarukkhe ekā devadhītā vasati. eko daharo  antoleṇe imaṃ suttaṃ sajjhāyati. devadhītā sutvā suttapariyosāne  mahāsaddena sādhukāramadāsi. ko esoti. ahaṃ, bhante, devadhītāti.  kasmā sādhukāramadāsīti? bhante, dasabalena mahāvane nisīditvā  kathitadivase imaṃ suttaṃ sutvā ajja assosiṃ, bhagavatā kathitato  ekakkharampi ahāpetvā suggahito ayaṃ dhammo tumhehīti. dasabalassa  kathayato sutaṃ tayāti? āma, bhanteti. mahā kira devatāsannipāto  ahosi, tvaṃ kattha ṭhitā suṇīti?</p>
              <p>[03] ahaṃ, bhante, mahāvanavāsiyā devatā, mahesakkhāsu pana devatāsu  āgacchantīsu jambudīpe okāsaṃ nālatthaṃ, atha imaṃ tambapaṇṇidīpaṃ  āgantvā jambukolapaṭṭane ṭhatvā sotuṃ āraddhamhi, tatrāpi mahesakkhāsu  devatāsu āgacchantīsu anukkamena paṭikkamamānā rohaṇajanapade  mahāgāmassa piṭṭhibhāgato samudde galappamāṇaṃ udakaṃ pavisitvā tattha  ṭhitā assosinti. tuyhaṃ ṭhitaṭṭhānato dūre satthāraṃ passasi devateti?  kiṃ kathetha, bhante, satthā mahāvane dhammaṃ desento nirantaraṃ  mamaññeva oloketīti maññamānā otappamānā ūmīsu nilayāmīti.</p>
              <p>[03] taṃ divasaṃ kira koṭisatasahassadevatā arahattaṃ pattā, tumhepi  tadā arahattaṃ pattāti? natthi, bhante. anāgāmiphalaṃ pattattha  maññeti? natthi, bhante. sakadāgāmiphalaṃ pattattha maññeti?  natthi, bhante. tayo magge pattā devatā kira gaṇanapathaṃ ^a^P2.0696^ea^ atītā,  sotāpannā jātattha maññeti? devatā taṃ divasaṃ sotāpattiphalaṃ pattattā  harāyamānā --``apucchitabbaṃ pucchati ayyo''ti āha. tato naṃ so  bhikkhu āha -- ``sakkā pana devate, tava attabhāvaṃ amhākaṃ  dassetu''nti? na sakkā bhante sakalakāyaṃ ^a^M2.0289^ea^ dassetuṃ, aṅgulipabbamattaṃ  dassessāmi ayyassāti kuñcikachiddena aṅguliṃ antoleṇābhimukhaṃ  akāsi, candasahassasūriyasahassauggamanakālo viya ahosi.  devadhītā ``appamattā, bhante, hothā''ti daharabhikkhuṃ ^a^V2.0259^ea^ vanditvā  agamāsi. evaṃ imaṃ suttaṃ devatānaṃ piyaṃ manāpaṃ, mamāyanti naṃ  devatāti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahāsamayasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 8. sakkapañhasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nidānavaṇṇanā </h3n>
            <h4>
              <h4n> </h4n>
              <p>[03] 344^b^.^eb^ ^b^evaṃ^eb^ ^a^P3.0697^ea^ ^a^V2.0260^ea^ ^a^M2.0290^ea^   ^b^me suta^eb^nti sakkapañhasuttaṃ.  tatrāyamanuttānapadavaṇṇanā -- ^b^ambasaṇḍā nāma brāhmaṇagāmo^eb^ti so  kira gāmo ambasaṇḍānaṃ avidūre niviṭṭho, tasmā ``ambasaṇḍā''  tveva vuccati. ^b^vediyake pabbate^eb^ti so kira pabbato pabbatapāde  jātena maṇivedikāsadisena nīlavanasaṇḍena samantā parikkhitto,  tasmā `vediyakapabbato' tveva saṅkhyaṃ gato.  ^b^indasālaguhāya^eb^nti pubbepi sā dvinnaṃ pabbatānaṃ antare guhā,  indasālarukkho cassā dvāre, tasmā `indasālaguhā'ti saṅkhyaṃ gatā.  atha naṃ kuṭṭehi parikkhipitvā dvāravātapānāni yojetvā  supariniṭṭhitasudhākammamālākammalatākammavicittaṃ leṇaṃ katvā bhagavato  adaṃsu. purimavohāravasena pana ``indasālaguhā'' tveva naṃ  sañjānanti. taṃ sandhāya vuttaṃ `indasālaguhāya'nti.</p>
              <p>[03] ^b^ussukkaṃ udapādī^eb^ti dhammiko ussāho uppajji. nanu ca  esa abhiṇhadassāvī bhagavato, na so devatāsannipāto nāma atthi,  yatthāyaṃ na āgatapubbo, sakkena sadiso appamādavihārī devaputto  nāma natthi. atha kasmā buddhadassanaṃ anāgatapubbassa viya assa  ussāho udapādīti? maraṇabhayena santajjitattā. tasmiṃ kirassa  samaye āyu parikkhīṇo, so pañca pubbanimittāni disvā  ``parikkhīṇo ^a^P3.0698^ea^ dāni me āyū''ti aññāsi. yesañca devaputtānaṃ  maraṇanimittāni āvi bhavanti, tesu ye parittakena puññakammena  devaloke nibbattā, te ``kuhiṃ nu kho idāni nibbattissāmā''ti  bhayaṃ santāsaṃ āpajjanti. ye katabhīruttānā bahuṃ puññaṃ katvā  nibbattā, te attanā dinnadānaṃ rakkhitasīlaṃ bhāvitabhāvanañca āgamma  ``uparidevaloke sampattiṃ anubhavissāmā''ti na bhāyanti.</p>
              <p>[03] sakko ^a^V2.0261^ea^ pana devarājā pubbanimittāni disvā dasayojanasahassaṃ  devanagaraṃ, yojanasahassubbedhaṃ vejayantaṃ, tiyojanasatikaṃ  sudhammadevasabhaṃ, yojanasatubbedhaṃ pāricchattakaṃ, saṭṭhiyojanikaṃ  paṇḍukambalasilaṃ, aḍḍhatiyā nāṭakakoṭiyo dvīsu devalokesu  devaparisaṃ, nandanavanaṃ, cittalatāvanaṃ ^a^M2.0291^ea^, missakavanaṃ, phārusakavananti  etaṃ sabbasampattiṃ oloketvā ``nassati vata bho me ayaṃ  sampattī''ti bhayābhibhūto ahosi.</p>
              <p>[03] tato ``atthi nu kho koci samaṇo vā brāhmaṇo vā  lokapitāmaho mahābrahmā vā, yo me hadayanissitaṃ sokasallaṃ  samuddharitvā imaṃ sampattiṃ thāvaraṃ kareyyā''ti olokento kañci  adisvā puna addasa ``mādisānaṃ satasahassānampi uppannaṃ sokasallaṃ  sammāsambuddho uddharituṃ paṭibalo''ti. athevaṃ parivitakkentassa tena  kho pana samayena sakkassa devānamindassa ussukkaṃ udapādi bhagavantaṃ  dassanāya.</p>
              <p>[03] ^b^kahaṃ nu kho bhagavā etarahi viharatī^eb^ti katarasmiṃ  janapade kataraṃ nagaraṃ upanissāya kassa paccaye paribhuñjanto kassa  amataṃ dhammaṃ desayamāno viharatīti. ^b^addasā kho^eb^ti addakkhi  paṭivijjhi. ^b^mārisā^eb^ti piyavacanametaṃ, devatānaṃ pāṭiyekko  vohāro. niddukkhātipi vuttaṃ hoti. kasmā panesa deve āmantesi?  sahāyatthāya. pubbe kiresa bhagavati saḷalaghare viharante ekakova  dassanāya agamāsi. satthā ``aparipakkaṃ tāvassa ñāṇaṃ, katipāhaṃ  pana atikkamitvā mayi indasālaguhāyaṃ viharante pañca pubbanimittāni  disvā maraṇabhayabhīto dvīsu devalokesu devatāhi saddhiṃ upasaṅkamitvā  cuddasa pañhe pucchitvā upekkhāpañhavissajjanāvasāne asītiyā  devatāsahassehi saddhiṃ sotāpattiphale patiṭṭhahissatī''ti cintetvā  okāsaṃ nākāsi. so ``mama pubbepi ^a^P3.0699^ea^ ekakassa gatattā satthārā  okāso na kato, addhā me natthi maggaphalassa upanissayo, ekassa  pana upanissaye sati cakkavāḷapariyantāyapi parisāya bhagavā dhammaṃ  desetiyeva. avassaṃ kho pana dvīsu devalokesu kassaci devassa  upanissayo bhavissati, taṃ sandhāya satthā dhammaṃ desessati. taṃ  sutvā ahampi attano domanassaṃ vūpasamessāmī''ti cintetvā  sahāyatthāya āmantesi.</p>
              <p>[03] ^b^evaṃ bhaddaṃ tavāti kho devā tāvatiṃsā^eb^ti evaṃ hotu  mahārāja, gacchāma bhagavantaṃ dassanāya, dullabho buddhuppādo, bhaddaṃ tava,  yo tvaṃ ``pabbatakīḷaṃ nadīkīḷaṃ gacchāmā''ti avatvā ^a^V2.0262^ea^ amhe evarūpesu  ṭhānesu niyojesīti. ^b^paccassosu^eb^nti tassa vacanaṃ sirasā  sampaṭicchiṃsu. </p>
              <p>[03] 345^b^.^eb^ ^b^pañcasikhaṃ^eb^ ^a^M2.0292^ea^ ^b^gandhabbadevaputtaṃ āmantesī^eb^ti  deve tāva āmantetu, imaṃ kasmā visuṃ āmantesi? okāsakaraṇatthaṃ.  evaṃ kirassa ahosi ``dvīsu devalokesu devatā gahetvā dhurena  paharantassa viya satthāraṃ upasaṅkamituṃ na yuttaṃ, ayaṃ pana pañcasikho  dasabalassa upaṭṭhāko vallabho icchiticchitakkhaṇe gantvā pañhaṃ  pucchitvā dhammaṃ suṇāti, imaṃ purato pesetvā okāsaṃ kāretvā iminā  katokāse upasaṅkamitvā pañhaṃ pucchissāmī''ti okāsakaraṇatthaṃ  āmantesi.</p>
              <p>[03] ^b^evaṃ bhaddaṃ tavā^eb^ti so ``evaṃ mahārāja, hotu, bhaddaṃ tava,  yo tvaṃ maṃ `ehi, mārisa, uyyānakīḷādīni vā naṭasamajjādīni vā  dassanāya gacchāmā'ti avatvā `buddhaṃ passissāma, dhammaṃ  sossāmā'ti vadasī''ti daḷhataraṃ upatthambhento devānamindassa vacanaṃ  paṭissutvā anucariyaṃ sahacaraṇaṃ ekato gamanaṃ upāgami.</p>
              <p>[03] tattha ^b^beluvapaṇḍu^eb^nti beluvapakkaṃ viya paṇḍuvaṇṇaṃ. tassa  kira sovaṇṇamayaṃ pokkharaṃ, indanīlamayo daṇḍo, rajatamayā tantiyo,  pavāḷamayā veṭhakā, vīṇāpattakaṃ gāvutaṃ, tantibandhanaṭṭhānaṃ gāvutaṃ, upari  daṇḍako gāvutanti tigāvutappamāṇā vīṇā. iti so taṃ vīṇaṃ  ādāya samapaññāsamucchanā mucchetvā agganakhehi paharitvā madhuraṃ  gītassaraṃ nicchāretvā sesadeve sakkassa gamanakālaṃ ^a^P3.0700^ea^ jānāpento  ekamantaṃ aṭṭhāsi. evaṃ tassa gītavāditasaññāya sannipatite devagaṇe  ^b^atha kho sakko devānamindo...pe0... vediyake pabbate paccuṭṭhāsi. ^eb^ </p>
              <p>[03] 346^b^.^eb^ ^b^atiriva obhāsajāto^eb^ti aññesu  divasesu ekasseva devassa vā mārassa vā brahmuno vā obhāsena  obhāsajāto hoti, taṃdivasaṃ pana dvīsu devalokesu devatānaṃ obhāsena  atiriva obhāsajāto ekapajjoto sahassacandasūriyauggatakālasadiso  ahosi. ^b^parito gāmesu manussā^eb^ti samantā gāmesu manussā.  pakatisāyamāsakāleyeva kira gāmamajjhe dārakesu kīḷantesu tattha  sakko agamāsi, tasmā manussā passitvā evamāhaṃsu. nanu ca  majjhimayāme devatā bhagavantaṃ upasaṅkamanti, ayaṃ kasmā ^a^M2.0293^ea^  paṭhamayāmassāpi purimabhāgeyeva āgatoti? maraṇabhayeneva tajjitattā.  ^b^kiṃsu nāmā^eb^ti kiṃsu nāma bho etaṃ, ko nu kho ajja  mahesakkho devo vā brahmā vā bhagavantaṃ pañhaṃ pucchituṃ dhammaṃ sotuṃ  upasaṅkamanto, kathaṃsu ^a^V2.0263^ea^ nāma bho bhagavā pañhaṃ  vissajjessati dhammaṃ  desessati, lābhā amhākaṃ, yesaṃ no evaṃ devatānaṃ kaṅkhāvinodako  satthā avidūre vihāre vasati, ye labhāma thālakabhikkhampi  kaṭacchubhikkhampi dātunti saṃviggā lomahaṭṭhajātā uddhaggalomā hutvā  dasanakhasamodhānasamujjalaṃ añjaliṃ sirasmiṃ patiṭṭhapetvā namassamānā  aṭṭhaṃsu. </p>
              <p>[03] 347^b^.^eb^ ^b^durupasaṅkamā^eb^ti dupayirupāsiyā. ahaṃ  sarāgo sadoso samoho, satthā vītarāgo vītadoso vītamoho,  tasmā dupayirupāsiyā tathāgatā mādisena. ^b^jhāyī^eb^ti  lakkhaṇūpanijjhānena ca ārammaṇūpanijjhānena ca jhāyī. tasmiññeva  jhāne ratāti ^b^jhānaratā. tadantaraṃ paṭisallīnā^eb^ti tadantaraṃ  paṭisallīnā sampati paṭisallīnā vā. tasmā na kevalaṃ jhāyī  jhānaratāti durupasaṅkamā, idānimeva paṭisallīnātipi durupasaṅkamā.  ^b^pasādeyyāsī^eb^ti ārādheyyāsi, okāsaṃ me kāretvā dadeyyāsīti  vadati. ^b^beluvapaṇḍuvīṇaṃ ādāyā^eb^ti nanu pubbeva ādinnāti?  āma ^a^P3.0701^ea^, ādinnā. maggagamanavasena pana aṃsakūṭe laggitā, idāni naṃ  vāmahatthe ṭhapetvā vādanasajjaṃ katvā ādiyi. tena vuttaṃ  ``ādāyā''ti. </p>
            </h4>
          </h3>
          <h3>
            <h3n> pañcasikhagītagāthāvaṇṇanā </h3n>
            <h4>
              <h4n> </h4n>
              <p>[03] 348^b^.^eb^ ^b^assāvesī^eb^ti sāvesi.  ^b^buddhūpasañhitā^eb^ti buddhaṃ ārabbha buddhaṃ nissayaṃ katvā pavattāti  attho. sesapadesupi eseva nayo.</p>
              <p>[03] ^b^vande te pitaraṃ bhadde, timbaruṃ sūriyavacchase^eb^ti ettha  ^b^sūriyavacchasā^eb^ti sūriyasamānasarīrā. tassā kira devadhītāya  pādantato rasmi uṭṭhahitvā kesantaṃ ārohati, tasmā  bālasūriyamaṇḍalasadisā khāyati, iti naṃ ``sūriyavacchasā''ti  sañjānanti. taṃ sandhāyāha -- ``bhadde, sūriyavacchase, tava pitaraṃ  timbaruṃ gandhabbadevarājānaṃ vandāmī''ti. ^b^yena jātāsi  kalyāṇī^eb^ti yena ^a^M2.0294^ea^ kāraṇabhūtena yaṃ timbaruṃ devarājānaṃ nissāya tvaṃ  jātā, kalyāṇī sabbaṅgasobhanā. ^b^ānandajananī mamā^eb^ti mayhaṃ  pītisomanassavaḍḍhanī.</p>
              <p>[03] ^b^vātova sedataṃ kanto^eb^ti yathā sañjātasedānaṃ sedaharaṇatthaṃ  vāto iṭṭho hoti kanto manāpo, evanti attho. ^b^pānīyaṃva  pipāsato^eb^ti pātumicchantassa pipāsato pipāsābhibhūtassa.  ^b^aṅgīrasī^eb^ti aṅge rasmiyo assāti aṅgīrasī, tameva ārabbha  ālapanto vadati. ^b^dhammo arahatāmivā^eb^ti arahantānaṃ  navalokuttaradhammo viya.</p>
              <p>[03] ^b^jighacchato^eb^ti ^a^V2.0264^ea^ bhuñjitukāmassa khudābhibhūtassa.  ^b^jalantamiva vārinā^eb^ti yathā koci jalantaṃ jātavedaṃ  udakakumbhena nibbāpeyya, evaṃ tava kāraṇā uppannaṃ mama  kāmarāgapariḷāhaṃ nibbāpehīti vadati.</p>
              <p>[03] ^b^yuttaṃ kiñjakkhareṇunā^eb^ti padumakesarareṇunā yuttaṃ.  ^b^nāgo ghammābhitatto vā^eb^ti ghammābhitattahatthī viya. ^b^ogāhe  te thanūdara^eb^nti yathā so nāgo pokkharaṇiṃ ogāhitvā pivitvā  aggasoṇḍamattaṃ paññāyamānaṃ katvā nimuggo sukhaṃ sātaṃ vindati, evaṃ  kadā nu kho te thanūdaraṃ thanavemajjhaṃ ^a^P3.0702^ea^ udarañca otaritvā ahaṃ sukhaṃ  sātaṃ paṭilabhissāmīti vadati. </p>
              <p>[21] ``accaṅkusova nāgova, jitaṃ me tuttatomaraṃ. </p>
              <p>[22] kāraṇaṃ nappajānāmi, sammatto lakkhaṇūruyā''ti.. --</p>
              <p>[03] ettha ^b^tuttaṃ^eb^ vuccati kaṇṇamūle vijjhanāyadaṇḍako.  ^b^tomara^eb^nti pādādīsu vijjhanadaṇḍatomaraṃ. ^b^aṅkuso^eb^ti  matthake vijjhanakuṭilakaṇṭako. yo ca nāgo pabhinnamatto accaṅkuso  hoti, aṅkusaṃ atīto; aṅkusena vijjhiyamānopi vasaṃ na gacchati,  so ``jitaṃ mayā tuttatomaraṃ, yo ahaṃ aṅkusassapi vasaṃ na  gacchāmī''ti madadappena kiñci kāraṇaṃ na bujjhati. yathā so  accaṅkuso nāgo ``jitaṃ me tuttatomara''nti kiñci kāraṇaṃ  nappajānāti, evaṃ ahampi lakkhaṇasampannaūrutāya lakkhaṇūruyā  sammatto matto pamatto ummatto viya kiñci kāraṇaṃ nappajānāmīti  vadati. atha vā accaṅkusova nāgo ahampi sammatto lakkhaṇūruyā  kiñci tato ^a^M2.0295^ea^ virāgakāraṇaṃ nappajānāmi. kasmā? yasmā tena  nāgena viya jitaṃ me tuttatomaraṃ, na kassaci vadato vacanaṃ  ādiyāmi.</p>
              <p>[03] ^b^tayi gedhitacittosmī^eb^ti bhadde lakkhaṇūru tayi  baddhacittosmi. ^b^gedhitacitto^eb^ti vā gedhaṃ ajjhupetacitto.  ^b^cittaṃ vipariṇāmita^eb^nti pakatiṃ jahitvā ṭhitaṃ. ^b^paṭigantuṃ na  sakkomī^eb^ti nivattituṃ na sakkomi. ^b^vaṅkaghastova ambujo^eb^ti  baḷisaṃ gilitvā ṭhitamaccho viya. ``ghaso''tipi pāṭho,  ayamevattho.</p>
              <p>[03] ^b^vāmūrū^eb^ti vāmākārena saṇṭhitaūru,  kadalikkhandhasadisaūrūti vā attho. ^b^sajā^eb^ti āliṅga.  ^b^mandalocane^eb^ti itthiyo na tikhiṇaṃ nijjhāyanti mandaṃ  ālocenti olokenti, tasmā ^a^V2.0265^ea^ ``mandalocanā''ti vuccanti.  ^b^palissajā^eb^ti sabbatobhāgena āliṅga. ^b^etaṃ me  abhipatthita^eb^nti etaṃ mayā abhiṇhaṃ patthitaṃ.</p>
              <p>[03] ^b^appako vata me santo^eb^ti pakatiyāva mando samāno.  ^b^vellitakesiyā^eb^ti kesā muñcitvā piṭṭhiyaṃ vissaṭṭhakāle sappo  ^a^P3.0703^ea^ viya vellantā gacchantā assāti vellitakesī, tassā vellitakesiyā.  ^b^anekabhāvo samuppādī^eb^ti anekavidho jāto.  ^b^anekabhāgo^eb^ti vā pāṭho. ^b^arahanteva dakkhiṇā^eb^ti  arahantamhi dinnadānaṃ viya nānappakārato pabhinno.</p>
              <p>[03] ^b^yaṃ me atthi kataṃ puñña^eb^nti yaṃ mayā kataṃ puññamatthi.  ^b^arahantesu tādisū^eb^ti tādilakkhaṇappattesu arahantesu. ^b^tayā  saddhiṃ vipaccata^eb^nti sabbaṃ tayā saddhimeva vipākaṃ detu.</p>
              <p>[03] ^b^ekodī^eb^ti ekībhāvaṃ gato. ^b^nipako sato^eb^ti nepakkaṃ  vuccati paññā, tāya samannāgatoti nipako. satiyā samannāgatattā  sato. ^b^amataṃ muni jigīsāno^eb^ti yathā so buddhamuni amataṃ  nibbānaṃ jigīsati pariyesati, evaṃ taṃ ahaṃ sūriyavacchase jigīsāmi  pariyesāmi. yathā vā so amataṃ jigīsāno esanto gavesanto  vicarati, evāhaṃ taṃ esanto gavesanto vicarāmītipi attho.</p>
              <p>[03] ^b^yathāpi muni nandeyya, patvā sambodhimuttama^eb^nti yathā  buddhamuni bodhipallaṅke nisinno sabbaññutaññāṇaṃ patvā nandeyya toseyya.  ^b^evaṃ nandeyya^eb^nti ^a^M2.0296^ea^ evameva ahampi tayā missībhāvaṃ gato  nandeyyaṃ, pītisomanassajāto bhaveyyanti vadati.</p>
              <p>[03] ^b^tāhaṃ bhadde vareyyāhe^eb^ti ^b^ahe^eb^ti āmantanaṃ, ahe bhadde  sūriyavacchase, sakkena devānamindena ``kiṃ dvīsu devalokesu devarajjaṃ  gaṇhasi, suriyavacchasa''nti, evaṃ vare dinne devarajjaṃ pahāya  ``sūriyavacchasaṃ gaṇhāmī''ti evaṃ taṃ ahaṃ vareyyaṃ iccheyyaṃ gaṇheyyanti  attho.</p>
              <p>[03] ^b^sālaṃva na ciraṃ phulla^eb^nti tava pitu nagaradvāre naciraṃ  pupphito sālo atthi. so ativiya manoharo. taṃ naciraṃ  phullasālaṃ viya. ^b^pitaraṃ te sumedhase^eb^ti atisassirīkaṃ tava  pitaraṃ ^b^vandamāno namassāmi^eb^ namo karomi.  ^b^yassāsetādisī pajā^eb^ti yassa āsi etādisī dhītā. </p>
              <p>[03] 349^b^.^eb^ ^b^saṃsandatī^eb^ti ^a^V2.0266^ea^ kasmā gītasaddassa ceva  vīṇāsaddassa ^a^P3.0704^ea^ ca vaṇṇaṃ kathesi? kiṃ tattha bhagavato sārāgo atthīti?  natthi. chaḷaṅgupekkhāya upekkhako bhagavā etādisesu ṭhānesu,  kevalaṃ iṭṭhāniṭṭhaṃ jānāti, na tattha rajjati. vuttampi cetaṃ  ``saṃvijjati kho, āvuso, bhagavato cakkhu, passati bhagavā cakkhunā  rūpaṃ, chandarāgo bhagavato natthi, suvimuttacitto bhagavā. saṃvijjati  kho, āvuso, bhagavato sota''ntiādi (saṃ0 ni0  4.232).  sace pana vaṇṇaṃ na katheyya, pañcasikho ``okāso me kato''ti na  jāneyya. atha sakko ``bhagavatā pañcasikhassa okāso na  kato''ti devatā gahetvā tatova paṭinivatteyya, tato mahājāniyo  bhaveyya. vaṇṇe pana kathite ``kato bhagavatā pañcasikhassa  okāso''ti devatāhi saddhiṃ upasaṅkamitvā pañhaṃ pucchitvā  vissajjanāvasāne asītiyā devatāsahassehi saddhiṃ sotāpattiphale  patiṭṭhahissatīti ñatvā vaṇṇaṃ kathesi.</p>
              <p>[03] tattha ^b^kadā saṃyūḷhā^eb^ti kadā ganthitā piṇḍitā.  ^b^tena kho panāhaṃ, bhante, samayenā^eb^ti tena samayena tasmiṃ tumhākaṃ  sambodhippattito paṭṭhāya aṭṭhame sattāhe. ^b^bhaddā nāma  sūriyavacchasā^eb^ti nāmato bhaddā sarīrasampattiyā sūriyavacchasā.  ^b^bhaginī^eb^ti vohāravacanametaṃ, devadhītāti attho.  ^b^parakāminī^eb^ti paraṃ kāmeti abhikaṅkhati.</p>
              <p>[03] ^b^upanaccantiyā^eb^ti ^a^M2.0297^ea^ naccamānāya. sā kira ekasmiṃ samaye  cātumahārājikadevehi saddhiṃ sakkassa devarājassa naccaṃ dassanatthāya  gatā, tasmiñca khaṇe sakko tathāgatassa aṭṭha yathābhucce guṇe  payirudāhāsi. evaṃ tasmiṃ divase gantvā naccantī assosi. </p>
            </h4>
          </h3>
          <h3>
            <h3n> sakkūpasaṅkamavaṇṇanā </h3n>
            <h4>
              <h4n> </h4n>
              <p>[03] 350^b^.^eb^ ^b^paṭisammodatī^eb^ti ``saṃsandati kho  te''tiādīni vadanto bhagavā sammodati, pañcasikho paṭisammodati.  gāthā ca bhāsanto pañcasikho sammodati, bhagavā paṭisammodati.  ^b^āmantesī^eb^ti jānāpesi. tassa kirevaṃ ahosi ``ayaṃ  pañcasikho mayā mama kammena pesito attano kammaṃ karoti.  evarūpassa satthu santike ṭhatvā kāmaguṇūpasañhitaṃ ananucchavikaṃ  kathesi, naṭā nāma nillajjā honti, kathento vippakārampi dasseyya,  handa naṃ mama kammaṃ jānāpemī''ti cintetvā āmantesi. </p>
              <p>[03] 351^b^.^eb^ ^b^evañca^eb^ ^a^P3.0705^ea^ ^a^V2.0267^ea^ ^b^pana tathāgatā^eb^ti  dhammasaṅgāhakattherehi ṭhapitavacanaṃ. ^b^abhivadantī^eb^ti  abhivādanasampaṭicchanena vaḍḍhitavacanena vadanti.  ^b^abhivadito^eb^ti vaḍḍhitavacanena vutto.</p>
              <p>[03] ^b^urundā samapādī^eb^ti mahantā vivaṭā ahosi, andhakāro  guhāyaṃ antaradhāyi. ^b^āloko udapādī^eb^ti yo pakatiyā guhāyaṃ  andhakāro, so antarahito, āloko jāto. sabbametaṃ  dhammasaṅgāhakānaṃ vacanaṃ. </p>
              <p>[03] 352^b^.^eb^ ^b^cirapaṭikāhaṃ, bhante^eb^ti cirato ahaṃ,  cirato paṭṭhāyāhaṃ dassanakāmoti attho. ^b^kehici kehici  kiccakaraṇīyehī^eb^ti devānaṃ dhītā ca puttā ca aṅke nibbattanti,  pādaparicārikā itthiyo sayane nibbattanti, tāsaṃ  maṇḍanapasādhanakārikā devatā sayanaṃ parivāretvā nibbattanti,  veyyāvaccakarā antovimāne nibbattanti, etesaṃ atthāya aḍḍakaraṇaṃ  nāma natthi. ye pana sīmantare nibbattanti, te ``tava santakā,  mama santakā''ti nicchetuṃ asakkontā aḍḍaṃ karonti, sakkaṃ devarājānaṃ  pucchanti. so ``yassa vimānaṃ āsannataraṃ, tassa santakā''ti  vadati. sace ^a^M2.0298^ea^ dvepi samaṭṭhāne honti, ``yassa vimānaṃ olokentī  ṭhitā, tassa santakā''ti vadati. sace ekampi na oloketi, taṃ  ubhinnaṃ kalahupacchedanatthaṃ attano santakaṃ karoti. kīḷādīnipi  kiccāni karaṇīyāneva. evarūpāni tāni karaṇīyāni sandhāya  ``kehici kehici kiccakaraṇīyehī''ti āha.</p>
              <p>[03] ^b^salaḷāgārake^eb^ti salaḷamayagandhakuṭiyaṃ. ^b^aññatarena  samādhinā^eb^ti tadā kira bhagavā sakkasseva aparipākagataṃ ñāṇaṃ  viditvā okāsaṃ akāretukāmo phalasamāpattivihārena nisīdi. taṃ  esa ajānanto ``aññatarena samādhinā''ti āha. ^b^bhūjati ca  nāmā^eb^ti ^b^bhūjatī^eb^ti tassā nāmaṃ. ^b^paricārikā^eb^ti  pādaparicārikā devadhītā. sā kira dve phalāni pattā, tenassā  devaloke abhiratiyeva natthi. niccaṃ bhagavato upaṭṭhānaṃ āgantvā  añjaliṃ sirasi ṭhapetvā bhagavantaṃ namassamānā tiṭṭhati.  ^b^nemisaddena tamhā samādhimhā vuṭṭhito^eb^ti ``samāpanno saddaṃ  suṇātī''ti no vata re vattabbe, nanu bhagavā sakkassa devānamindassa  ^a^P3.0706^ea^ ``apicāhaṃ āyasmato cakkanemisaddena tamhā samādhimhā vuṭṭhito''ti  bhaṇatīti. tiṭṭhatu nemisaddo, samāpanno nāma antosamāpattiyaṃ  kaṇṇamūle dhamamānassa saṅkhayugaḷassāpi asanisannipātassāpi saddaṃ  na suṇāti. bhagavā pana ``ettakaṃ kālaṃ sakkassa okāsaṃ na  karissāmī''ti paricchinditvā kālavasena phalasamāpattiṃ samāpanno.  sakko ``na dāni me satthā okāsaṃ karotī''ti gandhakuṭiṃ  padakkhiṇaṃ katvā rathaṃ nivattetvā devalokābhimukhaṃ pesesi.  gandhakuṭipariveṇaṃ ^a^V2.0268^ea^ rathasaddena samohitaṃ pañcaṅgikatūriyaṃ viya ahosi.  bhagavato yathāparicchinnakālavasena samāpattito vuṭṭhitassa rathasaddeneva  paṭhamāvajjanaṃ uppajji, tasmā evamāha. </p>
            </h4>
          </h3>
          <h3>
            <h3n> gopakavatthuvaṇṇanā </h3n>
            <h4>
              <h4n> </h4n>
              <p>[03] 353^b^.^eb^ ^b^sīlesu paripūrakārinī^eb^ti pañcasu sīlesu  paripūrakārinī. ^b^itthittaṃ virājetvā^eb^ti itthittaṃ nāma alaṃ, na  hi itthitte ṭhatvā cakkavattisiriṃ, na sakkamārabrahmasiriyo  paccanubhavituṃ, na paccekabodhiṃ, na sammāsambodhiṃ gantuṃ sakkāti evaṃ  itthittaṃ virājeti nāma. mahantamidaṃ purisattaṃ nāma seṭṭhaṃ uttamaṃ,  ettha ṭhatvā sakkā etā sampattiyo pāpuṇitunti evaṃ ^a^M2.0299^ea^ pana purisattaṃ  bhāveti nāma. sāpi evamakāsi. tena vuttaṃ -- ``itthittaṃ  virājetvā purisattaṃ bhāvetvā''ti. ^b^hīnaṃ gandhabbakāya^eb^nti hīnaṃ  lāmakaṃ gandhabbanikāyaṃ. kasmā pana te parisuddhasīlā tattha  uppannāti? pubbanikantiyā. pubbepi kira nesaṃ etadeva vasitaṭṭhānaṃ,  tasmā nikantivasena tattha uppannā. ^b^upaṭṭhāna^eb^nti upaṭṭhānasālaṃ.  ^b^pāricariya^eb^nti paricaraṇabhāvaṃ. gītavāditehi amhe  paricarissāmāti āgacchanti.</p>
              <p>[03] ^b^paṭicodesī^eb^ti sāresi. so kira te disvā ``ime  devaputtā ativiya virocenti ativaṇṇavanto, kiṃ nu kho kammaṃ  katvā āgatā''ti āvajjanto ``bhikkhū ahesu''nti addasa. tato  ``bhikkhū hontu, sīlesu paripūrakārino''ti upadhārento  ``paripūrakārino''ti addasa. ``paripūrakārino hontu, añño  guṇo atthi ^a^P3.0707^ea^ natthī''ti upadhārento ``jhānalābhino''ti addasa.  ``jhānalābhino hontu, kuhiṃ vāsikā''ti upadhārento ``mayhaṃva  kulūpakā''ti addasa. parisuddhasīlā nāma chasu devalokesu  yatthicchanti, tattha nibbattanti. ime pana uparidevaloke ca na  nibbattā. jhānalābhino nāma brahmaloke nibbattanti, ime ca  brahmaloke na nibbattā. ahaṃ pana etesaṃ ovāde ṭhatvā  devalokasāmikassa sakkassa devānamindassa pallaṅke putto hutvā  nibbatto, ime hīne gandhabbakāye nibbattā. aṭṭhivedhapuggalā nāmete  vaṭṭetvā vaṭṭetvā gāḷhaṃ vijjhitabbāti cintetvā ^b^kutomukhā  nāmā^eb^tiādīhi vacanehi paṭicodesi.</p>
              <p>[03] tattha ^b^kutomukhā^eb^ti bhagavati abhimukhe dhammaṃ desente tumhe  kutomukhā kiṃ aññā vihitā ito cito ca olokayamānā udāhu  niddāyamānā? ^b^duddiṭṭharūpa^eb^nti duddiṭṭhasabhāvaṃ daṭṭhuṃ ayuttaṃ ^a^V2.0269^ea^.  ^b^sahadhammike^eb^ti ekassa satthu sāsane samāciṇṇadhamme katapuññe.  ^b^tesaṃ bhante^eb^ti tesaṃ gopakena devaputtena evaṃ vatvā puna ``aho  tumhe nillajjā ahirikā''tiādīhi vacanehi paṭicoditānaṃ dve devā  diṭṭheva dhamme satiṃ paṭilabhiṃsu.</p>
              <p>[03] ^b^kāyaṃ brahmapurohita^eb^nti te kira cintayiṃsu -- ``naṭehi  nāma naccantehi gāyantehi vādentehi āgantvā dāyo nāma labhitabbo  assa, ayaṃ pana ^a^M2.0300^ea^ amhākaṃ diṭṭhakālato paṭṭhāya pakkhittaloṇaṃ uddhanaṃ  viya taṭataṭāyateva, kiṃ nu kho ida''nti āvajjantā attano  samaṇabhāvaṃ parisuddhasīlataṃ jhānalābhitaṃ tasseva kulūpakabhāvañca disvā  ``parisuddhasīlā nāma chasu devalokesu yathārucite ṭhāne nibbattanti,  jhānalābhino brahmaloke. mayaṃ uparidevalokepi brahmalokepi  nibbattituṃ nāsakkhimha. amhākaṃ ovāde ṭhatvā ayaṃ itthikā upari  nibbattā, mayaṃ bhikkhū samānā bhagavati brahmacariyaṃ caritvā hīne  gandhabbakāye nibbattā. tena no ayaṃ evaṃ niggaṇhātī''ti ñatvā  tassa kathaṃ suṇantāyeva tesu dve janā paṭhamajjhānasatiṃ paṭilabhitvā  jhānaṃ pādakaṃ katvā saṅkhāre sammasantā anāgāmiphaleyeva patiṭṭhahiṃsu.  atha nesaṃ so paritto ^a^P3.0708^ea^ kāmāvacarattabhāvo dhāretuṃ nāsakkhi. tasmā  tāvadeva cavitvā brahmapurohitesu nibbattā. so ca nesaṃ kāyo tattha  ṭhitānaṃyeva nibbatto. tena vuttaṃ -- ``tesaṃ, bhante, gopakena  devaputtena paṭicoditānaṃ dve devā diṭṭheva dhamme satiṃ paṭilabhiṃsu kāyaṃ  brahmapurohita''nti.</p>
              <p>[03] tattha ^b^diṭṭheva dhamme^eb^ti tasmiññeva attabhāve jhānasatiṃ  paṭilabhiṃsu. tattheva ṭhatvā cutā pana kāyaṃ brahmapurohitaṃ  brahmapurohitasarīraṃ paṭilabhiṃsūti evamattho daṭṭhabbo. ^b^eko pana  devo^eb^ti eko devaputto nikantiṃ chindituṃ asakkonto kāme  ajjhavasi, tattheva āvāsiko ahosi. </p>
              <p>[03] 354^b^.^eb^ ^b^saṅghañcupaṭṭhāsi^eb^nti saṅghañca upaṭṭhāsiṃ.</p>
              <p>[03] ^b^sudhammatāyā^eb^ti dhammassa sundarabhāvena.  ^b^tidivūpapanno^eb^ti tidive tidasapure upapanno.  ^b^gandhabbakāyūpagate vasīne^eb^ti gandhabbakāyaṃ āvāsiko hutvā  upagate. ^b^ye ca mayaṃ pubbe manussabhūtā^eb^ti ye pubbe manussabhūtā  mayaṃ annena pānena upaṭṭhahimhāti iminā saddhiṃ yojetvā attho  veditabbo.</p>
              <p>[03] ^b^pādūpasaṅgayhā^eb^ti ^a^V2.0270^ea^ pāde upasaṅgayha  pādadhovanapādamakkhanānuppadānena pūjetvā ceva vanditvā ca. ^b^sake  nivesane^eb^ti attano ghare. imassāpi padassa upaṭṭhahimhāti imināva  sambandho.</p>
              <p>[03] ^b^paccattaṃ veditabbo^eb^ti attanāva veditabbo. ^b^ariyāna  subhāsitānī^eb^ti tumhehi vuccamānāni buddhānaṃ bhagavantānaṃ  subhāsitāni.</p>
              <p>[03] ^b^tumhe^eb^ ^a^M2.0301^ea^ ^b^pana seṭṭhamupāsamānā^eb^ti uttamaṃ buddhaṃ bhagavantaṃ  upāsamānā anuttare buddhasāsane vā. ^b^brahmacariya^eb^nti seṭṭhacariyaṃ.  ^b^bhavatūpapattī^eb^ti bhavantānaṃ upapatti.</p>
              <p>[03] ^b^agāre vasato mayha^eb^nti gharamajjhe vasantassa mayhaṃ.</p>
              <p>[03] ^b^svajjā^eb^ti so ajja. ^b^gotamasāvakenā^eb^ti idha  gopako gotamasāvakoti vutto. ^b^sameccā^eb^ti samāgantvā.</p>
              <p>[03] ^b^handa^eb^ ^a^P3.0709^ea^ ^b^viyāyāma byāyāmā^eb^ti handa uyyamāma byāyamāma.  ^b^mā no mayaṃ parapessā ahumhā^eb^ti ^b^no^eb^ti nipātamattaṃ, mā  mayaṃ parassa pesanakārakāva ahumhāti attho.  ^b^gotamasāsanānī^eb^ti idha pakatiyā paṭividdhaṃ paṭhamajjhānameva  gotamasāsanānīti vuttaṃ, taṃ anussaraṃ anussaritvāti attho.</p>
              <p>[03] ^b^cittāni virājayitvā^eb^ti pañcakāmaguṇikacittāni  virājayitvā. ^b^kāmesu ādīnava^eb^nti vikkhambhanavasena  paṭhamajjhānena kāmesu ādīnavaṃ addasaṃsu, samucchedavasena tatiyamaggena.  ^b^kāmasaṃyojanabandhanānī^eb^ti kāmasaññojanāni ca  kāmabandhanāni ca. ^b^pāpimayogānī^eb^ti pāpimato mārassa  yogabhūtāni, bandhanabhūtānīti attho. ^b^duraccayānī^eb^ti  duratikkamāni. ^b^saindā devā sapajāpatikā^eb^ti indaṃ jeṭṭhakaṃ  katvā upaviṭṭhā saindā pajāpatiṃ devarājānaṃ jeṭṭhakaṃ katvā upaviṭṭhā  sapajāpatikā. ^b^sabhāyupaviṭṭhā^eb^ti sabhāyaṃ upaviṭṭhā, nisinnāti  attho.</p>
              <p>[03] ^b^vīrā^eb^ti sūrā. ^b^virāgā^eb^ti vītarāgā. ^b^virajaṃ  karontā^eb^ti virajaṃ anāgāmimaggaṃ karontā uppādentā. ^b^nāgova  sannāni guṇānī^eb^ti kāmasaññojanabandhanāni chetvā deve tāvatiṃse  atikkamiṃsu. ^b^saṃvegajātassā^eb^ti jātasaṃvegassa sakkassa.</p>
              <p>[03] ^b^kāmābhibhū^eb^ti ^a^V2.0271^ea^ duvidhānampi kāmānaṃ abhibhū. ^b^satiyā  vihīnā^eb^ti jhānasativirahitā.</p>
              <p>[03] ^b^tiṇṇaṃ tesa^eb^nti tesu tīsu janesu. ^b^āvasinettha  eko^eb^ti tattha hīne kāye ekoyeva āvāsiko jāto.  ^b^sambodhipathānusārino^eb^ti anāgāmimaggānusārino. ^b^devepi  hīḷentī^eb^ti dve devaloke ^a^M2.0302^ea^ hīḷentā adhokarontā upacārappanāsamādhīhi  samāhitattā attano pādapaṃsuṃ devatānaṃ matthake okirantā ākāse  uppatitvā gatāti.</p>
              <p>[03] ^b^etādisī dhammappakāsanetthā^eb^ti ettha sāsane evarūpā  dhammappakāsanā, yāya sāvakā etehi guṇehi samannāgatā honti.  ^b^na^eb^ ^a^P3.0710^ea^ ^b^tattha kiṃ kaṅkhati koci sāvako^eb^ti kiṃ tattha tesu  sāvakesu koci ekasāvakopi buddhādīsu vā cātuddisabhāve vā na  kaṅkhati ``sabbadisāsu asajjamāno agayhamāno viharatī''ti.  idāni bhagavato vaṇṇaṃ bhaṇanto ``nitiṇṇaoghaṃ vicikicchachinnaṃ,  buddhaṃ namassāma jinaṃ janinda''nti āha. tattha  ^b^vicikicchachinna^eb^nti chinnavicikicchaṃ. ^b^janinda^eb^nti  sabbalokuttamaṃ.</p>
              <p>[03] ^b^yaṃ te dhamma^eb^nti yaṃ tava dhammaṃ. ^b^ajjhagaṃsu te^eb^ti te  devaputtā adhigatā. ^b^kāyaṃ brahmapurohita^eb^nti amhākaṃ  passantānaṃyeva brahmapurohitasarīraṃ. idaṃ vuttaṃ hoti -- yaṃ tava dhammaṃ  jānitvā tesaṃ tiṇṇaṃ janānaṃ te dve visesagū amhākaṃ passantānaṃyeva  kāyaṃ brahmapurohitaṃ adhigantvā maggaphalavisesaṃ ajjhagaṃsu, mayampi  tassa dhammassa pattiyā āgatamhāsi mārisāti. ^b^āgatamhase^eb^ti  sampattamha. ^b^katāvakāsā bhagavatā, pañhaṃ pucchemu mārisā^eb^ti sace  no bhagavā okāsaṃ karoti, atha bhagavatā katāvakāsā hutvā pañhaṃ,  mārisa, puccheyyāmāti attho. </p>
            </h4>
          </h3>
          <h3>
            <h3n> maghamāṇavavatthu </h3n>
            <h4>
              <h4n> </h4n>
              <p>[03] 355^b^.^eb^ ^b^dīgharattaṃ visuddho kho ayaṃ yakkho^eb^ti  cirakālato pabhuti visuddho. kīva cirakālato? anuppanne buddhe  magadharaṭṭhe macalagāmake maghamāṇavakālato paṭṭhāya. tadā kiresa  ekadivasaṃ kālasseva vuṭṭhāya gāmamajjhe manussānaṃ gāmakammakaraṇaṭṭhānaṃ  gantvā attano ṭhitaṭṭhānaṃ pādanteneva paṃsukacavaraṃ apanetvā  ramaṇīyamakāsi, añño āgantvā tattha aṭṭhāsi. so tāvatakeneva  satiṃ paṭilabhitvā majjhe gāmassa khalamaṇḍalamattaṃ ṭhānaṃ sodhetvā  vālukaṃ okiritvā ^a^V2.0272^ea^ dārūni āharitvā sītakāle aggiṃ karoti,  daharā ca mahallakā ca āgantvā tattha nisīdanti.</p>
              <p>[03] athassa ^a^M2.0303^ea^ ekadivasaṃ etadahosi -- ``mayaṃ nagaraṃ gantvā  rājarājamahāmattādayo passāma, imesupi candimasūriyesu `cando nāma  devaputto, sūriyo nāma devaputto'ti ^a^P3.0711^ea^ vadanti. kiṃ nu kho katvā ete  etā sampattiyo adhigatā''ti? tato ``nāññaṃ kiñci,  puññakammameva katvā''ti cintetvā ``mayāpi evaṃvidhasampattidāyakaṃ  puññakammameva kattabba''nti cintesi.</p>
              <p>[03] so kālasseva vuṭṭhāya yāguṃ pivitvā  vāsipharasukudālamusalahattho catumahāpathaṃ gantvā musalena pāsāṇe  uccāletvā pavaṭṭeti, yānānaṃ akkhapaṭighātarukkhe harati, visamaṃ samaṃ  karoti, catumahāpathe sālaṃ karoti, pokkharaṇiṃ khaṇati, setuṃ  bandhati, evaṃ divasaṃ kammaṃ katvā atthaṅgate sūriye gharaṃ eti. taṃ  añño pucchi -- ``bho, magha, tvaṃ pātova nikkhamitvā sāyaṃ  araññato esi, kiṃ kammaṃ karosī''ti? puññakammaṃ karomi.  saggagāmimaggaṃ sodhemīti. kimidaṃ, bho, puññaṃ nāmāti? tvaṃ na  jānāsīti? āma, na jānāmīti. nagaraṃ gatakāle diṭṭhapubbā te  rājarājamahāmattādayoti? āma, diṭṭhapubbāti. puññakammaṃ katvā  tehi taṃ ṭhānaṃ laddhaṃ, ahampi evaṃvidhasampattidāyakaṃ kammaṃ karomi.  ``cando nāma devaputto, sūriyo nāma devaputto''ti sutapubbaṃ tayāti?  āma sutapubbanti. etassa saggassa gamanamaggaṃ ahaṃ sodhemīti.  idaṃ pana puññakammaṃ kiṃ taveva vaṭṭati, aññassa na vaṭṭatīti? na  kassacetaṃ vāritanti. yadi evaṃ sve araññaṃ gamanakāle mayhampi  saddaṃ dehīti. punadivase taṃ gahetvā gato, evaṃ tasmiṃ gāme tettiṃsa  manussā taruṇavayā sabbe tasseva anuvattakā ahesuṃ. te ekacchandā  hutvā puññakammāni karontā vicaranti. yaṃ disaṃ gacchanti, maggaṃ  samaṃ karontā ekadivaseneva karonti, pokkharaṇiṃ khaṇantā, sālaṃ  karontā, setuṃ bandhantā ekadivaseneva niṭṭhāpenti.</p>
              <p>[03] atha nesaṃ gāmabhojako cintesi -- ``ahaṃ pubbe etesu suraṃ  pivantesu pāṇaghātādīni karontesu ca kahāpaṇādivasena ceva  daṇḍabalivasena ca dhanaṃ labhāmi. idāni etesaṃ puññakaraṇakālato  paṭṭhāya ettako āyo natthi, handa ne rājakule paribhindāmī''ti  rājānaṃ upasaṅkamitvā ^a^P3.0712^ea^ core, mahārāja, passāmīti. kuhiṃ, tātāti?  mayhaṃ gāmeti. kiṃ corā nāma, tātāti? rājāparādhikā  devāti. kiṃ jātikāti? gahapatijātikā devāti. gahapatikā  kiṃ karissanti, tayā ^a^M2.0304^ea^ jānamānena kasmā mayhaṃ na kathitanti?  bhayena, mahārāja, na ^a^V2.0273^ea^ kathemi, idāni mā mayhaṃ dosaṃ kareyyāthāti.  atha rājā ``ayaṃ mayhaṃ mahāravaṃ ravatī''ti saddahitvā ``tena hi  gaccha, tvameva ne ānehī''ti balaṃ datvā pesesi. so gantvā divasaṃ  araññe kammaṃ katvā sāyamāsaṃ bhuñjitvā gāmamajjhe nisīditvā ``sve  kiṃ kammaṃ karissāma, kiṃ maggaṃ samaṃ karoma, pokkharaṇiṃ khaṇāma,  setuṃ bandhāmā''ti mantayamāneyeva te parivāretvā ``mā phandittha,  rañño āṇā''ti bandhitvā pāyāsi. atha kho nesaṃ itthiyo  ``sāmikā kira vo `rājāparādhikā corā'ti bandhitvā  niyyantī''ti sutvā ``aticirena kūṭā ete `puññakammaṃ karomā'ti  divase divase araññeva acchanti, sabbakammantā parihīnā, gehe na  kiñci vaḍḍhati, suṭṭhu baddhā suṭṭhu gahitā''ti vadiṃsu.</p>
              <p>[03] gāmabhojakopi te netvā rañño dassesi. rājā  anupaparikkhitvāyeva ``hatthinā maddāpethā''ti āha. tesu  nīyamānesu magho itare āha -- ``bho, sakkhissatha mama vacanaṃ  kātu''nti? tava vacanaṃ karontāyevamha imaṃ bhayaṃ pattā, evaṃ santepi  tava vacanaṃ karoma, bhaṇa bho, kiṃ karomāti? ettha bho vaṭṭe  carantānaṃ nāma nibaddhaṃ etaṃ, kiṃ pana tumhe corāti? na coramhāti.  imassa lokassa saccakiriyā nāma avassayo, tasmā sabbepi  ``yadi amhe corā, hatthī maddatu, atha na corā, mā maddatū''ti  saccakiriyaṃ karothāti. te tathā akaṃsu. hatthī upagantumpi na  sakkoti, viravanto palāyati, hatthiṃ tuttatomaraṅkusehi koṭṭentāpi  upanetuṃ na sakkonti. ``hatthiṃ upanetuṃ na sakkomā''ti rañño  ārocesuṃ. tena hi upari kaṭena paṭicchādetvā maddāpethāti. upari  kaṭe dinne diguṇaravaṃ viravanto palāyati.</p>
              <p>[03] rājā sutvā pesuññakārakaṃ pakkosāpetvā āha -- ``tāta,  hatthī maddituṃ na icchatī''ti? āma, deva, jeṭṭhakamāṇavo mantaṃ  jānāti, mantasseva ayamānubhāvoti. rājā taṃ pakkosāpetvā  ``manto kira te atthī''ti pucchi? natthi, deva, mayhaṃ ^a^P3.0713^ea^ manto,  saccakiriyaṃ pana mayaṃ karimha -- ``yadi amhe rañño corā, maddatu,  atha na corā, mā maddatū''ti, saccakiriyāya no esa ānubhāvoti.  kiṃ pana, tāta, tumhe kammaṃ karothāti? amhe, deva, maggaṃ samaṃ  karoma, catumahāpathe sālaṃ karoma ^a^M2.0305^ea^, pokkharaṇiṃ khaṇāma, setuṃ bandhāma,  evarūpāni puññakammāni karontā vicarimhāti.</p>
              <p>[03] ayaṃ tumhe kimatthaṃ pisuṇesīti? amhākaṃ pamattakāle  idañcidañca labhati, appamattakāle taṃ natthi, etena kāraṇenāti.  tāta, ayaṃ hatthī nāma tiracchāno, sopi tumhākaṃ ^a^V2.0274^ea^ guṇe jānāti.  ahaṃ manusso hutvāpi na jānāmi, tumhākaṃ vasanagāmaṃ tumhākaṃyeva puna  aharaṇīyaṃ katvā demi, ayampi hatthī tumhākaṃyeva hotu,  pesuññakārakopi tumhākaṃyeva dāso hotu. ito paṭṭhāya mayhampi  puññakammaṃ karothāti dhanaṃ datvā vissajjesi. te dhanaṃ gahetvā vārena  vārena hatthiṃ āruyha gacchantā mantayanti ``bho puññakammaṃ nāma  anāgatabhavatthāya kariyati, amhākaṃ pana antoudake pupphitaṃ nīluppalaṃ  viya imasmiññeva attabhāve vipākaṃ deti. idāni atirekaṃ puññaṃ  karissāmā''ti, kiṃ karomāti? catumahāpathe thāvaraṃ katvā  mahājanassa vissamanasālaṃ karoma, itthīhi pana saddhiṃ apattikaṃ  katvā karissāma, amhesu hi ``corā''ti gahetvā nīyamānesu  itthīnaṃ ekāpi cintāmattakampi akatvā ``subaddhā sugahitā''ti  uṭṭhahiṃsu, tasmā tāsaṃ pattiṃ na dassāmāti. te attano gehāni  gantvā hatthino tettiṃsapiṇḍaṃ denti, tettiṃsa tiṇamuṭṭhiyo āharanti, taṃ  sabbaṃ hatthissa kucchipūraṃ jātaṃ. te araññaṃ pavisitvā rukkhe  chindanti, chinnaṃ chinnaṃ hatthī kaḍḍhitvā sakaṭapathe ṭhapesi. te  rukkhe tacchetvā sālāya kammaṃ ārabhiṃsu.</p>
              <p>[03] maghassa gehe sujātā, sudhammā, cittā, nandāti catasso  bhariyāyo ahesuṃ. sudhammā vaḍḍhakiṃ pucchati -- ``tāta, ime  sahāyā kālasseva gantvā sāyaṃ enti, kiṃ kammaṃ karontī''ti?  ``sālaṃ karonti, ammā''ti. ``tāta, mayhampi sālāya pattiṃ  katvā dehī''ti. ``itthīhi apattikaṃ ^a^P3.0714^ea^ karomā''ti ete vadantīti.  sā vaḍḍhakissa aṭṭha kahāpaṇe datvā ``tāta, yena kenaci upāyena  mayhaṃ pattikaṃ karohī''ti āha. so ``sādhu ammā''ti vatvā  puretaraṃ vāsipharasuṃ gahetvā gāmamajjhe ṭhatvā ``kiṃ bho ajja  imasmimpi kāle na nikkhamathā''ti uccāsaddaṃ katvā ``sabbe maggaṃ  āruḷhā''ti ñatvā ``gacchatha tāva tumhe, mayhaṃ papañco atthī''ti te  ^a^M2.0306^ea^ purato katvā aññaṃ maggaṃ āruyha kaṇṇikūpagaṃ rukkhaṃ chinditvā  tacchetvā maṭṭhaṃ katvā āharitvā sudhammāya gehe ṭhapesi -- ``mayā  dehīti vuttadivase nīharitvā dadeyyāsī''ti.</p>
              <p>[03] atha niṭṭhite dabbasambhārakamme bhūmikammato paṭṭhāya  cayabandhanathambhussāpana saṅghāṭayojana kaṇṇikamañcabandhanesu katesu  so vaḍḍhakī kaṇṇikamañce nisīditvā catūhi disāhi gopānasiyo  ukkhipitvā ``bho ekaṃ pamuṭṭhaṃ atthī''ti āha. kiṃ bho pamuṭṭhaṃ,  sabbameva tvaṃ pamussasīti. imā bho gopānasiyo kattha  patiṭṭhahissantīti? kaṇṇikā nāma laddhuṃ vaṭṭatīti. kuhiṃ bho  idāni sakkā laddhunti? kulānaṃ gehe sakkā laddhunti. āhiṇḍantā  pucchathāti. te antogāmaṃ pavisitvā pucchitvā sudhammāya gharadvāre  ``imasmiṃ ghare kaṇṇikā atthī''ti ^a^V2.0275^ea^ āhaṃsu. sā ``atthī''ti  āha. handa mūlaṃ gaṇhāhīti. mūlaṃ na gaṇhāmi, sace mama pattiṃ  karotha, dassāmīti. etha bho mātugāmassa pattiṃ na karoma, araññaṃ  gantvā rukkhaṃ chindissāmāti nikkhamiṃsu.</p>
              <p>[03] tato vaḍḍhakī ``kiṃ na laddhā, tāta, kaṇṇikā''ti pucchi.  te tamatthaṃ ārocayiṃsu. vaḍḍhakī kaṇṇikamañce nisinnova ākāsaṃ  ulloketvā ``bho ajja nakkhattaṃ sundaraṃ, idaṃ aññaṃ saṃvaccharaṃ  atikkamitvā sakkā laddhuṃ, tumhehi ca dukkhena ābhatā dabbasambhārā, te  sakalasaṃvaccharena imasmiññeva ṭhāne pūtikā bhavissanti. devaloke  nibbattakāle tassāpi ekasmiṃ koṇe sālā hotu, āharatha na''nti  āha. sāpi yāva te na puna āgacchanti, tāva kaṇṇikāya  heṭṭhimatale ``ayaṃ sālā ^b^sudhammā^eb^ nāmā''ti akkharāni  chindāpetvā ahatena vatthena veṭhetvā ṭhapesi. kammikā āgantvā --  ``āhara, re kaṇṇikaṃ ^a^P3.0715^ea^, yaṃ hotu taṃ hotu. tuyhampi pattiṃ  karissāmā''ti āhaṃsu. sā nīharitvā ``tātā, yāva aṭṭha vā  soḷasa vā gopānasiyo na ārohanti, tāva imaṃ vatthaṃ mā  nibbeṭhayitthā''ti vatvā adāsi. te ``sādhū''ti sampaṭicchitvā  gahetvā gopānasiyo āropetvāva vatthaṃ nibbeṭhesuṃ.</p>
              <p>[03] eko mahāgāmikamanusso uddhaṃ ullokento akkharāni disvā  ``kiṃ, bho, ida''nti akkharaññuṃ manussaṃ pakkosāpetvā dassesi.  so ``sudhammā ^a^M2.0307^ea^ nāma ayaṃ sālā''ti āha. ``haratha, bho, mayaṃ  ādito paṭṭhāya sālaṃ katvā nāmamattampi na labhāma, esā ratanamattena  kaṇṇikarukkhena sālaṃ attano nāmena kāretī''ti viravanti.  vaḍḍhakī tesaṃ viravantānaṃyeva gopānasiyo pavesetvā āṇiṃ datvā  sālākammaṃ niṭṭhāpesi.</p>
              <p>[03] sālaṃ tidhā vibhajiṃsu, ekasmiṃ koṭṭhāse issarānaṃ vasanaṭṭhānaṃ  akaṃsu, ekasmiṃ duggatānaṃ, ekasmiṃ gilānānaṃ. tettiṃsa janā  tettiṃsa phalakāni paññapetvā hatthissa saññaṃ adaṃsu -- ``āgantuko  āgantvā yassa atthate phalake nisīdati, taṃ gahetvā  phalakasāmikasseva gehe patiṭṭhapehi. tassa  pādaparikammapiṭṭhiparikammakhādanīyabhojanīyasayanāni sabbāni  phalakasāmikasseva bhāro bhavissatī''ti. hatthī āgatāgataṃ gahetvā  phalakasāmikassa gehaṃ neti, so tassa taṃ divasaṃ kattabbaṃ karoti.</p>
              <p>[03] maghamāṇavo sālato avidūre ṭhāne koviḷārarukkhaṃ ropāpesi,  mūle cassa pāsāṇaphalakaṃ atthari. ^b^nandā^eb^ nāmassa bhariyā  avidūre pokkharaṇiṃ khaṇāpesi, ^b^cittā^eb^ mālāvacche ^a^V2.0276^ea^ ropāpesi,  sabbajeṭṭhikā pana ādāsaṃ gahetvā attabhāvaṃ maṇḍayamānāva vicarati.  magho taṃ āha -- ``bhadde, sudhammā, sālāya pattikā jātā, nandā  pokkharaṇiṃ khaṇāpesi, cittā mālāvacche ropāpesi. tava pana  puññakammaṃ nāma natthi, ekaṃ puññaṃ karohi, bhadde''ti sā ``tvaṃ kassa  kāraṇā karosi, nanu tayā kataṃ mayhamevā''ti vatvā  attabhāvamaṇḍanameva anuyuñjati.</p>
              <p>[03] magho yāvatāyukaṃ ṭhatvā tato cavitvā tāvatiṃsabhavane sakko  hutvā nibbatti, tepi tettiṃsa gāmikamanussā ^a^P3.0716^ea^ kālaṅkatvā tettiṃsa  devaputtā hutvā tasseva santike nibbattā. sakkassa vejayanto nāma  pāsādo satta yojanasatāni uggacchi, dhajo tīṇi yojanasatāni  uggacchi, koviḷārarukkhassa nissandena samantā  tiyojanasataparimaṇḍalo pañcadasayojanapariṇāhakkhandho pāricchattako  nibbatti, pāsāṇaphalakassa ^a^M2.0308^ea^ nissandena pāricchattakamūle saṭṭhiyojanikā  paṇḍukambalasilā nibbatti. sudhammāya kaṇṇikarukkhassa nissandena  tiyojanasatikā sudhammā devasabhā nibbatti. nandāya pokkharaṇiyā  nissandena paññāsayojanā nandā nāma pokkharaṇī nibbatti.  cittāya mālāvacchavatthunissandena saṭṭhiyojanikaṃ cittalatāvanaṃ nāma  uyyānaṃ nibbatti.</p>
              <p>[03] sakko devarājā sudhammāya devasabhāya yojanike suvaṇṇapallaṅke  nisinno tiyojanike setacchatte dhāriyamāne tehi devaputtehi tāhi  devakaññāhi aḍḍhatiyāhi nāṭakakoṭīhi dvīsu devalokesu devatāhi ca  parivārito mahāsampattiṃ olokento tā tisso itthiyo disvā  ``imā tāva paññāyanti, sujātā kuhi''nti olokento ``ayaṃ  mama vacanaṃ akatvā girikandarāya bakasakuṇikā hutvā nibbattā''ti  disvā devalokato otaritvā tassā santikaṃ gato. sā disvāva  sañjānitvā adhomukhā jātā. ``bāle, idāni kiṃ sīsaṃ na  ukkhipasi? tvaṃ mama vacanaṃ akatvā attabhāvameva maṇḍayamānā  vītināmesi. sudhammāya ca nandāya ca cittāya ca mahāsampatti  nibbattā, ehi amhākaṃ sampattiṃ passā''ti devalokaṃ netvā nandāya  pokkharaṇiyā pakkhipitvā pallaṅke nisīdi.</p>
              <p>[03] nāṭakitthiyo ``kuhiṃ gatattha, mahārājā''ti pucchiṃsu. so  anārocetukāmopi tāhi nippīḷiyamāno ``sujātāya santika''nti  āha. kuhiṃ nibbattā, mahārājāti? kandarapādeti. idāni  kuhinti? nandāpokkharaṇiyaṃ me vissaṭṭhāti. etha, bho, amhākaṃ  ayyaṃ passāmāti sabbā tattha agamaṃsu. sā pubbe sabbajeṭṭhikā hutvā  tā avamaññittha. idāni ^a^V2.0277^ea^ tāpi taṃ disvā -- ``passatha, bho  amhākaṃ ayyāya mukhaṃ kakkaṭakavijjhanasūlasadisa''ntiādīni  vadantiyo keḷiṃ akaṃsu. sā ativiya aṭṭiyamānā sakkaṃ devarājānaṃ  āha -- ``mahārāja, imāni ^a^P3.0717^ea^ suvaṇṇarajatamaṇivimānāni vā  nandāpokkharaṇī vā mayhaṃ kiṃ karissati, jātibhūmiyeva mahārāja  sattānaṃ sukhā, maṃ tattheva kandarapāde vissajjehī''ti. sakko taṃ tattha  vissajjetvā ``mama vacanaṃ karissasī''ti āha. karissāmi,  mahārājāti. pañca sīlāni gahetvā akhaṇḍāni katvā rakkha,  katipāhena taṃ etāsaṃ jeṭṭhikaṃ karissāmīti. sā tathā akāsi.</p>
              <p>[03] sakko ^a^M2.0309^ea^ katipāhassa accayena ``sakkā nu kho sīlaṃ  rakkhitu''nti gantvā maccharūpena uttānako hutvā tassā purato  udakapiṭṭhe osarati, sā ``matamacchako bhavissatī''ti gantvā sīse  aggahesi. maccho naṅguṭṭhaṃ cālesi. sā ``jīvati maññe''ti  udake vissajjesi. sakko ākāse ṭhatvā ``sādhu, sādhu, rakkhasi  sikkhāpadaṃ, evaṃ taṃ rakkhamānaṃ katipāheneva nāṭakānaṃ jeṭṭhikaṃ  karissāmī''ti āha. tassāpi pañca vassasatāni āyu ahosi.  ekadivasampi udarapūraṃ nālatthaṃ, sukkhitvā parisukkhitvā  milāyamānāpi sīlaṃ akhaṇḍetvā kālaṅkatvā bārāṇasiyaṃ kumbhakāragehe  nibbatti.</p>
              <p>[03] sakko ``kuhiṃ nibbattā''ti olokento disvā ``tato idha  ānetuṃ na sakkā, jīvitavuttimassā dassāmī''ti suvaṇṇaeḷālukānaṃ  yānakaṃ pūretvā majjhe gāmassa mahallakavesena nisīditvā  ``eḷālukāni gaṇhathā''ti ukkuṭṭhimakāsi. samantā gāmavāsikā  āgantvā ``dehi, tātā''ti āhaṃsu. ahaṃ sīlarakkhakānaṃ demi,  tumhe sīlaṃ rakkhathāti. tāta mayaṃ sīlaṃ nāma kīdisantipi na  jānāma, mūlena dehīti. ``sīlarakkhakānaṃyeva dammī''ti āha.  ``etha, re kosi ayaṃ eḷālukamahallako''ti sabbe nivattiṃsu.</p>
              <p>[03] sā dārikā pucchi -- ``amma, tumhe eḷālukatthāya gatā  tucchahatthāva āgatā''ti. kosi, amma, eḷālukamahallako ``ahaṃ  sīlarakkhakānaṃ dammī''ti vadati, nūnimassa dārikā sīlaṃ khāditvā  vattanti, mayaṃ sīlameva na jānāmāti. sā ``mayhaṃ ānītaṃ  bhavissatī''ti gantvā ``eḷālukaṃ, tāta, dehī''ti āha. ``tvaṃ  sīlāni rakkhasi ammā''ti? ``āma, tāta rakkhāmī''ti. idaṃ  mayā tuyhameva ābhatanti gehadvāre yānena saddhiṃ ṭhapetvā pakkāmi.  sāpi yāvajīvaṃ sīlaṃ rakkhitvā cavitvā vepacittiasurassa dhītā  hutvā nibbatti. sīlanissandena ^a^V2.0278^ea^ pāsādikā ahosi. so  ^a^P3.0718^ea^ ``dhītuvivāhamaṅgalaṃ karissāmī''ti asure sannipātesi.</p>
              <p>[03] sakko ``kuhiṃ nibbattā''ti olokento ``asurabhavane  nibbattā, ajjassā vivāhamaṅgalaṃ karissantī''ti disvā ``idāni  yaṃkiñci katvā ānetabbā mayā''ti asuravaṇṇaṃ nimminitvā gantvā  asurānaṃ antare aṭṭhāsi. ``tava ^a^M2.0310^ea^ sāmikaṃ vadehī''ti tassā hatthe  pitā pupphadāmaṃ adāsi ``yaṃ icchasi, tassūpari khipāhī''ti. sā  olokentī sakkaṃ disvā pubbasannivāsena sañjātasinehā ``ayaṃ me  sāmiko''ti tassūpari dāmaṃ khipi. so taṃ bāhāya gahetvā ākāse  uppati, tasmiṃ khaṇe asurā sañjāniṃsu. te ``gaṇhatha, gaṇhatha,  jarasakkaṃ, veriko amhākaṃ, na mayaṃ etassa dārikaṃ dassāmā''ti  anubandhiṃsu. vepacitti pucchi ``kenāhaṭā''ti? ``jarasakkena  mahārājā''ti. ``avasesesu ayameva seṭṭho, apethā''ti āha.  sakko naṃ netvā aḍḍhatiyakoṭināṭakānaṃ jeṭṭhikaṭṭhāne ṭhapesi. sā sakkaṃ  varaṃ yāci -- ``mahārāja, mayhaṃ imasmiṃ devaloke mātā vā pitā  vā bhātā vā bhaginī vā natthi, yattha yattha gacchasi, tattha tattha maṃ  gahetvāva gaccha mahārājā''ti. sakko ``sādhū''ti paṭiññaṃ adāsi.</p>
              <p>[03] evaṃ macalagāmake maghamāṇavakālato paṭṭhāya visuddhabhāvamassa  sampassanto bhagavā ``dīgharattaṃ visuddho kho ayaṃ yakkho''ti āha.  ^b^atthasañhita^eb^nti atthanissitaṃ kāraṇanissitaṃ. </p>
            </h4>
          </h3>
          <h3>
            <h3n> pañhaveyyākaraṇavaṇṇanā </h3n>
            <h4>
              <h4n> </h4n>
              <p>[03] 357^b^.^eb^ ^b^kiṃ saṃyojanā^eb^ti kiṃ bandhanā, kena  bandhanena baddhā hutvā. ^b^puthukāyā^eb^ti bahujanā. ^b^averā^eb^ti  appaṭighā. ^b^adaṇḍā^eb^ti āvudhadaṇḍadhanadaṇḍavinimuttā.  ^b^asapattā^eb^ti apaccatthikā. ^b^abyāpajjā^eb^ti vigatadomanassā.  ^b^viharemu averino^eb^ti aho vata kenaci saddhiṃ averino  vihareyyāma, katthaci kopaṃ na uppādetvā accharāya gahitakaṃ  jaṅghasahassena saddhiṃ paribhuñjeyyāmāti dānaṃ datvā pūjaṃ katvā ca  patthayanti. ^b^iti ca nesaṃ hotī^eb^ti evañca nesaṃ ayaṃ patthanā  hoti. ^b^atha ca panā^eb^ti evaṃ patthanāya satipi.</p>
              <p>[03] ^b^issāmacchariyasaṃyojanā^eb^ti parasampattikhīyanalakkhaṇā  issā, attasampattiyā parehi sādhāraṇabhāvassa ^a^V2.0279^ea^ asahanalakkhaṇaṃ  ^a^P3.0719^ea^ macchariyaṃ, issā ca macchariyañca saṃyojanaṃ etesanti  issāmacchariyasaṃyojanā. ayamettha saṅkhepo. vitthārato pana  issāmacchariyāni abhidhamme vuttāneva.</p>
              <p>[03] āvāsamacchariyena ^a^M2.0311^ea^ panettha yakkho vā peto vā hutvā tasseva  āvāsassa saṅkāraṃ sīsena ukkhipitvā vicarati. kulamacchariyena  tasmiṃ kule aññesaṃ dānādīni karonte disvā ``bhinnaṃ vatidaṃ kulaṃ  mamā''ti cintayato lohitampi mukhato uggacchati, kucchivirecanampi  hoti, antānipi khaṇḍākhaṇḍāni hutvā nikkhamanti.  lābhamacchariyena saṅghassa vā gaṇassa vā santake lābhe maccharāyitvā  puggalikaparibhogena paribhuñjitvā yakkho vā peto vā mahāajagaro vā  hutvā nibbattati. sarīravaṇṇaguṇavaṇṇamacchariyena pana  pariyattidhammamacchariyena ca attanova vaṇṇaṃ vaṇṇeti, na paresaṃ vaṇṇaṃ,  ``kiṃ vaṇṇo eso''ti taṃ taṃ dosaṃ vadanto pariyattiñca kassaci  kiñci adento dubbaṇṇo ceva eḷamūgo ca hoti.</p>
              <p>[03] apica āvāsamacchariyena lohagehe paccati. kulamacchariyena  appalābho hoti. lābhamacchariyena gūthaniraye nibbattati.  vaṇṇamacchariyena bhave nibbattassa vaṇṇo nāma na hoti.  dhammamacchariyena kukkuḷaniraye nibbattati. idaṃ pana  issāmacchariyasaṃyojanaṃ sotāpattimaggena pahīyati. yāva taṃ  nappahīyati, tāva devamanussā averatādīni patthayantāpi verādīhi na  parimuccantiyeva.</p>
              <p>[03] ^b^tiṇṇā mettha kaṅkhā^eb^ti etasmiṃ pañhe mayā tumhākaṃ  vacanaṃ sutvā kaṅkhā tiṇṇāti vadati, na maggavasena tiṇṇakaṅkhataṃ  dīpeti. ^b^vigatā kathaṃkathā^eb^ti idaṃ kathaṃ, idaṃ kathanti ayampi  kathaṃkathā vigatā. </p>
              <p>[03] 358^b^.^eb^ ^b^nidānā^eb^dīni vuttatthāneva.  ^b^piyāppiyanidāna^eb^nti piyasattasaṅkhāranidānaṃ macchariyaṃ,  appiyasattasaṅkhāranidānā issā. ubhayaṃ vā ubhayanidānaṃ.  pabbajitassa hi saddhivihārikādayo, gahaṭṭhassa puttādayo  hatthiassādayo vā sattā piyā honti keḷāyitā mamāyitā,  muhuttampi te apassanto adhivāsetuṃ na sakkoti. so aññaṃ tādisaṃ  piyasattaṃ labhantaṃ disvā issaṃ karoti. ``iminā amhākaṃ kiñci  kammaṃ atthi, muhuttaṃ tāva ^a^P3.0720^ea^ naṃ dethā''ti tameva aññehi yācito ``na  sakkā dātuṃ, kilamissati vā ukkaṇṭhissati vā''tiādīni  ^a^V2.0280^ea^ vatvā  macchariyaṃ karoti. evaṃ tāva ubhayampi piyasattanidānaṃ hoti.  bhikkhussa pana pattacīvaraparikkhārajātaṃ, gahaṭṭhassa vā  alaṅkārādiupakaraṇaṃ piyaṃ hoti manāpaṃ, so aññassa ^a^M2.0312^ea^ tādisaṃ  uppajjamānaṃ disvā ``aho vatassa evarūpaṃ na bhaveyyā''ti issaṃ  karoti, yācito vāpi ``mayampetaṃ mamāyantā na paribhuñjāma, na  sakkā dātu''nti macchariyaṃ karoti. evaṃ ubhayampi  piyasaṅkhāranidānaṃ hoti. appiye pana te vuttappakāre satte ca  saṅkhāre ca labhitvā sacepissa te amanāpā honti, tathāpi  kilesānaṃ viparītavuttitāya ``ṭhapetvā maṃ ko añño evarūpassa  lābhī''ti issaṃ vā karoti, yācito tāvakālikampi adadamāno  macchariyaṃ vā karoti. evaṃ ubhayampi appiyasattasaṅkhāranidānaṃ  hoti.</p>
              <p>[03] ^b^chandanidāna^eb^nti ettha pariyesanachando, paṭilābhachando,  paribhogachando, sannidhichando, vissajjanachandoti pañcavidho chando.</p>
              <p>[03] katamo ^b^pariyesanachando?^eb^ idhekacco atitto chandajāto  rūpaṃ pariyesati, saddaṃ. gandhaṃ. rasaṃ. phoṭṭhabbaṃ pariyesati, dhanaṃ  pariyesati. ayaṃ pariyesanachando.</p>
              <p>[03] katamo ^b^paṭilābhachando?^eb^ idhekacco atitto chandajāto  rūpaṃ paṭilabhati, saddaṃ. gandhaṃ. rasaṃ. phoṭṭhabbaṃ paṭilabhati, dhanaṃ  paṭilabhati. ayaṃ paṭilābhachando.</p>
              <p>[03] katamo ^b^paribhogachando?^eb^ idhekacco atitto chandajāto  rūpaṃ paribhuñjati, saddaṃ. gandhaṃ. rasaṃ. phoṭṭhabbaṃ paribhuñjati, dhanaṃ  paribhuñjati. ayaṃ paribhogachando.</p>
              <p>[03] katamo ^b^sannidhichando?^eb^ idhekacco atitto chandajāto  dhanasannicayaṃ karoti ``āpadāsu bhavissatī''ti. ayaṃ  sannidhichando.</p>
              <p>[03] katamo ^b^vissajjanachando?^eb^ idhekacco atitto chandajāto  dhanaṃ vissajjeti, hatthārohānaṃ, assārohānaṃ, rathikānaṃ, dhanuggahānaṃ --  ``ime maṃ rakkhissanti gopissanti mamāyissanti  samparivārayissantī''ti. ayaṃ vissajjanachando. ime pañca chandā.  idha taṇhāmattameva, taṃ sandhāya idaṃ vuttaṃ.</p>
              <p>[03] ^b^vitakkanidāno^eb^ti ettha ``lābhaṃ paṭicca vinicchayo''ti  (dī0 ni0 2.110) evaṃ vutto ^a^V2.0281^ea^ vinicchayavitakko vitakko nāma.  ^b^vinicchayo^eb^ti dve vinicchayā taṇhāvinicchayo ^a^M2.0313^ea^ ca,  diṭṭhivinicchayo ca. aṭṭhasataṃ taṇhāvicaritaṃ taṇhāvinicchayo nāma.  dvāsaṭṭhi ^a^P3.0721^ea^ diṭṭhiyo diṭṭhivinicchayo nāmāti evaṃ  vuttataṇhāvinicchayavasena hi iṭṭhāniṭṭhapiyāppiyavavatthānaṃ na hoti.  tadeva hi ekaccassa iṭṭhaṃ hoti, ekaccassa aniṭṭhaṃ  paccantarājamajjhimadesarājūnaṃ gaṇḍuppādamigamaṃsādīsu viya. tasmiṃ  pana taṇhāvinicchayavinicchite paṭiladdhavatthusmiṃ ``ettakaṃ rūpassa  bhavissati, ettakaṃ saddassa, ettakaṃ gandhassa, ettakaṃ rasassa, ettakaṃ  phoṭṭhabbassa bhavissati, ettakaṃ mayhaṃ bhavissati, ettakaṃ parassa  bhavissati, ettakaṃ nidahissāmi, ettakaṃ parassa dassāmī''ti  vavatthānaṃ vitakkavinicchayena hoti. tenāha ``chando kho,  devānaminda, vitakkanidāno''ti.</p>
              <p>[03] ^b^papañcasaññāsaṅkhānidāno^eb^ti tayo papañcā taṇhāpapañco,  mānapapañco, diṭṭhipapañcoti. tattha aṭṭhasatataṇhāvicaritaṃ  taṇhāpapañco nāma. navavidho māno mānapapañco nāma. dvāsaṭṭhi  diṭṭhiyo diṭṭhipapañco nāma. tesu idha taṇhāpapañco adhippeto.  kenaṭṭhena papañco? mattapamattākārapāpanaṭṭhena papañco. taṃsampayuttā  saññā papañcasaññā. saṅkhā vuccati koṭṭhāso ``saññānidānā hi  papañcasaṅkhā''tiādīsu viya. iti papañcasaññāsaṅkhānidānoti  papañcasaññākoṭṭhāsanidāno vitakkoti attho.</p>
              <p>[03] ^b^papañcasaññāsaṅkhānirodhasāruppagāmini^eb^nti etissā  papañcasaññāsaṅkhāya khayā nirodho vūpasamo, tassa sāruppañceva  tattha gāminiṃ cāti saha vipassanāya maggaṃ pucchati. </p>
            </h4>
          </h3>
          <h3>
            <h3n> vedanākammaṭṭhānavaṇṇanā </h3n>
            <h4>
              <h4n> </h4n>
              <p>[03] 359^b^.^eb^ athassa bhagavā ^b^somanassaṃpāha^eb^nti tisso  vedanā ārabhi. kiṃ pana bhagavatā pucchitaṃ kathitaṃ, apucchitaṃ,  sānusandhikaṃ, ananusandhikanti? pucchitameva kathitaṃ, no apucchitaṃ,  sānusandhikameva, no ananusandhikaṃ. devatānañhi rūpato arūpaṃ  pākaṭataraṃ, arūpepi vedanā pākaṭatarā. kasmā? devatānañhi  karajakāyaṃ sukhumaṃ, kammajaṃ balavaṃ, karajakāyassa sukhumattā,  kammajassa balavattā ekāhārampi atikkamitvā na tiṭṭhanti,  uṇhapāsāṇe ^a^M2.0314^ea^ ṭhapitasappipiṇḍi viya vilīyantīti sabbaṃ  ^b^brahmajāle^eb^ vuttanayeneva veditabbaṃ. tasmā bhagavā sakkassa tisso  vedanā ārabhi. duvidhañhi kammaṭṭhānaṃ -- rūpakammaṭṭhānaṃ,  arūpakammaṭṭhānañca. rūpapariggaho, arūpapariggahotipi etadeva  ^a^P3.0722^ea^ vuccati. tattha bhagavā yassa rūpaṃ ^a^V2.0282^ea^ pākaṭaṃ, tassa  saṅkhepamanasikāravasena vā vitthāramanasikāravasena vā  catudhātuvavatthānaṃ vitthārento rūpakammaṭṭhānaṃ katheti. yassa arūpaṃ  pākaṭaṃ, tassa arūpakammaṭṭhānaṃ katheti. kathento ca tassa vatthubhūtaṃ  rūpakammaṭṭhānaṃ dassetvāva katheti, devānaṃ pana arūpakammaṭṭhānaṃ pākaṭanti  arūpakammaṭṭhānavasena vedanā ārabhi.</p>
              <p>[03] tividho hi arūpakammaṭṭhāne abhiniveso -- phassavasena,  vedanāvasena, cittavasenāti. kathaṃ? ekaccassa hi saṅkhittena vā  vitthārena vā pariggahite rūpakammaṭṭhāne tasmiṃ ārammaṇe  cittacetasikānaṃ paṭhamābhinipāto taṃ ārammaṇaṃ phusanto uppajjamāno  ^b^phasso^eb^ pākaṭo hoti. ekaccassa taṃ ārammaṇaṃ anubhavantī  uppajjamānā ^b^vedanā^eb^ pākaṭā hoti. ekaccassa taṃ ārammaṇaṃ  pariggahetvā taṃ vijānantaṃ uppajjamānaṃ ^b^viññāṇaṃ^eb^ pākaṭaṃ hoti.</p>
              <p>[03] tattha yassa phasso pākaṭo hoti, sopi na kevalaṃ phassova  uppajjati, tena saddhiṃ tadeva ārammaṇaṃ anubhavamānā vedanāpi  uppajjati, sañjānamānā saññāpi, cetayamānā cetanāpi, vijānamānaṃ  viññāṇampi uppajjatīti phassapañcamakeyeva pariggaṇhāti. yassa  vedanā pākaṭā hoti, sopi na kevalaṃ vedanāva uppajjati, tāya saddhiṃ  tadeva ārammaṇaṃ phusamāno phassopi uppajjati, sañjānamānā saññāpi,  cetayamānā cetanāpi, vijānamānaṃ viññāṇampi uppajjatīti  phassapañcamakeyeva pariggaṇhāti. yassa viññāṇaṃ pākaṭaṃ hoti, sopi  na kevalaṃ viññāṇameva uppajjati, tena saddhiṃ tadevārammaṇaṃ phusamāno  phassopi uppajjati, anubhavamānā vedanāpi, sañjānamānā saññāpi,  cetayamānā cetanāpi uppajjatīti phassapañcamakeyeva pariggaṇhāti.</p>
              <p>[03] so ``ime phassapañcamakā dhammā kiṃ nissitā''ti  upadhārento ``vatthunissitā''ti pajānāti. vatthu nāma  karajakāyo, yaṃ sandhāya vuttaṃ ^a^M2.0315^ea^ -- ``idañca pana me viññāṇaṃ ettha  sitaṃ ettha paṭibaddha''nti. so atthato bhūtāni ceva upādārūpāni  ca. evamettha vatthu rūpaṃ, phassapañcamakā nāmanti nāmarūpamattameva  passati. rūpañcettha rūpakkhandho, nāmaṃ cattāro arūpino khandhāti  pañcakkhandhamattaṃ hoti. nāmarūpavinimuttā hi pañcakkhandhā,  pañcakkhandhavinimuttaṃ vā nāmarūpaṃ natthi. so ``ime pañcakkhandhā  kiṃ ^a^P3.0723^ea^ hetukā''ti upaparikkhanto ``avijjādihetukā''ti passati.  tato ``paccayo ceva paccayuppannañca idaṃ, añño satto vā puggalo vā  natthi, suddhasaṅkhārapuñjamattamevā''ti sappaccayanāmarūpavasena  tilakkhaṇaṃ āropetvā vipassanāpaṭipāṭiyā ``aniccaṃ dukkhaṃ  anattā''ti sammasanto vicarati ^a^V2.0283^ea^, so ajja ajjāti paṭivedhaṃ  ākaṅkhamāno tathārūpe divase utusappāyaṃ, puggalasappāyaṃ,  bhojanasappāyaṃ, dhammasavanasappāyaṃ vā labhitvā ekapallaṅkena nisinnova  vipassanaṃ matthakaṃ pāpetvā arahatte patiṭṭhāti. evamimesampi tiṇṇaṃ  janānaṃ yāva arahattā kammaṭṭhānaṃ kathitaṃ hoti.</p>
              <p>[03] idha pana bhagavā arūpakammaṭṭhānaṃ kathento vedanāsīsena kathesi.  phassavasena hi viññāṇavasena vā kathiyamānaṃ etassa na pākaṭaṃ  hoti, andhakāraṃ viya khāyati. vedanāvasena pana pākaṭaṃ hoti.  kasmā? vedanānaṃ uppattiyā pākaṭatāya. sukhadukkhavedanānañhi  uppatti pākaṭā. yadā sukhaṃ uppajjati, tadā sakalaṃ sarīraṃ khobhentaṃ  maddantaṃ pharamānaṃ abhisandayamānaṃ satadhotasappiṃ khādāpayantaṃ viya,  satapākatelaṃ makkhayamānaṃ viya, ghaṭasahassena pariḷāhaṃ nibbāpayamānaṃ  viya, ``aho sukhaṃ, aho sukha''nti vācaṃ nicchārayamānameva  uppajjati. yadā dukkhaṃ uppajjati, tadā sakalasarīraṃ khobhentaṃ  maddantaṃ pharamānaṃ abhisandayamānaṃ tattaphālaṃ pavesentaṃ viya,  vilīnatambalohena āsiñcantaṃ viya, sukkhatiṇavanappatimhi araññe  dārūkkākalāpaṃ khipamānaṃ viya ``aho dukkhaṃ, aho dukkha''nti  vippalāpayamānameva uppajjati. iti sukhadukkhavedanānaṃ uppatti  pākaṭā hoti.</p>
              <p>[03] adukkhamasukhā pana duddīpanā andhakārena viya abhibhūtā. sā  sukhadukkhānaṃ apagame sātāsātapaṭikkhepavasena majjhattākārabhūtā  adukkhamasukhā vedanāti nayato gaṇhantassa pākaṭā hoti. yathā kiṃ?  yathā antarā piṭṭhipāsāṇaṃ āruhitvā palātassa migassa anupadaṃ  gacchanto ^a^M2.0316^ea^ migaluddako piṭṭhipāsāṇassa orabhāgepi parabhāgepi padaṃ  disvā majjhe apassantopi ``ito āruḷho, ito oruḷho, majjhe  piṭṭhipāsāṇe iminā padesena gato bhavissatī''ti nayato jānāti  ^a^P3.0724^ea^. evaṃ āruḷhaṭṭhāne padaṃ viya hi sukhavedanāya uppatti pākaṭā hoti,  oruḷhaṭṭhāne padaṃ viya dukkhavedanāya uppatti pākaṭā hoti, ito  āruyha, ito oruyha, majjhe evaṃ gatoti nayato gahaṇaṃ viya  sukhadukkhānaṃ apagame sātāsātapaṭikkhepavasena majjhattākārabhūtā  adukkhamasukhā vedanāti nayato gaṇhantassa pākaṭā hoti. evaṃ  bhagavā paṭhamaṃ rūpakammaṭṭhānaṃ kathetvā pacchā arūpakammaṭṭhānaṃ vedanāvasena  nivattetvā dassesi.</p>
              <p>[03] na kevalañca idheva evaṃ dassesi, ^b^mahāsatipaṭṭhāne,  majjhimanikāyamhi satipaṭṭhāne, cūḷataṇhāsaṅkhaye, mahātaṇhāsaṅkhaye,  cūḷavedallasutte, mahāvedallasutte, raṭṭhapālasutte, māgaṇḍiyasutte,  dhātuvibhaṅge, āneñjasappāye, sakale vedanāsaṃyutte^eb^ti evaṃ anekesu  suttantesu paṭhamaṃ rūpakammaṭṭhānaṃ kathetvā ^a^V2.0284^ea^ pacchā arūpakammaṭṭhānaṃ  vedanāvasena nivattetvā dassesi. yathā ca tesu tesu, evaṃ  imasmimpi sakkapañhe paṭhamaṃ rūpakammaṭṭhānaṃ kathetvā pacchā  arūpakammaṭṭhānaṃ vedanāvasena nivattetvā dassesi. rūpakammaṭṭhānaṃ  panettha vedanāya ārammaṇamattakaṃyeva saṅkhittaṃ, tasmā pāḷiyaṃ nāruḷhaṃ  bhavissati. </p>
              <p>[03] 360^b^.^eb^ arūpakammaṭṭhāne yaṃ tassa pākaṭaṃ vedanāvasena  abhinivesamukhaṃ, tameva dassetuṃ ^b^somanassaṃpāhaṃ,  devānamindā^eb^tiādimāha. tattha ^b^duvidhenā^eb^ti dvividhena, dvīhi  koṭṭhāsehīti attho. ^b^evarūpaṃ somanassaṃ na sevitabba^eb^nti  evarūpaṃ gehasitasomanassaṃ na sevitabbaṃ. gehasitasomanassaṃ nāma  ``tattha katamāni cha gehasitāni somanassāni? cakkhuviññeyyānaṃ  rūpānaṃ iṭṭhānaṃ kantānaṃ manāpānaṃ manoramānaṃ lokāmisapaṭisaṃyuttānaṃ  paṭilābhaṃ vā paṭilābhato samanupassato, pubbe vā paṭiladdhapubbaṃ atītaṃ  niruddhaṃ vipariṇataṃ samanussarato uppajjati somanassaṃ, yaṃ evarūpaṃ  somanassaṃ, idaṃ vuccati gehasitaṃ somanassa''nti evaṃ chasu dvāresu  vuttakāmaguṇanissitaṃ somanassaṃ (ma0 ni0 3.306).</p>
              <p>[03] ^b^evarūpaṃ^eb^ ^a^M2.0317^ea^ ^b^somanassaṃ sevitabba^eb^nti evarūpaṃ nekkhammasitaṃ  somanassaṃ sevitabbaṃ. nekkhammasitaṃ somanassaṃ nāma -- ``tattha  katamāni cha nekkhammasitāni somanassāni? rūpānaṃ ^a^P3.0725^ea^ tveva  aniccataṃ viditvā vipariṇāmavirāganirodhaṃ pubbe ceva rūpā etarahi  ca sabbe te rūpā aniccā, dukkhā, vipariṇāmadhammāti evametaṃ  yathābhūtaṃ sammappaññāya passato uppajjati somanassaṃ, yaṃ evarūpaṃ  somanassaṃ, idaṃ vuccati nekkhammasitaṃ somanassa''nti (ma0 ni0  3.308) evaṃ chasu dvāresu iṭṭhārammaṇe āpāthagate aniccādivasena  vipassanaṃ paṭṭhapetvā ussukkāpetuṃ sakkontassa ``ussukkitā me  vipassanā''ti somanassajātassa uppannaṃ somanassaṃ.  ^b^sevitabba^eb^nti idaṃ nekkhammavasena, vipassanāvasena,  anussativasena, paṭhamajjhānādivasena ca uppajjanakasomanassaṃ  sevitabbaṃ nāma.</p>
              <p>[03] tattha ^b^yaṃ ce savitakkaṃ savicāra^eb^nti tasmimpi  nekkhammasite somanasse yaṃ nekkhammavasena, vipassanāvasena,  anussativasena, paṭhamajjhānavasena ca uppannaṃ savitakkaṃ savicāraṃ  somanassanti jāneyya. ^b^yaṃ ce avitakkaṃ avicāra^eb^nti yaṃ pana  dutiyatatiyajjhānavasena uppannaṃ avitakkaṃ avicāraṃ somanassanti  jāneyya. ^b^ye avitakke avicāre, te paṇītatare^eb^ti etesupi dvīsu  yaṃ avitakkaṃ avicāraṃ, taṃ paṇītataranti attho. </p>
              <p>[01] iminā ^a^V2.0285^ea^ kiṃ kathitaṃ hoti? dvinnaṃ arahattaṃ kathitaṃ.  kathaṃ? eko kira bhikkhu savitakkasavicāre somanasse vipassanaṃ  paṭṭhapetvā ``idaṃ somanassaṃ kiṃ nissita''nti upadhārento  ``vatthunissita''nti pajānātīti phassapañcamake vuttanayeneva  anukkamena arahatte patiṭṭhāti. eko avitakkāvicāre somanasse  vipassanaṃ paṭṭhapetvā vuttanayeneva arahatte patiṭṭhāti. tattha  abhiniviṭṭhasomanassesupi savitakkasavicārato avitakkāvicāraṃ  paṇītataraṃ. savitakkasavicārasomanassavipassanātopi  avitakkāvicāravipassanā paṇītatarā.  savitakkasavicārasomanassaphalasamāpattitopi  avitakkāvicārasomanassaphalasamāpattiyeva paṇītatarā. tenāha bhagavā  ``ye avitakke avicāre, te paṇītatare''ti. </p>
              <p>[03] 361^b^.^eb^ ^b^evarūpaṃ^eb^ ^a^M2.0318^ea^ ^b^domanassaṃ na sevitabba^eb^nti  evarūpaṃ gehasitadomanassaṃ na sevitabbaṃ. gehasitadomanassaṃ nāma --  ``tattha katamāni cha gehasitāni domanassāni? cakkhuviññeyyānaṃ  rūpānaṃ iṭṭhānaṃ kantānaṃ manāpānaṃ manoramānaṃ lokāmisapaṭisaṃyuttānaṃ  appaṭilābhaṃ vā appaṭilābhato ^a^P3.0726^ea^ samanupassato pubbe vā apaṭiladdhapubbaṃ  atītaṃ niruddhaṃ vipariṇataṃ samanussarato uppajjati domanassaṃ, yaṃ  evarūpaṃ domanassaṃ, idaṃ vuccati gehasitadomanassa''nti (ma0 ni0  3.307). evaṃ chasu dvāresu iṭṭhārammaṇaṃ nānubhaviṃ, nānubhavissāmi,  nānubhavāmīti vitakkayato uppannaṃ kāmaguṇanissitaṃ domanassaṃ.</p>
              <p>[03] ^b^evarūpaṃ domanassaṃ sevitabba^eb^nti evarūpaṃ  nekkhammasitadomanassaṃ sevitabbaṃ. nekkhammasitadomanassaṃ nāma --  ``tattha katamāni cha nekkhammasitāni domanassāni? rūpānaṃ tveva  aniccataṃ viditvā vipariṇāmavirāganirodhaṃ pubbe ceva rūpā etarahi  ca sabbe te rūpā aniccā, dukkhā, vipariṇāmadhammāti evametaṃ  yathābhūtaṃ sampappaññāya disvā anuttaresu vimokkhesu pihaṃ upaṭṭhāpeti  `kudāssu nāmāhaṃ tadāyatanaṃ, upasampajja viharissāmi, yadariyā  etarahi āyatanaṃ upasampajja viharantī'ti. iti anuttaresu  vimokkhesu pihaṃ upaṭṭhāpayato uppajjati pihapaccayā domanassaṃ, yaṃ  evarūpaṃ domanassaṃ, idaṃ vuccati nekkhammasitadomanassa''nti (ma0  ni0 3.307) evaṃ chasu dvāresu iṭṭhārammaṇe āpāthagate  anuttaravimokkhasaṅkhātāriyaphaladhammesu pihaṃ upaṭṭhapetvā tadadhigamāya  aniccādivasena vipassanaṃ paṭṭhapetvā ussukkāpetumasakkontassa imampi  pakkhaṃ, imampi māsaṃ, imampi saṃvaccharaṃ vipassanaṃ ussukkāpetvā  ariyabhūmiṃ pāpuṇituṃ nāsakkhinti anusocato uppannaṃ domanassaṃ.  ^b^sevitabba^eb^nti idaṃ nekkhammavasena, vipassanāvasena,  anussativasena, paṭhamajjhānādivasena ca uppajjanakadomanassaṃ sevitabbaṃ  nāma.</p>
              <p>[03] tattha ^a^V2.0286^ea^ ^b^yaṃ ce savitakkasavicāra^eb^nti tasmimpi duvidhe  domanasse gehasitadomanassameva savitakkasavicāradomanassaṃ nāma.  nekkhammavasena, vipassanāvasena, anussativasena,  paṭhamadutiyajjhānavasena ca uppannadomanassaṃ pana  avitakkāvicāradomanassanti veditabbaṃ. nippariyāyena pana  avitakkāvicāradomanassaṃ nāma natthi. domanassindriyañhi ekaṃsena  akusalañceva savitakkasavicārañca, etassa pana bhikkhuno  maññanavasena ^a^P3.0727^ea^ savitakkasavicāranti ca avitakkāvicāranti ca vuttaṃ. </p>
              <p>[01] tatrāyaṃ ^a^M2.0319^ea^ nayo -- idha bhikkhu domanassapaccayabhūte  savitakkasavicāradhamme avitakkāvicāradhamme ca domanassapaccayā eva  uppanne maggaphaladhamme ca aññesaṃ paṭipattidassanavasena domanassanti  gahetvā ``kadā nu kho me savitakkasavicāradomanasse vipassanā  paṭṭhapitā bhavissati, kadā avitakkāvicāradomanasse''ti ca ``kadā  nu kho me savitakkasavicāradomanassaphalasamāpatti nibbattitā  bhavissati, kadā avitakkāvicāradomanassaphalasamāpattī''ti cintetvā  temāsikaṃ, chamāsikaṃ, navamāsikaṃ vā paṭipadaṃ gaṇhāti. temāsikaṃ  gahetvā paṭhamamāse ekaṃ yāmaṃ jaggati, dve yāme niddāya okāsaṃ  karoti, majjhime māse dve yāme jaggati, ekaṃ yāmaṃ niddāya okāsaṃ  karoti, pacchimamāse caṅkamanisajjāyeva yāpeti. evaṃ ce arahattaṃ  pāpuṇāti, iccetaṃ kusalaṃ. no ce pāpuṇāti, visesetvā chamāsikaṃ  gaṇhāti. tatrāpi dve dve māse vuttanayena paṭipajjitvā arahattaṃ  pāpuṇituṃ asakkonto visesetvā navamāsikaṃ gaṇhāti. tatrāpi tayo  tayo māse tatheva paṭipajjitvā arahattaṃ pāpuṇituṃ asakkontassa ``na  ladvaṃ vata me sabrahmacārīhi saddhiṃ visuddhipavāraṇaṃ pavāretu''nti  āvajjato domanassaṃ uppajjati, assudhārā pavattanti  gāmantapabbhāravāsīmahāsīvattherassa viya. </p>
            </h4>
          </h3>
          <h3>
            <h3n> mahāsīvattheravatthu</h3n>
            <h4>
              <h4n> </h4n>
              <p>[03] thero kira aṭṭhārasa mahāgaṇe vācesi. tassovāde ṭhatvā  tiṃsasahassā bhikkhū arahattaṃ pāpuṇiṃsu. atheko bhikkhu ``mayhaṃ  tāva abbhantare guṇā appamāṇā, kīdisā nu kho me ācariyassa  guṇā''ti āvajjanto puthujjanabhāvaṃ passitvā ``amhākaṃ ācariyo  aññesaṃ avassayo hoti, attano bhavituṃ na sakkoti, ovādamassa  dassāmī''ti ākāsena gantvā vihārasamīpe otaritvā divāṭṭhāne  nisinnaṃ ācariyaṃ upasaṅkamitvā vattaṃ dassetvā ekamantaṃ nisīdi.</p>
              <p>[03] thero ^a^V2.0287^ea^ -- ``kiṃ kāraṇā āgatosi piṇḍapātikā''ti āha.  ekaṃ anumodanaṃ gaṇhissāmīti āgatosmi, bhanteti. okāso na  bhavissati, āvusoti? vitakkamāḷake ṭhitakāle pucchissāmi,  bhanteti. tasmiṃ ṭhāne aññe ^a^P3.0728^ea^ pucchantīti. bhikkhācāramagge, bhanteti.  tatrāpi aññe pucchantīti. dupaṭṭanivāsanaṭṭhāne,  saṅghāṭipārupanaṭṭhāne, pattanīharaṇaṭṭhāne, gāme ^a^M2.0320^ea^ caritvā āsanasālāyaṃ  yāgupītakāle, bhanteti. tattha aṭṭhakathātherā attano kaṅkhaṃ  vinodenti, āvusoti. antogāmato nikkhantakāle pucchissāmi,  bhanteti. tatrāpi aññe pucchanti, āvusoti. antarāmagge, bhante,  bhojanasālāyaṃ bhattakiccapariyosāne, bhante, divāṭṭhāne, pādadhovanakāle,  mukhadhovanakāle, bhanteti? tadā aññe pucchantīti. tato paṭṭhāya  yāva aruṇā apare pucchanti, āvusoti. dantakaṭṭhaṃ gahetvā  mukhadhovanatthaṃ gamanakāle, bhanteti? tadā aññe pucchantīti. mukhaṃ  dhovitvā āgamanakāle, bhanteti? tatrāpi aññe pucchantīti.  senāsanaṃ pavisitvā nisinnakāle, bhanteti? tatrāpi aññe  pucchantīti. bhante, nanu mukhaṃ dhovitvā senāsanaṃ pavisitvā tayo  cattāro pallaṅke usumaṃ gāhāpetvā yonisomanasikāre kammaṃ karontānaṃ  okāsakālena bhavitabbaṃ siyā, maraṇakhaṇampi na labhissatha, bhante,  phalakasadisattha bhante parassa avassayo hotha, attano bhavituṃ na  sakkotha, na me tumhākaṃ anumodanāya atthoti ākāse uppatitvā  agamāsi.</p>
              <p>[03] thero -- ``imassa bhikkhuno pariyattiyā kammaṃ natthi, mayhaṃ  pana aṅkusako bhavissāmīti āgato''ti ñatvā ``idāni okāso  na bhavissati, paccūsakāle gamissāmī''ti pattacīvaraṃ samīpe katvā  sabbaṃ divasabhāgaṃ paṭhamayāmamajjhimayāmañca dhammaṃ vācetvā pacchimayāme  ekasmiṃ there uddesaṃ gahetvā nikkhante pattacīvaraṃ gahetvā teneva saddhiṃ  nikkhanto. nisinnāntevāsikā ācariyo kenaci papañcena  nikkhantoti maññiṃsu. nikkhanto thero koci deva  samānācariyabhikkhūti saññaṃ akāsi.</p>
              <p>[03] thero kira ``mādisassa arahattaṃ nāma kiṃ, dvīhatīheneva  pāpuṇitvā paccāgamissāmī''ti antevāsikānaṃ anārocetvāva  āsāḷhīmāsassa juṇhapakkhaterasiyā nikkhanto gāmantapabbhāraṃ gantvā  caṅkamaṃ āruyha kammaṭṭhānaṃ manasikaronto taṃ divasaṃ arahattaṃ gahetuṃ  nāsakkhi. uposathadivase sampatte ``dvīhatīhena arahattaṃ  gaṇhissāmīti āgato ^a^P3.0729^ea^, gahetuṃ pana nāsakkhiṃ. tayo māse pana  tīṇi divasāni viya yāva mahāpavāraṇā tāva jānissāmī''ti vassaṃ  upagantvāpi gahetuṃ nāsakkhi. pavāraṇādivase cintesi -- ``ahaṃ  dvīhatīhena ^a^V2.0288^ea^ arahattaṃ gaṇhissāmīti āgato ^a^M2.0321^ea^, temāsenāpi nāsakkhiṃ,  sabrahmacārino pana visuddhipavāraṇaṃ pavārentī''ti. tassevaṃ cintayato  assudhārā pavattanti. tato ``na mañce mayhaṃ catūhi iriyāpathehi  maggaphalaṃ uppajjissati, arahattaṃ appatvā neva mañce piṭṭhiṃ  pasāressāmi, na pāde dhovissāmī''ti mañcaṃ ussāpetvā ṭhapesi.  puna antovassaṃ pattaṃ, arahattaṃ gahetuṃ nāsakkhiyeva.  ekūnatiṃsapavāraṇāsu assudhārā pavattanti. gāmadārakā therassa  pādesu phālitaṭṭhānāni kaṇṭakehi sibbanti, davaṃ karontāpi  ``ayyassa mahāsīvattherassa viya pādā hontū''ti davaṃ karonti.</p>
              <p>[03] thero tiṃsasaṃvacchare mahāpavāraṇādivase ālambaṇaphalakaṃ  nissāya ṭhito ``idāni me tiṃsa vassāni samaṇadhammaṃ karontassa,  nāsakkhiṃ arahattaṃ pāpuṇituṃ, addhā me imasmiṃ attabhāve maggo vā  phalaṃ vā natthi, na me laddhaṃ sabrahmacārīhi saddhiṃ visuddhipavāraṇaṃ  pavāretu''nti cintesi. tassevaṃ cintayatova domanassaṃ uppajji,  assudhārā pavattanti. atha avidūraṭṭhāne ekā devadhītā rodamānā  aṭṭhāsi. ``ko ettha rodasī''ti? ``ahaṃ, bhante, devadhītā''ti.  ``kasmā rodasī''ti? ``rodamānena maggaphalaṃ nibbattitaṃ, tena  ahampi ekaṃ dve maggaphalāni nibbattessāmīti rodāmi, bhante''ti.</p>
              <p>[03] tato thero -- ``bho mahāsīvatthera, devatāpi tayā saddhiṃ keḷiṃ  karonti, anucchavikaṃ nu kho te eta''nti vipassanaṃ vaḍḍhetvā saha  paṭisambhidāhi arahattaṃ aggahesi. so ``idāni nipajjissāmī''ti  senāsanaṃ paṭijaggitvā mañcakaṃ paññapetvā udakaṭṭhāne udakaṃ paccupaṭṭhapetvā  ``pāde dhovissāmī''ti sopānaphalake nisīdi.</p>
              <p>[03] antevāsikāpissa ``amhākaṃ ācariyassa samaṇadhammaṃ kātuṃ  gacchantassa tiṃsa vassāni, sakkhi nu kho visesaṃ nibbattetuṃ,  nāsakkhī''ti āvajjayamānā ``arahattaṃ patvā pādadhovanatthaṃ  nisinno''ti disvā ``amhākaṃ ācariyo amhādisesu antevāsikesu  tiṭṭhantesu `attanāva pāde dhovissatī'ti aṭṭhānametaṃ, ahaṃ dhovissāmi  ahaṃ dhovissāmī''ti tiṃsasahassānipi ākāsena gantvā vanditvā  ``pāde ^a^P3.0730^ea^ dhovissāma, bhante''ti ^a^M2.0322^ea^ āhaṃsu. āvuso, idāni tiṃsa  vassāni honti mama pādānaṃ adhotānaṃ, tiṭṭhatha, tumhe, ahameva  dhovissāmīti.</p>
              <p>[03] sakkopi āvajjanto -- ``mayhaṃ ayyo mahāsīvatthero arahattaṃ  patto tiṃsasahassānaṃ antevāsikānaṃ `pāde dhovissāmā'ti āgatānaṃ  pāde dhovituṃ na deti. mādise pana upaṭṭhāke tiṭṭhante ^a^V2.0289^ea^ `mayhaṃ ayyo  sayaṃ pāde dhovissatī'ti aṭṭhānametaṃ, ahaṃ dhovissāmī''ti sanniṭṭhānaṃ  katvā sujātāya deviyā saddhiṃ bhikkhusaṅghassa santike pāturahosi.  so sujaṃ asurakaññaṃ purato katvā ``apetha, bhante, mātugāmo''ti  okāsaṃ kāretvā theraṃ upasaṅkamitvā vanditvā purato ukkuṭiko  nisīditvā ``pāde dhovissāmi, bhante''ti āha. kosiya, idāni  me tiṃsa vassāni pādānaṃ adhotānaṃ, devatānañca pakatiyāpi  manussasarīragandho nāma jeguccho, yojanasate ṭhitānampi kaṇṭhe  āsattakuṇapaṃ viya hoti, ahameva dhovissāmīti. bhante, ayaṃ gandho  nāma na paññāyati, tumhākaṃ pana sīlagandho cha devaloke  atikkamitvā upari bhavaggaṃ patvā ṭhito. sīlagandhato añño  uttaritaro gandho nāma natthi, bhante, tumhākaṃ sīlagandhenamhi  āgatoti vāmahatthena gopphakasandhiyaṃ gahetvā dakkhiṇahatthena pādatalaṃ  parimajji. daharakumārasseva pādā ahesuṃ. sakko pāde dhovitvā  vanditvā devalokameva gato.</p>
              <p>[03] evaṃ ``na labhāmi sabrahmacārīhi saddhiṃ visuddhipavāraṇaṃ  pavāretu''nti āvajjantassa uppannaṃ domanassaṃ nissāya bhikkhuno  maññanavasena vipassanāya ārammaṇampi vipassanāpi maggopi phalampi  savitakkasavicāradomanassanti ca avitakkāvicāradomanassanti ca  vuttanti veditabbaṃ. </p>
              <p>[01] tattha eko bhikkhu savitakkasavicāradomanasse vipassanaṃ  paṭṭhapetvā idaṃ domanassaṃ kiṃ nissitanti upadhārento vatthunissitanti  pajānātīti phassapañcamake vuttanayeneva anukkamena arahatte patiṭṭhāti.  eko avitakkāvicāre domanasse vipassanaṃ paṭṭhapetvā vuttanayeneva  arahatte patiṭṭhāti. tattha abhiniviṭṭhadomanassesupi  savitakkasavicārato avitakkāvicāraṃ paṇītataraṃ.  savitakkasavicāradomanassavipassanātopi  avitakkāvicāradomanassavipassanā ^a^P3.0731^ea^ paṇītatarā.  savitakkasavicāradomanassaphalasamāpattitopi  avitakkāvicāradomanassaphalasamāpattiyeva paṇītatarā ^a^M2.0323^ea^. tenāha bhagavā  -- ``ye avitakkāvicāre te paṇītatare''ti. </p>
              <p>[03] 362^b^.^eb^ ^b^evarūpā upekkhā na sevitabbā^eb^ti  evarūpā gehasitaupekkhā na sevitabbā. gehasitaupekkhā nāma  ``tattha katamā cha gehasitaupekkhā. cakkhunā rūpaṃ disvā  uppajjati upekkhā bālassa mūḷhassa puthujjanassa anodhijinassa  avipākajinassa anādīnavadassāvino assutavato puthujjanassa, yā  evarūpā upekkhā, rūpaṃ sā nātivattati, tasmā sā upekkhā  gehasitāti vuccatī''ti evaṃ chasu dvāresu iṭṭhārammaṇe āpāthagate  guḷapiṇḍike nilīnamakkhikā ^a^V2.0290^ea^ viya rūpādīni anativattamānā tattheva  laggā laggitā hutvā uppannā kāmaguṇanissitā upekkhā na sevitabbā.</p>
              <p>[03] ^b^evarūpā upekkhā sevitabbā^eb^ti evarūpā nekkhammasitā  upekkhā sevitabbā. nekkhammasitā upekkhā nāma -- ``tattha  katamā cha nekkhammasitā upekkhā? rūpānaṃ tveva aniccataṃ viditvā  vipariṇāmavirāganirodhaṃ `pubbe ceva rūpā etarahi ca, sabbe te rūpā  aniccā, dukkhā, vipariṇāmadhammā'ti evametaṃ yathābhūtaṃ sammappaññāya  passato uppajjati upekkhā, yā evarūpā upekkhā, rūpaṃ sā  ativattati, tasmā sā upekkhā nekkhammasitāti vuccatī''ti (ma0  ni0 3.308). evaṃ chasu dvāresu iṭṭhāniṭṭhāarammaṇe āpāthagate iṭṭhe  arajjantassa, aniṭṭhe adussantassa, asamapekkhanena asammuyhantassa  uppannā vipassanā ñāṇasampayuttā upekkhā. apica vedanāsabhāgā tatra  majjhattupekkhāpi ettha upekkhāva. tasmā ^b^sevitabbā^eb^ti ayaṃ  nekkhammavasena vipassanāvasena anussatiṭṭhānavasena  paṭhamadutiyatatiyacatutthajjhānavasena ca uppajjanakaupekkhā sevitabbā  nāma. </p>
              <p>[01] ettha ^b^yaṃ ce savitakkaṃ savicāra^eb^nti tāyapi  nekkhammasitaupekkhāya yaṃ nekkhammavasena vipassanāvasena  anussatiṭṭhānavasena paṭhamajjhānavasena ca uppannaṃ savitakkasavicāraṃ  upekkhanti jāneyya. ^b^yaṃ ce avitakkaṃ avicāra^eb^nti yaṃ pana  dutiyajjhānādivasena uppannaṃ avitakkāvicāraṃ upekkhanti jāneyya.  ^b^ye^eb^ ^a^P3.0732^ea^ ^b^avitakke avicāre te paṇītatare^eb^ti etāsu dvīsu yā  avitakkāvicārā, sā paṇītatarāti attho. iminā kiṃ kathitaṃ  hoti ^a^M2.0324^ea^? dvinnaṃ arahattaṃ kathitaṃ. eko hi bhikkhu  savitakkasavicāraupekkhāya vipassanaṃ paṭṭhapetvā ayaṃ upekkhā kiṃ  nissitāti upadhārento vatthunissitāti pajānātīti phassapañcamake  vuttanayeneva anukkamena arahatte patiṭṭhāti. eko avitakkāvicārāya  upekkhāya vipassanaṃ paṭṭhapetvā vuttanayeneva arahatte patiṭṭhāti. tattha  abhiniviṭṭhaupekkhāsupi savitakkasavicārato avitakkāvicārā  paṇītatarā. savitakkasavicāraupekkhāvipassanātopi  avitakkāvicāraupekkhāvipassanāpaṇītatarā.  savitakkasavicāraupekkhāphalasamāpattitopi  avitakkāvicārupekkhāphalasamāpattiyeva paṇītatarā. tenāha bhagavā  ``ye avitakke avicāre te paṇītatare''ti. </p>
              <p>[03] 363^b^.^eb^ ^b^evaṃ paṭipanno kho, devānaminda, bhikkhu  papañcasaññāsaṅkhānirodhasāruppagāminiṃ paṭipadaṃ paṭipanno hotī^eb^ti  bhagavā arahattanikūṭena desanaṃ niṭṭhapesi. sakko pana sotāpattiphalaṃ  ^a^V2.0291^ea^ patto. buddhānañhi ajjhāsayo hīno na hoti, ukkaṭṭhova hoti.  ekassapi bahūnampi dhammaṃ desentā arahatteneva kūṭaṃ gaṇhanti. sattā  pana attano anurūpe upanissaye ṭhitā keci sotāpannā honti, keci  sakadāgāmī, keci anāgāmī, keci arahanto. rājā viya hi  bhagavā, rājakumārā viya veneyyā. yathā hi rājā bhojanakāle  attano pamāṇena piṇḍaṃ uddharitvā rājakumārānaṃ upaneti, te tato  attano mukhappamāṇeneva kabaḷaṃ karonti, evaṃ bhagavā  attajjhāsayānurūpāya desanāya arahatteneva kūṭaṃ gaṇhāti. veneyyā  attano upanissayappamāṇena tato sotāpattiphalamattaṃ vā  sakadāgāmianāgāmiarahattaphalameva vā gaṇhanti. sakko pana  sotāpanno jāto. sotāpanno ca hutvā bhagavato puratoyeva cavitvā  taruṇasakko hutvā nibbatti, devatānañhi cavamānānaṃ attabhāvassa  gatāgataṭṭhānaṃ nāma na paññāyati, dīpasikhāgamanaṃ viya hoti. tasmā  sesadevatā na jāniṃsu. sakko pana sayaṃ cutattā bhagavā ca  appaṭihatañāṇattā dveva janā jāniṃsu. atha sakko cintesi  ^a^P3.0733^ea^ ``mayhañhi bhagavatā tīsu ṭhānesu nibbattitaphalameva kathitaṃ, ayañca  pana maggo vā phalaṃ vā sakuṇikāya viya uppatitvā gahetuṃ na sakkā,  āgamanīyapubbabhāgapaṭipadāya assa bhavitabbaṃ. handāhaṃ upari  khīṇāsavassa pubbabhāgapaṭipadaṃ pucchāmī''ti. </p>
            </h4>
          </h3>
          <h3>
            <h3n> pātimokkhasaṃvaravaṇṇanā </h3n>
            <h4>
              <h4n> </h4n>
              <p>[03] 364^b^.^eb^ tato ^a^M2.0325^ea^ taṃ pucchanto ^b^kathaṃ paṭipanno pana,  mārisā^eb^tiādimāha. tattha ^b^pātimokkhasaṃvarāyā^eb^ti  uttamajeṭṭhakasīlasaṃvarāya. ^b^kāyasamācārampī^eb^tiādi  sevitabbakāyasamācārādivasena pātimokkhasaṃvaradassanatthaṃ vuttaṃ.  sīlakathā ca nāmesā kammapathavasena vā paṇṇattivasena vā kathetabbā  hoti.</p>
              <p>[03] tattha kammapathavasena kathentena asevitabbakāyasamācāro tāva  pāṇātipātādinnādānamicchācārehi kathetabbo. paṇṇattivasena  kathentena kāyadvāre paññattasikkhāpadavītikkamavasena kathetabbo.  sevitabbakāyasamācāro pāṇātipātādiveramaṇīhi ceva kāyadvāre  paññattasikkhāpadāvītikkamena ca kathetabbo.  asevitabbavacīsamācāro musāvādādivacīduccaritena ceva vacīdvāre  paññattasikkhāpadavītikkamena ca kathetabbo. sevitabbavacīsamācāro  musāvādādiveramaṇīhi ceva vacīdvāre paññattasikkhāpadāvītikkamena ca  kathetabbo.</p>
              <p>[03] pariyesanā ^a^V2.0292^ea^ pana kāyavācāhi pariyesanāyeva. sā  kāyavacīsamācāragahaṇena gahitāpi samānā yasmā ājīvaṭṭhamakasīlaṃ  nāma etasmiññeva dvāradvaye uppajjati, na ākāse, tasmā  ājīvaṭṭhamakasīladassanatthaṃ visuṃ vuttā. tattha nasevitabbapariyesanā  anariyapariyesanāya kathetabbā. sevitabbapariyesanā  ariyapariyesanāya. vuttañhetaṃ -- </p>
              <p>[02] ``dvemā, bhikkhave, pariyesanā anariyā ca pariyesanā,  ariyā ca pariyesanā. katamā ca, bhikkhave, anariyā pariyesanā?  idha, bhikkhave, ekacco attanā jātidhammo samāno jātidhammaṃyeva  pariyesati, attanā jarādhammo, byādhidhammo, maraṇadhammo, sokadhammo,  saṃkilesadhammo samāno saṃkilesadhammaṃyeva pariyesati. </p>
              <p>[02] kiñca, bhikkhave, jātidhammaṃ vadetha? puttabhariyaṃ,  bhikkhave ^a^P3.0734^ea^, jātidhammaṃ, dāsidāsaṃ jātidhammaṃ ajeḷakaṃ jātidhammaṃ,  kukkuṭasūkaraṃ jātidhammaṃ, hatthigavāssavaḷavaṃ jātidhammaṃ, jātarūparajataṃ  jātidhammaṃ. jātidhammā ^a^M2.0326^ea^ hete, bhikkhave, upadhayo, etthāyaṃ gathito  mucchito ajjhāpanno attanā jātidhammo samāno jātidhammaṃyeva  pariyesati. </p>
              <p>[02] kiñca, bhikkhave, jarādhammaṃ vadetha? puttabhariyaṃ,  bhikkhave, jarādhammaṃ...pe0... jarādhammaṃyeva pariyesati. </p>
              <p>[02] kiñca, bhikkhave, byādhidhammaṃ vadetha? puttabhariyaṃ,  bhikkhave, byādhidhammaṃ, dāsidāsaṃ byādhidhammaṃ, ajeḷakaṃ, kukkuṭasūkaraṃ,  hatthigavāssavaḷavaṃ byādhidhammaṃ. byādhidhammā hete, bhikkhave,  upadhayo, etthāyaṃ gathito mucchito ajjhāpanno attanā byādhidhammo  samāno byādhidhammaṃyeva pariyesati. </p>
              <p>[02] kiñca, bhikkhave, maraṇadhammaṃ vadetha? puttabhariyaṃ,  bhikkhave, maraṇadhammaṃ...pe0... maraṇadhammaṃyeva pariyesati. </p>
              <p>[02] kiñca, bhikkhave, sokadhammaṃ vadetha?  puttabhariyaṃ...pe0... sokadhammaṃyeva pariyesati. </p>
              <p>[02] kiñca, bhikkhave, saṃkilesadhammaṃ vadetha...pe0...  jātarūparajataṃ saṃkilesadhammaṃ. saṃkilesadhammā ^a^V2.0293^ea^, hete, bhikkhave,  upadhayo, etthāyaṃ gathito mucchito ajjhāpanno attanā saṃkilesadhammo  samāno saṃkilesadhammaṃyeva pariyesati. ayaṃ, bhikkhave, anariyā  pariyesanāti (ma0 ni0 1.274).</p>
              <p>[03] apica kuhanādivasena pañcavidhā, agocaravasena chabbidhā  vejjakammādivasena ekavīsatividhā, evaṃ pavattā sabbāpi anesanā  anariyapariyesanāyevāti veditabbā. </p>
              <p>[02] ``katamā ca, bhikkhave, ariyā pariyesanā? idha,  bhikkhave, ekacco attanā jātidhammo samāno jātidhamme ādīnavaṃ  viditvā ajātaṃ anuttaraṃ yogakkhemaṃ nibbānaṃ pariyesati, attanā  jarādhammo, byādhi, maraṇa, soka, saṃkilesadhammo samāno  saṃkilesadhamme ādīnavaṃ viditvā asaṃkiliṭṭhaṃ anuttaraṃ ^a^M2.0327^ea^ yogakkhemaṃ  nibbānaṃ pariyesati. ayaṃ ariyā pariyesanāti (ma0 ni0  1.275).</p>
              <p>[03] apica pañca kuhanādīni cha agocare ekavīsatividhañca  anesanaṃ vajjetvā bhikkhācariyāya dhammena samena pariyesanāpi  ariyapariyesanāyevāti veditabbā. </p>
              <p>[01] ettha ca yo yo ^a^P3.0735^ea^ ``na sevitabbo''ti vutto, so so  pubbabhāge pāṇātipātādīnaṃ sambhārapariyesanāpayogakaraṇagamanakālato  paṭṭhāya na sevitabbova. itaro ādito paṭṭhāya sevitabbo,  asakkontena cittampi uppādetabbaṃ. apica saṅghabhedādīnaṃ atthāya  parakkamantānaṃ devadattādīnaṃ viya kāyasamācāro na sevitabbo,  divasassa dvattikkhattuṃ tiṇṇaṃ ratanānaṃ upaṭṭhānagamanādivasena pavatto  dhammasenāpatimahāmoggallānattherādīnaṃ viya kāyasamācāro sevitabbo.  dhanuggahapesanādivasena vācaṃ bhindantānaṃ devadattādīnaṃ viya  vacīsamācāro na sevitabbo, tiṇṇaṃ ratanānaṃ guṇakittanādivasena  pavatto dhammasenāpatimahāmoggallānattherādīnaṃ viya vacīsamācāro  sevitabbo. anariyapariyesanaṃ pariyesantānaṃ devadattādīnaṃ viya  pariyesanā na sevitabbā, ariyapariyesanameva pariyesantānaṃ  dhammasenāpatimahāmoggallānattherādīnaṃ viya pariyesanā sevitabbā.</p>
              <p>[03] ^b^evaṃ paṭipanno kho^eb^ti evaṃ asevitabbaṃ kāyavacīsamācāraṃ  pariyesanañca pahāya sevitabbānaṃ pāripūriyā paṭipanno, devānaminda,  bhikkhu pātimokkhasaṃvarāya uttamajeṭṭhakasīlasaṃvaratthāya ^a^V2.0294^ea^ paṭipanno nāma  hotīti bhagavā khīṇāsavassa āgamanīyapubbabhāgapaṭipadaṃ kathesi. </p>
            </h4>
          </h3>
          <h3>
            <h3n> indriyasaṃvaravaṇṇanā </h3n>
            <h4>
              <h4n> </h4n>
              <p>[03] 365^b^.^eb^ dutiyapucchāyaṃ ^b^indriyasaṃvarāyā^eb^ti  indriyānaṃ pidhānāya, guttadvāratāya saṃvutadvāratāyāti attho.  vissajjane panassa ^b^cakkhuviññeyyaṃ rūpampī^eb^tiādi  sevitabbarūpādivasena indriyasaṃvaradassanatthaṃ vuttaṃ. tattha ^b^evaṃ  vutte^eb^ti heṭṭhā somanassādipañhāvissajjanānaṃ sutattā imināpi  evarūpena bhavitabbanti sañjātapaṭibhāno bhagavatā evaṃ vutte sakko  devānamindo ^a^M2.0328^ea^ bhagavantaṃ etadavoca, etaṃ ^b^imassa kho ahaṃ, bhante^eb^ti  ādikaṃ vacanaṃ avoca. bhagavāpissa okāsaṃ datvā tuṇhī ahosi.  kathetukāmopi hi yo atthaṃ sampādetuṃ na sakkoti, atthaṃ sampādetuṃ  sakkonto vā na kathetukāmo hoti, na tassa bhagavā okāsaṃ karoti.  ayaṃ pana yasmā kathetukāmo ceva, sakkoti ca atthaṃ sampādetuṃ  tenassa bhagavā okāsamakāsi.</p>
              <p>[03] tattha ^b^evarūpaṃ na sevitabba^eb^nti ādīsu ayaṃ saṅkhepo --  yaṃ ^a^P3.0736^ea^ rūpaṃ passato rāgādayo uppajjanti, taṃ na sevitabbaṃ na daṭṭhabbaṃ na  oloketabbanti attho. yaṃ pana passato asubhasaññā vā saṇṭhāti,  pasādo vā uppajjati, aniccasaññāpaṭilābho vā hoti, taṃ sevitabbaṃ.</p>
              <p>[03] yaṃ cittakkharaṃ cittabyañjanampi saddaṃ suṇato rāgādayo  uppajjanti, evarūpo saddo na sevitabbo. yaṃ pana atthanissitaṃ  dhammanissitaṃ kumbhadāsigītampi suṇantassa pasādo vā uppajjati,  nibbidā vā saṇṭhāti, evarūpo saddo sevitabbo.</p>
              <p>[03] yaṃ gandhaṃ ghāyato rāgādayo uppajjanti, evarūpo gandho na  sevitabbo. yaṃ pana gandhaṃ ghāyato asubhasaññādipaṭilābho hoti,  evarūpo gandho sevitabbo.</p>
              <p>[03] yaṃ rasaṃ sāyato rāgādayo uppajjanti, evarūpo raso na  sevitabbo. yaṃ pana rasaṃ sāyato āhāre paṭikūlasaññā ceva  uppajjati, sāyitapaccayā ca kāyabalaṃ nissāya ariyabhūmiṃ ^a^V2.0295^ea^ okkamituṃ  sakkoti, mahāsīvattherabhāgineyyasīvasāmaṇerassa viya paribhuñjantasseva  kilesakkhayo vā hoti, evarūpo raso sevitabbo.</p>
              <p>[03] yaṃ phoṭṭhabbaṃ phusato rāgādayo uppajjanti, evarūpaṃ phoṭṭhabbaṃ na  sevitabbaṃ. yaṃ pana phusato sāriputtattherādīnaṃ viya āsavakkhayo  ceva, vīriyañca supaggahitaṃ, pacchimā ca janatā diṭṭhānugatiṃ  āpādanena anuggahitā hoti, evarūpaṃ phoṭṭhabbaṃ sevitabbaṃ.  sāriputtatthero kira tiṃsa vassāni mañce piṭṭhiṃ na pasāresi. tathā  mahāmoggallānatthero. mahākassapatthero vīsavassasataṃ mañce piṭṭhiṃ na  pasāresi. anuruddhatthero paññāsa vassāni. bhaddiyatthero tiṃsa  vassāni. soṇatthero aṭṭhārasa ^a^M2.0329^ea^ vassāni. raṭṭhapālatthero dvādasa.  ānandatthero pannarasa. rāhulatthero dvādasa. bākulatthero asīti  vassāni. nāḷakatthero yāvaparinibbānā mañce piṭṭhiṃ na pasāresīti.</p>
              <p>[03] ye manoviññeyye dhamme samannāharantassa rāgādayo uppajjanti,  ``aho, vata yaṃ paresaṃ paravittūpakaraṇaṃ taṃ mamassā''tiādinā nayena  vā abhijjhādīni āpāthamāgacchanti evarūpā dhammā na sevitabbā.  ``sabbe sattā averā hontū''ti evaṃ mettādivasena, ye vā pana tiṇṇaṃ  therānaṃ dhammā, evarūpā sevitabbā. tayo kira therā  vassūpanāyikadivase kāmavitakkādayo ^a^P3.0737^ea^ akusalavitakkā na vitakketabbāti  katikaṃ akaṃsu. atha pavāraṇadivase saṅghatthero saṅghanavakaṃ pucchi  -- ``āvuso, imasmiṃ temāse kittake ṭhāne cittassa dhāvituṃ  dinna''nti? na, bhante, pariveṇaparicchedato bahi dhāvituṃ adāsinti.  dutiyaṃ pucchi -- ``tava āvuso''ti? nivāsagehato, bhante, bahi  dhāvituṃ na adāsinti. atha dvepi theraṃ pucchiṃsu ``tumhākaṃ pana,  bhante''ti? niyakajjhattakhandhapañcakato, āvuso, bahi dhāvituṃ na  adāsinti. tumhehi, bhante, dukkaraṃ katanti. evarūpo  manoviññeyyo dhammo sevitabbo. </p>
              <p>[03] 366^b^.^eb^ ^b^ekantavādā^eb^ti ekoyeva anto vādassa  etesaṃ, na dvedhā gatavādāti ^b^ekantavādā,^eb^ ekaññeva vadantīti  pucchati. ^b^ekantasīlā^eb^ti ekācārā. ^b^ekantachandā^eb^ti  ekaladdhikā. ^b^ekantājjhosānā^eb^ti ekantapariyosānā.</p>
              <p>[03] ^b^anekadhātu nānādhātu kho, devānaminda, loko^eb^ti  devānaminda, ayaṃ loko anekajjhāsayo nānajjhāsayo. ekasmiṃ  gantukāme eko ṭhātukāmo hoti. ekasmiṃ ṭhātukāme eko  sayitukāmo hoti. dve sattā ekajjhāsayā nāma dullabhā. tasmiṃ  anekadhātunānādhātusmiṃ ^a^V2.0296^ea^ loke yaṃ yadeva dhātuṃ yaṃ yadeva ajjhāsayaṃ  sattā abhinivisanti gaṇhanti, taṃ tadeva. ^b^thāmasā  parāmāsā^eb^ti thāmena ca parāmāsena ca. ^b^abhinivissa  voharantī^eb^ti suṭṭhu gaṇhitvā voharanti, kathenti dīpenti kittenti.  ^b^idameva saccaṃ moghamañña^eb^nti idaṃ amhākameva vacanaṃ saccaṃ, aññesaṃ  vacanaṃ moghaṃ tucchaṃ niratthakanti.</p>
              <p>[03] ^b^accantaniṭṭhā^eb^ti ^a^M2.0330^ea^ anto vuccati vināso, antaṃ atītā  niṭṭhā etesanti accantaniṭṭhā. yā etesaṃ niṭṭhā, yo paramassāso  nibbānaṃ, taṃ sabbesaṃ vināsātikkantaṃ niccanti vuccati.  ^b^yogakkhemo^eb^ti nibbānasseva nāmaṃ, accanto yogakkhemo  etesanti ^b^accantayogakkhemī.^eb^ seṭṭhaṭṭhena brahmaṃ ariyamaggaṃ  carantīti ^b^brahmacārī.^eb^ accantatthāya brahmacārī  ^b^accantabrahmacārī. pariyosāna^eb^ntipi nibbānassa nāmaṃ.  accantaṃ pariyosānaṃ etesanti ^b^accantapariyosānā.^eb^</p>
              <p>[03] ^b^taṇhāsaṅkhayavimuttā^eb^ti ^a^P3.0738^ea^ taṇhāsaṅkhayoti maggopi  nibbānampi. maggo taṇhaṃ saṅkhiṇāti vināsetīti taṇhāsaṅkhayo.  nibbānaṃ yasmā taṃ āgamma taṇhā saṅkhiyati vinassati, tasmā  taṇhāsaṅkhayo. taṇhāsaṅkhayena maggena vimuttā, taṇhāsaṅkhaye  nibbāne vimuttā adhimuttāti ^b^taṇhāsaṅkhayavimuttā.^eb^</p>
              <p>[03] ettāvatā ca bhagavatā cuddasapi mahāpañhā byākatā honti.  cuddasa mahāpañhā nāma issāmacchariyaṃ eko pañho, piyāppiyaṃ eko,  chando eko, vitakko eko, papañco eko, somanassaṃ eko,  domanassaṃ eko, upekkhā eko, kāyasamācāro eko, vacīsamācāro  eko, pariyesanā eko, indriyasaṃvaro eko, anekadhātu eko,  accantaniṭṭhā ekoti. </p>
              <p>[03] 367^b^.^eb^ ^b^ejā^eb^ti calanaṭṭhena taṇhā vuccati. sā  pīḷanaṭṭhena ^b^rogo,^eb^ anto padussanaṭṭhena ^b^gaṇḍo,^eb^ anuppaviṭṭhaṭṭhena  ^b^sallaṃ. tasmā ayaṃ puriso^eb^ti yasmā ejā attanā  katakammānurūpena purisaṃ tattha tattha abhinibbattatthāya kaḍḍhati, tasmā  ayaṃ puriso tesaṃ tesaṃ bhavānaṃ vasena uccāvacaṃ āpajjati. brahmaloke  ucco hoti, devaloke avaco. devaloke ucco, manussaloke avaco.  manussaloke ucco, apāye avaco. ^b^yesāhaṃ, bhante^eb^ti yesaṃ  ahaṃ bhante. sandhivasena panettha ``yesāha''nti hoti. ^b^yathāsutaṃ  yathāpariyatta^eb^nti yathā mayā suto ceva uggahito ca, evaṃ.  ^b^dhammaṃ desemī^eb^ti sattavatapadaṃ dhammaṃ desemi. ^b^na cāhaṃ  tesa^eb^nti ahaṃ pana tesaṃ sāvako na ^a^M2.0331^ea^ sampajjāmi. ^b^ahaṃ kho pana,  bhante^eb^tiādinā attano sotāpannabhāvaṃ jānāpeti. </p>
            </h4>
          </h3>
          <h3>
            <h3n> somanassapaṭilābhakathāvaṇṇanā </h3n>
            <h4>
              <h4n> </h4n>
              <p>[03] 368^b^.^eb^ ^b^vedapaṭilābha^eb^nti ^a^V2.0297^ea^ tuṭṭhipaṭilābhaṃ.  ^b^devāsurasaṅgāmo^eb^ti devānañca asurānañca saṅgāmo.  ^b^samupabyūḷho^eb^ti samāpanno nalāṭena nalāṭaṃ paharaṇākārappatto  viya. etesaṃ kira kadāci mahāsamuddapiṭṭhe saṅgāmo hoti tattha pana  chedanavijjhanādīhi aññamaññaṃ ghāto nāma natthi, dārumeṇḍakayuddhaṃ  viya jayaparājayamattameva hoti. kadāci devā jinanti, kadāci  asurā. tattha yasmiṃ saṅgāme devā puna apaccāgamanāya asure  ^a^P3.0739^ea^ jiniṃsu, taṃ sandhāya ^b^tasmiṃ kho pana bhante^eb^tiādimāha.  ^b^ubhayameta^eb^nti ubhayaṃ etaṃ. duvidhampi ojaṃ ettha devaloke  devāyeva paribhuñjissantīti evamassa āvajjantassa  balavapītisomanassaṃ uppajji. ^b^sadaṇḍāvacaro^eb^ti sadaṇḍāvacarako,  daṇḍaggahaṇena satthaggahaṇena saddhiṃ ahosi, na nikkhittadaṇḍasatthoti  dasseti. ^b^ekantanibbidāyā^eb^ti ekanteneva vaṭṭe  nibbindanatthāyāti sabbaṃ mahāgovindasutte vuttameva. </p>
              <p>[03] 369^b^.^eb^ ^b^pavedesī^eb^ti kathesi dīpesi.  ^b^idhevā^eb^ti imasmiññeva okāse. ^b^devabhūtassa me sato^eb^ti  devassa me sato. ^b^punarāyu ca me laddho^eb^ti puna aññena  kammavipākena me jīvitaṃ laddhanti, iminā attano cutabhāvaṃ ceva  upapannabhāvañca āvikaroti. </p>
              <p>[01] ^b^diviyā kāyā^eb^ti dibbā attabhāvā. ^b^āyuṃ  hitvā amānusa^eb^nti dibbaṃ āyuṃ jahitvā. ^b^amūḷho  gabbhamessāmī^eb^ti niyatagatikattā amūḷho hutvā. ^b^yattha me  ramatī mano^eb^ti yattha me mano ramissati, tattheva khattiyakulādīsu  gabbhaṃ upagacchissāmīti sattakkhattuṃ deve ca mānuse cāti imamatthaṃ  dīpeti. </p>
              <p>[01] ^b^ñāyena viharissāmī^eb^ti manussesu upapannopi  mātaraṃ jīvitā voropanādīnaṃ abhabbattā ñāyena kāraṇena samena  viharissāmīti attho. </p>
              <p>[01] ^b^sambodhi^eb^ ^a^M2.0332^ea^ ^b^ce bhavissatī^eb^ti idaṃ sakadāgāmimaggaṃ  sandhāya vadati, sace sakadāgāmī bhavissāmīti dīpeti.  ^b^aññātā viharissāmī^eb^ti aññātā ājānitukāmo hutvā  viharissāmi. ^b^sveva anto bhavissatī^eb^ti so eva me  manussaloke anto bhavissatīti.</p>
              <p>[03] ^b^puna^eb^ ^a^V2.0298^ea^ ^b^devo bhavissāmi, devalokasmiṃ uttamo^eb^ti puna  devalokasmiṃ uttamo sakko devānamindo bhavissāmīti vadati.</p>
              <p>[03] ^b^antime vattamānamhī^eb^ti antime bhave vattamāne. ^b^so  nivāso bhavissatī^eb^ti ye te āyunā ca paññāya ca akaniṭṭhā  jeṭṭhakā sabbadevehi paṇītatarā devā, avasāne me so nivāso  bhavissati ^a^P3.0740^ea^. ayaṃ kira tato sakkattabhāvato cuto tasmiṃ attabhāve  anāgāmimaggassa paṭiladdhattā uddhaṃsoto akaniṭṭhagāmī hutvā  avihādīsu nibbattanto avasāne akaniṭṭhe nibbattissati. taṃ  sandhāya evamāha. esa kira avihesu kappasahassaṃ vasissati,  atappesu dve kappasahassāni, sudassesu cattāri kappasahassāni,  sudassīsu aṭṭha, akaniṭṭhesu soḷasāti ekatiṃsa kappasahassāni  brahmāayuṃ anubhavissati. sakko devarājā anāthapiṇḍiko gahapati  visākhā mahāupāsikāti tayopi hi ime ekappamāṇāayukā eva,  vaṭṭābhiratasattā nāma etehi sadisā sukhabhāgino nāma natthi. </p>
              <p>[03] 370^b^.^eb^ ^b^apariyositasaṅkappo^eb^ti aniṭṭhitamanoratho.  ^b^yassu maññāmi samaṇe^eb^ti ye ca samaṇe pavivittavihārinoti  maññāmi.</p>
              <p>[03] ^b^ārādhanā^eb^ti sampādanā. ^b^virādhanā^eb^ti asampādanā.  ^b^na sampāyantī^eb^ti sampādetvā kathetuṃ na sakkonti.</p>
              <p>[03] ^b^ādiccabandhuna^eb^nti ādiccopi gotamagotto, bhagavāpi  gotamagotto, tasmā evamāha. ^b^yaṃ karomasī^eb^ti yaṃ pubbe brahmuno  namakkāraṃ karoma. ^b^samaṃ devehī^eb^ti devehi saddhiṃ, ito paṭṭhāya  idāni amhākaṃ brahmuno namakkārakaraṇaṃ natthīti dasseti. ^b^sāmaṃ  karomā^eb^ti namakkāraṃ karoma. </p>
              <p>[03] 371^b^.^eb^ ^b^parāmasitvā^eb^ti ^a^M2.0333^ea^ tuṭṭhacitto sahāyaṃ hatthena  hatthamhi paharanto viya pathaviṃ paharitvā, sakkhibhāvatthāya vā  paharitvā ``yathā tvaṃ niccalo, evamahaṃ bhagavatī''ti.  ^b^ajjhiṭṭhapañhā^eb^ti ajjhesitapañhā patthitapañhā. sesaṃ sabbattha  uttānamevāti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] sakkapañhasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 9. mahāsatipaṭṭhānasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> uddesavārakathāvaṇṇanā </h3n>
            <h4>
              <h4n> </h4n>
              <p>[03] 373^b^.^eb^ ^b^evaṃ^eb^ ^a^P3.0741^ea^ ^a^V2.0299^ea^ ^a^M2.0334^ea^   ^b^me suta^eb^nti mahāsatipaṭṭhānasuttaṃ.  tatrāyamapubbapadavaṇṇanā -- ^b^ekāyano ayaṃ, bhikkhave, maggo^eb^ti  kasmā bhagavā idaṃ suttamabhāsi? kururaṭṭhavāsīnaṃ  gambhīradesanāpaṭiggahaṇasamatthatāya. kururaṭṭhavāsino kira bhikkhū  bhikkhuniyo upāsakā upāsikāyo utupaccayādisampannattā tassa  raṭṭhassa sappāyautupaccayasevanena niccaṃ kallasarīrā kallacittā ca honti.  te cittasarīrakallatāya anuggahitapaññābalā gambhīrakathaṃ paṭiggahetuṃ  samatthā honti. tena nesaṃ bhagavā imaṃ  gambhīradesanāpaṭiggahaṇasamatthataṃ sampassanto ekavīsatiyā ṭhānesu  kammaṭṭhānaṃ arahatte pakkhipitvā idaṃ gambhīratthaṃ mahāsatipaṭṭhānasuttaṃ  abhāsi. yathā hi puriso suvaṇṇacaṅkoṭakaṃ labhitvā tattha  nānāpupphāni pakkhipeyya, suvaṇṇamañjūsaṃ vā pana labhitvā  sattaratanāni pakkhipeyya, evaṃ bhagavā kururaṭṭhavāsiparisaṃ labhitvā  gambhīradesanaṃ desesi. tenevettha aññānipi gambhīratthāni imasmiṃ  dīghanikāye ^b^mahānidānaṃ^eb^ majjhimanikāye ^a^P3.0742^ea^ ^b^satipaṭṭhānaṃ,  sāropamaṃ, rukkhopamaṃ, raṭṭhapālaṃ, māgaṇḍiyaṃ, āneñjasappāya^eb^nti  aññānipi suttāni desesi.</p>
              <p>[03] apica tasmiṃ janapade catasso parisā pakatiyāva  satipaṭṭhānabhāvanānuyogamanuyuttā viharanti, antamaso  dāsakammakaraparijānāpi satipaṭṭhānapaṭisaṃyuttameva kathaṃ kathenti.  udakatitthasuttakantanaṭṭhānādīsupi niratthakakathā nāma nappavattati.  sace kāci itthī ``amma, tvaṃ kataraṃ satipaṭṭhānabhāvanaṃ  manasikarosī''ti pucchitā ``na kiñcī''ti vadati, taṃ garahanti  ``dhiratthu tava jīvitaṃ, jīvamānāpi tvaṃ matasadisā''ti. atha naṃ  ``mā dāni puna evamakāsī''ti ovaditvā aññataraṃ satipaṭṭhānaṃ  uggaṇhāpenti. yā pana ``ahaṃ asukasatipaṭṭhānaṃ nāma  manasikaromī''ti vadati, tassā ``sādhu sādhū''ti sādhukāraṃ katvā  ``tava ^a^V2.0300^ea^ jīvitaṃ sujīvitaṃ, tvaṃ nāma manussattaṃ pattā, tavatthāya  sammāsambuddho uppanno''tiādīhi pasaṃsanti. na kevalañcettha  manussajātikāva satipaṭṭhānamanasikārayuttā, te nissāya viharantā  tiracchānagatāpi.</p>
              <p>[03] tatridaṃ ^a^M2.0335^ea^ vatthu -- eko kira naṭako suvapotakaṃ gahetvā  sikkhāpento vicarati. so bhikkhunupassayaṃ upanissāya vasitvā  gamanakāle suvapotakaṃ pamussitvā gato. taṃ sāmaṇeriyo gahetvā  paṭijaggiṃsu. buddharakkhito tissa nāmaṃ akaṃsu. taṃ ekadivasaṃ  purato nisinnaṃ disvā mahātherī āha -- ``buddharakkhitā''ti. kiṃ,  ayyeti? atthi te koci bhāvanāmanasikāroti? natthi, ayyeti.  āvuso, pabbajitānaṃ santike vasantena nāma vissaṭṭhāttabhāvena  bhavituṃ na vaṭṭati, kocideva manasikāro icchitabbo, tvaṃ pana aññaṃ  na sakkhissasi, ``aṭṭhi aṭṭhī''ti sajjhāyaṃ karohīti. so  theriyā ovāde ṭhatvā ``aṭṭhi aṭṭhī''ti sajjhāyanto carati.</p>
              <p>[03] taṃ ekadivasaṃ pātova toraṇagge nisīditvā bālātapaṃ tapamānaṃ  eko sakuṇo nakhapañjarena aggahesi. so ``kiri kirī''ti  saddamakāsi. sāmaṇeriyo sutvā ``ayye buddharakkhito sakuṇena  gahito, mocema na''nti leḍḍuādīni gahetvā anubandhitvā mocesuṃ ^a^P3.0743^ea^.  taṃ ānetvā purato ṭhapitaṃ therī āha -- ``buddharakkhita, sakuṇena  gahitakāle kiṃ cintesī''ti? na, ayye, aññaṃ kiñci cintesiṃ,  aṭṭhipuñjova aṭṭhipuñjaṃ gahetvā gacchati, katarasmiṃ ṭhāne  vippakirissatīti, evaṃ ayye aṭṭhipuñjameva cintesinti. sādhu,  sādhu, buddharakkhita, anāgate bhavakkhayassa te paccayo bhavissatīti.  evaṃ tattha tiracchānagatāpi satipaṭṭhānamanasikārayuttā. tasmā nesaṃ  bhagavā satipaṭṭhānabuddhimeva janento idaṃ suttamabhāsi.</p>
              <p>[03] tattha ^b^ekāyano^eb^ti ekamaggo. maggassa hi -- </p>
              <p>[21] ``maggo pantho patho pajjo, añjasaṃ vaṭumāyanaṃ. </p>
              <p>[22] nāvā uttarasetū ca, kullo ca bhisisaṅkamo''ti..</p>
              <p>[03] bahūni nāmāni. svāyamidha ayananāmena vutto, tasmā  ^b^ekāyano ayaṃ, bhikkhave, maggo^eb^ti ettha ekamaggo ayaṃ,  bhikkhave, maggo na dvidhā pathabhūtoti evamattho daṭṭhabbo. atha vā  ^a^V2.0301^ea^ ekena ayitabboti ekāyano. ekenāti gaṇasaṅgaṇikaṃ pahāya  vūpakaṭṭhena pavivittacittena. ayitabbo paṭipajjitabbo, ayanti vā  etenāti ayano, saṃsārato ^a^M2.0336^ea^ nibbānaṃ gacchantīti attho. ekassa  ayano ekāyano. ^b^ekassā^eb^ti seṭṭhassa. sabbasattaseṭṭho ca  bhagavā, tasmā bhagavatoti vuttaṃ hoti. kiñcāpi hi tena aññepi  ayanti, evaṃ santepi bhagavatova so ayano tena uppāditattā.  yathāha ``so hi, brāhmaṇa, bhagavā anuppannassa maggassa  uppādetā''tiādi (ma0 ni0 3.79). ayatīti vā ayano,  gacchati pavattatīti attho. ekasmiṃ ayanoti ekāyano,  imasmiññeva dhammavinaye pavattati, na aññatthāti vuttaṃ hoti.  yathāha -- ``imasmiṃ kho, subhadda, dhammavinaye ariyo aṭṭhaṅgiko  maggo upalabbhatī''ti (dī0 ni0 2.214). desanābhedoyeva heso,  atthato pana ekova. apica ekaṃ ayatīti ekāyano. pubbabhāge  nānāmukhabhāvanānayappavattopi aparabhāge ekaṃ nibbānameva ^a^P3.0744^ea^ gacchatīti  vuttaṃ hoti. yathāha brahmā sahampati -- </p>
              <p>[21] ekāyanaṃ jātikhayantadassī, </p>
              <p>[27] maggaṃ pajānāti hitānukampī. </p>
              <p>[26] etena maggena tariṃsu pubbe, </p>
              <p>[22] tarissanti ye ca taranti oghanti.. (saṃ0 ni0   5.409).</p>
              <p>[03] keci pana ``na pāraṃ diguṇaṃ yantī''ti gāthānayena yasmā  ekavāraṃ nibbānaṃ gacchati, tasmā ``ekāyano''ti vadanti, taṃ na  yujjati. imassa hi atthassa sakiṃ ayanoti iminā byañjanena  bhavitabbaṃ. yadi pana ekaṃ ayanamassa ekā gati pavattīti evaṃ  atthaṃ yojetvā vucceyya, byañjanaṃ yujjeyya, attho pana ubhayathāpi na  yujjati. kasmā? idha pubbabhāgamaggassa adhippetattā.  kāyādicatuārammaṇappavatto hi pubbabhāgasatipaṭṭhānamaggo idhādhippeto,  na lokuttaro, so ca anekavārampi ayati, anekañcassa ayanaṃ hoti.</p>
              <p>[03] pubbepi ca imasmiṃ pade mahātherānaṃ sākacchā ahosiyeva.  tipiṭakacūḷanāgatthero pubbabhāgasatipaṭṭhānamaggoti āha. ācariyo  panassa tipiṭakacūḷasumatthero missakamaggoti āha. pubbabhāgo  bhanteti? missako, āvusoti. ācariye pana punappunaṃ bhaṇante  appaṭibāhitvā ^a^M2.0337^ea^ tuṇhī ahosi. pañhaṃ avinicchinitvāva uṭṭhahiṃsu.  athācariyatthero nahānakoṭṭhakaṃ gacchanto ``mayā missakamaggo  kathito, cūḷanāgo pubbabhāgamaggoti ādāya voharati, ko nu kho  ettha nicchayo''ti suttantaṃ ādito paṭṭhāya parivattento ``yo hi  koci ^a^V2.0302^ea^, bhikkhave, ime cattāro satipaṭṭhāne evaṃ bhāveyya satta  vassānī''ti imasmiṃ ṭhāne sallakkhesi. lokuttaramaggo uppajjitvā  satta vassāni tiṭṭhamāno nāma natthi, mayā vutto missakamaggo na  labbhati. cūḷanāgena diṭṭho pubbabhāgamaggova labbhatīti ñatvā  aṭṭhamiyaṃ dhammasavane saṅghuṭṭhe agamāsi.</p>
              <p>[03] porāṇakattherā kira piyadhammasavanā honti, saddaṃ sutvāva  ``ahaṃ paṭhamaṃ, ahaṃ paṭhama''nti ekappahāreneva osaranti. tasmiñca  divase cūḷanāgattherassa vāro, tena ^a^P3.0745^ea^ dhammāsane nisīditvā bījaniṃ  gahetvā pubbagāthāsu vuttāsu therassa āsanapiṭṭhiyaṃ ṭhitassa etadahosi  -- ``raho nisīditvā na vakkhāmī''ti. porāṇakattherā hi  anusūyakā honti. na attano rucimeva ucchubhāraṃ viya evaṃ  ukkhipitvā vicaranti, kāraṇameva gaṇhanti, akāraṇaṃ vissajjenti.  tasmā thero ``āvuso, cūḷanāgā''ti āha. so ācariyassa viya  saddoti dhammaṃ ṭhapetvā ``kiṃ bhante''ti āha. āvuso, cūḷanāga,  mayā vutto missakamaggo na labbhati, tayā vutto  pubbabhāgasatipaṭṭhānamaggova labbhatīti. thero cintesi -- ``amhākaṃ  ācariyo sabbapariyattiko tepiṭako sutabuddho, evarūpassāpi nāma  bhikkhuno ayaṃ pañho āluḷeti, anāgate mama bhātikā imaṃ pañhaṃ  āluḷessantīti suttaṃ gahetvā imaṃ pañhaṃ niccalaṃ karissāmī''ti  paṭisambhidāmaggato ``ekāyanamaggo vuccati  pubbabhāgasatipaṭṭhānamaggo''. </p>
              <p>[21] maggānaṭṭhaṅgiko seṭṭho, saccānaṃ caturo padā. </p>
              <p>[22] virāgo seṭṭho dhammānaṃ, dvipadānañca cakkhumā.. </p>
              <p>[21] eseva maggo natthañño, dassanassa visuddhiyā. </p>
              <p>[27] etañhi tumhe paṭipajjatha, mārasenappamaddanaṃ. </p>
              <p>[22] etañhi tumhe paṭipannā, dukkhassantaṃ karissathāti..  --</p>
              <p>[03] suttaṃ āharitvā ṭhapesi.</p>
              <p>[03] ^b^maggo^eb^ti ^a^M2.0338^ea^ kenaṭṭhena maggo? nibbānagamanaṭṭhena  nibbānatthikehi magganīyaṭṭhena ca. ^b^sattānaṃ visuddhiyā^eb^ti  rāgādīhi malehi abhijjhāvisamalobhādīhi ca upakkilesehi  kiliṭṭhacittānaṃ sattānaṃ visuddhatthāya. tathā hi imināva maggena  ito satasahassakappādhikānaṃ catunnaṃ ^a^P3.0746^ea^ asaṅkhyeyyānaṃ ^a^V2.0303^ea^ upari ekasmiṃyeva  kappe nibbatte taṇhaṅkaramedhaṅkarasaraṇaṅkaradīpaṅkaranāmake buddhe ādiṃ  katvā sakyamunipariyosānā aneke sammāsambuddhā anekasatā  paccekabuddhā gaṇanapathaṃ vītivattā ariyasāvakā cāti ime sattā sabbe  cittamalaṃ pavāhetvā paramavisuddhiṃ pattā. rūpamalavasena pana  saṃkilesavodānapaññattiyeva natthi. tathā hi -- </p>
              <p>[21] ``rūpena saṃkiliṭṭhena, saṃkilissanti māṇavā. </p>
              <p>[22] rūpe suddhe visujjhanti, anakkhātaṃ mahesinā.. </p>
              <p>[21] cittena saṃkiliṭṭhena, saṃkilissanti māṇavā. </p>
              <p>[22] citte suddhe visujjhanti, iti vuttaṃ mahesinā''..</p>
              <p>[03] yathāha -- ``cittasaṃkilesā, bhikkhave, sattā saṃkilissanti,  cittavodānā visujjhantī''ti. tañca cittavodānaṃ iminā  satipaṭṭhānamaggena hoti. tenāha ``sattānaṃ visuddhiyā''ti.</p>
              <p>[03] ^b^sokaparidevānaṃ samatikkamāyā^eb^ti sokassa ca paridevassa  ca samatikkamāya pahānāyāti attho, ayañhi maggo bhāvito  ^b^santatimahāmattā^eb^dīnaṃ viya sokasamatikkamāya, ^b^paṭācārā^eb^dīnaṃ  viya paridevasamatikkamāya saṃvattati. tenāha ``sokaparidevānaṃ  samatikkamāyā''ti. kiñcāpi hi santatimahāmatto -- </p>
              <p>[21] ``yaṃ pubbe taṃ visodhehi, pacchā te mātu kiñcanaṃ. </p>
              <p>[22] majjhe ce no gahessasi, upasanto carissasī''ti..  (su0 ni0 945).</p>
              <p>[03] imaṃ gāthaṃ sutvāva saha paṭisambhidāhi arahattaṃ patto.  paṭācārā -- </p>
              <p>[21] ``na santi puttā tāṇāya, na pitā nāpi bandhavā. </p>
              <p>[22] antakenādhipannassa, natthi ñātīsu tāṇatā''ti..  (dha0 pa0 288).</p>
              <p>[03] imaṃ ^a^P3.0747^ea^ ^a^M2.0339^ea^ gāthaṃ sutvā sotāpattiphale patiṭṭhitā. yasmā pana  kāyavedanācittadhammesu kañci dhammaṃ ^a^V2.0304^ea^ anāmasitvā bhāvanā nāma natthi,  tasmā tepi imināva maggena sokaparideve samatikkantāti veditabbā.</p>
              <p>[03] ^b^dukkhadomanassānaṃ atthaṅgamāyā^eb^ti kāyikadukkhassa  cetasikadomanassassa cāti imesaṃ dvinnaṃ atthaṅgamāya, nirodhāyāti  attho. ayañhi maggo bhāvito tissattherādīnaṃ viya dukkhassa,  sakkādīnaṃ viya ca domanassassa atthaṅgamāya saṃvattati.</p>
              <p>[03] tatrāyaṃ atthadīpanā -- sāvatthiyaṃ kira ^b^tisso^eb^ nāma  kuṭumbikaputto cattālīsa hiraññakoṭiyo pahāya pabbajitvā agāmake  araññe viharati. tassa kaniṭṭhabhātu bhariyā ``gacchatha, naṃ jīvitā  voropethā''ti pañcasate core pesesi. te gantvā theraṃ parivāretvā  nisīdiṃsu. thero āha -- ``kasmā āgatattha upāsakā''ti? taṃ  jīvitā voropessāmāti. pāṭibhogaṃ me upāsakā, gahetvā  ajjekarattiṃ jīvitaṃ dethāti. ko te, samaṇa, imasmiṃ ṭhāne  pāṭibhogo bhavissatīti? thero mahantaṃ pāsāṇaṃ gahetvā dve ūruṭṭhīni  bhinditvā ``vaṭṭati upāsakā pāṭibhogo''ti āha. te apakkamitvā  caṅkamanasīse aggiṃ katvā nipajjiṃsu. therassa vedanaṃ vikkhambhetvā  sīlaṃ paccavekkhato parisuddhaṃ sīlaṃ nissāya pītipāmojjaṃ uppajji.  tato anukkamena vipassanaṃ vaḍḍhento tiyāmarattiṃ samaṇadhammaṃ katvā  aruṇuggamane arahattaṃ patto imaṃ udānaṃ udānesi -- </p>
              <p>[21] ``ubho pādāni bhinditvā, saññapessāmi vo ahaṃ. </p>
              <p>[22] aṭṭiyāmi harāyāmi, sarāgamaraṇaṃ ahaṃ.. </p>
              <p>[21] evāhaṃ cintayitvāna, yathābhūtaṃ vipassisaṃ. </p>
              <p>[22] sampatte aruṇuggamhi, arahattamapāpuṇi''nti..</p>
              <p>[03] aparepi ^b^tiṃsa bhikkhū^eb^ bhagavato santike kammaṭṭhānaṃ gahetvā  araññavihāre vassaṃ upagantvā ``āvuso, tiyāmarattiṃ ^a^P3.0748^ea^ samaṇadhammova  kātabbo, na aññamaññassa santikaṃ āgantabba''nti vatvā vihariṃsu.  tesaṃ samaṇadhammaṃ katvā paccūsasamaye pacalāyantānaṃ eko byaggho  āgantvā ekekaṃ bhikkhuṃ gahetvā gacchati. na koci ``maṃ byaggho  gaṇhī''ti vācampi nicchāresi. evaṃ pañcasu dasasu bhikkhūsu  khāditesu uposathadivase ``itare, āvuso ^a^M2.0340^ea^, kuhi''nti pucchitvā  ñatvā ca ``idāni gahitena gahitomhīti vattabba''nti vatvā  vihariṃsu ^a^V2.0305^ea^. atha aññataraṃ daharabhikkhuṃ purimanayeneva byaggho gaṇhi.  so ``byaggho bhante''ti āha. bhikkhū kattaradaṇḍe ca ukkāyo ca  gahetvā mocessāmāti anubandhiṃsu. byaggho bhikkhūnaṃ agatiṃ  chinnataṭaṭṭhānamāruyha taṃ bhikkhuṃ pādaṅguṭṭhakato paṭṭhāya khādituṃ ārabhi.  itarepi ``idāni sappurisa, amhehi kattabbaṃ natthi, bhikkhūnaṃ  viseso nāma evarūpe ṭhāne paññāyatī''ti āhaṃsu. so byagghamukhe  nipannova taṃ vedanaṃ vikkhambhetvā vipassanaṃ vaḍḍhento yāva gopphakā  khāditasamaye sotāpanno hutvā, yāva jaṇṇukā khāditasamaye  sakadāgāmī, yāva nābhiyā khāditasamaye anāgāmī hutvā, hadayarūpe  akhāditeyeva saha paṭisambhidāhi arahattaṃ patvā imaṃ udānaṃ udānesi  -- </p>
              <p>[21] ``sīlavā vatasampanno, paññavā susamāhito. </p>
              <p>[22] muhuttaṃ pamādamanvāya, byagghenoruddhamānaso.. </p>
              <p>[21] pañjarasmiṃ gahetvāna, silāya uparī kato. </p>
              <p>[27] kāmaṃ khādatu maṃ byaggho, aṭṭhiyā ca nhārussa ca. </p>
              <p>[22] kilese khepayissāmi, phusissāmi vimuttiya''nti..</p>
              <p>[03] aparopi pītamallatthero nāma gihikāle tīsu rajjesu paṭākaṃ  gahetvā tambapaṇṇidīpaṃ āgamma rājānaṃ passitvā raññā ^a^P3.0749^ea^ katānuggaho  ekadivasaṃ kilañjakāpaṇasāladvārena gacchanto ``rūpaṃ, bhikkhave, na  tumhākaṃ, taṃ pajahatha, taṃ vo pahīnaṃ dīgharattaṃ hitāya sukhāya  bhavissatī''ti na tumhākavākyaṃ sutvā cintesi ``neva kira rūpaṃ  attano, na vedanā''ti. so taṃyeva aṅkusaṃ katvā nikkhamitvā  mahāvihāraṃ gantvā pabbajjaṃ yācitvā pabbajito upasampanno dvemātikā  paguṇā katvā tiṃsa bhikkhū gahetvā gabalavāliyāṅgaṇaṃ gantvā  samaṇadhammaṃ akāsi. pādesu avahantesu jaṇṇukehi caṅkamati.  tamenaṃ rattiṃ eko migaluddako migoti maññamāno pahari. satti  vinivijjhitvā gatā, so taṃ sattiṃ harāpetvā paharaṇamukhāni  tiṇavaṭṭiyā pūrāpetvā pāsāṇapiṭṭhiyaṃ attānaṃ nisīdāpetvā okāsaṃ  kāretvā vipassanaṃ vaḍḍhetvā saha ^a^M2.0341^ea^ paṭisambhidāhi arahattaṃ patvā  ukkāsitasaddena āgatānaṃ bhikkhūnaṃ byākaritvā imaṃ udānaṃ udānesi  -- </p>
              <p>[21] ``bhāsitaṃ buddhaseṭṭhassa, sabbalokaggavādino. </p>
              <p>[22] na tumhākamidaṃ rūpaṃ, taṃ jaheyyātha bhikkhavo.. </p>
              <p>[21] aniccā ^a^V2.0306^ea^ vata saṅkhārā, uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho''ti..</p>
              <p>[03] evaṃ tāva ayaṃ maggo tissattherādīnaṃ viya dukkhassa  atthaṅgamāya saṃvattati.</p>
              <p>[03] sakko pana devānamindo attano pañcavidhapubbanimittaṃ disvā  maraṇabhayasantajjito domanassajāto bhagavantaṃ upasaṅkamitvā pañhaṃ  pucchi. so upekkhāpañhavissajjanāvasāne ^a^P3.0750^ea^ asītisahassāhi devatāhi  saddhiṃ sotāpattiphale patiṭṭhāsi. sā cassa upapatti puna pākatikāva  ahosi.</p>
              <p>[03] subrahmāpi devaputto accharāsahassaparivuto saggasampattiṃ  anubhoti. tattha pañcasatā accharāyo rukkhato pupphāni  ocinantiyo cavitvā niraye uppannā. so ``kiṃ imā  cirāyantī''ti upadhārento tāsaṃ niraye nibbattanabhāvaṃ ñatvā  ``kittakaṃ nu kho mama āyū''ti upaparikkhanto attano  āyuparikkhayaṃ viditvā cavitvā tattheva niraye nibbattanabhāvaṃ disvā  bhīto ativiya domanassajāto hutvā ``imaṃ me domanassaṃ satthā  vinayissati, na añño''ti avasesā pañcasatā accharāyo gahetvā  bhagavantaṃ upasaṅkamitvā pañhaṃ pucchi -- </p>
              <p>[21] ``niccaṃ utrastamidaṃ cittaṃ, niccaṃ ubbiggidaṃ mano. </p>
              <p>[27] anuppannesu kicchesu, atho uppatitesu ca. </p>
              <p>[22] sace atthi anutrastaṃ, taṃ me akkhāhi pucchitoti..  (saṃ0 ni0  1.98).</p>
              <p>[03] tato naṃ bhagavā āha -- </p>
              <p>[21] ``nāññatra bojjhā tapasā, nāññatrindriyasaṃvarā. </p>
              <p>[22] nāññatra sabbanissaggā, sotthiṃ passāmi pāṇina''nti..  (saṃ0 ni0  1.98).</p>
              <p>[03] so ^a^M2.0342^ea^ desanāpariyosāne pañcahi accharāsatehi saddhiṃ  sotāpattiphale patiṭṭhāya taṃ sampattiṃ ^a^V2.0307^ea^ thāvaraṃ katvā devalokameva  agamāsīti. evaṃ ayaṃ maggo bhāvito sakkādīnaṃ viya domanassassa  atthaṅgamāya saṃvattatīti veditabbo.</p>
              <p>[03] ^b^ñāyassa adhigamāyā^eb^ti ñāyo vuccati ariyo aṭṭhaṅgiko  maggo, tassa adhigamāya, pattiyāti vuttaṃ hoti. ayañhi pubbabhāge  lokiyo satipaṭṭhānamaggo bhāvito lokuttaramaggassa ^a^P3.0751^ea^ adhigamāya  saṃvattati. tenāha ``ñāyassa adhigamāyā''ti. ^b^nibbānassa  sacchikiriyāyā^eb^ti taṇhāvānavirahitattā nibbānanti laddhanāmassa  amatassa sacchikiriyāya, attapaccakkhatāyāti vuttaṃ hoti. ayañhi  maggo bhāvito anupubbena nibbānasacchikiriyaṃ sādheti. tenāha  ``nibbānassa sacchikiriyāyā''ti.</p>
              <p>[03] tattha kiñcāpi ``sattānaṃ visuddhiyā''ti vutte  sokasamatikkamādīni atthato siddhāneva honti, ṭhapetvā pana  sāsanayuttikovide aññesaṃ na pākaṭāni, na ca bhagavā paṭhamaṃ  sāsanayuttikovidaṃ janaṃ katvā pacchā dhammaṃ deseti. tena teneva pana  suttena taṃ taṃ atthaṃ ñāpeti. tasmā idha yaṃ yaṃ atthaṃ ekāyanamaggo  sādheti, taṃ taṃ pākaṭaṃ katvā dassento ``sokaparidevānaṃ  samatikkamāyā''tiādimāha. yasmā vā yā sattānaṃ visuddhi  ekāyanamaggena saṃvattati, sā sokaparidevānaṃ samatikkamena hoti.  sokaparidevānaṃ samatikkamo dukkhadomanassānaṃ atthaṅgamena,  dukkhadomanassānaṃ atthaṅgamo ñāyassādhigamena, ñāyassādhigamo  nibbānassa sacchikiriyāya. tasmā imampi kamaṃ dassento  ``sattānaṃ visuddhiyā''ti vatvā ``sokaparidevānaṃ  samatikkamāyā''tiādimāha.</p>
              <p>[03] apica vaṇṇabhaṇanametaṃ ekāyanamaggassa. yatheva hi bhagavā --  ``dhammaṃ vo, bhikkhave, desessāmi ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ  brahmacariyaṃ pakāsessāmi yadidaṃ chachakkānī''ti (ma0 ni0 3.420)  chachakkadesanāya aṭṭhahi padehi vaṇṇaṃ abhāsi. yathā ca  ariyavaṃsadesanāya ``cattārome, bhikkhave, ariyavaṃsā aggaññā  rattaññā vaṃsaññā porāṇā asaṃkiṇṇā asaṃkiṇṇapubbā na ^a^M2.0343^ea^ saṅkīyanti  na saṅkīyissanti, appaṭikuṭṭhā samaṇehi brāhmaṇehi viññūhī''ti (a0  ni0  4.28) navahi padehi vaṇṇaṃ abhāsi; evaṃ imassāpi  ekāyanamaggassa sattānaṃ visuddhiyātiādīhi sattahi padehi vaṇṇaṃ  abhāsi. kasmāti ce, tesaṃ bhikkhūnaṃ ussāhajananatthaṃ.  vaṇṇabhāsanañhi sutvā te bhikkhū ``ayaṃ kira maggo hadayasantāpabhūtaṃ  sokaṃ, vācāvippalāpabhūtaṃ ^a^P3.0752^ea^ paridevaṃ, kāyikāsātabhūtaṃ dukkhaṃ,  cetasikāsātabhūtaṃ domanassanti ^a^V2.0308^ea^ cattāro upaddave hanati, visuddhiṃ ñāyaṃ  nibbānanti tayo visese āvahatī''ti ussāhajātā imaṃ dhammadesanaṃ  uggahetabbaṃ pariyāpuṇitabbaṃ dhāretabbaṃ, vācetabbaṃ, imañca maggaṃ  bhāvetabbaṃ maññissanti. iti tesaṃ bhikkhūnaṃ ussāhajananatthaṃ vaṇṇaṃ  abhāsi. kambalavāṇijādayo kambalādīnaṃ vaṇṇaṃ viya. </p>
              <p>[01] yathā hi satasahassagghanikapaṇḍukambalavāṇijena `kambalaṃ  gaṇhathā'ti ugghositepi asukakambaloti na tāva manussā jānanti.  kesakambalavāḷakambalādayopi hi duggandhā kharasamphassā  kambalātveva vuccanti. yadā pana tena gandhārako rattakambalo sukhumo  ujjalo sukhasamphassoti ugghositaṃ hoti, tadā ye pahonti, te  gaṇhanti. ye nappahonti, tepi dassanakāmā honti; evameva  `ekāyano, bhikkhave, ayaṃ maggo'ti vuttepi asukamaggoti na tāva  pākaṭo hoti. nānappakārakā hi aniyyānikamaggāpi maggātveva  vuccanti. ``sattānaṃ visuddhiyā''tiādimhi pana vutte ``ayaṃ kira  maggo cattāro upaddave hanati, tayo visese āvahatī''ti ussāhajātā  imaṃ dhammadesanaṃ uggahetabbaṃ pariyāpuṇitabbaṃ dhāretabbaṃ vācetabbaṃ, imañca  maggaṃ bhāvetabbaṃ maññissantīti vaṇṇaṃ bhāsanto ``sattānaṃ  visuddhiyā''tiādimāha. yathā ca  satasahassagghanikapaṇḍukambalavāṇijūpamā; evaṃ  rattajambunadasuvaṇṇaudakappasādakamaṇiratanasuvisuddhamuttaratanapavāḷādivāṇijūpamādayopettha āharitabbā.</p>
              <p>[03] ^b^yadida^eb^nti nipāto, ye imeti ayamassa attho.  ^b^cattāro^eb^ti gaṇanaparicchedo. tena na tato heṭṭhā, na uddhanti  satipaṭṭhānaparicchedaṃ dīpeti. ^b^satipaṭṭhānā^eb^ti tayo satipaṭṭhānā  satigocaropi tidhā paṭipannesu sāvakesu satthuno  paṭighānunayavītivattatāpi, satipi. ``catunnaṃ ^a^M2.0344^ea^, bhikkhave,  satipaṭṭhānānaṃ samudayañca atthaṅgamañca desessāmi, taṃ suṇātha...pe0...  ko ca, bhikkhave, kāyassa samudayo. āhārasamudayā kāyassa  samudayo''tiādīsu (saṃ0 ni0  5.408) hi ^a^P3.0753^ea^ satigocaro  satipaṭṭhānanti vuccati. tathā ``kāyo upaṭṭhānaṃ no sati, sati pana  upaṭṭhānañceva sati cā''tiādīsupi (paṭi0 ma0 3.35). tassattho  -- patiṭṭhāti asminti ^b^paṭṭhānaṃ.^eb^ kā patiṭṭhāti? sati.  satiyā paṭṭhānaṃ ^b^satipaṭṭhānaṃ,^eb^ padhānaṃ ṭhānanti vā paṭṭhānaṃ. satiyā  paṭṭhānaṃ satipaṭṭhānaṃ hatthiṭṭhānāssaṭṭhānādīni viya.</p>
              <p>[03] ``tayo satipaṭṭhānā yadariyo sevati, yadariyo sevamāno  satthā gaṇamanusāsituṃ arahatī''ti (ma0 ni0 3.311) ettha tidhā  paṭipannesu sāvakesu satthuno paṭighānunayavītivattatā  ``satipaṭṭhāna''nti vuttā. tassattho -- paṭṭhapetabbato paṭṭhānaṃ,  pavattayitabbatoti ^a^V2.0309^ea^ attho. kena paṭṭhapetabbatoti? satiyā. satiyā  paṭṭhānaṃ satipaṭṭhānaṃ. ``cattāro satipaṭṭhānā bhāvitā bahulīkatā satta  sambojjhaṅge paripūrentī''tiādīsu (ma0 ni0 3.147) pana  satiyeva ``satipaṭṭhānaṃ''ti vuccati. tassattho -- paṭṭhātīti paṭṭhānaṃ,  upaṭṭhāti okkanditvā pakkhanditvā pattharitvā pavattatīti attho.  satiyeva satipaṭṭhānaṃ. atha vā saraṇaṭṭhena sati, upaṭṭhānaṭṭhena paṭṭhānaṃ.  iti sati ca sā paṭṭhānaṃ cātipi satipaṭṭhānaṃ. idamidhādhippetaṃ.</p>
              <p>[03] yadi evaṃ kasmā ``satipaṭṭhānā''ti bahuvacanaṃ? satibahuttā.  ārammaṇabhedena hi bahukā etā satiyo. atha maggoti kasmā  ekavacanaṃ? maggaṭṭhena ekattā. catassopi hi etā satiyo maggaṭṭhena  ekattaṃ gacchanti. vuttañhetaṃ -- ``maggoti kenaṭṭhena maggo?  nibbānagamanaṭṭhena. nibbānatthikehi magganīyaṭṭhena cā''ti.  catassopi cetā aparabhāge kāyādīsu ārammaṇesu kiccaṃ sādhayamānā  nibbānaṃ gacchanti, ādito paṭṭhāya ca nibbānatthikehi maggiyanti,  tasmā catassopi eko maggoti vuccanti. evañca sati  vacanānusandhinā sānusandhikāva desanā hoti, ``mārasenappamaddanaṃ,  vo bhikkhave, maggaṃ desessāmi, taṃ suṇātha...pe0... katamo ca,  bhikkhave, mārasenappamaddano maggo? yadidaṃ satta  bojjhaṅgā''tiādīsu (saṃ0 ni0  5.224) viya. yathā  mārasenappamaddanoti ca, satta bojjhaṅgāti ca atthato ekaṃ,  byañjanamevettha nānaṃ ^a^M2.0345^ea^. evaṃ ``ekāyanamaggo''ti  ^a^P3.0754^ea^ ca ``cattāro  satipaṭṭhānā''ti ca atthato ekaṃ, byañjanamevettha nānaṃ, tasmā maggaṭṭhena  ekattā ekavacanaṃ. ārammaṇabhedena satibahuttā bahuvacanaṃ veditabbaṃ.</p>
              <p>[03] kasmā pana bhagavatā cattārova satipaṭṭhānā vuttā anūnā  anadhikāti? veneyyahitattā.  taṇhācaritadiṭṭhicaritasamathayānikavipassanāyānikesu hi  mandatikkhavasena dvedhā dvedhā pavattesu veneyyesu mandassa taṇhācaritassa  oḷārikaṃ kāyānupassanāsatipaṭṭhānaṃ visuddhimaggo, tikkhassa sukhumaṃ  vedanānupassanāsatipaṭṭhānaṃ. diṭṭhicaritassapi mandassa nātippabhedagataṃ  cittānupassanāsatipaṭṭhānaṃ visuddhimaggo, tikkhassa atippabhedagataṃ  dhammānupassanāsatipaṭṭhānaṃ visuddhimaggo. samathayānikassa ca  mandassa akicchena adhigantabbanimittaṃ paṭhamaṃ satipaṭṭhānaṃ  visuddhimaggo, tikkhassa oḷārikārammaṇe asaṇṭhahanato dutiyaṃ.  vipassanāyānikassapi mandassa nātippabhedagatārammaṇaṃ tatiyaṃ,  tikkhassa atippabhedagatārammaṇaṃ catutthaṃ. iti cattārova vuttā anūnā  anadhikāti.</p>
              <p>[03] subhasukhaniccāttabhāvavipallāsappahānatthaṃ ^a^V2.0310^ea^ vā. kāyo hi  asubho, tattha ca subhavipallāsavipallatthā sattā. tesaṃ tattha  asubhabhāvadassanena tassa vipallāsassa pahānatthaṃ paṭhamaṃ satipaṭṭhānaṃ vuttaṃ.  sukhaṃ niccaṃ attāti gahitesupi ca vedanādīsu vedanā dukkhā,  cittaṃ aniccaṃ, dhammā anattā, tesu ca sukhaniccāttavipallāsavipallatthā  sattā. tesaṃ tattha dukkhādibhāvadassanena tesaṃ vipallāsānaṃ pahānatthaṃ  sesāni tīṇi vuttānīti evaṃ subhasukhaniccāttabhāvavipallāsappahānatthaṃ  vā cattārova vuttā anūnā anadhikāti veditabbā. na kevalañca  vipallāsappahānatthameva, atha kho  caturoghayogāsavaganthaupādānāgatipahānatthampi  catubbidhāhārapariññatthañca cattārova vuttāti veditabbā. ayaṃ tāva  pakaraṇanayo.</p>
              <p>[03] aṭṭhakathāyaṃ pana saraṇavasena ceva ekattasamosaraṇavasena ca  ekameva satipaṭṭhānaṃ ārammaṇavasena cattāroti etadeva vuttaṃ. yathā  ^a^P3.0755^ea^ hi catudvāre nagare pācīnato āgacchantā pācīnadisāya uṭṭhānakaṃ bhaṇḍaṃ  gahetvā pācīnadvārena nagarameva pavisanti, dakkhiṇato. pacchimato.  uttarato āgacchantā uttaradisāya uṭṭhānakaṃ bhaṇḍaṃ gahetvā uttaradvārena  nagarameva pavisanti; evaṃ -- sampadamidaṃ veditabbaṃ. nagaraṃ viya  ^a^M2.0346^ea^ hi nibbānamahānagaraṃ, dvāraṃ viya aṭṭhaṅgiko lokuttaramaggo,  pācīnadisādayo viya kāyādayo.</p>
              <p>[03] yathā pācīnato āgacchantā pācīnadisāya uṭṭhānakaṃ bhaṇḍaṃ  gahetvā pācīnadvārena nagarameva pavisanti, evaṃ kāyānupassanāmukhena  āgacchantā cuddasavidhena kāyānupassanaṃ bhāvetvā  kāyānupassanābhāvanānubhāvanibbattena ariyamaggena ekaṃ nibbānameva  osaranti. yathā dakkhiṇato āgacchantā dakkhiṇāya disāya  uṭṭhānakaṃ bhaṇḍaṃ gahetvā dakkhiṇadvārena nagarameva pavisanti, evaṃ  vedanānupassanāmukhena āgacchantā navavidhena vedanānupassanaṃ bhāvetvā  vedanānupassanābhāvanānubhāvanibbattena ariyamaggena ekaṃ nibbānameva  osaranti. yathā pacchimato āgacchantā pacchimadisāya uṭṭhānakaṃ  bhaṇḍaṃ gahetvā pacchimadvārena nagarameva pavisanti, evaṃ  cittānupassanāmukhena āgacchantā soḷasavidhena cittānupassanaṃ bhāvetvā  cittānupassanābhāvanānubhāvanibbattena ariyamaggena ekaṃ nibbānameva  osaranti. yathā uttarato āgacchantā uttaradisāya uṭṭhānakaṃ bhaṇḍaṃ  gahetvā uttaradvārena nagarameva pavisanti, evaṃ dhammānupassanāmukhena  āgacchantā pañcavidhena dhammānupassanaṃ bhāvetvā  dhammānupassanābhāvanānubhāvanibbattena ariyamaggena ekaṃ nibbānameva  osaranti. evaṃ saraṇavasena ceva ekattasamosaraṇavasena ca ekameva  satipaṭṭhānaṃ ārammaṇavasena cattārova vuttāti veditabbā.</p>
              <p>[03] ^b^katame^eb^ ^a^V2.0311^ea^ ^b^cattāro^eb^ti kathetukamyatā pucchā. ^b^idhā^eb^ti  imasmiṃ sāsane. ^b^bhikkhave^eb^ti dhammapaṭiggāhakapuggalālapanametaṃ.  ^b^bhikkhū^eb^ti paṭipattisampādakapuggalanidassanametaṃ. aññepi ca  devamanussā paṭipattiṃ sampādentiyeva, seṭṭhattā pana paṭipattiyā  bhikkhubhāvadassanato ca ``bhikkhū''ti āha. bhagavato hi  anusāsaniṃ sampaṭicchantesu bhikkhu seṭṭho, sabbappakārāya  anusāsaniyā bhājanabhāvato. tasmā seṭṭhattā ``bhikkhū''ti ^a^P3.0756^ea^ āha.  tasmiṃ gahite pana sesā gahitāva honti, rājagamanādīsu rājaggahaṇena  sesaparisā viya. yo ca imaṃ paṭipattiṃ paṭipajjati, so bhikkhu  nāma hotīti paṭipattiyā bhikkhubhāvadassanatopi ``bhikkhū''ti āha.  paṭipannako hi devo vā hotu manusso vā, bhikkhūti saṅkhyaṃ  gacchatiyeva yathāha -- </p>
              <p>[21] ``alaṅkato ^a^M2.0347^ea^ cepi samaṃ careyya, </p>
              <p>[27] santo danto niyato brahmacārī. </p>
              <p>[26] sabbesu bhūtesu nidhāya daṇḍaṃ, </p>
              <p>[22] so brāhmaṇo so samaṇo sa bhikkhū''ti.. (dha0 pa0  142).</p>
              <p>[03] ^b^kāye^eb^ti rūpakāye. rūpakāyo hi idha aṅgapaccaṅgānaṃ  kesādīnañca dhammānaṃ samūhaṭṭhena hatthikāyarathakāyādayo viya kāyoti  adhippeto. yathā ca samūhaṭṭhena, evaṃ kucchitānaṃ āyaṭṭhena.  kucchitānañhi paramajegucchānaṃ so āyotipi kāyo. āyoti  uppattideso. tatthāyaṃ vacanattho. āyanti tatoti āyo. ke  āyanti? kucchitā kesādayo. iti kucchitānaṃ āyoti kāyo.</p>
              <p>[03] ^b^kāyānupassī^eb^ti kāye anupassanasīlo kāyaṃ vā  anupassamāno. kāyeti ca vatvāpi puna kāyānupassīti  dutiyakāyaggahaṇaṃ asammissato vavatthānaghanavinibbhogādidassanatthaṃ  katanti veditabbaṃ. tena na kāye vedanānupassī vā,  cittadhammānupassī vā, atha kho kāyānupassīyevāti kāyasaṅkhāte  vatthusmiṃ kāyānupassanākārasseva dassanena asammissato vavatthānaṃ  dassitaṃ hoti. tathā na kāye aṅgapaccaṅgavinimuttaekadhammānupassī,  nāpi kesalomādivinimuttaitthipurisānupassī, yopi cettha  kesalomādiko bhūtupādāyasamūhasaṅkhāto kāyo, tatthapi na  bhūtupādāyavinimuttaekadhammānupassī, atha kho rathasambhārānupassako  viya aṅgapaccaṅgasamūhānupassī, nagarāvayavānupassako viya  kesalomādisamūhānupassī, kadalikkhandhapattavaṭṭivinibbhujako viya  rittamuṭṭhiviniveṭhako viya ca bhūtupādāyasamūhānupassīyevāti  nānappakārato samūhavaseneva kāyasaṅkhātassa vatthuno dassanena  ghanavinibbhogo ^a^V2.0312^ea^ dassito hoti. na hettha ^a^P3.0757^ea^ yathāvuttasamūhavinimutto  kāyo vā itthī vā puriso vā añño vā koci dhammo dissati,  yathāvuttadhammasamūhamatteyeva pana tathā tathā sattā micchābhinivesaṃ  karonti. tenāhu porāṇā -- </p>
              <p>[21] ``yaṃ passati na taṃ diṭṭhaṃ, yaṃ diṭṭhaṃ taṃ na passati. </p>
              <p>[22] apassaṃ bajjhate mūḷho, bajjhamāno na muccatī''ti..</p>
              <p>[03] ghanavinibbhogādidassanatthanti ^a^M2.0348^ea^ vuttaṃ, ādisaddena cettha ayampi  attho veditabbo. ayañhi etasmiṃ kāye kāyānupassīyeva, na añña  dhammānupassīti vuttaṃ hoti. yathā anudakabhūtāyapi marīciyā  udakānupassino honti, na evaṃ aniccadukkhānattāsubhabhūteyeva  imasmiṃ kāye niccasukhāttasubhabhāvānupassī, atha kho kāyānupassī  aniccadukkhānattāsubhākārasamūhānupassīyevāti vuttaṃ hoti. atha vā  yvāyaṃ parato ``idha, bhikkhave, bhikkhu araññagato vā...pe0... so  satova assasatī''tiādinā nayena  assāsapassāsādicuṇṇikajātāṭṭhikapariyosāno kāyo vutto, yo ca  ``idhekacco pathavīkāyaṃ aniccato anupassati, āpokāyaṃ tejokāyaṃ  vāyokāyaṃ kesakāyaṃ lomakāyaṃ chavikāyaṃ cammakāyaṃ maṃsakāyaṃ  rudhirakāyaṃ nhārukāyaṃ aṭṭhikāyaṃ aṭṭhimiñjakāya''nti (paṭi0 ma0  3.35) paṭisambhidāyaṃ kāyo vutto, tassa sabbassa imasmiññeva  kāye anupassanato kāye kāyānupassīti evampi attho veditabbo.</p>
              <p>[03] atha vā kāye ahanti vā mamanti vā evaṃ gahetabbassa yassa  kassaci ananupassanato, tassa tasseva pana kesalomādikassa  nānādhammasamūhassa anupassanato kāye  kesādidhammasamūhasaṅkhātakāyānupassīti evamattho daṭṭhabbo.</p>
              <p>[03] apica ``imasmiṃ kāye aniccato anupassati, no  niccato''tiādinā anukkamena paṭisambhidāyaṃ āgatanayassa sabbasseva  aniccalakkhaṇādino ākārasamūhasaṅkhātassa kāyassa anupassanatopi  kāye kāyānupassīti evampi attho daṭṭhabbo. tathā ^a^P3.0758^ea^ hi ayaṃ kāye  kāyānupassanāpaṭipadaṃ paṭipanno bhikkhu imaṃ kāyaṃ  aniccānupassanādīnaṃ sattannaṃ anupassanānaṃ vasena aniccato  anupassati, no niccato. dukkhato anupassati, no sukhato.  anattato anupassati, no attato. nibbindati, no nandati,  virajjati, no rajjati, nirodheti. no samudeti, paṭinissajjati,  no ādiyati. so taṃ aniccato anupassanto niccasaññaṃ pajahati  ^a^V2.0313^ea^, dukkhato anupassanto sukhasaññaṃ pajahati, anattato anupassanto  attasaññaṃ pajahati, nibbindanto nandiṃ pajahati ^a^M2.0349^ea^, virajjanto rāgaṃ  pajahati, nirodhento samudayaṃ pajahati, paṭinissajjanto ādānaṃ  pajahatīti veditabbo.</p>
              <p>[03] ^b^viharatī^eb^ti iriyati. ^b^ātāpī^eb^ti tīsu bhavesu  kilese ātāpetīti ātāpo, vīriyassetaṃ nāmaṃ. ātāpo assa  atthīti ātāpī. ^b^sampajāno^eb^ti sampajaññasaṅkhātena ñāṇena  samannāgato. ^b^satimā^eb^ti kāyapariggāhikāya satiyā samannāgato.  ayaṃ pana yasmā satiyā ārammaṇaṃ pariggahetvā paññāya  anupassati, na hi sativirahitassa anupassanā nāma atthi, tenevāha  -- ``satiñca khvāhaṃ, bhikkhave, sabbatthikaṃ vadāmī''ti (saṃ0 ni0   5.234). tasmā ettha ``kāye kāyānupassī viharatī''ti  ettāvatā kāyānupassanāsatipaṭṭhānaṃ vuttaṃ hoti. atha vā yasmā  anātāpino antosaṅkhepo antarāyakaro hoti, asampajāno  upāyapariggahe anupāyaparivajjane ca sammuyhati, muṭṭhassati  upāyāpariccāge anupāyāpariggahe ca asamattho hoti, tenassa taṃ  kammaṭṭhānaṃ na sampajjati. tasmā yesaṃ dhammānaṃ ānubhāvena taṃ  sampajjati, tesaṃ dassanatthaṃ ``ātāpī sampajāno satimā''ti idaṃ  vuttanti veditabbaṃ.</p>
              <p>[03] iti kāyānupassanāsatipaṭṭhānaṃ sampayogaṅgañcassa dassetvā  idāni pahānaṅgaṃ dassetuṃ ^b^vineyya loke abhijjhādomanassa^eb^nti  vuttaṃ. tattha ^b^vineyyā^eb^ti tadaṅgavinayena vā vikkhambhanavinayena  vā vinayitvā. ^b^loke^eb^ti tasmiññeva kāye. kāyo hi idha  lujjanapalujjanaṭṭhena lokoti adhippeto. yasmā panassa na  kāyamatteyeva abhijjhādomanassaṃ pahīyati, vedanādīsupi pahīyatiyeva.  tasmā pañcapi upādānakkhandhā lokoti vibhaṅge vuttaṃ.  lokasaṅkhātattā ^a^P3.0759^ea^ vā tesaṃ dhammānaṃ atthuddhāranayenetaṃ vuttaṃ. yaṃ panāha  -- ``tattha katamo loko? sveva kāyo loko''ti, ayamevettha  attho. tasmiṃ loke abhijjhādomanassaṃ vineyyāti evaṃ sambandho  daṭṭhabbo. yasmā panettha abhijjhāggahaṇena kāmacchando,  domanassaggahaṇena byāpādo saṅgahaṃ gacchati, tasmā  nīvaraṇapariyāpannabalavadhammadvayadassanena nīvaraṇappahānaṃ vuttaṃ hotīti  veditabbaṃ.</p>
              <p>[03] visesena ^a^M2.0350^ea^ cettha abhijjhāvinayena kāyasampattimūlakassa  anurodhassa, domanassavinayena kāyavipattimūlakassa virodhassa,  abhijjhāvinayena ca kāye abhiratiyā, domanassavinayena  kāyabhāvanāya anabhiratiyā, abhijjhāvinayena kāye abhūtānaṃ  subhasukhabhāvādīnaṃ pakkhepassa, domanassavinayena ^a^V2.0314^ea^ kāye bhūtānaṃ  asubhāsukhabhāvādīnaṃ apanayanassa ca pahānaṃ vuttaṃ. tena yogāvacarassa  yogānubhāvo yogasamatthatā ca dīpitā hoti. yogānubhāvo hi esa,  yadidaṃ anurodhavirodhavippamutto aratiratisaho  abhūtapakkhepabhūtāpanayanavirahito ca hoti. anurodhavirodhavippamutto  cesa aratiratisaho abhūtaṃ apakkhipanto bhūtañca anapanayanto  yogasamattho hotīti.</p>
              <p>[03] aparo nayo ``kāye kāyānupassī''ti ettha anupassanāya  kammaṭṭhānaṃ vuttaṃ. ``viharatī''ti ettha vuttavihārena kammaṭṭhānikassa  kāyapariharaṇaṃ, ``ātāpī''tiādīsu pana ātāpena sammappadhānaṃ,  satisampajaññena sabbatthakakammaṭṭhānaṃ, kammaṭṭhānapariharaṇūpāyo vā.  satiyā vā kāyānupassanāvasena paṭiladdhasamatho, sampajaññena  vipassanā abhijjhādomanassavinayena bhāvanābalaṃ vuttanti veditabbaṃ. </p>
              <p>[02] vibhaṅge pana ^b^anupassī^eb^ti tattha ``katamā  anupassanā? yā paññā pajānanā vicayo pavicayo dhammavicayo  sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ  vebhabyā cintā upaparikkhā bhūrīmedhā pariṇāyikā vipassanā  sampajaññaṃ patodo paññā paññindriyaṃ paññābalaṃ paññāsatthaṃ  paññāpāsādo paññāāloko paññāobhāso paññāpajjoto paññāratanaṃ  amoho dhammavicayo sammādiṭṭhi, ayaṃ vuccati anupassanā. imāya  anupassanāya upeto hoti samupeto upagato samupagato upapanno  samannāgato, tena vuccati anupassīti. ^b^viharatī^eb^ti iriyati  pavattati pāleti yapeti yāpeti carati viharati, tena vuccati  viharatīti. ^b^ātāpī^eb^ti tattha katamaṃ ātāpaṃ? yo cetasiko  vīriyārambho nikammo parakkamo uyyāmo vāyāmo ussāho ussoḷhī  thāmo dhiti asithilaparakkamatā anikkhittaddandatā anikkhittadhuratā  dhurasampaggāhī vīriyaṃ vīriyindriyaṃ vīriyabalaṃ sammāvāyāmo, idaṃ  vuccati ātāpaṃ. iminā ātāpena upeto hoti...pe0... samannāgato   ^a^P3.0760^ea^, tena vuccati ātāpīti. ^b^sampajāno^eb^ti tattha katamaṃ sampajaññaṃ?  yā paññā pajānanā vicayo pavicayo dhammavicayo sallakkhaṇā  upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā  upaparikkhā bhūrīmedhā pariṇāyikā vipassanā sampajaññaṃ patodo  paññā paññindriyaṃ paññābalaṃ paññāsatthaṃ paññāpāsādo paññāāloko  paññāobhāso paññāpajjoto paññāratanaṃ amoho dhammavicayo  sammādiṭṭhi, idaṃ vuccati sampajaññaṃ. iminā sampajaññena upeto  hoti ^a^V2.0315^ea^ ...pe0... samannāgato, tena vuccati sampajānoti.  ^b^satimā^eb^ti tattha katamā sati? yā sati anussati paṭissati  sati saraṇatā dhāraṇatā apilāpanatā asammusanatā sati satindriyaṃ  satibalaṃ sammāsati ^a^M2.0351^ea^, ayaṃ vuccati sati. imāya satiyā upeto  hoti...pe0... samannāgato, tena vuccati satimāti. </p>
              <p>[02] ^b^vineyya loke abhijjhādomanassa^eb^nti tattha katamo  loko? sveva kāyo loko. pañcapi upādānakkhandhā loko, ayaṃ  vuccati loko. tattha katamā abhijjhā? yo rāgo sārāgo  anunayo anurodho nandī nandirāgo cittassa sārāgo, ayaṃ vuccati  abhijjhā. tattha katamaṃ domanassaṃ? yaṃ cetasikaṃ asātaṃ cetasikaṃ  dukkhaṃ cetosamphassajā asātā dukkhā vedanā, idaṃ vuccati domanassaṃ.  iti ayañca abhijjhā, idañca domanassaṃ imamhi loke vinītā  honti paṭivinītā santā samitā vūpasamitā atthaṅgatā abbhatthaṅgatā  appitā byappitā sositā visositā byantīkatā, tena vuccati  vineyya loke abhijjhādomanassa''nti (vibha0 357-362).</p>
              <p>[03] evametesaṃ padānaṃ attho vutto. tena saha ayaṃ aṭṭhakathānayo  yathā saṃsandati, evaṃ veditabbo. ayaṃ tāva  kāyānupassanāsatipaṭṭhānuddesassa atthavaṇṇanā.</p>
              <p>[03] idāni vedanāsu. citte. dhammesu dhammānupassī  viharati...pe0... vineyya loke abhijjhādomanassanti ettha  ^b^vedanāsu vedanānupassī^eb^ti evamādīsu vedanādīnaṃ puna vacane  payojanaṃ kāyānupassanāyaṃ vuttanayeneva veditabbaṃ. vedanāsu  vedanānupassī. citte cittānupassī. dhammesu dhammānupassīti ettha  pana ^b^vedanā^eb^ti tisso vedanā, tā ca lokiyā eva. cittampi  lokiyaṃ, tathā dhammā. tesaṃ vibhāgo niddesavāre pākaṭo bhavissati.  kevalaṃ panidha yathā vedanā anupassitabbā, tathā tā anupassanto  ``vedanāsu vedanānupassī''ti veditabbo. esa nayo cittadhammesupi.  kathañca vedanā anupassitabbāti? sukhā tāva vedanā dukkhato,  dukkhā sallato, adukkhamasukhā aniccato. yathāha -- </p>
              <p>[21] ``yo ^a^M2.0352^ea^ ^a^P3.0761^ea^ sukhaṃ dukkhato adda, dukkhamaddakkhi sallato. </p>
              <p>[27] adukkhamasukhaṃ santaṃ, addakkhi naṃ aniccato. </p>
              <p>[22] sa ve sammaddaso bhikkhu, upasanto carissatī''ti..  (saṃ0 ni0  4.253).</p>
              <p>[03] sabbā ^a^V2.0316^ea^ eva cetā ``dukkhā''tipi anupassitabbā. vuttañhetaṃ  -- ``yaṃ kiñci vedayitaṃ, taṃ dukkhasminti vadāmī''ti (saṃ0 ni0   4.259). sukhadukkhatopi ca anupassitabbā. yathāha ``sukhā  vedanā ṭhitisukhā vipariṇāmadukkhā''ti (ma0 ni0 1.465) sabbaṃ  vitthāretabbaṃ. apica aniccādisattānupassanāvasenapi  anupassitabbā. sesaṃ niddesavāreyeva pākaṭaṃ bhavissati.</p>
              <p>[03] cittadhammesupi cittaṃ tāva  ārammaṇādhipatisahajātabhūmikammavipākakiriyādinānattabhedānaṃ  aniccādianupassanānaṃ niddesavāre āgatasarāgādibhedānañca vasena  anupassitabbaṃ. dhammā salakkhaṇasāmaññalakkhaṇānaṃ suññatadhammassa  aniccādisattānupassanānaṃ niddesavāre āgatasantādibhedānañca vasena  anupassitabbā. sesaṃ vuttanayameva. kāmañcettha yassa kāyasaṅkhāte  loke abhijjhādomanassaṃ pahīnaṃ, tassa vedanādīsupi taṃ pahīnameva.  nānāpuggalavasena pana nānācittakkhaṇikasatipaṭṭhānabhāvanāvasena ca  sabbattha vuttaṃ. yato vā ekattha pahīnaṃ sesesupi pahīnaṃ hoti,  tenevassa tattha pahānadassanatthampi etaṃ vuttanti veditabbanti. </p>
              <p>[06] uddesavārakathā niṭṭhitā. </p>
            </h4>
          </h3>
          <h3>
            <h3n> kāyānupassanā ānāpānapabbavaṇṇanā </h3n>
            <h4>
              <h4n> </h4n>
              <p>[03] 374^b^.^eb^ idāni seyyathāpi nāma cheko vilīvakārako  thūlakilañjasaṇhakilañjacaṅkoṭakapeḷāpuṭādīni upakaraṇāni kattukāmo  ekaṃ mahāveṇuṃ labhitvā catudhā bhinditvā tato ekekaṃ veṇukhaṇḍaṃ  gahetvā phāletvā taṃ taṃ upakaraṇaṃ kareyya, evameva bhagavā  satipaṭṭhānadesanāya sattānaṃ anekappakāraṃ ^a^P3.0762^ea^ visesādhigamaṃ kattukāmo  ekameva sammāsatiṃ ``cattāro satipaṭṭhānā. katame ^a^M2.0353^ea^ cattāro? idha,  bhikkhave, bhikkhu kāye kāyānupassī viharatī''tiādinā nayena  ārammaṇavasena catudhā bhinditvā tato ekekaṃ satipaṭṭhānaṃ gahetvā kāyaṃ  vibhajanto ``kathañca bhikkhave''tiādinā nayena niddesavāraṃ  vattumāraddho.</p>
              <p>[03] tattha ^b^kathañcā^eb^tiādi vitthāretukamyatāpucchā. ayaṃ  panettha saṅkhepattho -- bhikkhave, kena ca ^a^V2.0317^ea^ pakārena bhikkhu kāye  kāyānupassī viharatīti? esa nayo sabbapucchāvāresu. ^b^idha  bhikkhave bhikkhū^eb^ti bhikkhave imasmiṃ sāsane bhikkhu. ayañhettha  idhasaddo sabbappakārakāyānupassanānibbattakassa puggalassa  sannissayabhūtasāsanaparidīpano aññasāsanassa tathābhāvapaṭisedhano ca.  vuttañhetaṃ ``idheva bhikkhave, samaṇo...pe0... suññā parappavādā  samaṇebhi aññehī''ti (ma0 ni0 1.139). tena vuttaṃ ``imasmiṃ  sāsane bhikkhū''ti.</p>
              <p>[03] ^b^araññagato vā rukkhamūlagato vā suññāgāragato vā^eb^ti  idamassa satipaṭṭhānabhāvanānurūpasenāsanapariggahaparidīpanaṃ. imassa  hi bhikkhuno dīgharattaṃ rūpādīsu ārammaṇesu anuvisaṭaṃ cittaṃ  kammaṭṭhānavīthiṃ otarituṃ na icchati, kūṭagoṇayuttaratho viya uppathameva  dhāvati. tasmā seyyathāpi nāma gopo kūṭadhenuyā sabbaṃ khīraṃ  pivitvā vaḍḍhitaṃ kūṭavacchaṃ dametukāmo dhenuto apanetvā ekamante  mahantaṃ thambhaṃ nikhaṇitvā tattha yottena bandheyya. athassa so vaccho  ito cito ca vipphanditvā palāyituṃ asakkonto tameva thambhaṃ  upanisīdeyya vā upanipajjeyya vā, evameva imināpi bhikkhunā  dīgharattaṃ rūpārammaṇādirasapānavaḍḍhitaṃ duṭṭhacittaṃ dametukāmena  rūpādiārammaṇato apanetvā araññaṃ vā rukkhamūlaṃ vā suññāgāraṃ vā  pavisitvā tattha satipaṭṭhānārammaṇatthambhe satiyottena ^a^P3.0763^ea^ bandhitabbaṃ.  evamassa taṃ cittaṃ ito cito ca vipphanditvāpi pubbe  āciṇṇārammaṇaṃ alabhamānaṃ satiyottaṃ chinditvā palāyituṃ asakkontaṃ  tamevārammaṇaṃ upacārappanāvasena upanisīdati ceva upanipajjati ca.  tenāhu porāṇā -- </p>
              <p>[21] ``yathā thambhe nibandheyya, vacchaṃ damaṃ naro idha. </p>
              <p>[22] bandheyyevaṃ sakaṃ cittaṃ, satiyārammaṇe daḷha''nti..</p>
              <p>[03] evamassetaṃ ^a^M2.0354^ea^ senāsanaṃ bhāvanānurūpaṃ hoti. tena vuttaṃ  ``idamassa satipaṭṭhānabhāvanānurūpasenāsanapariggahaparidīpana''nti. </p>
              <p>[01] apica yasmā idaṃ kāyānupassanāya muddhabhūtaṃ  sabbabuddhapaccekabuddhasāvakānaṃ visesādhigamadiṭṭhadhammasukhavihārapadaṭṭhānaṃ  ānāpānassatikammaṭṭhānaṃ itthipurisahatthiassādisaddasamākulaṃ gāmantaṃ  apariccajitvā na sukaraṃ sampādetuṃ, saddakaṇḍakattā jhānassa.  agāmake pana araññe sukaraṃ yogāvacarena idaṃ kammaṭṭhānaṃ pariggahetvā  ānāpānacatutthajjhānaṃ nibbattetvā tadeva ^a^V2.0318^ea^ jhānaṃ pādakaṃ katvā saṅkhāre  sammasitvā aggaphalaṃ arahattaṃ pāpuṇituṃ, tasmāssa anurūpasenāsanaṃ  dassento bhagavā, ``araññagato vā''tiādimāha.</p>
              <p>[03] vatthuvijjācariyo viya hi bhagavā. so yathā  vatthuvijjācariyo nagarabhūmiṃ passitvā suṭṭhu upaparikkhitvā ``ettha  nagaraṃ māpethā''ti upadisati, sotthinā ca nagare niṭṭhite rājakulato  mahāsakkāraṃ labhati, evameva yogāvacarassa anurūpasenāsanaṃ  upaparikkhitvā ``ettha kammaṭṭhānamanuyuñjitabba''nti upadisati, tato  tattha kammaṭṭhānamanuyuñjantena yoginā anukkamena arahatte patte  ``sammāsambuddho vata so bhagavā''ti mahantaṃ sakkāraṃ labhati.</p>
              <p>[03] ayaṃ pana bhikkhu dīpisadisoti vuccati. yathā hi  mahādīpirājā araññe tiṇagahanaṃ vā vanagahanaṃ vā pabbatagahanaṃ vā  nissāya nilīyitvā vanamahiṃsagokaṇṇasūkarādayo mige gaṇhāti,  evameva ayaṃ araññādīsu kammaṭṭhānaṃ anuyuñjanto ^a^P3.0764^ea^ bhikkhu yathākkamena  cattāro magge ceva cattāri ariyaphalāni ca gaṇhāti. tenāhu  porāṇā -- </p>
              <p>[21] ``yathāpi dīpiko nāma, nilīyitvā gaṇhatī mige. </p>
              <p>[27] tathevāyaṃ buddhaputto, yuttayogo vipassako. </p>
              <p>[22] araññaṃ pavisitvāna, gaṇhāti phalamuttama''nti..</p>
              <p>[03] tenassa parakkamajavayoggabhūmiṃ araññasenāsanaṃ dassento bhagavā  ``araññagato vā''tiādimāha. ito paraṃ imasmiṃ ānāpānapabbe yaṃ  vattavbaṃ siyā, taṃ visuddhimagge vuttameva. ^b^seyyathāpi, bhikkhave,  dakkho bhamakāro vā^eb^ti idañhi upamāmattameva ^b^iti ajjhattaṃ vā  kāye^eb^ti idaṃ appanāmattameva ca tattha anāgataṃ, sesaṃ āgatameva.</p>
              <p>[03] yaṃ ^a^M2.0355^ea^ pana anāgataṃ, tattha ^b^dakkho^eb^ti cheko. ^b^dīghaṃ vā  añchanto^eb^ti mahantānaṃ bherīpokkharādīnaṃ likhanakāle hatthe ca pāde  ca pasāretvā dīghaṃ kaḍḍhanto. ^b^rassaṃ vā añchanto^eb^ti khuddakānaṃ  dantasūcivedhakādīnaṃ likhanakāle mandamandaṃ rassaṃ kaḍḍhanto.  ^b^evameva kho^eb^ti evaṃ ayampi bhikkhu addhānavasena ittaravasena ca  pavattānaṃ assāsapassāsānaṃ vasena dīghaṃ vā assasanto dīghaṃ  assasāmīti pajānāti...pe0... passasissāmīti sikkhatīti.  tassevaṃ sikkhato assāsapassāsanimitte cattāri jhānāni  uppajjanti, so jhānā vuṭṭhahitvā assāsapassāse vā pariggaṇhāti  jhānaṅgāni vā.</p>
              <p>[03] tattha ^a^V2.0319^ea^ assāsapassāsakammiko ``ime assāsapassāsā kiṃ  nissitā? vatthunissitā. vatthu nāma karajakāyo, karajakāyo  nāma cattāri mahābhūtāni upādārūpañce''ti evaṃ rūpaṃ pariggaṇhāti.  tato tadārammaṇe phassapañcamake nāmanti. evaṃ nāmarūpaṃ pariggahetvā  tassa paccayaṃ pariyesanto avijjādipaṭiccasamuppādaṃ disvā  ``paccayapaccayuppannadhammamattamevetaṃ, añño satto vā puggalo vā  natthī''ti ^a^P3.0765^ea^ vitiṇṇakaṅkho sappaccayanāmarūpe tilakkhaṇaṃ āropetvā  vipassanaṃ vaḍḍhento anukkamena arahattaṃ pāpuṇāti. idaṃ ekassa  bhikkhuno yāva arahattā niyyānamukhaṃ.</p>
              <p>[03] jhānakammikopi ``imāni jhānaṅgāni kiṃ nissitāni,  vatthunissitāni, vatthu nāma karajakāyo jhānaṅgāni nāmaṃ,  karajakāyo rūpa''nti nāmarūpaṃ vavatthapetvā tassa paccayaṃ pariyesanto  avijjādipaccayākāraṃ disvā ``paccayapaccayuppannadhammamattamevetaṃ, añño  satto vā puggalo vā natthī''ti vitiṇṇakaṅkho sappaccayanāmarūpe  tilakkhaṇaṃ āropetvā vipassanaṃ vaḍḍhento anukkamena arahattaṃ pāpuṇāti.  idamekassa bhikkhuno yāva arahattā niyyānamukhaṃ.</p>
              <p>[03] ^b^iti ajjhattaṃ vā^eb^ti evaṃ attano vā assāsapassāsakāye  kāyānupassī viharati. ^b^bahiddhā vā^eb^ti parassa vā  assāsapassāsakāye. ^b^ajjhattabahiddhā vā^eb^ti kālena attano,  kālena parassa assāsapassāsakāye. etenassa paguṇakammaṭṭhānaṃ  aṭṭhapetvā aparāparaṃ sañcaraṇakālo kathito. ekasmiṃ kāle panidaṃ  ubhayaṃ na labbhati.</p>
              <p>[03] ^b^samudayadhammānupassī^eb^ ^a^M2.0356^ea^ ^b^vā^eb^ti yathā nāma kammārassa  bhastañca gaggaranāḷiñca tajjañca vāyāmaṃ paṭicca vāto aparāparaṃ  sañcarati, evaṃ bhikkhuno karajakāyañca nāsapuṭañca cittañca paṭicca  assāsapassāsakāyo aparāparaṃ sañcarati. kāyādayo dhammā  samudayadhammā, te passanto ``samudayadhammānupassī vā kāyasmiṃ  viharatī''ti vuccati. ^b^vayadhammānupassī vā^eb^ti yathā bhastāya  apanītāya gaggaranāḷiyā bhinnāya tajje ca vāyāme asati so vāto  nappavattati, evameva kāye bhinne nāsapuṭe viddhaste citte ca niruddhe  assāsapassāsakāyo nāma nappavattatīti kāyādinirodhā  assāsapassāsanirodhoti evaṃ passanto ``vayadhammānupassī vā  kāyasmiṃ viharatī''ti vuccati. ^b^samudayavayadhammānupassī vā^eb^ti  kālena samudayaṃ kālena vayaṃ anupassanto. ^b^atthi kāyoti vā  panassā^eb^ti kāyova atthi, na satto, na puggalo, na itthī, na  puriso, na attā, na attaniyaṃ, nāhaṃ, na mama, na koci, na  kassacīti evamassa sati paccupaṭṭhitā hoti.</p>
              <p>[03] ^b^yāvadevā^eb^ti ^a^V2.0320^ea^ ^a^P3.0766^ea^ payojanaparicchedavavatthāpanametaṃ. idaṃ   vuttaṃ hoti -- yā sā sati paccupaṭṭhitā hoti, sā na aññadatthāya. atha  kho yāvadeva ñāṇamattāya aparāparaṃ uttaruttari ñāṇapamāṇatthāya ceva  satipamāṇatthāya ca, satisampajaññānaṃ vuḍḍhatthāyāti attho.  ^b^anissito ca viharatī^eb^ti taṇhānissayadiṭṭhinissayānaṃ vasena  anissitova viharati. ^b^na ca kiñci loke upādiyatī^eb^ti  lokasmiṃ kiñci rūpaṃ vā...pe0... viññāṇaṃ vā ``ayaṃ me attā vā  attaniyaṃ vā''ti na gaṇhāti. ^b^evampī^eb^ti upari atthaṃ upādāya  sampiṇḍanattho pi-kāro. iminā pana padena bhagavā  ānāpānapabbadesanaṃ niyyātetvā dasseti.</p>
              <p>[03] tattha assāsapassāsapariggāhikā sati dukkhasaccaṃ, tassā  samuṭṭhāpikā purimataṇhā samudayasaccaṃ ubhinnaṃ appavatti nirodhasaccaṃ,  dukkhaparijānano samudayapajahano nirodhārammaṇo ariyamaggo  maggasaccaṃ. evaṃ catusaccavasena ussakkitvā nibbutiṃ pāpuṇātīti  idamekassa assāsapassāsavasena abhiniviṭṭhassa bhikkhuno yāva  arahattā niyyānamukhanti. </p>
              <p>[06] ānāpānapabbaṃ niṭṭhitaṃ. </p>
            </h4>
          </h3>
          <h3>
            <h3n> iriyāpathapabbavaṇṇanā </h3n>
            <h4>
              <h4n> </h4n>
              <p>[03] 375^b^.^eb^ evaṃ ^a^M2.0357^ea^ assāsapassāsavasena kāyānupassanaṃ  vibhajitvā idāni iriyāpathavasena vibhajituṃ ^b^puna  capara^eb^ntiādimāha. tattha kāmaṃ soṇasiṅgālādayopi gacchantā  ``gacchāmā''ti jānanti, na panetaṃ evarūpaṃ jānanaṃ sandhāya vuttaṃ.  evarūpañhi jānanaṃ sattūpaladdhiṃ na pajahati, attasaññaṃ na ugghāṭeti,  kammaṭṭhānaṃ vā satipaṭṭhānabhāvanā vā na hoti. imassa pana bhikkhuno  jānanaṃ sattūpaladdhiṃ pajahati, attasaññaṃ ugghāṭeti kammaṭṭhānañceva  satipaṭṭhānabhāvanā ca hoti. idañhi ``ko gacchati, kassa gamanaṃ,  kiṃ kāraṇā gacchatī''ti evaṃ sampajānanaṃ sandhāya vuttaṃ.  ṭhānādīsupi eseva nayo.</p>
              <p>[03] tattha ko gacchatīti? na koci satto vā puggalo vā  gacchati. kassa gamananti? na kassaci sattassa vā puggalassa vā  gamanaṃ. kiṃ kāraṇā gacchatīti ^a^P3.0767^ea^? cittakiriyavāyodhātuvipphārena  gacchati. tasmā esa evaṃ pajānāti -- ``gacchāmī''ti cittaṃ  uppajjati ^a^V2.0321^ea^, taṃ vāyaṃ janeti, vāyo viññattiṃ janeti,  cittakiriyavāyodhātuvipphārena sakalakāyassa purato abhinīhāro  gamananti vuccati. ṭhānādīsupi eseva nayo.</p>
              <p>[03] tatrāpi hi ``tiṭṭhāmī''ti cittaṃ uppajjati, taṃ vāyaṃ janeti,  vāyo viññattiṃ janeti, cittakiriyavāyodhātuvipphārena sakalakāyassa  koṭito paṭṭhāya ussitabhāvo ṭhānanti vuccati. ``nisīdāmī''ti  cittaṃ uppajjati, taṃ vāyaṃ janeti, vāyo viññattiṃ janeti,  cittakiriyavāyodhātuvipphārena heṭṭhimakāyassa samiñjanaṃ uparimakāyassa  ussitabhāvo nisajjāti vuccati. ``sayāmī''ti cittaṃ uppajjati,  taṃ vāyaṃ janeti, vāyo viññattiṃ janeti,  cittakiriyavāyodhātuvipphārena sakalasarīrassa tiriyato pasāraṇaṃ  sayananti vuccatīti.</p>
              <p>[03] tassa evaṃ pajānato evaṃ hoti ``satto gacchati, satto  tiṭṭhatī''ti vuccati, atthato pana koci satto gacchanto vā ṭhito vā  natthi. yathā pana ``sakaṭaṃ gacchati, sakaṭaṃ tiṭṭhatī''ti vuccati, na  ca kiñci sakaṭaṃ nāma gacchantaṃ vā ṭhitaṃ vā atthi, cattāro pana  goṇe yojetvā chekamhi sārathimhi pājente ``sakaṭaṃ gacchati, sakaṭaṃ  tiṭṭhatī''ti vohāramattameva ^a^M2.0358^ea^ hoti, evameva ajānanaṭṭhena sakaṭaṃ viya  kāyo, goṇā viya cittajavātā, sārathi viya cittaṃ. ``gacchāmi  tiṭṭhāmī''ti citte uppanne vāyodhātu viññattiṃ janayamānā uppajjati,  cittakiriyavāyodhātuvipphārena gamanādīni pavattanti, tato ``satto  gacchati, satto tiṭṭhati, ahaṃ gacchāmi, ahaṃ tiṭṭhāmī''ti vohāramattaṃ  hoti. tenāha -- </p>
              <p>[21] ``nāvā mālutavegena, jiyāvegena tejanaṃ. </p>
              <p>[22] yathā yāti tathā kāyo, yāti vātāhato ayaṃ.. </p>
              <p>[21] yantaṃ ^a^P3.0768^ea^ suttavaseneva, cittasuttavasenidaṃ. </p>
              <p>[22] payuttaṃ kāyayantampi, yāti ṭhāti nisīdati.. </p>
              <p>[21] ko nāma ettha so satto, yo vinā hetupaccaye. </p>
              <p>[22] attano ānubhāvena, tiṭṭhe vā yadi vā vaje''ti..</p>
              <p>[03] tasmā evaṃ hetupaccayavaseneva pavattāni gamanādīni sallakkhento  esa ``gacchanto vā gacchāmīti ^a^V2.0322^ea^ pajānāti, ṭhito vā, nisinno vā,  sayāno vā sayānomhīti pajānātī''ti veditabbo.</p>
              <p>[03] ^b^yathā yathā vā panassa kāyo paṇihito hoti, tathā tathā  naṃ pajānātī^eb^ti sabbasaṅgāhikavacanametaṃ. idaṃ vuttaṃ hoti -- yena  yena vā ākārenassa kāyo ṭhito hoti, tena tena naṃ pajānāti.  gamanākārena ṭhitaṃ gacchatīti pajānāti. ṭhānanisajjasayanākārena  ṭhitaṃ sayānoti pajānātīti.</p>
              <p>[03] ^b^iti ajjhattaṃ vā^eb^ti evaṃ attano vā  catuiriyāpathapariggaṇhanena kāye kāyānupassī viharati. ^b^bahiddhā  vā^eb^ti parassa vā catuiriyāpathapariggaṇhanena. ^b^ajjhattabahiddhā  vā^eb^ti kālena attano, kālena parassa catuiriyāpathapariggaṇhanena  kāye kāyānupassī viharati. ^b^samudayadhammānupassī  vā^eb^tiādīsu pana avijjāsamudayā rūpasamudayotiādinā nayena  pañcahākārehi rūpakkhandhassa samudayo ca vayo ca nīharitabbo.  tañhi sandhāya idha ``samudayadhammānupassī vā''tiādi vuttaṃ.  ^b^atthi kāyoti vā panassā^eb^tiādi vuttasadisameva.</p>
              <p>[03] idhāpi ^a^M2.0359^ea^ catuiriyāpathapariggāhikā sati dukkhasaccaṃ, tassā  samuṭṭhāpikā purimataṇhā samudayasaccaṃ, ubhinnaṃ appavatti nirodhasaccaṃ,  dukkhaparijānano samudayapajahano nirodhārammaṇo ariyamaggo  maggasaccaṃ. evaṃ catusaccavasena ussakkitvā nibbutiṃ pāpuṇātīti  idamekassa catuiriyāpathapariggāhakassa bhikkhuno yāva arahattā  niyyānamukhanti. </p>
              <p>[06] iriyāpathapabbaṃ niṭṭhitaṃ. </p>
            </h4>
          </h3>
          <h3>
            <h3n> catusampajaññapabbavaṇṇanā </h3n>
            <h4>
              <h4n> </h4n>
              <p>[03] 376^b^.^eb^ evaṃ iriyāpathavasena kāyānupassanaṃ vibhajitvā  idāni catusampajaññavasena vibhajituṃ ^b^puna capara^eb^ntiādimāha   ^a^P3.0769^ea^. tattha ^b^abhikkante^eb^tiādīni ^b^sāmaññaphale^eb^ vaṇṇitāni.  ^b^iti ajjhattaṃ vā^eb^ti evaṃ catusampajaññapariggaṇhanena attano vā  kāye, parassa vā kāye, kālena vā attano, kālena vā parassa kāye  kāyānupassī viharati. idhāpi  ^b^samudayavayadhammānupassī^eb^tiādīsu ^a^V2.0323^ea^ rūpakkhandhasseva samudayo ca  vayo ca nīharitabbo. sesaṃ vuttasadisameva.</p>
              <p>[03] idha catusampajaññapariggāhikā sati dukkhasaccaṃ, tassā  samuṭṭhāpikā purimataṇhā samudayasaccaṃ, ubhinnaṃ appavatti nirodhasaccaṃ,  vuttappakāro ariyamaggo maggasaccaṃ. evaṃ catusaccavasena ussakkitvā  nibbutiṃ pāpuṇātīti idamekassa catusampajaññapariggāhakassa bhikkhuno  vasena yāva arahattā niyyānamukhanti. </p>
              <p>[06] catusampajaññapabbaṃ niṭṭhitaṃ. </p>
            </h4>
          </h3>
          <h3>
            <h3n> paṭikūlamanasikārapabbavaṇṇanā </h3n>
            <h4>
              <h4n> </h4n>
              <p>[03] 377^b^.^eb^ evaṃ catusampajaññavasena kāyānupassanaṃ  vibhajitvā idāni paṭikūlamanasikāravasena vibhajituṃ ^b^puna  capara^eb^ntiādimāha. tattha ^b^imameva kāya^eb^ntiādīsu yaṃ vattabbaṃ  siyā, taṃ sabbaṃ sabbākārena vitthārato visuddhimagge  kāyagatāsatikammaṭṭhāne vuttaṃ. ^b^ubhatomukhā^eb^ti heṭṭhā ca upari  cāti dvīhi mukhehi yuttā. ^b^nānāvihitassā^eb^ti nānāvidhassa.</p>
              <p>[03] idaṃ ^a^M2.0360^ea^ panettha opammasaṃsandanaṃ -- ubhatomukhā putoḷi viya hi  cātumahābhūtiko kāyo, tattha missetvā pakkhittanānāvidhadhaññaṃ viya  kesādayo dvattiṃsākārā, cakkhumā puriso viya yogāvacaro, tassa taṃ  putoḷiṃ muñcitvā paccavekkhato nānāvidhadhaññassa pākaṭakālo viya  yogino dvattiṃsākārassa vibhūtakālo veditabbo. ^b^iti ajjhattaṃ  vā^eb^ti evaṃ kesādipariggaṇhanena attano vā kāye, parassa vā kāye,  kālena vā attano, kālena vā parassa kāye kāyānupassī viharati.  ito paraṃ vuttanayameva. kevalañhi idha dvattiṃsākārapariggāhikā  sati dukkhasaccanti ^a^P3.0770^ea^ evaṃ yojanaṃ katvā niyyānamukhaṃ veditabbaṃ.  sesaṃ purimasadisamevāti. </p>
              <p>[06] paṭikūlamanasikārapabbaṃ niṭṭhitaṃ. </p>
            </h4>
          </h3>
          <h3>
            <h3n> dhātumanasikārapabbavaṇṇanā </h3n>
            <h4>
              <h4n> </h4n>
              <p>[03] 378^b^.^eb^ evaṃ ^a^V2.0324^ea^ paṭikūlamanasikāravasena kāyānupassanaṃ  vibhajitvā idāni dhātumanasikāravasena vibhajituṃ ^b^puna  capara^eb^ntiādimāha. tatthāyaṃ opammasaṃsandanena saddhiṃ atthavaṇṇanā  -- yathā koci goghātako vā tasseva vā bhattavetanabhato antevāsiko  gāviṃ vadhitvā vinivijjhitvā catasso disā gatānaṃ mahāpathānaṃ  vemajjhaṭṭhānasaṅkhāte catumahāpathe koṭṭhāsaṃ koṭṭhāsaṃ katvā nisinno  assa, evameva bhikkhu catunnaṃ iriyāpathānaṃ yena kenaci ākārena  ṭhitattā yathāṭhitaṃ, yathāṭhitattā ca yathāpaṇihitaṃ kāyaṃ ``atthi  imasmiṃ kāye pathavīdhātu...pe0... vāyodhātū''ti evaṃ paccavekkhati.</p>
              <p>[03] kiṃ vuttaṃ hoti -- yathā goghātakassa gāviṃ posentassāpi  āghātanaṃ āharantassāpi āharitvā tattha bandhitvā ṭhapentassapi  vadhentassāpi vadhitaṃ mataṃ passantassāpi tāvadeva gāvīti saññā na  antaradhāyati, yāva naṃ padāletvā bilaso na vibhajati. vibhajitvā  nisinnassa panassa gāvīti saññā antaradhāyati, maṃsasaññā pavattati.  nāssa evaṃ ^a^M2.0361^ea^ hoti -- ``ahaṃ gāviṃ vikkiṇāmi, ime gāviṃ  harantī''ti. atha khvassa ``ahaṃ maṃsaṃ vikkiṇāmi, ime maṃsaṃ  haranti'' cceva hoti; evameva imassāpi bhikkhuno pubbe  bālaputhujjanakāle gihibhūtassāpi pabbajitassāpi tāvadeva sattoti vā  puggaloti vā saññā na antaradhāyati, yāva imameva kāyaṃ yathāṭhitaṃ  yathāpaṇihitaṃ ghanavinibbhogaṃ katvā dhātuso na paccavekkhati.  dhātuso paccavekkhato panassa sattasaññā antaradhāyati, dhātuvaseneva  cittaṃ santiṭṭhati. tenāha bhagavā -- ```imameva kāyaṃ yathāṭhitaṃ  yathāpaṇihitaṃ dhātuso paccavekkhati `atthi imasmiṃ kāye pathavīdhātu  āpodhātu tejodhātu vāyodhātū'ti. seyyathāpi, bhikkhave, dakkho  goghātako vā...pe0... vāyodhātū''ti. goghātako viya hi yogī,  gāvīti saññā viya sattasaññā, catumahāpatho viya catuiriyāpatho,  bilaso vibhajitvā ^a^P3.0771^ea^ nisinnabhāvo viya dhātuso paccavekkhaṇanti  ayamettha pāḷivaṇṇanā. kammaṭṭhānakathā pana visuddhimagge vitthāritā.</p>
              <p>[03] ^b^iti ajjhattaṃ vā^eb^ti evaṃ catudhātupariggaṇhanena attano vā  kāye, parassa vā kāye, kālena vā attano, kālena vā parassa kāye  kāyānupassī viharati. ito paraṃ vuttanayameva. kevalañhi idha  catudhātupariggāhikā sati dukkhasaccanti evaṃ yojanaṃ katvā  niyyānamukhaṃ veditabbaṃ, sesaṃ purimasadisamevāti. </p>
              <p>[06] dhātumanasikārapabbaṃ niṭṭhitaṃ. </p>
            </h4>
          </h3>
          <h3>
            <h3n> navasivathikapabbavaṇṇanā </h3n>
            <h4>
              <h4n> </h4n>
              <p>[03] 379^b^.^eb^ evaṃ ^a^V2.0325^ea^ dhātumanasikāravasena kāyānupassanaṃ  vibhajitvā idāni navahi sivathikapabbehi vibhajituṃ ^b^puna  capara^eb^ntiādimāha. tattha ^b^seyyathāpi passeyyā^eb^ti yathā  passeyya. ^b^sarīra^eb^nti matasarīraṃ. ^b^sivathikāya  chaḍḍita^eb^nti susāne apaviddhaṃ. ekāhaṃ matassa assāti  ^b^ekāhamataṃ.^eb^ dvīhaṃ matassa assāti ^b^dvīhamataṃ.^eb^ tīhaṃ  matassa assāti ^b^tīhamataṃ.^eb^ kammārabhastā viya vāyunā uddhaṃ  jīvitapariyādānā yathānukkamaṃ samuggatena sūnabhāvena uddhumātattā  uddhumātaṃ, uddhumātameva ^b^uddhumātakaṃ.^eb^ paṭikūlattā vā kucchitaṃ  uddhumātanti uddhumātakaṃ. vinīlaṃ vuccati ^a^M2.0362^ea^ viparibhinnavaṇṇaṃ,  vinīlameva ^b^vinīlakaṃ.^eb^ paṭikūlattā vā kucchitaṃ vinīlanti  vinīlakaṃ. maṃsussadaṭṭhānesu rattavaṇṇassa pubbasannicayaṭṭhānesu  setavaṇṇassa yebhuyyena ca nīlavaṇṇassa nīlaṭṭhānesu  nīlasāṭakapārutasseva chavasarīrassetaṃ adhivacanaṃ. paribhinnaṭṭhānehi  navahi vā vaṇamukhehi vissandamānapubbaṃ vipubbaṃ, vipubbameva vipubbakaṃ.  paṭikūlattā vā kucchitaṃ vipubbanti vipubbakaṃ. vipubbakaṃ jātaṃ  tathābhāvaṃ gatanti ^b^vipubbakajātaṃ.^eb^</p>
              <p>[03] ^b^so imameva kāya^eb^nti so bhikkhu imaṃ attano kāyaṃ tena  kāyena saddhiṃ ñāṇena upasaṃharati upaneti. kathaṃ? ^b^ayampi kho  kāyo evaṃdhammo evaṃbhāvī evaṃanatīto^eb^ti. idaṃ vuttaṃ hoti --  āyu, usmā, viññāṇanti imesaṃ tiṇṇaṃ dhammānaṃ atthitāya ayaṃ  ^a^P3.0772^ea^ kāyo ṭhānagamanādikhamo hoti, imesaṃ pana vigamā ayampi kho  kāyo evaṃdhammo evaṃ pūtikasabhāvoyeva, ^b^evaṃbhāvī^eb^ evaṃ  uddhumātādibhedo bhavissati, ^b^evaṃanatīto^eb^ evaṃ uddhumātādibhāvaṃ  anatikkantoti. ^b^iti ajjhattaṃ vā^eb^ti evaṃ  uddhumātādipariggaṇhanena attano vā kāye, parassa vā kāye, kālena  vā attano, kālena vā parassa kāye kāyānupassī viharati.</p>
              <p>[03] ^b^khajjamāna^eb^nti udarādīsu nisīditvā  udaramaṃsaoṭṭhamaṃsākkhikūṭādīni luñcitvā luñcitvā khādiyamānaṃ.  ^b^samaṃsalohita^eb^nti sāvasesamaṃsalohitayuttaṃ.  ^b^nimaṃsalohitamakkhita^eb^nti maṃse khīṇepi lohitaṃ na sussati, taṃ  sandhāya vuttaṃ ``nimaṃsalohitamakkhita''nti. ^b^aññenā^eb^ti  aññena disābhāgena. ^b^hatthaṭṭhika^eb^nti catusaṭṭhibhedampi hatthaṭṭhikaṃ  pāṭiyekkaṃ pāṭiyekkaṃ vippakiṇṇaṃ. ^b^pādaṭṭhikā^eb^dīsupi eseva nayo.</p>
              <p>[03] ^b^terovassikānī^eb^ti atikkantasaṃvaccharāni.  ^b^pūtīnī^eb^ti abbhokāse ṭhitāni vātātapavuṭṭhisamphassena ^a^V2.0326^ea^  terovassikāneva pūtīni honti, antobhūmigatāni pana cirataraṃ  tiṭṭhanti. ^b^cuṇṇakajātānī^eb^ti cuṇṇaṃ cuṇṇaṃ hutvā vippakiṇṇāni.  sabbattha so imamevāti vuttanayena khajjamānādīnaṃ vasena yojanā  kātabbā. ^b^iti ajjhattaṃ vā^eb^ti evaṃ khajjamānādipariggaṇhanena  yāva cuṇṇakabhāvā attano vā kāye, parassa vā kāye kālena vā  attano, kālena vā parassa kāye kāyānupassī viharati.</p>
              <p>[03] idha ^a^M2.0363^ea^ pana ṭhatvā navasivathikā samodhānetabbā. ekāhamataṃ  vāti hi ādinā nayena vuttā sabbāpi ekā, kākehi vā  khajjamānantiādikā ekā, aṭṭhikasaṅkhalikaṃ samaṃsalohitaṃ  nhārusambandhanti ekā, nimaṃsalohitamakkhitaṃ nhārusambandhanti ekā,  apagatamaṃsalohitaṃ nhārusambandhanti ekā, aṭṭhikāni  apagatasambandhānītiādikā ekā aṭṭhikāni setāni  saṅkhavaṇṇapaṭibhāgānīti ekā, puñjakitāni terovassikānīti ekā,  pūtīni cuṇṇakajātānīti ekāti.</p>
              <p>[03] ^b^evaṃ kho, bhikkhave^eb^ti idaṃ navasivathikā dassetvā  kāyānupassanaṃ niṭṭhapento āha. tattha navasivathikapariggāhikā   ^a^P3.0773^ea^ sati dukkhasaccaṃ, tassā samuṭṭhāpikā purimataṇhā samudayasaccaṃ, ubhinnaṃ  appavatti nirodhasaccaṃ, dukkhaparijānano samudayapajahano  nirodhārammaṇo ariyamaggo maggasaccaṃ. evaṃ catusaccavasena  ussakkitvā nibbutiṃ pāpuṇātīti idaṃ navasivathikapariggāhakānaṃ  bhikkhūnaṃ yāva arahattā niyyānamukhanti. </p>
              <p>[06] navasivathikapabbaṃ niṭṭhitaṃ.</p>
              <p>[03] ettāvatā ca ānāpānapabbaṃ, iriyāpathapabbaṃ, catusampajaññapabbaṃ,  paṭikūlamanasikārapabbaṃ, dhātumanasikārapabbaṃ, navasivathikapabbānīti  cuddasapabbā kāyānupassanā niṭṭhitā hoti. tattha ānāpānapabbaṃ,  paṭikūlamanasikārapabbanti imāneva dve appanākammaṭṭhānāni,  sivathikānaṃ pana ādīnavānupassanāvasena vuttattā sesāni dvādasāpi  upacārakammaṭṭhānānevāti. </p>
              <p>[06] kāyānupassanā niṭṭhitā. </p>
            </h4>
          </h3>
          <h3>
            <h3n> vedanānupassanāvaṇṇanā </h3n>
            <h4>
              <h4n> </h4n>
              <p>[03] 380^b^.^eb^ evaṃ ^a^V2.0327^ea^ bhagavā cuddasavidhena  kāyānupassanāsatipaṭṭhānaṃ kathetvā idāni navavidhena vedanānupassanaṃ  kathetuṃ ^b^kathañca, bhikkhave^eb^tiādimāha. tattha ^b^sukhaṃ  vedana^eb^nti kāyikaṃ vā cetasikaṃ vā sukhaṃ vedanaṃ vedayamāno ``ahaṃ  sukhaṃ vedanaṃ vedayāmī''ti pajānātīti attho. tattha  ^a^M2.0364^ea^ kāmaṃ  uttānaseyyakāpi dārakā thaññapivanādikāle sukhaṃ vedayamānā ``sukhaṃ  vedanaṃ vedayāmā''ti pajānanti, na panetaṃ evarūpaṃ jānanaṃ sandhāya vuttaṃ.  evarūpañhi jānanaṃ sattūpaladdhiṃ na jahati, attasaññaṃ na ugghāṭeti,  kammaṭṭhānaṃ vā satipaṭṭhānabhāvanā vā na hoti. imassa pana bhikkhuno  jānanaṃ sattūpaladdhiṃ jahati, attasaññaṃ ugghāṭeti, kammaṭṭhānañceva  satipaṭṭhānabhāvanā ca hoti. idañhi ``ko vedayati, kassa vedanā,  kiṃ kāraṇā vedanā''ti evaṃ sampajānavediyanaṃ sandhāya vuttaṃ.</p>
              <p>[03] tattha ko vedayatīti na koci satto vā puggalo vā vedayati.  kassa vedanāti na kassaci sattassa vā puggalassa vā vedanā.  kiṃ kāraṇā vedanāti vatthuārammaṇāva panassa vedanā, tasmā esa evaṃ  pajānāti ``taṃ taṃ sukhādīnaṃ vatthuṃ ārammaṇaṃ katvā vedanāva vedayati  taṃ pana vedanāya pavattiṃ ^a^P3.0774^ea^ upādāya'ahaṃ vedayāmī'ti vohāramattaṃ  hotī''ti. evaṃ vatthuṃ ārammaṇaṃ katvā vedanāva vedayatīti  sallakkhento esa ``sukhaṃ vedanaṃ vedayāmīti pajānātī''ti veditabbo  cittalapabbate aññataratthero viya.</p>
              <p>[03] thero kira aphāsukakāle balavavedanāya nitthunanto aparāparaṃ  parivattati, tameko daharo āha -- ``kataraṃ vo, bhante, ṭhānaṃ  rujjatī''ti. āvuso, pāṭiyekkaṃ rujjanaṭṭhānaṃ nāma natthi, vatthuṃ  ārammaṇaṃ katvā vedanāva vedayatīti. evaṃ jānanakālato paṭṭhāya  adhivāsetuṃ vaṭṭati no, bhante,ti. adhivāsemi, āvusoti.  adhivāsanā, bhante, seyyoti. thero adhivāsesi. vāto yāva  hadayā phālesi, mañcake antāni rāsikatāni ahesuṃ. thero  daharassa dassesi ``vaṭṭatāvuso, ettakā adhivāsanā''ti. daharo  tuṇhī ahosi. thero vīriyasamataṃ yojetvā saha paṭisambhidāhi  arahattaṃ pāpuṇitvā ^b^samasīsī^eb^ hutvā parinibbāyi.</p>
              <p>[03] yathā ca sukhaṃ, evaṃ dukkhaṃ...pe0... nirāmisaṃ adukkhamasukhaṃ  vedanaṃ vedayamāno ``nirāmisaṃ adukkhamasukhaṃ vedanaṃ vedayāmī''ti  pajānāti. iti bhagavā rūpakammaṭṭhānaṃ kathetvā arūpakammaṭṭhānaṃ  kathento yasmā phassavasena cittavasena vā kathiyamānaṃ pākaṭaṃ na  hoti ^a^V2.0328^ea^, andhakāraṃ viya khāyati, vedanānaṃ pana uppattipākaṭatāya  vedanāvasena pākaṭaṃ hoti, tasmā sakkapañhe viya idhāpi vedanāvasena  arūpakammaṭṭhānaṃ kathesi. tattha ``duvidhañhi ^a^M2.0365^ea^ kammaṭṭhānaṃ rūpakammaṭṭhānaṃ  arūpakammaṭṭhānañcā''tiādi kathāmaggo ^b^sakkapañhe^eb^ vuttanayeneva  veditabbo.</p>
              <p>[03] tattha ^b^sukhaṃ vedana^eb^ntiādīsu ayaṃ aparopi  pajānanapariyāyo, sukhaṃ vedanaṃ vedayāmīti pajānātīti  sukhavedanākkhaṇe dukkhavedanāya abhāvato sukhaṃ vedanaṃ vedayamāno  ``sukhaṃ vedanaṃyeva vedayāmī''ti pajānāti. tena yā ^a^P3.0775^ea^ pubbe bhūtapubbā  dukkhavedanā, tassa idāni abhāvato imissā ca sukhāya vedanāya  ito paṭhamaṃ abhāvato vedanā nāma aniccā adhuvā vipariṇāmadhammā,  itiha tattha sampajāno hoti. vuttampi cetaṃ bhagavatā -- </p>
              <p>[02] ``yasmiṃ, aggivessana, samaye sukhaṃ vedanaṃ vedeti,  neva tasmiṃ samaye dukkhaṃ vedanaṃ vedeti, na adukkhamasukhaṃ vedanaṃ  vedeti, sukhaṃyeva tasmiṃ samaye vedanaṃ vedeti. yasmiṃ, aggivessana,  samaye dukkhaṃ...pe0... adukkhamasukhaṃ vedanaṃ vedeti, neva tasmiṃ samaye  sukhaṃ vedanaṃ vedeti, na dukkhaṃ vedanaṃ vedeti, adukkhamasukhaṃyeva tasmiṃ  samaye vedanaṃ vedeti. sukhāpi, kho, aggivessana, vedanā aniccā  saṅkhatā paṭiccasamuppannā khayadhammā vayadhammā virāgadhammā  nirodhadhammā. dukkhāpi, kho...pe0... adukkhamasukhāpi kho,  aggivessana, vedanā aniccā...pe0... nirodhadhammā. evaṃ passaṃ,  aggivessana, sutavā ariyasāvako sukhāyapi vedanāya nibbindati,  dukkhāyapi vedanāya nibbindati, adukkhamasukhāyapi vedanāya  nibbindati, nibbindaṃ virajjati, virāgā vimuccati, vimuttasmiṃ  `vimuttamī'ti ñāṇaṃ hoti, `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti pajānātī''ti (ma0 ni0 2.205).</p>
              <p>[03] ^b^sāmisaṃ vā sukha^eb^ntiādīsu ^b^sāmisā sukhā^eb^ nāma  pañcakāmaguṇāmisasannissitā cha gehasitasomanassavedanā.  ^b^nirāmisā sukhā^eb^ nāma cha nekkhammasitasomanassavedanā.  ^b^sāmisā dukkhā^eb^ nāma cha gehasitadomanassavedanā.  ^b^nirāmisā dukkhā^eb^ nāma cha nekkhammasitadomanassavedanā.  ^b^sāmisā adukkhamasukhā^eb^ nāma cha gehasitaupekkhāvedanā.  ^b^nirāmisā adukkhamasukhā^eb^ ^a^M2.0366^ea^ nāma cha nekkhammasitaupekkhāvedanā.  tāsaṃ vibhāgo ^b^sakkapañhe^eb^ vuttoyeva.</p>
              <p>[03] ^b^iti^eb^ ^a^V2.0329^ea^ ^b^ajjhattaṃ vā^eb^ti evaṃ sukhavedanādipariggaṇhanena  attano vā vedanāsu, parassa vā vedanāsu, kālena vā attano, kālena  vā parassa vedanāsu vedanānupassī viharati.  ^b^samudayavayadhammānupassī vā^eb^ti ettha pana avijjāsamudayā  vedanāsamudayotiādīhi pañcahi pañcahi ākārehi vedanānaṃ  samudayañca ^a^P3.0776^ea^ vayañca passanto ``samudayadhammānupassī vā vedanāsu  viharati, vayadhammānupassī vā vedanāsu viharati, kālena  samudayadhammānupassī vā vedanāsu, kālena vayadhammānupassī vā  vedanāsu viharatī''ti veditabbo. ito paraṃ kāyānupassanāyaṃ  vuttanayameva. kevalañhi idha vedanāpariggāhikā sati dukkhasaccanti  evaṃ yojanaṃ katvā vedanāpariggāhakassa bhikkhuno niyyānamukhaṃ  veditabbaṃ, sesaṃ tādisamevāti. </p>
              <p>[06] vedanānupassanā niṭṭhitā. </p>
            </h4>
          </h3>
          <h3>
            <h3n> cittānupassanāvaṇṇanā </h3n>
            <h4>
              <h4n> </h4n>
              <p>[03] 381^b^.^eb^ evaṃ navavidhena vedanānupassanāsatipaṭṭhānaṃ  kathetvā idāni soḷasavidhena cittānupassanaṃ kathetuṃ ^b^kathañca,  bhikkhave^eb^tiādimāha. tattha ^b^sarāga^eb^nti aṭṭhavidhalobhasahagataṃ.  ^b^vītarāga^eb^nti lokiyakusalābyākataṃ. idaṃ pana yasmā sammasanaṃ  na dhammasamodhānaṃ tasmā idha ekapadepi lokuttaraṃ na labbhati.  sesāni cattāri akusalacittāni neva purimapadaṃ na pacchimapadaṃ  bhajanti. ^b^sadosa^eb^nti duvidhadomanassasahagataṃ.  ^b^vītadosa^eb^nti lokiyakusalābyākataṃ. sesāni dasa  akusalacittāni neva purimapadaṃ, na pacchimapadaṃ bhajanti.  ^b^samoha^eb^nti vicikicchāsahagatañceva, uddhaccasahagatañcāti duvidhaṃ.  yasmā pana moho sabbākusalesu uppajjati, tasmā sesānipi idha  vaṭṭantiyeva. imasmiññeva hi duke dvādasākusalacittāni  pariyādinnānīti. ^b^vītamoha^eb^nti lokiyakusalābyākataṃ.  ^b^saṅkhitta^eb^nti thinamiddhānupatitaṃ. etañhi saṅkuṭitacittaṃ nāma.  ^b^vikkhitta^eb^nti uddhaccasahagataṃ, etañhi pasaṭacittaṃ nāma.</p>
              <p>[03] ^b^mahaggata^eb^nti rūpārūpāvacaraṃ. ^b^amahaggata^eb^nti  kāmāvacaraṃ. ^b^sauttara^eb^nti kāmāvacaraṃ. ^b^anuttara^eb^nti  rūpāvacaraṃ arūpāvacarañca. tatrāpi sauttaraṃ rūpāvacaraṃ, anuttaraṃ  ^a^M2.0367^ea^ arūpāvacarameva. ^b^samāhita^eb^nti yassa appanāsamādhi  upacārasamādhi vā atthi. ^b^asamāhita^eb^nti ubhayasamādhivirahitaṃ  ^a^V2.0330^ea^. ^b^vimutta^eb^nti tadaṅgavikkhambhanavimuttīhi vimuttaṃ.  ^b^avimutta^eb^nti ubhayavimuttivirahitaṃ.  samucchedapaṭippassaddhinissaraṇavimuttīnaṃ pana idha okāsova natthi.</p>
              <p>[03] ^b^iti^eb^ ^a^P3.0777^ea^ ^b^ajjhattaṃ vā^eb^ti evaṃ sarāgādipariggaṇhanena yasmiṃ  yasmiṃ khaṇe yaṃ yaṃ cittaṃ pavattati, taṃ taṃ sallakkhento attano vā  citte, parassa vā citte, kālena vā attano, kālena vā parassa citte  cittānupassī viharati. ^b^samudayavayadhammānupassī^eb^ti ettha pana  avijjāsamudayā viññāṇasamudayoti evaṃ pañcahi pañcahi ākārehi  viññāṇassa samudayo ca vayo ca nīharitabbo. ito paraṃ  vuttanayameva. kevalañhi idha cittapariggāhikā sati dukkhasaccanti  evaṃ padayojanaṃ katvā cittapariggāhakassa bhikkhuno niyyānamukhaṃ  veditabbaṃ. sesaṃ tādisamevāti. </p>
              <p>[06] cittānupassanā niṭṭhitā. </p>
            </h4>
          </h3>
          <h3>
            <h3n> dhammānupassanā nīvaraṇapabbavaṇṇanā </h3n>
            <h4>
              <h4n> </h4n>
              <p>[03] 382^b^.^eb^ evaṃ soḷasavidhena cittānupassanāsatipaṭṭhānaṃ  kathetvā idāni pañcavidhena dhammānupassanaṃ kathetuṃ ^b^kathañca,  bhikkhave^eb^tiādimāha. apica bhagavatā kāyānupassanāya  suddharūpapariggaho kathito, vedanācittānupassanāhi suddhārūpapariggaho.  idāni rūpārūpamissakapariggahaṃ kathetuṃ ``kathañca,  bhikkhave''tiādimāha. kāyānupassanāya vā rūpakkhandhapariggahova  kathito, vedanānupassanāya vedanākkhandhapariggahova, cittānupassanāya  viññāṇakkhandhapariggahova idāni saññāsaṅkhārakkhandhapariggahampi  kathetuṃ ``kathañca, bhikkhave''tiādimāha.</p>
              <p>[03] tattha ^b^santa^eb^nti abhiṇhasamudācāravasena saṃvijjamānaṃ.  ^b^asanta^eb^nti asamudācāravasena vā pahīnattā vā asaṃvijjamānaṃ.  ^b^yathā cā^eb^ti yena kāraṇena kāmacchandassa uppādo hoti.  ^b^tañca pajānātī^eb^ti tañca kāraṇaṃ pajānāti. iti iminā  nayena sabbapadesu attho veditabbo.</p>
              <p>[03] tattha subhanimitte ayonisomanasikārena kāmacchandassa  uppādo hoti. ^b^subhanimittaṃ^eb^ nāma ^a^V2.0331^ea^ subhampi subhanimittaṃ,  subhārammaṇampi subhanimittaṃ. ^b^ayonisomanasikāro^eb^ ^a^M2.0368^ea^ nāma  anupāyamanasikāro uppathamanasikāro anicce niccanti vā, dukkhe  sukhanti vā, anattani attāti vā, asubhe subhanti vā manasikāro.  taṃ tattha bahulaṃ pavattayato kāmacchando uppajjati. tenāha bhagavā  -- ``atthi, bhikkhave, subhanimittaṃ, tattha  ayonisomanasikārabahulīkāro, ayamāhāro anuppannassa vā  kāmacchandassa uppādāya uppannassa vā kāmacchandassa bhiyyobhāvāya  vepullāyā''ti ^a^P3.0778^ea^ (saṃ0 ni0  5.232).</p>
              <p>[03] asubhanimitte pana yonisomanasikārenassa pahānaṃ hoti.  ^b^asubhanimittaṃ^eb^ nāma asubhampi asubhārammaṇampi.  ^b^yonisomanasikāro^eb^ nāma upāyamanasikāro pathamanasikāro  anicce aniccanti vā, dukkhe dukkhanti vā, anattani anattāti vā,  asubhe asubhanti vā manasikāro. taṃ tattha bahulaṃ pavattayato  kāmacchando pahīyati. tenāha bhagavā -- ``atthi, bhikkhave,  asubhanimittaṃ, tattha yonisomanasikārabahulīkāro, ayamāhāro  anuppannassa vā kāmacchandassa anuppādāya uppannassa vā  kāmacchandassa pahānāyā''ti (saṃ0 ni0  5.232).</p>
              <p>[03] apica cha dhammā kāmacchandassa pahānāya saṃvattanti  asubhanimittassa uggaho, asubhabhāvanānuyogo, indriyesu guttadvāratā,  bhojane mattaññutā, kalyāṇamittatā, sappāyakathāti. dasavidhañhi  asubhanimittaṃ uggaṇhantassāpi kāmacchando pahīyati, bhāventassāpi  indriyesu pihitadvārassāpi catunnaṃ pañcannaṃ ālopānaṃ okāse sati  udakaṃ pivitvā yāpanasīlatāya bhojanamattaññunopi. teneva vuttaṃ -- </p>
              <p>[21] ``cattāro pañca ālope, abhutvā udakaṃ pive. </p>
              <p>[22] alaṃ phāsuvihārāya, pahitattassa bhikkhuno''ti..  (theragā0 983).</p>
              <p>[03] asubhakammikatissattherasadise asubhabhāvanārate kalyāṇamitte  sevantassapi kāmacchando pahīyati, ṭhānanisajjādīsu  dasāsubhanissitasappāyakathāya pahīyati, tena vuttaṃ -- ``cha dhammā  kāmacchandassa pahānāya saṃvattantī''ti. imehi pana chahi dhammehi  pahīnakāmacchandassa arahattamaggena āyatiṃ anuppādo hotīti  pajānāti.</p>
              <p>[03] paṭighanimitte ^a^M2.0369^ea^ ayonisomanasikārena pana byāpādassa uppādo  hoti. tattha paṭighampi paṭighanimittaṃ ^a^V2.0332^ea^, paṭighārammaṇampi  paṭighanimittaṃ. ayonisomanasikāro sabbattha ekalakkhaṇova. taṃ  tasmiṃ nimitte bahulaṃ pavattayato byāpādo uppajjati. tenāha bhagavā  -- ``atthi, bhikkhave, paṭighanimittaṃ ^a^P3.0779^ea^, tattha  ayonisomanasikārabahulīkāro, ayamāhāro anuppannassa vā  byāpādassa uppādāya uppannassa vā byāpādassa bhiyyobhāvāya  vepullāyā''ti (saṃ0 ni0  5.232).</p>
              <p>[03] mettāya pana cetovimuttiyā yonisomanasikārenassa pahānaṃ  hoti. tattha ^b^mettā^eb^ti vutte appanāpi upacāropi vaṭṭati.  ^b^cetovimuttī^eb^ti appanāva. yonisomanasikāro vuttalakkhaṇova.  taṃ tattha bahulaṃ pavattayato byāpādo pahīyati. tenāha bhagavā --  ``atthi, bhikkhave, mettā cetovimutti, tattha  yonisomanasikārabahulīkāro, ayamāhāro anuppannassa vā byāpādassa  anuppādāya uppannassa vā byāpādassa pahānāyā''ti (saṃ0 ni0   5.232).</p>
              <p>[03] apica cha dhammā byāpādassa pahānāya saṃvattanti  mettānimittassa uggaho mettābhāvanānuyogo kammassakatāpaccavekkhaṇā  paṭisaṅkhānabahulatā kalyāṇamittatā sappāyakathāti.  odissakānodissakadisāpharaṇānañhi aññataravasena mettaṃ  uggaṇhantassāpi byāpādo pahīyati, odhisoanodhisopharaṇavasena  mettaṃ bhāventassāpi. ``tvaṃ etassa kuddho kiṃ karissasi, kimassa  sīlādīni vināsetuṃ sakkhissasi, nanu tvaṃ attano kammena  āgantvā attano kammeneva gamissasi, parassa kujjhanaṃ nāma  vītaccitaṅgāra tattāya salākagūthādīni gahetvā paraṃ  paharitukāmatāsadisaṃ hoti. esopi tava kuddho kiṃ karissati, kiṃ  te sīlādīni vināsetuṃ sakkhissati, esa attano kammena āgantvā  attano kammeneva gamissati, appaṭicchitapaheṇakaṃ viya paṭivātaṃ  khittarajomuṭṭhi viya ca etassevesa kodho matthake patissatī''ti evaṃ  attano ca parassa ca kammassakataṃ paccavekkhatopi, ubhayakammassakataṃ  paccavekkhitvā paṭisaṅkhāne ṭhitassāpi, assaguttattherasadise  mettābhāvanārate kalyāṇamitte sevantassāpi byāpādo pahīyati.  ṭhānanisajjādīsu mettānissitasappāyakathāyapi pahīyati. tena vuttaṃ  -- ``cha ^a^M2.0370^ea^ dhammā byāpādassa pahānāya saṃvattantī''ti. imehi pana  chahi dhammehi ^a^P3.0780^ea^ pahīnassa byāpādassa anāgāmimaggena āyatiṃ  anuppādo hotīti pajānāti.</p>
              <p>[03] ^b^arati^eb^ādīsu ayonisomanasikārena thinamiddhassa  uppādo hoti. ^b^tandī^eb^ nāma kāyālasiyatā.  ^b^vijambhitā^eb^ nāma kāyavinamanā. ^b^bhattasammado^eb^ nāma  bhattamucchā bhattapariḷāho. ^b^cetaso līnattaṃ^eb^ nāma cittassa  līnākāro. imesu aratiādīsu ayonisomanasikāraṃ bahulaṃ  pavattayato ^a^V2.0333^ea^ thinamiddhaṃ uppajjati. tenāha -- ``atthi, bhikkhave,  arati tandī vijambhitā bhattasammado cetaso līnattaṃ, tattha  ayonisomanasikārabahulīkāro, ayamāhāro anuppannassa vā  thinamiddhassa uppādāya, uppannassa vā thinamiddhassa bhiyyobhāvāya  vepullāyā''ti (saṃ0 ni0  5.232).</p>
              <p>[03] ārambhadhātuādīsu pana yonisomanasikārenassa pahānaṃ hoti.  ^b^ārambhadhātu^eb^ nāma paṭhamārambhavīriyaṃ. ^b^nikkamadhātu^eb^ nāma  kosajjato nikkhantatāya tato balavataraṃ. ^b^parakkamadhātu^eb^ nāma  paraṃ paraṃ ṭhānaṃ akkamanato tatopi balavataraṃ. imasmiṃ tippabhede  vīriye yonisomanasikāraṃ bahulaṃ pavattayato thinamiddhaṃ pahīyati.  tenāha -- ``atthi, bhikkhave, ārambhadhātu nikkamadhātu parakkamadhātu,  tattha yonisomanasikārabahulīkāro, ayamāhāro anuppannassa vā  thinamiddhassa anuppādāya, uppannassa vā thinamiddhassa pahānāyā''ti  (saṃ0 ni0  5.232).</p>
              <p>[03] apica cha dhammā thinamiddhassa pahānāya saṃvattanti --  atibhojane nimittaggāho, iriyāpathasamparivattanatā,  ālokasaññāmanasikāro, abbhokāsavāso, kalyāṇamittatā,  sappāyakathāti. āharahatthaka tatravaṭṭaka alaṃsāṭaka kākamāsaka  bhuttavamitakabhojanaṃ bhuñjitvā rattiṭṭhānadivāṭṭhāne nisinnassa hi  samaṇadhammaṃ karoto thinamiddhaṃ mahāhatthī viya ottharantaṃ āgacchati,  catupañcāalopaokāsaṃ pana ṭhapetvā pānīyaṃ pivitvā yāpanasīlassa  bhikkhuno taṃ na hotīti evaṃ atibhojane nimittaṃ gaṇhantassāpi  thinamiddhaṃ pahīyati. yasmiṃ iriyāpathe thinamiddhaṃ okkamati, tato  aññaṃ parivattentassāpi, rattiṃ candālokadīpālokaukkāloke ^a^P3.0781^ea^ divā  sūriyālokaṃ manasikarontassāpi, abbhokāse ^a^M2.0371^ea^ vasantassāpi,  mahākassapattherasadise pahīnathinamiddhe kalyāṇamitte sevantassāpi  thinamiddhaṃ pahīyati. ṭhānanisajjādīsu dhutaṅganissitasappāyakathāyapi  pahīyati. tena vuttaṃ -- ``cha dhammā thinamiddhassa pahānāya  saṃvattantī''ti. imehi pana chahi dhammehi pahīnassa thinamiddhassa  arahattamaggena āyatiṃ anuppādo hotīti pajānāti.</p>
              <p>[03] cetaso avūpasame ayonisomanasikārena uddhaccakukkuccassa  uppādo hoti. ^b^avūpasamo^eb^ nāma avūpasantākāro,  uddhaccakukkuccamevetaṃ atthato. tattha ayonisomanasikāraṃ bahulaṃ  pavattayato uddhaccakukkuccaṃ uppajjati. tenāha -- ``atthi, bhikkhave,  cetaso avūpasamo, tattha ayonisomanasikārabahulīkāro, ayamāhāro  anuppannassa vā uddhaccakukkuccassa ^a^V2.0334^ea^ uppādāya, uppannassa vā  uddhaccakukkuccassa bhiyyobhāvāya vepullāyā''ti.</p>
              <p>[03] samādhisaṅkhāte pana cetaso vūpasame yonisomanasikārenassa  pahānaṃ hoti. tenāha -- ``atthi, bhikkhave, cetaso vūpasamo, tattha  yonisomanasikārabahulīkāro, ayamāhāro anuppannassa vā  uddhaccakukkuccassa anuppādāya, uppannassa vā uddhaccakukkuccassa  pahānāyā''ti.</p>
              <p>[03] apica cha dhammā uddhaccakukkuccassa pahānāya saṃvattanti  bahussutatā paripucchakatā vinaye pakataññutā vuddhasevitā  kalyāṇamittatā sappāyakathāti. bāhussaccenapi hi ekaṃ vā dve vā  tayo vā cattāro vā pañca vā nikāye pāḷivasena atthavasena ca  uggaṇhantassāpi uddhaccakukkuccaṃ pahīyati.  kappiyākappiyaparipucchābahulassāpi, vinayapaññattiyaṃ  ciṇṇavasibhāvatāya pakataññunopi, vuḍḍhe mahallakatthere  upasaṅkamantassāpi, upālittherasadise vinayadhare kalyāṇamitte  sevantassāpi uddhaccakukkuccaṃ pahīyati, ṭhānanisajjādīsu  kappiyākappiyanissitasappāyakathāyapi pahīyati. tena vuttaṃ --  ``cha dhammā uddhaccakukkuccassa pahānāya saṃvattantī''ti. imehi pana  chahi dhammehi pahīne uddhaccakukkucce uddhaccassa arahattamaggena ^a^P3.0782^ea^, kukkuccassa  anāgāmimaggena āyatiṃ anuppādo hotīti pajānāti.</p>
              <p>[03] vicikicchāṭhānīyesu dhammesu ayonisomanasikārena  vicikicchāya uppādo hoti. ^b^vicikicchāṭhānīyā dhammā^eb^  nāma punappunaṃ vicikicchāya kāraṇattā ^a^M2.0372^ea^ vicikicchāva. tattha  ayonisomanasikāraṃ bahulaṃ pavattayato vicikicchā uppajjati.  tenāha -- ``atthi, bhikkhave, vicikicchāṭhānīyā dhammā, tattha  ayonisomanasikārabahulīkāro, ayamāhāro anuppannāya vā  vicikicchāya uppādāya, uppannāya vā vicikicchāya bhiyyobhāvāya  vepullāyā''ti (saṃ0 ni0  5.232).</p>
              <p>[03] kusalādidhammesu yonisomanasikārena panassā pahānaṃ hoti,  tenāha -- ``atthi, bhikkhave, kusalākusalā dhammā sāvajjānavajjā  dhammā sevitabbāsevitabbā dhammā hīnapaṇītā dhammā  kaṇhasukkasappaṭibhāgā dhammā. tattha yonisomanasikārabahulīkāro,  ayamāhāro, anuppannāya vā vicikicchāya anuppādāya; uppannāya vā  vicikicchāya pahānāyā''ti.</p>
              <p>[03] apica ^a^V2.0335^ea^ cha dhammā vicikicchāya pahānāya saṃvattanti  bahussutatā, paripucchakatā, vinaye pakataññutā, adhimokkhabahulatā,  kalyāṇamittatā, sappāyakathāti. bāhussaccenapi hi ekaṃ  vā...pe0... pañca vā nikāye pāḷivasena ca atthavasena ca  uggaṇhantassāpi vicikicchā pahīyati, tīṇi ratanāni ārabbha  paripucchābahulassāpi, vinaye ciṇṇavasībhāvassāpi, tīsu ratanesu  okappaniyasaddhāsaṅkhātādhimokkhabahulassāpi, saddhādhimutte  vakkalittherasadise kalyāṇamitte sevantassāpi vicikicchā pahīyati,  ṭhānanisajjādīsu tiṇṇaṃ ratanānaṃ guṇanissitasappāyakathāyapi pahīyati.  tena vuttaṃ -- ``cha dhammā vicikicchāya pahānāya saṃvattantī''ti.  imehi pana chahi dhammehi pahīnāya vicikicchāya sotāpattimaggena  āyatiṃ anuppādo hotīti pajānāti.</p>
              <p>[03] ^b^iti ajjhattaṃ vā^eb^ti evaṃ pañcanīvaraṇapariggaṇhanena  attano vā dhammesu, parassa vā dhammesu, kālena vā attano, kālena  vā parassa dhammesu dhammānupassī viharati. samudayavayā panettha  subhanimittāsubhanimittādīsu  ayonisomanasikārayonisomanasikāravasena ^a^P3.0783^ea^ pañcasu nīvaraṇesu  vuttāyeva nīharitabbā. ito paraṃ vuttanayameva. kevalañhi idha  nīvaraṇapariggāhikā ^a^M2.0373^ea^ sati dukkhasaccanti evaṃ yojanaṃ katvā  nīvaraṇapariggāhakassa bhikkhuno niyyānamukhaṃ veditabbaṃ. sesaṃ  tādisamevāti. </p>
              <p>[06] nīvaraṇapabbaṃ niṭṭhitaṃ. </p>
            </h4>
          </h3>
          <h3>
            <h3n> khandhapabbavaṇṇanā </h3n>
            <h4>
              <h4n> </h4n>
              <p>[03] 383^b^.^eb^ evaṃ pañcanīvaraṇavasena dhammānupassanaṃ  vibhajitvā idāni pañcakkhandhavasena vibhajituṃ ^b^puna  capara^eb^ntiādimāha. tattha ^b^pañcasu upādānakkhandhesū^eb^ti  upādānassa khandhā upādānakkhandhā, upādānassa paccayabhūtā dhammapuñjā  dhammarāsayoti attho. ayamettha saṅkhepo. vitthārato pana  khandhakathā visuddhimagge vuttā.</p>
              <p>[03] ^b^iti rūpa^eb^nti idaṃ rūpaṃ, ettakaṃ rūpaṃ, na ito paraṃ rūpaṃ  atthīti sabhāvato rūpaṃ pajānāti. vedanādīsupi eseva nayo.  ayamettha saṅkhepo, vitthārena pana rūpādīni visuddhimagge ^a^V2.0336^ea^  khandhakathāyameva vuttāni. ^b^iti rūpassa samudayo^eb^ti evaṃ  avijjāsamudayādivasena pañcahākārehi rūpassa samudayo. ^b^iti  rūpassa atthaṅgamo^eb^ti evaṃ avijjānirodhādivasena pañcahākārehi  rūpassa atthaṅgamo. vedanādīsupi eseva nayo. ayamettha  saṅkhepo, vitthāro pana visuddhimagge udayabbayañāṇakathāya vutto.</p>
              <p>[03] ^b^iti ajjhattaṃ vā^eb^ti evaṃ pañcakkhandhapariggaṇhanena attano  vā dhammesu, parassa vā dhammesu, kālena vā attano, kālena vā  parassa dhammesu dhammānupassī viharati. samudayavayā panettha  ``avijjāsamudayā rūpasamudayo''tiādīnaṃ pañcasu khandhesu vuttānaṃ  paññāsāya lakkhaṇānaṃ vasena nīharitabbā. ito paraṃ vuttanayameva.  kevalañhi idha khandhapariggāhikā sati dukkhasaccanti evaṃ yojanaṃ  katvā khandhapariggāhakassa bhikkhuno niyyānamukhaṃ veditabbaṃ. sesaṃ  tādisamevāti. </p>
              <p>[06] khandhapabbaṃ niṭṭhitaṃ. </p>
            </h4>
          </h3>
          <h3>
            <h3n> āyatanapabbavaṇṇanā </h3n>
            <h4>
              <h4n> </h4n>
              <p>[03] 384^b^.^eb^ evaṃ ^a^P3.0784^ea^ ^a^M2.0374^ea^ pañcakkhandhavasena dhammānupassanaṃ  vibhajitvā idāni āyatanavasena vibhajituṃ ^b^puna  capara^eb^ntiādimāha. tattha ^b^chasu ajjhattikabāhiresu  āyatanesū^eb^ti cakkhu sotaṃ ghānaṃ jivhā kāyo manoti imesu chasu  ajjhattikesu, rūpaṃ saddo gandho raso phoṭṭhabbo dhammoti imesu chasu  bāhiresu. ^b^cakkhuñca pajānātī^eb^ti cakkhupasādaṃ  yāthāvasarasalakkhaṇavasena pajānāti. ^b^rūpe ca pajānātī^eb^ti  bahiddhā catusamuṭṭhānikarūpañca yāthāvasarasalakkhaṇavasena pajānāti.  ^b^yañca tadubhayaṃ paṭicca uppajjati saṃyojana^eb^nti yañca taṃ cakkhuṃ  ceva rūpe cāti ubhayaṃ paṭicca. kāmarāgasaṃyojanaṃ paṭigha, māna,  diṭṭhi, vicikicchā, sīlabbataparāmāsa, bhavarāga, issā, macchariya,  avijjāsaṃyojananti dasavidhaṃ saṃyojanaṃ uppajjati, tañca  yāthāvasarasalakkhaṇavasena pajānāti.</p>
              <p>[03] kathaṃ panetaṃ uppajjatīti? cakkhudvāre tāva āpāthagataṃ  iṭṭhārammaṇaṃ kāmassādavasena assādayato abhinandato kāmarāgasaṃyojanaṃ  uppajjati. aniṭṭhārammaṇe kujjhato paṭighasaṃyojanaṃ ^a^V2.0337^ea^ uppajjati.  ``ṭhapetvā maṃ ko añño etaṃ ārammaṇaṃ vibhāvetuṃ samattho atthī''ti  maññato mānasaṃyojanaṃ uppajjati. etaṃ rūpārammaṇaṃ niccaṃ dhuvanti  gaṇhato diṭṭhisaṃyojanaṃ uppajjati. ``etaṃ rūpārammaṇaṃ satto nu kho,  sattassa nu kho''ti vicikicchato vicikicchāsaṃyojanaṃ uppajjati.  ``sampattibhave vata no idaṃ sulabhaṃ jāta''nti bhavaṃ patthentassa  bhavarāgasaṃyojanaṃ uppajjati. ``āyatimpi evarūpaṃ sīlabbataṃ  samādiyitvā sakkā laddhu''nti sīlabbataṃ samādiyantassa  sīlabbataparāmāsasaṃyojanaṃ uppajjati. ``aho vata taṃ rūpārammaṇaṃ  aññe na labheyyu''nti usūyato issāsaṃyojanaṃ uppajjati. attanā  laddhaṃ rūpārammaṇaṃ aññassa maccharāyato macchariyasaṃyojanaṃ uppajjati.  sabbeheva sahajātāññāṇavasena avijjāsaṃyojanaṃ uppajjati.</p>
              <p>[03] ^b^yathā ca anuppannassā^eb^ti yena kāraṇena asamudācāravasena  anuppannassa tassa dasavidhassāpi saṃyojanassa uppādo hoti, tañca  kāraṇaṃ pajānāti. ^b^yathā ca uppannassā^eb^ti ^a^P3.0785^ea^ appahīnaṭṭhena pana  samudācāravasena vā uppannassa tassa dasavidhassāpi saṃyojanassa yena  kāraṇena pahānaṃ hoti, tañca kāraṇaṃ pajānāti. ^b^yathā ca  pahīnassā^eb^ti tadaṅgavikkhambhanappahānavasena pahīnassāpi tassa  dasavidhassa saṃyojanassa ^a^M2.0375^ea^ yena kāraṇena āyatiṃ anuppādo hoti,  tañca pajānāti. kena kāraṇena panassa āyatiṃ anuppādo hoti?  diṭṭhivicikicchāsīlabbataparāmāsaissāmacchariyabhedassa tāva  pañcavidhassa saṃyojanassa sotāpattimaggena āyatiṃ anuppādo hoti.  kāmarāgapaṭighasaṃyojanadvayassa oḷārikassa sakadāgāmimaggena,  aṇusahagatassa anāgāmimaggena, mānabhavarāgāvijjāsaṃyojanattayassa  arahattamaggena āyatiṃ anuppādo hoti. ^b^sotañca pajānāti sadde  cā^eb^tiādīsupi eseva nayo. apicettha ^b^āyatanakathā^eb^  vitthārato visuddhimagge āyatananiddese vuttanayeneva veditabbā.</p>
              <p>[03] ^b^iti ajjhattaṃ vā^eb^ti evaṃ ajjhattikāyatanapariggaṇhanena  attano vā dhammesu bāhirāyatanapariggaṇhanena parassa vā dhammesu,  kālena vā attano, kālena vā parassa dhammesu dhammānupassī viharati.  samudayavayā panettha ``avijjāsamudayā cakkhusamudayo''ti  rūpāyatanassa rūpakkhandhe, arūpāyatanesu manāyatanassa  viññāṇakkhandhe, dhammāyatanassa sesakkhandhesu vuttanayena nīharitabbā.  lokuttaradhammā na gahetabbā. ito paraṃ vuttanayameva. kevalañhi  idha āyatanapariggāhikā sati dukkhasaccanti evaṃ yojanaṃ katvā  āyatanapariggāhakassa bhikkhuno niyyānamukhaṃ veditabbaṃ. sesaṃ  tādisamevāti. </p>
              <p>[06] āyatanapabbaṃ niṭṭhitaṃ. </p>
            </h4>
          </h3>
          <h3>
            <h3n> bojjhaṅgapabbavaṇṇanā </h3n>
            <h4>
              <h4n> </h4n>
              <p>[03] 385^b^.^eb^ evaṃ ^a^V2.0338^ea^ cha ajjhattikabāhirāyatanavasena  dhammānupassanaṃ vibhajitvā idāni bojjhaṅgavasena vibhajituṃ ^b^puna  capara^eb^ntiādimāha. tattha ^b^bojjhaṅgesū^eb^ti bujjhanakasattassa  aṅgesu. ^b^santa^eb^nti paṭilābhavasena saṃvijjamānaṃ.  ^b^satisambojjhaṅga^eb^nti satisaṅkhātaṃ sambojjhaṅgaṃ. ettha hi  sambujjhati āraddhavipassakato paṭṭhāya yogāvacaroti ^b^sambodhi.^eb^  yāya vā so satiādikāya sattadhammasāmaggiyā sambujjhati  ^a^P3.0786^ea^ kilesaniddāto uṭṭhāti, saccāni vā paṭivijjhati, sā dhammasāmaggī  sambodhi. tassa sambodhissa, tassā vā sambodhiyā aṅganti  ^b^sambojjhaṅgaṃ.^eb^ tena vuttaṃ -- ``satisaṅkhātaṃ sambojjhaṅga''nti.  sesasambojjhaṅgesupi imināva nayena vacanattho veditabbo.</p>
              <p>[03] ^b^asanta^eb^nti ^a^M2.0376^ea^ appaṭilābhavasena avijjamānaṃ. ^b^yathā ca  anupannassā^eb^tiādīsu pana satisambojjhaṅgassa tāva ``atthi,  bhikkhave, satisambojjhaṅgaṭṭhānīyā dhammā, tattha  yonisomanasikārabahulīkāro, ayamāhāro anuppannassa vā  satisambojjhaṅgassa uppādāya, uppannassa vā satisambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti (saṃ0 ni0   5.232) evaṃ uppādo hoti. tattha satiyeva  satisambojjhaṅgaṭṭhānīyā dhammā. yonisomanasikāro  vuttalakkhaṇoyeva. taṃ tattha bahulaṃ pavattayato satisambojjhaṅgo  uppajjati.</p>
              <p>[03] apica cattāro dhammā satisambojjhaṅgassa uppādāya saṃvattanti  satisampajaññaṃ muṭṭhassatipuggalaparivajjanatā upaṭṭhitassatipuggalasevanatā  tadadhimuttatāti. abhikkantādīsu hi sattasu ṭhānesu satisampajaññena,  bhattanikkhittakākasadise muṭṭhassatipuggale parivajjanena,  tissadattattherābhayattherasadise upaṭṭhitassatipuggale sevanena,  ṭhānanisajjādīsu satisamuṭṭhāpanatthaṃ ninnapoṇapabbhāracittatāya ca  satisambojjhaṅgo uppajjati. evaṃ catūhi kāraṇehi uppannassa panassa  arahattamaggena bhāvanāpāripūri hotīti pajānāti.</p>
              <p>[03] ^b^dhammavicayasambojjhaṅgassa^eb^ pana ``atthi, bhikkhave,  kusalākusalā dhammā...pe0... kaṇhasukkasappaṭibhāgā dhammā, tattha  yonisomanasikārabahulīkāro, ayamāhāro anuppannassa vā  dhammavicayasambojjhaṅgassa uppādāya, uppannassa vā  dhammavicayasambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti evaṃ uppādo hoti. </p>
              <p>[01] apica ^a^V2.0339^ea^ satta dhammā dhammavicayasambojjhaṅgassa uppādāya  saṃvattanti paripucchakatā vatthuvisadakiriyā ^a^P3.0787^ea^ indriyasamattapaṭipādanā  duppaññapuggalaparivajjanā paññavantapuggalasevanā  gambhīrañāṇacariyapaccavekkhaṇā tadadhimuttatāti. tattha  ^b^paripucchakatā^eb^ti  khandhadhātuāyatanaindriyabalabojjhaṅgamaggaṅgajhānaṅgasamathavipassanānaṃ  atthasannissitaparipucchābahulatā. ^b^vatthuvisadakiriyā^eb^ti  ajjhattikabāhirānaṃ vatthūnaṃ visadabhāvakaraṇaṃ. yadā hissa  kesanakhalomāni dīghāni honti, sarīraṃ vā ussannadosañceva  sedamalamakkhitañca, tadā ajjhattikaṃ vatthu avisadaṃ hoti aparisuddhaṃ.  yadā pana cīvaraṃ jiṇṇaṃ kiliṭṭhaṃ ^a^M2.0377^ea^ duggandhaṃ hoti, senāsanaṃ vā  uklāpaṃ, tadā bāhiravatthu avisadaṃ hoti aparisuddhaṃ. tasmā  kesādichedāpanena uddhaṃvirecanādhovirecanādīhi  sarīrasallahukabhāvakaraṇena ucchādananahāpanena ca ajjhattikavatthu visadaṃ  kātabbaṃ. sūcikammadhovanarajanaparibhaṇḍakaraṇādīhi bāhiravatthu visadaṃ  kātabbaṃ. etasmiñhi ajjhattikabāhire vatthumhi avisade uppannesu  cittacetasikesu ñāṇampi avisadaṃ hoti aparisuddhaṃ aparisuddhāni  dīpakapallavaṭṭitelāni nissāya uppannadīpasikhāya obhāso viya.  visade pana ajjhattikabāhire vatthumhi uppannesu cittacetasikesu  ñāṇampi visadaṃ hoti parisuddhāni dīpakapallavaṭṭitelāni nissāya  uppannadīpasikhāya obhāso viya. tena vuttaṃ ``vatthuvisadakiriyā  dhammavicayasambojjhaṅgassa uppādāya saṃvattatī''ti.</p>
              <p>[03] ^b^indriyasamattapaṭipādanā^eb^ nāma saddhādīnaṃ indriyānaṃ  samabhāvakaraṇaṃ. sace hissa saddhindriyaṃ balavaṃ hoti, itarāni  mandāni, tato vīriyindriyaṃ paggahakiccaṃ, satindriyaṃ upaṭṭhānakiccaṃ,  samādhindriyaṃ avikkhepakiccaṃ, paññindriyaṃ dassanakiccaṃ kātuṃ na  sakkoti. tasmā taṃ dhammasabhāvapaccavekkhaṇena vā, yathā vā  manasikaroto balavaṃ jātaṃ, tathā amanasikārena hāpetabbaṃ.  vakkalittheravatthu cettha nidassanaṃ. sace pana vīriyindriyaṃ balavaṃ  hoti, atha saddhindriyaṃ adhimokkhakiccaṃ kātuṃ na sakkoti, na  itarāni itarakiccabhedaṃ. tasmā taṃ ^a^P3.0788^ea^ passaddhādibhāvanāya hāpetabbaṃ.  tatrāpi soṇattherassa vatthu dassetabbaṃ. evaṃ sesesupi ekassa  balavabhāve sati itaresaṃ attano kiccesu asamatthatā veditabbā.</p>
              <p>[03] visesato panettha saddhāpaññānaṃ samādhivīriyānañca samataṃ  pasaṃsanti. balavasaddho hi mandapañño mudhappasanno hoti, avatthusmiṃ  pasīdati. balavapañño mandasaddho kerāṭikapakkhaṃ bhajati,  bhesajjasamuṭṭhito viya rogo atekiccho hoti. cittuppādamatteneva  kusalaṃ hotīti atidhāvitvā dānādīni akaronto niraye uppajjati.  ubhinnaṃ samatāya vatthusmiṃyeva pasīdati. balavasamādhiṃ pana  mandavīriyaṃ samādhissa kosajjapakkhattā kosajjaṃ abhibhavati.  balavavīriyaṃ ^a^V2.0340^ea^ mandasamādhiṃ vīriyassa uddhaccapakkhattā uddhaccaṃ abhibhavati.  samādhi pana vīriyena saṃyojito kosajje patituṃ na labhati,  vīriyaṃ samādhinā saṃyojitaṃ uddhacce patituṃ ^a^M2.0378^ea^ na labhati. tasmā  tadubhayaṃ samaṃ kātabbaṃ. ubhayasamatāya hi appanā hoti.</p>
              <p>[03] apica samādhikammikassa balavatīpi saddhā vaṭṭati. evaṃ  saddahanto okappento appanaṃ pāpuṇissati. samādhipaññāsu pana  samādhikammikassa ekaggatā balavatī vaṭṭati. evañhi so appanaṃ  pāpuṇāti. vipassanākammikassa paññā balavatī vaṭṭati. evañhi  so lakkhaṇapaṭivedhaṃ pāpuṇāti. ubhinnaṃ pana samatāyapi appanā  hotiyeva. sati pana sabbattha balavatī vaṭṭati. sati hi cittaṃ  uddhaccapakkhikānaṃ saddhāvīriyapaññānaṃ vasena uddhaccapātato,  kosajjapakkhikena ca samādhinā kosajjapātato rakkhati. tasmā sā  loṇadhūpanaṃ viya sabbabyañjanesu, sabbakammikāmacco viya ca,  sabbarājakiccesu sabbattha icchitabbā. tenāha -- ``sati ca pana  sabbatthikā vuttā bhagavatā, kiṃ kāraṇā? cittañhi satipaṭisaraṇaṃ,  ārakkhapaccupaṭṭhānā ca sati, na vinā satiyā cittassa paggahaniggaho  hotī'' ti. ^b^duppaññapuggalaparivajjanā^eb^ nāma khandhādibhede  anogāḷhapaññānaṃ dummedhapuggalānaṃ ārakā parivajjanaṃ.  ^b^paññavantapuggalasevanā^eb^ nāma samapaññāsalakkhaṇapariggāhikāya  ^a^P3.0789^ea^ udayabbayapaññāya samannāgatapuggalasevanā.  ^b^gambhīrañāṇacariyapaccavekkhaṇā^eb^ nāma gambhīresu khandhādīsu  pavattāya gambhīrapaññāya pabhedapaccavekkhaṇā. ^b^tadadhimuttatā^eb^ nāma  ṭhānanisajjādīsu dhammavicayasambojjhaṅgasamuṭṭhāpanatthaṃ  ninnapoṇapabbhāracittatā. evaṃ uppannassa pannassa arahattamaggena  bhāvanāpāripūri hotīti pajānāti.</p>
              <p>[03] ^b^vīriyasambojjhaṅgassa^eb^ ``atthi, bhikkhave, ārambhadhātu  nikkamadhātu parakkamadhātu, tattha yonisomanasikārabahulīkāro,  ayamāhāro anuppannassa vā vīriyasambojjhaṅgassa uppādāya,  uppannassa vā vīriyasambojjhaṅgassa bhiyyobhāvāya vepullāya bhāvanāya  pāripūriyā saṃvattatī''ti evaṃ uppādo hoti.</p>
              <p>[03] apica ekādasa dhammā vīriyasambojjhaṅgassa uppādāya  saṃvattanti apāyabhayapaccavekkhaṇatā ānisaṃsadassāvitā  gamanavīthipaccavekkhaṇatā piṇḍapātāpacāyanatā  dāyajjamahattapaccavekkhaṇatā satthumahattapaccavekkhaṇatā  jātimahattapaccavekkhaṇatā sabrahmacārimahattapaccavekkhaṇatā  kusītapuggalaparivajjanatā āraddhavīriyapuggalasevanatā tadadhimuttatāti.</p>
              <p>[03] tattha ^a^V2.0341^ea^ ^a^M2.0379^ea^ nirayesu pañcavidhabandhanakammakāraṇato  paṭṭhāya   mahādukkhānubhavanakālepi, tiracchānayoniyaṃ jālakhipanakumīnādīhi  gahitakālepi, pājanakaṇṭakādippahāratunnassa sakaṭavahanādikālepi,  pettivisaye anekānipi vassasahassāni ekaṃ buddhantarampi  khuppipāsāhi āturībhūtakālepi, kālakañcikāsuresu  saṭṭhihatthāsītihatthappamāṇena aṭṭhicammamatteneva attabhāvena  vātātapādidukkhānubhavanakālepi na sakkā vīriyasambojjhaṅgaṃ uppādetuṃ,  ayameva te bhikkhu kālo vīriyakaraṇāyāti evaṃ apāyabhayaṃ  paccavekkhantassāpi vīriyasambojjhaṅgo uppajjati.</p>
              <p>[03] na sakkā kusītena navalokuttaradhammaṃ laddhuṃ, āraddhavīriyeneva  sakkā ayamānisaṃso vīriyassāti ^a^P3.0790^ea^ evaṃ ānisaṃsadassāvinopi  uppajjati. sabbabuddhapaccekabuddhamahāsāvakehi te gatamaggo gantabbo,  so ca na sakkā kusītena gantunti evaṃ gamanavīthiṃ  paccavekkhantassāpi uppajjati. ye taṃ piṇḍapātādīhi upaṭṭhahanti, ime  te manussā neva ñātakā, na dāsakammakarā, nāpi taṃ nissāya  jīvissāmāti te paṇītāni cīvarādīni denti. atha kho attano  kārānaṃ mahapphalataṃ paccāsīsamānā denti. satthārāpi ``ayaṃ ime  paccaye paribhuñjitvā kāyadaḷhībahulo sukhaṃ viharissatī''ti na evaṃ  sampassatā tuyhaṃ paccayā anuññātā. atha kho ``ayaṃ ime  paribhuñjamāno samaṇadhammaṃ katvā vaṭṭadukkhato muccissatī''ti te  paccayā anuññātā, so dāni tvaṃ kusīto viharanto na taṃ piṇḍaṃ  apacāyissati. āraddhavīriyasseva hi piṇḍapātāpacāyanaṃ nāma  hotīti evaṃ piṇḍapātāpacāyanaṃ paccavekkhantassāpi uppajjati  ayyamittattherassa viya.</p>
              <p>[03] thero kira kassakaleṇe nāma paṭivasati. tassa ca gocaragāme  ekā mahāupāsikā theraṃ puttaṃ katvā paṭijaggati. sā ekadivasaṃ  araññaṃ gacchantī dhītaraṃ āha -- ``amma, asukasmiṃ ṭhāne  purāṇataṇḍulā, asukasmiṃ sappi, asukasmiṃ khīraṃ, asukasmiṃ  phāṇitaṃ, tava bhātikassa ayyamittassa āgatakāle bhattaṃ pacitvā  khīrasappiphāṇitehi saddhiṃ dehi, tvañca bhuñjeyyāsi. ahaṃ pana  hiyyo pakkapārivāsikabhattaṃ kañjiyena bhuttāmhī''ti. divā kiṃ  bhuñjissasi ammā,ti? sākapaṇṇaṃ pakkhipitvā kaṇataṇḍulehi  ambilayāguṃ pacitvā ṭhapehi ammā,ti.</p>
              <p>[03] thero ^a^M2.0380^ea^ cīvaraṃ pārupitvā pattaṃ nīharantova taṃ saddaṃ sutvā attānaṃ  ovadi ``mahāupāsikā kira kañjiyena pārivāsikabhattaṃ bhuñji,  divāpi kaṇapaṇṇambilayāguṃ bhuñjissati ^a^V2.0342^ea^, tuyhaṃ atthāya pana  purāṇataṇḍulādīni ācikkhati, taṃ nissāya kho panesā neva khettaṃ  na vatthuṃ na bhattaṃ na vatthaṃ paccāsīsati, tisso pana sampattiyo  patthayamānā deti, tvaṃ etissā tā sampattiyo dātuṃ sakkhissasi, na  sakkhissasīti, ayaṃ kho pana piṇḍapāto tayā sarāgena sadosena  ^a^P3.0791^ea^ samohena na sakkā gaṇhitu''nti pattaṃ thavikāya pakkhipitvā gaṇṭhikaṃ  muñcitvā nivattitvā kassakaleṇameva gantvā pattaṃ heṭṭhāmañce cīvaraṃ  cīvaravaṃse ṭhapetvā ``arahattaṃ apāpuṇitvā na nikkhamissāmī''ti  vīriyaṃ adhiṭṭhahitvā nisīdi. dīgharattaṃ appamatto hutvā  nivutthabhikkhu vipassanaṃ vaḍḍhetvā purebhattameva arahattaṃ patvā  vikasamānamiva padumaṃ mahākhīṇāsavo sitaṃ karontova nisīdi.  leṇadvāre rukkhamhi adhivatthā devatā -- </p>
              <p>[21] ``namo te purisājañña, namo te purisuttama. </p>
              <p>[22] yassa te āsavā khīṇā, dakkhiṇeyyosi mārisā''ti..  --</p>
              <p>[03] udānaṃ udānetvā ``bhante, piṇḍāya paviṭṭhānaṃ tumhādisānaṃ  arahantānaṃ bhikkhaṃ datvā mahallakitthiyo dukkhā muccissantī''ti āha.  thero uṭṭhahitvā dvāraṃ vivaritvā kālaṃ olokento ``pātoyevā''ti  ñatvā pattacīvaramādāya gāmaṃ pāvisi.</p>
              <p>[03] dārikāpi bhattaṃ sampādetvā ``idāni me bhātā āgamissati,  idāni āgamissatī''ti dvāraṃ olokayamānā nisīdi. sā there  gharadvāraṃ sampatte pattaṃ gahetvā sappiphāṇitayojitassa khīrapiṇḍapātassa  pūretvā hatthe ṭhapesi. thero ``sukhaṃ hotū''ti anumodanaṃ katvā  pakkāmi. sāpi taṃ olokayamānā aṭṭhāsi. therassa hi tadā  ativiya parisuddho chavivaṇṇo ahosi, vippasannāni indriyāni,  mukhaṃ bandhanā pavuttatālapakkaṃ viya ativiya virocittha.</p>
              <p>[03] mahāupāsikā araññā āgantvā ``kiṃ, amma, bhātiko te  āgato''ti pucchi. sā sabbaṃ taṃ pavattiṃ ārocesi. upāsikā  ``ajja ^a^M2.0381^ea^ mama puttassa pabbajitakiccaṃ matthakaṃ patta''nti ñatvā  ``abhiramati te, amma, bhātā buddhasāsane, na ukkaṇṭhatī''ti āha.</p>
              <p>[03] mahantaṃ kho panetaṃ satthudāyajjaṃ yadidaṃ satta ariyadhanāni  nāma, taṃ na sakkā kusītena gahetuṃ. yathā hi vippaṭipannaṃ puttaṃ  mātāpitaro ``ayaṃ amhākaṃ aputto''ti ^a^P3.0792^ea^ paribāhiraṃ ^a^V2.0343^ea^ karonti, so tesaṃ  accayena dāyajjaṃ na labhati, evaṃ kusītopi idaṃ ariyadhanadāyajjaṃ na  labhati, āraddhavīriyova labhatīti ^b^dāyajjamahattaṃ^eb^ paccavekkhatopi  uppajjati. </p>
              <p>[01] mahā kho pana te satthā, satthuno hi te mātukucchismiṃ  paṭisandhigaṇhanakālepi abhinikkhamanepi abhisambodhiyampi  dhammacakkappavattanayamakapāṭihāriyadevorohanāayusaṅkhāravossajjanesupi  parinibbānakālepi dasasahassilokadhātu akampittha, yuttaṃ nu te  evarūpassa satthu sāsane pabbajitvā kusītena bhavitunti evaṃ  ^b^satthumahattaṃ^eb^ paccavekkhatopi uppajjati.</p>
              <p>[03] jātiyāpi tvaṃ idāni na lāmakajātiko, asambhinnāya  mahāsammatapaveṇiyā āgataukkākarājavaṃse jātosi,  suddhodanamahārājassa ca mahāmāyādeviyā ca nattā, rāhulabhaddassa  kaniṭṭho, tayā nāma evarūpena jinaputtena hutvā na yuttaṃ kusītena  viharitunti evaṃ ^b^jātimahattaṃ^eb^ paccavekkhatopi uppajjati.</p>
              <p>[03] sāriputtamahāmoggallānā ceva asīti ca mahāsāvakā vīriyeneva  lokuttaradhammaṃ paṭivijjhiṃsu, tvaṃ etesaṃ sabrahmacārīnaṃ maggaṃ  paṭipajjasi, na paṭipajjasīti evaṃ ^b^sabrahmacārimahattaṃ^eb^  paccavekkhatopi uppajjati.</p>
              <p>[03] kucchiṃ pūretvā ṭhitājagarasadise vissaṭṭhakāyikacetasikavīriye  kusītapuggale parivajjantassāpi āraddhavīriye pahitatte puggale  sevantassāpi ṭhānanisajjādīsu vīriyuppādanatthaṃ  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūri hotīti pajānāti.</p>
              <p>[03] ^b^pītisambojjhaṅgassa^eb^ ``atthi, bhikkhave,  pītisambojjhaṅgaṭṭhānīyā dhammā, tattha yonisomanasikārabahulīkāro,  ayamāhāro anuppannassa vā pītisambojjhaṅgassa uppādāya, uppannassa  vā pītisambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti evaṃ uppādo hoti ^a^M2.0382^ea^. tattha pītiyeva  pītisambojjhaṅgaṭṭhānīyā dhammā nāma. tassā uppādakamanasikāro  yonisomanasikāro nāma.</p>
              <p>[03] apica ekādasa dhammā pītisambojjhaṅgassa uppādāya saṃvattanti  buddhānussati, dhamma, saṅgha ^a^V2.0344^ea^, sīla, cāga, devatānussati  ^a^P3.0793^ea^ upasamānussati lūkhapuggalaparivajjanatā siniddhapuggalasevanatā  pasādanīyasuttantapaccavekkhaṇatā tadadhimuttatāti. buddhaguṇe  anussarantassāpi hi yāva upacārā sakalasarīraṃ pharamāno  pītisambojjhaṅgo uppajjati, dhammasaṅghaguṇe anussarantassāpi,  dīgharattaṃ akhaṇḍaṃ katvā rakkhitaṃ catupārisuddhisīlaṃ  paccavekkhantassāpi, gihinopi dasasīlaṃ pañcasīlaṃ  pañcavekkhantassāpi, dubbhikkhabhayādīsu paṇītabhojanaṃ sabrahmacārīnaṃ  datvā ``evaṃ nāma adamhā''ti cāgaṃ paccavekkhantassāpi, gihinopi  evarūpe kāle sīlavantānaṃ dinnadānaṃ paccavekkhantassāpi, yehi guṇehi  samannāgatā devatā devattaṃ pattā, tathārūpānaṃ guṇānaṃ attani atthitaṃ  paccavekkhantassāpi, samāpattiyā vikkhambhitā kilesā saṭṭhipi  sattatipi vassāni na samudācarantīti paccavekkhantassāpi,  cetiyadassanabodhidassanatheradassanesu asakkaccakiriyāya  saṃsūcitalūkhabhāve buddhādīsu pasādasinehābhāvena gadrabhapiṭṭhe rajasadise  lūkhapuggale parivajjantassāpi, buddhādīsu pasādabahule muducitte  siniddhapuggale sevantassāpi, ratanattayaguṇaparidīpake pasādanīyasuttante  paccavekkhantassāpi, ṭhānanisajjādīsu pītiuppādanatthaṃ  ninnapoṇapabbhāracittassāpi uppajjati. evaṃ uppannassa panassa  arahattamaggena bhāvanāpāripūri hotīti pajānāti.</p>
              <p>[03] ^b^passaddhisambojjhaṅgassa^eb^ ``atthi, bhikkhave, kāyapassaddhi  cittapassaddhi, tattha yonisomanasikārabahulīkāro, ayamāhāro  anuppannassa vā passaddhisambojjhaṅgassa uppādāya, uppannassa vā  passaddhisambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti evaṃ uppādo hoti.</p>
              <p>[03] apica satta dhammā passaddhisambojjhaṅgassa uppādāya saṃvattanti  paṇītabhojanasevanatā utusukhasevanatā iriyāpathasukhasevanatā  majjhattapayogatā sāraddhakāyapuggalaparivajjanatā  passaddhakāyapuggalasevanatā tadadhimuttatāti. paṇītañhi siniddhaṃ  sappāyabhojanaṃ bhuñjantassāpi, sītuṇhesu ^a^P3.0794^ea^ ca utūsu ṭhānādīsu ca  iriyāpathesu sappāyautuñca iriyāpathañca sevantassāpi ^a^M2.0383^ea^ passaddhi  uppajjati. yo pana mahāpurisajātiko sabbautuiriyāpathakkhamo  hoti, na taṃ sandhāyetaṃ vuttaṃ. yassa sabhāgavisabhāgatā atthi,  tasseva visabhāge utuiriyāpathe vajjetvā sabhāge sevantassa uppajjati.  majjhattapayogo vuccati attano ca parassa ca  kammassakatāpaccavekkhaṇā. iminā majjhattapayogena uppajjati. yo  leḍḍudaṇḍādīhi paraṃ viheṭhayamāno vicarati, evarūpaṃ sāraddhakāyaṃ puggalaṃ  parivajjantassāpi, saṃyatapādapāṇiṃ passaddhakāyaṃ puggalaṃ sevantassāpi,  ṭhānanisajjādīsu passaddhiuppādanatthāya ninnapoṇapabbhāracittassāpi  ^a^V2.0345^ea^ uppajjati. evaṃ uppannassa panassa arahattamaggena bhāvanāpāripūri  hotīti pajānāti.</p>
              <p>[03] ^b^samādhisambojjhaṅgassa^eb^ ``atthi, bhikkhave, samathanimittaṃ  abyagganimittaṃ, tattha yonisomanasikārabahulīkāro, ayamāhāro,  anuppannassa vā samādhisambojjhaṅgassa uppādāya, uppannassa vā  samādhisambojjhaṅgassa bhiyyobhāvāya vepullāya bhāvanāya pāripūriyā  saṃvattatī''ti evaṃ uppādo hoti. tattha samathova samathanimittaṃ  avikkhepaṭṭhena ca abyagganimittanti.</p>
              <p>[03] apica ekādasa dhammā samādhisambojjhaṅgassa uppādāya  saṃvattanti vatthuvisadakiriyatā indriyasamattapaṭipādanatā  nimittakusalatā samaye cittassa paggaṇhanatā samaye cittassa  niggaṇhanatā samaye sampahaṃsanatā samaye ajjhupekkhanatā  asamāhitapuggalaparivajjanatā samāhitapuggalasevanatā  jhānavimokkhapaccavekkhaṇatā tadadhimuttatāti. tattha  ^b^vatthuvisadakiriyatā^eb^ ca ^b^indriyasamattapaṭipādanatā^eb^ ca  vuttanayeneva veditabbā.</p>
              <p>[03] ^b^nimittakusalatā^eb^ nāma kasiṇanimittassa uggahaṇakusalatā.  ^b^samaye cittassa paggaṇhanatā^eb^ti yasmiṃ samaye  atisithilavīriyatādīhi līnaṃ cittaṃ hoti, tasmiṃ samaye  dhammavicayavīriyapītisambojjhaṅgasamuṭṭhāpanena tassa paggaṇhanaṃ.  ^b^samaye cittassa paggaṇhanatā^eb^ti yasmiṃ samaye  āraddhavīriyatādīhi uddhataṃ ^a^P3.0795^ea^ cittaṃ hoti, tasmiṃ samaye  passaddhisamādhiupekkhāsambojjhaṅgasamuṭṭhāpanena tassa niggaṇhanaṃ.  ^b^samaye sampahaṃsanatā^eb^ti yasmiṃ samaye cittaṃ paññāpayogamandatāya  vā upasamasukhānadhigamena vā nirassādaṃ hoti, tasmiṃ samaye  aṭṭhasaṃvegavatthupaccavekkhaṇena saṃvejeti ^a^M2.0384^ea^. ^b^aṭṭha saṃvegavatthūni^eb^ nāma  jāti jarā byādhi maraṇāni cattāri, apāyadukkhaṃ pañcamaṃ, atīte  vaṭṭamūlakaṃ dukkhaṃ, anāgate vaṭṭamūlakaṃ dukkhaṃ, paccuppanne  āhārapariyeṭṭhimūlakaṃ dukkhanti. ratanattayaguṇānussaraṇena ca pasādaṃ  janeti, ayaṃ vuccati ``samaye sampahaṃsanatā''ti.</p>
              <p>[03] ^b^samaye ajjhupekkhanatā^eb^ nāma yasmiṃ samaye sammāpaṭipattiṃ  āgamma alīnaṃ anuddhataṃ anirassādaṃ ārammaṇe samappavattaṃ  samathavīthipaṭipannaṃ cittaṃ hoti, tadāssa paggahaniggahasampahaṃsanesu na  byāpāraṃ āpajjati, sārathi viya samappavattesu assesu. ayaṃ vuccati  -- ``samaye ajjhupekkhanatā''ti.  ^b^asamāhitapuggalaparivajjanatā^eb^ nāma upacāraṃ vā appanaṃ ^a^V2.0346^ea^ vā  appattānaṃ vikkhittacittānaṃ puggalānaṃ ārakā parivajjanaṃ.  ^b^samāhitapuggalasevanā^eb^ nāma upacārena vā appanāya vā  samāhitacittānaṃ sevanā bhajanā payirupāsanā. ^b^tadadhimuttatā^eb^  nāma ṭhānanisajjādīsu samādhiuppādanatthaṃyeva ninnapoṇapabbhāracittatā.  evañhi paṭipajjato esa uppajjati. evaṃ uppannassa panassa  arahattamaggena bhāvanāpāripūri hotīti pajānāti.</p>
              <p>[03] ^b^upekkhāsambojjhaṅgassa^eb^ ``atthi, bhikkhave,  upekkhāsambojjhaṅgaṭṭhānīyā dhammā, tattha  yonisomanasikārabahulīkāro, ayamāhāro anuppannassa vā  upekkhāsambojjhaṅgassa uppādāya, uppannassa vā upekkhāsambojjhaṅgassa  bhiyyobhāvāya vepullāya bhāvanāya pāripūriyā saṃvattatī''ti evaṃ  uppādo hoti. tattha upekkhāva upekkhāsambojjhaṅgaṭṭhānīyā dhammā  nāma.</p>
              <p>[03] apica pañca dhammā upekkhāsambojjhaṅgassa uppādāya saṃvattanti  sattamajjhattatā saṅkhāramajjhattatā  sattasaṅkhārakelāyanapuggalaparivajjanatā ^a^P3.0796^ea^  sattasaṅkhāramajjhattapuggalasevanatā tadadhimuttatāti. tattha dvīhākārehi  ^b^sattamajjhattataṃ^eb^ samuṭṭhāpeti ``tvaṃ attano kammena āgantvā  attanova kammena gamissasi, esopi attanova kammena āgantvā  attanova kammena gamissati, tvaṃ kaṃ kelāyasī''ti evaṃ  kammassakatāpaccavekkhaṇena, ``paramatthato sattoyeva natthi, so tvaṃ kaṃ  kelāyasī''ti evaṃ nissattapaccavekkhaṇena cāti. dvīhevākārehi  ^b^saṅkhāramajjhattataṃ^eb^ samuṭṭhāpeti -- ``idaṃ cīvaraṃ anupubbena  vaṇṇavikāratañceva jiṇṇabhāvañca upagantvā pādapuñchanacoḷakaṃ hutvā  yaṭṭhikoṭiyā chaḍḍanīyaṃ bhavissati, sace panassa sāmiko ^a^M2.0385^ea^ bhaveyya,  nāssa evaṃ vinassituṃ dadeyyā''ti evaṃ assāmikabhāvapaccavekkhaṇena  ca, ``anaddhaniyaṃ idaṃ tāvakālika''nti evaṃ  tāvakālikabhāvapaccavekkhaṇena cāti. yathā ca cīvare, evaṃ  pattādīsupi yojanā kātabbā.</p>
              <p>[03] ^b^sattasaṅkhārakelāyanapuggalaparivajjanatā^eb^ti ettha yo  puggalo gihi vā attano puttadhītādike, pabbajito vā attano  antevāsikasamānupajjhāyakādike mamāyati, sahattheneva nesaṃ  kesacchedanasūcikammacīvaradhovanarajanapattapacanādīni karoti, muhuttampi  apassanto ``asuko sāmaṇero kuhiṃ asuko daharo kuhi''nti  bhantamigo viya ito cito ca oloketi, aññena kesacchedanādīnaṃ  atthāya ``muhuttaṃ asukaṃ pesethā''ti yāciyamānopi ``amhepi taṃ  attano kammaṃ na kārema, tumhe naṃ gahetvā kilamessathā''ti na deti,  ayaṃ sattakelāyano nāma.</p>
              <p>[03] yo ^a^V2.0347^ea^ pana cīvarapattathālakakattarayaṭṭhiādīni mamāyati, aññassa  hatthena parāmasitumpi na deti, tāvakālikaṃ yācito ``mayampi idaṃ  mamāyantā na paribhuñjāma, tumhākaṃ kiṃ dassāmā''ti vadati, ayaṃ  ^b^saṅkhārakelāyano^eb^ nāma. yo pana tesu dvīsupi vatthūsu  majjhatto udāsino, ayaṃ ^b^sattasaṅkhāramajjhatto^eb^ nāma. iti  ayaṃ upekkhāsambojjhaṅgo evarūpaṃ sattasaṅkhārakelāyanapuggalaṃ ārakā  parivajjantassāpi, sattasaṅkhāramajjhattapuggalaṃ sevantassāpi,  ṭhānanisajjādīsu taduppādanatthaṃ ninnapoṇapabbhāracittassāpi ^a^P3.0797^ea^ uppajjati.  evaṃ uppannassa panassa arahattamaggena bhāvanāpāripūri hotīti  pajānāti.</p>
              <p>[03] ^b^iti ajjhattaṃ vā^eb^ti evaṃ attano vā satta sambojjhaṅge  pariggaṇhitvā, parassa vā, kālena vā attano, kālena vā parassa  sambojjhaṅge pariggaṇhitvā dhammesu dhammānupassī viharati.  samudayavayā panettha sambojjhaṅgānaṃ nibbattinirodhavasena veditabbā.  ito paraṃ vuttanayameva. kevalañhi idha bojjhaṅgapariggāhikā sati  dukkhasaccanti evaṃ yojanaṃ katvā bojjhaṅgapariggāhakassa bhikkhuno  niyyānamukhaṃ veditabbaṃ. sesaṃ tādisamevāti. </p>
              <p>[06] bojjhaṅgapabbaṃ niṭṭhitaṃ. </p>
            </h4>
          </h3>
          <h3>
            <h3n> catusaccapabbavaṇṇanā </h3n>
            <h4>
              <h4n> </h4n>
              <p>[03] 386^b^.^eb^ evaṃ ^a^M2.0386^ea^ sattabojjhaṅgavasena dhammānupassanaṃ  vibhajitvā idāni catusaccavasena vibhajituṃ ^b^puna  capara^eb^ntiādimāha. tattha ^b^idaṃ dukkhanti yathābhūtaṃ  pajānātī^eb^ti ṭhapetvā taṇhaṃ tebhūmakadhamme ``idaṃ dukkha''nti  yathāsabhāvato pajānāti, tasseva kho pana dukkhassa janikaṃ  samuṭṭhāpikaṃ purimataṇhaṃ ``ayaṃ dukkhasamudayo''ti, ubhinnaṃ  appavattinibbānaṃ ``ayaṃ dukkhanirodho''ti, dukkhaparijānanaṃ  samudayapajahanaṃ nirodhasacchikaraṇaṃ ariyamaggaṃ ``ayaṃ  dukkhanirodhagāminipaṭipadā''ti yathāsabhāvato pajānātīti attho.  avasesā ariyasaccakathā ṭhapetvā jātiādīnaṃ padabhājanakathaṃ  visuddhimagge vitthāritāyeva. </p>
            </h4>
          </h3>
          <h3>
            <h3n> dukkhasaccaniddesavaṇṇanā </h3n>
            <h4>
              <h4n> </h4n>
              <p>[03] 388^b^.^eb^ padabhājane ^a^V2.0348^ea^ pana ^b^katamā ca, bhikkhave,  jātī^eb^ti bhikkhave, yā jātipi dukkhāti evaṃ vuttā jāti, sā  katamāti evaṃ sabbapucchāsu attho veditabbo. ^b^yā tesaṃ tesaṃ  sattāna^eb^nti idaṃ ``imesaṃ nāmā''ti niyamābhāvato sabbasattānaṃ  pariyādānavacanaṃ. ^b^tamhi tamhi sattanikāye^eb^ti idampi  sabbasattanikāyapariyādānavacanaṃ jananaṃ ^b^jāti^eb^ savikārānaṃ  paṭhamābhinibbattakkhandhānametaṃ adhivacanaṃ. ^b^sañjātī^eb^ti idaṃ  tassā eva upasaggamaṇḍitavevacanaṃ. sā eva anupaviṭṭhākārena  okkamanaṭṭhena ^b^okkanti.^eb^ nibbattisaṅkhātena abhinibbattanaṭṭhena  ^b^abhinibbatti.^eb^ iti ayaṃ catubbidhāpi sammutikathā nāma   ^a^P3.0798^ea^. ^b^khandhānaṃ pātubhāvo^eb^ti ayaṃ pana paramatthakathā.  ekavokārabhavādīsu ekacatupañcabhedānaṃ khandhānaṃyeva pātubhāvo, na  puggalassa, tasmiṃ pana sati puggalo pātubhūtoti vohāramattaṃ hoti.  ^b^āyatanānaṃ paṭilābho^eb^ti āyatanāni pātubhavantāneva paṭiladdhāni  nāma honti, so tesaṃ pātubhāvasaṅkhāto paṭilābhoti attho. </p>
              <p>[03] 389^b^.^eb^ ^b^jarā^eb^ti sabhāvaniddeso.  ^b^jīraṇatā^eb^ti ākārabhāvaniddeso. ^b^khaṇḍicca^eb^ntiādi  vikāraniddeso. daharakālasmiñhi dantā samasetā honti. teyeva  paripaccante anukkamena vaṇṇavikāraṃ āpajjitvā tattha tattha pattanti.  atha patitañca ṭhitañca upādāya khaṇḍitadantā khaṇḍitā ^a^M2.0387^ea^ nāma.  khaṇḍitānaṃ bhāvo ^b^khaṇḍicca^eb^nti vuccati. anukkamena  paṇḍarabhūtāni kesalomāni palitāni nāma. palitāni sañjātāni  assāti palito, palitassa bhāvo ^b^pāliccaṃ.^eb^ jarāvātappahārena  sositamaṃsalohitatāya valiyo tacasmiṃ assāti valittaco, tassa  bhāvo ^b^valittacatā.^eb^ ettāvatā dantakesalomatacesu  vikāradassanavasena pākaṭībhūtā pākaṭajarā dassitā.</p>
              <p>[03] yatheva hi udakassa vā vātassa vā aggino vā  tiṇarukkhādīnaṃ saṃbhaggapalibhaggatāya vā jhāmatāya vā gatamaggo  pākaṭo hoti, na ca so gatamaggo tāneva udakādīni, evameva  jarāya dantādīnaṃ khaṇḍiccādivasena gatamaggo pākaṭo, cakkhuṃ  ummiletvāpi gayhati, na ca khaṇḍiccādīneva jarā. na hi jarā  cakkhuviññeyyā hoti. yasmā pana jaraṃ pattassa āyu hāyati, tasmā  jarā ``āyuno saṃhānī''ti phalūpacārena vuttā. yasmā daharakāle  suppasannāni sukhumampi attano visayaṃ sukheneva ca gaṇhanasamatthāni  cakkhādīni indriyāni jaraṃ pattassa paripakkāni ālulitāni  avisadāni oḷārikampi attano visayaṃ gahetuṃ asamatthāni honti,  tasmā ``indriyānaṃ paripāko''tipi phalūpacāreneva vuttā. </p>
              <p>[03] 390^b^.^eb^ maraṇaniddese ^a^V2.0349^ea^ ^b^ya^eb^nti maraṇaṃ sandhāya  napuṃsakaniddeso, yaṃ maraṇaṃ cutīti vuccati, cavanatāti vuccatīti  ayamettha yojanā. tattha ^b^cutī^eb^ti sabhāvaniddeso.  ^b^cavanatā^eb^ti ākārabhāvaniddeso. maraṇaṃ pattassa khandhā bhijjanti  ceva antaradhāyanti ca adassanaṃ gacchanti, tasmā taṃ ^b^bhedo  antaradhāna^eb^nti vuccati. ^b^maccumaraṇa^eb^nti maccumaraṇaṃ, na  khaṇikamaraṇaṃ. ^b^kālakiriyā^eb^ti maraṇakālakiriyā. ayaṃ  sabbāpi sammutikathāva. ^b^khandhānaṃ bhedo^eb^ti ayaṃ pana  paramatthakathā. ekavokārabhavādīsu ekacatupañcabhedānaṃ khandhānaṃyeva  bhedo, na ^a^P3.0799^ea^ puggalassa, tasmiṃ pana sati puggalo matoti vohāramattaṃ  hoti.</p>
              <p>[03] ^b^kaḷevarassa nikkhepo^eb^ti attabhāvassa nikkhepo. maraṇaṃ  pattassa hi niratthaṃva kaliṅgaraṃ attabhāvo patati, tasmā taṃ kaḷevarassa  nikkhepoti vuttaṃ. jīvitindriyassa upacchedo pana sabbākārato  paramatthato maraṇaṃ. etadeva ^a^M2.0388^ea^ sammutimaraṇanti pi vuccati.  jīvitindriyupacchedameva hi gahetvā lokiyā ``tisso mato, phusso  mato''ti vadanti. </p>
              <p>[03] 391^b^.^eb^ ^b^byasanenā^eb^ti ñātibyasanādīsu yena  kenaci byasanena. ^b^dukkhadhammenā^eb^ti vadhabandhādinā  dukkhakāraṇena. ^b^phuṭṭhassā^eb^ti ajjhotthaṭassa abhibhūtassa.  ^b^soko^eb^ti yo ñātibyasanādīsu vā vadhabandhanādīsu vā  aññatarasmiṃ sati tena abhibhūtassa uppajjati socanalakkhaṇo soko.  ^b^socitatta^eb^nti socitabhāvo. yasmā panesa abbhantare  sosento parisosento uppajjati, tasmā ^b^antosoko  antoparisoko^eb^ti vuccati. </p>
              <p>[03] 392^b^.^eb^ ``mayhaṃ dhītā, mayhaṃ putto''ti evaṃ ādissa  ādissa devanti paridevanti etenāti ^b^ādevo.^eb^ taṃ taṃ vaṇṇaṃ  parikittetvā devanti etenāti ^b^paridevo.^eb^ tato parā dve tasseva  bhāvaniddesā. </p>
              <p>[03] 393^b^.^eb^ ^b^kāyika^eb^nti kāyapasādavatthukaṃ.  dukkhamanaṭṭhena ^b^dukkhaṃ. asāta^eb^nti amadhuraṃ. ^b^kāyasamphassajaṃ  dukkha^eb^nti kāyasamphassato jātaṃ dukkhaṃ. ^b^asātaṃ vedayita^eb^nti  amadhuraṃ vedayitaṃ. </p>
              <p>[03] 394^b^.^eb^ ^b^cetasika^eb^nti cittasampayuttaṃ. sesaṃ dukkhe  vuttanayameva. </p>
              <p>[03] 395^b^.^eb^ ^b^āyāso^eb^ti saṃsīdanavisīdanākārappatto  cittakilamatho. balavataraṃ āyāso ^b^upāyāso.^eb^ tato parā dve  attattaniyābhāvadīpakā bhāvaniddesā. </p>
              <p>[03] 398^b^.^eb^ ^b^jātidhammāna^eb^nti ^a^V2.0350^ea^ jātisabhāvānaṃ.  ^b^icchā uppajjatī^eb^ti taṇhā uppajjati. ^b^aho vatā^eb^ti  patthanā. ^b^na kho panetaṃ icchāyā^eb^ti evaṃ jātiyā anāgamanaṃ  vinā maggabhāvanaṃ na icchāya pattabbaṃ. ^b^idampī^eb^ti etampi upari  sesāni upādāya pikāro. ^b^yampiccha^eb^nti yenapi dhammena  alabbhaneyyavatthuṃ icchanto na labhati, taṃ alabbhaneyya vatthumhi icchanaṃ  dukkhaṃ. esa nayo sabbattha. </p>
              <p>[03] 399^b^.^eb^ khandhaniddese ^a^M2.0389^ea^ rūpañca taṃ upādānakkhandho cāti  ^b^rūpupādānakkhandho^eb^ evaṃ sabbattha. </p>
            </h4>
          </h3>
          <h3>
            <h3n> samudayasaccaniddesavaṇṇanā </h3n>
            <h4>
              <h4n> </h4n>
              <p>[03] 400^b^.^eb^ ^b^yāyaṃ taṇhā^eb^ti yā ayaṃ taṇhā.  ^b^ponobbhavikā^eb^ti punabbhavakaraṇaṃ punobbhavo, punobbhavo sīlaṃ  assāti ^b^ponobbhavikā.^eb^ nandīrāgena saha gatāti  ^b^nandīrāgasahagatā.^eb^ nandīrāgena saddhiṃ atthato ekattameva  gatāti vuttaṃ hoti. ^b^tatratatrābhinandinī^eb^ti ^a^P3.0800^ea^ yatra yatra attabhāvo,  tatra tatra abhinandinī. rūpādīsu vā ārammaṇesu tatra tatra  abhinandinī, rūpābhinandinī sadda, gandha, rasa, phoṭṭhabba,  dhammābhinandinīti attho. ^b^seyyathida^eb^nti nipāto. tassa sā  katamā ceti attho. kāme taṇhā ^b^kāmataṇhā,^eb^  pañcakāmaguṇikarāgassetaṃ nāmaṃ. bhave taṇhā ^b^bhavataṇhā,^eb^  bhavapatthanāvasena uppannassa sassatadiṭṭhisahagatassa rūpārūpabhavarāgassa  ca jhānanikantiyā cetaṃ adhivacanaṃ. vibhave taṇhā ^b^vibhavataṇhā,^eb^  ucchedadiṭṭhisahagatarāgassetaṃ adhivacanaṃ.</p>
              <p>[03] idāni tassā taṇhāya vatthuṃ vitthārato dassetuṃ ^b^sā kho  panesā^eb^tiādimāha. tattha ^b^uppajjatī^eb^ti jāyati.  ^b^nivisatī^eb^ti punappunaṃ pavattivasena patiṭṭhahati. ^b^yaṃ loke  piyarūpaṃ sātarūpa^eb^nti yaṃ lokasmiṃ piyasabhāvañceva madhurasabhāvañca.  ^b^cakkhu loke^eb^tiādīsu lokasmiñhi cakkhādīsu mamattena  abhiniviṭṭhā sattā sampattiyaṃ patiṭṭhitā attano cakkhuṃ ādāsatalādīsu  nimittaggahaṇānusārena vippasannaṃ pañcapasādaṃ suvaṇṇavimāne  ugghāṭitamaṇisīhapañjaraṃ viya maññanti, sotaṃ rajatapanāḷikaṃ viya,  pāmaṅgasuttaṃ viya ca maññanti, ``tuṅganāsā''ti laddhavohāraṃ ghānaṃ  vaṭṭitvā ṭhapitaharitālavaṭṭaṃ viya maññanti, jivhaṃ rattakambalapaṭalaṃ viya  mudusiniddhamadhurasadaṃ maññanti, kāyaṃ sālalaṭṭhiṃ viya, suvaṇṇatoraṇaṃ  viya ca maññanti, manaṃ aññesaṃ manena asadisaṃ uḷāraṃ maññanti.  rūpaṃ suvaṇṇakaṇikārapupphādivaṇṇaṃ viya, saddaṃ mattakaravīka  kokilamandadhamitamaṇivaṃsanigghosaṃ viya, attanā paṭiladdhāni  catusamuṭṭhānikagandhārammaṇādīni ^a^V2.0351^ea^ ``kassaññassa evarūpāni atthī''ti  maññanti. tesaṃ evaṃ maññamānānaṃ tāni cakkhādīni piyarūpāni  ceva sātarūpāni ca honti. atha nesaṃ tattha anuppannā ceva taṇhā  uppajjati ^a^M2.0390^ea^, uppannā ca taṇhā punappunaṃ pavattivasena nivisati. tasmā  bhagavā ``cakkhu loke piyarūpaṃ sātarūpaṃ, etthesā taṇhā uppajjamānā  uppajjatī''tiādimāha. tattha ^b^uppajjamānā^eb^ti yadā uppajjamānā  hoti, tadā ettha uppajjatīti attho. esa nayo sabbattha. </p>
            </h4>
          </h3>
          <h3>
            <h3n> nirodhasaccaniddesavaṇṇanā </h3n>
            <h4>
              <h4n> </h4n>
              <p>[03] 401^b^.^eb^ ^b^asesavirāganirodho^eb^tiādīni sabbāni  nibbānavevacanāneva. nibbānañhi āgamma taṇhā asesā virajjati  nirujjhati, tasmā taṃ ``tassāyeva taṇhāya asesavirāganirodho''ti  vuccati. nibbānañca āgamma taṇhā cajiyati paṭinissajjiyati  vimuccati na ^a^P3.0801^ea^ allīyati, tasmā nibbānaṃ ``cāgo paṭinissaggo mutti  anālayo''ti vuccati. ekameva hi nibbānaṃ, nāmāni panassa  sabbasaṅkhatānaṃ nāmapaṭipakkhavasena anekāni honti. seyyathidaṃ,  asesavirāgo asesanirodho cāgo paṭinissaggo mutti anālayo  rāgakkhayo dosakkhayo mohakkhayo taṇhakkhayo anuppādo appavattaṃ  animittaṃ appaṇihitaṃ anāyūhanaṃ appaṭisandhi anupapatti agati  ajātaṃ ajaraṃ abyādhi amataṃ asokaṃ aparidevaṃ anupāyāsaṃ  asaṃkiliṭṭhanti.</p>
              <p>[03] idāni maggena chinnāya nibbānaṃ āgamma appavattipattāyapi ca  taṇhāya yesu vatthūsu tassā uppatti dassitā, tattheva abhāvaṃ dassetuṃ  ^b^sā kho panesā^eb^tiādimāha. tattha yathā puriso khette jātaṃ  tittālābuvalliṃ disvā aggato paṭṭhāya mūlaṃ pariyesitvā chindeyya,  sā anupubbena milāyitvā apaññattiṃ gaccheyya. tato tasmiṃ khette  tittālābu niruddhā pahīnāti vucceyya, evameva khette tittālābu viya  cakkhādīsu taṇhā. sā ariyamaggena mūlacchinnā nibbānaṃ āgamma  appavattiṃ gacchati. evaṃ gatā pana tesu vatthūsu khette tittālābu  viya na paññāyati.</p>
              <p>[03] yathā ca aṭavito core ānetvā nagarassa dakkhiṇadvāre  ghāteyyuṃ, tato aṭaviyaṃ corā matāti vā māritāti vā vucceyyuṃ, evaṃ  aṭaviyaṃ corā viya cakkhādīsu taṇhā. sā dakkhiṇadvāre corā  viya nibbānaṃ āgamma niruddhattā nibbāne niruddhā. evaṃ niruddhā  panetesu ^a^V2.0352^ea^ vatthūsu aṭaviyaṃ corā viya na paññāyati, tenassā tattheva  nirodhaṃ dassento ^a^M2.0391^ea^ ``cakkhu loke piyarūpaṃ sātarūpaṃ, etthesā taṇhā  pahīyamānā pahīyati, ettha nirujjhamānā nirujjhatī''tiādimāha. </p>
            </h4>
          </h3>
          <h3>
            <h3n> maggasaccaniddesavaṇṇanā </h3n>
            <h4>
              <h4n> </h4n>
              <p>[03] 402^b^.^eb^ ^b^ayamevā^eb^ti aññamaggapaṭikkhepanatthaṃ  niyamanaṃ. ^b^ariyo^eb^ti taṃ taṃ maggavajjhehi kilesehi ārakattā  ariyabhāvakarattā ca ariyo. ^b^dukkhe ñāṇa^eb^ntiādinā  catusaccakammaṭṭhānaṃ dassitaṃ. tattha purimāni dve saccāni vaṭṭaṃ,  pacchimāni vivaṭṭaṃ. tesu bhikkhuno vaṭṭe kammaṭṭhānābhiniveso hoti,  vivaṭṭe natthi abhiniveso. purimāni hi dve saccāni  ``pañcakkhandhā dukkhaṃ, taṇhā samudayo''ti evaṃ saṅkhepena ca  ``katame pañcakkhandhā, rūpakkhandho''tiādinā nayena vitthārena ca  ācariyassa santike uggaṇhitvā vācāya punappunaṃ parivattento  yogāvacaro kammaṃ karoti. itaresu pana dvīsu saccesu nirodhasaccaṃ  iṭṭhaṃ kantaṃ manāpaṃ, maggasaccaṃ iṭṭhaṃ kantaṃ manāpanti evaṃ savanena kammaṃ  ^a^P3.0802^ea^ karoti. so evaṃ karonto cattāri saccāni ekapaṭivedheneva  paṭivijjhati ekābhisamayena abhisameti. dukkhaṃ pariññāpaṭivedhena  paṭivijjhati, samudayaṃ pahānapaṭivedhena, nirodhaṃ  sacchikiriyāpaṭivedhena, maggaṃ bhāvanāpaṭivedhena paṭivijjhati. dukkhaṃ  pariññābhisamayena...pe0... maggaṃ bhāvanābhisamayena abhisameti.  evamassa pubbabhāge dvīsu saccesu  uggahaparipucchāsavanadhāraṇasammasanapaṭivedho hoti, dvīsu pana  savanapaṭivedhoyeva. aparabhāge tīsu kiccato paṭivedho hoti, nirodhe  ārammaṇapaṭivedho. paccavekkhaṇā pana pattasaccassa hoti. ayañca  ādikammiko, tasmā sā idha na vuttā.</p>
              <p>[03] imassa ca bhikkhuno pubbe pariggahato ``dukkhaṃ parijānāmi,  samudayaṃ pajahāmi, nirodhaṃ sacchikaromi, maggaṃ bhāvemī''ti  ābhogasamannāhāramanasikārapaccavekkhaṇā natthi, pariggahato paṭṭhāya  hoti. aparabhāge pana dukkhaṃ pariññātameva...pe0... maggo bhāvitova  hoti. tattha dve saccāni duddasattā gambhīrāni, dve gambhīrattā  duddasāni. dukkhasaccañhi uppattito pākaṭaṃ, khāṇukaṇṭakapahārādīsu  ``aho dukkha''nti vattabbatampi āpajjati. samudayampi  khāditukāmatābhuñjitukāmatādivasena uppattito pākaṭaṃ.  lakkhaṇapaṭivedhato pana ubhayampi gambhīraṃ. iti tāni duddasattā  gambhīrāni. itaresaṃ pana dvinnaṃ dassanatthāya payogo bhavaggagahaṇatthaṃ  hatthappasāraṇaṃ ^a^M2.0392^ea^ viya avīciphusanatthaṃ pādappasāraṇaṃ viya satadhā  bhinnassa vālassa koṭiyā ^a^V2.0353^ea^ koṭipādanaṃ viya ca hoti. iti tāni  gambhīrattā duddasāni. evaṃ duddasattā gambhīresu gambhīrattā ca duddasesu  catūsu saccesu uggahādivasena pubbabhāgañāṇuppattiṃ sandhāya idaṃ  ^b^dukkhe ñāṇa^eb^ntiādi vuttaṃ. paṭivedhakkhaṇe pana ekameva taṃ  ñāṇaṃ hoti.</p>
              <p>[03] nekkhammasaṅkappādayo kāmabyāpādavihiṃsāviramaṇasaññānaṃ  nānattā pubbabhāge nānā, maggakkhaṇe pana imesu tīsu ṭhānesu  uppannassa akusalasaṅkappassa padapacchedato anuppattisādhanavasena  maggaṅgaṃ pūrayamāno ekova kusalasaṅkappo uppajjati. ayaṃ  ^b^sammāsaṅkappo^eb^ nāma.</p>
              <p>[03] musāvādāveramaṇiādayopi musāvādādīhi viramaṇasaññānaṃ  nānattā pubbabhāge nānā, maggakkhaṇe pana imesu catūsu ṭhānesu  uppannāya akusaladussīlyacetanāya padapacchedato anuppattisādhanavasena  maggaṅgaṃ pūrayamānā ekāva kusalaveramaṇī uppajjati. ayaṃ  ^b^sammāvācā^eb^ nāma ^a^P3.0803^ea^.</p>
              <p>[03] pāṇātipātāveramaṇiādayopi pāṇātipātādīhi viramaṇasaññānaṃ  nānattā pubbabhāge nānā, maggakkhaṇe pana imesu tīsu ṭhānesu uppannāya  akusaladussīlyacetanāya akiriyato padapacchedato  anuppattisādhanavasena maggaṅgaṃ pūrayamānā ekāva kusalaveramaṇī  uppajjati, ayaṃ ^b^sammākammanto^eb^ nāma.</p>
              <p>[03] ^b^micchāājīva^eb^nti khādanīyabhojanīyādīnaṃ atthāya  pavattitaṃ kāyavacīduccaritaṃ. ^b^pahāyā^eb^ti vajjetvā.  ^b^sammāājīvenā^eb^ti buddhapasatthena ājīvena. ^b^jīvitaṃ  kappetī^eb^ti jīvitappavattiṃ pavatteti. sammāājīvopi kuhanādīhi  viramaṇasaññānaṃ nānattā pubbabhāge nānā, maggakkhaṇe pana imesuyeva  sattasu ṭhānesu uppannāya micchājīvadussīlyacetanāya padapacchedato  anuppattisādhanavasena maggaṅgaṃ pūrayamānā ekāva kusalaveramaṇī  uppajjati, ayaṃ ^b^sammāājīvo^eb^ nāma.</p>
              <p>[03] ^b^anuppannāna^eb^nti ekasmiṃ vā bhave tathārūpe vā ārammaṇe  attano na uppannānaṃ. parassa pana uppajjamāne disvā ``aho vata  me evarūpā pāpakā akusaladhammā na uppajjeyyu''nti evaṃ anuppannānaṃ  pāpakānaṃ akusalānaṃ ^a^M2.0393^ea^ dhammānaṃ anuppādāya. ^b^chandaṃ janetī^eb^ti  tesaṃ anuppādakapaṭipattisādhakaṃ vīriyachandaṃ janeti.  ^b^vāyamatī^eb^ti vāyāmaṃ karoti. ^b^vīriyaṃ ārabhatī^eb^ti  ^a^V2.0354^ea^ vīriyaṃ  pavatteti. ^b^cittaṃ paggaṇhātī^eb^ti vīriyena cittaṃ paggahitaṃ karoti.  ^b^padahatī^eb^ti kāmaṃ taco ca nhāru ca aṭṭhi ca avasissatūti  padahanaṃ pavatteti.</p>
              <p>[03] ^b^uppannāna^eb^nti samudācāravasena attano uppannapubbānaṃ.  idāni tādise na uppādessāmīti tesaṃ pahānāya chandaṃ janeti.  ^b^anuppannānaṃ kusalāna^eb^nti appaṭiladdhānaṃ paṭhamajjhānādīnaṃ.  ^b^uppannāna^eb^nti tesaṃyeva paṭiladdhānaṃ. ^b^ṭhitiyā^eb^ti punappunaṃ  uppattipabandhavasena ṭhitatthaṃ. ^b^asammosāyā^eb^ti avināsanatthaṃ.  ^b^bhiyyobhāvāyā^eb^ti uparibhāvāya. ^b^vepullāyā^eb^ti vipulabhāvāya.  ^b^bhāvanāya pāripūriyā^eb^ti bhāvanāya paripūraṇatthaṃ. ayampi  sammāvāyāmo anuppannānaṃ akusalānaṃ anuppādanādicittānaṃ nānattā  pubbabhāge nānā, maggakkhaṇe pana imesuyeva catūsu ṭhānesu  kiccasādhanavasena maggaṅgaṃ pūrayamānaṃ ekameva kusalavīriyaṃ uppajjati.  ayaṃ ^b^sammāvāyāmo^eb^ nāma.</p>
              <p>[03] sammāsatipi kāyādipariggāhakacittānaṃ nānattā pubbabhāge  nānā, maggakkhaṇe pana catūsu ṭhānesu kiccasādhanavasena maggaṅgaṃ  pūrayamānā ekāva sati uppajjati. ayaṃ ^b^sammāsati^eb^ nāma.</p>
              <p>[03] jhānāni pubbabhāgepi maggakkhaṇepi ^a^P3.0804^ea^ nānā, pubbabhāge  samāpattivasena nānā, maggakkhaṇe nānāmaggavasena. ekassa hi  paṭhamamaggo paṭhamajjhāniko hoti, dutiyamaggādayopi paṭhamajjhānikā  vā dutiyajjhānādīsu aññatarajhānikā vā. ekassapi paṭhamamaggo  dutiyādīnaṃ aññatarajhāniko hoti, dutiyādayopi dutiyādīnaṃ  aññatarajjhānikā vā paṭhamajjhānikā vā. evaṃ cattāropi maggā  jhānavasena sadisā vā asadisā vā ekaccasadisā vā honti. ayaṃ  panassa viseso pādakajjhānaniyamena hoti.</p>
              <p>[03] pādakajjhānaniyamena tāva paṭhamajjhānalābhino paṭhamajjhānā  vuṭṭhāya vipassantassa uppanno maggo paṭhamajjhāniko hoti.  maggaṅgabojjhaṅgāni panettha paripuṇṇāneva honti. dutiyajjhānato  vuṭṭhāya vipassantassa uppanno dutiyajjhāniko hoti. maggaṅgāni  panettha satta honti. tatiyajjhānato vuṭṭhāya vipassantassa uppanno  tatiyajjhāniko. maggaṅgāni panettha satta ^a^M2.0394^ea^, bojjhaṅgāni cha honti.  esa nayo catutthajjhānato vuṭṭhāya yāva nevasaññānāsaññāyatanaṃ.</p>
              <p>[03] āruppe ^a^V2.0355^ea^ catukkapañcakajjhānaṃ uppajjati, tañca lokuttaraṃ, no  lokiyanti vuttaṃ, ettha kathanti? etthāpi paṭhamajjhānādīsu yato  vuṭṭhāya sotāpattimaggaṃ paṭilabhitvā arūpasamāpattiṃ bhāvetvā so  āruppe uppanno, taṃ jhānikāvassa tattha tayo maggā uppajjanti. evaṃ  pādakajjhānameva niyameti.</p>
              <p>[03] keci pana therā ``vipassanāya ārammaṇabhūtā khandhā  niyamentī''ti vadanti. keci ``puggalajjhāsayo niyametī''ti  vadanti. keci ``vuṭṭhānagāminivipassanā niyametī''ti vadanti.  tesaṃ vādavinicchayo visuddhimagge vuṭṭhānagāminivipassanādhikāre  vuttanayeneva veditabbo.</p>
              <p>[03] ^b^ayaṃ vuccati, bhikkhave, sammāsamādhī^eb^ti ayaṃ pubbabhāge  lokiyo aparabhāge lokuttaro sammāsamādhīti vuccati.</p>
              <p>[03] ^b^iti ajjhattaṃ vā^eb^ti evaṃ attano vā cattāri saccāni  pariggaṇhitvā, parassa vā, kālena vā attano, kālena vā parassa  cattāri saccāni pariggaṇhitvā dhammesu dhammānupassī viharati.  samudayavayā panettha catunnaṃ saccānaṃ yathāsambhāvato uppattinivattivasena  veditabbā. ito paraṃ vuttanayameva. kevalañhi idha  catusaccapariggāhikā sati dukkhasaccanti evaṃ ^a^P3.0805^ea^ yojanaṃ katvā  saccapariggāhakassa bhikkhuno niyyānamukhaṃ veditabbaṃ, sesaṃ  tādisamevāti. </p>
              <p>[06] catusaccapabbaṃ niṭṭhitaṃ. </p>
              <p>[03] 404^b^.^eb^ ettāvatā ānāpānapabbaṃ catuiriyāpathapabbaṃ  catusampajaññapabbaṃ dvattiṃsākāraṃ catudhātuvavatthānaṃ navasivathikā  vedanānupassanā cittānupassanā nīvaraṇapariggaho khandhapariggaho  āyatanapariggaho bojjhaṅgapariggaho saccapariggahoti ekavīsati  kammaṭṭhānāni. tesu ānāpānaṃ dvattiṃsākāraṃ navasivathikāti ekādasa  appanākammaṭṭhānāni honti. dīghabhāṇakamahāsīvatthero pana  ``navasivathikā ādīnavānupassanāvasena vuttā''ti āha. tasmā  tassa matena dveyeva appanākammaṭṭhānāni, sesāni upacārakammaṭṭhānāni.  kiṃ panetesu sabbesu abhiniveso ^a^M2.0395^ea^ jāyatīti? na jāyati.  iriyāpathasampajaññanīvaraṇabojjhaṅgesu hi abhiniveso na jāyati,  sesesu jāyatīti. ^b^mahāsīvatthero^eb^ panāha ``etesupi  abhiniveso jāyati. ayañhi `atthi nu kho me cattāro  iriyāpathā udāhu natthi, atthi nu kho me catusampajaññaṃ udāhu  ^a^V2.0356^ea^ natthi, atthi nu kho me pañcanīvaraṇā udāhu natthi, atthi nu kho  me sattabojjhaṅgā udāhu natthī'ti evaṃ pariggaṇhāti. tasmā sabbattha  abhiniveso jāyatī''ti.</p>
              <p>[03] ^b^yo hi koci, bhikkhave^eb^ti yo hi koci, bhikkhave,  bhikkhu vā bhikkhunī vā upāsako vā upāsikā vā. ^b^evaṃ  bhāveyyā^eb^tiādito paṭṭhāya vuttena bhāvanānukkamena bhāveyya.  ^b^pāṭikaṅkha^eb^nti paṭikaṅkhitabbaṃ icchitabbaṃ avassaṃbhāvīti attho.  ^b^aññā^eb^ti arahattaṃ. ^b^sati vā upādisese^eb^ti upādānasese  vā sati aparikkhīṇe. ^b^anāgāmitā^eb^ti anāgāmibhāvo.</p>
              <p>[03] evaṃ sattannaṃ vassānaṃ vasena sāsanassa niyyānikabhāvaṃ dassetvā  puna tato appatarepi kāle dassento ^b^tiṭṭhantu,  bhikkhave^eb^tiādimāha. sabbampi cetaṃ majjhimassa veneyyapuggalassa  vasena vuttaṃ, tikkhapaññaṃ pana sandhāya ``pātova anusiṭṭho sāyaṃ  visesaṃ adhigamissati, sāyaṃ ^a^P3.0806^ea^ anusiṭṭho pāto visesaṃ  adhigamissatī''ti vuttaṃ. iti bhagavā ``evaṃ niyyānikaṃ,  bhikkhave, mama sāsana''nti dassetvā ekavīsatiyāpi ṭhānesu  arahattanikūṭena desitaṃ desanaṃ niyyātento ``ekāyano ayaṃ,  bhikkhave, maggo...pe0... iti yaṃ taṃ vuttaṃ, idametaṃ paṭicca vutta''nti  āha. sesaṃ uttānatthamevāti. desanāpariyosāne pana tiṃsa  bhikkhusahassāni arahatte patiṭṭhahiṃsūti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] mahāsatipaṭṭhānasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 10. pāyāsirājaññasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 406^b^.^eb^ ^b^evaṃ^eb^ ^a^V2.0357^ea^ ^a^P3.0807^ea^ ^a^M2.0396^ea^   ^b^me suta^eb^nti pāyāsirājaññasuttaṃ.  tatrāyamapubbapadavaṇṇanā -- ^b^āyasmā^eb^ti piyavacanametaṃ.  ^b^kumārakassapo^eb^ti tassa nāmaṃ. kumārakāle pabbajitattā pana  bhagavatā ``kassapaṃ pakkosatha, idaṃ phalaṃ vā khādanīyaṃ vā kassapassa  dethā''ti vutte ``katarakassapassā''ti. ``kumārakassapassā''ti  evaṃ gahitanāmattā tato paṭṭhāya vuḍḍhakālepi ``kumārakassapo'' tveva  vuccati. apica rañño posāvanikaputtattāpi taṃ kumārakassapoti  sañjāniṃsu.</p>
              <p>[03] ayaṃ panassa pubbayogato paṭṭhāya āvibhāvakathā -- thero kira  padumuttarassa bhagavato kāle seṭṭhiputto ahosi. athekadivasaṃ bhagavantaṃ  citrakathiṃ ekaṃ attano sāvakaṃ etadagge ṭhapentaṃ disvā bhagavato sattāhaṃ  dānaṃ datvā ``ahampi bhagavā anāgate ekassa buddhassa ayaṃ thero  viya citrakathī sāvako bhavāmī''ti patthanaṃ katvā puññāni karonto  kassapassa bhagavato sāsane pabbajitvā visesaṃ nibbattetuṃ nāsakkhi.  tadā kira parinibbutassa bhagavato sāsane osakkante pañca bhikkhū  nisseṇiṃ bandhitvā pabbataṃ āruyha samaṇadhammaṃ akaṃsu. saṅghatthero  tatiyadivase arahattaṃ patto, anuthero catutthadivase anāgāmī ahosi,  itare tayo visesaṃ nibbattetuṃ asakkontā devaloke nibbattā.</p>
              <p>[03] tesaṃ ekaṃ buddhantaraṃ devesu ca manussesu ca sampattiṃ  anubhavantānaṃ eko takkasilāyaṃ rājakule nibbattitvā pakkusāti nāma  rājā hutvā bhagavantaṃ uddissa pabbajitvā rājagahaṃ uddissa āgacchanto  kumbhakārasālāyaṃ bhagavato dhammadesanaṃ sutvā anāgāmiphalaṃ patto.  eko ^a^P3.0808^ea^ ekasmiṃ samuddapaṭṭane kulaghare nibbattitvā nāvaṃ āruyha  bhinnanāvo dārucīrāni nivāsetvā lābhasampattiṃ patto ``ahaṃ  arahā''ti cittaṃ uppādetvā ``na tvaṃ arahā, gaccha, satthāraṃ  upasaṅkamitvā pañhaṃ pucchā''ti atthakāmāya devatāya codito tathā  katvā arahattaphalaṃ patto.</p>
              <p>[03] eko ^a^V2.0358^ea^ rājagahe ekissā kuladārikāya kucchimhi uppanno.  sā ca paṭhamaṃ mātāpitaro yācitvā pabbajjaṃ alabhamānā kulagharaṃ  gantvā gabbhaṃ gaṇhi ^a^M2.0397^ea^. gabbhasaṇṭhitampi ajānanti sāmikaṃ ārādhetvā  tena anuññātā bhikkhunīsu pabbajitā, tassā gabbhanimittaṃ disvā  bhikkhuniyo devadattaṃ pucchiṃsu. so ``assamaṇī''ti āha.  dasabalaṃ pucchiṃsu. satthā upālittheraṃ sampaṭicchāpesi. thero  sāvatthinagaravāsīni kulāni visākhañca upāsikaṃ pakkosāpetvā  sodhento ``pure laddho gabbho, pabbajjā arogā''ti āha. satthā  ``suvinicchitaṃ adhikaraṇa''nti therassa sādhukāramadāsi. sā  bhikkhunī suvaṇṇabimbasadisaṃ puttaṃ vijāyi. taṃ gahetvā rājā  pasenadi kosalo posāpesi. ``kassapo''ti cassa nāmaṃ katvā  aparabhāge alaṅkaritvā satthu santikaṃ netvā pabbājesi. iti naṃ  rañño posāvanikaputtattāpi ``kumārakassapo''ti sañjāniṃsūti. taṃ  ekadivasaṃ andhavane samaṇadhammaṃ karontaṃ atthakāmā devatā pañhe  uggahāpetvā ``ime pañhe bhagavantaṃ pucchā''ti āha. thero pañhe  pucchitvā pañhavissajjanāvasāne arahattaṃ pāpuṇi. bhagavāpi taṃ  citrakathikānaṃ bhikkhūnaṃ aggaṭṭhāne ṭhapesi.</p>
              <p>[03] ^b^setabyā^eb^ti tassa nagarassa nāmaṃ. ^b^uttarena  setabya^eb^nti setabyato uttaradisāya. ^b^rājañño^eb^ti  anabhisittakarājā. ^b^diṭṭhigata^eb^nti diṭṭhiyeva. yathā gūthagataṃ  muttagatanti vutte na gūthādito aññaṃ atthi, evaṃ diṭṭhiyeva diṭṭhigataṃ.  ^b^itipi natthī^eb^ti taṃ taṃ kāraṇaṃ apadisitvā evampi natthīti  vadati. ^b^purā...pe0... saññāpetī^eb^ti yāva na saññāpeti. </p>
            </h4>
          </h3>
          <h3>
            <h3n> candimasūriyaupamāvaṇṇanā </h3n>
            <h4>
              <h4n> </h4n>
              <p>[03] 411^b^.^eb^ ^b^ime bho, kassapa, candimasūriyā^eb^ti so  kira therena pucchito cintesi ``ayaṃ samaṇo paṭhamaṃ candimasūriye  upamaṃ āhari, candimasūriyasadiso bhavissati paññāya,  anabhibhavanīyo ^a^P3.0809^ea^ aññena, sace panāhaṃ `candimasūriyā imasmiṃ  loke'ti bhaṇissāmi, `kiṃ nissitā ete, kittakapamāṇā, kittakaṃ  uccā'tiādīhi paliveṭhessati. ahaṃ kho panetaṃ nibbeṭhetuṃ na  sakkhissāmi, `parasmiṃ loke' iccevassa kathessāmī''ti. tasmā  evamāha.</p>
              <p>[03] bhagavā ^a^M2.0398^ea^ pana tato pubbe na cirasseva ^b^sudhābhojanīyajātakaṃ^eb^  kathesi. tattha ``cande cando devaputto, sūriye sūriyo devaputto''ti  āgataṃ. bhagavatā ca kathitaṃ jātakaṃ vā suttantaṃ vā sakalajambudīpe  ^a^V2.0359^ea^ patthaṭaṃ hoti, tena so ``ettha nivāsino devaputtā natthī''ti na  sakkā vattunti cintetvā ^b^devā te na manussā^eb^ti āha. </p>
              <p>[03] 412^b^.^eb^ ^b^atthi pana, rājañña, pariyāyo^eb^ti atthi  pana kāraṇanti pucchati. ^b^ābādhikā^eb^ti  visabhāgavedanāsaṅkhātena ābādhena samannāgatā. ^b^dukkhitā^eb^ti  dukkhappattā. ^b^bāḷhagilānā^eb^ti adhimattagilānā.  ^b^saddhāyikā^eb^ti ahaṃ tumhe saddahāmi, tumhe mayhaṃ saddhāyikā  saddhāyitabbavacanāti attho. ^b^paccayikā^eb^ti ahaṃ tumhe  pattiyāmi, tumhe mayhaṃ paccayikā pattiyāyitabbāti attho. </p>
            </h4>
          </h3>
          <h3>
            <h3n> corādiupamāvaṇṇanā </h3n>
            <h4>
              <h4n> </h4n>
              <p>[03] 413^b^.^eb^ ^b^uddisitvā^eb^ti tesaṃ attānañca  paṭisāmitabhaṇḍakañca dassetvā, sampaṭicchāpetvāti attho.  ^b^vippalapantassā^eb^ti ``putto me, dhītā me, dhanaṃ me''ti vividhaṃ  palapantassa. ^b^nirayapālesū^eb^ti niraye kammakāraṇikasattesu. ye  pana ``kammameva kammakāraṇaṃ karoti, natthi nirayapālā''ti vadanti.  te ``tamenaṃ, bhikkhave, nirayapālā''ti devadūtasuttaṃ paṭibāhanti.  manussaloke rājakulesu kāraṇikamanussā viya hi niraye nirayapālā  honti. </p>
              <p>[03] 415^b^.^eb^ ^b^veḷupesikāhī^eb^ti veḷuvilīvehi.  ^b^sunimmajjathā^eb^ti yathā suṭṭhu nimmajjitaṃ hoti, evaṃ nimmajjatha,  apanethāti attho.</p>
              <p>[03] ^b^asucī^eb^ti amanāpo. ^b^asucisaṅkhāto^eb^ti  asucikoṭṭhāsabhūto asucīti ñāto vā. ^b^duggandho^eb^ti  ^a^P3.0810^ea^ kuṇapagandho. ^b^jeguccho^eb^ti jigucchitabbayutto.  ^b^paṭikūlo^eb^ti dassaneneva paṭighāvaho. ^b^ubbādhatī^eb^ti  divasassa dvikkhattuṃ nhatvā tikkhattuṃ vatthāni parivattetvā  alaṅkatapaṭimaṇḍitānaṃ cakkavattiādīnampi manussānaṃ gandho yojanasate  ṭhitānaṃ devatānaṃ kaṇṭhe āsattakuṇapaṃ viya bādhati. </p>
              <p>[03] 416^b^.^eb^ puna ^a^M2.0399^ea^ pāṇātipātādipañcasīlāni  samādāyavattentānaṃ vasena vadati. ^b^tāvatiṃsāna^eb^nti idañca dūre  nibbattā tāva mā āgacchantu, ime kasmā na entīti vadati. </p>
              <p>[03] 418^b^.^eb^ ^b^jaccandhūpamo^eb^ ^a^V2.0360^ea^ ^b^maññe paṭibhāsī^eb^ti jaccandho  viya upaṭṭhāsi. ^b^araññavanapatthānī^eb^ti araññakaṅgayuttatāya  araññāni, mahāvanasaṇḍatāya vanapatthāni. ^b^pantānī^eb^ti dūrāni. </p>
              <p>[03] 419^b^.^eb^ ^b^kalyāṇadhamme^eb^ti teneva sīlena sundaradhamme.  ^b^dukkhapaṭikūle^eb^ti dukkhaṃ apatthente. ^b^seyyo  bhavissatī^eb^ti paraloke sugatisukhaṃ bhavissatīti adhippāyo. </p>
              <p>[03] 420^b^.^eb^ ^b^upavijaññā^eb^ti upagatavijāyanakālā,  paripakkagabbhā na cirasseva vijāyissatīti attho. ^b^opabhoggā  bhavissatī^eb^ti pādaparicārikā bhavissati. ^b^anayabyasana^eb^nti  mahādukkhaṃ. ayoti sukhaṃ, na ayo anayo, dukkhaṃ. tadetaṃ  sabbaso sukhaṃ byasati vikkhipatīti byasanaṃ. iti anayova  byasanaṃ ^b^anayabyasanaṃ,^eb^ mahādukkhanti attho.  ^b^ayoniso^eb^ti anupāyena. ^b^apakkaṃ na paripācentī^eb^ti  apariṇataṃ akhīṇaṃ āyuṃ antarāva na upacchindanti. ^b^paripākaṃ  āgamentī^eb^ti āyuparipākakālaṃ āgamenti. dhammasenāpatināpetaṃ  vuttaṃ -- </p>
              <p>[21] ``nābhinandāmi maraṇaṃ, nābhinandāmi jīvitaṃ. </p>
              <p>[22] kālañca paṭikaṅkhāmi, nibbisaṃ bhatako yathāti..  (theragā0 1001) </p>
              <p>[03] 421^b^.^eb^ ^b^ubbhinditvā^eb^ti mattikālepaṃ bhinditvā. </p>
              <p>[03] 422^b^.^eb^ ^b^rāmaṇeyyaka^eb^nti ^a^P3.0811^ea^ ramaṇīyabhāvaṃ.  ^b^velāsikā^eb^ti khiḍḍāparādhikā. ^b^komārikā^eb^ti  taruṇadārikā. ^b^tuyhaṃ jīva^eb^nti supinadassanakāle nikkhamantaṃ  vā pavisantaṃ vā jīvaṃ api nu passanti. idha cittācāraṃ  ``jīva''nti gahetvā āha. so hi tattha jīvasaññīti. </p>
              <p>[03] 423^b^.^eb^ ^b^jiyāyā^eb^ti dhanujiyāya, gīvaṃ veṭhetvāti  attho. ^b^patthinnataro^eb^ti thaddhataro. iminā kiṃ dasseti?  tumhe jīvakāle sattassa pañcakkhandhāti ^a^M2.0400^ea^ vadanti, cavanakāle pana  rūpakkhandhamattameva avasissati, tayo khandhā appavattā honti,  viññāṇakkhandho gacchati. avasiṭṭhena rūpakkhandhena lahutarena  bhavitabbaṃ, garukataro ca hoti. tasmā natthi koci kuhiṃ gantāti  imamatthaṃ dasseti. </p>
              <p>[03] 424^b^.^eb^ ^b^nibbuta^eb^nti vūpasantatejaṃ. </p>
              <p>[03] 425^b^.^eb^ ^b^anupahaccā^eb^ti ^a^V2.0361^ea^ avināsetvā. ^b^āmato  hotī^eb^ti addhamato marituṃ āraddho hoti. ^b^odhunāthā^eb^ti  orato karotha. ^b^sandhunāthā^eb^ti parato karotha.  ^b^niddhunāthā^eb^ti aparāparaṃ karotha. ^b^tañcāyatanaṃ na  paṭisaṃvedetī^eb^ti tena cakkhunā taṃ rūpāyatanaṃ na vibhāveti. esa  nayo sabbattha. </p>
              <p>[03] 426^b^.^eb^ ^b^saṅkhadhamo^eb^ti saṅkhadhamako.  ^b^upalāpetvā^eb^ti dhamitvā. </p>
              <p>[03] 428^b^.^eb^ ^b^aggiko^eb^ti aggiparicārako.  ^b^āpādeyya^eb^nti nipphādeyyaṃ, āyuṃ vā pāpuṇāpeyyaṃ.  ^b^poseyya^eb^nti bhojanādīhi bhareyyaṃ. ^b^vaḍḍheyya^eb^nti vaḍḍhiṃ  gameyyaṃ. ^b^araṇīsahita^eb^nti araṇīyugaḷaṃ. </p>
              <p>[03] 429^b^.^eb^ ^b^tirorājānopī^eb^ti tiroraṭṭhe aññasmimpi  janapade rājāno jānanti. ^b^abyatto^eb^ti avisado acheko.  ^b^kopenapī^eb^ti ye maṃ evaṃ vakkhanti, tesu uppajjanakena kopenapi  etaṃ diṭṭhigataṃ harissāmi pariharissāmīti gahetvā vicarissāmi.  ^b^makkhenā^eb^ti tayā vuttayuttakāraṇamakkhalakkhaṇena makkhenāpi.  ^b^palāsenā^eb^ti tayā saddhiṃ yugaggāhalakkhaṇena palāsenāpi. </p>
              <p>[03] 430^b^.^eb^ ^b^haritakapaṇṇa^eb^nti ^a^P3.0812^ea^ yaṃ kiñci haritakaṃ,  antamaso allatiṇapaṇṇampi na hotīti attho.  ^b^sannaddhakalāpa^eb^nti sannaddhadhanukalāpaṃ. ^b^āsittodakāni  vaṭumānī^eb^ti paripuṇṇasalilā maggā ca kandarā ca.  ^b^yoggānī^eb^ti balibadde.</p>
              <p>[03] bahunikkhantaroti ^b^bahunikkhanto^eb^ ciranikkhantoti attho.  ^b^yathābhatena bhaṇḍenā^eb^ti yaṃ vo tiṇakaṭṭhodakabhaṇḍakaṃ āropitaṃ,  tena yathābhatena yathāropitena, yathāgahitenāti attho.</p>
              <p>[03] ^b^appasārānī^eb^ti appagghāni. ^b^paṇiyānī^eb^ti bhaṇḍāni. </p>
            </h4>
          </h3>
          <h3>
            <h3n> gūthabhārikādiupamāvaṇṇanā </h3n>
            <h4>
              <h4n> </h4n>
              <p>[03] 432^b^.^eb^ ^b^mama^eb^ ^a^M2.0401^ea^ ^b^ca sūkarabhatta^eb^nti mama ca sūkarānaṃ  idaṃ bhattaṃ. ^b^uggharanta^eb^nti upari gharantaṃ. ^b^paggharanta^eb^nti  ^a^V2.0362^ea^ heṭṭhā parissavantaṃ. ^b^tumhe khvettha bhaṇe^eb^ti tumhe kho ettha bhaṇe.  ayameva vā pāṭho. ^b^tathā hi pana me sūkarabhatta^eb^nti tathā hi  pana me ayaṃ gūtho sūkarānaṃ bhattaṃ. </p>
              <p>[03] 434^b^.^eb^ ^b^āgatāgataṃ kaliṃ gilatī^eb^ti āgatāgataṃ  parājayaguḷaṃ gilati. ^b^pajjohissāmī^eb^ti pajjohanaṃ karissāmi,  balikammaṃ karissāmīti attho. ^b^akkhehi dibbissāmā^eb^ti  guḷehi kīḷissāma. ^b^littaṃ paramena tejasā^eb^ti paramatejena  visena littaṃ. </p>
              <p>[03] 436^b^.^eb^ ^b^gāmapaṭṭa^eb^nti vuṭṭhitagāmapadeso vuccati.  ``gāmapada''ntipi pāṭho, ayamevattho. ^b^sāṇabhāra^eb^nti  sāṇavākabhāraṃ. ^b^susannaddho^eb^ti subaddho. ^b^tvaṃ pajānāhī^eb^ti  tvaṃ jāna. sace gaṇhitukāmosi, gaṇhāhīti vuttaṃ hoti.</p>
              <p>[03] ^b^khoma^eb^nti khomavākaṃ. ^b^aya^eb^nti kāḷalohaṃ.  ^b^loha^eb^nti tambalohaṃ. ^b^sajjha^eb^nti rajataṃ. ^b^suvaṇṇa^eb^nti  ^a^P3.0813^ea^ suvaṇṇamāsakaṃ. ^b^abhinandiṃsū^eb^ti tussiṃsu. </p>
              <p>[03] 437^b^.^eb^ ^b^attamano^eb^ti sakamano tuṭṭhacitto.  ^b^abhiraddho^eb^ti abhippasanno. ^b^pañhāpaṭibhānānī^eb^ti  pañhupaṭṭhānāni. ^b^paccanīkaṃ kattabba^eb^nti paccanīkaṃ paṭiviruddhaṃ viya  kattabbaṃ amaññissaṃ, paṭilomagāhaṃ gahetvā aṭṭhāsinti attho. </p>
              <p>[03] 438^b^.^eb^ ^b^saṅghātaṃ āpajjantī^eb^ti saṅghātaṃ vināsaṃ  maraṇaṃ āpajjanti. ^b^na mahapphalo^eb^ti vipākaphalena na mahapphalo  hoti. ^b^na mahānisaṃso^eb^ti guṇānisaṃsena mahānisaṃso na hoti.  ^b^na mahājutiko^eb^ti ānubhāvajutiyā mahājutiko na hoti.  ^b^na mahāvipphāro^eb^ti vipākavipphāratāya mahāvipphāro na hoti.  ^b^bījanaṅgala^eb^nti bījañca naṅgalañca. ^b^dukkhette^eb^ti duṭṭhukhette  nissārakhette. ^b^dubbhūme^eb^ti visamabhūmibhāge.  ^b^patiṭṭhāpeyyā^eb^ti ṭhapeyya. ^b^khaṇḍānī^eb^ti chinnabhinnāni.  ^b^pūtīnī^eb^ti nissārāni. ^b^vātātapahatānī^eb^ti ^a^M2.0402^ea^ vātena ca  ātapena ca hatāni pariyādinnatejāni. ^b^asārādānī^eb^ti  taṇḍulasārādānarahitāni palālāni. ^b^asukhasayitānī^eb^ti yāni  sukkhāpetvā koṭṭhe ākiritvā ṭhapitāni, tāni sukhasayitāni nāma.  etāni pana na tādisāni. ^b^anuppaveccheyyā^eb^ti anupaveseyya,  na sammā vasseyya, anvaddhamāsaṃ anudasāhaṃ anupañcāhaṃ na vasseyyāti  attho. ^b^api nu tānī^eb^ti api nu evaṃ khettabījavuṭṭhidose sati  tāni bījāni aṅkuramūlapattādīhi uddhaṃ vuddhiṃ heṭṭhā virūḷhiṃ  samantato ca vepullaṃ āpajjeyyunti ^a^V2.0363^ea^. ^b^evarūpo kho rājañña  yañño^eb^ti evarūpaṃ rājañña dānaṃ parūpaghātena uppāditapaccayatopi  dāyakatopi pariggāhakatopi avisuddhattā na mahapphalaṃ hoti.</p>
              <p>[03] ^b^evarūpo kho rājañña yañño^eb^ti evarūpaṃ rājaññadānaṃ  aparūpaghātena uppannapaccayatopi aparūpaghātitāya sīlavantadāyakatopi  ^a^P3.0814^ea^ sammādiṭṭhiādiguṇasampannapaṭiggāhakatopi mahapphalaṃ hoti. sace pana  guṇātirekaṃ nirodhā vuṭṭhitaṃ paṭiggāhakaṃ labhati, cetanā ca vipulā  hoti, diṭṭheva dhamme vipākaṃ detīti. </p>
              <p>[03] 439^b^.^eb^ imaṃ pana therassa dhammakathaṃ sutvā  pāyāsirājañño theraṃ nimantetvā sattāhaṃ therassa mahādānaṃ datvā tato  paṭṭhāya mahājanassa dānaṃ paṭṭhapesi. taṃ sandhāya ^b^atha kho pāyāsi  rājañño^eb^tiādi vuttaṃ. tattha ^b^kaṇājaka^eb^nti sakuṇḍakaṃ  uttaṇḍulabhattaṃ. ^b^bilaṅgadutiya^eb^nti kañjikadutiyaṃ. ^b^dhorakāni  ca vatthānī^eb^ti thūlāni ca vatthāni. ^b^guḷavālakānī^eb^ti  guḷadasāni, puñjapuñjavasena ṭhitamahantadasānīti attho. ^b^evaṃ  anuddisatī^eb^ti evaṃ upadisati. ^b^pādāpī^eb^ti pādenapi. </p>
              <p>[03] 440^b^.^eb^ ^b^asakkacca^eb^nti saddhāvirahitaṃ assaddhadānaṃ.  ^b^asahatthā^eb^ti na sahatthena. ^b^acittīkata^eb^nti  cittīkāravirahitaṃ, na cittīkārampi paccupaṭṭhāpetvā na paṇītacittaṃ  katvā adāsi. ^b^apaviddha^eb^nti chaḍḍitaṃ vippatitaṃ. ^b^suññaṃ  serīsaka^eb^nti serīsakaṃ nāma ekaṃ tucchaṃ rajatavimānaṃ upagato.  tassa kira dvāre mahāsirīsarukkho, tena taṃ ``serīsaka''nti vuccati. </p>
              <p>[03] 441^b^.^eb^ ^b^āyasmā^eb^ ^a^M2.0403^ea^ ^b^gavaṃpatī^eb^ti thero kira pubbe  manussakāle gopāladārakānaṃ jeṭṭhako hutvā mahato sirīsassa mūlaṃ  sodhetvā vālikaṃ okiritvā ekaṃ piṇḍapātikattheraṃ rukkhamūle  nisīdāpetvā attanā laddhaṃ āhāraṃ datvā tato cuto tassānubhāvena  tasmiṃ rajatavimāne nibbatti. sirīsarukkho vimānadvāre aṭṭhāsi.  so paññāsāya vassehi phalati, tato paññāsa vassāni gatānīti  devaputto saṃvegaṃ āpajjati. so aparena samayena amhākaṃ bhagavato  kāle manussesu nibbattitvā satthu dhammakathaṃ sutvā arahattaṃ patto.  pubbāciṇṇavasena pana divāvihāratthāya tadeva vimānaṃ abhiṇhaṃ  gacchati, taṃ kirassa utusukhaṃ hoti. taṃ sandhāya ``tena kho pana  samayena āyasmā gavaṃpatī''tiādi vuttaṃ.</p>
              <p>[03] ^b^so^eb^ ^a^P3.0815^ea^ ^a^V2.0364^ea^ ^b^sakkaccaṃ dānaṃ datvā^eb^ti so parassa   santakampi dānaṃ sakkaccaṃ datvā. ^b^evamārocesī^eb^ti ``sakkaccaṃ dānaṃ  dethā''tiādinā nayena ārocesi. tañca pana therassa ārocanaṃ  sutvā mahājano sakkaccaṃ dānaṃ datvā devaloke nibbatto. pāyāsissa  pana rājaññassa paricārakā sakkaccaṃ dānaṃ datvāpi nikantivasena  gantvā tasseva santike nibbattā. taṃ kira disācārikavimānaṃ  vaṭṭaniaṭaviyaṃ ahosi. pāyāsidevaputto ca ekadivasaṃ vāṇijakānaṃ  dassetvā attano katakammaṃ kathesīti. </p>
              <p>[06] iti sumaṅgalavilāsiniyā dīghanikāyaṭṭhakathāyaṃ </p>
              <p>[06] pāyāsirājaññasuttavaṇṇanā niṭṭhitā. </p>
              <p>[06] niṭṭhitā ca mahāvaggassatthavaṇṇanā. </p>
              <p>[06] mahāvaggaṭṭhakathā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
