<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] khuddakanikāye </h>
  <ha>
    <han> theragāthā-aṭṭhakathā </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> ganthārambhakathā </h3n>
            <h4>
              <h4n> </h4n>
              <p>[21] mahākāruṇikaṃ ^a^M1.0001^ea^ ^a^V1.0001^ea^ ^a^P1.0001^ea^ ^b^nāthaṃ,^eb^  ñeyyasāgarapāraguṃ. </p>
              <p>[22] vande nipuṇagambhīra-vicitranayadesanaṃ.. </p>
              <p>[21] vijjācaraṇasampannā, yena niyyanti lokato. </p>
              <p>[22] vande tamuttamaṃ ^b^dhammaṃ,^eb^ sammāsambuddhapūjitaṃ.. </p>
              <p>[21] sīlādiguṇasampanno, ṭhito maggaphalesu yo. </p>
              <p>[22] vande ^b^ariyasaṅghaṃ^eb^ taṃ, puññakkhettaṃ anuttaraṃ.. </p>
              <p>[21] vandanājanitaṃ puññaṃ, iti yaṃ ratanattaye. </p>
              <p>[22] hatantarāyo sabbattha, hutvāhaṃ tassa tejasā.. </p>
              <p>[21] yā ^a^V1.0002^ea^ tā subhūtiādīhi, katakiccehi tādihi. </p>
              <p>[22] therehi bhāsitā gāthā, therīhi ca nirāmisā.. </p>
              <p>[21] udānanādavidhinā, gambhīrā nipuṇā subhā. </p>
              <p>[22] suññatāpaṭisaṃyuttā, ariyadhammappakāsikā.. </p>
              <p>[21] ^b^theragāthā^eb^ti nāmena, ^b^therīgāthā^eb^ti tādino. </p>
              <p>[22] yā khuddakanikāyamhi, saṅgāyiṃsu mahesayo.. </p>
              <p>[21] tāsaṃ ^a^M1.0002^ea^ gambhīrañāṇehi, ogāhetabbabhāvato. </p>
              <p>[22] kiñcāpi dukkarā kātuṃ, ^b^atthasaṃvaṇṇanā^eb^ mayā.. </p>
              <p>[21] sahasaṃvaṇṇanaṃ yasmā, dharate satthu sāsanaṃ. </p>
              <p>[22] pubbācariyasīhānaṃ, tiṭṭhateva vinicchayo.. </p>
              <p>[21] tasmā ^a^P1.0002^ea^ taṃ avalambitvā, ogāhetvāna  pañcapi. </p>
              <p>[22] nikāye upanissāya, porāṇaṭṭhakathānayaṃ.. </p>
              <p>[21] suvisuddhaṃ asaṃkiṇṇaṃ, nipuṇatthavinicchayaṃ. </p>
              <p>[22] ^b^mahāvihāravāsīnaṃ,^eb^ samayaṃ avilomayaṃ.. </p>
              <p>[21] yāsaṃ attho duviññeyyo, anupubbikathaṃ vinā. </p>
              <p>[22] tāsaṃ tañca vibhāvento, dīpayanto vinicchayaṃ.. </p>
              <p>[21] yathābalaṃ karissāmi, atthasaṃvaṇṇanaṃ subhaṃ. </p>
              <p>[22] sakkaccaṃ theragāthānaṃ, therīgāthānameva ca.. </p>
              <p>[21] iti ākaṅkhamānassa, saddhammassa ciraṭṭhitiṃ. </p>
              <p>[22] tadatthaṃ vibhajantassa, nisāmayatha sādhavoti..</p>
              <p>[03] kā panetā ^b^theragāthā therīgāthā^eb^ ca, kathañca pavattāti,  kāmañcāyamattho gāthāsu vuttoyeva pākaṭakaraṇatthaṃ pana punapi vuccate --  tattha theragāthā tāva subhūtittherādīhi bhāsitā. yā hi te attanā  yathādhigataṃ maggaphalasukhaṃ paccavekkhitvā kāci udānavasena, kāci  attano samāpattivihārapaccavekkhaṇavasena, kāci pucchāvasena, kāci  parinibbānasamaye sāsanassa niyyānikabhāvavibhāvanavasena abhāsiṃsu,  tā sabbā saṅgītikāle ekajjhaṃ katvā ``theragāthā''icceva  dhammasaṅgāhakehi saṅgītā. therīgāthā pana theriyo uddissa desitā.</p>
              <p>[03] tā pana vinayapiṭakaṃ, suttantapiṭakaṃ abhidhammapiṭakanti tīsu  piṭakesu suttantapiṭakapariyāpannā. dīghanikāyo, majjhimanikāyo,  saṃyuttanikāyo, aṅguttaranikāyo, khuddakanikāyoti ^a^V1.0003^ea^ pañcasu nikāyesu  khuddakanikāyapariyāpannā, suttaṃ, geyyaṃ, veyyākaraṇaṃ, gāthā, udānaṃ,  itivuttakaṃ ^a^M1.0003^ea^, jātakaṃ, abbhutadhammaṃ, vedallanti navasu sāsanaṅgesu  gāthaṅgasaṅgahaṃ gatā. </p>
              <p>[21] ``dvāsīti buddhato gaṇhiṃ, dvesahassāni bhikkhuto. </p>
              <p>[22] caturāsītisahassāni, ye me dhammā pavattino''ti..</p>
              <p>[03] evaṃ dhammabhaṇḍāgārikena paṭiññātesu caturāsītiyā  dhammakkhandhasahassesu katipayadhammakkhandhasaṅgahaṃ gatā.</p>
              <p>[03] tattha ^a^P1.0003^ea^ theragāthā tāva nipātato ekanipāto  ekuttaravasena yāva cuddasanipātāti cuddasanipāto soḷasanipāto  vīsatinipāto tiṃsanipāto cattālīsanipāto paññāsanipāto  saṭṭhinipāto sattatinipātoti ekavīsatinipātasaṅgahā. nipātanaṃ  nikkhipananti nipāto. eko ekeko gāthānaṃ nipāto nikkhepo  etthāti ekanipāto. iminā nayena sesesupi attho veditabbo.</p>
              <p>[03] tattha ekanipāte dvādasa vaggā. ekekasmiṃ vagge dasa dasa  katvā vīsuttarasataṃ therā, tattikā eva gāthā. vuttañhi -- </p>
              <p>[21] ``vīsuttarasataṃ therā, katakiccā anāsavā. </p>
              <p>[22] ekakamhi nipātamhi, susaṅgītā mahesibhī''ti..</p>
              <p>[03] dukanipāte ekūnapaññāsa therā, aṭṭhanavuti gāthā; tikanipāte  soḷasa therā, aṭṭhacattālīsa gāthā; catukkanipāte terasa therā,  dvepaññāsa gāthā; pañcakanipāte dvādasa therā, saṭṭhi gāthā; chakkanipāte  cuddasa therā, caturāsīti gāthā; sattakanipāte pañca therā, pañcatiṃsa  gāthā; aṭṭhakanipāte tayo therā, catuvīsati gāthā; navakanipāte eko  thero, nava gāthā; dasanipāte satta therā, sattati gāthā;  ekādasanipāte eko thero, ekādasa gāthā; dvādasanipāte dve therā,  catuvīsati gāthā; terasanipāte eko thero, terasa gāthā; cuddasanipāte  dve therā, aṭṭhavīsati gāthā; pannarasanipāto natthi, soḷasanipāte dve  therā, dvattiṃsa gāthā; vīsatinipāte dasa therā, pañcacattālīsādhikāni  dve gāthāsatāni; tiṃsanipāte tayo therā, sataṃ pañca ^a^V1.0004^ea^ ca gāthā;  cattālīsanipāte eko ^a^M1.0004^ea^ thero, dvecattālīsa gāthā; paññāsanipāte eko  thero, pañcapaññāsa gāthā; saṭṭhinipāte eko thero, aṭṭhasaṭṭhi gāthā;  sattatinipāte eko thero, ekasattati gāthā. sampiṇḍetvā pana  dvesatāni catusaṭṭhi ca therā, sahassaṃ tīṇi satāni saṭṭhi ca gāthāti.  vuttampi cetaṃ -- </p>
              <p>[21] ``sahassaṃ honti tā gāthā, tīṇi saṭṭhi satāni ca. </p>
              <p>[22] therā ca dve satā saṭṭhi, cattāro ca pakāsitā''ti..</p>
              <p>[03] therīgāthā pana ekanipāto ekuttaravasena yāva navanipātāti  navanipāto ekādasanipāto, dvādasanipāto, soḷasanipāto,  vīsatinipāto, tiṃsanipāto, cattālīsanipāto, mahānipātoti  ^a^P1.0004^ea^ soḷasanipātasaṅgahā. tattha ekanipāte aṭṭhārasa  theriyo, aṭṭhāraseva gāthā; dukanipāte dasa theriyo, vīsati gāthā;  tikanipāte aṭṭha theriyo, catuvīsati gāthā; catukkanipāte ekā therī,  catasso gāthā; pañcakanipāte dvādasa theriyo saṭṭhi gāthā; chakkanipāte  aṭṭha theriyo aṭṭhacattālīsa gāthā; sattanipāte tisso theriyo,  ekavīsati gāthā; aṭṭha nipātato paṭṭhāya yāva soḷasanipātā ekekā  theriyo taṃtaṃnipātaparimāṇā gāthā; vīsatinipāte pañca theriyo,  aṭṭhārasasatagāthā; tiṃsanipāte ekā therī, catuttiṃsa gāthā;  cattālīsanipāte ekā therī, aṭṭhacattālīsa gāthā; mahānipātepi ekā  therī, pañcasattati gāthā. evamettha nipātānaṃ gāthāvaggānaṃ gāthānañca  parimāṇaṃ veditabbaṃ. </p>
            </h4>
          </h3>
          <h3>
            <h3n> nidānagāthāvaṇṇanā </h3n>
            <h4>
              <h4n> </h4n>
              <p>[03] evaṃ ^a^M1.0005^ea^ paricchinnaparimāṇāsu panetāsu theragāthā ādi. tatthāpi  -- </p>
              <p>[21] ``sīhānaṃva nadantānaṃ, dāṭhīnaṃ girigabbhare. </p>
              <p>[22] suṇātha bhāvitattānaṃ, gāthā atthūpanāyikā''ti..</p>
              <p>[03] ayaṃ paṭhamamahāsaṅgītikāle āyasmatā ānandena tesaṃ therānaṃ  thomanatthaṃ bhāsitā gāthā ādi. tattha ^b^sīhāna^eb^nti sīhasaddo  ``sīho, bhikkhave, migarājā''tiādīsu (a0 ni0  4.33)  migarāje āgato. ``atha kho sīho senāpati yena bhagavā  tenupasaṅkamī''tiādīsu (a0 ni0  5.34) paññattiyaṃ.  ``sīhoti kho, bhikkhave, tathāgatassetaṃ ^a^V1.0005^ea^ adhivacanaṃ arahato  sammāsambuddhassā''tiādīsu (a0 ni0  5.99;  10.21)  tathāgate. tattha yathā tathāgate sadisakappanāya āgato, evaṃ idhāpi  sadisakappanāvaseneva veditabbo, tasmā ^b^sīhānaṃvā^eb^ti sīhānaṃ iva.  sandhivasena saralopo ``evaṃsa te''tiādīsu (ma0 ni0 1.22)  viya. tattha ^b^ivā^eb^ti nipātapadaṃ. ^b^suṇāthā^eb^ti ākhyātapadaṃ.  itarāni nāmapadāni. ^b^sīhānaṃvā^eb^ti ca sambandhe sāmivacanaṃ.  kāmañcettha sambandhī sarūpato na vutto, atthato ^a^P1.0005^ea^  pana vuttova hoti. yathā hi ``oṭṭhasseva mukhaṃ etassā''ti vutte  oṭṭhassa mukhaṃ viya mukhaṃ etassāti ayamattho vutto eva hoti,  evamidhāpi ``sīhānaṃvā''ti vutte sīhānaṃ nādo viyāti ayamattho  vutto eva hoti. tattha mukhasaddasannidhānaṃ hotīti ce, idhāpi  ``nadantāna''nti padasannidhānato, tasmā ^b^sīhānaṃvā^eb^ti  nidassanavacanaṃ. ^b^nadantāna^eb^nti tassa nidassitabbena  sambandhadassanaṃ. ^b^dāṭhīna^eb^nti tabbisesanaṃ. ^b^girigabbhare^eb^ti  tassa pavattiṭṭhānadassanaṃ. ^b^suṇāthā^eb^ti savane niyojanaṃ.  ^b^bhāvitattāna^eb^nti sotabbassa pabhavadassanaṃ. ^b^gāthā^eb^ti  sotabbavatthudassanaṃ. ^b^atthupanāyikā^eb^ti tabbisesanaṃ.  kāmañcettha ``sīhānaṃ nadantānaṃ dāṭhīna''nti pulliṅgavasena āgataṃ,  liṅgaṃ pana parivattetvā ``sīhīna''ntiādinā itthiliṅgavasenāpi  attho veditabbo. ekasesavasena vā sīhā ca sīhiyo ca sīhā,  tesaṃ sīhānantiādinā ^a^M1.0006^ea^ sādhāraṇā hetā tisso nidānagāthā  theragāthānaṃ therīgāthānañcāti. </p>
              <p>[01] tattha sahanato hananato ca sīho. yathā hi sīhassa  migarañño balavisesayogato sarabhamigamattavaravāraṇāditopi parissayo  nāma natthi, vātātapādiparissayampi so sahatiyeva, gocarāya  pakkamantopi tejussadatāya mattagandhahatthivanamahiṃsādike samāgantvā  abhīrū achambhī abhibhavati, abhibhavanto ca te aññadatthu hantvā  tattha mudumaṃsāni bhakkhayitvā sukheneva viharati, evametepi mahātherā  ariyabalavisesayogena sabbesampi parissayānaṃ sahanato,  rāgādisaṃkilesabalassa abhibhavitvā hananato pajahanato  tejussadabhāvena kutocipi abhīrū achambhī jhānādisukhena  viharantīti sahanato hananato ca sīhā viyāti sīhā. saddatthato  pana yathā kantanatthena ādiantavipallāsato takkaṃ vuccati, evaṃ  hiṃsanaṭṭhena sīho veditabbo. tathā sahanaṭṭhena. pisodarādipakkhepena  niruttinayena pana ^a^P1.0006^ea^ vuccamāne vattabbameva natthi.</p>
              <p>[03] atha vā yathā migarājā kesarasīho attano tejussadatāya  ekacārī viharati, na kañci sahāyaṃ paccāsīsati, evametepi  tejussadatāya vivekābhiratiyā ca ekacārinoti ekacariyaṭṭhenapi  sīhā viyāti sīhā, tenāha -- bhagavā ``sīhaṃvekacaraṃ nāga''nti  (saṃ0 ni0  1.30; su0 ni0 168).</p>
              <p>[03] atha ^a^V1.0006^ea^ vā asantāsanajavaparakkamādivisesayogato sīhā viyāti  sīhā, ete mahātherā. vuttañhetaṃ bhagavatā -- </p>
              <p>[02] ``dveme, bhikkhave, asaniyā phalantiyā na santasanti,  katameva dve? bhikkhu ca khīṇāsavo sīho ca migarājā''ti (a0  ni0  2.60). </p>
              <p>[01] javopi sīhassa aññehi asādhāraṇo, tathā parakkamo.  tathā hi so usabhasatampi laṅghitvā vanamahiṃsādīsu nipatati,  potakopi samāno pabhinnamadānampi mattavaravāraṇānaṃ paṭimānaṃ  bhinditvā ^a^M1.0007^ea^ dantakaḷīraṃva khādati. etesaṃ pana ariyamaggajavo  iddhijavo ca aññehi asādhāraṇo, sammappadhānaparakkamo ca  niratisayo. tasmā ^b^sīhānaṃvā^eb^ti sīhasadisānaṃ viya.  sīhassa cettha hīnūpamatā daṭṭhabbā, accantavisiṭṭhassa sahanādiatthassa  theresveva labbhanato.</p>
              <p>[03] ^b^nadantāna^eb^nti gajjantānaṃ. gocaraparakkamatuṭṭhivelādīsu hi  yathā sīhā attano āsayato nikkhamitvā vijambhitvā sīhanādaṃ  abhītanādaṃ nadanti, evaṃ etepi  visayajjhattapaccavekkhaṇaudānādikālesu imaṃ abhītanādaṃ nadiṃsu. tena  vuttaṃ -- ``sīhānaṃva nadantāna''nti. ^b^dāṭhīna^eb^nti dāṭhāvantānaṃ.  pasaṭṭhadāṭhīnaṃ, atisayadāṭhānanti vā attho. yathā hi sīhā  ativiya daḷhānaṃ tikkhānañca catunnaṃ dāṭhānaṃ balena paṭipakkhaṃ  abhibhavitvā attano manorathaṃ matthakaṃ pūrenti, evametepi catunnaṃ  ariyamaggadāṭhānaṃ balena anādimati saṃsāre anabhibhūtapubbapaṭipakkhaṃ  ^a^P1.0007^ea^ abhibhavitvā attano manorathaṃ matthakaṃ pāpesuṃ.  idhāpi dāṭhā viyāti dāṭhāti sadisakappanāvaseneva attho veditabbo.</p>
              <p>[03] ^b^girigabbhare^eb^ti pabbataguhāyaṃ, samīpatthe bhummavacanaṃ.  ``girigavhare''ti keci paṭhanti. pabbatesu vanagahane vanasaṇḍeti  attho. idaṃ pana nesaṃ virocanaṭṭhānadassanañceva sīhanādassa  yogyabhūmidassanañca. nadantānaṃ girigabbhareti yojanā. yathā hi  sīhā yebhuyyena girigabbhare aññehi durāsadatāya janavivitte vasantā  attano dassanena uppajjanakassa khuddakamigasantāsassa pariharaṇatthaṃ  gocaragamane sīhanādaṃ nadanti, evametepi aññehi  durāsadagirigabbharasadiseva suññāgārevasantā guṇehi khuddakānaṃ  puthujjanānaṃ taṇhādiṭṭhiparittāsaparivajjanatthaṃ vakkhamānagāthāsaṅkhātaṃ  abhītanādaṃ nadiṃsu. tena vuttaṃ ``sīhānaṃva nadantānaṃ, dāṭhīnaṃ  girigabbhare''ti.</p>
              <p>[03] ^b^suṇāthā^eb^ti ^a^V1.0007^ea^ savanāṇattikavacanaṃ, tena vakkhamānānaṃ gāthānaṃ  sannipatitāya parisāya sotukāmataṃ uppādento savane ādaraṃ janeti,  ussāhaṃ samuṭṭhāpento gāravaṃ bahumānañca upaṭṭhapeti. atha vā  ``sīhāna''ntiādīnaṃ ^a^M1.0008^ea^ padānaṃ sadisakappanāya vinā mukhyavaseneva  attho veditabbo. tasmā daḷhatikkhabhāvena pasaṭṭhātisayadāṭhatāya  dāṭhīnaṃ girigabbhare nadantānaṃ sīhagajjitaṃ gajjantānaṃ sīhānaṃ  migarājūnaṃ viya tesaṃ abhītanādasadisā gāthā suṇāthāti attho.  idaṃ vuttaṃ hoti -- ``yathā sīhanādaṃ nadantānaṃ sīhānaṃ migarājūnaṃ  kutocipi bhayābhāvato so abhītanādo tadaññamigasantāsakaro, evaṃ  bhāvitattānaṃ appamattānaṃ therānaṃ sīhanādasadisiyo sabbaso bhayahetūnaṃ  suppahīnattā abhītanādabhūtā, pamattajanasantāsakarā gāthā suṇāthā''ti.</p>
              <p>[03] ^b^bhāvitattāna^eb^nti bhāvitacittānaṃ. cittañhi ``attā hi  kira duddamo (dha0 pa0 159) yo ve ṭhitatto tasaraṃva ujjū''ti (su0  ni0 217) ca ``attasammāpaṇidhī''ti ^a^P1.0008^ea^ (khu0 pā0  5.4; su0 ni0 263) ca evamādīsu attāti vuccati, tasmā  adhicittānuyogena samathavipassanābhivaḍḍhitacittānaṃ  samathavipassanābhāvanāmatthakaṃ pāpetvā ṭhitānanti attho. atha vā  ^b^bhāvitattāna^eb^nti bhāvitasabhāvānaṃ, sabhāvabhūtasīlādibhāvitānanti  attho. gīyatīti ^b^gāthā,^eb^ anuṭṭhubhādivasena isīhi pavattitaṃ  catuppadaṃ chappadaṃ vā vacanaṃ. aññesampi taṃsadisatāya tathā vuccanti.  attatthādibhede atthe upanenti tesu vā upaniyyantīti  ^b^atthūpanāyikā^eb^.</p>
              <p>[03] atha vā ^b^bhāvitattāna^eb^nti bhāvitattābhāvānaṃ, attabhāvo hi  āhito ahaṃ māno etthāti ``attā''ti vuccati, so ca tehi  appamādabhāvanāya anavajjabhāvanāya bhāvito sammadeva guṇagandhaṃ  gāhāpito. tena tesaṃ kāyabhāvanā sīlabhāvanā cittabhāvanā  paññābhāvanāti catunnampi bhāvanānaṃ paripuṇṇabhāvaṃ dasseti.  ``bhāvanā''ti ca sambodhipaṭipadā idhādhippetā. yāyaṃ saccasambodhi  atthi, sā duvidhā abhisamayato tadatthato ca. sambodhi pana  tividhā sammāsambodhi paccekasambodhi sāvakasambodhīti. tattha  sammā sāmaṃ sabbadhammānaṃ bujjhanato bodhanato ca sammāsambodhi.  sabbaññutaññāṇapadaṭṭhānaṃ maggañāṇaṃ maggañāṇapadaṭṭhānañca sabbaññutaññāṇaṃ  ``sammāsambodhī''ti vuccati. tenāha -- </p>
              <p>[02] ``buddhoti ^a^M1.0009^ea^ yo so bhagavā sayambhū anācariyako pubbe  ananussutesu dhammesu sāmaṃ saccāni abhisambujjhi, tattha ca  sabbaññutaṃ patto balesu ca vasībhāva''nti (mahāni0 192; cūḷani0  pārāyanatthutigāthāniddesa 97; paṭi0 ma0 1.161).</p>
              <p>[03] bodhaneyyabodhanattho ^a^V1.0008^ea^ hi balesu vasībhāvo. paccekaṃ sayameva  bodhīti paccekasambodhi, ananubuddho sayambhūñāṇena saccābhisamayoti  attho. sammāsambuddhānañhi sayambhūñāṇatāya sayameva pavattamānopi  saccābhisamayo sānubuddho aparimāṇānaṃ sattānaṃ saccābhisamayassa  hetubhāvato. imesaṃ pana so ekassāpi sattassa saccābhisamayahetu na  hoti. satthu dhammadesanāya savanante jātāti sāvakā. sāvakānaṃ  saccābhisamayo sāvakasambodhi. tividhāpesā ^a^P1.0009^ea^ tiṇṇaṃ  bodhisattānaṃ yathāsakaṃ āgamanīyapaṭipadāya matthakappattiyā  satipaṭṭhānādīnaṃ sattatiṃsāya bodhipakkhiyadhammānaṃ bhāvanāpāripūrīti  veditabbā itarābhisamayānaṃ tadavinābhāvato. na hi  sacchikiriyābhisamayena vinā bhāvanābhisamayo sambhavati, sati ca  bhāvanābhisamaye pahānābhisamayo pariññābhisamayo ca siddhoyeva  hotīti.</p>
              <p>[03] yadā hi mahābodhisatto paripūritabodhisambhāro carimabhave  katapubbakicco bodhimaṇḍaṃ āruyha -- ``na tāvimaṃ pallaṅkaṃ  bhindissāmi, yāva na me anupādāya āsavehi cittaṃ  vimuccissatī''ti paṭiññaṃ katvā aparājitapallaṅke nisinno  asampattāya eva sañjhāvelāya mārabalaṃ vidhamitvā purimayāme  pubbenivāsānussatiñāṇena anekākāravokāre pubbe nivutthakkhandhe  anussaritvā majjhimayāme dibbacakkhuvisodhanena  cutūpapātañāṇānāgataṃsañāṇāni adhigantvā pacchimayāme ``kicchaṃ  vatāyaṃ loko āpanno jāyati ca jīyati ca mīyati ca cavati ca  upapajjati ca, atha ca panimassa dukkhassa nissaraṇaṃ nappajānāti  jarāmaraṇassā''tiādinā (dī0 ni0 2.57) jarāmaraṇato paṭṭhāya  paṭiccasamuppādamukhena vipassanaṃ abhinivisitvā mahāgahanaṃ chindituṃ  nisadasilāyaṃ pharasuṃ nisento viya kilesagahanaṃ chindituṃ lokanātho  ñāṇapharasuṃ tejento buddhabhāvāya hetusampattiyā ^a^M1.0010^ea^ paripākaṃ gatattā  sabbaññutaññāṇādhigamāya vipassanaṃ gabbhaṃ gaṇhāpento antarantarā  nānāsamāpattiyo samāpajjitvā yathāvavatthāpite nāmarūpe tilakkhaṇaṃ  āropetvā anupadadhammavipassanāvasena anekākāravokārasaṅkhāre  sammasanto chattiṃsakoṭisatasahassamukhena sammasanavāraṃ vitthāretvā  tattha mahāvajirañāṇasaṅkhāte vipassanāñāṇe tikkhe sūre pasanne  vuṭṭhānagāminibhāvena pavattamāne yadā taṃ maggena ghaṭeti, tadā  maggapaṭipāṭiyā diyaḍḍhakilesasahassaṃ khepento aggamaggakkhaṇe  sammāsambodhiṃ adhigacchati nāma, aggaphalakkhaṇato paṭṭhāya ^a^P1.0010^ea^  adhigato nāma. sammāsambuddhabhāvato  dasabalacatuvesārajjādayopi tassa tadā hatthagatāyeva hontīti ayaṃ  tāva abhisamayato sammāsambodhipaṭipadā. tadatthato pana  mahābhinīhārato paṭṭhāya yāva tusitabhavane nibbatti, etthantare pavattaṃ  bodhisambhārasambharaṇaṃ. tattha yaṃ vattabbaṃ, taṃ sabbākārasampannaṃ  cariyāpiṭakavaṇṇanāyaṃ vitthārato vuttamevāti tattha vuttanayeneva  gahetabbaṃ.</p>
              <p>[03] paccekabodhisattāpi ^a^V1.0009^ea^ paccekabodhiyā katābhinīhārā anupubbena  sambhatapaccekasambodhisambhārā tādise kāle carimattabhāve ṭhitā  ñāṇassa paripākagatabhāvena upaṭṭhitaṃ saṃveganimittaṃ gahetvā savisesaṃ  bhavādīsu ādīnavaṃ disvā sayambhūñāṇena pavatti pavattihetuṃ nivatti  nivattihetuñca paricchinditvā ``so `idaṃ dukkha'nti yoniso  manasi karotī''tiādinā āgatanayena catusaccakammaṭṭhānaṃ paribrūhentā  attano abhinīhārānurūpaṃ saṅkhāre parimaddantā anukkamena vipassanaṃ  ussukkāpetvā maggapaṭipāṭiyā aggamaggaṃ adhigacchantā paccekasambodhiṃ  abhisambujjhanti nāma, aggaphalakkhaṇato paṭṭhāya paccekasambuddhā nāma  hutvā sadevakassa lokassa aggadakkhiṇeyyā honti.</p>
              <p>[03] sāvakā pana satthu sabrahmacārino vā catusaccakammaṭṭhānakathaṃ  sutvā tasmiṃyeva khaṇe kālantare vā tajjaṃ paṭipattiṃ anutiṭṭhantā  ghaṭentā vāyamantā vipassanaṃ ussukkāpetvā, yadi vā paṭipadāya  vaḍḍhantiyā, saccāni paṭivijjhantā ^a^M1.0011^ea^ attano  abhinīhārānurūpasiddhiaggasāvakabhūmiyā vā kevalaṃ vā  aggamaggakkhaṇe sāvakasambodhiṃ adhigacchanti nāma. tato paraṃ  sāvakabuddhā nāma honti sadevake loke aggadakkhiṇeyyā. evaṃ tāva  abhisamayato paccekasambodhi sāvakasambodhi ca veditabbā.</p>
              <p>[03] tadatthato pana yathā mahābodhisattānaṃ heṭṭhimaparicchedena cattāri  asaṅkhyeyyāni kappānaṃ satasahassañca bodhisambhārasambharaṇaṃ  icchitabbaṃ majjhimaparicchedena aṭṭha ^a^P1.0011^ea^ asaṅkhyeyyāni  kappānaṃ satasahassañca, uparimaparicchedena soḷasa asaṅkhyeyyāni  kappānaṃ satasahassañca ete ca bhedā  paññādhikasaddhādhikavīriyādhikavasena veditabbā. paññādhikānañhi  saddhā mandā hoti paññā tikkhā, tato ca upāyakosallassa  visadanipuṇabhāvena nacirasseva pāramiyo pāripūriṃ gacchanti.  saddhādhikānaṃ paññā majjhimā hotīti tesaṃ nātisīghaṃ nātisaṇikaṃ  pāramiyo pāripūriṃ gacchanti. vīriyādhikānaṃ pana paññā mandā  hotīti tesaṃ cireneva pāramiyo pāripūriṃ gacchanti. na evaṃ  paccekabodhisattānaṃ. tesañhi satipi paññādhikabhāve dve  asaṅkhyeyyāni kappānaṃ satasahassañca bodhisambhārasambharaṇaṃ  icchitabbaṃ, na tato oraṃ. saddhādhikavīriyādhikāpi vuttaparicchedato  paraṃ katipaye eva kappe atikkamitvā paccekasambodhiṃ abhisambujjhanti,  na tatiyaṃ asaṅkhyeyyanti. sāvakabodhisattānaṃ pana yesaṃ  aggasāvakabhāvāya abhinīhāro, tesaṃ ekaṃ asaṅkhyeyyaṃ kappānaṃ  satasahassañca sambhārasambharaṇaṃ icchitabbaṃ. yesaṃ mahāsāvakabhāvāya,  tesaṃ kappānaṃ satasahassameva, tathā buddhassa mātāpitūnaṃ upaṭṭhākassa  puttassa ca. tattha yathā -- </p>
              <p>[21] ``manussattaṃ ^a^V1.0010^ea^ liṅgasampatti, hetu satthāradassanaṃ. </p>
              <p>[27] pabbajjā guṇasampatti, adhikāro ca chandatā. </p>
              <p>[22] aṭṭhadhammasamohānā, abhinīhāro samijjhatī''ti..  (bu0 vaṃ0 2.59) -- </p>
              <p>[25] evaṃ vutte aṭṭha dhamme samodhānetvā katapaṇidhānānaṃ  mahābodhisattānaṃ mahābhinīhārato pabhuti savisesaṃ dānādīsu  yuttappayuttānaṃ divase divase vessantaradānasadisaṃ mahādānaṃ dentānaṃ  tadanurūpasīlādike sabbapāramidhamme ācinantānampi  yathāvuttakālaparicchedaṃ asampatvā antarā eva ^a^M1.0012^ea^ buddhabhāvappatti nāma  natthi. kasmā? ñāṇassa aparipaccanato. paricchinnakāle  nipphāditaṃ viya hi sassaṃ buddhañāṇaṃ yathāparicchinnakālavaseneva vuddhiṃ  viruḷhiṃ vepullaṃ āpajjantaṃ ^a^P1.0012^ea^ gabbhaṃ gaṇhantaṃ paripākaṃ  gacchatīti evaṃ -- </p>
              <p>[21] ``manussattaṃ liṅgasampatti, vigatāsavadassanaṃ. </p>
              <p>[22] adhikāro chandatā ete, abhinīhārakāraṇā''ti..  (su0 ni0 aṭṭha0 1.khaggavisāṇasuttavaṇṇanā) -- </p>
              <p>[25] ime pañca dhamme samodhānetvā katābhinīhārānaṃ  paccekabodhisattānaṃ ``adhikāro chandatā''ti dvaṅgasamannāgatāya  patthanāya vasena katapaṇidhānānaṃ sāvakabodhisattānañca tattha tattha  vuttakālaparicchedaṃ asampatvā antarā eva paccekasambodhiyā  yathāvuttasāvakasambodhiyā ca adhigamo natthi. kasmā? ñāṇassa  aparipaccanato. imesampi hi yathā mahābodhisattānaṃ dānādipāramīhi  paribrūhitā paññāpāramī anukkamena gabbhaṃ gaṇhantī paripākaṃ gacchantī  buddhañāṇaṃ paripūreti, evaṃ dānādīhi paribrūhitā anupubbena yathārahaṃ  gabbhaṃ gaṇhantī paripākaṃ gacchantī paccekabodhiñāṇaṃ sāvakabodhiñāṇañca  paripūreti. dānaparicayena hete tattha tattha bhave alobhajjhāsayatāya  sabbattha asaṅgamānasā anapekkhacittā hutvā, sīlaparicayena  susaṃvutakāyavācatāya suparisuddhakāyavacīkammantā parisuddhājīvā  indriyesu guttadvārā bhojane mattaññuno hutvā jāgariyānuyogena cittaṃ  samādahanti, svāyaṃ tesaṃ jāgariyānuyogo gatapaccāgatikavattavasena  veditabbo.</p>
              <p>[03] evaṃ pana paṭipajjantānaṃ adhikārasampattiyā appakasireneva aṭṭha  samāpattiyo pañcābhiññā chaḷabhiññā adhiṭṭhānabhūtā pubbabhāgavipassanā  ca hatthagatāyeva honti. vīriyādayo pana tadantogadhā eva. yañhi  paccekabodhiyā sāvakabodhiyā vā atthāya dānādipuññasambharaṇe  abbhussahanaṃ, idaṃ vīriyaṃ. yaṃ tadanuparodhassa sahanaṃ, ayaṃ khanti.  yaṃ dānasīlādisamādānāvisaṃvādanaṃ, idaṃ saccaṃ. sabbatthameva  acalasamādhānādhiṭṭhānaṃ, idaṃ adhiṭṭhānaṃ ^a^V1.0011^ea^. yā dānasīlādīnaṃ  pavattiṭṭhānabhūtesu sattesu hitesitā, ayaṃ mettā. yaṃ sattānaṃ  katavippakāresu ajjhupekkhanaṃ, ayaṃ ^a^M1.0013^ea^ upekkhāti. evaṃ ^a^P1.0013^ea^  dānasīlabhāvanāsu sīlasamādhipaññāsu ca sijjhamānāsu  vīriyādayo siddhā eva honti. sāyeva paccekabodhiatthāya  sāvakabodhiatthāya ca dānādipaṭipadā tesaṃ bodhisattānaṃ santānassa  bhāvanato paribhāvanato bhāvanā nāma. visesato dānasīlādīhi  svābhisaṅkhate santāne pavattā samathavipassanāpaṭipadā, yato te  bodhisattā pubbayogāvacarasamudāgamasampannā honti. tenāha bhagavā -- </p>
              <p>[02] ``pañcime, ānanda, ānisaṃsā pubbayogāvacare.  katame pañca? idhānanda, pubbayogāvacaro diṭṭheva dhamme paṭikacca aññaṃ  ārādheti, no ce diṭṭheva dhamme paṭikacca aññaṃ ārādheti, atha  maraṇakāle aññaṃ ārādheti, atha devaputto samāno aññaṃ ārādheti,  atha buddhānaṃ sammukhībhāve khippābhiñño hoti, atha pacchime kāle  paccekasambuddho hotī''ti (su0 ni0 aṭṭha0  1.khaggavisāṇasuttavaṇṇanā).</p>
              <p>[03] iti pubbabhāgapaṭipadābhūtāya pāramitāparibhāvitāya  samathavipassanābhāvanāya nirodhagāminipaṭipadābhūtāya  abhisamayasaṅkhātāya maggabhāvanāya ca bhāvitattabhāvā  buddhapaccekabuddhabuddhasāvakā bhāvitattā nāma. tesu idha buddhasāvakā  adhippetā.</p>
              <p>[03] ettha ca ``sīhānaṃvā''ti iminā therānaṃ  sīhasamānavuttitādassanena attano paṭipakkhehi anabhibhavanīyataṃ, te  ca abhibhuyya pavattiṃ dasseti. ``sīhānaṃva nadantānaṃ...pe0...  gāthā''ti iminā theragāthānaṃ sīhanādasadisatādassanena tāsaṃ  paravādehi anabhibhavanīyataṃ, te ca abhibhavitvā pavattiṃ dasseti.  ``bhāvitattāna''nti iminā tadubhayassa kāraṇaṃ vibhāveti.  bhāvitattabhāvena therā idha sīhasadisā vuttā, tesañca gāthā  sīhanādasadisiyo. ``atthūpanāyikā''ti iminā abhibhavane  payojanaṃ dasseti. tattha therānaṃ paṭipakkho nāma saṃkilesadhammo,  tadabhibhavo tadaṅgivikkhambhanappahānehi saddhiṃ samucchedappahānaṃ. tasmiṃ  sati paṭipassaddhīppahānaṃ nissaraṇappahānañca siddhameva hoti, yato te  bhāvitattāti ^a^M1.0014^ea^ vuccanti. maggakkhaṇe hi ariyā appamādabhāvanaṃ  bhāventi nāma, aggaphalakkhaṇato paṭṭhāya bhāvitattā nāmāti ^a^P1.0014^ea^  vuttovāyamattho.</p>
              <p>[03] tesu tadaṅgappahānena nesaṃ sīlasampadā dassitā,  vikkhambhanappahānena samādhisampadā, samucchedappahānena paññāsampadā,  itarena tāsaṃ phalaṃ dassitaṃ. sīlena ca tesaṃ paṭipattiyā  ādikalyāṇatā ^a^V1.0012^ea^ dassitā, ``ko cādi kusalānaṃ dhammānaṃ? sīlañca  suvisuddhaṃ'' (saṃ0 ni0  5.369), ``sīle patiṭṭhāya'' (saṃ0 ni0   1.23; visuddhi0 1.1), ``sabbapāpassa akaraṇa''nti (dha0 pa0  183; dī0 ni0 2.90) ca vacanato sīlaṃ paṭipattiyā  ādikalyāṇaṃva avippaṭisārādiguṇāvahattā. samādhinā  majjhekalyāṇatā dassitā, ``cittaṃ bhāvayaṃ'', ``kusalassa  upasampadā''ti ca vacanato samādhipaṭipattiyā majjhekalyāṇova,  iddhividhādiguṇāvahattā. paññāya pariyosānakalyāṇatā dassitā,  ``sacittapariyodapanaṃ'' (dha0 pa0 183; dī0 ni0 2.90),  ``paññaṃ bhāvaya''nti (saṃ0 ni0  1.23; visuddhi0 1.1) ca  vacanato paññā paṭipattiyā pariyosānaṃva, paññuttarato kusalānaṃ  dhammānaṃ sāva kalyāṇā iṭṭhāniṭṭhesu tādibhāvāvahattā. </p>
              <p>[21] ``selo yathā ekaghano, vātena na samīrati.  (mahāva0 244). </p>
              <p>[22] evaṃ nindāpasaṃsāsu, na samiñjanti paṇḍitā''ti..  (dha0 pa0 81) -- </p>
              <p>[25] hi vuttaṃ.</p>
              <p>[03] tathā sīlasampadāya tevijjabhāvo dassito. sīlasampattiñhi  nissāya tisso vijjā pāpuṇanti. samādhisampadāya  chaḷabhiññābhāvo. samādhisampattiñhi nissāya chaḷabhiññā pāpuṇanti.  paññāsampadāya pabhinnapaṭisambhidābhāvo. paññāsampadañhi nissāya  catasso paṭisambhidā pāpuṇanti. iminā tesaṃ therānaṃ keci tevijjā,  keci chaḷabhiññā, keci paṭisambhidāpattāti ayamattho dassitoti  veditabbaṃ.</p>
              <p>[03] tathā sīlasampadāya tesaṃ kāmasukhānuyogasaṅkhātassa antassa  parivajjanaṃ dasseti. samādhisampadāya  attakilamathānuyogasaṅkhātassa, paññāsampadāya majjhimāya paṭipadāya  sevanaṃ dasseti. tathā sīlasampadāya tesaṃ vītikkamappahānaṃ kilesānaṃ  dasseti. samādhisampadāya pariyuṭṭhānappahānaṃ ^a^M1.0015^ea^, paññāsampadāya  anusayappahānaṃ dasseti. sīlasampadāya vā  duccaritasaṃkilesavisodhanaṃ, samādhisampadāya ^a^P1.0015^ea^  taṇhāsaṃkilesavisodhanaṃ, paññāsampadāya diṭṭhisaṃkilesavisodhanaṃ  dasseti. tadaṅgappahānena vā nesaṃ apāyasamatikkamo dassito.  vikkhambhanappahānena kāmadhātusamatikkamo, samucchedappahānena  sabbabhavasamatikkamo dassitoti veditabbaṃ.</p>
              <p>[03] ``bhāvitattāna''nti vā ettha sīlabhāvanā, cittabhāvanā  paññābhāvanāti tisso bhāvanā veditabbā kāyabhāvanāya tadantogadhattā.  sīlabhāvanā ca paṭipattiyā ādīti sabbaṃ purimasadisaṃ ^a^V1.0013^ea^. yathā  pana sīhanādaṃ pare migagaṇā na sahanti, kuto abhibhave, aññadatthu  sīhanādova te abhibhavati evameva aññatitthiyavādā therānaṃ vāde na  sahanti, kuto abhibhave, aññadatthu theravādāva te abhibhavanti. taṃ  kissa hetu? ``sabbe saṅkhārā aniccā, sabbe saṅkhārā dukkhā,  sabbe dhammā anattā''ti (dha0 pa0 277-279)  ``nibbānadhātū''ti ca pavattanato. na hi dhammato sakkā kenaci  aññathā kātuṃ appaṭivattanīyato. yaṃ panettha vattabbaṃ, taṃ parato  āvibhavissati. evamettha saṅkhepeneva paṭhamagāthāya atthavibhāvanā  veditabbā.</p>
              <p>[03] dutiyagāthāyaṃ pana ayaṃ sambandhadassanamukhena atthavibhāvanā.  tattha yesaṃ therānaṃ gāthā sāvetukāmo, te sādhāraṇavasena nāmato  gottato guṇato ca kittetuṃ ``yathānāmā''tiādi vuttaṃ.  asādhāraṇato pana tattha tattha gāthāsveva āvibhavissati. tattha  ^b^yathānāmā^eb^ti yaṃyaṃnāmā, subhūti mahākoṭṭhikotiādinā nayena  nāmadheyyena paññātāti attho. ^b^yathāgottā^eb^ti yaṃyaṃgottā, gotamo  kassapotiādinā nayena kulapadesena yāya yāya jātiyā paññātāti  attho. ^b^yathādhammavihārino^eb^ti yādisadhammavihārino,  pariyattiparamatāyaṃ aṭṭhatvā yathānurūpaṃ samāpattivihārino hutvā  vihariṃsūti attho. atha vā ^b^yathādhammavihārino^eb^ti yathādhammā  vihārino ca, yādisasīlādidhammā dibbavihārādīsu abhiṇhaso  ^a^M1.0016^ea^ viharamānā yādisavihārā cāti attho. ^b^yathādhimuttā^eb^ti  yādisādhimuttikā saddhādhimuttipaññādhimuttīsu yaṃyaṃadhimuttikā  suññatamukhādīsu vā yathā yathā nibbānaṃ adhimuttāti yathādhimuttā.  ``nibbānaṃ ^a^P1.0016^ea^ adhimuttānaṃ, atthaṃ gacchanti  āsavā''ti (dha0 pa0 226) hi vuttaṃ. ubhayañcetaṃ pubbabhāgavasena  veditabbaṃ. arahattappattito pubbeyeva hi yathāvuttamadhimuccanaṃ, na parato.  tenāha bhagavā --</p>
              <p>[03] ``assaddho akataññū ca, sandhicchedo ca yo naro''tiādi..  (dha0 pa0 97). </p>
              <p>[01] ``yathāvimuttā''ti vā pāṭho,  paññāvimuttiubhatobhāgavimuttīsu yaṃyaṃvimuttikāti attho.  ^b^sappaññā^eb^ti tihetukapaṭisandhipaññāya pārihārikapaññāya  bhāvanāpaññāya cāti tividhāyapi paññāya paññavanto.  ^b^vihariṃsū^eb^ti tāya eva sappaññatāya yathāladdhena phāsuvihāreneva  vasiṃsu. ^b^atanditā^eb^ti analasā, attahitapaṭipattiyaṃ yathābalaṃ  parahitapaṭipattiyañca uṭṭhānavantoti attho.</p>
              <p>[03] ettha ca pana nāmagottaggahaṇena tesaṃ therānaṃ pakāsapaññātabhāvaṃ  dasseti. dhammavihāraggahaṇena sīlasampadaṃ samādhisampadañca dasseti.  ``yathādhimuttā sappaññā''ti iminā paññāsampadaṃ ^a^V1.0014^ea^.  ``atanditā''ti iminā sīlasampadādīnaṃ kāraṇabhūtaṃ vīriyasampadaṃ  dasseti. ``yathānāmā''ti iminā tesaṃ pakāsananāmataṃ dasseti.  ``yathāgottā''ti iminā  saddhānusārīdhammānusārīgottasampattisamudāgamaṃ,  ``yathādhammavihārino''tiādinā  sīlasamādhipaññāvimuttivimuttiñāṇadassanaṃ sampattisamudāgamaṃ,  ``atanditā''ti iminā evaṃ attahitasampattiyaṃ ṭhitānaṃ  parahitapaṭipattiṃ dasseti.</p>
              <p>[03] atha vā ``yathānāmā''ti idaṃ tesaṃ therānaṃ garūhi  gahitanāmadheyyadassanaṃ samaññāmattakittanato. ``yathāgottā''ti idaṃ  kulaputtabhāvadassanaṃ kulāpadesa kittanato. tena nesaṃ  saddhāpabbajitabhāvaṃ dasseti ^a^M1.0017^ea^. ``yathādhammavihārino''ti idaṃ  caraṇasampattidassanaṃ sīlasaṃvarādīhi samaṅgībhāvadīpanato ^a^P1.0017^ea^.  ``yathādhimuttā sappaññā''ti idaṃ nesaṃ  vijjāsampattidassanaṃ āsavakkhayapariyosānāya ñāṇasampattiyā  adhigamaparidīpanato. ``atanditā''ti idaṃ vijjācaraṇasampattīnaṃ  adhigamūpāyadassanaṃ. ``yathānāmā''ti vā iminā tesaṃ  pakāsananāmataṃyeva dasseti. ``yathāgottā''ti pana iminā  pacchimacakkadvayasampattiṃ dasseti. na hi sammāappaṇihitattano pubbe  ca akatapuññassa saddhānusārīdhammānusārino gottasampattisamudāgamo  sambhavati. ``yathādhammavihārino''ti iminā tesaṃ  purimacakkadvayasampattiṃ dasseti. na hi appatirūpe dese vasato  sappurisūpanissayarahitassa ca tādisā guṇavisesā sambhavanti.  ``yathādhimuttā''ti iminā saddhammasavanasampadāsamāyogaṃ dasseti.  na hi paratoghosena vinā sāvakānaṃ saccasampaṭivedho sambhavati.  ``sappaññā atanditā''ti iminā yathāvuttassa guṇavisesassa  abyabhicārihetuṃ dasseti ñāyārambhadassanato.</p>
              <p>[03] aparo nayo -- ``yathāgottā''ti ettha gottakittanena tesaṃ  therānaṃ yonisomanasikārasampadaṃ dasseti yathāvuttagottasampannassa  yonisomanasikārasambhavato. ``yathādhammavihārino''ti ettha  dhammavihāraggahaṇena saddhammasavanasampadaṃ dasseti saddhammasavanena vinā  tadabhāvato. ``yathādhimuttā''ti iminā matthakappattaṃ  dhammānudhammapaṭipadaṃ dasseti. ``sappaññā''ti iminā sabbattha  sampajānakāritaṃ. ``atanditā''ti iminā vuttanayena  attahitasampattiṃ paripūretvā ṭhitānaṃ paresaṃ hitasukhāvahāya paṭipattiyaṃ  akilāsubhāvaṃ dasseti. tathā ``yathāgottā''ti iminā nesaṃ  saraṇagamanasampadā dassitā saddhānusārīgottakittanato.  ``yathādhammavihārino''ti iminā sīlakkhandhapubbaṅgamo  samādhikkhandho dassito. ``yathādhimuttā sappaññā''ti iminā  paññakkhandhādayo. saraṇagamanañca sāvakaguṇānaṃ ādi, samādhi  majjhe, paññā pariyosānanti ādimajjhapariyosānadassanena sabbepi  ^a^P1.0018^ea^ sāvakaguṇā dassitā honti.</p>
              <p>[03] īdisī ^a^V1.0015^ea^ pana guṇavibhūti yāya sammāpaṭipattiyā tehi adhigatā,  taṃ dassetuṃ ^b^``tattha tattha vipassitvā''^eb^tiādi vuttaṃ. ^b^tattha  tatthā^eb^ti tesu tesu ^a^M1.0018^ea^ araññarukkhamūlapabbatādīsu vivittasenāsanesu.  tattha tatthāti vā tasmiṃ tasmiṃ udānādikāle. ^b^vipassitvā^eb^ti  sampassitvā. nāmarūpavavatthāpanapaccayapariggahehi  diṭṭhivisuddhikaṅkhāvitaraṇavisuddhiyo sampādetvā  kalāpasammasanādikkamena pañcamaṃ visuddhiṃ adhigantvā  paṭipadāñāṇadassanavisuddhiyā matthakaṃ pāpanavasena vipassanaṃ  ussukkāpetvā ^b^phusitvā^eb^ti patvā sacchikatvā. ^b^accutaṃ  pada^eb^nti nibbānaṃ. tañhi sayaṃ acavanadhammattā adhigatānaṃ  accutihetubhāvato ca natthi ettha cutīti ``accutaṃ''.  saṅkhatadhammehi asammissabhāvatāya tadatthikehi paṭipajjitabbatāya ca  ``pada''nti ca vuccati. ^b^katanta^eb^nti katassa antaṃ. yo hi  tehi adhigato ariyamaggo, so attano paccayehi uppāditattā kato  nāma. tassa pana pariyosānabhūtaṃ phalaṃ katantoti adhippetaṃ. taṃ  katantaṃ aggaphalaṃ. atha vā paccayehi katattā nipphāditattā katā  nāma saṅkhatadhammā, tannissaraṇabhāvato katanto nibbānaṃ. taṃ  katantaṃ. ^b^paccavekkhantā^eb^ti ``adhigataṃ vata mayā  ariyamaggādhigamena idaṃ ariyaphalaṃ, adhigatā asaṅkhatā dhātū''ti  ariyaphalanibbānāni vimuttiñāṇadassanena paṭipattiṃ avekkhamānā.  atha vā saccasampaṭivedhavasena yaṃ ariyena karaṇīyaṃ  pariññādisoḷasavidhaṃ kiccaṃ aggaphale ṭhitena nipphāditattā  pariyosāpitattā kataṃ nāma, evaṃ kataṃ taṃ paccavekkhantā. etena  pahīnakilesapaccavekkhaṇaṃ dassitaṃ. purimanayena pana  itarapaccavekkhaṇānīti ekūnavīsati paccavekkhaṇāni dassitāni  honti.</p>
              <p>[03] ^b^imamattha^eb^nti ettha ^b^ima^eb^nti sakalo theratherīgāthānaṃ  attho attano itaresañca tattha sannipatitānaṃ dhammasaṅgāhakamahātherānaṃ  buddhiyaṃ viparivattamānatāya āsanno paccakkhoti ca katvā vuttaṃ.  ^b^attha^eb^nti ``channā me kuṭikā''tiādīhi ^a^P1.0019^ea^  gāthāhi vuccamānaṃ attūpanāyikaṃ parūpanāyikaṃ  lokiyalokuttarapaṭisaṃyuttaṃ atthaṃ. ^b^abhāsisu^eb^nti gāthābandhavasena  kathesuṃ, taṃdīpaniyo idāni mayā vuccamānā tesaṃ bhāvitattānaṃ gāthā  attūpanāyikā suṇāthāti yojanā. te ca mahātherā evaṃ kathentā  ^a^M1.0019^ea^ attano sammāpaṭipattipakāsanīhi gāthāhi sāsanassa  ekantaniyyānikavibhāvanena parepi tattha sammāpaṭipattiyaṃ  niyojentīti etamatthaṃ dīpeti āyasmā dhammabhaṇḍāgāriko, tathā  dīpento ca imāhi gāthāhi tesaṃ thomanaṃ tāsañca tesaṃ vacanassa  nidānabhāvena ṭhapanaṃ ṭhānagatamevāti dassetīti daṭṭhabbaṃ. </p>
              <p>[06] nidānagāthāvaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 1. ekakanipāto </h0n>
      <h1>
        <h1n> </h1n>
        <h2>
          <h2n> 1. paṭhamavaggo </h2n>
          <h3>
            <h3n> 1. subhūtittheragāthāvaṇṇanā</h3n>
            <h4>
              <h4n> </h4n>
              <p>[03] idāni ^a^V1.0016^ea^ ^b^channā^eb^ ^a^P1.0020^ea^ ^b^me  kuṭikā^eb^tiādinayappavattānaṃ theragāthānaṃ atthavaṇṇanā hoti. sā  panāyaṃ atthavaṇṇanā yasmā tāsaṃ tāsaṃ gāthānaṃ aṭṭhuppattiṃ pakāsetvā  vuccamānā pākaṭā hoti suviññeyyā ca. tasmā tattha tattha aṭṭhuppattiṃ  pakāsetvā atthavaṇṇanaṃ karissāmāti.</p>
              <p>[03] tattha ^b^channā me kuṭikā^eb^tigāthāya kā uppatti? vuccate --  ito kira kappasatasahassamatthake anuppanneyeva padumuttare bhagavati  lokanāthe haṃsavatīnāmake nagare aññatarassa brāhmaṇamahāsālassa eko  putto uppajji. tassa ``nandamāṇavo''ti nāmaṃ akaṃsu. so  vayappatto tayo vede uggaṇhitvā tattha sāraṃ apassanto attano  parivārabhūtehi catucattālīsāya māṇavakasahassehi saddhiṃ pabbatapāde  isipabbajjaṃ pabbajitvā aṭṭha samāpattiyo pañca ca abhiññāyo  nibbattesi. antevāsikānampi kammaṭṭhānaṃ ācikkhi. tepi na  cireneva jhānalābhino ahesuṃ.</p>
              <p>[03] tena ^a^M1.0020^ea^ ca samayena padumuttaro bhagavā loke uppajjitvā  haṃsavatīnagaraṃ upanissāya viharanto ekadivasaṃ paccūsasamaye lokaṃ  volokento nandatāpasassa antevāsikajaṭilānaṃ arahattūpanissayaṃ  nandatāpasassa ca dvīhaṅgehi samannāgatassa sāvakaṭṭhānantarassa patthanaṃ  disvā pātova sarīrapaṭijagganaṃ katvā pubbaṇhasamaye pattacīvaramādāya  aññaṃ kañci anāmantetvā sīho viya ekacaro nandatāpasassa  antevāsikesu phalāphalatthāya gatesu ``buddhabhāvaṃ me jānātū''ti  passantasseva nandatāpasassa ākāsato otaritvā pathaviyaṃ patiṭṭhāsi.  nandatāpaso buddhānubhāvañceva lakkhaṇapāripūriñca disvā  lakkhaṇamante sammasitvā ``imehi lakkhaṇehi samannāgato nāma  agāraṃ ajjhāvasanto rājā hoti cakkavattī, pabbajanto ^a^P1.0021^ea^  loke ^a^V1.0017^ea^ vivaṭacchado sabbaññū buddho hoti. ayaṃ  purisājānīyo nissaṃsayaṃ buddhoti ñatvā paccuggamanaṃ katvā,  pañcapatiṭṭhitena vanditvā, āsanaṃ paññāpetvā, adāsi. nisīdi  bhagavā paññatte āsane. nandatāpasopi attano anucchavikaṃ āsanaṃ  gahetvā ekamantaṃ nisīdi.</p>
              <p>[03] tasmiṃ samaye catucattālīsasahassajaṭilā paṇītapaṇītāni  ojavantāni phalāphalāni gahetvā ācariyassa santikaṃ sampattā  buddhānañceva ācariyassa ca nisinnāsanaṃ olokentā āhaṃsu --  ``ācariya, mayaṃ `imasmiṃ loke tumhehi mahantataro natthī'ti  vicarāma, ayaṃ pana puriso tumhehi mahantataro maññe''ti.  nandatāpaso, ``tātā, kiṃ vadetha, sāsapena saddhiṃ  aṭṭhasaṭṭhisatasahassayojanubbedhaṃ sineruṃ upametuṃ icchatha, sabbaññubuddhena  saddhiṃ mā maṃ upamitthā''ti āha. atha te tāpasā ``sace ayaṃ  orako abhavissa, na amhākaṃ ācariyo evaṃ upamaṃ āhareyya, yāva  mahā vatāyaṃ purisājānīyo''ti pādesu nipatitvā sirasā vandiṃsu.  atha te ācariyo āha -- ``tātā, amhākaṃ buddhānaṃ anucchaviko  deyyadhammo natthi, bhagavā ca bhikkhācāravelāyaṃ idhāgato, tasmā mayaṃ  yathābalaṃ deyyadhammaṃ dassāma, tumhe yaṃ yaṃ paṇītaṃ phalāphalaṃ ānītaṃ, taṃ  taṃ āharathā''ti vatvā āharāpetvā hatthe dhovitvā sayaṃ tathāgatassa  patte patiṭṭhāpesi. satthārā ^a^M1.0021^ea^ phalāphale paṭiggahitamatte devatā dibbojaṃ  pakkhipiṃsu. tāpaso udakampi sayameva parissāvetvā adāsi.  tato bhojanakiccaṃ niṭṭhāpetvā nisinne satthari sabbe antevāsike  pakkositvā satthu santike sāraṇīyaṃ kathaṃ kathento nisīdi. satthā  ``bhikkhusaṅgho āgacchatū''ti cintesi. bhikkhū satthu cittaṃ ñatvā  satasahassamattā khīṇāsavā āgantvā satthāraṃ vanditvā ekamantaṃ aṭṭhaṃsu.</p>
              <p>[03] nandatāpaso antevāsike āmantesi -- ``tātā, buddhānaṃ  nisinnāsanampi nīcaṃ, samaṇasatasahassassapi āsanaṃ natthi, tumhehi  ajja uḷāraṃ bhagavato bhikkhusaṅghassa ca sakkāraṃ kātuṃ vaṭṭati ^a^P1.0022^ea^,  pabbatapādato vaṇṇagandhasampannāni pupphāni āharathā''ti.  acinteyyattā iddhivisayassa muhutteneva vaṇṇagandhasampannāni pupphāni  āharitvā buddhānaṃ yojanappamāṇaṃ pupphāsanaṃ paññāpesuṃ. aggasāvakānaṃ  tigāvutaṃ, sesabhikkhūnaṃ aḍḍhayojanikādibhedaṃ, saṅghanavakassa  usabhamattaṃ ahosi. evaṃ paññattesu āsanesu nandatāpaso tathāgatassa  purato añjaliṃ paggayha ṭhito, ``bhante, mayhaṃ dīgharattaṃ hitāya  sukhāya imaṃ pupphāsanaṃ abhiruhathā''ti āha. nisīdi bhagavā  pupphāsane. evaṃ nisinne satthari satthu ākāraṃ ñatvā bhikkhū  attano attano pattāsane nisīdiṃsu. nandatāpaso mahantaṃ pupphachattaṃ  gahetvā tathāgatassa matthake dhārento aṭṭhāsi. satthā ``tāpasānaṃ  ayaṃ sakkāro mahapphalo hotū''ti ^a^V1.0018^ea^ nirodhasamāpattiṃ samāpajji. satthu  samāpannabhāvaṃ ñatvā bhikkhūpi samāpajjiṃsu. tathāgate sattāhaṃ nirodhaṃ  samāpajjitvā nisinne antevāsikā bhikkhācārakāle sampatte  vanamūlaphalāphalaṃ paribhuñjitvā sesakāle buddhānaṃ añjaliṃ paggayha  tiṭṭhanti. nandatāpaso pana bhikkhācārampi agantvā pupphachattaṃ  dhārento sattāhaṃ pītisukheneva vītināmeti.</p>
              <p>[03] satthā nirodhato vuṭṭhāya araṇavihāriaṅgena dakkhiṇeyyaṅgena  cāti dvīhi aṅgehi samannāgataṃ ekaṃ sāvakaṃ ``isigaṇassa  pupphāsanānumodanaṃ karohī''ti āṇāpesi. so cakkavattirañño  santikā paṭiladdhamahālābho mahāyodho viya tuṭṭhamānaso attano  visaye ^a^M1.0022^ea^ ṭhatvā tepiṭakaṃ buddhavacanaṃ sammasitvā anumodanaṃ akāsi. tassa  desanāvasāne satthā sayaṃ dhammaṃ desesi. desanāpariyosāne sabbe  catucattālīsasahassatāpasā arahattaṃ pāpuṇiṃsu. satthā ``etha,  bhikkhavo''ti hatthaṃ pasāresi. tesaṃ tāvadeva kesamassu antaradhāyi.  aṭṭha parikkhārā kāye paṭimukkāva ahesuṃ saṭṭhivassattherā viya  satthāraṃ parivārayiṃsu. nandatāpaso pana vikkhittacittatāya visesaṃ  nādhigacchi. tassa ^a^P1.0023^ea^ kira araṇavihārittherassa  santike dhammaṃ sotuṃ āraddhakālato paṭṭhāya ``aho vatāhampi anāgate  uppajjanakabuddhassa sāsane iminā sāvakena laddhadhuraṃ labheyya''nti  cittaṃ udapādi. so tena parivitakkena maggaphalapaṭivedhaṃ kātuṃ  nāsakkhi. tathāgataṃ pana vanditvā sammukhe ṭhatvā āha -- ``bhante,  yena bhikkhunā isigaṇassa pupphāsanānumodanā katā, ko nāmāyaṃ  tumhākaṃ sāsane''ti. ``araṇavihāriaṅge dakkhiṇeyyāṅge ca  etadaggaṃ patto eso bhikkhū''ti. ``bhante, yvāyaṃ mayā sattāhaṃ  pupphachattaṃ dhārentena sakkāro kato, tena adhikārena na aññaṃ sampattiṃ  patthemi, anāgate pana ekassa buddhassa sāsane ayaṃ thero viya  dvīhaṅgehi samannāgato sāvako bhaveyya''nti patthanamakāsi.</p>
              <p>[03] satthā ``samijjhissati nu, kho imassa tāpasassa  patthanā''ti anāgataṃsañāṇaṃ pesetvā olokento kappasatasahassaṃ  atikkamitvā samijjhanakabhāvaṃ disvā nandatāpasaṃ āha -- ``na te  ayaṃ patthanā moghā bhavissati, anāgate kappasatasahassaṃ atikkamitvā  gotamo nāma buddho uppajjissati, tassa santike samijjhissatī''ti  vatvā dhammakathaṃ kathetvā bhikkhusaṅghaparivuto ākāsaṃ pakkhandi.  nandatāpaso yāva cakkhupathasamatikkamā satthāraṃ bhikkhusaṅghañca  uddissa añjaliṃ paggayha aṭṭhāsi. so aparabhāge kālena kālaṃ  satthāraṃ upasaṅkamitvā dhammaṃ suṇi. aparihīnajjhānova kālaṅkatvā  brahmaloke nibbatto. tato pana cuto aparānipi pañca jātisatāni  pabbajitvā āraññako ahosi. kassapasammāsambuddhakālepi  pabbajitvā āraññako hutvā gatapaccāgatavattaṃ pūresi. etaṃ kira vattaṃ ^a^V1.0019^ea^  aparipūretvā mahāsāvakabhāvaṃ ^a^M1.0023^ea^ pāpuṇantā nāma natthi. gatapaccāgatavattaṃ  pana āgamaṭṭhakathāsu vuttanayeneva veditabbaṃ. so  vīsativassasahassāni gatapaccāgatavattaṃ pūretvā kālaṅkatvā  kāmāvacaradevaloke tāvatiṃsabhavane nibbatti. vuttañhetaṃ ^b^apadāne^eb^  (apa0 thera 1.3.151) -- </p>
              <p>[21] ``himavantassāvidūre ^a^P1.0024^ea^, nisabho nāma  pabbato. </p>
              <p>[22] assamo sukato mayhaṃ, paṇṇasālā sumāpitā.. </p>
              <p>[21] ``kosiyo nāma nāmena, jaṭilo uggatāpano. </p>
              <p>[22] ekākiyo adutiyo, vasāmi nisabhe tadā.. </p>
              <p>[21] ``phalaṃ mūlañca paṇṇañca, na bhuñjāmi ahaṃ tadā. </p>
              <p>[22] pavattaṃva supātāhaṃ, upajīvāmi tāvade.. </p>
              <p>[21] ``nāhaṃ kopemi ājīvaṃ, cajamānopi jīvitaṃ. </p>
              <p>[22] ārādhemi sakaṃ cittaṃ, vivajjemi anesanaṃ.. </p>
              <p>[21] ``rāgūpasaṃhitaṃ cittaṃ, yadā uppajjate mama. </p>
              <p>[22] sayaṃva paccavekkhāmi, ekaggo taṃ damemahaṃ.. </p>
              <p>[21] ``rajjase rajjanīye ca, dussanīye ca dussase. </p>
              <p>[22] muyhase mohanīye ca, nikkhamassu vanā tuvaṃ.. </p>
              <p>[21] ``visuddhānaṃ ayaṃ vāso, nimmalānaṃ tapassinaṃ. </p>
              <p>[22] mā kho visuddhaṃ dūsesi, nikkhamassu vanā tuvaṃ.. </p>
              <p>[21] ``agāriko bhavitvāna, yadā puttaṃ labhissasi. </p>
              <p>[22] ubhopi mā virādhesi, nikkhamassu vanā tuvaṃ.. </p>
              <p>[21] ``chavālātaṃ yathā kaṭṭhaṃ, na kvaci kiccakārakaṃ. </p>
              <p>[22] neva gāme araññe vā, na hi taṃ kaṭṭhasammataṃ.. </p>
              <p>[21] ``chavālātūpamo tvaṃ si, na gihī nāpi saññato. </p>
              <p>[22] ubhato muttako ajja, nikkhamassu vanā tuvaṃ.. </p>
              <p>[21] ``siyā nu kho tava etaṃ, ko pajānāti te idaṃ. </p>
              <p>[22] saddhādhuraṃ vahisi me, kosajjabahulāya ca.. </p>
              <p>[21] ``jigucchissanti ^a^M1.0024^ea^ taṃ viññū, asuciṃ nāgariko yathā. </p>
              <p>[22] ākaḍḍhitvāna isayo, codayissanti taṃ sadā.. </p>
              <p>[21] ``taṃ ^a^V1.0020^ea^ viññū pavadissanti, samatikkantasāsanaṃ. </p>
              <p>[22] saṃvāsaṃ alabhanto hi, kathaṃ jīvihisi tuvaṃ.. </p>
              <p>[21] ``tidhāpabhinnaṃ mātaṅgaṃ, kuñjaraṃ saṭṭhihāyanaṃ. </p>
              <p>[22] balī nāgo upagantvā, yūthā nīharate gajaṃ.. </p>
              <p>[21] ``yūthā vinissaṭo santo, sukhaṃ sātaṃ na vindati. </p>
              <p>[22] dukkhito vimano hoti, pajjhāyanto pavedhati.. </p>
              <p>[21] ``tatheva jaṭilā tampi, nīharissanti dummatiṃ. </p>
              <p>[22] tehi tvaṃ nissaṭo santo, sukhaṃ sātaṃ na lacchasi.. </p>
              <p>[21] ``divā vā yadi vā rattiṃ, sokasallasamappito. </p>
              <p>[22] dayhati pariḷāhena, gajo yūthāva nissaṭo.. </p>
              <p>[21] ``jātarūpaṃ yathā kūṭaṃ, neva jhāyati katthaci. </p>
              <p>[22] tathā sīlavīhino tvaṃ, na jhāyissasi katthaci.. </p>
              <p>[21] ``agāraṃ vasamānopi, kathaṃ jīvihisi tuvaṃ. </p>
              <p>[22] mattikaṃ pettikañcāpi, natthi te nihitaṃ dhanaṃ.. </p>
              <p>[21] ``sayaṃ kammaṃ karitvāna, gatte sedaṃ pamocayaṃ. </p>
              <p>[22] evaṃ jīvihisi gehe, sādhu te taṃ na ruccati.. </p>
              <p>[21] ``evāhaṃ tattha vāremi, saṃkilesagataṃ manaṃ. </p>
              <p>[22] nānādhammakathaṃ katvā, pāpā cittaṃ nivārayiṃ.. </p>
              <p>[21] ``evaṃ me viharantassa, appamādavihārino. </p>
              <p>[22] tiṃsavassasahassāni, vipine me atikkamuṃ.. </p>
              <p>[21] ``appamādarataṃ disvā, uttamatthaṃ gavesakaṃ. </p>
              <p>[22] padumuttarasambuddho, āgacchi mama santikaṃ.. </p>
              <p>[21] ``timbarūsakavaṇṇābho, appameyyo anūpamo. </p>
              <p>[22] rūpenāsadiso buddho, ākāse caṅkamī tadā.. </p>
              <p>[21] ``suphullo ^a^M1.0025^ea^ sālarājāva, vijjūvabbhaghanantare. </p>
              <p>[22] ñāṇenāsadiso buddho, ākāse caṅkamī tadā.. </p>
              <p>[21] ``sīharājāvasambhīto, gajarājāva dappito. </p>
              <p>[22] lāsīto byaggharājāva, ākāse caṅkamī tadā.. </p>
              <p>[21] ``siṅghīnikkhasavaṇṇābho, khadiraṅgārasannibho. </p>
              <p>[22] maṇi yathā jotiraso, ākāse caṅkamī tadā.. </p>
              <p>[21] ``visuddhakelāsanibho, puṇṇamāyeva candimā. </p>
              <p>[22] majjhanhikeva sūriyo, ākāse caṅkamī tadā.. </p>
              <p>[21] ``disvā ^a^V1.0021^ea^ nabhe caṅkamantaṃ, evaṃ cintesahaṃ tadā. </p>
              <p>[22] devo nu kho ayaṃ satto, udāhu manujo ayaṃ.. </p>
              <p>[21] ``na me suto vā diṭṭho vā, mahiyā ediso naro. </p>
              <p>[22] api mantapadaṃ atthi, ayaṃ satthā bhavissati.. </p>
              <p>[21] ``evāhaṃ cintayitvāna, sakaṃ cittaṃ pasādayiṃ. </p>
              <p>[22] nānāpupphañca gandhañca, sannipātesahaṃ tadā.. </p>
              <p>[21] ``pupphāsanaṃ paññāpetvā, sādhucittaṃ manoramaṃ. </p>
              <p>[22] narasārathinaṃ aggaṃ, idaṃ vacanamabraviṃ.. </p>
              <p>[21] ``idaṃ me āsanaṃ vīra, paññattaṃ tavanucchavaṃ. </p>
              <p>[22] hāsayanto mamaṃ cittaṃ, nisīda kusumāsane.. </p>
              <p>[21] ``nisīdi tattha bhagavā, asambhītova kesarī. </p>
              <p>[22] sattarattindivaṃ buddho, pavare kusumāsane.. </p>
              <p>[21] ``namassamāno aṭṭhāsiṃ, sattarattindivaṃ ahaṃ. </p>
              <p>[21] vuṭṭhahitvā samādhimhā, satthā loke anuttaro. </p>
              <p>[22] mama kammaṃ pakittento, idaṃ vacanamabravi.. </p>
              <p>[21] ``bhāvehi buddhānussatiṃ, bhāvanānamanuttaraṃ. </p>
              <p>[22] imaṃ satiṃ bhāvayitvā, pūrayissasi mānasaṃ.. </p>
              <p>[21] ``tiṃsakappasahassāni ^a^M1.0026^ea^, devaloke ramissasi. </p>
              <p>[21] asītikkhattuṃ devindo, devarajjaṃ karissasi. </p>
              <p>[22] sahassakkhattuṃ cakkavattī, rājā raṭṭhe bhavissasi.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] anubhossasi taṃ sabbaṃ, buddhānussatiyā phalaṃ.. </p>
              <p>[21] ``bhavābhave saṃsaranto, mahābhogaṃ labhissasi. </p>
              <p>[22] bhoge te ūnatā natthi, buddhānussatiyā phalaṃ.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``asītikoṭiṃ chaḍḍetvā, dāse kammakare bahū. </p>
              <p>[22] gotamassa bhagavato, sāsane pabbajissasi.. </p>
              <p>[21] ``ārādhayitvā sambuddhaṃ, gotamaṃ sakyapuṅgavaṃ. </p>
              <p>[22] subhūti nāma nāmena, hessasi satthu sāvako.. </p>
              <p>[21] ``bhikkhusaṅghe nisīditvā, dakkhiṇeyyaguṇamhi taṃ. </p>
              <p>[22] tathāraṇavihāre ca, dvīsu agge ṭhapessasi.. </p>
              <p>[21] ``idaṃ ^a^V1.0022^ea^ vatvāna sambuddho, jalajuttamanāmako. </p>
              <p>[22] nabhaṃ abbhuggamī vīro, haṃsarājāva ambare.. </p>
              <p>[21] ``sāsito lokanāthena, namassitvā tathāgataṃ. </p>
              <p>[22] sadā bhāvemi mudito, buddhānussatimuttamaṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsaṃ agacchahaṃ.. </p>
              <p>[21] ``asītikkhattuṃ devindo, devarajjamakārayiṃ. </p>
              <p>[22] sahassakkhattuṃ rājā ca, cakkavattī ahosahaṃ.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] anubhomi susampattiṃ, buddhānussatiyā phalaṃ.. </p>
              <p>[21] ``bhavābhave ^a^M1.0027^ea^ saṃsaranto, mahābhogaṃ labhāmahaṃ. </p>
              <p>[22] bhoge me ūnatā natthi, buddhānussatiyā phalaṃ.. </p>
              <p>[21] ``satasahassito kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhānussatiyā phalaṃ.. </p>
              <p>[21] ``paṭisambhidā catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..  -- </p>
              <p>[25] itthaṃ sudaṃ āyasmā subhūtitthero imā gāthāyo  abhāsitthāti.</p>
              <p>[03] evaṃ pana so tāvatiṃsabhavane aparāparaṃ uppajjanavasena  dibbasampattiṃ anubhavitvā tato cuto manussaloke anekasatakkhattuṃ  cakkavattirājā ca padesarājā ca hutvā uḷāraṃ manussasampattiṃ  anubhavitvā atha amhākaṃ bhagavato kāle sāvatthiyaṃ sumanaseṭṭhissa gehe  anāthapiṇḍikassa kaniṭṭho hutvā nibbatti ^b^``subhūtī''^eb^tissa  nāmaṃ ahosi.</p>
              <p>[03] tena ca samayena amhākaṃ bhagavā loke uppajjitvā  pavattavaradhammacakko anupubbena rājagahaṃ gantvā tattha  veḷuvanapaṭiggahaṇādinā lokānuggahaṃ karonto rājagahaṃ upanissāya  sītavane viharati. tadā anāthapiṇḍiko seṭṭhi sāvatthiyaṃ  uṭṭhānakabhaṇḍaṃ gahetvā attano sahāyassa rājagahaseṭṭhino gharaṃ gato  buddhuppādaṃ sutvā satthāraṃ sītavane viharantaṃ upasaṅkamitvā  paṭhamadassaneneva sotāpattiphale patiṭṭhāya satthāraṃ sāvatthiṃ  āgamanatthāya yācitvā tato pañcacattālīsayojane magge yojane  yojane satasahassapariccāgena vihāre patiṭṭhāpetvā sāvatthiyaṃ rājamānena  aṭṭhakarīsappamāṇaṃ jetassa rājakumārassa uyyānabhūmiṃ koṭisanthārena  kiṇitvā tattha bhagavato vihāraṃ kāretvā adāsi.  vihārapariggahaṇadivase ayaṃ subhūtikuṭumbiko anāthapiṇḍikaseṭṭhinā  saddhiṃ gantvā dhammaṃ suṇanto saddhaṃ paṭilabhitvā pabbaji ^a^V1.0023^ea^. so  upasampajjitvā dve mātikā paguṇā katvā kammaṭṭhānaṃ kathāpetvā araññe  samaṇadhammaṃ karonto mettājhānapādakaṃ vipassanaṃ vaḍḍhetvā arahattaṃ  pāpuṇi. so dhammaṃ desento ^a^M1.0028^ea^ yasmā satthārā desitaniyāmena  anodissakaṃ katvā dhammaṃ deseti. tasmā araṇavihārīnaṃ aggo nāma  jāto. piṇḍāya caranto ghare ghare mettājhānaṃ samāpajjitvā vuṭṭhāya  ^a^P1.0025^ea^ bhikkhaṃ paṭiggaṇhāti ``evaṃ dāyakānaṃ mahapphalaṃ  bhavissatī''ti. tasmā dakkhiṇeyyānaṃ aggo nāma jāto. tenāha  bhagavā -- ``etadaggaṃ, bhikkhave, mama sāvakānaṃ bhikkhūnaṃ  araṇavihārīnaṃ yadidaṃ subhūti, dakkhiṇeyyānaṃ yadidaṃ subhūtī''ti  (a0 ni0  1.198, 201). evamayaṃ mahāthero arahatte patiṭṭhāya  attanā pūritapāramīnaṃ phalassa matthakaṃ patvā loke abhiññāto  abhilakkhito hutvā bahujanahitāya janapadacārikaṃ caranto anupubbena  rājagahaṃ agamāsi.</p>
              <p>[03] rājā bimbisāro therassa āgamanaṃ sutvā upasaṅkamitvā  vanditvā ``idheva, bhante, vasathā''ti vatvā ``nivāsanaṭṭhānaṃ  karissāmī''ti pakkanto vissari. thero senāsanaṃ alabhanto  abbhokāse vītināmesi. therassa ānubhāvena devo na vassati.  manussā avuṭṭhitāya upaddutā rañño nivesanadvāre ukkuṭṭhimakaṃsu. rājā  ``kena nu kho kāraṇena devo na vassatī''ti vīmaṃsanto ``therassa  abbhokāsavāsena maññe na vassatī''ti cintetvā tassa paṇṇakuṭiṃ  kārāpetvā ``imissā, bhante, paṇṇakuṭiyā vasathā''ti vatvā  vanditvā pakkāmi. thero kuṭikaṃ pavisitvā tiṇasanthārake pallaṅkena  nisīdi. tadā pana devo thokaṃ thokaṃ phusāyati, na sammā dhāraṃ  anuppavecchati. atha thero lokassa avuṭṭhikabhayaṃ visamitukāmo  attano ajjhattikabāhiravatthukassa parissayassa abhāvaṃ pavedento -- </p>
              <p>[03] 1^b^.^eb^ </p>
              <p>[21] ``channā me kuṭikā sukhā nivātā, vassa deva  yathāsukhaṃ. </p>
              <p>[22] cittaṃ me susamāhitaṃ vimuttaṃ, ātāpī viharāmi vassa  devā''ti.. -- </p>
              <p>[25] gāthamāha.</p>
              <p>[03] tattha ^a^M1.0029^ea^ ^b^channa^eb^-saddo tāva ``channā sā kumārikā imassa  kumārakassa'' (pārā0 296) ``nacchannaṃ nappatirūpa''ntiādīsu  (pārā0 383) patirūpe āgato. ``channaṃ tveva, phagguṇa,  phassāyatanāna''ntiādīsu vacanavisiṭṭhe saṅkhyāvisese.  ``channamativassati, vivaṭaṃ nātivassatī''tiādīsu ^a^P1.0026^ea^  (udā0 45; cūḷava0 385) gahaṇe. ``kyāhaṃ te nacchannopi  karissāmī''tiādīsu nivāsanapārupane ``āyasmā channo anācāraṃ  ācaratī''tiādīsu (pārā0 424) paññattiyaṃ. ``sabbacchannaṃ  sabbaparicchannaṃ (pāci0 52, 54), channā kuṭi āhito ^a^V1.0024^ea^ ginī''ti  (su0 ni0 18) ca ādīsu tiṇādīhi chādane. idhāpi tiṇādīhi  chādaneyeva daṭṭhabbo, tasmā tiṇena vā paṇṇena vā channā yathā na  vassati vassodakapatanaṃ na hoti na ovassati, evaṃ sammadeva  chāditāti attho.</p>
              <p>[03] ^b^me^eb^-saddo ``kicchena me adhigataṃ, halaṃ dāni  pakāsitu''ntiādīsu (mahāva0 8; dī0 ni0 2.65; ma0 ni0  1.281; 2.337; saṃ0 ni0  1.172) karaṇe āgato, mayāti  attho. ``tassa me, bhante, bhagavā saṃkhittena dhammaṃ  desetū''tiādīsu (saṃ0 ni0  3.182; a0 ni0  4.257)  sampadāne, mayhanti attho. ``pubbeva me, bhikkhave, sambodhā  anabhisambuddhassa bodhisattasseva sato''ādīsu (ma0 ni0 1.206;  saṃ0 ni0  4.14) sāmiatthe āgato. idhāpi sāmiatthe eva  daṭṭhabbo, mamāti attho. kiñcāpi khīṇāsavānaṃ mamāyitabbaṃ nāma  kiñci natthi lokadhammehi anupalittabhāvato, lokasamaññāvasena pana  tesampi ``ahaṃ mamā''ti vohāramattaṃ hoti. tenāha bhagavā --  ``kinti me sāvakā dhammadāyādā bhaveyyuṃ, no āmisadāyādā''ti  (ma0 ni0 1.29). </p>
              <p>[01] ^b^kuṭikā^eb^ti pana mātukucchipi karajakāyopi  tiṇādicchadano patissayopi vuccati. tathā hi -- </p>
              <p>[21] ``mātaraṃ kuṭikaṃ brūsi, bhariyaṃ brūsi kulāvakaṃ. </p>
              <p>[22] putte santānake brūsi, taṇhā me brūsi bandhana''nti..  (saṃ0 ni0  1.19) -- </p>
              <p>[25] ādīsu mātukucchi ``kuṭikā''ti vuttā. </p>
              <p>[21] ``aṭṭhikaṅkalakuṭike ^a^M1.0030^ea^, maṃsanhārupasibbite. </p>
              <p>[22] dhiratthu pūre duggandhe, paragatte mamāyasī''ti..  (theragā0 1153) -- </p>
              <p>[25] ādīsu kesādisamūhabhūto karajakāyo. ``kassapassa  bhagavato bhagini kuṭi ovassati'' (ma0 ni0 2.291) ``kuṭi  nāma ullittā vā hoti avalittā vā''tiādīsu (pārā0 349)  tiṇachadanapatissayo. idhāpi ^a^P1.0027^ea^ so eva veditabbo  paṇṇasālāya adhippetattā. kuṭi eva hi kuṭikā, apākaṭakuṭi  ``kuṭikā''ti vuttā.</p>
              <p>[03] ^b^sukha^eb^-saddo pana ``vipiṭṭhikatvāna sukhaṃ dukhañca, pubbeva  ca somanassadomanassa''ntiādīsu ^a^V1.0025^ea^ (su0 ni0 67) sukhavedanāyaṃ  āgato. ``sukho buddhānamuppādo, sukhā saddhammadesanā''tiādīsu  (dha0 pa0 194) sukhamūle. ``sukhassetaṃ, bhikkhave, adhivacanaṃ  yadidaṃ puññānī''tiādīsu (a0 ni0  7.62; itivu0 22)  sukhahetumhi. ``yasmā ca, kho, mahāli, rūpaṃ sukhaṃ sukhānupatitaṃ  sukhāvakkanta''ntiādīsu (saṃ0 ni0  3.60) sukhārammaṇe,  ``diṭṭhadhammasukhavihārā ete, cunda, ariyassa vinaye''tiādīsu  (ma0 ni0 1.82) abyāpajje. ``nibbānaṃ paramaṃ sukha''ntiādīsu  (ma0 ni0 2.215; dha0 pa0 203-204) nibbāne.  ``yāvañcidaṃ, bhikkhave, na sukaraṃ akkhānena pāpuṇituṃ yāva sukhā  saggā''tiādīsu (ma0 ni0 3.225) sukhappaccayaṭṭhāne.  ``sovaggikaṃ sukhavipākaṃ saggasaṃvattanika''ntiādīsu (dī0 ni0  1.163; saṃ0 ni0  1.130) iṭṭhe, piyamanāpeti attho. idhāpi  iṭṭhe sukhappaccaye vā daṭṭhabbo. sā hi kuṭi anto bahi ca  manāpabhāvena sampāditā nivāsanaphāsutāya ``sukhā''ti vuttā. tathā  nātisītanātiuṇhatāya utusukhasampattiyogena kāyikacetasikasukhassa  paccayabhāvato.</p>
              <p>[03] ^b^nivātā^eb^ti avātā, phusitaggaḷapihitavātapānattā  vātaparissayarahitāti attho. idaṃ tassā kuṭikā sukhabhāvavibhāvanaṃ.  savāte hi senāsane utusappāyo na labbhati, nivāte so  labbhatīti. ^b^vassā^eb^ti pavassa sammā dhāraṃ anuppaveccha.  ^b^devā^eb^ti ayaṃ ^b^deva^eb^-saddo ``imāni te, deva, caturāsīti  nagarasahassāni kusavatīrājadhānippamukhāni, ettha ^a^M1.0031^ea^, deva, chandaṃ janehi  jīvite apekkha''ntiādīsu (dī0 ni0 2.266) sammutideve  khattiye āgato. ``cātumahārājikā devā vaṇṇavanto  sukhabahulā''tiādīsu (dī0 ni0 3.337) upapattidevesu.  ``tassa devātidevassa, sāsanaṃ sabbadassino''tiādīsu  visuddhidevesu ^a^P1.0028^ea^. visuddhidevānañhi bhagavato  atidevabhāve vutte itaresaṃ vutto eva hoti. ``viddhe vigatavalāhake  deve''tiādīsu (ma0 ni0 1.486; saṃ0 ni0  1.110; itivu0  27) ākāse. ``devo ca kālena kālaṃ na sammā dhāraṃ  anuppavecchatī''tiādīsu (a0 ni0  4.70) meghe pajjunne vā.  idhāpi meghe pajjunne vā daṭṭhabbo. vassāti hi te āṇāpento thero  ālapati. ^b^yathāsukha^eb^nti yathāruciṃ. tava vassanena mayhaṃ  bāhiro parissayo natthi, tasmā yathākāmaṃ vassāti vassūpajīvisatte  anuggaṇhanto vadati.</p>
              <p>[03] idāni abbhantare parissayābhāvaṃ dassento  ^b^``citta''^eb^ntiādimāha. tattha ^b^cittaṃ me susamāhita^eb^nti  mama cittaṃ suṭṭhu ativiya sammā sammadeva ekaggabhāvena ārammaṇe  ṭhapitaṃ. tañca kho na nīvaraṇādivikkhambhanamattena; api ca kho  vimuttaṃ orambhāgiyauddhaṃbhāgiyasaṅgahehi ^a^V1.0026^ea^ sabbasaṃyojanehi  sabbakilesadhammato ca visesena vimuttaṃ, samucchedappahānavasena  paṭipassaddhippahānavasena te pajahitvā ṭhitanti attho.  ^b^ātāpī^eb^ti vīriyavā. phalasamāpattiatthaṃ vipassanārambhavasena  diṭṭhadhammasukhavihāratthañca āraddhavīriyo hutvā viharāmi,  dibbavihārādīhi attabhāvaṃ pavattemi, na pana kilesappahānatthaṃ,  pahātabbasseva abhāvatoti adhippāyo. ``yathā pana  bāhiraparissayābhāvena, deva, mayā tvaṃ vassane niyojito, evaṃ  abbhantaraparissayābhāvenapī''ti dassento punapi ^b^``vassa,  devā''^eb^ti āha.</p>
              <p>[03] aparo nayo ^b^channā^eb^ti chāditā pihitā. ^b^kuṭikā^eb^ti  attabhāvo. so hi ``anekāvayavassa samudāyassa  avijjānīvaraṇassa, bhikkhave, puggalassa taṇhāsaṃyuttassa ayañceva  kāyo samudāgato, bahiddhā ca nāmarūpa''ntiādīsu (saṃ0 ni0   2.19) kāyoti āgato. ``siñca, bhikkhu, imaṃ nāvaṃ  ^a^M1.0032^ea^, sittā te lahumessatī''tiādīsu (dha0 pa0 66) nāvāti āgato.  ``gahakāraka diṭṭhosi, gahakūṭaṃ visaṅkhata''nti (dha0 pa0 154) ca  ādīsu gahanti āgato. ``satto guhāyaṃ bahunābhichanno, tiṭṭhaṃ naro  mohanasmiṃ pagāḷho''tiādīsu (su0 ni0 778) guhāti ^a^P1.0029^ea^  āgato. ``nelaṅgo setapacchādo, ekāro vattatī  ratho''tiādīsu (udā0 65) rathoti āgato. ``puna gehaṃ na  kāhasī''tiādīsu (dha0 pa0 154) gehanti āgato. ``vivaṭā  kuṭi nibbuto ginī''tiādīsu (su0 ni0 19) kuṭīti āgato.  tasmā idhāpi so ``kuṭikā''ti vutto. attabhāvo hi kaṭṭhādīni  paṭicca labbhamānā gehanāmikā kuṭikā viya aṭṭhiādisaññite  pathavīdhātuādike phassādike ca paṭicca labbhamāno ``kuṭikā''ti  vutto, cittamakkaṭassa nivāsabhāvato ca. yathāha -- </p>
              <p>[21] ``aṭṭhikaṅkalakuṭivesā, makkaṭāvasatho iti. </p>
              <p>[27] makkaṭo pañcadvārāya, kuṭikāya pasakkiya. </p>
              <p>[22] dvārenānupariyāti, ghaṭṭayanto punappuna''nti ca..</p>
              <p>[03] sā panesā attabhāvakuṭikā therassa tiṇṇaṃ channaṃ aṭṭhannañca  asaṃvaradvārānaṃ vasena samati vijjhanakassa rāgādiavassutassa paññāya  saṃvutattā sammadeva pihitattā ``channā''ti vuttā. tenāha bhagavā --  ``sotānaṃ saṃvaraṃ brūmi, paññāyete pidhīyare''ti (su0 ni0 1041).  vuttanayena channattā eva kilesadukkhābhāvato  nirāmisasukhasamaṅgitāya ca ^b^sukhā^eb^ sukhappattā, tato eva ca  ^b^nivātā^eb^ nihatamānamadathambhasārambhatāya nivātavuttikā. ayañca  nayo ^a^V1.0027^ea^ ``mayhaṃ na saṃkilesadhammānaṃ saṃvaraṇamattena siddho, atha kho  aggamaggasamādhinā suṭṭhu samāhitacittatāya ceva aggamaggapaññāya  sabbasaṃyojanehi vippamuttacittatāya cā''ti dassento āha  ^b^``cittaṃ me susamāhitaṃ vimutta''^eb^nti. evaṃbhūto ca ``idānāhaṃ  katakaraṇīyo''ti na appossukko homi, atha kho ^b^ātāpī  viharāmi,^eb^ sadevakassa lokassa hitasukhūpasaṃhāre ussāhajāto  bhikkhācārakālepi anugharaṃ brahmavihāreneva viharāmi. tasmā ^a^P1.0030^ea^  tvampi, ^b^deva,^eb^ pajjunna mayhaṃ piyaṃ kātukāmatāyapi  vassūpajīvīnaṃ sattānaṃ anukampāyapi ^b^vassa^eb^ sammā dhāraṃ  anuppavecchāti evamettha attho daṭṭhabbo.</p>
              <p>[03] ettha ^a^M1.0033^ea^ ca thero ``channā me kuṭikā sukhā nivātā''ti iminā  lokiyalokuttarabhedaṃ attano adhisīlasikkhaṃ dasseti. ``cittaṃ me  susamāhita''nti iminā adhicittasikkhaṃ. ``vimutta''nti iminā  adhipaññāsikkhaṃ. ``ātāpī viharāmī''ti iminā  diṭṭhadhammasukhavihāraṃ. atha vā ``channā me kuṭikā sukhā  nivātā''ti iminā animittavihāraṃ dasseti kilesavassapidhānamukhena  niccādinimittugghāṭanadīpanato. ``cittaṃ me susamāhita''nti  iminā appaṇihitavihāraṃ. ``vimutta''nti iminā suññatavihāraṃ.  ``ātāpī viharāmī''ti iminā tesaṃ tiṇṇaṃ vihārānaṃ adhigamūpāyaṃ.  paṭhamena vā dosappahānaṃ, dutiyena rāgappahānaṃ, tatiyena mohappahānaṃ.  tathā dutiyena paṭhamadutiyehi vā dhammavihārasampattiyo dasseti.  tatiyena vimuttisampattiyo. ``ātāpī viharāmī''ti iminā  parahitapaṭipattiyaṃ atanditabhāvaṃ dassetīti daṭṭhabbaṃ.</p>
              <p>[03] evaṃ ``yathānāmā''ti gāthāya vuttānaṃ dhammavihārādīnaṃ imāya  gāthāya dassitattā tattha adassitesu nāmagottesu nāmaṃ dassetuṃ  ^b^``itthaṃ suda''^eb^ntiādi vuttaṃ. ye hi therā nāmamattena pākaṭā,  te nāmena, ye gottamattena pākaṭā, te gottena, ye ubhayathā pākaṭā, te  ubhayenapi dassissa''nti. ayaṃ pana thero nāmena abhilakkhito, na  tathā gottenāti ^b^``itthaṃ sudaṃ āyasmā subhūtī''^eb^ti vuttaṃ. tattha  ^b^ittha^eb^nti idaṃ pakāraṃ, iminā ākārenāti attho.  ^b^suda^eb^nti su idaṃ, sandhivasena ikāralopo. ^b^sū^eb^ti ca  nipātamattaṃ, idaṃ gāthanti yojanā. ^b^āyasmā^eb^ti piyavacanametaṃ  garugāravasappatissavacanametaṃ. ^b^subhūtī^eb^ti nāmakittanaṃ. so hi  sarīrasampattiyāpi dassanīyo pāsādiko, guṇasampattiyāpi. iti  sundarāya sarīrāvayavavibhūtiyā sīlasampattiyādivibhūtiyā ca  samannāgatattā subhūtīti paññāyittha sīlasārādithiraguṇayogato  ^b^thero. abhāsitthā^eb^ti kathesi. kasmā panete mahātherā attano  guṇe pakāsentīti? iminā dīghena addhunā ^a^P1.0031^ea^  anadhigatapubbaṃ paramagambhīraṃ ativiya santaṃ paṇītaṃ attanā adhigataṃ  lokuttaradhammaṃ paccavekkhitvā ^a^V1.0028^ea^ pītivegasamussāhitaudānavasena sāsanassa  niyyānikabhāvavibhāvanavasena ca paramappicchā ariyā ^a^M1.0034^ea^ attano guṇe  pakāsenti, yathā taṃ lokanātho bodhaneyyājjhāsayavasena  ``dasabalasamannāgato, bhikkhave, tathāgato  catuvesārajjavisārado''tiādinā attano guṇe pakāseti, evamayaṃ  therassa aññābyākaraṇagāthā hotīti. </p>
              <p>[06] paramatthadīpaniyā theragāthāsaṃvaṇṇanāya </p>
              <p>[06] subhūtittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. mahākoṭṭhikattheragāthāvaṇṇanā</h3n>
            <h4>
              <h4n> </h4n>
              <p>[03] ^b^upasanto^eb^ti āyasmato mahākoṭṭhikattherassa gāthā. tassa  kā uppatti? ayampi thero padumuttarassa bhagavato kāle haṃsavatīnagare  mahābhogakule nibbattitvā viññutaṃ patto mātāpitūnaṃ accayena kuṭumbaṃ  saṇṭhapetvā gharāvāsaṃ vasanto ekadivasaṃ padumuttarassa bhagavato  dhammadesanākāle haṃsavatīnagaravāsike gandhamālādihatthe yena buddho yena  dhammo yena saṅgho, tanninne tappoṇe tappabbhāre gacchante disvā  mahājanena saddhiṃ upagato satthāraṃ ekaṃ bhikkhuṃ paṭisambhidāpattānaṃ  aggaṭṭhāne ṭhapentaṃ disvā ``ayaṃ kira imasmiṃ sāsane  paṭisambhidāpattānaṃ aggo, aho vatāhampi ekassa buddhassa sāsane  ayaṃ viya paṭisambhidāpattānaṃ aggo bhaveyya''nti cintetvā satthu  desanāpariyosāne vuṭṭhitāya parisāya bhagavantaṃ upasaṅkamitvā, ``bhante,  sve mayhaṃ bhikkhaṃ gaṇhathā''ti nimantesi. satthā adhivāsesi.  so bhagavantaṃ abhivādetvā padakkhiṇaṃ katvā sakanivesanaṃ gantvā  sabbarattiṃ buddhassa bhikkhusaṅghassa ca nisajjaṭṭhānaṃ  gandhadāmamālādāmādīhi alaṅkaritvā paṇītaṃ khādanīyaṃ bhojanīyaṃ  paṭiyādāpetvā tassā rattiyā accayena sake nivesane  bhikkhusatasahassaparivāraṃ bhagavantaṃ vividhayāgukhajjakaparivāraṃ  nānārasasūpabyañjanaṃ gandhasālibhojanaṃ bhojetvā ^a^P1.0032^ea^  bhattakiccapariyosāne cintesi -- ``mahantaṃ, kho, ahaṃ ṭhānantaraṃ  patthemi na kho pana mayhaṃ yuttaṃ ekadivasameva dānaṃ datvā taṃ ṭhānantaraṃ  patthetuṃ, anupaṭipāṭiyā satta divase dānaṃ datvā patthessāmī''ti  ^a^M1.0035^ea^. so teneva niyāmena satta divase mahādānāni datvā  bhattakiccapariyosāne dussakoṭṭhāgāraṃ vivarāpetvā uttamaṃ  ticīvarappahonakaṃ sukhumavatthaṃ buddhassa pādamūle ṭhapetvā  bhikkhusatasahassassa ca ticīvaraṃ datvā tathāgataṃ upasaṅkamitvā,  ``bhante, yo so bhikkhu tumhehi ito sattamadivasamatthake etadagge  ṭhapito, ahampi so bhikkhu viya anāgate uppajjanakabuddhassa sāsane  pabbajitvā paṭisambhidāpattānaṃ aggo bhaveyya''nti vatvā satthu pādamūle ^a^V1.0029^ea^  nipajjitvā patthanaṃ akāsi. satthā tassa patthanāya samijjhanabhāvaṃ  disvā ``anāgate ito kappasatasahassamatthake gotamo nāma buddho  loke uppajjissati, tassa sāsane tava patthanā samijjhissatī''ti  byākāsi. vuttampi cetaṃ ^b^apadāne^eb^ (apa0 thera  2.54.221-250) -- </p>
              <p>[21] ``padumuttaro nāma jino, sabbalokavidū muni. </p>
              <p>[22] ito satasahassamhi, kappe uppajji cakkhumā.. </p>
              <p>[21] ``ovādako viññāpako, tārako sabbapāṇinaṃ. </p>
              <p>[22] desanākusalo buddho, tāresi janataṃ bahuṃ.. </p>
              <p>[21] ``anukampako kāruṇiko, hitesī sabbapāṇinaṃ. </p>
              <p>[22] sampatte titthiye sabbe, pañcasīle patiṭṭhapi.. </p>
              <p>[21] ``evaṃ nirākulaṃ āsi, suññataṃ titthiyehi ca. </p>
              <p>[22] vicittaṃ arahantehi, vasībhūtehi tādibhi.. </p>
              <p>[21] ``ratanānaṭṭhapaññāsaṃ, uggato so mahāmuni. </p>
              <p>[22] kañcanagghiyasaṅkāso, bāttiṃsavaralakkhaṇo.. </p>
              <p>[21] ``vassasatasahassāni, āyu vijjati tāvade. </p>
              <p>[22] tāvatā tiṭṭhamāno so, tāresi janataṃ bahuṃ.. </p>
              <p>[21] ``tadāhaṃ haṃsavatiyaṃ, brāhmaṇo vedapāragū. </p>
              <p>[22] upecca sabbalokaggaṃ, assosiṃ dhammadesanaṃ.. </p>
              <p>[21] ``tadā so sāvakaṃ vīro, pabhinnamatigocaraṃ. </p>
              <p>[22] atthe dhamme nirutte ca, paṭibhāne ca kovidaṃ.. </p>
              <p>[21] ``ṭhapesi ^a^M1.0036^ea^ etadaggamhi, taṃ sutvā mudito ahaṃ. </p>
              <p>[22] sasāvakaṃ jinavaraṃ, sattāhaṃ bhojayiṃ tadā.. </p>
              <p>[21] ``dussehacchādayitvāna, sasissaṃ buddhisāgaraṃ. </p>
              <p>[22] nipacca pādamūlamhi, taṃ ṭhānaṃ patthayiṃ ahaṃ.. </p>
              <p>[21] ``tato avoca lokaggo, passathetaṃ dijuttamaṃ. </p>
              <p>[22] vinataṃ pādamūle me, kamalodarasappabhaṃ.. </p>
              <p>[21] ``buddhaseṭṭhassa bhikkhussa, ṭhānaṃ patthayate ayaṃ. </p>
              <p>[22] tāya saddhāya cāgena, saddhammassavanena ca.. </p>
              <p>[21] ``sabbattha sukhito hutvā, saṃsaritvā bhavābhave. </p>
              <p>[22] anāgatamhi addhāne, lacchasetaṃ manorathaṃ.. </p>
              <p>[21] ``satasahassito ^a^V1.0030^ea^ kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] koṭṭhiko nāma nāmena, hessati satthu sāvako.. </p>
              <p>[21] ``taṃ sutvā mudito hutvā, yāvajīvaṃ tadā jinaṃ. </p>
              <p>[22] mettacitto paricariṃ, sato paññā samāhito.. </p>
              <p>[21] ``tena kammavipākena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``satānaṃ tīṇikkhattuñca, devarajjamakārayiṃ. </p>
              <p>[22] satānaṃ pañcakkhattuñca, cakkavattī ahosahaṃ.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] sabbattha sukhito āsiṃ, tassa kammassa vāhasā.. </p>
              <p>[21] ``duve bhave saṃsarāmi, devatte atha mānuse. </p>
              <p>[22] aññaṃ gatiṃ na gacchāmi, suciṇṇassa idaṃ phalaṃ.. </p>
              <p>[21] ``duve kule pajāyāmi, khattiye atha brāhmaṇe. </p>
              <p>[22] nīce kule na jāyāmi, suciṇṇassa idaṃ phalaṃ.. </p>
              <p>[21] ``pacchime ^a^M1.0037^ea^ bhave sampatte, brahmabandhu ahosahaṃ. </p>
              <p>[22] sāvatthiyaṃ vippakule, paccājāto mahaddhane.. </p>
              <p>[21] ``mātā candavatī nāma, pitā me assalāyano. </p>
              <p>[22] yadā me pitaraṃ buddho, vinayī sabbasuddhiyā.. </p>
              <p>[21] ``tadā pasanno sugate, pabbajiṃ anagāriyaṃ. </p>
              <p>[22] moggallāno ācariyo, upajjhā sārisambhavo.. </p>
              <p>[21] ``kesesu chijjamānesu, diṭṭhi chinnā samūlikā. </p>
              <p>[22] nivāsento ca kāsāvaṃ, arahattamapāpuṇiṃ.. </p>
              <p>[21] ``atthadhammaniruttīsu, paṭibhāne ca me mati. </p>
              <p>[22] pabhinnā tena lokaggo, etadagge ṭhapesi maṃ.. </p>
              <p>[21] ``asandiṭṭhaṃ viyākāsiṃ, upatissena pucchito. </p>
              <p>[22] paṭisambhidāsu tenāhaṃ, aggo sambuddhasāsane.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, mama buddhassa santike. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[21] ``paṭisambhidā ^a^V1.0031^ea^ catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] evaṃ so tattha tattha bhave puññañāṇasambhāraṃ sambharanto aparāparaṃ  devamanussesu saṃsaranto imasmiṃ buddhuppāde sāvatthiyaṃ  brāhmaṇamahāsālakule nibbatti. koṭṭhikotissa nāmaṃ akaṃsu. so  vayappatto tayo vede uggahetvā brāhmaṇasippe nipphattiṃ gato ekadivasaṃ  satthu santikaṃ gantvā dhammaṃ sutvā paṭiladdhasaddho pabbajitvā  upasampannakālato paṭṭhāya vipassanāya kammaṃ karonto saha  paṭisambhidāhi arahattaṃ patvā paṭisambhidāsu ciṇṇavasī hutvā  abhiññāte abhiññāte mahāthere upasaṅkamitvā pañhaṃ pucchantopi dasabalaṃ  upasaṅkamitvā pañhaṃ pucchantopi paṭisambhidāsuyeva pañhaṃ pucchi.  evamayaṃ thero tattha ^a^M1.0038^ea^ katādhikāratāya ciṇṇavasībhāvena ca  paṭisambhidāpattānaṃ aggo jāto. atha naṃ satthā mahāvedallasuttaṃ (ma0  ni0 1.449 ādayo) aṭṭhuppattiṃ katvā paṭisambhidāpattānaṃ aggaṭṭhāne  ṭhapesi -- ``etadaggaṃ, bhikkhave, mama sāvakānaṃ bhikkhūnaṃ  paṭisambhidāpattānaṃ yadidaṃ ^a^P1.0033^ea^ mahākoṭṭhiko''ti (a0  ni0  1.209, 218). so aparena samayena vimuttisukhaṃ  paṭisaṃvedento udānavasena -- </p>
              <p>[03] 2^b^.^eb^ </p>
              <p>[21] ``upasanto uparato, mantabhāṇī anuddhato. </p>
              <p>[22] dhunāti pāpake dhamme, dumapattaṃva māluto''ti.. -- </p>
              <p>[25] itthaṃ sudaṃ āyasmā mahākoṭṭhikatthero gāthaṃ abhāsi.</p>
              <p>[03] tattha ^b^upasanto^eb^ti manacchaṭṭhānaṃ indriyānaṃ upasamanena  nibbisevanabhāvakaraṇena upasanto. ^b^uparato^eb^ti sabbasmā  pāpakaraṇato orato virato. ^b^mantabhāṇī^eb^ti mantā vuccati  paññā, tāya pana upaparikkhitvā bhaṇatīti mantabhāṇī,  kālavādīādibhāvaṃ avissajjentoyeva bhaṇatīti attho.  mantabhaṇanavasena vā bhaṇatīti mantabhāṇī, dubbhāsitato vinā attano  bhāsanavasena caturaṅgasamannāgataṃ subhāsitaṃyeva bhaṇatīti attho.  jātiādivasena attano anukkaṃsanato na uddhatoti ^b^anuddhato^eb^ atha  vā tiṇṇaṃ kāyaduccaritānaṃ vūpasamanena tato paṭiviratiyā upasanto,  tiṇṇaṃ manoduccaritānaṃ uparamaṇena pajahanena uparato, catunnaṃ  vacīduccaritānaṃ appavattiyā parimitabhāṇitāya mantabhāṇī,  tividhaduccaritanimittauppajjanakassa uddhaccassa abhāvato anuddhato.  evaṃ pana tividhaduccaritappahānena suddhe sīle patiṭṭhito, uddhaccappahānena  samāhito, tameva samādhiṃ padaṭṭhānaṃ katvā vipassanaṃ vaḍḍhetvā  maggapaṭipāṭiyā ^b^dhunāti pāpake dhamme^eb^ lāmakaṭṭhena pāpake sabbepi  saṃkilesadhamme niddhunāti, samucchedavasena pajahati ^a^V1.0032^ea^. yathā kiṃ?  ^b^dumapattaṃva māluto,^eb^ yathā nāma dumassa rukkhassa pattaṃ paṇḍupalāsaṃ  māluto vāto dhunāti, bandhanato viyojento nīharati, evaṃ  yathāvuttapaṭipattiyaṃ ṭhito pāpadhamme attano santānato nīharati,  evamayaṃ therassa aññāpadesena aññābyākaraṇagāthāpi hotīti  veditabbā.</p>
              <p>[03] ettha ^a^M1.0039^ea^ ca kāyavacīduccaritappahānavacanena payogasuddhiṃ dasseti,  manoduccaritappahānavacanena āsayasuddhiṃ. evaṃ payogāsayasuddhassa  ``anuddhato''ti ^a^P1.0034^ea^ iminā uddhaccābhāvavacanena  tadekaṭṭhatāya nīvaraṇappahānaṃ dasseti. tesu payogasuddhiyā  sīlasampatti vibhāvitā, āsayasuddhiyā samathabhāvanāya  upakārakadhammapariggaho, nīvaraṇappahānena samādhibhāvanā, ``dhunāti  pāpake dhamme''ti iminā paññābhāvanā vibhāvitā hoti. evaṃ  adhisīlasikkhādayo tisso sikkhā, tividhakalyāṇaṃ sāsanaṃ,  tadaṅgappahānādīni tīṇi pahānāni, antadvayaparivajjanena saddhiṃ  majjhimāya paṭipattiyā paṭipajjanaṃ, apāyabhavādīnaṃ samatikkamanūpāyo  ca yathārahaṃ niddhāretvā yojetabbā. iminā nayena sesagāthāsupi  yathārahaṃ atthayojanā veditabbā. atthamattameva pana tattha tattha apubbaṃ  vaṇṇayissāma. ``itthaṃ sudaṃ āyasmā mahākoṭṭhiko''ti idaṃ  pūjāvacanaṃ, yathā taṃ mahāmoggallānoti. </p>
              <p>[06] mahākoṭṭhikattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. kaṅkhārevatattheragāthāvaṇṇanā</h3n>
            <h4>
              <h4n> </h4n>
              <p>[03] ^b^paññaṃ imaṃ passā^eb^ti āyasmato kaṅkhārevatassa gāthā.  kā uppatti? ayampi thero padumuttarabhagavato kāle haṃsavatīnagare  brāhmaṇamahāsālakule nibbatto. ekadivasaṃ buddhānaṃ dhammadesanākāle  heṭṭhā vuttanayena mahājanena saddhiṃ vihāraṃ gantvā parisapariyante ṭhito  dhammaṃ suṇanto satthāraṃ ekaṃ bhikkhuṃ jhānābhiratānaṃ aggaṭṭhāne ṭhapentaṃ  disvā ``mayāpi anāgate evarūpena bhavituṃ vaṭṭatī''ti cintetvā  desanāvasāne satthāraṃ nimantetvā heṭṭhā vuttanayena mahāsakkāraṃ katvā  bhagavantaṃ āha -- ``bhante, ahaṃ iminā adhikārakammena aññaṃ  sampattiṃ na patthemi, yathā pana so bhikkhu tumhehi ito  sattamadivasamatthake jhāyīnaṃ aggaṭṭhāne ṭhapito, evaṃ ahampi anāgate  ekassa buddhassa sāsane jhāyīnaṃ aggo bhaveyya''nti patthanamakāsi.  satthā anāgataṃ oloketvā nipphajjanabhāvaṃ disvā ``anāgate  kappasatasahassāvasāne gotamo ^a^M1.0040^ea^ nāma ^a^V1.0033^ea^ buddho ^a^P1.0035^ea^  uppajjissati, tassa sāsane tvaṃ jhāyīnaṃ aggo bhavissasī''ti  byākaritvā pakkāmi.</p>
              <p>[03] so yāvajīvaṃ kalyāṇakammaṃ katvā kappasatasahassaṃ devamanussesu  saṃsaritvā amhākaṃ bhagavato kāle sāvatthinagare mahābhogakule nibbatto  pacchābhattaṃ dhammassavanatthaṃ gacchantena mahājanena saddhiṃ vihāraṃ gantvā  parisapariyante ṭhito dasabalassa dhammakathaṃ sutvā paṭiladdhasaddho  pabbajitvā upasampadaṃ labhitvā kammaṭṭhānaṃ kathāpetvā jhānaparikammaṃ  karonto jhānalābhī hutvā jhānaṃ pādakaṃ katvā arahattaṃ pāpuṇi. so  yebhuyyena dasabalena samāpajjitabbasamāpattiṃ samāpajjanto ahorattaṃ  jhānesu ciṇṇavasī ahosi. atha naṃ satthā ``etadaggaṃ, bhikkhave,  mama sāvakānaṃ bhikkhūnaṃ jhāyīnaṃ yadidaṃ kaṅkhārevato''ti (a0 ni0   1.198, 204) jhāyīnaṃ aggaṭṭhāne ṭhapesi. vuttampi cetaṃ  ^b^apadāne^eb^ (apa0 thera 2.55.34-53) -- </p>
              <p>[21] ``padumuttaro nāma jino, sabbadhammesu cakkhumā. </p>
              <p>[22] ito satasahassamhi, kappe uppajji nāyako.. </p>
              <p>[21] ``sīhahanu brahmagiro, haṃsadundubhinissano. </p>
              <p>[22] nāgavikkantagamano, candasūrādhikappabho.. </p>
              <p>[21] ``mahāmati mahāvīro, mahājhāyī mahābalo. </p>
              <p>[22] mahākāruṇiko nātho, mahātamapanūdano.. </p>
              <p>[21] ``sa kadāci tilokaggo, veneyyaṃ vinayaṃ bahuṃ. </p>
              <p>[22] dhammaṃ desesi sambuddho, sattāsayavidū muni.. </p>
              <p>[21] ``jhāyiṃ jhānarataṃ vīraṃ, upasantaṃ anāvilaṃ. </p>
              <p>[22] vaṇṇayanto parisatiṃ, tosesi janataṃ jino.. </p>
              <p>[21] ``tadāhaṃ haṃsavatiyaṃ, brāhmaṇo vedapāragū. </p>
              <p>[22] dhammaṃ sutvāna mudito, taṃ ṭhānamabhipatthayiṃ.. </p>
              <p>[21] ``tadā jino viyākāsi, saṅghamajjhe vināyako. </p>
              <p>[22] mudito hohi tvaṃ brahme, lacchase taṃ manorathaṃ.. </p>
              <p>[21] ``satasahassito ^a^M1.0041^ea^ kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] revato nāma nāmena, hessati satthu sāvako.. </p>
              <p>[21] ``tena ^a^V1.0034^ea^ kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``pacchime ca bhave dāni, jātohaṃ koliye pure. </p>
              <p>[22] khattiye kulasampanne, iddhe phīte mahaddhane.. </p>
              <p>[21] ``yadā kapilavatthusmiṃ, buddho dhammamadesayi. </p>
              <p>[22] tadā pasanno sugate, pabbajiṃ anagāriyaṃ.. </p>
              <p>[21] ``kaṅkhā me bahulā āsi, kappākappe tahiṃ tahiṃ. </p>
              <p>[22] sabbaṃ taṃ vinayī buddho, desetvā dhammamuttamaṃ.. </p>
              <p>[21] ``tatohaṃ tiṇṇasaṃsāro, tadā jhānasukhe rato. </p>
              <p>[22] viharāmi tadā buddho, maṃ disvā etadabravi.. </p>
              <p>[21] ``yā kāci kaṅkhā idha vā huraṃ vā, savediyā vā  paravediyā vā. </p>
              <p>[22] ye jhāyino tā pajahanti sabbā, ātāpino brahmacariyaṃ  carantā.. </p>
              <p>[21] ``satasahasse kataṃ kammaṃ, phalaṃ dassesi me idha. </p>
              <p>[22] sumutto saravegova, kilese jhāpayiṃ mama.. </p>
              <p>[21] ``tato jhānarattaṃ disvā, buddho lokantagū muni. </p>
              <p>[22] jhāyīnaṃ bhikkhūnaṃ aggo, paññāpesi mahāmati.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, mama buddhassa santike. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[21] ``paṭisambhidā ^a^M1.0042^ea^ catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] tathā katakicco panāyaṃ mahāthero pubbe dīgharattaṃ attano  kaṅkhāpakatacittataṃ idāni sabbaso vigatakaṅkhatañca paccavekkhitvā  ``aho nūna mayhaṃ satthuno desanānubhāvo, tenetarahi evaṃ  vigatakaṅkho ajjhattaṃ vūpasantacitto jāto''ti sañjātabahumāno  bhagavato paññaṃ pasaṃsanto ^b^``paññaṃ imaṃ passā''^eb^ti imaṃ gāthamāha. </p>
              <p>[03] 3^b^.^eb^ tattha ^b^pañña^eb^nti pakāre jānāti, pakārehi  ñāpetīti ca paññā. veneyyānaṃ  āsayānusayacariyādhimuttiādippakāre dhammānaṃ kusalādike khandhādike  ca desetabbappakāre jānāti, yathāsabhāvato paṭivijjhati, tehi ca  pakārehi ñāpetīti attho. satthu desanāñāṇañhi idhādhippetaṃ, tenāha  ^b^``ima''^eb^nti. tañhi attani siddhena desanābalena nayaggāhato ^a^V1.0035^ea^   paccakkhaṃ viya upaṭṭhitaṃ gahetvā ^b^``ima''^eb^nti vuttaṃ. yadaggena vā  satthu desanāñāṇaṃ sāvakehi nayato gayhati, tadaggena attano visaye  paṭivedhañāṇampi nayato gayhateva. tenāha ^a^P1.0036^ea^ āyasmā  dhammasenāpati -- ``apica me, bhante, dhammanvayo vidito''ti (dī0  ni0 2.146; 3.143). ^b^passā^eb^ti vimhayappatto aniyamato  ālapati attanoyeva vā cittaṃ, yathāha bhagavā udānento --  ``lokamimaṃ passa; puthū avijjāya paretaṃ bhūtaṃ bhūtarataṃ bhavā  aparimutta''nti (udā0 30). ^b^tathāgatāna^eb^nti tathā  āgamanādiatthena tathāgatānaṃ. tathā āgatoti hi tathāgato, tathā  gatoti tathāgato, tathalakkhaṇaṃ āgatoti tathāgato, tathadhamme  yāthāvato abhisambuddhoti tathāgato, tathadassitāya tathāgato,  tathavāditāya tathāgato, tathākāritāya tathāgato, abhibhavanaṭṭhena  tathāgatoti evaṃ aṭṭhahi kāraṇehi bhagavā tathāgato. tathāya āgatoti  tathāgato, tathāya gatoti tathāgato, tathalakkhaṇaṃ gatoti tathāgato,  tathāni āgatoti tathāgato, tathāvidhoti tathāgato, tathā pavattitoti  tathāgato, tathehi āgatoti tathāgato ^a^M1.0043^ea^, tathā gatabhāvena tathāgatoti  evampi aṭṭhahi kāraṇehi bhagavā tathāgatoti ayamettha saṅkhepo.  vitthāro pana paramatthadīpaniyā udānaṭṭhakathāya (udā0 aṭṭha0 18)  itivuttakaṭṭhakathāya (itivu0 aṭṭha0 38) ca vuttanayeneva veditabbo.</p>
              <p>[03] idāni tassā paññāya asādhāraṇavisesaṃ dassetuṃ ^b^``aggi  yathā''^eb^tiādi vuttaṃ. ^b^yathā aggī^eb^ti upamāvacanaṃ.  ^b^yathā^eb^ti tassa upamābhāvadassanaṃ. ^b^pajjalito^eb^ti upameyyena  sambandhadassanaṃ. ^b^nisīthe^eb^ti kiccakaraṇakāladassanaṃ. ayañhettha  attho -- yathā nāma nisīthe rattiyaṃ caturaṅgasamannāgate andhakāre  vattamāne unnate ṭhāne pajjalito aggi tasmiṃ padese tayagataṃ vidhamantaṃ  tiṭṭhati, evameva tathāgatānaṃ imaṃ desanāñāṇasaṅkhātaṃ sabbaso  veneyyānaṃ saṃsayatamaṃ vidhamantaṃ paññaṃ passāti. yato desanāvilāsena  sattānaṃ ñāṇamayaṃ ālokaṃ dentīti ^b^ālokadā^eb^. paññāmayameva  cakkhuṃ dadantīti ^b^cakkhudadā^eb^. tadubhayampi  kaṅkhāvinayapadaṭṭhānameva katvā ^a^P1.0037^ea^ dassento ^b^``ye  āgatānaṃ vinayanti kaṅkha''^eb^nti āha, ^b^ye^eb^ tathāgatā attano  santikaṃ ^b^āgatānaṃ^eb^ upagatānaṃ veneyyānaṃ ``ahosiṃ nu kho  ahamatītamaddhāna''ntiādinayappavattaṃ (ma0 ni0 1.18; saṃ0 ni0   2.20) soḷasavatthukaṃ, ``buddhe kaṅkhati dhamme  kaṅkhatī''tiādinayappavattaṃ (dha0 sa0 1008) aṭṭhavatthukañca  ^b^kaṅkhaṃ^eb^ vicikicchaṃ ^b^vinayanti^eb^ desanānubhāvena anavasesato  vidhamanti viddhaṃsenti. vinayakukkuccasaṅkhātā pana kaṅkhā  tabbinayeneva vinītā hontīti.</p>
              <p>[03] aparo nayo -- yathā aggi nisīthe rattibhāge pajjalito  paṭutarajālo samujjalaṃ uccāsane ^a^V1.0036^ea^ ṭhitānaṃ obhāsadānamattena andhakāraṃ  vidhamitvā samavisamaṃ vibhāvento ālokadado hoti. accāsanne pana  ṭhitānaṃ taṃ supākaṭaṃ karonto cakkhukiccakaraṇato cakkhudado nāma  hoti, evameva tathāgato attano dhammakāyassa dūre ṭhitānaṃ  akatādhikārānaṃ paññāpajjotena mohandhakāraṃ vidhamitvā  kāyavisamādisamavisamaṃ vibhāvento ālokadā bhavanti, āsanne  ṭhitānaṃ pana katādhikārānaṃ dhammacakkhuṃ uppādento cakkhudadā bhavanti.  ye evaṃbhūtā ^a^M1.0044^ea^ attano vacīgocaraṃ āgatānaṃ mādisānampi  kaṅkhābahulānaṃ kaṅkhaṃ vinayanti ariyamaggasamuppādanena vidhamanti,  tesaṃ tathāgatānaṃ paññaṃ ñāṇātisayaṃ passāti yojanā. evamayaṃ  therassa attano kaṅkhāvitaraṇappakāsanena aññābyākaraṇagāthāpi hoti.  ayañhi thero puthujjanakāle kappiyepi kukkuccako hutvā  kaṅkhābahulatāya ``kaṅkhārevato''ti paññāto, pacchā  khīṇāsavakālepi tatheva voharayittha. tenāha -- ``itthaṃ sudaṃ  āyasmā kaṅkhārevato gāthaṃ abhāsitthā''ti. taṃ vuttatthameva. </p>
              <p>[06] kaṅkhārevatattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. puṇṇattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sabbhireva^eb^ ^a^P1.0038^ea^ ^b^samāsethā^eb^ti āyasmato  puṇṇattherassa gāthā. kā uppatti? ayaṃ kira padumuttarassa  dasabalassa uppattito puretarameva haṃsavatīnagare brāhmaṇamahāsālakule  nibbatto anukkamena viññutaṃ patto satthari loke uppajjante ekadivasaṃ  buddhānaṃ dhammadesanākāle heṭṭhā vuttanayena mahājanena saddhiṃ vihāraṃ  gantvā parisapariyante nisīditvā dhammaṃ suṇanto satthāraṃ ekaṃ bhikkhuṃ  dhammakathikānaṃ aggaṭṭhāne ṭhapentaṃ disvā ``mayāpi anāgate evarūpena  bhavituṃ vaṭṭatī''ti cintetvā desanāvasāne vuṭṭhitāya parisāya satthāraṃ  upasaṅkamitvā nimantetvā heṭṭhā vuttanayeneva mahāsakkāraṃ katvā bhagavantaṃ  evamāha -- ``bhante, ahaṃ iminā adhikārakammena nāññaṃ sampattiṃ  patthemi. yathā pana so bhikkhu ito sattamadivasamatthake  dhammakathikānaṃ aggaṭṭhāne ṭhapito, evaṃ ahampi anāgate ekassa  buddhassa sāsane dhammakathikānaṃ bhikkhūnaṃ aggo bhaveyya''nti patthanaṃ  akāsi. satthā anāgataṃ oloketvā tassa patthanāya samijjhanabhāvaṃ  disvā ``anāgate kappasatasahassamatthake gotamo nāma buddho  uppajjissati, tassa sāsane tvaṃ pabbajitvā dhammakathikānaṃ aggo  bhavissasī''ti byākāsi.</p>
              <p>[03] so ^a^M1.0045^ea^ tattha yāvajīvaṃ kalyāṇadhammaṃ katvā tato cuto  kappasatasahassaṃ puññañāṇasambhāraṃ sambharanto devamanussesu saṃsaritvā  amhākaṃ bhagavato kāle kapilavatthunagarassa avidūre doṇavatthunāmake ^a^V1.0037^ea^  brāhmaṇagāme brāhmaṇamahāsālakule aññāsikoṇḍaññattherassa bhāgineyyo  hutvā nibbatti. tassa nāmaggahaṇadivase ``puṇṇo''ti nāmaṃ akaṃsu.  so satthari abhisambodhiṃ patvā pavattavaradhammacakke anupubbena  rājagahaṃ gantvā taṃ upanissāya viharante aññāsikoṇḍaññattherassa  santike pabbajitvā laddhūpasampado sabbaṃ pubbakiccaṃ katvā  padhānamanuyuñjanto pabbajitakiccaṃ matthakaṃ pāpetvāva ``dasabalassa  ^a^P1.0039^ea^ santikaṃ gamissāmī''ti mātulattherena saddhiṃ satthu  santikaṃ agantvā kapilavatthusāmantāyeva ohīyitvā  yonisomanasikāre kammaṃ karonto nacirasseva vipassanaṃ ussukkāpetvā  arahattaṃ pāpuṇi. vuttampi cetaṃ ^b^apadāne^eb^ (apa0 thera  1.1.434-440) -- </p>
              <p>[21] ``ajjhāyako mantadharo, tiṇṇaṃ vedāna pāragū. </p>
              <p>[22] purakkhatomhi sissehi, upagacchiṃ naruttamaṃ.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] mama kammaṃ pakittesi, saṃkhittena mahāmuni.. </p>
              <p>[21] ``tāhaṃ dhammaṃ suṇitvāna, abhivādetvāna satthuno. </p>
              <p>[22] añjaliṃ paggahetvāna, pakkamiṃ dakkhiṇāmukho.. </p>
              <p>[21] ``saṃkhittena suṇitvāna, vitthārena abhāsayiṃ. </p>
              <p>[22] sabbe sissā attamanā, sutvāna mama bhāsato.. </p>
              <p>[21] ``sakaṃ diṭṭhiṃ vinodetvā, buddhe cittaṃ pasādayuṃ. </p>
              <p>[22] saṃkhittenapi desemi, vitthārena tathevahaṃ.. </p>
              <p>[21] ``abhidhammanayaññūhaṃ, kathāvatthuvisuddhiyā. </p>
              <p>[22] sabbesaṃ viññāpetvāna, viharāmi anāsavo.. </p>
              <p>[21] ``ito ^a^M1.0046^ea^ pañcasate kappe, caturo suppakāsakā. </p>
              <p>[22] sattaratanasampannā, catudīpamhi issarā.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] tassa pana puṇṇattherassa santike pabbajitā kulaputtā pañcasatā  ahesuṃ. thero sayaṃ dasakathāvatthulābhitāya tepi dasahi kathāvatthūhi  ovadi. te tassa ovāde ṭhatvā sabbeva arahattaṃ pattā. te attano  pabbajitakiccaṃ matthakappattaṃ ñatvā upajjhāyaṃ upasaṅkamitvā āhaṃsu --  ``bhante, amhākaṃ kiccaṃ matthakappattaṃ, dasannañcamha kathāvatthūnaṃ  lābhino, samayo, dāni no dasabalaṃ passitu''nti. thero tesaṃ  vacanaṃ sutvā cintesi -- ``mama dasakathāvatthulābhitaṃ ^a^V1.0038^ea^ satthā jānāti  ahaṃ dhammaṃ desento dasa kathāvatthūni amuñcitvāva desemi, mayi  gacchante sabbepime bhikkhū maṃ parivāretvā gacchissanti, evaṃ  gaṇasaṅgaṇikāya gantvā pana ayuttaṃ mayhaṃ dasabalaṃ passituṃ, ime tāva  gantvā passantū''ti te bhikkhū āha -- ``āvuso, tumhe purato  gantvā tathāgataṃ passatha, mama vacanena cassa pāde vandatha, ahampi  tumhākaṃ gatamaggenāgamissāmī''ti. te therā sabbepi dasabalassa  jātibhūmiraṭṭhavāsino sabbe khīṇāsavā sabbe dasakathāvatthulābhino  attano upajjhāyassa ovādaṃ sampaṭicchitvā theraṃ vanditvā anupubbena  cārikaṃ carantā saṭṭhiyojanamaggaṃ atikkamma rājagahe veḷuvanamahāvihāraṃ  gantvā dasabalassa pāde vanditvā ekamantaṃ nisīdiṃsu.</p>
              <p>[03] āciṇṇaṃ kho panetaṃ buddhānaṃ bhagavantānaṃ āgantukehi bhikkhūhi  saddhiṃ paṭisammoditunti bhagavā tehi saddhiṃ -- ``kacci, bhikkhave,  khamanīya''ntiādinā nayena madhurapaṭisanthāraṃ katvā ``kuto ca  tumhe, bhikkhave, āgacchathā''ti pucchi ^a^P1.0040^ea^. atha tehi  ``jātibhūmito''ti vutte ``ko nu kho, bhikkhave, jātibhūmiyaṃ  jātibhūmakānaṃ bhikkhūnaṃ sabrahmacārīnaṃ evaṃ sambhāvito `attanā ca  appiccho appicchakathañca bhikkhūnaṃ kattā'''ti (ma0 ni0 1.252)  dasakathāvatthulābhiṃ bhikkhuṃ pucchi. tepi ``puṇṇo nāma, bhante,  āyasmā mantāṇiputto''ti ārocayiṃsu. taṃ kathaṃ sutvā āyasmā  sāriputto therassa dassanakāmo ahosi. atha satthā rājagahato  sāvatthiṃ agamāsi ^a^M1.0047^ea^. puṇṇattheropi dasabalassa tattha āgatabhāvaṃ sutvā  -- ``satthāraṃ passissāmī''ti gantvā antogandhakuṭiyaṃyeva tathāgataṃ  sampāpuṇi. satthā tassa dhammaṃ desesi. thero dhammaṃ sutvā dasabalaṃ  vanditvā paṭisallānatthāya andhavanaṃ gantvā aññataramhi rukkhamūle  divāvihāraṃ nisīdi.</p>
              <p>[03] sāriputtattheropi tassāgamanaṃ sutvā sīsānulokiko gantvā  okāsaṃ sallakkhetvā taṃ rukkhamūle nisinnaṃ upasaṅkamitvā therena saddhiṃ  sammoditvā, taṃ sattavisuddhikkamaṃ pucchi. theropissa pucchitapucchitaṃ  byākaronto rathavinītūpamāya cittaṃ ārādhesi, te aññamaññassa  subhāsitaṃ samanumodiṃsu. atha satthā aparabhāge bhikkhusaṅghamajjhe  nisinno theraṃ ``etadaggaṃ, bhikkhave, mama sāvakānaṃ bhikkhūnaṃ  dhammakathikānaṃ yadidaṃ puṇṇo''ti (a0 ni0  1.188, 196)  dhammakathikānaṃ aggaṭṭhāne ṭhapesi. so ekadivasaṃ attano  vimuttisampattiṃ paccavekkhitvā ``satthāraṃ nissāya ahañceva aññe ca  bahū sattā saṃsāradukkhato vippamuttā, bahūpakārā vata  sappurisasaṃsevā''ti pītisomanassajāto udānavasena pītivegavissaṭṭhaṃ  ^b^``sabbhireva samāsethā''^eb^ti gāthaṃ abhāsi. </p>
              <p>[03] 4^b^.^eb^ tattha ^a^V1.0039^ea^ ^b^sabbhirevā^eb^ti sappurisehi eva.  santoti panettha buddhādayo ariyā adhippetā. te hi anavasesato  asataṃ dhammaṃ pahāya saddhamme ukkaṃsagatattā sātisayaṃ pasaṃsiyattā ca  visesato ``santo sappurisā''ti ca vuccanti. ^b^samāsethā^eb^ti  samaṃ āsetha saha vaseyya. te payirupāsanto tesaṃ sussūsanto  diṭṭhānugatiñca ^a^P1.0041^ea^ āpajjanto samānavāso bhaveyyāti  attho. ^b^paṇḍitehatthadassibhī^eb^ti tesaṃ thomanā. ^b^paṇḍā^eb^  vuccati paññā, sā imesaṃ sañjātāti ^b^paṇḍitā^eb^. tato eva  attatthādibhedaṃ atthaṃ aviparītato passantīti ^b^atthadassino^eb^.  tehi paṇḍitehi atthadassībhi samāsetha. kasmāti ce? yasmā te  santo paṇḍitā, te vā sammā sevantā ekantahitabhāvato  maggañāṇādīheva araṇīyato ^b^atthaṃ,^eb^ mahāguṇatāya santatāya ca  ^b^mahantaṃ,^eb^ agādhabhāvato gambhīrañāṇagocarato ca ^b^gambhīraṃ,^eb^  hīnacchandādīhi daṭṭhuṃ asakkuṇeyyattā itarehi ca kicchena daṭṭhabbattā  ^b^duddasaṃ^eb^ ^a^M1.0048^ea^, duddasattā saṇhanipuṇasabhāvattā nipuṇañāṇagocarato ca  ^b^nipuṇaṃ,^eb^ nipuṇattā evaṃ sukhumasabhāvatāya ^b^aṇuṃ^eb^ nibbānaṃ,  aviparītaṭṭhena vā paramatthasabhāvattā ^b^atthaṃ,^eb^ ariyabhāvakarattā  mahattanimittatāya ^b^mahantaṃ,^eb^ anuttānasabhāvatāya ^b^gambhīraṃ,^eb^  dukkhena daṭṭhabbaṃ na sukhena daṭṭhuṃ sakkāti ^b^duddasaṃ,^eb^ gambhīrattā  duddasaṃ, duddasattā ^b^gambhīra^eb^nti catusaccaṃ, visesato ^b^nipuṇaṃ  aṇuṃ,^eb^ nirodhasaccanti evametaṃ catusaccaṃ ^b^dhīrā samadhigacchanti^eb^  dhitisampannatāya dhīrā catusaccakammaṭṭhānabhāvanaṃ ussukkāpetvā sammadeva  adhigacchanti. ^b^appamattā^eb^ti sabbattha satiavippavāsena  appamādapaṭipattiṃ pūrentā. ^b^vicakkhaṇā^eb^ti vipassanābhāvanāya  chekā kusalā. tasmā sabbhireva samāsethāti yojanā.  paṇḍitehatthadassibhīti vā etaṃ nissakkavacanaṃ. yasmā paṇḍitehi  atthadassībhi samudāyabhūtehi dhīrā appamattā vicakkhaṇā  mahantādivisesavantaṃ atthaṃ samadhigacchanti, tasmā tādisehi sabbhireva  samāsethāti sambandho. evamesā therassa paṭivedhadīpanena  aññābyākaraṇagāthāpi ahosīti. </p>
              <p>[06] puṇṇattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. dabbattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo duddamiyo^eb^ti ^a^P1.0042^ea^ āyasmato  dabbattherassa gāthā. kā uppatti? ayampi padumuttarabuddhakāle  haṃsavatīnagare kulagehe nibbattitvā vayappatto heṭṭhā vuttanayeneva  dhammadesanaṃ suṇanto satthāraṃ ekaṃ bhikkhuṃ senāsanapaññāpakānaṃ  aggaṭṭhāne ṭhapentaṃ disvā adhikārakammaṃ katvā taṃ ṭhānantaraṃ patthetvā  satthārā byākato yāvajīvaṃ kusalaṃ katvā devamanussesu saṃsaritvā  kassapadasabalassa sāsanosakkanakāle pabbaji. tadā tena saddhiṃ apare  cha janāti satta bhikkhū ^a^V1.0040^ea^ ekacittā hutvā aññe sāsane agāravaṃ  karonte disvā -- ``idha kiṃ karoma ekamante samaṇadhammaṃ katvā  dukkhassantaṃ karissāmā''ti nisseṇiṃ bandhitvā uccaṃ pabbatasikharaṃ  āruhitvā, ``attano cittabalaṃ jānantā nisseṇiṃ nipātentu,  jīvite sālayā otarantu, mā pacchānutappino ahuvatthā''ti  ^a^M1.0049^ea^ vatvā  sabbe ekacittā hutvā nisseṇiṃ pātetvā -- ``appamattā hotha,  āvuso''ti aññamaññaṃ ovaditvā cittarucikesu ṭhānesu nisīditvā  samaṇadhammaṃ kātuṃ ārabhiṃsu. </p>
              <p>[01] tatreko thero pañcame divase arahattaṃ patvā, ``mama  kiccaṃ nipphannaṃ, ahaṃ imasmiṃ ṭhāne kiṃ karissāmi''ti iddhiyā  uttarakuruto piṇḍapātaṃ āharitvā, ``āvuso, imaṃ piṇḍapātaṃ  paribhuñjatha, bhikkhācārakiccaṃ mamāyattaṃ hotu, tumhe attano kammaṃ  karothā''ti āha. ``kiṃ nu kho mayaṃ, āvuso, nisseṇiṃ pātentā  evaṃ avocumha -- `yo paṭhamaṃ dhammaṃ sacchikaroti, so bhikkhaṃ  āharatu, tenābhataṃ sesā paribhuñjitvā samaṇadhammaṃ karissantī'''ti.  ``natthi, āvuso''ti. tumhe attano pubbahetunā labhittha, mayampi  sakkontā vaṭṭassantaṃ karissāma, gacchatha tumheti. thero te saññāpetuṃ  asakkonto phāsukaṭṭhāne piṇḍapātaṃ paribhuñjitvā gato ^a^P1.0043^ea^.  aparo thero sattame divase anāgāmiphalaṃ patvā tato cuto  suddhāvāsabrahmaloke nibbatto. itare therā tato cutā ekaṃ buddhantaraṃ  devamanussesu saṃsaritvā tesu tesu kulesu nibbattā. eko gandhāraraṭṭhe  takkasilānagare rājagehe nibbatto, eko majjhantikaraṭṭhe paribbājikāya  kucchimhi nibbatto, eko bāhiyaraṭṭhe kuṭumbiyagehe nibbatto, eko  bhikkhunupassaye jāto.</p>
              <p>[03] ayaṃ pana dabbatthero mallaraṭṭhe anupiyanagare ekassa mallarañño  gehe paṭisandhiṃ gaṇhi. tassa mātā upavijaññā kālamakāsi,  matasarīraṃ susānaṃ netvā dārucitakaṃ āropetvā aggiṃ adaṃsu. tassā  aggivegasantattaṃ udarapaṭalaṃ dvedhā ahosi. dārako attano puññabalena  uppatitvā ekasmiṃ dabbatthambhe nipati. taṃ dārakaṃ gahetvā ayyikāya  adaṃsu. sā tassa nāmaṃ gaṇhantī dabbatthambhe patitvā laddhajīvitattā  ``dabbo''tissa nāmaṃ akāsi. tassa ca sattavassikakāle satthā  bhikkhusaṅghaparivāro mallaraṭṭhe cārikaṃ caramāno anupiyambavane  viharati. dabbakumāro satthāraṃ disvā dassaneneva ^a^M1.0050^ea^ pasīditvā  pabbajitukāmo hutvā ``ahaṃ dasabalassa santike pabbajissāmī''ti  ayyikaṃ āpucchi. sā ``sādhu, tātā''ti dabbakumāraṃ ādāya satthu  santikaṃ gantvā, ``bhante, imaṃ kumāraṃ pabbājethā''ti āha. satthā  aññatarassa bhikkhuno saññaṃ adāsi -- ``bhikkhu imaṃ dārakaṃ  pabbājehī''ti. so thero satthu vacanaṃ sutvā ^a^V1.0041^ea^ dabbakumāraṃ pabbājento  tacapañcakakammaṭṭhānaṃ ācikkhi. pubbahetusampanno katābhinīhāro satto  paṭhamakesavaṭṭiyā voropanakkhaṇe sotāpattiphale patiṭṭhahi, dutiyāya  kesavaṭṭiyā oropiyamānāya sakadāgāmiphale, tatiyāya anāgāmiphale,  sabbakesānaṃ pana oropanañca arahattaphalasacchikiriyā ca apacchā  apure ahosi. satthā mallaraṭṭhe yathābhirantaṃ viharitvā ^a^P1.0044^ea^  rājagahaṃ gantvā veḷuvane vāsaṃ kappesi.</p>
              <p>[03] tatrāyasmā dabbo mallaputto rahogato attano kiccanipphattiṃ  oloketvā saṅghassa veyyāvaccakaraṇe kāyaṃ yojetukāmo cintesi --  ``yaṃnūnāhaṃ saṅghassa senāsanañca paññāpeyyaṃ bhattāni ca  uddiseyya''nti. so satthu santikaṃ gantvā attano parivitakkaṃ  ārocesi. satthā tassa sādhukāraṃ datvā senāsanapaññāpakattañca  bhattuddesakattañca sampaṭicchi. atha naṃ ``ayaṃ dabbo daharova samāno  mahante ṭhāne ṭhito''ti sattavassikakāleyeva upasampādesi. thero  upasampannakālato paṭṭhāya rājagahaṃ upanissāya viharantānaṃ  sabbabhikkhūnaṃ senāsanāni ca paññāpeti, bhikkhañca uddisati.  tassa senāsanapaññāpakabhāvo sabbadisāsu pākaṭo ahosi --  ``dabbo kira mallaputto sabhāgasabhāgānaṃ bhikkhūnaṃ ekaṭṭhāne  senāsanāni paññāpeti, āsannepi dūrepi senāsanaṃ paññāpeti, gantuṃ  asakkonte iddhiyā netī''ti. </p>
              <p>[01] atha naṃ bhikkhū kālepi vikālepi -- ``amhākaṃ,  āvuso, jīvakambavane senāsanaṃ paññāpehi, amhākaṃ maddakucchismiṃ  migadāye''ti evaṃ senāsanaṃ uddisāpetvā tassa iddhiṃ passantā  gacchanti. sopi iddhiyā manomaye kāye abhisaṅkharitvā ekekassa  therassa ekekaṃ attanā sadisaṃ bhikkhuṃ datvā aṅguliyā jalamānāya  purato gantvā ``ayaṃ mañco idaṃ pīṭha''ntiādīni vatvā senāsanaṃ  paññāpetvā puna attano vasanaṭṭhānameva āgacchati ^a^M1.0051^ea^. ayamettha  saṅkhepo, vitthārato panidaṃ vatthu pāḷiyaṃ āgatameva. satthā idameva  kāraṇaṃ aṭṭhuppattiṃ katvā aparabhāge ariyagaṇamajjhe nisinno theraṃ  senāsanapaññāpakānaṃ aggaṭṭhāne ṭhapesi -- ``etadaggaṃ, bhikkhave, mama  sāvakānaṃ bhikkhūnaṃ senāsanapaññāpakānaṃ yadidaṃ dabbo mallaputto''ti  (a0 ni0  1.209; 214). vuttampi cetaṃ ^b^apadāne^eb^ (apa0  thera 2.54, 108-149) -- </p>
              <p>[21] ``padumuttaro nāma jino, sabbalokavidū muni. </p>
              <p>[22] ito satasahassamhi, kappe uppajji cakkhumā.. </p>
              <p>[21] ``ovādako viññāpako, tārako sabbapāṇinaṃ. </p>
              <p>[22] desanākusalo buddho, tāresi janataṃ bahuṃ.. </p>
              <p>[21] ``anukampako ^a^V1.0042^ea^ kāruṇiko, hitesī sabbapāṇinaṃ. </p>
              <p>[22] sampatte titthiye sabbe, pañcasīle patiṭṭhapi.. </p>
              <p>[21] ``evaṃ nirākulaṃ āsi, suññataṃ titthiyehi ca. </p>
              <p>[22] vicittaṃ arahantehi, vasībhūtehi tādibhi.. </p>
              <p>[21] ``ratanānaṭṭhapaññāsaṃ, uggato so mahāmuni. </p>
              <p>[22] kañcanagghiyasaṅkāso, bāttiṃsavaralakkhaṇo.. </p>
              <p>[21] ``vassasatasahassāni, āyu vijjati tāvade. </p>
              <p>[22] tāvatā tiṭṭhamāno so, tāresi janataṃ bahuṃ.. </p>
              <p>[21] ``tadāhaṃ haṃsavatiyaṃ, seṭṭhiputto mahāyaso. </p>
              <p>[22] upetvā lokapajjotaṃ, assosiṃ dhammadesanaṃ.. </p>
              <p>[21] ``senāsanāni bhikkhūnaṃ, paññāpentaṃ sasāvakaṃ. </p>
              <p>[22] kittayantassa vacanaṃ, suṇitvā mudito ahaṃ.. </p>
              <p>[21] ``adhikāraṃ sasaṅghassa, katvā tassa mahesino. </p>
              <p>[22] nipacca sirasā pāde, taṃ ṭhānamabhipatthayiṃ.. </p>
              <p>[21] ``tadāha sa mahāvīro, mama kammaṃ pakittayaṃ. </p>
              <p>[22] yo sasaṅghamabhojesi, sattāhaṃ lokanāyakaṃ.. </p>
              <p>[21] ``soyaṃ ^a^M1.0052^ea^ kamalapattakkho, sīhaṃso kanakattaco. </p>
              <p>[22] mama pādamūle nipati, patthayaṃ ṭhānamuttamaṃ.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``sāvako tassa buddhassa, dabbo nāmena vissuto. </p>
              <p>[22] senāsanapaññāpako, aggo hessatiyaṃ tadā.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``satānaṃ tīṇikkhattuñca, devarajjamakārayiṃ. </p>
              <p>[22] satānaṃ pañcakkhattuñca, cakkavattī ahosahaṃ.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] sabbattha sukhito āsiṃ, tassa kammassa vāhasā.. </p>
              <p>[21] ``ekanavutito kappe, vipassī nāma nāyako. </p>
              <p>[22] uppajji cārudassano, sabbadhammavipassako.. </p>
              <p>[21] ``duṭṭhacitto upavadiṃ, sāvakaṃ tassa tādino. </p>
              <p>[22] sabbāsavaparikkhīṇaṃ, suddhoti ca vijāniya.. </p>
              <p>[21] ``tasseva ^a^V1.0043^ea^ naravīrassa, sāvakānaṃ mahesinaṃ. </p>
              <p>[22] salākañca gahetvāna, khīrodanamadāsahaṃ.. </p>
              <p>[21] ``imamhi bhaddake kappe, brahmabandhu mahāyaso. </p>
              <p>[22] kassapo nāma gottena, uppajji vadataṃ varo.. </p>
              <p>[21] ``sāsanaṃ jotayitvāna, abhibhuyya kutitthiye. </p>
              <p>[22] vineyye vinayitvāva, nibbuto so sasāvako.. </p>
              <p>[21] ``sasisse nibbute nāthe, atthamentamhi sāsane. </p>
              <p>[22] devā kandiṃsu saṃviggā, muttakesā rudammukhā.. </p>
              <p>[21] ``nibbāyissati dhammakkho, na passisāma subbate. </p>
              <p>[22] na suṇissāma saddhammaṃ, aho no appapuññatā.. </p>
              <p>[21] ``tadāyaṃ ^a^M1.0053^ea^ pathavī sabbā, acalā sā calācalā. </p>
              <p>[22] sāgaro ca sasokova, vinadī karuṇaṃ giraṃ.. </p>
              <p>[21] ``catuddisā dundubhiyo, nādayiṃsu amānusā. </p>
              <p>[22] samantato asaniyo, phaliṃsu ca bhayāvahā.. </p>
              <p>[21] ``ukkā patiṃsu nabhasā, dhūmaketu ca dissati. </p>
              <p>[22] sadhūmā jālavaṭṭā ca, raviṃsu karuṇaṃ migā.. </p>
              <p>[21] ``uppāde dāruṇe disvā, sāsanatthaṅgasūcake. </p>
              <p>[22] saṃviggā bhikkhavo satta, cintayimha mayaṃ tadā.. </p>
              <p>[21] ``sāsanena vināmhākaṃ, jīvitena alaṃ mayaṃ. </p>
              <p>[22] pavisitvā mahāraññaṃ, yuñjāma jinasāsane.. </p>
              <p>[21] ``addasamha tadāraññe, ubbiddhaṃ selamuttamaṃ. </p>
              <p>[22] nisseṇiyā tamāruyha, nisseṇiṃ pātayimhase.. </p>
              <p>[21] ``tadā ovadi no thero, buddhuppādo sudullabho. </p>
              <p>[22] saddhātidullabhā laddhā, thokaṃ sesañca sāsanaṃ.. </p>
              <p>[21] ``nipatanti khaṇātītā, anante dukkhasāgare. </p>
              <p>[22] tasmā payogo kattabbo, yāva ṭhāti mune mataṃ.. </p>
              <p>[21] ``arahā āsi so thero, anāgāmī tadānugo. </p>
              <p>[22] susīlā itare yuttā, devalokaṃ agamhase.. </p>
              <p>[21] ``nibbuto tiṇṇasaṃsāro, suddhāvāse ca ekako. </p>
              <p>[22] ahañca pakkusāti ca, sabhiyo bāhiyo tathā.. </p>
              <p>[21] ``kumārakassapo, ceva, tattha tatthūpagā mayaṃ. </p>
              <p>[22] saṃsārabandhanā muttā, gotamenānukampitā.. </p>
              <p>[21] ``mallesu ^a^V1.0044^ea^ kusinārāyaṃ, gabbhe jātassa me sato. </p>
              <p>[22] mātā matā citāruḷhā, tato nippatito ahaṃ.. </p>
              <p>[21] ``patito dabbapuñjamhi, tato dabboti vissuto. </p>
              <p>[22] brahmacārībalenāhaṃ, vimutto sattavassiko.. </p>
              <p>[21] ``khīrodanabalenāhaṃ ^a^M1.0054^ea^, pañcahaṅgehupāgato. </p>
              <p>[22] khīṇāsavopavādena, pāpehi bahu codito.. </p>
              <p>[21] ``ubho puññañca pāpañca, vītivattomhi dānihaṃ. </p>
              <p>[22] patvāna paramaṃ santiṃ, viharāmi anāsavo.. </p>
              <p>[21] ``senāsanaṃ paññāpayiṃ, hāsayitvāna subbate. </p>
              <p>[22] jino tasmiṃ guṇe tuṭṭho, etadagge ṭhapesi maṃ.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, buddhaseṭṭhassa santike. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[21] ``paṭisambhidā catasso...pe0...kataṃ buddhassa  sāsana''nti..</p>
              <p>[03] evaṃbhūtaṃ ^a^P1.0045^ea^ pana taṃ yena pubbe ekassa  khīṇāsavattherassa anuddhaṃsanavasena katena pāpakammena bahūni  vassasatasahassāni niraye pacci, tāya eva kammapilotikāya  codiyamānā mettiyabhūmajakā bhikkhū ``iminā mayaṃ  kalyāṇabhattikassa gahapatino antare paribheditā''ti duggahitagāhino  amūlakena pārājikena dhammena anuddhaṃsesuṃ. tasmiñca adhikaraṇe  saṅghena sativinayena vūpasamite ayaṃ thero lokānukampāya attano  guṇe vibhāvento ^b^``yo duddamiyo''^eb^ti imaṃ gāthaṃ abhāsi. </p>
              <p>[03] 5^b^.^eb^ tattha ^b^yo^eb^ti aniyamitaniddeso, tassa  ``so''ti iminā niyamattaṃ daṭṭhabbaṃ. ubhayenapi aññaṃ viya katvā  attānameva vadati. ^b^duddamiyo^eb^ti duddamo, dametuṃ asakkuṇeyyo.  idañca attano puthujjanakāle diṭṭhigatānaṃ visūkāyikānaṃ kilesānaṃ  madālepacittassa vipphanditaṃ indriyānaṃ avūpasamanañca cintetvā vadati.  ^b^damenā^eb^ti uttamena aggamaggadamena, tena hi danto puna  dametabbatābhāvato ``danto''ti vattabbataṃ arahati, na aññena. atha  vā ^b^damenā^eb^ti damakena purisadammasārathinā damito ^a^M1.0055^ea^.  ^b^dabbo^eb^ti drabyo, bhabboti attho. tenāha bhagavā imameva theraṃ  sandhāya -- ``na kho, dabba, dabbā evaṃ nibbeṭhentī''ti (pārā0  384; cūḷava0 193) ^a^V1.0045^ea^. ^b^santusito^eb^ti yathāladdhapaccayasantosena  jhānasamāpattisantosena maggaphalasantosena ca santuṭṭho.  ^b^vitiṇṇakaṅkho^eb^ti soḷasavatthukāya aṭṭhavatthukāya ca kaṅkhāya  paṭhamamaggeneva samugghāṭitattā vigatakaṅkho. ^b^vijitāvī^eb^ti  purisājānīyena vijetabbassa sabbassapi saṃkilesapakkhassa vijitattā  vidhamitattā vijitāvī. ^b^apetabheravo^eb^ti pañcavīsatiyā bhayānaṃ  sabbaso apetattā apagatabheravo abhayūparato ^a^P1.0046^ea^. puna  ^b^dabbo^eb^ti nāmakittanaṃ. ^b^parinibbuto^eb^ti dve parinibbānāni  kilesaparinibbānañca, yā saupādisesanibbānadhātu,  khandhaparinibbānañca, yā anupādisesanibbānadhātu. tesu idha  kilesaparinibbānaṃ adhippetaṃ, tasmā pahātabbadhammānaṃ maggena sabbaso  pahīnattā kilesaparinibbānena parinibbutoti attho.  ^b^ṭhitatto^eb^ti ṭhitasabhāvo acalo iṭṭhādīsu tādibhāvappattiyā  lokadhammehi akampanīyo. ^b^hī^eb^ti ca hetuatthe nipāto, tena  yo pubbe duddamo hutvā ṭhito yasmā dabbattā satthārā uttamena damena  damito santusito vitiṇṇakaṅkho vijitāvī apetabheravo, tasmā  so dabbo parinibbuto tatoyeva ca ṭhitatto, evaṃbhūte ca tasmiṃ  cittapasādova kātabbo, na pasādaññathattanti paraneyyabuddhike satte  anukampanto thero aññaṃ byākāsi. </p>
              <p>[06] dabbattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. sītavaniyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo sītavana^eb^nti āyasmato sambhūtattherassa gāthā. kā  uppatti? ito kira aṭṭhārasādhikassa kappasatassa matthake atthadassī  nāma sambuddho loke uppajjitvā sadevakaṃ lokaṃ saṃsāramahoghato  tārento ekadivasaṃ mahatā bhikkhusaṅghena saddhiṃ gaṅgātīraṃ upagacchi.  tasmiṃ kāle ayaṃ gahapatikule nibbatto tattha bhagavantaṃ passitvā  pasannamānaso upasaṅkamitvā vanditvā ``kiṃ, bhante, pāraṃ  gantukāmatthā''ti pucchi. bhagavā ``gamissāmā''ti avoca. so  tāvadeva nāvāsaṅghāṭaṃ ^a^M1.0056^ea^ yojetvā upanesi. satthā taṃ anukampanto saha  bhikkhusaṅghena nāvaṃ abhiruhi. so sayampi abhiruyha sukheneva  paratīraṃ sampāpetvā bhagavantaṃ bhikkhusaṅghañca dutiyadivase mahādānaṃ  pavattetvā anugantvā pasannacitto vanditvā nivatti. so tena  puññakammena devamanussesu saṃsaritvā ito ^a^P1.0047^ea^  terasādhikakappasatassa matthake khattiyakule nibbattitvā rājā ahosi  cakkavattī dhammiko dhammarājā. so satte sugatimagge patiṭṭhāpetvā  tato cuto ekanavutikappe vipassissa bhagavato sāsane pabbajitvā  dhutadhamme samādāya susāne vasanto samaṇadhammaṃ akāsi. puna  kassapassa bhagavato kālepi tassa sāsane tīhi sahāyehi saddhiṃ ^a^V1.0046^ea^   pabbajitvā vīsativassasahassāni samaṇadhammaṃ katvā ekaṃ buddhantaraṃ  devamanussesu saṃsaritvā imasmiṃ buddhuppāde rājagahe brāhmaṇamahāsālassa  putto hutvā nibbatti. tassa ``sambhūto''ti nāmaṃ akaṃsu. so  vayappatto brāhmaṇasippesu nipphattiṃ gato. bhūmijo jeyyaseno  abhirādhanoti tīhi sahāyehi saddhiṃ bhagavato santikaṃ gato  dhammadesanaṃ sutvā paṭiladdhasaddho pabbaji. ye sandhāya vuttaṃ -- </p>
              <p>[21] ``bhūmijo jeyyaseno ca, sambhūto abhirādhano. </p>
              <p>[22] ete dhammaṃ abhiññāsuṃ, sāsane varatādino''ti..</p>
              <p>[03] atha sambhūto bhagavato santike kāyagatāsatikammaṭṭhānaṃ gahetvā  nibaddhaṃ sītavane vasati. tenevāyasmā ``sītavaniyo''ti  paññāyittha. tena ca samayena vessavaṇo mahārājā kenacideva  karaṇīyena jambudīpe dakkhiṇadisābhāgaṃ uddissa ākāsena gacchanto  theraṃ abbhokāse nisīditvā kammaṭṭhānaṃ manasikarontaṃ disvā  vimānato oruyha theraṃ vanditvā, ``yadā thero samādhito  vuṭṭhahissati, tadā mama āgamanaṃ ārocetha, ārakkhañcassa karothā''ti  dve yakkhe āṇāpetvā pakkāmi. te therassa samīpe ṭhatvā manasikāraṃ  paṭisaṃharitvā nisinnakāle ārocesuṃ. taṃ sutvā thero ``tumhe mama  vacanena vessavaṇamahārājassa kathetha, bhagavatā attano sāsane ṭhitānaṃ  satiārakkhā nāma ṭhapitā atthi, sāyeva mādise rakkhati, tvaṃ tattha  appossukko hohi, bhagavato ovāde ṭhitānaṃ edisāya ārakkhāya  ^a^M1.0057^ea^ karaṇīyaṃ natthī''ti te vissajjetvā tāvadeva vipassanaṃ vaḍḍhetvā  vijjāttayaṃ sacchākāsi. tato vessavaṇo nivattamāno therassa  ^a^P1.0048^ea^ samīpaṃ patvā mukhākārasallakkhaṇenevassa  katakiccabhāvaṃ ñatvā sāvatthiṃ gantvā bhagavato ārocetvā satthu  sammukhā theraṃ abhitthavanto -- </p>
              <p>[21] ``satiārakkhasampanno, dhitimā vīriyasamāhito. </p>
              <p>[22] anujāto satthu sambhūto, tevijjo maccupāragū''ti..  -- </p>
              <p>[25] imāya gāthāya therassa guṇe vaṇṇesi. tena vuttaṃ  ^b^apadāne^eb^ (apa0 thera 1.21.15-20) -- </p>
              <p>[21] ``atthadassī tu bhagavā, dvipadindo narāsabho. </p>
              <p>[22] purakkhato sāvakehi, gaṅgātīramupāgami.. </p>
              <p>[21] ``samatitti kākapeyyā, gaṅgā āsi duruttarā. </p>
              <p>[22] uttārayiṃ bhikkhusaṅghaṃ, buddhañca dvipaduttamaṃ.. </p>
              <p>[21] ``aṭṭhārase ^a^V1.0047^ea^ kappasate, yaṃ kammamakariṃ tadā. </p>
              <p>[22] duggatiṃ nābhijānāmi, taraṇāya idaṃ phalaṃ.. </p>
              <p>[21] ``teraseto kappasate, pañca sabbobhavā ahuṃ. </p>
              <p>[22] sattaratanasampannā, cakkavattī mahabbalā.. </p>
              <p>[21] ``pacchime ca bhave asmiṃ, jātohaṃ brāhmaṇe kule. </p>
              <p>[22] saddhiṃ tīhi sahāyehi, pabbajiṃ satthu sāsane.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] athāyasmā sambhūto bhagavantaṃ dassanāya gacchante bhikkhū disvā  ``āvuso, mama vacanena bhagavato pāde sirasā vandatha, evañca  vadethā''ti vatvā dhammādhikaraṇaṃ attano satthu aviheṭhitabhāvaṃ  pakāsento ^b^``yo sītavana''^eb^nti gāthamāha. te bhikkhū bhagavantaṃ  upasaṅkamitvā vanditvā sambhūtattherassa sāsanaṃ sampavedentā,  ``āyasmā, bhante, sambhūto bhagavato pāde sirasā vandati, evañca  vadatī''ti vatvā taṃ gāthaṃ ārocesuṃ, taṃ sutvā bhagavā ``paṇḍito,  bhikkhave, sambhūto ^a^M1.0058^ea^ bhikkhu paccapādi dhammassānudhammaṃ, na ca maṃ  dhammādhikaraṇaṃ viheṭheti. vessavaṇena tassattho mayhaṃ ārocitā''ti  āha. </p>
              <p>[03] 6^b^.^eb^ yaṃ pana te bhikkhū sambhūtattherena vuttaṃ  ^b^``yo sītavana''^eb^nti gāthaṃ satthu nivedesuṃ. tattha  ^b^sītavana^eb^nti evaṃnāmakaṃ rājagahasamīpe mahantaṃ bheravasusānavanaṃ.  ^b^upagā^eb^ti nivāsanavasena upagacchi. etena bhagavatā anuññātaṃ  pabbajitānurūpaṃ nivāsanaṭṭhānaṃ dasseti. ^b^bhikkhū^eb^ti  saṃsārabhayassa ikkhanato bhinnakilesatāya ca bhikkhu. ^b^eko^eb^ti  adutiyo, etena kāyavivekaṃ dasseti. ^b^santusito^eb^ti santuṭṭho.  etena catupaccayasantosalakkhaṇaṃ ariyavaṃsaṃ dasseti.  ^b^samāhitatto^eb^ti upacārappanābhedena samādhinā samāhitacitto,  etena cittavivekabhāvanāmukhena bhāvanārāmaṃ ^a^P1.0049^ea^  ariyavaṃsaṃ dasseti. ^b^vijitāvī^eb^ti sāsane sammāpaṭipajjantena  vijetabbaṃ kilesagaṇaṃ vijitvā ṭhito, etena upadhivivekaṃ dasseti.  bhayahetūnaṃ kilesānaṃ apagatattā ^b^apetalomahaṃso,^eb^ etena  sammāpaṭipattiyā phalaṃ dasseti. ^b^rakkha^eb^nti rakkhanto.  ^b^kāyagatāsati^eb^nti kāyārammaṇaṃ satiṃ, kāyagatāsatikammaṭṭhānaṃ  paribrūhanavasena avissajjento. ^b^dhitimā^eb^ti dhīro, samāhitattaṃ  vijitāvibhāvataṃ vā upādāya paṭipattidassanametaṃ. ayañhettha  saṅkhepattho -- so bhikkhu vivekasukhānupekkhāya eko sītavanaṃ  upāgami, upāgato ca lolabhāvābhāvato santuṭṭho dhitimā  kāyagatāsatikammaṭṭhānaṃ bhāvento tathādhigataṃ jhānaṃ pādakaṃ katvā  āraddhavipassanaṃ ^a^V1.0048^ea^ ussukkāpetvā adhigatena aggamaggena samāhito  vijitāvī ca hutvā katakiccatāya bhayahetūnaṃ sabbaso apagatattā  apetalomahaṃso jātoti. </p>
              <p>[06] sītavaniyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. bhalliyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yopānudī^eb^ti ^a^M1.0059^ea^ āyasmato bhalliyattherassa gāthā. kā  uppatti? ayaṃ kira ito ekatiṃse kappe anuppanne buddhe sumanassa  nāma paccekabuddhassa pasannacitto phalāphalaṃ datvā sugatīsu eva  saṃsaranto sikhissa sammāsambuddhassa kāle aruṇavatīnagare brāhmaṇakule  nibbatto ``sikhissa bhagavato paṭhamābhisambuddhassa ujita, ojitā  nāma dve satthavāhaputtā paṭhamāhāraṃ adaṃsū''ti sutvā attano sahāyakena  saddhiṃ bhagavantaṃ upasaṅkamitvā vanditvā svātanāya nimantetvā  mahādānaṃ pavattetvā patthanaṃ akaṃsu -- ``ubhopi mayaṃ, bhante, anāgate  tumhādisassa buddhassa paṭhamāhāradāyakā bhaveyyāmā''ti. te ^a^P1.0050^ea^  tattha tattha bhave puññakammaṃ katvā devamanussesu saṃsarantā  kassapassa bhagavato kāle gopālakaseṭṭhissa puttā bhātaro hutvā  nibbattā. bahūni vassāni bhikkhusaṅghaṃ khīrabhojanena upaṭṭhahiṃsu.  amhākaṃ pana bhagavato kāle pokkharavatīnagare satthavāhassa puttā  bhātaro hutvā nibbattā. tesu jeṭṭho taphusso nāma, kaniṭṭho bhalliyo  nāma, te pañcamattāni sakaṭasatāni bhaṇḍassa pūretvā vāṇijjāya  gacchantā bhagavati paṭhamābhisambuddhe sattasattāhaṃ  vimuttisukhadhammapaccavekkhaṇāhi vītināmetvā aṭṭhame sattāhe  rājāyatanamūle viharante rājāyatanassa avidūre mahāmaggena  atikkamanti, tesaṃ tasmiṃ samaye samepi bhūmibhāge akaddamodake  sakaṭāni nappavattiṃsu, ``kiṃ nu, kho, kāraṇa''nti ca cintentānaṃ  porāṇasālohitā devatā rukkhaviṭapantare attānaṃ dassentī āha --  ``mādisā, ayaṃ bhagavā acirābhisambuddho sattasattāhaṃ anāhāro  vimuttisukhāpaṭisaṃvedī idāni rājāyatanamūle nisinno, taṃ āhārena  paṭimānetha, yadassa tumhākaṃ dīgharattaṃ hitāya sukhāyā''ti. taṃ sutvā  te uḷāraṃ pītisomanassaṃ paṭisaṃvedentā, ``āhārasampādanaṃ  papañca''nti maññamānā manthañca madhupiṇḍikañca bhagavato datvā  dvevācikasaraṇaṃ gantvā kesadhātuyo labhitvā agamaṃsu. te hi paṭhamaṃ  upāsakā ahesuṃ. atha bhagavati bārāṇasiṃ gantvā dhammacakkaṃ pavattetvā  anupubbena rājagahe viharante taphussabhalliyā rājagahaṃ upagatā ^a^M1.0060^ea^  bhagavantaṃ upasaṅkamitvā vanditvā ekamantaṃ nisīdiṃsu. tesaṃ bhagavā dhammaṃ  desesi. tesu taphusso ^a^V1.0049^ea^ sotāpattiphale patiṭṭhāya upāsakova ahosi.  bhalliyo pana pabbajitvā chaḷabhiñño ahosi. tena vuttaṃ  ^b^apadāne^eb^ (apa0 thera 2.48.66-70) -- </p>
              <p>[21] ``sumano ^a^P1.0051^ea^ nāma sambuddho, takkarāyaṃ  vasī tadā. </p>
              <p>[22] vallikāraphalaṃ gayha, sayambhussa adāsahaṃ.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] athekadivasaṃ māro bhalliyattherassa bhiṃsāpanatthaṃ bhayānakaṃ rūpaṃ  dassesi. so attano sabbabhayātikkamaṃ pakāsento  ^b^``yopānudī''^eb^ti gāthamabhāsi. </p>
              <p>[03] 7^b^.^eb^ tattha ^b^yopānudī^eb^ti yo apānudi khipi  pajahi viddhaṃsesi. ^b^maccurājassā^eb^ti ^b^maccu^eb^ nāma maraṇaṃ  khandhānaṃ bhedo, so eva ca sattānaṃ attano vase anuvattāpanato  issaraṭṭhena ^b^rājā^eb^ti maccurājā, tassa. ^b^sena^eb^nti  jarārogādiṃ, sā hissa vasavattane aṅgabhāvato senā nāma, tena hesa  mahatā nānāvidhena vipulena ``mahāseno''ti vuccati. yathāha --  ``na hi no saṅgaraṃ tena, mahāsenena maccunā''ti (ma0 ni0  1.272; jā0 2.22.121; netti0 103). atha vā  guṇamāraṇaṭṭhena ``maccū''ti idha devaputtamāro adhippeto, tassa ca  sahāyabhāvūpagamanato kāmādayo senā. tathā cāha -- </p>
              <p>[21] ``kāmā te paṭhamā senā, dutiyā arati vuccati. </p>
              <p>[22] tatiyā khuppipāsā te, catutthī taṇhā pavuccati.. </p>
              <p>[21] ``pañcamī thinamiddhaṃ te, chaṭṭhā bhīrū pavuccati. </p>
              <p>[22] sattamī vicikicchā te, māno makkho ca aṭṭhamī''ti..  (su0 ni0 438-439; mahāni0 28;cūḷani0  nandamāṇavapucchāniddesa 47).</p>
              <p>[03] ^b^naḷasetuṃva^eb^ ^a^M1.0061^ea^ ^b^sudubbalaṃ mahogho^eb^ti sāravirahitato  naḷasetusadisaṃ ativiya abalabhāvato suṭṭhu dubbalaṃ saṃkilesasenaṃ  navalokuttaradhammānaṃ mahābalavabhāvato mahoghasadisena aggamaggena yo  apānudi ^a^V1.0050^ea^ vijitāvī apetabheravo danto, so parinibbuto ṭhitattoti  yojanā. taṃ sutvā māro ``jānāti maṃ samaṇo''ti  tatthevantaradhāyīti. </p>
              <p>[06] bhalliyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. vīrattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo^eb^ ^a^P1.0052^ea^ ^b^duddamiyo^eb^ti āyasmato  vīrattherassa gāthā. kā uppatti? ayaṃ kira ito ekanavute kappe  vipassissa bhagavato vasanāavāsaṃ paṭijaggi. ekadivasañca  sindhuvārapupphasadisāni nigguṇṭhipupphāni gahetvā bhagavantaṃ pūjesi.  so tena puññakammena devamanussesu saṃsaranto ito pañcatiṃse kappe  khattiyakule nibbattitvā mahāpatāpo nāma rājā ahosi cakkavattī.  so dhammena samena rajjaṃ kārento satte saggamagge patiṭṭhāpesi. puna  imasmiṃ kappe kassapassa bhagavato kāle mahāvibhavo seṭṭhi hutvā  kapaṇaddhikādīnaṃ dānaṃ dento saṅghassa khīrabhattaṃ adāsi. evaṃ tattha  tattha dānamayaṃ puññasambhāraṃ karonto itarañca nibbānatthaṃ sambharanto  devamanussesu saṃsaritvā imasmiṃ buddhuppāde sāvatthinagare rañño  pasenadissa amaccakule nibbatti, ``vīro''tissa nāmaṃ akaṃsu. so  vayappatto nāmānugatehi pattabalajavādiguṇehi samannāgato saṅgāmasūro  hutvā mātāpitūhi nibandhavasena kārite dārapariggahe ekaṃyeva puttaṃ  labhitvā pubbahetunā codiyamāno kāmesu saṃsāre ca ādīnavaṃ disvā  saṃvegajāto pabbajitvā ghaṭento vāyamanto nacirasseva chaḷabhiñño  ahosi. tena vuttaṃ ^b^apadāne^eb^ (apa0 thera 1.21.21-24) -- </p>
              <p>[21] ``vipassissa bhagavato, āsimārāmiko ahaṃ. </p>
              <p>[22] nigguṇṭhipupphaṃ paggayha, buddhassa abhiropayiṃ.. </p>
              <p>[21] ``ekanavutito ^a^M1.0062^ea^ kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``pañcavīse ito kappe, eko āsiṃ janādhipo. </p>
              <p>[22] mahāpatāpanāmena, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] evaṃ pana arahattaṃ patvā phalasamāpattisukhena vītināmentaṃ theraṃ  purāṇadutiyikā uppabbājetukāmā ^a^V1.0051^ea^ antarantarā nānānayehi palobhetuṃ  parakkamantī ekadivasaṃ divāvihāraṭṭhānaṃ gantvā itthikuttādīni dassetuṃ  ārabhi. athāyasmā vīro ``maṃ palobhetukāmā sineruṃ  makasapakkhavātena cāletukāmā viya yāva bālā vatāyaṃ ^a^P1.0053^ea^  itthī''ti tassā kiriyāya niratthakabhāvaṃ dīpento  ^b^``yo duddamiyo''^eb^ti gāthaṃ abhāsi. </p>
              <p>[03] 8^b^.^eb^ tattha ^b^yo duddamiyo^eb^tiādīnaṃ padānaṃ attho  heṭṭhā vuttoyeva. idaṃ panettha yojanāmattaṃ ^b^yo^eb^ pubbe adanta  kilesatāya paccatthikehi vā saṅgamasīse dametuṃ jetuṃ  asakkuṇeyyatāya^b^duddamiyo,^eb^ idāni pana uttamena damena danto  catubbidhasammappamadhānavīriyasampattiyā ^b^vīro,^eb^ vuttanayeneva  santusito vitiṇṇakaṅkho vijitāvī apetalomahaṃso ^b^vīro^eb^  vīranāmako anavasesato kilesaparinibbānena ^b^parinibbuto,^eb^  tato eva ṭhitasabhāvo, na tādisānaṃ satenapi sahassenapi  cālanīyoti. taṃ sutvā sā itthī -- ``mayhaṃ sāmike evaṃ  paṭipanne ko mayhaṃ gharāvāsena attho''ti saṃvegajātā bhikkhunīsu  pabbajitvā nacirasseva tevijjā ahosīti. </p>
              <p>[06] vīrattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. pilindavacchattheragāthāvaṇṇanā</h3n>
            <h4>
              <h4n> </h4n>
              <p>[03] ^b^svāgata^eb^nti ^a^M1.0063^ea^ āyasmato pilindavacchattherassa gāthā. kā  uppatti? ayaṃ kira padumuttarabuddhakāle haṃsavatīnagare mahābhogakule  nibbatto heṭṭhā vuttanayeneva satthu santike dhammaṃ suṇanto satthāraṃ ekaṃ  bhikkhuṃ devatānaṃ piyamanāpabhāvena aggaṭṭhāne ṭhapentaṃ disvā taṃ ṭhānantaraṃ  patthetvā yāvajīvaṃ kusalaṃ katvā tato cuto devamanussesu saṃsaranto  sumedhassa bhagavato kāle manussaloke nibbattitvā bhagavati  parinibbute satthu thūpassa pūjaṃ katvā saṅghe ca mahādānaṃ pavattetvā  tato cuto devamanussesu eva saṃsaranto anuppanne buddhe cakkavattī rājā  hutvā mahājanaṃ pañcasu sīlesu patiṭṭhāpetvā saggaparāyaṇaṃ akāsi.  so anuppanneyeva amhākaṃ bhagavati sāvatthiyaṃ brāhmaṇagehe nibbatti.  ``pilindo''tissa nāmaṃ akaṃsu. vacchoti pana gottaṃ ^a^P1.0054^ea^.  tena so aparabhāge ``pilindavaccho''ti paññāyittha.  saṃsāre pana saṃvegabahulatāya paribbājakapabbajjaṃ pabbajitvā cūḷagandhāraṃ  nāma vijjaṃ sādhetvā tāya vijjāya ākāsacārī paracittavidū ca hutvā  rājagahe lābhaggayasaggappatto paṭivasati.</p>
              <p>[03] atha ^a^V1.0052^ea^ yadā amhākaṃ bhagavā abhisambuddho hutvā anukkamena  rājagahaṃ upagato, tato paṭṭhāya buddhānubhāvena tassa sā vijjā na  sampajjati, attano kiccaṃ na sādheti. so cintesi -- ``sutaṃ  kho pana metaṃ ācariyapācariyānaṃ bhāsamānānaṃ `yattha  mahāgandhāravijjā dharati, tattha cūḷagandhāravijjā na sampajjatī'ti,  samaṇassa pana gotamassa āgatakālato paṭṭhāya nāyaṃ mama vijjā  sampajjati, nissaṃsayaṃ samaṇo gotamo mahāgandhāravijjaṃ jānāti,  yaṃnūnāhaṃ taṃ payirupāsitvā tassa santike taṃ vijjaṃ pariyāpuṇeyya''nti.  so bhagavantaṃ upasaṅkamitvā etadavoca -- ``ahaṃ, mahāsamaṇa, tava  santike ekaṃ vijjaṃ pariyāpuṇitukāmo, okāsaṃ me karohī''ti.  bhagavā ``tena hi pabbajā''ti āha. so ``vijjāya parikammaṃ  pabbajjā''ti maññamāno pabbaji. tassa bhagavā dhammaṃ kathetvā  caritānukūlaṃ kammaṭṭhānaṃ adāsi. so upanissayasampannatāya  nacirasseva vipassanaṃ vaḍḍhetvā arahattaṃ pāpuṇi. yā pana  purimajātiyaṃ ^a^M1.0064^ea^ tassovāde ṭhatvā sagge nibbattā devatā, taṃ kataññutaṃ  nissāya sañjātabahumānā sāyaṃ pātaṃ theraṃ payirupāsitvā gacchanti.  tasmā thero devatānaṃ piyamanāpatāya aggataṃ patto. tena vuttaṃ  ^b^apadāne^eb^ (apa0 thera 1.2.55-67) -- </p>
              <p>[21] ``nibbute lokanāthamhi, sumedhe aggapuggale. </p>
              <p>[22] pasannacitto sumano, thūpapūjaṃ akāsahaṃ.. </p>
              <p>[21] ``ye ca khīṇāsavā tattha, chaḷabhiññā mahiddhikā. </p>
              <p>[22] tehaṃ tattha samānetvā, saṅghabhattaṃ akāsahaṃ.. </p>
              <p>[21] ``sumedhassa bhagavato, upaṭṭhāko tadā ahu. </p>
              <p>[22] sumedho nāma nāmena, anumodittha so tadā.. </p>
              <p>[21] ``tena cittappasādena, vimānaṃ upapajjahaṃ. </p>
              <p>[22] chaḷāsītisahassāni, accharāyo ramiṃsu me.. </p>
              <p>[21] ``mameva anuvattanti, sabbakāmehi tā sadā. </p>
              <p>[22] aññe deve abhibhomi, puññakammassidaṃ phalaṃ.. </p>
              <p>[21] ``pañcavīsamhi kappamhi, varuṇo nāma khattiyo. </p>
              <p>[22] visuddhabhojano āsiṃ, cakkavattī ahaṃ tadā.. </p>
              <p>[21] ``na te bījaṃ pavappanti, napi nīyanti naṅgalā. </p>
              <p>[22] akaṭṭhapākimaṃ sāliṃ, paribhuñjanti mānusā.. </p>
              <p>[21] ``tattha rajjaṃ karitvāna, devattaṃ puna gacchahaṃ. </p>
              <p>[22] tadāpi edisā mayhaṃ, nibbattā bhogasampadā.. </p>
              <p>[21] ``na maṃ mittā amittā vā, hiṃsanti sabbapāṇino. </p>
              <p>[22] sabbesampi piyo homi, puññakammassidaṃ phalaṃ.. </p>
              <p>[21] ``tiṃsakappasahassamhi ^a^V1.0053^ea^, yaṃ dānamadadiṃ tadā. </p>
              <p>[22] duggatiṃ nābhijānāmi, gandhālepassidaṃ phalaṃ.. </p>
              <p>[21] ``imasmiṃ bhaddake kappe, eko āsiṃ janādhipo. </p>
              <p>[22] mahānubhāvo rājāhaṃ, cakkavattī mahabbalo.. </p>
              <p>[21] ``sohaṃ ^a^M1.0065^ea^ pañcasu sīlesu, ṭhapetvā janataṃ bahuṃ. </p>
              <p>[22] pāpetvā sugatiṃyeva, devatānaṃ piyo ahuṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] tathā devatāhi ativiya piyāyitabbabhāvato imaṃ theraṃ bhagavā  devatānaṃ piyamanāpabhāvena aggaṭṭhāne ṭhapesi -- ``etadaggaṃ, bhikkhave,  mama sāvakānaṃ bhikkhūnaṃ devatānaṃ piyamanāpānaṃ yadidaṃ  pilindavaccho''ti (a0 ni0  1.209, 215) so ^a^P1.0055^ea^  ekadivasaṃ bhikkhusaṅghamajjhe nisinno attano guṇe  paccavekkhitvā tesaṃ kāraṇabhūtaṃ vijjānimittaṃ bhagavato santike  āgamanaṃ pasaṃsanto ^b^``svāgataṃ nāpagata''^eb^nti gāthaṃ abhāsi. </p>
              <p>[03] 9^b^.^eb^ tattha ^b^svāgata^eb^nti sundaraṃ āgamanaṃ, idaṃ  mamāti sambandho. atha vā ^b^svāgata^eb^nti suṭṭhu āgataṃ, mayāti  vibhatti vipariṇāmetabbā. ^b^nāpagata^eb^nti na apagataṃ  hitābhivuddhito na apetaṃ. ^b^nayidaṃ dumantitaṃ mamā^eb^ti idaṃ mama  duṭṭhu kathitaṃ, duṭṭhu vā vīmaṃsitaṃ na hoti. idaṃ vuttaṃ hoti -- yaṃ  bhagavato santike mamāgamanaṃ, yaṃ vā mayā tattha āgataṃ, taṃ svāgataṃ,  svāgatattāyeva na durāgataṃ. yaṃ ``bhagavato santike dhammaṃ sutvā  pabbajissāmī''ti mama mantitaṃ gaditaṃ kathitaṃ, cittena vā vīmaṃsitaṃ  idampi na dummantinti. idāni tattha kāraṇaṃ dassento  ^b^``saṃvibhattesū''^eb^tiādimāha. ^b^saṃvibhattesū^eb^ti pakārato  vibhattesu. ^b^dhammesū^eb^ti ñeyyadhammesu samathadhammesu vā,  nānātitthiyehi pakatiādivasena, sammāsambuddhehi dukkhādivasena  saṃvibhajitvā vuttadhammesu. ^b^yaṃ seṭṭhaṃ tadupāgami^eb^nti yaṃ tattha seṭṭhaṃ,  taṃ catusaccadhammaṃ, tassa vā bodhakaṃ sāsanadhammaṃ upāgamiṃ, ``ayaṃ  dhammo ayaṃ vinayo''ti upagacchiṃ. sammāsambuddhehi eva vā  kusalādivasena khandhādivasena yathāsabhāvato saṃvibhattesu sabhāvadhammesu  yaṃ tattha seṭṭhaṃ uttamaṃ pavaraṃ, taṃ maggaphalanibbānadhammaṃ upāgamiṃ,  attapaccakkhato upagacchiṃ sacchākāsiṃ, tasmā svāgataṃ mama na apagataṃ  sumantitaṃ na dummantitanti yojanā. </p>
              <p>[06] pilindavacchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. puṇṇamāsattheragāthāvaṇṇanā</h3n>
            <h4>
              <h4n> </h4n>
              <p>[03] ^b^vihari^eb^ ^a^M1.0066^ea^ ^a^V1.0054^ea^ ^a^P1.0056^ea^ ^b^apekkha^eb^nti āyasmato  puṇṇamāsattherassa gāthā. kā uppatti? so kira vipassissa  bhagavato kāle cakkavākayoniyaṃ nibbatto bhagavantaṃ gacchantaṃ disvā  pasannamānaso attano mukhatuṇḍakena sālapupphaṃ gahetvā pūjaṃ akāsi.  so tena puññakammena devamanussesu saṃsaranto ito sattarase kappe  aṭṭhakkhattuṃ cakkavattī rājā ahosi. imasmiṃ pana kappe kassapassa  bhagavato sāsane osakkamāne kuṭumbiyakule nibbattitvā pabbajitvā  samaṇadhammaṃ katvā tato cuto devamanussesu saṃsaranto imasmiṃ  buddhuppāde sāvatthinagare samiddhissa nāma brāhmaṇassa putto hutvā  nibbatti. tassa jātadivase tasmiṃ gehe sabbā rittakumbhiyo  suvaṇṇamāsānaṃ puṇṇā ahesuṃ. tenassa ^b^puṇṇamāso^eb^ti nāmaṃ  akaṃsu. so vayappatto brāhmaṇavijjāsu nipphattiṃ patvā vivāhakammaṃ  katvā ekaṃ puttaṃ labhitvā upanissayasampannatāya gharāvāsaṃ jigucchanto  bhagavantaṃ upasaṅkamitvā dhammaṃ sutvā paṭiladdhasaddho pabbajitvā  laddhūpasampado pubbakiccasampanno catusaccakammaṭṭhāne yuttappayutto  vipassanaṃ ussukkāpetvā arahattaṃ pāpuṇi. tena vuttaṃ ^b^apadāne^eb^  (apa0 thera 1.7.13-19) -- </p>
              <p>[21] ``sindhuyā nadiyā tīre, cakkavāko ahaṃ tadā. </p>
              <p>[22] suddhasevālabhakkhohaṃ, pāpesu ca susaññato.. </p>
              <p>[21] ``addasaṃ virajaṃ buddhaṃ, gacchantaṃ anilañjase. </p>
              <p>[22] tuṇḍena sālaṃ paggayha, vipassissābhiropayiṃ.. </p>
              <p>[21] ``yassa saddhā tathāgate, acalā suppatiṭṭhitā. </p>
              <p>[22] tena cittappasādena, duggatiṃ so na gacchati.. </p>
              <p>[21] ``svāgataṃ vata me āsi, buddhaseṭṭhassa santike. </p>
              <p>[22] vihaṅgamena santena, subījaṃ ropitaṃ mayā.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``sucārudassanā ^a^M1.0067^ea^ nāma, aṭṭhete ekanāmakā. </p>
              <p>[22] kappe sattarase āsuṃ, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] athassa purāṇadutiyikā taṃ palobhetukāmā alaṅkatapaṭiyattā  puttena saddhiṃ upagantvā piyālāpabhāvādikehi ^a^V1.0055^ea^ bhāvavivaraṇakammaṃ nāma  kātuṃ ārabhi. thero tassā kāraṇaṃ disvā attano katthacipi  alaggabhāvaṃ pakāsento ^b^``vihari apekkha''^eb^nti gāthaṃ abhāsi. </p>
              <p>[03] 10^b^.^eb^ tattha ^b^viharī^eb^ti visesato hari apahari  apanesi. ^b^apekkha^eb^nti taṇhaṃ. ^b^idhā^eb^ti imasmiṃ loke  attabhāve vā. ^b^hura^eb^nti aparasmiṃ anāgate attabhāve vā.  ^b^idhā^eb^ti vā ajjhattikesu āyatanesu. ^b^hura^eb^nti bāhiresu  ^a^P1.0057^ea^. ^b^vā^eb^-saddo samuccayattho ``apadā vā dvipadā  vā''tiādīsu (itivu0 90; a0 ni0  4.34;  5.32) viya.  ^b^yo^eb^ti attānameva paraṃ viya dasseti. ^b^vedagū^eb^ti vedena  gato maggañāṇena nibbānaṃ gato adhigato, cattāri vā saccāni  pariññāpahānasacchikiriyābhāvanābhisamayavasena abhisamecca ṭhito.  ^b^yatatto^eb^ti maggasaṃvarena saṃyatasabhāvo, sammāvāyāmena vā  saṃyatasabhāvo. ^b^sabbesu dhammesu anūpalitto^eb^ti sabbesu  ārammaṇesu dhammesu taṇhādiṭṭhilepavasena na upalitto, tena  lābhādilokadhamme samatikkamaṃ dasseti. ^b^lokassā^eb^ti  upādānakkhandhapañcakassa. tañhi lujjanapalujjanaṭṭhena loko.  ^b^jaññā^eb^ti jānitvā. ^b^udayabbayañcā^eb^ti uppādañceva  vayañca, etena yathāvuttaguṇānaṃ pubbabhāgapaṭipadaṃ dasseti. ayaṃ panettha  attho -- yo sakalassa khandhādilokassa samapaññāsāya ākārehi  udayabbayaṃ jānitvā vedagū yatatto katthaci anupalitto, so sabbattha  apekkhaṃ vineyya santusito tādisānaṃ vippakārānaṃ na kiñci  maññati, tasmā tvaṃ andhabāle yathāgatamaggeneva gacchāti. atha sā  itthī ``ayaṃ samaṇo mayi putte ca nirapekkho, na sakkā imaṃ  palobhetu''nti pakkāmi. </p>
              <p>[06] puṇṇamāsattheragāthāvaṇṇanā niṭṭhitā. </p>
              <p>[06] paramatthadīpaniyā theragāthāsaṃvaṇṇanāya </p>
              <p>[06] paṭhamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 2. dutiyavaggo </h2n>
          <h3>
            <h3n> 1. cūḷavacchattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pāmojjabahulo^eb^ti ^a^M1.0068^ea^ ^a^V1.0056^ea^ āyasmato cūḷavacchattherassa gāthā. kā  uppatti? so kira padumuttarassa bhagavato kāle daliddakule  nibbattitvā paresaṃ bhatiyā jīvikaṃ kappento bhagavato sāvakaṃ sujātaṃ  nāma theraṃ paṃsukūlaṃ pariyesantaṃ disvā pasannamānaso upasaṅkamitvā  vatthaṃ datvā pañcapatiṭṭhitena vandi. so tena puññakammena  tettiṃsakkhattuṃ devarajjaṃ kāresi. sattasattatikkhattuṃ cakkavattī rājā  ^a^P1.0058^ea^ ahosi. anekavāraṃ padesarājā. evaṃ  devamanussesu saṃsaranto kassapassa bhagavato sāsane osakkamāne  pabbajitvā samaṇadhammaṃ katvā ekaṃ buddhantaraṃ devamanussagatīsu aparāparaṃ  parivattanto amhākaṃ bhagavato kāle kosambiyaṃ brāhmaṇakule nibbatti.  ^b^cūḷavaccho^eb^tissa nāmaṃ ahosi. so vayappatto brāhmaṇasippesu  nipphattiṃ gato buddhaguṇe sutvā pasannamānaso bhagavantaṃ upasaṅkami,  tassa bhagavā dhammaṃ kathesi. so paṭiladdhasaddho pabbajitvā  laddhūpasampado katapubbakicco caritānukūlaṃ kammaṭṭhānaṃ gahetvā bhāvento  vihari. tena ca samayena kosambikā bhikkhū bhaṇḍanajātā ahesuṃ.  tadā cūḷavacchatthero ubhayesaṃ bhikkhūnaṃ laddhiṃ anādāya bhagavatā  dinnovāde ṭhatvā vipassanaṃ brūhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.50.31-40) -- </p>
              <p>[21] ``padumuttarabhagavato, sujāto nāma sāvako. </p>
              <p>[22] paṃsukūlaṃ gavesanto, saṅkāre caratī tadā.. </p>
              <p>[21] ``nagare haṃsavatiyā, paresaṃ bhatako ahaṃ. </p>
              <p>[22] upaḍḍhudussaṃ datvāna, sirasā abhivādayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``tettiṃsakkhattuṃ devindo, devarajjamakārayiṃ. </p>
              <p>[22] sattasattatikkhattuñca, cakkavattī ahosahaṃ.. </p>
              <p>[21] ``padesarajjaṃ ^a^M1.0069^ea^ ^a^V1.0057^ea^ vipulaṃ, gaṇanāto asaṅkhiyaṃ. </p>
              <p>[22] upaḍḍhadussadānena, modāmi akutobhayo.. </p>
              <p>[21] ``icchamāno cahaṃ ajja, sakānanaṃ sapabbataṃ. </p>
              <p>[22] khomadussehi chādeyyaṃ, aḍḍhudussassidaṃ phalaṃ.. </p>
              <p>[21] ``satasahassito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, aḍḍhudussassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] atha cūḷavacchatthero arahattaṃ patvā tesaṃ bhikkhūnaṃ  kalahābhiratiyā sakatthavināsaṃ disvā dhammasaṃvegappatto, attano ca  pattavisesaṃ paccavekkhitvā pītisomanassavasena  ^b^``pāmojjabahulo''^eb^ti gāthaṃ abhāsi. </p>
              <p>[03] 11^b^.^eb^ tattha ^b^pāmojjabahulo^eb^ti suparisuddhasīlatāya  vippaṭisārābhāvato adhikusalesu dhammesu abhirativasena pamodabahulo.  tenevāha ^b^``dhamme buddhappavedite''^eb^ti. tattha ^b^dhamme^eb^ti.  sattatiṃsāya bodhipakkhiyadhamme navavidhe vā lokuttaradhamme. so hi  sabbaññubuddhena sāmukkaṃsikāya desanāya pakāsitattā sātisayaṃ  buddhappavedito nāma. tassa pana adhigamūpāyabhāvato desanādhammopi  idha labbhateva. ^b^padaṃ santa^eb^nti nibbānaṃ sandhāya vadati.  evarūpo hi bhikkhu santaṃ padaṃ santaṃ koṭṭhāsaṃ sabbasaṅkhārānaṃ  upasamabhāvato ^b^saṅkhārūpasamaṃ^eb^ paramasukhatāya ^b^sukhaṃ^eb^ nibbānaṃ  adhigacchati vindatiyeva. parisuddhasīlo hi bhikkhu  vippaṭisārābhāvena pāmojjabahulo saddhamme yuttappayutto  vimuttipariyosānā sabbasampattiyo pāpuṇāti. yathāha --  ``avippaṭisāratthāni kho ^a^P1.0059^ea^, ānanda, kusalāni  sīlāni, avippaṭisāro pāmojjatthāyā''tiādi (a0 ni0   10.1). atha vā ^b^pāmojjabahulo^eb^ti sammāsambuddho bhagavā,  svākkhāto dhammo, suppaṭipanno saṅghoti ratanattayaṃ sandhāya  pamodabahulo. tattha pana so pamodabahulo kiṃ vā karotīti āha  ``dhamme buddhappavedite''tiādi. saddhāsampannassa hi  sappurisasaṃsevanasaddhammassavanayonisomanasikāradhammānudhammapaṭipattīnaṃ  sukheneva sambhavato sampattiyo hatthagatā ^a^M1.0070^ea^ eva honti, yathāha --  ``saddhājāto upasaṅkamati, upasaṅkamanto payirupāsatī''tiādi (ma0  ni0 2.183). </p>
              <p>[06] cūḷavacchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. mahāvacchattheragāthāvaṇṇanā</h3n>
            <h4>
              <h4n> </h4n>
              <p>[03] ^b^paññābalī^eb^ti ^a^V1.0058^ea^ āyasmato mahāvacchattherassa gāthā. kā  uppatti? ayaṃ kira padumuttarassa bhagavato bhikkhusaṅghassa ca  pānīyadānamadāsi. puna sikhissa bhagavato kāle upāsako hutvā  vivaṭṭūpanissayaṃ bahuṃ puññakammaṃ akāsi, so tehi puññakammehi tattha  tattha sugatīsuyeva saṃsaranto imasmiṃ buddhuppāde magadharaṭṭhe nāḷakagāme  samiddhissa nāma brāhmaṇassa putto hutvā nibbatti. tassa  ^b^mahāvaccho^eb^ti nāmaṃ ahosi. so vayappatto āyasmato  sāriputtassa bhagavato sāvakabhāvaṃ sutvā ``sopi nāma mahāpañño.  yassa sāvakattaṃ upāgato, so eva maññe imasmiṃ loke  aggapuggalo''ti bhagavati saddhaṃ uppādetvā satthu santike pabbajitvā  kammaṭṭhānaṃ anuyuñjanto nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 2.50.51-56) -- </p>
              <p>[21] ``padumuttarabuddhassa, bhikkhusaṅghe anuttare. </p>
              <p>[22] pasannacitto sumano, pānīyaghaṭamapūrayiṃ.. </p>
              <p>[21] ``pabbatagge dumagge vā, ākāse vātha bhūmiyaṃ. </p>
              <p>[22] yadā pānīyamicchāmi, khippaṃ nibbattate mama.. </p>
              <p>[21] ``satasahassito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, dakadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... bhavā sabbe samūhatā. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] evaṃ ^a^P1.0060^ea^ pana arahattaṃ patvā vimuttisukhaṃ  anubhavanto sāsanassa niyyānikabhāvavibhāvanena sabrahmacārīnaṃ  ussāhajananatthaṃ ^b^``paññābalī''^eb^ti gāthaṃ abhāsi. </p>
              <p>[03] 12^b^.^eb^ tattha ^a^M1.0071^ea^ ^b^paññābalī^eb^ti pārihāriyapaññāya  vipassanāpaññāya ca vasena abhiṇhaso sātisayena paññābalena  samannāgato. ^b^sīlavatūpapanno^eb^ti ukkaṃsagatena catupārisuddhisīlena,  dhutadhammasaṅkhātehi vatehi ca upapanno samannāgato.  ^b^samāhito^eb^ti upacārappanābhedena samādhinā samāhito.  ^b^jhānarato^eb^ti tato eva ārammaṇūpanijjhāne lakkhaṇūpanijjhāne ca  rato satatābhiyutto. sabbakālaṃ satiyā avippavāsavasena  ^b^satimā. yadatthiya^eb^nti atthato anapetaṃ atthiyaṃ, yena atthiyaṃ  yadatthiyaṃ. yathā paccaye paribhuñjantassa paribhuñjanaṃ atthiyaṃ hoti,  tathā ^a^V1.0059^ea^ ^b^bhojanaṃ bhuñjamāno^eb^. sāmiparibhogena hi taṃ atthiyaṃ hoti  dāyajjaparibhogena vā, na aññathā bhojananti ca nidassanamattaṃ daṭṭhabbaṃ.  bhuñjiyati paribhuñjiyatīti vā bhojanaṃ, cattāro paccayā.  ``yadatthika''nti vā pāṭho. yadatthaṃ yassatthāya satthārā paccayā  anuññātā, tadatthaṃ kāyassa ṭhitiādiatthaṃ, tañca  anupādisesanibbānatthaṃ. tasmā anupādāparinibbānatthaṃ bhojanapaccaye  bhuñjamāno tato eva ^b^kaṅkhetha kālaṃ^eb^ attano  anupādāparinibbānakālaṃ āgameyya. ^b^idha^eb^ imasmiṃ sāsane  ^b^vītarāgo^eb^. bāhirakassa pana kāmesu vītarāgassa idaṃ natthīti  adhippāyo. </p>
              <p>[06] mahāvacchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. vanavacchattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nīlabbhavaṇṇā^eb^ti āyasmato vanavacchattherassa gāthā. kā  uppatti? so kira atthadassino bhagavato kāle kacchapayoniyaṃ  nibbatto vinatāya nāma nadiyā vasati. tassa khuddakanāvappamāṇo  attabhāvo ahosi. so kira ekadivasaṃ bhagavantaṃ ^a^P1.0061^ea^  nadiyā tīre ṭhitaṃ disvā, ``pāraṃ gantukāmo maññe bhagavā''ti  attano piṭṭhiyaṃ āropetvā netukāmo pādamūle nipajji. bhagavā tassa  ajjhāsayaṃ ñatvā taṃ anukampanto āruhi. so pītisomanassajāto  sotaṃ chindanto jiyāya vegena khittasaro viya tāvadeva paratīraṃ  pāpesi. bhagavā tassa puññassa phalaṃ etarahi nibbattanakasampattiñca  byākaritvā pakkāmi. so ^a^M1.0072^ea^ tena puññakammena devamanussesu saṃsaranto  anekasatakkhattuṃ tāpasapabbajjaṃ pabbajitvā araññavāsīyeva ahosi.  puna kassapabuddhakāle kapotayoniyaṃ nibbattitvā araññe viharantaṃ  mettāvihāriṃ ekaṃ bhikkhuṃ disvā cittaṃ pasādesi.</p>
              <p>[03] tato pana cuto bārāṇasiyaṃ kulagehe nibbattitvā vayappatto  saṃvegajāto pabbajitvā vivaṭṭūpanissayaṃ bahuṃ puññakammaṃ upacini.  evaṃ tattha tattha devamanussesu saṃsaritvā imasmiṃ buddhuppāde  kapilavatthunagare vacchagottassa nāma brāhmaṇassa gehe paṭisandhiṃ gaṇhi.  tassa mātā paripakkagabbhā araññaṃ dassanatthāya sañjātadohaḷā  araññaṃ pavisitvā vicarati, tāvadevassā kammajavātā caliṃsu,  tirokaraṇiṃ parikkhipitvā adaṃsu. sā dhaññapuññalakkhaṇaṃ puttaṃ  vijāyi. so bodhisattena saha paṃsukīḷikasahāyo ahosi.  ``vaccho''tissa nāmañca ahosi. vanābhiratiyā vasena  ^b^vanavaccho^eb^ti paññāyittha. aparabhāge mahāsatte mahābhinikkhamanaṃ  nikkhamitvā ^a^V1.0060^ea^ mahāpadhānaṃ padahante, ``ahampi siddhatthakumārena saha  araññe viharissāmī''ti nikkhamitvā tāpasapabbajjaṃ pabbajitvā  himavante vasanto abhisambuddhabhāvaṃ sutvā bhagavato santikaṃ upagantvā  pabbajitvā kammaṭṭhānaṃ gahetvā araññe vasamāno nacirasseva vipassanaṃ  ussukkāpetvā arahattaṃ sacchākāsi. tena vuttaṃ ^b^apadāne^eb^ (apa0  thera 2.49-148-163) -- </p>
              <p>[21] ``atthadassī tu bhagavā, sayambhū lokanāyako. </p>
              <p>[22] vinatānadiyā tīraṃ, upagacchi tathāgato.. </p>
              <p>[21] ``udakā abhinikkhamma, kacchapo vārigocaro. </p>
              <p>[22] buddhaṃ tāretukāmohaṃ, upesiṃ lokanāyakaṃ.. </p>
              <p>[21] ``abhirūhatu maṃ buddho, atthadassī mahāmuni. </p>
              <p>[22] ahaṃ taṃ tārayissāmi, dukkhassantakaro tuvaṃ.. </p>
              <p>[21] ``mama saṅkappamaññāya, atthadassī mahāyaso. </p>
              <p>[22] abhirūhitvā me piṭṭhiṃ, aṭṭhāsi lokanāyako.. </p>
              <p>[21] ``yato ^a^M1.0073^ea^ sarāmi attānaṃ, yato pattosmi viññutaṃ. </p>
              <p>[22] sukhaṃ me tādisaṃ natthi, phuṭṭhe pādatale yathā.. </p>
              <p>[21] ``uttaritvāna sambuddho, atthadassī mahāyaso. </p>
              <p>[22] naditīramhi ṭhatvāna, imā gāthā abhāsatha.. </p>
              <p>[21] ``yāvatā vattate cittaṃ, gaṅgāsotaṃ tarāmahaṃ. </p>
              <p>[22] ayañca kacchapo rājā, tāresi mama paññavā.. </p>
              <p>[21] ``iminā buddhataraṇena, mettacittavatāya ca. </p>
              <p>[22] aṭṭhārase kappasate, devaloke ramissati.. </p>
              <p>[21] ``devalokā idhāgantvā, sukkamūlena codito. </p>
              <p>[22] ekāsane nisīditvā, kaṅkhāsotaṃ tarissati.. </p>
              <p>[21] ``yathāpi bhaddake khette, bījaṃ appampi ropitaṃ. </p>
              <p>[22] sammādhāre pavecchante, phalaṃ toseti kassakaṃ.. </p>
              <p>[21] ``tathevidaṃ buddhakhettaṃ, sammāsambuddhadesitaṃ. </p>
              <p>[22] sammādhāre pavecchante, phalaṃ maṃ tosayissati.. </p>
              <p>[21] ``padhānapahitattomhi, upasanto nirūpadhi. </p>
              <p>[22] sabbāsave pariññāya, viharāmi anāsavo.. </p>
              <p>[21] ``aṭṭhārase kappasate, yaṃ kammamakariṃ tadā. </p>
              <p>[22] duggatiṃ nābhijānāmi, taraṇāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] evaṃ ^a^V1.0061^ea^ pana ^a^P1.0062^ea^ arahattaṃ patvā bhagavati  kapilavatthusmiṃ viharante tattha gantvā satthāraṃ vanditvā bhikkhūhi  samāgato paṭisanthāravasena ``kiṃ, āvuso, araññe phāsuvihāro  laddho''ti puṭṭho ``ramaṇīyā, āvuso, araññe pabbatā''ti attanā  vuṭṭhapabbate vaṇṇento ^b^``nīlabbhavaṇṇā''^eb^ti gāthaṃ abhāsi. </p>
              <p>[03] 13^b^.^eb^ tattha ^b^nīlabbhavaṇṇā^eb^ti nīlavalāhakanibhā  nīlavalāhakasaṇṭhānā ca. ^b^rucirā^eb^ti ruciyā sakiraṇā  pabhassarā ca. ^b^sītavārī^eb^ti sītalasalilā.  ^b^sucindharā^eb^ti sucisuddhabhūmibhāgatāya suddhacittānaṃ vā ariyānaṃ  ^a^M1.0074^ea^  nivāsanaṭṭhānatāya sucindharā. gāthāsukhatthañhi sānunāsikaṃ katvā  niddeso. ``sītavārisucindharā''tipi pāṭho, sītasucivāridharā  sītalavimalasalilāsayavantoti attho. ^b^indagopakasañchannā^eb^ti  indagopakanāmakehi pavāḷavaṇṇehi rattakimīhi sañchāditā  pāvussakālavasena evamāha. keci pana ``indagopakanāmāni  rattatiṇānī''ti vadanti. apare ``kaṇikārarukkhā''ti.  ^b^selā^eb^ti silāmayā pabbatā, na paṃsupabbatāti attho. tenāha  -- ``yathāpi pabbato selo''ti (udā0 24). ^b^ramayanti  ma^eb^nti maṃ ramāpenti, mayhaṃ vivekābhirattiṃ paribrūhenti. evaṃ thero  attano cirakālaparibhāvitaṃ araññābhiratiṃ pavedento tividhaṃ  vivekābhiratimeva dīpeti. tattha upadhivivekena aññābyākaraṇaṃ  dīpitameva hotīti. </p>
              <p>[06] vanavacchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. sivakasāmaṇeragāthāvaṇṇanā</h3n>
            <h4>
              <h4n> </h4n>
              <p>[03] upajjhāyoti ^a^P1.0063^ea^ sivakassa sāmaṇerassa gāthā.  kā uppatti? so kira ito ekatiṃse kappe vessabhussa bhagavato  kāle kulagehe nibbatto ekadivasaṃ kenacideva karaṇīyena araññaṃ  paviṭṭho tattha pabbatantare nisinnaṃ vessabhuṃ bhagavantaṃ disvā pasannacitto  upasaṅkamitvā vanditvā añjaliṃ paggayha aṭṭhāsi. puna tattha  manoharāni kāsumārikaphalāni disvā tāni gahetvā bhagavato  upanesi, paṭiggahesi bhagavā anukampaṃ upādāya. so tena  puññakammena devamanussesu saṃsaranto kassapassa bhagavato sāsane mātule  pabbajante tena saddhiṃ pabbajitvā bahuṃ vivaṭṭūpanissayaṃ kusalaṃ  upacinitvā imasmiṃ buddhuppāde vanavacchattherassa bhāgineyyo hutvā  nibbatto, ^b^sivako^eb^tissa nāmaṃ ahosi. tassa mātā attano  jeṭṭhabhātike vanavacche sāsane pabbajitvā pabbajitakiccaṃ matthakaṃ  pāpetvā araññe viharante taṃ pavattiṃ sutvā puttaṃ āha -- ``tāta ^a^V1.0062^ea^   sivaka, therassa santike pabbajitvā theraṃ upaṭṭhaha, mahallako dāni  thero''ti. so mātu ^a^M1.0075^ea^ ekavacaneneva ca pubbe katādhikāratāya ca  mātulattherassa santikaṃ gantvā pabbajitvā taṃ upaṭṭhahanto araññe vasati.</p>
              <p>[03] tassa ekadivasaṃ kenacideva karaṇīyena gāmantaṃ gatassa kharo  ābādho uppajji. manussesu bhesajjaṃ karontesupi na paṭippassambhi.  tasmiṃ cirāyante thero ``sāmaṇero cirāyati, kiṃ nu kho  kāraṇa''nti tattha gantvā taṃ gilānaṃ disvā tassa taṃ taṃ kattabbayuttakaṃ  karonto divasabhāgaṃ vītināmetvā rattibhāge balavapaccūsavelāyaṃ āha  -- ``sivaka, na mayā pabbajitakālato paṭṭhāya gāme vasitapubbaṃ,  ito araññameva gacchāmā''ti. taṃ sutvā sivako ``yadipi me,  bhante, idāni kāyo gāmante ṭhito, cittaṃ pana araññe, tasmā  sayānopi araññameva gamissāmī''ti, taṃ sutvā thero taṃ bāhāyaṃ  gahetvā araññameva netvā ovādaṃ adāsi. so therassa ovāde ṭhatvā  vipassitvā arahattaṃ pāpuṇi. tena vuttaṃ ^b^apadāne^eb^ (apa0 thera  1.38.53-58) -- </p>
              <p>[21] ``kaṇikāraṃva ^a^P1.0064^ea^ jotantaṃ, nisinnaṃ  pabbatantare. </p>
              <p>[22] addasaṃ virajaṃ buddhaṃ, lokajeṭṭhaṃ narāsabhaṃ.. </p>
              <p>[21] ``pasannacitto sumano, kire katvāna añjaliṃ. </p>
              <p>[22] kāsumārikamādāya, buddhaseṭṭhassadāsahaṃ.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] so arahattaṃ patvā upajjhāyena attanā ca vuttamatthaṃ saṃsanditvā  attano vivekābhiratikataṃ katakiccatañca pavedento ^b^``upajjhāyo  maṃ avacā''^eb^ti gāthaṃ abhāsi. </p>
              <p>[03] 14^b^.^eb^ tattha ^b^upajjhāyo^eb^ti vajjāvajjaṃ  upanijjhāyati hitesitaṃ paccupaṭṭhapetvā ñāṇacakkhunā pekkhatīti  upajjhāyo. ^b^ma^eb^nti attānaṃ vadati. ^b^avacā^eb^ti abhāsi.  ^b^ito gacchāma sīvakā^eb^ti vuttākāradassanaṃ, sivaka, ito  gāmantato araññaṭṭhānameva ehi gacchāma, tadeva amhākaṃ vasanayogganti  ^a^M1.0076^ea^ adhippāyo. evaṃ pana upajjhāyena vutto sivako bhadro assājānīyo  viya kasābhihato sañjātasaṃvego hutvā araññameva gantukāmataṃ pavedento  -- </p>
              <p>[21] ``gāme ^a^V1.0063^ea^ me vasati kāyo, araññaṃ me gataṃ mano. </p>
              <p>[22] semānakopi gacchāmi, natthi saṅgo vijānata''nti..  --āha.</p>
              <p>[03] tassattho -- yasmā idāni yadipi me idaṃ sarīraṃ gāmante  ṭhitaṃ, ajjhāsayo pana araññameva gato, tasmā semānakopi gacchāmi  gelaññena ṭhānanisajjāgamanesu asamatthatāya sayānopi iminā  sayitākārena sarīsapo viya sarīsapanto, etha, bhante, araññameva  gacchāma, kasmā? ^b^natthi saṅgo vijānata^eb^nti, yasmā  dhammasabhāvā kāmesu saṃsāre ca ādīnavaṃ, nekkhamme nibbāne ca  ānisaṃsaṃ yāthāvato jānantassa na katthaci saṅgo, tasmā ekapadeneva  upajjhāyassa āṇā anuṭhitāti, tadapadesena aññaṃ byākāsi. </p>
              <p>[06] sivakasāmaṇeragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. kuṇḍadhānattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pañca^eb^ ^a^P1.0065^ea^ ^b^chinde pañca jahe^eb^ti  āyasmato kuṇḍadhānattherassa gāthā. kā uppatti? so kira  padumuttarassa bhagavato kāle haṃsavatīnagare kulagehe uppanno vayappatto  heṭṭhā vuttanayeneva bhagavantaṃ upasaṅkamitvā dhammaṃ suṇanto satthārā ekaṃ  bhikkhuṃ paṭhamaṃ salākaṃ gaṇhantānaṃ aggaṭṭhāne ṭhapiyamānaṃ disvā taṃ  ṭhānantaraṃ patthetvā tadanurūpaṃ puññaṃ karonto vicari. so ekadivasaṃ  padumuttarassa bhagavato nirodhasamāpattito vuṭṭhāya nisinnassa  manosilācuṇṇapiñjaraṃ mahantaṃ kadaliphalakaṇṇikaṃ upanesi, taṃ bhagavā  paṭiggahetvā paribhuñji. so tena puññakammena ekādasakkhattuṃ devesu  devarajjaṃ kāresi. catuvīsativāre rājā ahosi cakkavattī. evaṃ  so punappunaṃ puññāni katvā aparāparaṃ devamanussesu saṃsaranto  kassapabuddhakāle bhummadevatā hutvā nibbatti. dīghāyukabuddhānañca  ^a^M1.0077^ea^ nāma  na anvaddhamāsiko uposatho hoti. tathā hi vipassissa bhagavato  chabbassantare chabbassantare uposatho ahosi. kassapadasabalo pana  chaṭṭhe chaṭṭhe māse pātimokkhaṃ osāresi. tassa pātimokkhassa  osāraṇakāle disāvāsikā dve sahāyakā bhikkhū ``uposathaṃ  karissāmā''ti gacchanti.</p>
              <p>[03] ayaṃ bhummadevatā cintesi -- ``imesaṃ dvinnaṃ bhikkhūnaṃ metti  ativiya daḷhā, kiṃ nu kho, bhedake sati bhijjeyya, na  bhijjeyyā''ti, sā tesaṃ okāsaṃ olokayamānā tesaṃ avidūreneva  gacchati. atheko thero ekassa hatthe pattacīvaraṃ datvā  sarīravaḷañjanatthaṃ udakaphāsukaṭṭhānaṃ ^a^V1.0064^ea^ gantvā dhotahatthapādo hutvā  gumbasamīpato nikkhamati bhummadevatā tassa therassa pacchato  uttamarūpā itthī hutvā kese vidhunitvā saṃvidhāya sambandhantī viya  ^a^P1.0066^ea^ piṭṭhiyaṃ paṃsuṃ puñchamānā viya sāṭakaṃ saṃvidhāya  nivāsayamānā viya ca hutvā therassa padānupadikā hutvā gumbato  nikkhantā. ekamante ṭhito sahāyakatthero taṃ kāraṇaṃ disvāva  domanassajāto ``naṭṭho dāni me iminā bhikkhunā saddhiṃ  dīgharattānugato sineho, sacāhaṃ evaṃvidhabhāvaṃ jāneyyaṃ, ettakaṃ addhānaṃ  iminā saddhiṃ vissāsaṃ na kareyya''nti cintetvā āgacchantassevassa,  ``handāvuso, tuyhaṃ pattacīvaraṃ, tādisena pāpena saddhiṃ ekamaggaṃ  nāgacchāmī''ti āha. taṃ kathaṃ sutvā tassa lajjibhikkhuno hadayaṃ  tikhiṇasattiṃ gahetvā viddhaṃ viya ahosi. tato naṃ āha --  ``āvuso, kiṃ nāmetaṃ vadasi, ahaṃ ettakaṃ kālaṃ dukkaṭamattampi  āpattiṃ na jānāmi. tvaṃ pana maṃ ajja `pāpo'ti vadasi, kiṃ te  diṭṭha''nti. ``kiṃ aññena diṭṭhena, kiṃ tvaṃ evaṃvidhena  alaṅkatapaṭiyattena mātugāmena saddhiṃ ekaṭṭhāne hutvā nikkhanto''ti.  ``natthetaṃ, āvuso, mayhaṃ, nāhaṃ evarūpaṃ mātugāmaṃ passāmī''ti.  tassa yāvatatiyaṃ kathentassāpi itaro thero kathaṃ asaddahitvā attanā  diṭṭhakāraṇaṃyeva bhūtattaṃ katvā gaṇhanto tena saddhiṃ ekamaggena agantvā  aññena ^a^M1.0078^ea^ maggena satthu santikaṃ gato. itaropi bhikkhu aññena  maggena satthu santikaṃyeva gato. </p>
              <p>[01] tato bhikkhusaṅghassa uposathāgāraṃ pavisanavelāya so  bhikkhu taṃ bhikkhuṃ uposathagge sañjānitvā, ``imasmiṃ uposathagge  evarūpo nāma pāpabhikkhu atthi, nāhaṃ tena saddhiṃ uposathaṃ  karissāmī''ti nikkhamitvā bahi aṭṭhāsi. atha bhummadevatā  ``bhāriyaṃ mayā kammaṃ kata''nti mahallakaupāsakavaṇṇena tassa santikaṃ  gantvā ``kasmā, bhante, ayyo imasmiṃ ṭhāne ṭhito''ti āha.  ``upāsaka, imaṃ uposathaggaṃ eko pāpabhikkhu paviṭṭho, `nāhaṃ ^a^P1.0067^ea^  tena saddhiṃ uposathaṃ karomī'ti bahi ṭhitomhī''ti.  ``bhante, mā evaṃ gaṇhatha, parisuddhasīlo esa bhikkhu. tumhehi  diṭṭhamātugāmo nāma ahaṃ, mayā tumhākaṃ vīmaṃsanatthāya `daḷhā nu kho  imesaṃ therānaṃ metti, no daḷhā'ti bhijjanābhijjanabhāvaṃ olokentena  taṃ kammaṃ kata''nti. ``ko pana, tvaṃ sappurisā''ti? ``ahaṃ ekā  bhummadevatā, bhante''ti devaputto kathento dibbānubhāvena ṭhatvā therassa  pādesu nipatitvā ``mayhaṃ, bhante, khamatha, etaṃ dosaṃ thero na  jānāti, uposathaṃ karothā''ti theraṃ yācitvā uposathaggaṃ pavesesi.  so thero uposathaṃ tāva ekaṭṭhāne akāsi, mittasanthavavasena pana puna  tena saddhiṃ na ekaṭṭhāne ahosīti. imassa therassa kammaṃ na  kathīyati, cuditakatthero pana aparāparaṃ vipassanāya kammaṃ karonto  arahattaṃ pāpuṇi.</p>
              <p>[03] bhummadevatā ^a^V1.0065^ea^ tassa kammassa nissandena ekaṃ buddhantaraṃ  apāyabhayato na muccittha. sace pana kismiñci kāle manussattaṃ  āgacchati, aññena yena kenaci kato doso tasseva upari patati.  so amhākaṃ bhagavato kāle sāvatthiyaṃ brāhmaṇakule nibbatti.  ``dhānamāṇavo''tissa nāmaṃ akaṃsu. so vayappatto tayo vede  uggaṇhitvā mahallakakāle satthu dhammadesanaṃ sutvā paṭiladdhasaddho  pabbaji, tassa upasampannadivasato paṭṭhāya ekā alaṅkatapaṭiyattā itthī  tasmiṃ gāmaṃ ^a^M1.0079^ea^ pavisante saddhiṃyeva gāmaṃ pavisati, nikkhamante  nikkhamati. vihāraṃ pavisantepi saddhiṃ pavisati, tiṭṭhantepi  tiṭṭhatīti evaṃ niccānubandhā paññāyati. thero taṃ na passati.  tassa puna purimakammanissandena sā aññesaṃ upaṭṭhāti. gāme yāguṃ  bhikkhañca dadamānā itthiyo ``bhante, ayaṃ eko yāgūḷuṅko  tumhākaṃ, eko imissā amhākaṃ sahāyikāyā''ti parihāsaṃ karonti.  therassa mahatī vihesā hoti. vihāragatampi naṃ sāmaṇerā ceva  daharā bhikkhū ca parivāretvā ``dhāno koṇḍo jāto''ti parihāsaṃ  karonti. athassa teneva ^a^P1.0068^ea^ kāraṇena  ^b^kuṇḍadhānatthero^eb^ti nāmaṃ jātaṃ. so uṭṭhāya samuṭṭhāya tehi  kariyamānaṃ keḷiṃ sahituṃ asakkonto ummādaṃ gahetvā ``tumhe koṇḍā,  tumhākaṃ upajjhāyo koṇḍo, ācariyo koṇḍo''ti vadati. atha naṃ  satthu ārocesuṃ ``kuṇḍadhāno, bhante, daharasāmaṇerehi saddhiṃ evaṃ  pharusavācaṃ vadatī''ti. satthā taṃ pakkosāpetvā ``saccaṃ kira tvaṃ,  dhāna, sāmaṇerehi saddhiṃ pharusavācaṃ vadasī''ti vatvā tena ``saccaṃ  bhagavā''ti vutte ``kasmā evaṃ vadesī''ti āha. ``bhante, nibaddhaṃ  vihesaṃ asahanto evaṃ kathemī''ti. ``tvaṃ pubbe katakammaṃ  yāvajjadivasā jīrāpetuṃ na sakkosi, puna evarūpaṃ pharusaṃ māvadī  bhikkhū''ti vatvā āha -- </p>
              <p>[21] ``māvoca pharusaṃ kañci, vuttā paṭivadeyyu taṃ. </p>
              <p>[22] dukkhā hi sārambhakathā, paṭidaṇḍā phuseyyu taṃ.. </p>
              <p>[21] ``sace neresi attānaṃ, kaṃso upahato yathā. </p>
              <p>[22] esa pattosi nibbānaṃ, sārambho te na vijjatī''ti..  (dha0 pa0 133-134).</p>
              <p>[03] imañca pana tassa therassa mātugāmena saddhiṃ vicaraṇabhāvaṃ  kosalaraññopi kathayiṃsu. rājā ``gacchatha, bhaṇe, vīmaṃsathā''ti  pesetvā sayampi mandeneva parivārena therassa vasanaṭṭhānaṃ gantvā  ekamante olokento aṭṭhāsi. tasmiṃ khaṇe thero sūcikammaṃ  karonto nisinno hoti, sāpi itthī avidūre ṭhāne ṭhitā viya  paññāyati. rājā disvā ``atthidaṃ kāraṇa''nti tassā ^a^V1.0066^ea^ ṭhitaṭṭhānaṃ  agamāsi. sā tasmiṃ āgacchante therassa vasanapaṇṇasālaṃ paviṭṭhā  viya ahosi. rājāpi tāya saddhiṃ tameva paṇṇasālaṃ pavisitvā  sabbattha olokento adisvā ^a^M1.0080^ea^ ``nāyaṃ mātugāmo, therassa eko  kammavipāko''ti saññaṃ katvā paṭhamaṃ therassa samīpena gacchantopi theraṃ  avanditvā tassa kāraṇassa abhūtabhāvaṃ ñatvā āgamma theraṃ vanditvā  ekamantaṃ nisinno ``kacci, bhante, piṇḍakena na kilamathā''ti  pucchi. thero ``vaṭṭati, mahārājā''ti āha. ``jānāmahaṃ, bhante,  ayyassa kathaṃ, evarūpena parikkilesena saddhiṃ carantānaṃ tumhākaṃ ke  nāma pasīdissanti, ito paṭṭhāya vo katthaci gamanakiccaṃ natthi, ahaṃ  ^a^P1.0069^ea^ catūhi paccayehi tumhe upaṭṭhahissāmi, tumhe yoniso  manasikāre mā pamajjitthā''ti nibaddhabhikkhaṃ paṭṭhapesi. thero rājānaṃ  upatthambhakaṃ labhitvā bhojanasappāyena ekaggacitto hutvā vipassanaṃ  vaḍḍhetvā arahattaṃ pāpuṇi. tato paṭṭhāya sā itthī antaradhāyi.</p>
              <p>[03] tadā mahāsubhaddā ugganagare micchādiṭṭhikakule vasamānā  ``satthā maṃ anukampatū''ti uposathaṃ adhiṭṭhāya nirāmagandhā hutvā  uparipāsādatale ṭhitā ``imāni pupphāni antare aṭṭhatvā dasabalassa  matthake vitānaṃ hutvā tiṭṭhantu, dasabalo imāya saññāya sve pañcahi  bhikkhusatehi saddhiṃ mayhaṃ bhikkhaṃ gaṇhatū''ti saccakiriyaṃ katvā aṭṭha  sumanapupphamuṭṭhiyo vissajjesi. pupphāni gantvā dhammadesanāvelāya  satthu matthake vitānaṃ hutvā aṭṭhaṃsu. satthā taṃ sumanapupphavitānaṃ  disvā citteneva subhaddāya bhikkhaṃ adhivāsetvā punadivase aruṇe  uṭṭhite ānandattheraṃ āha -- ``ānanda, mayaṃ ajja dūraṃ bhikkhācāraṃ  gamissāma, puthujjanānaṃ adatvā ariyānaṃyeva salākaṃ dehī''ti. thero  bhikkhūnaṃ ārocesi -- ``āvuso, satthā ajja dūraṃ bhikkhācāraṃ  gamissati, puthujjanā mā gaṇhantu, ariyāva salākaṃ gaṇhantū''ti.  kuṇḍadhānatthero ``āhara, āvuso salāka''nti paṭhamaṃyeva hatthaṃ  pasāresi. ānando ``satthā tādisānaṃ bhikkhūnaṃ salākaṃ na  dāpeti, ariyānaṃyeva dāpetī''ti vitakkaṃ uppādetvā gantvā satthu  ārocesi. satthā ``āharāpentassa salākaṃ dehī''ti āha. thero  cintesi -- ``sace kuṇḍadhānassa salākā dātuṃ na yuttā, atha satthā  paṭibāheyya, bhavissati ettha kāraṇa''nti ``kuṇḍadhānassa salākaṃ  dassāmī''ti ^a^M1.0081^ea^ gamanaṃ abhinīhari. kuṇḍadhāno tassa pure āgamanā  eva abhiññāpādakaṃ catutthajjhānaṃ samāpajjitvā iddhiyā ākāse ṭhatvā  ``āharāvuso, ānanda, satthā maṃ jānāti, mādisaṃ bhikkhuṃ paṭhamaṃ  salākaṃ gaṇhantaṃ na satthā nivāretī''ti hatthaṃ pasāretvā salākaṃ gaṇhi.  satthā taṃ aṭṭhuppattiṃ katvā theraṃ imasmiṃ sāsane paṭhamaṃ salākaṃ  gaṇhantānaṃ ^a^P1.0070^ea^ aggaṭṭhāne ṭhapesi. yasmā ayaṃ thero  rājānaṃ upatthambhakaṃ labhitvā sappāyāhāralābhena ^a^V1.0067^ea^ samāhitacitto  vipassanāya kammaṃ karonto upanissayasampannatāya chaḷabhiñño ahosi.  tena vuttaṃ ^b^apadāne^eb^ (apa0 thera 1.4.1-16) -- </p>
              <p>[21] ``sattāhaṃ paṭisallīnaṃ, sayambhuṃ aggapuggalaṃ. </p>
              <p>[22] pasannacitto sumano, buddhaseṭṭhaṃ upaṭṭhahiṃ.. </p>
              <p>[21] ``vuṭṭhitaṃ kālamaññāya, padumuttaraṃ mahāmuniṃ. </p>
              <p>[22] mahantiṃ kadalīkaṇṇiṃ, gahetvā upagacchahaṃ.. </p>
              <p>[21] ``paṭiggahetvā bhagavā, sabbaññū lokanāyako. </p>
              <p>[22] mama cittaṃ pasādento, paribhuñji mahāmuni.. </p>
              <p>[21] ``paribhuñjitvā sambuddho, satthavāho anuttaro. </p>
              <p>[22] sakāsane nisīditvā, imā gāthā abhāsatha.. </p>
              <p>[21] ``ye ca santi samitāro, yakkhā imamhi pabbate. </p>
              <p>[22] araññe bhūtabhabyāni, suṇantu vacanaṃ mama.. </p>
              <p>[21] ``yo so buddhaṃ upaṭṭhāsi, migarājaṃva kesariṃ. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``ekādasañcakkhattuṃ so, devarājā bhavissati. </p>
              <p>[22] catuvīsatikkhattuñca, cakkavattī bhavissati.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``akkositvāna samaṇe, sīlavante anāsave. </p>
              <p>[22] pāpakammavipākena, nāmadheyyaṃ labhissati.. </p>
              <p>[21] ``tassa ^a^M1.0082^ea^ dhamme sudāyādo, oraso dhammanimmito. </p>
              <p>[22] kuṇḍadhānoti nāmena, sāvako so bhavissati.. </p>
              <p>[21] ``pavivekamanuyutto, jhāyī jhānarato ahaṃ. </p>
              <p>[22] tosayitvāna satthāraṃ, viharāmi anāsavo.. </p>
              <p>[21] ``sāvakehi parivuto, bhikkhusaṅghapurakkhato. </p>
              <p>[22] bhikkhusaṅghe nisīditvā, salākaṃ gāhayī jino.. </p>
              <p>[21] ``ekaṃsaṃ cīvaraṃ katvā, vanditvā lokanāyakaṃ. </p>
              <p>[22] vadataṃ varassa purato, paṭhamaṃ aggahesahaṃ.. </p>
              <p>[21] ``tena kammena bhagavā, dasasahassikampako. </p>
              <p>[22] bhikkhusaṅghe nisīditvā, aggaṭṭhāne ṭhapesi maṃ.. </p>
              <p>[21] ``vīriyaṃ ^a^V1.0068^ea^ me dhuradhorayhaṃ, yogakkhemādhivāhanaṃ. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] evaṃbhūtassapi imassa therassa guṇe ajānantā ye puthujjanā  bhikkhū tadā paṭhamaṃ salākaggahaṇe ``kiṃ nu kho eta''nti  samacintesuṃ. tesaṃ vimatividhamanatthaṃ thero ākāsaṃ abbhuggantvā  iddhipāṭihāriyaṃ dassetvā aññāpadesena aññaṃ byākaronto ^b^``pañca  chinde''^eb^ti gāthaṃ abhāsi. </p>
              <p>[03] 15^b^.^eb^ tattha ^b^pañca chinde^eb^ti  apāyūpapattinibbattanakāni pañcorambhāgiyāni saṃyojanāni pāde  bandhanarajjukaṃ viya puriso satthena heṭṭhimamaggattayena chindeyya pajaheyya.  ^b^pañca jahe^eb^ti uparidevalokūpapattihetubhūtāni  pañcuddhambhāgiyasaṃyojanāni puriso gīvāya bandhanarajjukaṃ viya  arahattamaggena jaheyya, chindeyya vāti attho. ^b^pañca cuttari  bhāvaye^eb^ti tesaṃyeva uddhambhāgiyasaṃyojanānaṃ pahānāya saddhādīni  pañcindriyāni uttari anāgāmimaggādhigamato upari bhāveyya  aggamaggādhigamavasena vaḍḍheyya. ^b^pañcasaṅgātigo^eb^ti evaṃbhūto  pana pañcannaṃ rāgadosamohamānadiṭṭhisaṅgānaṃ atikkamanena pahānena  pañcasaṅgātigo hutvā. ^b^bhikkhu^eb^ ^a^M1.0083^ea^ ^b^oghatiṇṇoti vuccatī^eb^ti  sabbathā bhinnakilesatāya bhikkhūti, kāmabhavadiṭṭhiavijjoghe taritvā  tesaṃ pārabhūte nibbāne ṭhitoti ca vuccatīti attho. </p>
              <p>[06] kuṇḍadhānattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. belaṭṭhasīsattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathāpi^eb^ ^a^P1.0071^ea^ ^b^bhaddo ājañño^eb^ti  āyasmato belaṭṭhasīsattherassa gāthā. kā uppatti? so kira  padumuttarassa bhagavato kāle kulagehe nibbatto bhagavantaṃ upasaṅkamitvā  dhammaṃ sutvā paṭiladdhasaddho pabbajitvā samaṇadhammaṃ karonto  upanissayasampattiyā abhāvena visesaṃ nibbattetuṃ nāsakkhi.  vivaṭṭūpanissayaṃ pana bahuṃ kusalaṃ upacinitvā devamanussesu saṃsaranto  ito ekatiṃse kappe vessabhuṃ bhagavantaṃ passitvā pasannacitto  mātuluṅgaphalaṃ adāsi. so tena puññakammena devesu nibbattitvā  aparāparaṃ puññāni katvā sugatito sugatiṃ upagacchanto imasmiṃ  buddhuppāde sāvatthiyaṃ brāhmaṇakule nibbatto bhagavato abhisambodhiyā  puretarameva uruvelakassapassa ^a^V1.0069^ea^ santike tāpasapabbajjaṃ pabbajitvā aggiṃ  paricaranto uruvelakassapadamane ^b^ādittapariyāyadesanāya^eb^ (mahāva0  54; saṃ0 ni0  4.28) purāṇajaṭilasahassena saddhiṃ arahattaṃ  pāpuṇi. tena vuttaṃ ^b^apadāne^eb^ (apa0 thera 2.51.68-73) -- </p>
              <p>[21] ``kaṇikāraṃva jotantaṃ, puṇṇamāyeva candimaṃ. </p>
              <p>[22] jalantaṃ dīparukkhaṃva, addasaṃ lokanāyakaṃ.. </p>
              <p>[21] ``mātuluṅgaphalaṃ gayha, adāsiṃ satthuno ahaṃ. </p>
              <p>[22] dakkhiṇeyyassa vīrassa, pasanno sehi pāṇibhi.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] evaṃ ^a^M1.0084^ea^ adhigatārahatto āyasmato dhammabhaṇḍāgārikassa upajjhāyo  ayaṃ thero ekadivasaṃ phalasamāpattito uṭṭhāya taṃ santaṃ paṇītaṃ  nirāmisaṃ sukhaṃ attano pubbayogañca paccavekkhitvā pītivegavasena  ^b^``yathāpi bhaddo ājañño''^eb^ti gāthaṃ abhāsi. </p>
              <p>[03] 16^b^.^eb^ tattha ^b^yathāpī^eb^ti opammapaṭipādanatthe  nipāto. ^b^bhaddo^eb^ti sundaro thāmabalasamatthajavaparakkamādisampanno.  ^b^ājañño^eb^ti ājānīyo jātimā kāraṇākāraṇānaṃ ājānanako.  so tividho usabhājañño assājañño hatthājaññoti. tesu  usabhājañño idhādhippeto. so ca kho chekakasanakicce niyutto,  tenāha ^b^``naṅgalāvattanī''^eb^ti. naṅgalassa phālassa āvattanako,  naṅgalaṃ ito cito ca āvattetvā khette kasanakoti attho. naṅgalaṃ  vā āvattayati etthāti naṅgalāvattaṃ ^a^P1.0072^ea^, khette  naṅgalapatho, tasmiṃ naṅgalāvattani. gāthāsukhatthañhettha ``vattanī''ti  dīghaṃ katvā vuttaṃ. ^b^sikhī^eb^ti matthake avaṭṭhānato  sikhāsadisatāya sikhā, siṅgaṃ. tadassa atthīti sikhī. apare  pana ``kakudhaṃ idha `sikhā'ti adhippeta''nti vadanti, ubhayathāpi  padhānaṅgakittanametaṃ ``sikhī''ti. ^b^appakasirenā^eb^ti  appakilamathena. ^b^rattindivā^eb^ti rattiyo divā ca, evaṃ mamaṃ  appakasirena gacchantīti yojanā. idaṃ vuttaṃ hoti -- yathā ``bhaddo  usabhājānīyo kasane niyutto ghanatiṇamūlādikepi naṅgalapathe taṃ  agaṇento appakasirena ito cito ca parivattento gacchati, yāva  kasanatiṇānaṃ parissamaṃ dasseti, evaṃ mamaṃ rattindivāpi  appakasireneva gacchanti atikkamantī''ti. tattha kāraṇamāha  ^b^``sukhe laddhe nirāmise''^eb^ti. yasmā  kāmāmisalokāmisavaṭṭāmisehi ^a^V1.0070^ea^ asammissaṃ santaṃ paṇītaṃ  phalasamāpattisukhaṃ laddhaṃ, tasmāti attho. paccatte cetaṃ bhummavacanaṃ  yathā ``vanappagumbe'' (khu0 pā0 6.13; su0 ni0 236) ``tena  vata re vattabbe''ti (kathā0 1) ca. atha vā tato pabhuti  rattindivā appakasirena gacchantīti vicāraṇāya āha -- ``sukhe  laddhe nirāmise''ti, nirāmise sukhe laddhe sati tassa laddhakālato  paṭṭhāyāti attho. </p>
              <p>[06] belaṭṭhasīsattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. dāsakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^middhī^eb^ ^a^M1.0085^ea^ ^b^yadā^eb^ti āyasmato dāsakattherassa  gāthā. kā  uppatti? so kira ito ekanavute kappe anuppanne tathāgate ajitassa  nāma paccekabuddhassa gandhamādanato manussapathaṃ otaritvā aññatarasmiṃ  gāme piṇḍāya carantassa manoramāni ambaphalāni adāsi. so tena  puññakammena devamanussesu saṃsaranto kassapassa bhagavato kāle sāsane  pabbajitvā vivaṭṭūpanissayaṃ bahuṃ puññaṃ akāsi. evaṃ  kusalakammappasuto hutvā sugatito ^a^P1.0073^ea^ sugatiṃ  upagacchanto imasmiṃ buddhuppāde sāvatthiyaṃ kulagehe nibbatti.  ^b^dāsako^eb^tissa nāmaṃ ahosi. so anāthapiṇḍikena gahapatinā  vihārapaṭijagganakamme ṭhapito sakkaccaṃ vihāraṃ paṭijagganto abhiṇhaṃ  buddhadassanena dhammassavanena ca paṭiladdhasaddho pabbaji. keci pana  bhaṇanti -- ``ayaṃ kassapassa bhagavato kāle kulagehe nibbattitvā  vayappatto aññataraṃ khīṇāsavattheraṃ upaṭṭhahanto kiñci kammaṃ  kārāpetukāmo theraṃ āṇāpesi. so tena kammena amhākaṃ bhagavato  kāle sāvatthiyaṃ anāthapiṇḍikassa dāsiyā kucchimhi nibbatto  vayappatto seṭṭhinā vihārapaṭijaggane ṭhapito vuttanayeneva paṭiladdhasaddho  ahosi. mahāseṭṭhi tassa sīlācāraṃ ajjhāsayañca ñatvā bhujissaṃ  katvā `yathāsukhaṃ pabbajā'ti āha. taṃ bhikkhū pabbājesu''nti.  so pabbajitakālato paṭṭhāya kusīto hīnavīriyo hutvā na kiñci  vattapaṭivattaṃ karoti, kuto samaṇadhammaṃ, kevalaṃ yāvadatthaṃ bhuñjitvā  niddābahulo viharati. dhammassavanakālepi ekaṃ koṇaṃ pavisitvā  parisapariyante nisinno ghurughurupassāsī niddāyateva. athassa bhagavā  pubbūpanissayaṃ oloketvā saṃvegajananatthaṃ ^b^``middhī yadā hoti  mahagghaso cā''^eb^ti gāthaṃ abhāsi. </p>
              <p>[03] 17^b^.^eb^ tattha ^b^middhī^eb^ti thinamiddhābhibhūto, yañhi  middhaṃ abhibhavati, taṃ thinampi abhibhavateva. ^b^yadā^eb^ti yasmiṃ  kāle. ^b^mahagghaso^eb^ti mahābhojano,  āharahatthakālaṃsāṭakatatthavaṭṭakakākamāsakabhuttavamitakānaṃ ^a^V1.0071^ea^ aññataro  viya. ^b^niddāyitā^eb^ti supanasīlo. ^b^samparivattasāyī^eb^ti  samparivattakaṃ samparivattakaṃ nipajjitvā ubhayenapi seyyasukhaṃ passasukhaṃ  middhasukhaṃ ^a^M1.0086^ea^ anuyuttoti dasseti. ^b^nivāpapuṭṭho^eb^ti kuṇḍakādinā  sūkarabhattena puṭṭho bharito. gharasūkaro hi bālakālato paṭṭhāya  posiyamāno thūlasarīrakāle gehā bahi nikkhamituṃ alabhanto  heṭṭhāmañcādīsu ^a^P1.0074^ea^ samparivattetvā samparivattetvā  sayateva. idaṃ vuttaṃ hoti -- yadā puriso middhī ca hoti  mahagghaso ca nivāpapuṭṭho mahāvarāho viya aññena iriyāpathena yāpetuṃ  asakkonto niddāyanasīlo samparivattasāyī, tadā so ``aniccaṃ  dukkhaṃ anattā''ti tīṇi lakkhaṇāni manasikātuṃ na sakkoti. tesaṃ  amanasikārā mandapañño punappunaṃ gabbhaṃ upeti, gabbhāvāsato na  parimuccatevāti. taṃ sutvā dāsakatthero saṃvegajāto vipassanaṃ  paṭṭhapetvā nacirasseva arahattaṃ sacchākāsi. tena vuttaṃ ^b^apadāne^eb^  (apa0 thera 2.51.74, 80-84) -- </p>
              <p>[21] ``ajito nāma sambuddho, himavante vasī tadā. </p>
              <p>[22] caraṇena ca sampanno, samādhikusalo muni.. </p>
              <p>[21] ``suvaṇṇavaṇṇe sambuddhe, āhutīnaṃ paṭiggahe. </p>
              <p>[22] rathiyaṃ paṭipajjante, ambaphalamadāsahaṃ.. </p>
              <p>[21] ``ekanavute ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā thero imāya gāthāya maṃ bhagavā ovadi,  ``ayaṃ gāthā mayhaṃ aṅkusabhūtā''ti tameva gāthaṃ paccudāhāsi. tayidaṃ  therassa parivattāhāranayena aññābyākaraṇaṃ jātaṃ. </p>
              <p>[06] dāsakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. siṅgālapituttheragāthāvaṇṇanā</h3n>
            <h4>
              <h4n> </h4n>
              <p>[03] ^b^ahu buddhassa dāyādo^eb^ti siṅgālakapituttherassa gāthā.  kā uppatti? so kira ito catunavute kappe sataraṃsiṃ nāma  paccekasambuddhaṃ piṇḍāya carantaṃ disvā pasannamānaso vanditvā attano  hatthagataṃ tālaphalaṃ adāsi. tena puññakammena devaloke nibbatto  aparāparaṃ ^a^M1.0087^ea^ puññāni katvā ^a^V1.0072^ea^ sugatīsuyeva saṃsaranto  kassapassa bhagavato  kāle manussayoniyaṃ nibbatto sāsane paṭiladdhasaddho hutvā pabbajitvā  aṭṭhikasaññaṃ bhāvesi. puna imasmiṃ buddhuppāde sāvatthiyaṃ kulagehe  nibbattitvā vayappatto dārapariggahaṃ katvā ekaṃ puttaṃ labhitvā tassa  ``siṅgālako''ti nāmaṃ akāsi. tena ^a^P1.0075^ea^ naṃ  ^b^siṅgālakapitā^eb^ti voharanti. so aparabhāge gharabandhanaṃ pahāya  sāsane pabbaji. tassa bhagavā ajjhāsayaṃ olokento  aṭṭhikasaññākammaṭṭhānaṃ adāsi. so taṃ gahetvā bhaggesu viharati  susumāragire bhesakaḷāvane, athassa tasmiṃ vane adhivatthā devatā  ussāhajananatthaṃ ``bhāvanāphalaṃ nacirasseva hatthagataṃ karissatī''ti  imamatthaṃ aññāpadesena vibhāventī ^b^``ahu buddhassa dāyādo''^eb^ti  gāthaṃ abhāsi. </p>
              <p>[03] 18^b^.^eb^ tattha ^b^ahū^eb^ti hoti, vattamānatthe hi idaṃ  atītakālavacanaṃ. ^b^buddhassā^eb^ti sabbaññubuddhassa.  ^b^dāyādo^eb^ti dhammadāyādo navavidhassa lokuttaradhammadāyassa  attano sammāpaṭipattiyā ādāyako gaṇhanako. atha vā ^b^ahū^eb^ti  ahosi. evaṃnāmassa buddhassa dāyādabhāve koci vibandho idāneva  bhavissatīti adhippāyo. tenāha ^b^``maññehaṃ kāmarāgaṃ so,  khippameva vahissatī''^eb^ti. ^b^bhesakaḷāvane^eb^ti bhesakena nāma  yakkhena labhitattā pariggahitattā, bhesakaḷānaṃ vā kaṭṭhādīnaṃ bahulatāya  ``bhesakaḷāvana''nti laddhanāme araññe. tassa bhikkhuno buddhassa  dāyādabhāve kāraṇaṃ vadanto ^b^``kevalaṃ aṭṭhisaññāya, apharī pathaviṃ  ima''^eb^nti āha. tattha ^b^kevala^eb^nti sakalaṃ anavasesaṃ.  ^b^aṭṭhisaññāyā^eb^ti aṭṭhikabhāvanāya. ^b^apharī^eb^ti ``aṭṭhī''ti  adhimuccanavasena patthari. ^b^pathavi^eb^nti attabhāvapathaviṃ.  attabhāvo hi idha ``pathavī''ti vutto ``ko imaṃ pathaviṃ  viccessatī''tiādīsu viya. ^b^maññeha^eb^nti maññe ahaṃ.  ``maññāha''ntipi pāṭho. ^b^so^eb^ti so bhikkhu.  ^b^khippameva^eb^ nacirasseva kāmarāgaṃ pahissati pajahissatīti maññe.  kasmā? aṭṭhikasaññāya kāmarāgassa ujupaṭipakkhabhāvato. idaṃ  vuttaṃ hoti -- yo ekasmiṃ padese laddhāya atthikasaññāya sakalaṃ  attano sabbesaṃ vā attabhāvaṃ ^a^M1.0088^ea^ ``aṭṭhī''tveva pharitvā ṭhito, so  bhikkhu taṃ aṭṭhikajhānaṃ pādakaṃ katvā vipassanto nacireneva  anāgāmimaggena kāmarāgaṃ ^a^P1.0076^ea^, sabbaṃ vā kāmanaṭṭhena  ``kāmo'', rañjanaṭṭhena ``rāgo''ti ca laddhanāmaṃ taṇhaṃ aggamaggena  pajahissatīti. imaṃ gāthaṃ sutvā so thero ``ayaṃ devatā mayhaṃ  ussāhajananatthaṃ evamāhā''ti appaṭivānavīriyaṃ adhiṭṭhāya vipassanaṃ  vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0 thera  2.51.85-90) -- </p>
              <p>[21] ``sataraṃsī nāma bhagavā, sayambhū aparājito. </p>
              <p>[22] vivekā uṭṭhahitvāna, gocarāyābhinikkhami.. </p>
              <p>[21] ``phalahattho ^a^V1.0073^ea^ ahaṃ disvā, upagacchiṃ narāsabhaṃ. </p>
              <p>[22] pasannacitto sumano, tālaphalamadāsahaṃ.. </p>
              <p>[21] ``catunnavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā tāya devatāya vuttavacanaṃ patimānento tameva  gāthaṃ udānavasena abhāsi. tadevassa therassa aññābyākaraṇaṃ  ahosīti. </p>
              <p>[06] siṅgālapituttheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. kulattheragāthāvaṇṇanā </h3n>
            <h4>
              <h4n> </h4n>
              <p>[01] ^b^udakañhi nayantī^eb^ti āyasmato kulattherassa gāthā.  kā uppatti? ayaṃ kira thero pubbepi vivaṭṭūpanissayaṃ bahuṃ kusalaṃ  upacinitvā adhikārasampanno vipassiṃ bhagavantaṃ ākāse gacchantaṃ  disvā pasannamānaso nāḷikeraphalaṃ dātukāmo aṭṭhāsi. satthā tassa  cittaṃ ñatvā otaritvā paṭiggaṇhi. so ativiya pasannacitto hutvā  teneva saddhāpaṭilābhena satthāraṃ upasaṅkamitvā pabbajjaṃ yāci, satthā  aññataraṃ bhikkhuṃ ^a^M1.0089^ea^ āṇāpesi -- ``imaṃ purisaṃ pabbājehī''ti. so  pabbajitvā laddhūpasampado samaṇadhammaṃ katvā tato cuto chapi  buddhantarāni devamanussesu saṃsaranto imasmiṃ buddhuppāde sāvatthiyaṃ  brāhmaṇakule nibbatti. ^b^kulo^eb^tissa nāmaṃ ahosi. so  vayappatto sāsane laddhappasādo bhagavato santike pabbajitvā  vikkhepabahulatāya visesaṃ nibbattetuṃ nāsakkhi. athekadivasaṃ gāmaṃ  piṇḍāya pavisanto antarāmagge bhūmiṃ khaṇitvā ^a^P1.0077^ea^  udakavāhakaṃ katvā icchiticchitaṭṭhāne udakaṃ nente purise disvā taṃ  sallakkhetvā gāmaṃ paviṭṭho aññataraṃ usukāraṃ usudaṇḍakaṃ usuyante  pakkhipitvā akkhikoṭiyā oloketvā ujuṃ karontaṃ disvā tampi  sallakkhetvā gacchanto purato gantvā araneminābhiādike rathacakkāvayave  tacchante tacchake disvā tampi sallakkhetvā vihāraṃ pavisitvā  katabhattakicco pattacīvaraṃ paṭisāmetvā divāvihāre nisinno attanā  diṭṭhanimittāni upamābhāvena gahetvā attano cittadamane upanento  ``acetanaṃ udakampi manussā icchikicchitaṭṭhānaṃ nayanti tathā  acetanaṃ vaṅkampi saradaṇḍaṃ upāyena namento ujuṃ karonti ^a^V1.0074^ea^, tathā  acetanaṃ kaṭṭhakaḷiṅgarādiṃ tacchakā nemiādivasena vaṅkaṃ ujuñca  karonti. atha kasmā ahaṃ sakacittaṃ ujuṃ na karissāmī''ti  cintetvā vipassanaṃ paṭṭhapetvā ghaṭento vāyamanto nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 2.51.91-99) -- </p>
              <p>[21] ``nagare bandhumatiyā, ārāmiko ahaṃ tadā. </p>
              <p>[22] addasaṃ virajaṃ buddhaṃ, gacchantaṃ anilañjase.. </p>
              <p>[21] ``nāḷikeraphalaṃ gayha, buddhaseṭṭhassadāsahaṃ. </p>
              <p>[22] ākāse ṭhitako santo, paṭiggaṇhi mahāyaso.. </p>
              <p>[21] ``vittisañjanano mayhaṃ, diṭṭhadhammasukhāvaho. </p>
              <p>[22] phalaṃ buddhassa datvāna, vippasannena cetasā.. </p>
              <p>[21] ``adhigacchiṃ tadā pītiṃ, vipulañca sukhuttamaṃ. </p>
              <p>[22] uppajjateva ratanaṃ, nibbattassa tahiṃ tahiṃ.. </p>
              <p>[21] ``ekanavutito ^a^M1.0090^ea^ kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``dibbacakkhu visuddhaṃ me, samādhikusalo ahaṃ. </p>
              <p>[22] abhiññāpāramippatto, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] evaṃ yāni nimittāni aṅkuse katvā vipassanaṃ vaḍḍhetvā  arahattaṃ pāpuṇi, tehi saddhiṃ attano cittadamanaṃ saṃsanditvā aññaṃ  byākaronto ^b^``udakañhi nayanti nettikā''^eb^ti gāthaṃ abhāsi. </p>
              <p>[03] 19^b^.^eb^ tattha ^b^udakaṃ hī^eb^ti ^b^hi^eb^-saddo  nipātamattaṃ. ^b^nayantī^eb^ti pathaviyā taṃ taṃ thalaṭṭhānaṃ khaṇitvā  ninnaṭṭhānaṃ pūretvā mātikaṃ vā katvā rukkhadoṇiṃ vā ṭhapetvā attano  icchiticchitaṭṭhānaṃ nenti. tathā te nentīti ^b^nettikā.  tejana^eb^nti kaṇḍaṃ. idaṃ vuttaṃ hoti -- nettikā attano ruciyā  icchiticchitaṭṭhānaṃ udakaṃ ^b^nayanti, usukārā^eb^pi tāpetvā tejanaṃ  ^b^namayanti^eb^ ujuṃ karonti. namanavasena ^b^tacchakā^eb^  nemiādīnaṃ atthāya tacchantā ^b^dāruṃ namayanti^eb^ attano ruciyā  ujuṃ vā vaṅkaṃ vā karonti. evaṃ ettakaṃ ārammaṇaṃ ^a^P1.0078^ea^  katvā ^b^subbatā^eb^ yathāsamādinnena ^a^V1.0075^ea^ sīlādinā sundaravatā dhīrā  sotāpattimaggādīnaṃ uppādentā ^b^attānaṃ damenti,^eb^ arahattaṃ pana  pattesu ekantadantā nāma hontīti. </p>
              <p>[06] kulattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. ajitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^maraṇe me bhayaṃ natthī^eb^ti āyasmato ajitattherassa gāthā.  kā uppatti? so kira ekanavute kappe vipassiṃ bhagavantaṃ  passitvā pasannacitto kapitthaphalaṃ adāsi. tato parampi taṃ taṃ puññaṃ  katvā devamanussesu saṃsaranto imasmiṃ kappe anuppanne eva amhākaṃ  satthari sāvatthiyaṃ mahākosalarañño aggāsaniyassa brāhmaṇassa putto  hutvā nibbatti. tassa ^b^ajito^eb^ti nāmaṃ ahosi. tasmiñca  samaye ^a^M1.0091^ea^ sāvatthivāsī bāvarī nāma brāhmaṇo tīhi mahāpurisalakkhaṇehi  samannāgato tiṇṇaṃ vedānaṃ pāragū sāvatthito nikkhamitvā  tāpasapabbajjaṃ pabbajitvā godhāvarītīre kapitthārāme vasati. atha  ajito tassa santike pabbajito atthakāmāya devatāya coditena  bāvarinā satthu santikaṃ pesito tissametteyyādīhi saddhiṃ bhagavantaṃ  upasaṅkamitvā manasāva pañhe pucchitvā tesu vissajjitesu pasannacitto  satthu santike pabbajitvā kammaṭṭhānaṃ gahetvā vipassanaṃ vaḍḍhetvā  arahattaṃ pāpuṇi. tena vuttaṃ ^b^apadāne^eb^ (apa0 thera  2.52.7-11) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, kapitthaṃ adadiṃ phalaṃ.. </p>
              <p>[21] ``ekanavutito kappe, yaṃ phalaṃ adadiṃ dadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patto sīhanādaṃ nadanto ^b^``maraṇe me bhayaṃ  natthī''^eb^ti gāthaṃ abhāsi. </p>
              <p>[03] 20^b^.^eb^ tattha ^b^maraṇe^eb^ti maraṇanimittaṃ maraṇahetu.  ^b^me^eb^ti mayhaṃ, bhayaṃ natthi ucchinnabhavamūlatāya parikkhīṇajātikattā  ^a^P1.0079^ea^. anucchinnabhavamūlānañhi ``kīdisī nu kho  mayhaṃ āyatiṃ uppattī''ti maraṇato bhayaṃ bhaveyya. ^b^nikantī^eb^ti  apekkhā taṇhā, sā natthi jīvite suparimadditasaṅkhāratāya ^a^V1.0076^ea^  upādānakkhandhānaṃ dukkhāsārakādibhāvena suṭṭhu upaṭṭhahanato. evaṃbhūto  cāhaṃ ^b^sandehaṃ^eb^ sarīraṃ, sakaṃ vā dehaṃ dehasaṅkhātaṃ dukkhabhāraṃ  ^b^nikkhipissāmi^eb^ chaḍḍessāmi, nikkhipanto ca ```iminā  sarīrakena sādhetabbaṃ sādhitaṃ, idāni taṃ ekaṃsena chaḍḍanīyamevā'ti  paññāvepullappattiyā ^b^sampajāno^eb^ sativepullappattiyā ^b^paṭissato^eb^  nikkhipissāmī''ti. imaṃ pana gāthaṃ vatvā thero jhānaṃ  samāpajjitvā tadanantaraṃ parinibbāyīti. </p>
              <p>[06] ajitattheragāthāvaṇṇanā niṭṭhitā. </p>
              <p>[06] dutiyavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 3. tatiyavaggo </h2n>
          <h3>
            <h3n> 1. nigrodhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nāhaṃ^eb^ ^a^M1.0092^ea^ ^a^V1.0077^ea^ ^b^bhayassa bhāyāmī^eb^ti āyasmato  nigrodhattherassa gāthā.  kā uppatti? ayaṃ kira ito aṭṭhārase kappasate  brāhmaṇamahāsālakule nibbattitvā vayappatto kāmesu ādīnavaṃ nekkhamme  ca ānisaṃsaṃ disvā gharabandhanaṃ pahāya araññāyatanaṃ pavisitvā  aññatarasmiṃ sālavane paṇṇasālaṃ katvā tāpasapabbajaṃ pabbajitvā  vanamūlaphalāhāro vasati. tena samayena piyadassī nāma  sammāsambuddho loke uppajjitvā sadevakassa lokassa dhammāmatavassena  kilesasantāpaṃ nibbāpento ekadivasaṃ tāpase anukampāya taṃ sālavanaṃ  pavisitvā nirodhasamāpattiṃ samāpanno. tāpaso vanamūlaphalatthāya  gacchanto bhagavantaṃ disvā pasannamānaso pupphitasāladaṇḍasākhāyo  gahetvā sālamaṇḍapaṃ katvā taṃ sabbatthakameva sālapupphehi sañchādetvā  bhagavantaṃ vanditvā pītisomanassavaseneva āhāratthāyapi agantvā  namassamāno aṭṭhāsi. satthā nirodhato vuṭṭhāya tassa anukampāya  ``bhikkhusaṅgho āgacchatū''ti cintesi, ``bhikkhusaṅghepi ^a^P1.0080^ea^  cittaṃ pasādessatī''ti. tāvadeva bhikkhusaṅgho āgato.  so bhikkhusaṅghampi disvā pasannamānaso vanditvā añjaliṃ paggayha  aṭṭhāsi. satthā sitassa pātukaraṇāpadesena tassa bhāviniṃ sampattiṃ  pakāsento dhammaṃ kathetvā pakkāmi saddhiṃ bhikkhusaṅghena. so tena  puññakammena devamanussesuyeva saṃsaranto vivaṭṭūpanissayaṃ bahuṃ kusalaṃ  upacinitvā imasmiṃ buddhuppāde sāvatthiyaṃ brāhmaṇamahāsālakule  nibbatti, ^b^nigrodho^eb^tissa nāmaṃ ahosi. so  jetavanapaṭiggahaṇadivase buddhānubhāvadassanena sañjātappasādo pabbajitvā  vipassanaṃ ārabhitvā nacirasseva chaḷabhiñño ahosi. tena vuttaṃ  ^b^apadāne^eb^ (apa0 thera 2.49.190-220) -- </p>
              <p>[21] ``ajjhogāhetvā sālavanaṃ, sukato assamo mama. </p>
              <p>[22] sālapupphehi sañchanno, vasāmi vipine tadā.. </p>
              <p>[21] ``piyadassī ^a^M1.0093^ea^ ca bhagavā, sayambhū aggapuggalo. </p>
              <p>[22] vivekakāmo sambuddho, sālavanamupāgami.. </p>
              <p>[21] ``assamā ^a^V1.0078^ea^ abhinikkhamma, pavanaṃ agamāsahaṃ. </p>
              <p>[22] mūlaphalaṃ gavesanto, āhindāmi vane tadā.. </p>
              <p>[21] ``tatthaddasāsiṃ sambuddhaṃ, piyadassiṃ mahāyasaṃ. </p>
              <p>[22] sunisinnaṃ samāpannaṃ, virocantaṃ mahāvane.. </p>
              <p>[21] ``catudaṇḍe ṭhapetvāna, buddhassa uparī ahaṃ. </p>
              <p>[22] maṇḍapaṃ sukataṃ katvā, sālapupphehi chādayiṃ.. </p>
              <p>[21] ``sattāhaṃ dhārayitvāna, maṇḍapaṃ sālachāditaṃ. </p>
              <p>[22] tattha cittaṃ pasādetvā, buddhaseṭṭhamavandahaṃ.. </p>
              <p>[21] ``bhagavā tamhi samaye, vuṭṭhahitvā samādhito. </p>
              <p>[22] yugamattaṃ pekkhamāno, nisīdi purisuttamo.. </p>
              <p>[21] ``sāvako varuṇo nāma, piyadassissa satthuno. </p>
              <p>[22] vasīsatasahassehi, upagacchi vināyakaṃ.. </p>
              <p>[21] ``piyadassī ca bhagavā, lokajeṭṭho narāsabho. </p>
              <p>[22] bhikkhusaṅghe nisīditvā, sitaṃ pātukarī jino.. </p>
              <p>[21] ``anuruddho upaṭṭhāko, piyadassissa satthuno. </p>
              <p>[22] ekaṃsaṃ cīvaraṃ katvā, apucchittha mahāmuniṃ.. </p>
              <p>[21] ``ko nu kho bhagavā hetu, sitakammassa satthuno. </p>
              <p>[22] kāraṇe vijjamānamhi, satthā pātukare sitaṃ.. </p>
              <p>[21] ``sattāhaṃ sālacchadanaṃ, yo me dhāresi māṇavo. </p>
              <p>[22] tassa kammaṃ saritvāna, sitaṃ pātukariṃ ahaṃ.. </p>
              <p>[21] ``anokāsaṃ na passāmi, yattha puññaṃ vipaccati. </p>
              <p>[22] devaloke manusse vā, okāsova na sammati.. </p>
              <p>[21] ``devaloke vasantassa, puññakammasamaṅgino. </p>
              <p>[22] yāvatā parisā tassa, sālacchannā bhavissati.. </p>
              <p>[21] ``tattha ^a^M1.0094^ea^ dibbehi naccehi, gītehi vāditehi ca. </p>
              <p>[22] ramissati sadā santo, puññakammasamāhito.. </p>
              <p>[21] ``yāvatā parisā tassa, gandhagandhī bhavissati. </p>
              <p>[22] sālassa pupphavasso ca, pavassissati tāvade.. </p>
              <p>[21] ``tato cutoyaṃ manujo, mānusaṃ āgamissati. </p>
              <p>[22] idhāpi sālacchadanaṃ, sabbakālaṃ dharissati.. </p>
              <p>[21] ``idha naccañca gītañca, sammatāḷasamāhitaṃ. </p>
              <p>[22] parivāressanti maṃ niccaṃ, buddhapūjāyidaṃ phalaṃ.. </p>
              <p>[21] ``uggacchante ^a^V1.0079^ea^ ca sūriye, sālavassaṃ pavassate. </p>
              <p>[22] puññakammena saṃyuttaṃ, vassate sabbakālikaṃ.. </p>
              <p>[21] ``aṭṭhārase kappasate, okkākakulasambhavo. </p>
              <p>[22] gotamo nāma nāmena, satthā loke bhavissati.. </p>
              <p>[21] ``tassa dhamme sudāyādo, oraso dhammanimmito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``dhammaṃ abhisamentassa, sālacchannaṃ bhavissati. </p>
              <p>[22] citake jhāyamānassa, chadanaṃ tattha hessati.. </p>
              <p>[21] ``vipākaṃ kittayitvāna, piyadassī mahāmuni. </p>
              <p>[22] parisāya dhammaṃ desesi, tappento dhammavuṭṭhiyā.. </p>
              <p>[21] ``tiṃsakappāni devesu, devarajjamakārayiṃ. </p>
              <p>[22] saṭṭhi ca sattakkhattuñca, cakkavattī ahosahaṃ.. </p>
              <p>[21] ``devalokā idhāgantvā, labhāmi vipulaṃ sukhaṃ. </p>
              <p>[22] idhāpi sālacchadanaṃ, maṇḍapassa idaṃ phalaṃ.. </p>
              <p>[21] ``ayaṃ pacchimako mayhaṃ, carimo vattate bhavo. </p>
              <p>[22] idhāpi sālacchadanaṃ, hessati sabbakālikaṃ.. </p>
              <p>[21] ``mahāmuniṃ tosayitvā, gotamaṃ sakyapuṅgavaṃ. </p>
              <p>[22] pattomhi acalaṃ ṭhānaṃ, hitvā jayaparājayaṃ.. </p>
              <p>[21] ``aṭṭhārase ^a^M1.0095^ea^ kappasate, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, buddhaseṭṭhassa santike. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[21] ``paṭisambhidā catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] evaṃ pana chaḷabhiñño hutvā phalasukhena vītināmento sāsanassa  niyyānikabhāvavibhāvanatthaṃ aññābyākaraṇavasena ^b^``nāhaṃ bhayassa  bhāyāmī''^eb^ti gāthaṃ abhāsi. </p>
              <p>[03] 21^b^.^eb^ tattha bhāyanti etasmāti ^b^bhayaṃ,^eb^  jātijarādi. ^b^bhayassā^eb^ti nissakke sāmivacanaṃ, bhayato  bhāyitabbanimittaṃ jātijarāmaraṇādinā hetunā nāhaṃ bhāyāmīti attho.  tattha kāraṇamāha ^a^V1.0080^ea^ ^b^``satthā no amatassa kovido''^eb^ti.  amhākaṃ satthā amate kusalo veneyyānaṃ amatadāne cheko. ^b^yattha  bhayaṃ nāvatiṭṭhatī^eb^ti yasmiṃ nibbāne yathāvuttaṃ bhayaṃ na tiṭṭhati  okāsaṃ na labhati. ^b^tenā^eb^ti tato nibbānato.  ^b^vajantī^eb^ti abhayaṭṭhānameva gacchanti. nibbānañhi abhayaṭṭhānaṃ  nāma. kena pana vajantīti āha ^b^``maggena vajanti  bhikkhavo''^eb^ti, aṭṭhaṅgikena ariyamaggena satthu ovādakaraṇā bhikkhū  saṃsāre bhayassa ikkhanakāti attho. ^b^yatthā^eb^ti vā yaṃ nimittaṃ  yassa ariyamaggassa ^a^P1.0081^ea^ adhigamahetu attānuvādādikaṃ  pañcavīsatividhampi bhayaṃ nāvatiṭṭhati patiṭṭhaṃ na labhati, tena ariyena  maggena vajanti abhayaṭṭhānaṃ satthu sāsane bhikkhū, tena maggena ahampi  gato, tasmā nāhaṃ bhayassa bhāyāmīti thero aññaṃ byākāsi. </p>
              <p>[06] nigrodhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. cittakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nīlāsugīvā^eb^ti ^a^M1.0096^ea^ āyasmato cittakattherassa gāthā. kā  uppatti? so kira padumuttarabuddhakālato paṭṭhāya vivaṭṭūpanissayaṃ  kusalaṃ ācinanto ito ekanavute kappe manussayoniyaṃ nibbattitvā  viññuttaṃ patto vipassiṃ bhagavantaṃ passitvā pasannamānaso pupphehi pūjaṃ  katvā vanditvā ``santadhammena nāma ettha bhavitabba''nti satthari  nibbāne ca adhimucci. so tena puññakammena tato cuto  tāvatiṃsabhavane nibbatto aparāparaṃ puññāni katvā devamanussesu  saṃsaranto imasmiṃ buddhuppāde rājagahe vibhavasampannassa brāhmaṇassa putto  hutvā nibbatti ^b^cittako^eb^ nāma nāmena. so bhagavati rājagahaṃ  gantvā veḷuvane viharante satthāraṃ upasaṅkamitvā dhammaṃ sutvā  paṭiladdhasaddho pabbajitvā cariyānukūlaṃ kammaṭṭhānaṃ gahetvā araññāyatanaṃ  pavisitvā bhāvanānuyutto jhānaṃ nibbattetvā jhānapādakaṃ vipassanaṃ  vaḍḍhetvā nacireneva arahattaṃ pāpuṇi. tena vuttaṃ ^b^apadāne^eb^ (apa0  thera 2.50.1-7) -- </p>
              <p>[21] ``kaṇikāraṃva jotantaṃ, nisinnaṃ pabbatantare. </p>
              <p>[22] addasaṃ virajaṃ buddhaṃ, vipassiṃ lokanāyakaṃ.. </p>
              <p>[21] ``tīṇi kiṅkaṇipupphāni, paggayha abhiropayiṃ. </p>
              <p>[22] sambuddhaṃ abhipūjetvā, gacchāmi dakkhiṇāmukho.. </p>
              <p>[21] ``tena ^a^V1.0081^ea^ kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsaṃ agacchahaṃ.. </p>
              <p>[21] ``ekanavute ito kappe, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthāraṃ vandituṃ rājagahaṃ upagato tattha  bhikkhūhi ``kiṃ, āvuso, araññe appamatto vihāsī''ti puṭṭho  attano appamādavihāranivedanena aññaṃ byākaronto  ^b^``nīlāsugīvā''^eb^ti gāthaṃ abhāsi. </p>
              <p>[03] 22^b^.^eb^ tattha ^a^M1.0097^ea^ ^b^nīlāsugīvā^eb^ti nīlasugīvā,  gāthāsukhatthañhettha dīgho ^a^P1.0082^ea^ kato, rājivantatāya  sundarāya gīvāya samannāgatoti attho. te yebhuyyena ca  nīlavaṇṇatāya ^b^nīlā^eb^. sobhanakaṇṭhatāya ^b^sugīvā.  sikhino^eb^ti matthake jātāya sikhāya sassirikabhāvena  ^b^sikhino. morā^eb^ti mayūrā. ^b^kārambhiya^eb^nti  kārambarukkhe. ^b^kārambhiya^eb^nti vā tassa vanassa nāmaṃ. tasmā  kārambhiyanti kārambhanāmake vaneti attho. ^b^abhinadantī^eb^ti  pāvussakāle meghagajjitaṃ sutvā kekāsaddaṃ karontā utusampadāsiddhena  sarena haṃsādike abhibhavantā viya nadanti. ^b^te^eb^ti te morā.  ^b^sītavātakīḷitā^eb^ti sītena meghavātena sañjātakīḷitā  madhuravassitaṃ vassantā. ^b^sutta^eb^nti bhattasammadavinodanatthaṃ  sayitaṃ, kāyakilamathapaṭipassambhanāya vā anuññātavelāyaṃ supantaṃ.  ^b^jhāya^eb^nti samathavipassanājhānehi jhāyanasīlaṃ bhāvanānuyuttaṃ.  ^b^nibodhentī^eb^ti pabodhenti. ``imepi nāma niddaṃ anupagantvā  jāgarantā attanā kattabbaṃ karonti, kimaṅgaṃ panāha''nti evaṃ  sampajaññuppādanena sayanato vuṭṭhāpentīti adhippāyo. </p>
              <p>[06] cittakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. gosālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ahaṃ kho veḷugumbasmi^eb^nti āyasmato gosālattherassa  gāthā. kā uppatti? sopi purimabuddhesu katādhikāro tattha tattha  vivaṭṭūpanissayaṃ kusalaṃ ācinanto ito ekanavute kappe aññatarasmiṃ  pabbate rukkhasākhāyaṃ olambamānaṃ paccekabuddhassa paṃsukūlacīvaraṃ disvā  ``arahaddhajo vatāya''nti pasannacitto pupphehi pūjehi. so tena  puññakammena ^a^P1.0083^ea^ tāvatiṃsabhavane nibbatto ^a^V1.0082^ea^. tato paṭṭhāya  devamanussesuyeva saṃsaranto imasmiṃ buddhuppāde magadharaṭṭhe ibbhakule  nibbatto ^b^gosālo^eb^ nāma nāmena. soṇena pana koṭikaṇṇena  kataparicayattā tassa pabbajitabhāvaṃ sutvā ``sopi nāma mahāvibhavo  pabbajissati ^a^M1.0098^ea^, kimaṅgaṃ panāha''nti sañjātasaṃvego bhagavato santike  pabbajitvā cariyānukūlaṃ kammaṭṭhānaṃ gahetvā sappāyaṃ vasanaṭṭhānaṃ  gavesanto attano jātagāmassa avidūre ekasmiṃ sānupabbate vihāsi.  tassa mātā divase divase bhikkhaṃ deti. athekadivasaṃ gāmaṃ  piṇḍāya paviṭṭhassa mātā madhusakkharābhisaṅkhataṃ pāyāsaṃ adāsi.  so taṃ gahetvā tassa pabbatassa chāyāyaṃ aññatarassa veḷugumbassa mūle  nisīditvā paribhuñjitvā dhovitapattapāṇī vipassanaṃ ārabhi.  bhojanasappāyalābhena kāyacittānaṃ kallatāya samāhito  udayabbayañāṇādike tikkhe sūre vahante appakasireneva vipassanaṃ  ussukkāpetvā maggapaṭipāṭiyā bhāvanaṃ matthakaṃ pāpento saha  paṭisambhidāhi arahattaṃ sacchākāsi. tena vuttaṃ ^b^apadāne^eb^ (apa0  thera 2.50.8-14) -- </p>
              <p>[21] ``himavantassa avidūre, udaṅgaṇo nāma pabbato. </p>
              <p>[22] tatthaddasaṃ paṃsukūlaṃ, dumaggamhi vilambitaṃ.. </p>
              <p>[21] ``tīṇi kiṅkaṇipupphāni, ocinitvānahaṃ tadā. </p>
              <p>[22] heṭṭhā pahaṭṭhena cittena, paṃsukūlaṃ apūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsaṃ agacchahaṃ.. </p>
              <p>[21] ``ekanavute ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, pūjitvā arahaddhajaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana adhigantvā diṭṭhadhammasukhavihāratthaṃ pabbatasānumeva  gantukāmo attano paṭipattiṃ pavedento ^b^``ahaṃ kho  veḷugumbasmi''^eb^nti gāthaṃ abhāsi. </p>
              <p>[03] 23^b^.^eb^ tattha ^b^veḷugumbasmi^eb^nti veḷugacchassa  samīpe, tassa chāyāyaṃ. ^b^bhutvāna madhupāyasa^eb^nti  madhupasittapāyāsaṃ bhuñjitvā. ^b^padakkhiṇa^eb^nti padakkhiṇaggāhena,  satthu ovādassa sammā sampaṭicchanenāti attho. ^b^sammasanto  khandhānaṃ^eb^ ^a^P1.0084^ea^ ^b^udayabbaya^eb^nti pañcannaṃ  upādānakkhandhānaṃ udayabbayañca vipassanto, yadipi idāni  ^a^M1.0099^ea^ katakicco, phalasamāpattiṃ pana samāpajjituṃ vipassanaṃ paṭṭhapentoti  adhippāyo. ^b^sānuṃ paṭigamissāmī^eb^ti pubbe mayā  vutthapabbatasānumeva uddissa ^a^V1.0083^ea^ gacchissāmi. ^b^vivekamanubrūhaya^eb^nti  paṭipassaddhivivekaṃ phalasamāpattikāyavivekañca paribrūhayanto, tassa vā  paribrūhanahetu gamissāmīti. evaṃ pana vatvā thero tattheva gato,  ayameva ca imassa therassa aññābyākaraṇagāthā ahosi. </p>
              <p>[06] gosālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. sugandhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^anuvassiko pabbajito^eb^ti āyasmato sugandhattherassa  gāthā. kā uppatti? so kira ito dvānavute kappe tissassa nāma  sammāsambuddhassa kāle manussayoniyaṃ nibbattitvā viññutaṃ patto  migabyadhanena araññe vicarati. satthā tassa anukampāya padavaḷañjaṃ  dassetvā gato. so satthu padacetiyāni disvā purimabuddhesu  katādhikāratāya ``sadevake loke aggapuggalassa imāni padānī''ti  pītisomanassajāto koraṇḍakapupphāni gahetvā pūjaṃ katvā cittaṃ  pasādesi. so tena puññakammena devaloke nibbattitvā tato cuto  aparāparaṃ puññāni katvā devamanussesu saṃsaranto kassapassa bhagavato  kāle kuṭumbiko hutvā satthu bhikkhusaṅghassa ca mahādānaṃ pavattetvā  gandhakuṭiṃ mahagghagositacandanaṃ pisitvā tena paribhaṇḍaṃ katvā patthanaṃ  paṭṭhapesi -- ``nibbattanibbattaṭṭhāne mayhaṃ sarīraṃ evaṃsugandhaṃ hotū''ti.  evaṃ aññānipi tattha tattha bhave bahūni puññakammāni katvā  sugatīsu eva parivattamāno imasmiṃ buddhuppāde sāvatthiyaṃ  vibhavasampannassa brāhmaṇassa gehe nibbatti. nibbattassa ca tassa  mātukucchigatakālato paṭṭhāya mātu sarīraṃ sakalampi gehaṃ surabhigandhaṃ  vāyati. jātadivase pana visesato paramasugandhaṃ sāmantagehesupi  vāyateva. tassa mātāpitaro ``amhākaṃ putto attanāva ^a^P1.0085^ea^  attano nāmaṃ gahetvā āgato''ti ^b^sugandho^eb^tveva nāmaṃ  akaṃsu. so anupubbena vayappatto ^a^M1.0100^ea^ mahāselattheraṃ disvā tassa santike  dhammaṃ sutvā pabbajitvā vipassanāya kammaṃ karonto sattāhabbhantare  eva arahattaṃ pāpuṇi. tena vuttaṃ ^b^apadāne^eb^ (apa0 thera  2.50.15-24) -- </p>
              <p>[21] ``vanakammiko pure āsiṃ, pitumātumatenahaṃ. </p>
              <p>[22] pasumārena jīvāmi, kusalaṃ me na vijjati.. </p>
              <p>[21] ``mama āsayasāmantā, tisso lokagganāyako. </p>
              <p>[22] padāni tīṇi dassesi, anukampāya cakkhumā.. </p>
              <p>[21] ``akkante ^a^V1.0084^ea^ ca pade disvā, tissanāmassa satthuno. </p>
              <p>[22] haṭṭho haṭṭhena cittena, pade cittaṃ pasādayiṃ.. </p>
              <p>[21] ``koraṇḍaṃ pupphitaṃ disvā, pādapaṃ dharaṇīruhaṃ. </p>
              <p>[22] sakosakaṃ gahetvāna, padaseṭṭhaṃ apūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] koraṇḍakachavī homi, suppabhāso bhavāmahaṃ.. </p>
              <p>[21] ``dvenavute ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, padapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto ^b^``anuvassiko  pabbajito''^eb^ti imaṃ gāthaṃ abhāsi. </p>
              <p>[03] 24^b^.^eb^ tattha ^b^anuvassiko^eb^ti anugato upagato  vassaṃ anuvasso, anuvassova anuvassiko. ^b^pabbajito^eb^ti  pabbajjaṃ upagato, pabbajito hutvā upagatavassamatto ekavassikoti  attho. atha vā anugataṃ pacchāgataṃ apagataṃ vassaṃ anuvassaṃ, taṃ assa  atthīti anuvassiko. yassa pabbajitassa vassaṃ aparipuṇṇatāya na  gaṇanūpagataṃ, so evaṃ vutto, tasmā ^a^M1.0101^ea^ avassikoti vuttaṃ hoti.  ^b^passa dhammasudhammata^eb^nti tava satthu dhammassa sudhammabhāvaṃ  svākkhātataṃ ekantaniyyānikataṃ passa, yattha anuvassiko tuvaṃ  pabbajito. pubbenivāsañāṇaṃ dibbacakkhuñāṇaṃ āsavakkhayañāṇanti  ^b^tisso vijjā^eb^ tayā ^b^anuppattā^eb^ sacchikatā, tato eva  ^b^kataṃ buddhassa sāsanaṃ^eb^ sammāsambuddhassa sāsanaṃ anusiṭṭhi ovādo  anusikkhitoti katakiccataṃ nissāya pītisomanassajāto thero  attānaṃ paraṃ viya katvā vadatīti. </p>
              <p>[06] sugandhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. nandiyattheragāthāvaṇṇanā </h3n>
            <h4>
              <h4n> </h4n>
              <p>[01] ^b^obhāsajāta^eb^nti ^a^P1.0086^ea^ āyasmato  nandiyattherassa gāthā. kā uppatti? so kira padumuttarassa  bhagavato ^a^V1.0085^ea^ kāle satthari parinibbute cetiye candanasārena vedikaṃ  kāretvā uḷāraṃ pūjāsakkāraṃ pavattesi. tato paṭṭhāya ajjhāsayasampanno  hutvā tattha tattha vivaṭṭūpanissayaṃ bahuṃ puññakammaṃ ācinitvā devesu ca  manussesu ca saṃsaranto imasmiṃ buddhuppāde kapilavatthusmiṃ  sakyarājakule nibbatti. tassa mātāpitaro nandiṃ janento jātoti  ^b^nandiyo^eb^ti nāmaṃ akaṃsu. so vayappatto anuruddhādīsu satthu  santike pabbajantesu sayampi pabbajitvā vipassanāya kammaṃ karonto  katādhikāratāya nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 1.15.15-20) -- </p>
              <p>[21] ``padumuttaro nāma jino, lokajeṭṭho narāsabho. </p>
              <p>[22] jalitvā aggikhandhova, sambuddho parinibbuto.. </p>
              <p>[21] ``nibbute ca mahāvīre, thūpo vitthāriko ahu. </p>
              <p>[22] dūratova upaṭṭhenti, dhātugehavaruttame.. </p>
              <p>[21] ``pasannacitto sumano, akaṃ candanavedikaṃ. </p>
              <p>[22] dissati thūpakhandho ca, thūpānucchaviko tadā.. </p>
              <p>[21] ``bhave ^a^M1.0102^ea^ nibbattamānamhi, devatte atha mānuse.. </p>
              <p>[22] omattaṃ me na passāmi, pubbakammassidaṃ phalaṃ.. </p>
              <p>[21] ``pañcadasakappasate, ito aṭṭha janā ahuṃ. </p>
              <p>[22] sabbe samattanāmā te cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] arahattaṃ pana patvā anuruddhattherādīhi saddhiṃ  pācīnavaṃsamigadāye viharante imasmiṃ there ekadivasaṃ māro pāpimā  bhiṃsāpetukāmo tassa bheravarūpaṃ dasseti. thero taṃ ``māro aya''nti  ñatvā ``pāpima, ye māradheyyaṃ vītivattā, tesaṃ tava kiriyā kiṃ  karissati, tatonidānaṃ pana tvaṃ eva vighātaṃ anatthaṃ  pāpuṇissasī''ti dassento ^b^``obhāsajātaṃ phalaga''^eb^nti gāthaṃ  abhāsi. </p>
              <p>[03] 25^b^.^eb^ tattha ^b^obhāsajāta^eb^nti ñāṇobhāsena  jātobhāsaṃ aggamaggañāṇassa adhigatattā. tena anavasesato  kilesandhakārassa vihataviddhaṃsitabhāvato ativiya pabhassaranti attho.  ^b^phalaga^eb^nti phalaṃ gataṃ upagataṃ, aggaphalañāṇasahitanti  adhippāyo. ^b^citta^eb^nti khīṇāsavassa cittaṃ sāmaññena vadati.  tenāha ^b^``abhiṇhaso''^eb^ti. tañhi nirodhaninnatāya khīṇāsavānaṃ  niccakappaṃ arahattaphalasamāpattisamāpajjanato ``phalena sahita''nti  vattabbataṃ arahati. ^b^tādisa^eb^nti tathārūpaṃ, arahantanti ^a^V1.0086^ea^ attho.  ^b^āsajjā^eb^ti visodhetvā paribhuyya. ^b^kaṇhā^eb^ti māraṃ  ālapati, so hi kaṇhakammattā kaṇhābhijātitāya ^a^P1.0087^ea^  ca ``kaṇho''ti vuccati. ^b^dukkhaṃ nigacchasī^eb^ti idha  kucchianuppavesādinā niratthakaṃ kāyaparissamaṃ dukkhaṃ, samparāye ca  appatikāraṃ apāyadukkhaṃ upagamissasi pāpuṇissasi. taṃ sutvā  māro ``jānāti maṃ samaṇo''ti tatthevantaradhāyīti. </p>
              <p>[06] nandiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. abhayattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sutvā^eb^ ^a^M1.0103^ea^ ^b^subhāsitaṃ vāca^eb^nti āyasmato  abhayattherassa gāthā.  kā uppatti? so kira padumuttarassa bhagavato sāsane pabbajitvā  dhammakathiko hutvā dhammakathanakāle paṭhamaṃ catūhi gāthāhi bhagavantaṃ  abhitthavitvā pacchā dhammaṃ kathesi. tenassa puññakammabalena kappānaṃ  satasahassaṃ apāyapaṭisandhi nāma nāhosi. tathā hi vuttaṃ -- </p>
              <p>[21] ``abhitthavitvā padumuttaraṃ jinaṃ, pasannacitto abhayo  sayambhuṃ. </p>
              <p>[22] na gacchi kappāni apāyabhūmiṃ, satasahassāni  uḷārasaddho''ti.. (apa0 thera 2.55.221) </p>
              <p>[01] khettasampattiyādīhi tassa ca  pubbapacchimasanniṭṭhānacetanānaṃ ativiya uḷārabhāvena so aparimeyyo  puññābhisando kusalābhisando tādiso ahosi. ``acintiye  pasannānaṃ, vipāko hoti acintiyo''ti (apa0 thera 1.1.82) hi  vuttaṃ. tattha tattha hi bhave upacitaṃ puññaṃ tassa upatthambhakamahosi.  tathā hi so vipassissa bhagavato ketakapupphehi pūjamakāsi. evaṃ  uḷārehi puññavisesehi sugatīsu eva saṃsaranto imasmiṃ buddhuppāde  rañño bimbisārassa putto ^a^P1.0088^ea^ hutvā nibbatti.  ^b^abhayo^eb^tissa nāmaṃ ahosi. tassa uppatti parato āvi  bhavissati. so nigaṇṭhena nāṭaputtena ubhatokoṭikaṃ pañhaṃ  sikkhāpetvā ``imaṃ pañhaṃ pucchitvā samaṇassa gotamassa vādaṃ  āropehī''ti vissajjito bhagavantaṃ upasaṅkamitvā taṃ pañhaṃ pucchitvā  tassa pañhassa anekaṃsabyākaraṇabhāve bhagavatā kathite nigaṇṭhānaṃ  parājayaṃ, satthu ca sammāsambuddhabhāvaṃ viditvā upāsakattaṃ paṭivedesi.  tato raññe bimbisāre kālaṅkate sañjātasaṃvego sāsane pabbajitvā  tālacchiggaḷūpamasuttadesanāya sotāpanno hutvā puna vipassanaṃ  ārabhitvā arahattaṃ sacchākāsi. tena vuttaṃ ^b^apadāne^eb^ (apa0  thera 2.52.17-22) -- </p>
              <p>[21] ``vinatānadiyā ^a^V1.0087^ea^ tīre, vihāsi purisuttamo. </p>
              <p>[22] addasaṃ virajaṃ buddhaṃ, ekaggaṃ susamāhitaṃ.. </p>
              <p>[21] ``madhugandhassa ^a^M1.0104^ea^ pupphena, ketakassa ahaṃ tadā. </p>
              <p>[22] pasannacitto sumano, buddhaseṭṭhamapūjayiṃ.. </p>
              <p>[21] ``ekanavute ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattikittanena aññaṃ byākaronto  ^b^``sutvā subhāsitaṃ vāca''^eb^nti gāthaṃ abhāsi. </p>
              <p>[03] 26^b^.^eb^ tattha ^b^sutvā^eb^ti sotaṃ odahitvā,  sotadvārānusārena upadhāretvā. ^b^subhāsita^eb^nti suṭṭhu bhāsitaṃ,  sammadeva bhāsitaṃ, sammāsambuddhabhāvato mahākāruṇikatāya ca kiñci  avisaṃvādetvā yathādhippetassa atthassa ekantato sādhanavasena bhāsitaṃ  catusaccavibhāvanīyadhammakathaṃ. na hi saccavinimuttā bhagavato  dhammadesanā atthi. ^b^buddhassā^eb^ti sabbaññubuddhassa.  ^b^ādiccabandhuno^eb^ti ādiccavaṃse sambhūtattā ādicco bandhu  etassāti ādiccabandhu, bhagavā. tassa ādiccabandhuno.  ādiccassa vā bandhūti ādiccabandhu, bhagavā. tassa bhagavato  orasaputtabhāvato. tenāha bhagavā -- </p>
              <p>[21] ``yo andhakāre tamasī pabhaṅkaro, verocano maṇḍalī  uggatejo. </p>
              <p>[22] mā rāhu gilī caramantalikkhe, pajaṃ mamaṃ rāhu pamuñca  sūriya''nti.. (saṃ0 ni0  1.91).</p>
              <p>[03] ^b^paccabyadhi^eb^nti ^a^P1.0089^ea^ paṭivijjhiṃ.  ^b^hī^eb^-ti nipātamattaṃ. ^b^nipuṇa^eb^nti saṇhaṃ paramasukhumaṃ,  nirodhasaccaṃ, catusaccameva vā. ^b^hī^eb^-ti vā hetuatthe nipāto.  yasmā paccabyadhiṃ nipuṇaṃ catusaccaṃ, tasmā na dāni kiñci  paṭivijjhitabbaṃ atthīti attho. yathā kiṃ paṭivijjhīti āha  ^b^``vālaggaṃ usunā yathā''^eb^ti. yathā sattadhā bhinnassa vālassa  koṭiṃ susikkhito kusalo issāso usunā kaṇḍena avirajjhanto  vijjheyya, evaṃ paccabyadhiṃ nipuṇaṃ ariyasaccanti yojanā. </p>
              <p>[06] abhayattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. lomasakaṅgiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^dabbaṃ^eb^ ^a^M1.0105^ea^ ^a^V1.0088^ea^ ^b^kusa^eb^nti āyasmato  lomasakaṅgiyattherassa gāthā.  kā uppatti? so kira ito ekanavute kappe vipassiṃ bhagavantaṃ  passitvā pasannamānaso nānāpupphehi pūjetvā tena puññakammena  devaloke nibbatto puna aparāparaṃ puññāni katvā sugatīsuyeva  saṃsaranto kassapassa bhagavato sāsane pabbajitvā samaṇadhammaṃ karoti.  tena ca samayena satthārā bhaddekarattapaṭipadāya kathitāya aññataro  bhikkhu bhaddekarattasuttavasena tena sākacchaṃ karoti. so taṃ na  sampāyāsi. asampāyanto ``ahaṃ anāgate tuyhaṃ bhaddekarattaṃ kathetuṃ  samattho bhaveyya''nti paṇidhānaṃ akāsi, itaro ``puccheyya''nti.  etesu paṭhamo ekaṃ buddhantaraṃ devamanussesu saṃsaritvā amhākaṃ bhagavato  kāle kapilavatthusmiṃ sākiyarājakule nibbatti. tassa  sukhumālabhāvena soṇassa viya pādatalesu lomāni jātāni, tenassa  ^b^lomasakaṅgiyo^eb^ti nāmaṃ ahosi. itaro devaloke nibbattitvā  ^b^candano^eb^ti paññāyittha. lomasakaṅgiyo anuruddhādīsu  sakyakumāresu pabbajantesu pabbajituṃ na icchi. atha naṃ saṃvejetuṃ  candano devaputto upasaṅkamitvā bhaddekarattaṃ pucchi. itaro ``na  jānāmī''ti. puna devaputto ``atha kasmā tayā `bhaddekarattaṃ  katheyya'nti ^a^P1.0090^ea^ saṅgaro kato, idāni pana nāmamattampi  na jānāsī''ti codesi. itaro tena saddhiṃ bhagavantaṃ upasaṅkamitvā,  ``mayā kira, bhante, pubbe `imassa bhaddekarattaṃ kathessāmī'ti saṅgaro  kato''ti pucchi. bhagavā ``āma, kulaputta, kassapassa bhagavato  kāle tayā evaṃ kata''nti āha. svāyamattho uparipaṇṇāsake  āgatanayena vitthārato veditabbo. atha lomasakaṅgiyo ``tena hi,  bhante, pabbājetha ma''nti āha. bhagavā ``na, kho, tathāgatā  mātāpitūhi ananuññātaṃ puttaṃ pabbājentī''ti paṭikkhipi. so mātu  santikaṃ gantvā ``anujānāhi maṃ, amma, pabbajituṃ,  pabbajissāmaha''nti vatvā, mātarā ``tāta, sukhumālo tvaṃ kathaṃ  pabbajissasī''ti vutte, ``attano parissayasahanabhāvaṃ pakāsento  ^b^``dabbaṃ kusaṃ poṭakila''^eb^nti gāthaṃ abhāsi. </p>
              <p>[03] 27^b^.^eb^ tattha ^a^M1.0106^ea^ ^b^dabba^eb^nti dabbatiṇamāha, yaṃ  ``saddulo''tipi vuccati. ^b^kusa^eb^nti kusatiṇaṃ, yo  ``kāso''ti vuccati. ^b^poṭakila^eb^nti sakaṇṭakaṃ akaṇṭakañca  gacchaṃ. idha pana sakaṇṭakameva adhippetaṃ. usīrādīni  suviññeyyāni. dabbādīni tiṇāni bīraṇatiṇāni pādehi  akkantassāpi dukkhajanakāni gamanantarāyakarāni ca, tāni ca panāhaṃ  ^b^urasā panudissāmi^eb^ urasāpi apanessāmi. evaṃ apanento taṃ  nimittaṃ dukkhaṃ sahanto araññāyatane gumbantaraṃ pavisitvā samaṇadhammaṃ  kātuṃ sakkhissāmi. ko pana vādo pādehi akkamaneti dasseti.  ^b^vivekamanubrūhaya^eb^nti ^a^V1.0089^ea^ kāyavivekaṃ cittavivekaṃ upadhivivekañca  anubrūhayanto. gaṇasaṅgaṇikañhi pahāya kāyavivekaṃ anubrūhayantasseva  aṭṭhatiṃsāya ārammaṇesu yattha katthaci cittaṃ samādahantassa  cittaviveko, na saṅgaṇikāratassa. samāhitasseva vipassanāya kammaṃ  karontassa samathavipassanañca yuganaddhaṃ karontassa kilesānaṃ khepanena  upadhivivekādhigamo, na asamāhitassa. tena vuttaṃ  ``vivekamanubrūhayanti kāyavivekaṃ cittavivekaṃ upadhivivekañca  anubrūhayanto''ti. evaṃ pana puttena vutte mātā ``tena hi, tāta,  pabbajā''ti anujāni. so bhagavantaṃ upasaṅkamitvā pabbajjaṃ yāci.  taṃ ^a^P1.0091^ea^ satthā pabbājesi. taṃ pabbajitvā katapubbakiccaṃ  kammaṭṭhānaṃ gahetvā araññaṃ pavisantaṃ bhikkhū āhaṃsu -- ``āvuso, tvaṃ  sukhumālo kiṃ sakkhissasi araññe vasitu''nti. so tesampi  tameva gāthaṃ vatvā araññaṃ pavisitvā bhāvanaṃ anuyuñjanto nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  2.52.23-27) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, nānāpupphehi pūjayiṃ.. </p>
              <p>[21] ``ekanavutito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā thero aññaṃ byākaronto taṃyeva gāthaṃ  abhāsīti. </p>
              <p>[06] lomasakaṅgiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. jambugāmiyaputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kacci^eb^ ^a^M1.0107^ea^ ^b^no vatthapasuto^eb^ti āyasmato  jambugāmiyaputtattherassa gāthā. kā uppatti? so kira purimabuddhesu  katādhikāro hutvā tattha tattha vivaṭṭūpanissayaṃ kusalaṃ ācinanto ito  ekatiṃse kappe vessabhussa bhagavato kāle ekadivasaṃ kiṃsukāni  pupphāni disvā tāni pupphāni gahetvā buddhaguṇe anussaranto bhagavantaṃ  uddissa ākāse khipanto pūjesi. so tena puññakammena tāvatiṃsesu  nibbatto. tato paraṃ puññāni katvā aparāparaṃ devamanussesu  saṃsaranto imasmiṃ buddhuppāde campāyaṃ jambugāmiyassa nāma upāsakassa  putto hutvā nibbatti. tena ^a^V1.0090^ea^ puññakammena tāvatiṃsesu nibbatto.  tato paraṃ puññāni katvā aparāparaṃ devamanussesu saṃsaranto imasmiṃ  buddhuppāde campāyaṃ jambugāmiyassa nāma upāsakassa putvā nibbatti.  tenassa ^b^jambugāmiyaputto^eb^tveva samaññā ahosi. so vayappatto  bhagavato santike dhammaṃ sutvā paṭiladdhasaṃvego pabbajitvā  katapubbakicco kammaṭṭhānaṃ gahetvā sākete añjanavane vasati. athassa  pitā ``kiṃ nu kho mama putto sāsane abhirato viharati, udāhu  no''ti vīmaṃsanatthaṃ ^b^``kacci no vatthapasuto''^eb^ti gāthaṃ  likhitvā pesesi. so taṃ vācetvā, ``pitā me pamādavihāraṃ  āsaṅkati, ahañca ajjāpi puthujjanabhūmiṃ nātivatto''ti saṃvegajāto  ghaṭento vāyamanto nacirasseva chaḷabhiñño ahosi. tena vuttaṃ  ^b^apadāne^eb^ (apa0 thera 2.50.25-30) -- </p>
              <p>[21] ``kiṃsukaṃ ^a^P1.0092^ea^ pupphitaṃ disvā,  paggahetvāna añjaliṃ. </p>
              <p>[22] buddhaseṭṭhaṃ saritvāna, ākāse abhipūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``ekatiṃse ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ñātīnaṃ vasananagaraṃ gantvā sāsanassa  niyyānikabhāvaṃ pakāsento iddhipāṭihāriyaṃ dassesi. taṃ disvā  ñātakā pasannamānasā bahū saṅghārāme kāresuṃ. theropi sakapitarā  pesitaṃ ^a^M1.0108^ea^ gāthaṃ aṅkusaṃ katvā ghaṭento vāyamanto arahattaṃ sacchākāsi.  aññaṃ byākarontopi pitupūjanatthaṃ ^b^``kacci no vatthapasuto''^eb^ti  tameva gāthaṃ abhāsi. </p>
              <p>[03] 28^b^.^eb^ tattha ^b^kaccī^eb^ti pucchāyaṃ nipāto.  ^b^no^eb^ti paṭisedhe. ^b^vatthapasuto^eb^ti vatthe pasuto vatthapasuto,  cīvaramaṇḍanābhirato. nidassanamattañcetaṃ  pattamaṇḍanādicāpallapaṭikkhepassāpi adhippetattā. ``kacci na  vatthapasuto''tipi pāṭho, so evattho. ^b^bhūsanārato^eb^ti  attabhāvavibhūsanāya rato abhirato, yathekacce pabbajitvāpi capalā  kāyadaḷhibahulā cīvarādiparikkhārassa attano sarīrassa ca  maṇḍanavibhūsanaṭṭhānāya yuttā honti. kimeva parikkhārapasuto  bhūsanārato ca nāhosīti ayamettha padadvayassāpi attho.  ^b^sīlamayaṃ gandha^eb^nti akhaṇḍādibhāvāpādanena suparisuddhassa  catubbidhassapi sīlassa vasena yvāyaṃ ``yo ca sīlavataṃ pajāti ^a^V1.0091^ea^ na  itarā dussīlapajā, dussīlattāyeva dussilyamayaṃ duggandhaṃ vāyati,  evaṃ tvaṃ duggandhaṃ avāyitvā kacci sīlamayaṃ gandhaṃ vāyasīti ^a^P1.0093^ea^  attho. atha vā ^b^netarā pajā^eb^ti na itarā  dussīlapajā, taṃ kacci na hoti, yato sīlamayaṃ gandhaṃ vāyasīti  byatirekena sīlagandhavāyanameva vibhāveti. </p>
              <p>[06] jambugāmiyaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. hāritattheragāthāvaṇṇanā</h3n>
            <h4>
              <h4n> </h4n>
              <p>[03] ^b^samunnamayamattāna^eb^nti āyasmato hāritattherassa gāthā.  kā uppatti? so kira purimabuddhesu katādhikāro hutvā tattha tattha  vivaṭṭūpanissayaṃ puññasambhāraṃ upacinanto ito ekatiṃse kappe sudassanaṃ  ^a^M1.0109^ea^   nāma paccekasambuddhaṃ disvā pasannamānaso kuṭajapupphehi pūjaṃ katvā tena  puññakammena sugatīsuyeva parivattento imasmiṃ buddhuppāde sāvatthinagare  brāhmaṇamahāsālakule nibbatti. ^b^hārito^eb^tissa nāmaṃ ahosi.  tassa vayappattassa mātāpitaro kularūpādīhi anucchavikaṃ kumārikaṃ  brāhmaṇadhītaraṃ ānesuṃ. so tāya saddhiṃ bhogasukhaṃ anubhavanto  ekadivasaṃ attano tassā ca rūpasampattiṃ oloketvā dhammatāya  codiyamāno ``īdisaṃ nāma rūpaṃ nacirasseva jarāya maccunā ca  abhippamaddīyatī''ti saṃvegaṃ paṭilabhi. katipayadivasātikkameneva  cassa bhariyaṃ kaṇhasappo ḍaṃsitvā māresi. so tena bhiyyosomattāya  sañjātasaṃvego satthu santikaṃ gantvā dhammaṃ sutvā gharabandhane chinditvā  pabbaji. tassa ca cariyānukūlaṃ kammaṭṭhānaṃ gahetvā viharantassa  kammaṭṭhānaṃ na sampajjati, cittaṃ ujugataṃ na hoti. so gāmaṃ piṇḍāya  paviṭṭho aññataraṃ usukāraṃ usudaṇḍaṃ yante pakkhipitvā ujuṃ karontaṃ  disvā ``ime acetanampi nāma ujuṃ karonti, kasmā ahaṃ cittaṃ ujuṃ  na karissāmī''ti cintetvā tatova paṭinivattitvā divāṭṭhāne  nisinno vipassanaṃ ārabhi. athassa bhagavā upari ākāse  nisīditvā ovādaṃ dento ^b^``samunnamayamattāna''^eb^nti gāthaṃ  abhāsi. ayameva thero attānaṃ paraṃ viya ovadanto abhāsīti ca  vadanti. </p>
              <p>[03] 29^b^.^eb^ tattha ^b^samunnamaya^eb^nti sammā unnamento,  samāpattivasena kosajjapakkhe ^a^P1.0094^ea^ patituṃ adatvā tato  uddharanto vīriyasamataṃ yojentoti attho. ^b^attāna^eb^nti cittaṃ,  atha vā ^b^samunnamayā^eb^ti kosajjapakkhato samunnamehi.  ^b^ma^eb^-kāro padasandhikaro. hīnavīriyatāya tava cittaṃ  kammaṭṭhānavīthiṃ nappaṭipajjati ce, taṃ vīriyārambhavasena sammā  unnamehi, anonataṃ anapanataṃ karohīti ^a^V1.0092^ea^ adhippāyo. evaṃ pana  karonto ^b^usukārova tejanaṃ. cittaṃ ujuṃ karitvāna, avijjaṃ  bhinda hāritā^eb^ti. yathā nāma usukāro kaṇḍaṃ īsakampi onataṃ  apanatañca vijjhanto lakkhaṃ bhindanatthaṃ ujuṃ karoti, evaṃ  kosajjapātato arakkhaṇena onataṃ uddhaccapātato arakkhaṇena apanataṃ  vijjhanto appanāpattiyā cittaṃ ujuṃ ^a^M1.0110^ea^ karitvāna samāhitacitto  vipassanaṃ ussukkāpetvā sīghaṃ aggamaggañāṇena avijjaṃ bhinda  padālehīti. taṃ sutvā thero vipassanaṃ vaḍḍhetvā nacireneva arahā  ahosi. tena vuttaṃ ^b^apadāne^eb^ (apa0 thera 1.35.39-43) -- </p>
              <p>[21] ``himavantassāvidūre, vasalo nāma pabbato. </p>
              <p>[22] buddho sudassano nāma, vasate pabbatantare.. </p>
              <p>[21] ``pupphaṃ hemavantaṃ gayha, vehāsaṃ agamāsahaṃ. </p>
              <p>[22] tatthaddasāsiṃ sambuddhaṃ, oghatiṇṇamanāsavaṃ.. </p>
              <p>[21] ``pupphaṃ kuṭajamādāya, sīse katvānahaṃ tadā. </p>
              <p>[22] buddhassa abhiropesiṃ, sayambhussa mahesino.. </p>
              <p>[21] ``ekatiṃse ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, pupphapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākarontopi tameva gāthaṃ abhāsi. </p>
              <p>[06] hāritattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. uttiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ābādhe me samuppanne^eb^ti āyasmato uttiyattherassa gāthā.  kā uppatti? so kira purimabuddhesu katādhikāro tattha tattha  vivaṭṭūpanissayaṃ puññaṃ upacinanto ito catunavute kappe siddhatthassa  bhagavato kāle candabhāgāya nadiyā mahārūpo ^a^P1.0095^ea^  susumāro hutvā nibbatto. so pāraṃ gantuṃ nadiyā tīraṃ upagataṃ  bhagavantaṃ disvā pasannacitto pāraṃ netukāmo tīrasamīpe nipajji.  bhagavā tassa anukampāya piṭṭhiyaṃ pāde ṭhapesi. so haṭṭho udaggo  pītivegena diguṇussāho hutvā sotaṃ chindanto sīghena javena bhagavantaṃ  paratīraṃ nesi. bhagavā tassa cittappasādaṃ ^a^V1.0093^ea^ oloketvā ``ayaṃ ito  cuto devaloke ^a^M1.0111^ea^ nibbattitvā tato paṭṭhāya sugatīsuyeva saṃsaranto ito  catunavute kappe amataṃ pāpuṇissatī''ti byākaritvā pakkāmi.</p>
              <p>[03] so tathā sugatīsuyeva paribbhamanto imasmiṃ buddhuppāde  sāvatthiyaṃ aññatarassa brāhmaṇassa putto hutvā nibbatti ^b^uttiyo^eb^  nāma nāmena. so vayappatto ``amataṃ pariyesissāmī''ti  paribbājako hutvā vicaranto ekadivasaṃ bhagavantaṃ upasaṅkamitvā dhammaṃ  sutvā sāsane pabbajitvāpi sīlādīnaṃ avisodhitattā visesaṃ  nibbattetuṃ asakkonto aññe bhikkhū visesaṃ nibbattetvā aññaṃ  byākaronte disvā satthāraṃ upasaṅkamitvā saṅkhepeneva ovādaṃ yāci.  satthāpi tassa ``tasmātiha tvaṃ, uttiya, ādimeva  visodhehī''tiādinā (saṃ0 ni0  5.369) saṅkhepeneva ovādaṃ  adāsi. so tassa ovāde ṭhatvā vipassanaṃ ārabhi. tassa  āraddhavipassanassa ābādho uppajji. uppanne pana ābādhe  sañjātasaṃvego vīriyārambhavatthuṃ katvā vipassanāya kammaṃ karonto  vipassanaṃ ussukkāpetvā arahattaṃ pāpuṇi. tena vuttaṃ ^b^apadāne^eb^  (apa0 thera 1.3.169-179) -- </p>
              <p>[21] ``candabhāgānadītīre, susumāro ahaṃ tadā. </p>
              <p>[22] sagocarapasutohaṃ, nadititthaṃ agacchahaṃ.. </p>
              <p>[21] ``siddhattho tamhi samaye, sayambhū aggapuggalo. </p>
              <p>[22] nadiṃ taritukāmo so, nadititthaṃ upāgami.. </p>
              <p>[21] ``upagate ca sambuddhe, ahampi tatthupāgamiṃ. </p>
              <p>[22] upagantvāna sambuddhaṃ, imaṃ vācaṃ udīrayiṃ.. </p>
              <p>[21] ``abhirūha mahāvīra, tāressāmi ahaṃ tuvaṃ. </p>
              <p>[22] pettikaṃ visayaṃ mayhaṃ, anukampa mahāmuni.. </p>
              <p>[21] ``mama uggajjanaṃ sutvā, abhirūhi mahāmuni. </p>
              <p>[22] haṭṭho haṭṭhena cittena, tāresiṃ lokanāyakaṃ.. </p>
              <p>[21] ``nadiyā pārime tīre, siddhattho lokanāyako. </p>
              <p>[22] assāsesi mamaṃ tattha, amataṃ pāpuṇissati.. </p>
              <p>[21] ``tamhā ^a^M1.0112^ea^ kāyā cavitvāna, devalokaṃ agacchahaṃ. </p>
              <p>[22] dibbasukhaṃ anubhaviṃ, accharāhi purakkhato.. </p>
              <p>[21] ``sattakkhattuñca devindo, devarajjamakāsahaṃ. </p>
              <p>[22] tīṇikkhattuṃ cakkavattī, mahiyā issaro ahuṃ.. </p>
              <p>[21] ``vivekamanuyuttohaṃ ^a^V1.0094^ea^, nipako ca susaṃvuto. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``catunnavutito kappe, tāresiṃ yaṃ narāsabhaṃ. </p>
              <p>[22] duggatiṃ nābhijānāmi, taraṇāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano sammā paṭipattiyā  paripuṇṇākāravibhāvanamukhena aññaṃ byākaronto ^b^``ābādhe me  samuppanne''^eb^ti gāthaṃ abhāsi. </p>
              <p>[03] 30^b^.^eb^ tattha ^b^ābādhe me samuppanne^eb^ti sarīrassa  ābādhanato ``ābādho''ti laddhanāme visabhāgadhātukkhobhahetuke roge  mayhaṃ sañjāte. ^b^sati me udapajjathā^eb^ti ``uppanno kho me  ābādho, ṭhānaṃ kho panetaṃ vijjati, yadidaṃ ābādho vaḍḍheyya. yāva  panāyaṃ ābādho na vaḍḍhati, handāhaṃ ^a^P1.0096^ea^ vīriyaṃ  ārabhāmi `appattassa pattiyā anadhigatassa adhigamāya  asacchikatassa sacchikiriyāyā'''ti vīriyārambhavatthubhūtā sati  tasseva ābādhassa vasena dukkhāya vedanāya pīḷiyamānassa mayhaṃ  udapādi. tenāha ^b^``ābodho me samuppanno, kālo me  nappamajjitu''^eb^nti. evaṃ uppannañhi satiṃ aṅkusaṃ katvā ayaṃ thero  arahattaṃ pattoti. </p>
              <p>[06] uttiyattheragāthāvaṇṇanā niṭṭhitā. </p>
              <p>[06] tatiyavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 4. catutthavaggo </h2n>
          <h3>
            <h3n> 1. gahvaratīriyattheragāthāvaṇṇanā </h3n>
            <h4>
              <h4n> </h4n>
              <p>[01] ^b^phuṭṭho^eb^ ^a^M1.0113^ea^ ^a^V1.0095^ea^ ^b^ḍaṃsehī^eb^ti āyasmato gahvaratīriyattherassa  gāthā. kā uppatti? so kira purimabuddhesu katādhikāro ito  ekatiṃse kappe sikhissa bhagavato kāle migaluddo hutvā araññe  vicaranto addasa sikhiṃ bhagavantaṃ aññatarasmiṃ rukkhamūle  devanāgayakkhānaṃ dhammaṃ desentaṃ, disvā pana pasannamānaso ``dhammo  esa vuccatī''ti sare nimittaṃ aggahesi. so tena cittappasādena  devaloke uppanno puna aparāparaṃ sugatīsuyeva saṃsaranto imasmiṃ  buddhuppāde sāvatthiyaṃ brāhmaṇakule nibbattitvā ``aggidatto''ti  laddhanāmo vayappatto bhagavato yamakapāṭihāriyaṃ disvā sañjātappasādo  sāsane pabbajitvā kammaṭṭhānaṃ gahetvā gahvaratīre nāma araññaṭṭhāne  vasati. tenassa ^b^gahvaratīrayo^eb^ti samaññā ahosi. so  vipassanaṃ vaḍḍhetvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 2.52.44-50) -- </p>
              <p>[21] ``migaluddo pure āsi, araññe vipine ahaṃ. </p>
              <p>[22] addasaṃ virajaṃ buddhaṃ, devasaṅghapurakkhataṃ.. </p>
              <p>[21] ``catusaccaṃ pakāsentaṃ, desentaṃ, amataṃ padaṃ. </p>
              <p>[22] assosiṃ madhuraṃ dhammaṃ, sikhino lokabandhuno.. </p>
              <p>[21] ``ghose cittaṃ pasādesiṃ, asamappaṭipuggale. </p>
              <p>[22] tattha cittaṃ pasādetvā, uttariṃ duttaraṃ bhavaṃ.. </p>
              <p>[21] ``ekatiṃse ito kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, ghosasaññāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^P1.0097^ea^ pana patvā bhagavantaṃ vanditvā  sāvatthiyaṃ agamāsi. tassa āgatabhāvaṃ sutvā ñātakā upagantvā  mahādānaṃ pavattesuṃ. so katipayadivase vasitvā araññameva gantukāmo  ahosi. taṃ ñātakā, ``bhante, araññaṃ nāma ḍaṃsamakasādivasena  bahuparissayaṃ, idheva vasathā''ti ^a^M1.0114^ea^ ^a^V1.0096^ea^ āhaṃsu. taṃ sutvā thero  ``araññavāsoyeva mayhaṃ ruccatī''ti vivekābhiratikittanamukhena aññaṃ  byākaronto ``phuṭṭho ḍaṃsehī''ti gāthaṃ abhāsi. </p>
              <p>[03] 31^b^.^eb^ tattha ^b^phuṭṭho ḍaṃsehi makasehī^eb^ti  ḍaṃsanasīlatāya ``ḍaṃsā''ti laddhanāmāhi andhakamakkhikāhi,  makasanaññitehi ca sūcimukhapāṇehi phussito daṭṭhoti attho.  ^b^araññasmi^eb^nti ``pañcadhanusatikaṃ pacchima''nti (pārā0 654)  vuttāraññalakkhaṇayogato araññe. ^b^brahāvane^eb^ti  mahārukkhagacchagahanatāya mahāvane araññāniyaṃ. ^b^nāgo  saṅgāmasīsevā^eb^ti saṅgāmāvacaro hatthināgo viya saṅgāmamuddhani  parasenāsampahāraṃ. ``araññavāso nāma buddhādīhi vaṇṇito  thomito''ti ussāhajāto ^b^sato^eb^ satimā hutvā ^b^tatra^eb^ tasmiṃ  araññe, tasmiṃ vā ḍaṃsādisamphasse upaṭṭhite ^b^adhivāsaye^eb^  adhivāseyya saheyya, ``ḍaṃsādayo maṃ ābādhentī''ti araññavāsaṃ na  jaheyyāti attho. </p>
              <p>[06] gahvaratīriyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. suppiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ajaraṃ jīramānenā^eb^ti āyasmato suppiyattherassa gāthā.  kā uppatti? so kira padumuttarassa bhagavato kāle kulagehe  nibbattitvā tāpasapabbajjaṃ pabbajitvā araññāyatane vasanto tattha  bhagavantaṃ disvā pasannamānaso phalāphalaṃ adāsi, tathā  bhikkhusaṅghassa. so tena puññakammena devamanussesu saṃsaranto  kassapassa sammāsambuddhassa kāle khattiyakule nibbattitvā anukkamena  viññutaṃ patto kalyāṇamittasannissayena laddhasaṃvego sāsane pabbajitvā  bahussuto ahosi. jātimadena sutamadena ca attānaṃ ukkaṃsento pare  ca vambhento vihāsi. so imasmiṃ buddhuppāde tassa ^a^P1.0098^ea^  kammassa nissandena sāvatthiyaṃ paribhūtarūpe susānagopakakule  nibbatti. ^b^suppiyo^eb^tissa nāmaṃ ahosi. atha viññutaṃ patto  attano sahāyabhūtaṃ sopākattheraṃ ^a^M1.0115^ea^ upasaṅkamitvā tassa santike dhammaṃ  sutvā paṭiladdhasaṃvego pabbajitvā sammāpaṭipattiṃ pūretvā ^b^``ajaraṃ  jīramānenā''^eb^ti gāthaṃ abhāsi. </p>
              <p>[03] 32^b^.^eb^ tattha ^b^ajara^eb^nti jarārahitaṃ, nibbānaṃ  sandhāyāha. tañhi ajātattā natthi ettha jarā, etasmiṃ vā adhigate  puggalassa sā natthīti jarābhāvahetutopi ajaraṃ nāma.  ^b^jīramānenā^eb^ti jīrantena, khaṇe khaṇe jaraṃ pāpuṇantena.  ^b^tappamānenā^eb^ti santappamānena, rāgādīhi ^a^V1.0097^ea^ ekādasahi aggīhi  dayhamānena. ^b^nibbuti^eb^nti yathāvuttasantāpābhāvato nibbutasabhāvaṃ  nibbānaṃ. ^b^nimiya^eb^nti parivatteyyaṃ cetāpeyyaṃ. ^b^paramaṃ  santi^eb^nti anavasesakilesābhisaṅkhārapariḷāhavūpasamadhammatāya uttamaṃ  santiṃ. catūhi yogehi ananubandhattā ^b^yogakkhemaṃ^eb^. attano  uttaritarassa kassaci abhāvato ^b^anuttaraṃ^eb^. ayañhettha  saṅkhepattho -- khaṇe khaṇe jarāya abhibhuyyamānattā jīramānena, tathā  rāgaggiādīhi santappamānena gato evaṃ aniccena dukkhena asārena  sabbathāpi anupasantasabhāvena saupaddavena, tappaṭipakkhabhāvato ajaraṃ  paramupasamabhūtaṃ kenaci anupaddutaṃ anuttaraṃ nibbānaṃ nimiyaṃ parivatteyyaṃ  ``mahā vata me lābho mahā udayo hatthagato''ti. yathā hi manussā  yaṃ kiñci bhaṇḍaṃ parivattentā nirapekkhā gayhamānena sambahumānā  honti, evamayaṃ thero pahitatto viharanto attano kāye ca jīvite ca  nirapekkhataṃ, nibbānaṃ paṭipesitattañca pakāsento ``nimiyaṃ paramaṃ  santiṃ, yogakkhemaṃ anuttara''nti vatvā tameva ^a^P1.0099^ea^  paṭipattiṃ paribrūhayanto vipassanaṃ ussukkāpetvā arahattaṃ pāpuṇi. tena  vuttaṃ ^b^apadāne^eb^ (apa0 thera 2.52.51-77) -- </p>
              <p>[21] ``varuṇo nāma nāmena, brāhmaṇo mantapāragū. </p>
              <p>[22] chaḍḍetvā dasa puttāni, vanamajjhogahiṃ tadā.. </p>
              <p>[21] ``assamaṃ sukataṃ katvā, suvibhattaṃ manoramaṃ. </p>
              <p>[22] paṇṇasālaṃ karitvāna, vasāmi vipine ahaṃ.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] mamuddharitukāmo so, āgacchi mama assamaṃ.. </p>
              <p>[21] ``yāvatā ^a^M1.0116^ea^ vanasaṇḍamhi, obhāso vipulo ahu. </p>
              <p>[22] buddhassa ānubhāvena, pajjalī vipinaṃ tadā.. </p>
              <p>[21] ``disvāna taṃ pāṭihīraṃ, buddhaseṭṭhassa tādino. </p>
              <p>[22] pattapuṭaṃ gahetvāna, phalena pūjayiṃ ahaṃ.. </p>
              <p>[21] ``upagantvāna sambuddhaṃ, sahakhārimadāsahaṃ. </p>
              <p>[22] anukampāya me buddho, idaṃ vacanamabravi.. </p>
              <p>[21] ``khāribhāraṃ gahetvāna, pacchato ehi me tuvaṃ. </p>
              <p>[22] paribhutte ca saṅghamhi, puññaṃ tava bhavissati.. </p>
              <p>[21] ``puṭakaṃ taṃ gahetvāna, bhikkhusaṅghassadāsahaṃ. </p>
              <p>[22] tattha cittaṃ pasādetvā, tusitaṃ upapajjahaṃ.. </p>
              <p>[21] ``tattha ^a^V1.0098^ea^ dibbehi naccehi, gītehi vāditehi ca. </p>
              <p>[22] puññakammena saṃyuttaṃ, anubhomi sadā sukhaṃ.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] bhoge me ūnatā natthi, phaladānassidaṃ phalaṃ.. </p>
              <p>[21] ``yāvatā caturo dīpā, sasamuddā sapabbatā. </p>
              <p>[22] phalaṃ buddhassa datvāna, issaraṃ kārayāmahaṃ.. </p>
              <p>[21] ``yāvatā ye pakkhigaṇā, ākāse uppatanti ce. </p>
              <p>[22] tepi me vasamanventi, phaladānassidaṃ phalaṃ.. </p>
              <p>[21] ``yāvatā vanasaṇḍamhi, yakkhā bhūtā ca rakkhasā. </p>
              <p>[22] kumbhaṇḍā garuḷā cāpi, pāricariyaṃ upenti me.. </p>
              <p>[21] ``kummā soṇā madhukārā, ḍaṃsā ca makasā ubho. </p>
              <p>[22] tepi maṃ vasamanventi, phaladānassidaṃ phalaṃ.. </p>
              <p>[21] ``supaṇṇā nāma sakuṇā, pakkhijātā mahabbalā. </p>
              <p>[22] tepi maṃ saraṇaṃ yanti, phaladānassidaṃ phalaṃ.. </p>
              <p>[21] ``yepi dīghāyukā nāgā, iddhimanto mahāyasā. </p>
              <p>[22] tepi maṃ vasamanventi, phaladānassidaṃ phalaṃ.. </p>
              <p>[21] ``sīhā ^a^M1.0117^ea^ byagghā ca dīpī ca, acchakokataracchakā. </p>
              <p>[22] tepi maṃ vasamanventi, phaladānassidaṃ phalaṃ.. </p>
              <p>[21] ``osadhī tiṇavāsī ca, ye ca ākāsavāsino. </p>
              <p>[22] sabbe maṃ saraṇaṃ yanti, phaladānassidaṃ phalaṃ.. </p>
              <p>[21] ``sududdasaṃ sunipuṇaṃ, gambhīraṃ suppakāsitaṃ. </p>
              <p>[22] phassayitvā viharāmi, phaladānassidaṃ phalaṃ.. </p>
              <p>[21] ``vimokkhe aṭṭha phusitvā, viharāmi anāsavo. </p>
              <p>[22] ātāpī nipako cāhaṃ, phaladānassidaṃ phalaṃ.. </p>
              <p>[21] ``ye phalaṭṭhā buddhaputtā, khīṇadosā mahāyasā. </p>
              <p>[22] ahamaññataro tesaṃ, phaladānassidaṃ phalaṃ.. </p>
              <p>[21] ``abhiññāpāramiṃ gantvā, sukkamūlena codito. </p>
              <p>[22] sabbāsave pariññāya, viharāmi anāsavo.. </p>
              <p>[21] ``tevijjā iddhipattā ca, buddhaputtā mahāyasā. </p>
              <p>[22] dibbasotaṃ samāpannā, tesaṃ aññataro ahaṃ.. </p>
              <p>[21] ``satasahassito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā ^a^V1.0099^ea^ jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvāpi tameva gāthaṃ aññābyākaraṇavasena abhāsi. </p>
              <p>[06] suppiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. sopākattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathāpi ekaputtasmi^eb^nti āyasmato sopākattherassa gāthā.  kā uppatti? so kira purimabuddhesu katādhikāro hutvā tattha  tattha vivaṭṭūpanissayaṃ kusalaṃ upacinanto kakusandhassa bhagavato kāle  aññatarassa kuṭumbikassa putto hutvā nibbatto ekadivasaṃ satthāraṃ  disvā pasannacitto bījapūraphalāni satthu upanesi. paṭiggahesi  bhagavā anukampaṃ upādāya ^a^M1.0118^ea^. so bhikkhusaṅghe ca abhippasanno  salākabhattaṃ paṭṭhapetvā saṅghuddesavasena tiṇṇaṃ bhikkhūnaṃ yāvatāyukaṃ  khīrabhattaṃ adāsi. so tehi puññakammehi aparāparaṃ devamanussesu  sampattiṃ anubhavanto ekadā manussayoniyaṃ nibbatto ekassa  paccekabuddhassa khīrabhattaṃ adāsi. evaṃ tattha tattha puññāni katvā  sugatīsu eva paribbhamanto imasmiṃ buddhuppāde purimakammanissandena  sāvatthiyaṃ aññatarāya duggatitthiyā kucchimhi paṭisandhiṃ gaṇhi.  tassa mātā dasa māse kucchinā pariharitvā paripakke gabbhe  vijāyanakāle vijāyituṃ asakkontī mucchaṃ āpajjitvā bahuvelaṃ matā  viya nipajji. taṃ ñātakā ``matā''ti saññāya susānaṃ netvā  citakaṃ āropetvā devatānubhāvena vātavuṭṭhiyā uṭṭhitāya aggiṃ adatvā  pakkamiṃsu. dārako ^a^P1.0100^ea^ pacchimabhāvikattā  devatānubhāvena mātukucchito arogo nikkhami. mātā pana  kālamakāsi. devatā taṃ gahetvā manussarūpena susānagopakassa gehe  ṭhapetvā katipayakālaṃ patirūpena āhārena posesi. tato paraṃ  susānagopako ca naṃ attano puttaṃ katvā vaḍḍheti. so tathā  vaḍḍhento tassa puttena supiyena nāma dārakena saddhiṃ kīḷanto  vicarati. tassa susāne jātasaṃvaḍḍhabhāvato ^b^sopāko^eb^ti  samaññā ahosi.</p>
              <p>[03] athekadivasaṃ sattavassikaṃ taṃ bhagavā paccūsavelāya ñāṇajālaṃ  pattharitvā veneyyabandhave oloketvā ñāṇajalantogadhaṃ disvā  susānaṭṭhānaṃ agamāsi. dārako pubbahetunā codiyamāno pasannamānaso  satthāraṃ upasaṅkamitvā vanditvā aṭṭhāsi. satthā tassa dhammaṃ kathesi.  so dhammaṃ sutvā pabbajjaṃ yācitvā ``pitarā anuññātosī''ti  vutto pitaraṃ satthu santikaṃ nesi. tassa ^a^V1.0100^ea^ pitā satthāraṃ  upasaṅkamitvā vanditvā ``bhante, imaṃ dārakaṃ pabbājethā''ti anujāni.  satthā taṃ pabbājetvā mettābhāvanāya niyojesi. so  mettākammaṭṭhānaṃ gahetvā susāne viharanto ca cirasseva mettājhānaṃ  nibbattetvā jhānaṃ pādakaṃ katvā vipassanaṃ vaḍḍhetvā arahattaṃ  sacchākāsi. tena vuttaṃ ^b^apadāne^eb^ (apa0 thera 2.45.1-7)  -- </p>
              <p>[21] ``kakusandho ^a^M1.0119^ea^ mahāvīro, sabbadhammāna pāragū. </p>
              <p>[22] gaṇamhā vūpakaṭṭho so, agamāsi vanantaraṃ.. </p>
              <p>[21] ``bījamiñjaṃ gahetvāna, latāya āvuṇiṃ ahaṃ. </p>
              <p>[22] bhagavā tamhi samaye, jhāyate pabbatantare.. </p>
              <p>[21] ``disvānahaṃ devadevaṃ, vippasannena cetasā. </p>
              <p>[22] dakkhiṇeyyassa vīrassa, bījamiñjamadāsahaṃ.. </p>
              <p>[21] ``imasmiṃyeva kappamhi, yaṃ miñjamadadiṃ tadā. </p>
              <p>[22] duggatiṃ nābhijānāmi, bījamiñjassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahā hutvā pana aññesaṃ sosānikabhikkhūnaṃ mettābhāvanāvidhiṃ  dassento ^b^``yathāpi ekaputtasmi''^eb^nti gāthaṃ abhāsi. </p>
              <p>[03] 33^b^.^eb^ tattha ^b^yathā^eb^ti opammatthe nipāto.  ^b^ekaputtasmi^eb^nti punāti ca kulavaṃsaṃ tāyati cāti putto,  atrajādibhedo putto. eko putto ekaputto, tasmiṃ ekaputtasmiṃ.  visaye cetaṃ bhummavacanaṃ. ^b^piyasmi^eb^nti piyāyitabbatāya ceva  ekaputtatāya ca rūpasīlācārādīhi ca pemakaraṇaṭṭhānabhūte.  ^b^kusalī^eb^ti kusalaṃ vuccati khemaṃ sotthibhāvo, taṃ labhitabbaṃ  etassa atthīti kusalī, sattānaṃ hitesī ^a^P1.0101^ea^  mettajjhāsayo. ^b^sabbesu pāṇesū^eb^ti sabbesu sattesu.  ^b^sabbatthā^eb^ti sabbāsu disāsu sabbesu vā bhavādīsu, sabbāsu vā  avatthāsu. idaṃ vuttaṃ hoti -- yathā ekaputtake piye manāpe  mātāpitā kusalī ekantahitesī bhaveyya, evaṃ puratthimādibhedāsu  sabbāsu disāsu, kāmabhavādibhedesu sabbesu bhavesu daharādibhedāsu  sabbāsu avatthāsu ca ṭhitesu sabbesu sattesu ekantahitesitāya  kusalī bhaveyya, ``mitto udāsīno pañcatthiko''ti sīmaṃ akatvā  sīmāsambhedavasena sabbattha ekarasaṃ mettaṃ bhāveyyāti. imaṃ pana gāthaṃ  vatvā ``sace tumhe āyasmanto evaṃ mettābhāvanaṃ ^a^M1.0120^ea^ anuyuñjeyyātha, ye te  bhagavatā `sukhaṃ supatī'tiādinā ^a^V1.0101^ea^ (a0 ni0  11.15) ekādasa  mettānisaṃsā vuttā, ekaṃsena tesaṃ bhāgino bhavathā''ti ovādamadāsi. </p>
              <p>[06] sopākattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. posiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^anāsannavarā^eb^ti āyasmato posiyattherassa gāthā. kā  uppatti? so kira purimabuddhesu katādhikāro tattha tattha  vivaṭṭūpanissayaṃ bahuṃ kusalaṃ upacinitvā sugatīsu eva saṃsaranto ito  dvenavute kappe tissassa bhagavato kāle migaluddo hutvā araññe  vicarati. atha bhagavā tassa anuggahaṃ kātuṃ araññaṃ gantvā tassa  cakkhupathe attānaṃ dassesi. so bhagavantaṃ disvā pasannacitto āvudhaṃ  nikkhipitvā upasaṅkamitvā añjaliṃ paggayha aṭṭhāsi. bhagavā  nisīditukāmataṃ dassesi. so tāvadeva tiṇamuṭṭhiyo gahetvā same  bhūmibhāge sakkaccaṃ santharitvā adāsi. nisīdi tattha bhagavā  anukampaṃ upādāya. nisinne pana bhagavati anappakaṃ pītisomanassaṃ  paṭisaṃvedento bhagavantaṃ vanditvā sayampi ekamantaṃ nisīdi. atha  bhagavā ``ettakaṃ vaṭṭati imassa kusalabīja''nti uṭṭhāyāsanā pakkāmi.  acirapakkante bhagavati taṃ sīho migarājā ghātesi. so ^a^P1.0102^ea^  kālaṅkato devaloke nibbatti. ``so kira bhagavati  anupagacchante sīhena ghātito niraye nibbattissatī''ti taṃ disvā  bhagavā sugatiyaṃ nibbattanatthaṃ kusalabījaropanatthañca upasaṅkami.</p>
              <p>[03] so tattha yāvatāyukaṃ ṭhatvā tato devalokato cavitvā  sugatīsuyeva parivattento imasmiṃ buddhuppāde sāvatthiyaṃ aññatarassa  mahāvibhavassa seṭṭhino putto saṅgāmajitattherassa kaniṭṭhabhātā hutvā  nibbatti. ^b^posiyo^eb^tissa nāmaṃ ahosi. so vayappatto  dārapariggahaṃ katvā ekaṃ puttaṃ labhitvā antimabhavikatāya dhammatāya  codiyamāno jātiādiṃ paṭicca uppannasaṃvego pabbajitvā araññaṃ  pavisitvā vūpakaṭṭho hutvā ^a^M1.0121^ea^ catusaccakammaṭṭhānabhāvanaṃ anuyuñjanto  nacirasseva vipassanaṃ ussukkāpetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.53.1-12) -- </p>
              <p>[21] ``himavantassāvidūre, lambako nāma pabbato. </p>
              <p>[22] tattheva tisso sambuddho, abbhokāsamhi caṅkami.. </p>
              <p>[21] ``migaluddo ^a^V1.0102^ea^ tadā āsiṃ, araññe kānane ahaṃ. </p>
              <p>[22] disvāna taṃ devadevaṃ, tiṇamuṭṭhimadāsahaṃ.. </p>
              <p>[21] ``nisīdanatthaṃ buddhassa, datvā cittaṃ pasādayiṃ. </p>
              <p>[22] sambuddhaṃ abhivādetvā, pakkāmiṃ uttarāmukho.. </p>
              <p>[21] ``aciraṃ gatamattassa, migarājā apothayi. </p>
              <p>[22] sohena pothito, santo tattha kālaṅkato ahaṃ.. </p>
              <p>[21] ``āsanne me kataṃ kammaṃ, buddhaseṭṭhe anāsave. </p>
              <p>[22] sumutto saravegova, devalokamagacchahaṃ.. </p>
              <p>[21] ``yūpo tattha subho āsi, puññakammābhinimmito. </p>
              <p>[22] sahassakaṇḍo satabheṇḍu, dhajālu haritāmayo.. </p>
              <p>[21] ``pabhā niddhāvate tassa, sataraṃsīva uggato. </p>
              <p>[22] ākiṇṇo devakaññāhi, āmodiṃ kāmakāmihaṃ.. </p>
              <p>[21] ``devalokā cavitvāna, sukkamūlena codito. </p>
              <p>[22] āgantvāna manussattaṃ, pattomhi āsavakkhayaṃ.. </p>
              <p>[21] ``catunnavutito kappe, nisīdanamadāsahaṃ. </p>
              <p>[22] duggatiṃ nābhijānāmi, tiṇamuṭṭhe idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā bhagavantaṃ vandituṃ sāvatthiṃ āgato ñātiṃ  anukampāya ñātigehaṃ agamāsi. tattha naṃ purāṇadutiyikā vanditvā  āsanadānādinā paṭhamaṃ upāsikā viya vattaṃ dassetvā therassa  ajjhāsayaṃ ajānantī pacchā itthikuttādīhi palobhetukāmā ahosi  ^a^M1.0122^ea^. thero ``aho andhabālā mādisepi nāma evaṃ paṭipajjatī''ti  cintetvā kiñci avatvā uṭṭhāyāsanā araññameva gato. taṃ  āraññakā bhikkhū ``kiṃ, āvuso, atilahuṃ, nivattosi, ñātakehi  na diṭṭhosī''ti pucchiṃsu. thero tattha pavattiṃ ācikkhanto  ^b^``anāsannavarā etā''^eb^ti gāthaṃ abhāsi. </p>
              <p>[03] 34^b^.^eb^ tattha ^b^anāsannavarā^eb^ti ^b^etā^eb^ itthiyo  na āsannā anupagatā, dūre eva vā ṭhitā hutvā varā purisassa seṭṭhā  hitāvahā, tañca kho ^b^niccameva^eb^ sabbakālameva, na rattimeva, na  divāpi, na rahovelāyapi. ^b^vijānatā^eb^ti vijānantena.  ``anāsannaparā''tipi pāḷi, so evattho. ayañhettha adhippāyo --  caṇḍahatthiassamahiṃsasīhabyagghayakkharakkhasapisācāpi manussānaṃ ^a^V1.0103^ea^   ^a^P1.0103^ea^ anupasaṅkamanto varā seṭṭhā, na anatthāvahā, te pana  upasaṅkamantā diṭṭhadhammikaṃyeva anatthaṃ kareyyuṃ. itthiyo pana  upasaṅkamitvā diṭṭhadhammikaṃ samparāyikaṃ vimokkhanissitampi atthaṃ  vināsetvā mahantaṃ anatthaṃ āpādenti, tasmā anāsannavarā etā  niccameva vijānatāti. idāni tamatthaṃ attūpanāyikaṃ katvā dassento  ^b^``gāmā''^eb^tiādimāha. tattha ^b^gāmā^eb^ti gāmaṃ. upayogatthe  hi etaṃ nissakkavacanaṃ. ^b^araññamāgammā^eb^ti araññato āgantvā.  ^b^ma^eb^-kāro padasandhikaro, nissakke cetaṃ upayogavacanaṃ.  ^b^tato^eb^ti mañcakato. ^b^anāmantetvā^eb^ti anālapitvā  purāṇadutiyikaṃ ``appamattā hohī''ti ettakampi avatvā.  ^b^posiyo^eb^ti attānameva paraṃ viya vadati. ye pana  ``pakkāmi''nti paṭhanti, tesaṃ ahaṃ posiyo pakkāminti yojanā. ye  pana ``sā itthī theraṃ gharaṃ upagataṃ bhojetvā palobhetukāmā jātā, taṃ  disvā thero tāvadeva gehato nikkhamitvā vihāraṃ gantvā attano  vasanaṭṭhāne mañcake nisīdi. sāpi kho itthī pacchābhattaṃ  alaṅkatapaṭiyattā vihāre therassa vasanaṭṭhānaṃ upasaṅkami. taṃ disvā  thero kiñci avatvā uṭṭhāya divāṭṭhānameva gato''ti vadanti, tesaṃ  ``gāmā araññamāgammā''ti gāthāpadassa attho yathārutavaseneva  niyyati. vihāro hi idha ``arañña''nti adhippeto. </p>
              <p>[06] posiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. sāmaññakānittheragāthāvaṇṇanā</h3n>
            <h4>
              <h4n> </h4n>
              <p>[03] ^b^sukhaṃ^eb^ ^a^M1.0123^ea^ ^b^sukhattho^eb^ti āyasmato sāmaññakānittherassa gāthā.  kā uppatti? so kira purimabuddhesu katādhikāro hutvā tattha  tattha bhave kusalaṃ upacinanto ito ekanavute kappe vipassissa  bhagavato kāle manussayoniyaṃ nibbatto vipassiṃ bhagavantaṃ disvā  pasannamānaso ekaṃ mañcaṃ adāsi. so tena puññakammena devamanussesu  saṃsaranto imasmiṃ buddhuppāde aññatarassa paribbājakassa putto hutvā  ^a^P1.0104^ea^ nibbatti. ^b^sāmaññakānī^eb^tissa nāmaṃ  ahosi. so viññutaṃ patto satthu yamakapāṭihāriyaṃ disvā  pasannamānaso sāsane pabbajitvā cariyānukūlaṃ kammaṭṭhānaṃ gahetvā jhānaṃ  nibbattetvā jhānaṃ pādakaṃ katvā vipassanaṃ vaḍḍhetvā arahattaṃ pāpuṇi.  tena vuttaṃ ^b^apadāne^eb^ (apa0 thera 1.36.30-33) -- </p>
              <p>[21] ``vipassino bhagavato, lokajeṭṭhassa tādino. </p>
              <p>[22] ekaṃ mañcaṃ mayā dinnaṃ, pasannena sapāṇinā.. </p>
              <p>[21] ``hatthiyānaṃ ^a^V1.0104^ea^ assayānaṃ, dibbayānaṃ samajjhagaṃ. </p>
              <p>[22] tena mañcaka dānena, pattomhi āsavakkhayaṃ.. </p>
              <p>[21] ``ekanavutito kappe, yaṃ mañcamadadiṃ tadā. </p>
              <p>[22] duggatiṃ nābhijānāmi, mañcadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] therassa pana gihisahāyako kātiyāno nāma paribbājako  buddhuppādato paṭṭhāya titthiyānaṃ hatalābhasakkāratāya ghāsacchādanamattampi  alabhanto ājīvakāpakato theraṃ upasaṅkamitvā ``tumhe sākiyaputtiyā  nāma mahālābhaggayasaggappattā sukhena jīvatha, mayaṃ pana dukkhitā  kicchajīvikā, kathaṃ nu kho paṭipajjamānassa diṭṭhadhammikañceva  samparāyikañca sukhaṃ sampajjatī''ti pucchi. athassa thero  ``nippariyāyato sukhaṃ nāma lokuttarasukhameva, tañca tadanurūpaṃ  paṭipattiṃ paṭipajjantassevā''ti attanā tassa adhigatabhāvaṃ pariyāyena  vibhāvento ^b^``sukhaṃ sukhattho labhate tadācara''^eb^nti gāthaṃ abhāsi. </p>
              <p>[03] 35^b^.^eb^ tattha ^a^M1.0124^ea^ ^b^sukha^eb^nti nirāmisaṃ sukhaṃ  idhādhippetaṃ. tañca phalasamāpatti ceva nibbānañca. tathā hi  ``ayaṃ samādhi paccuppannasukho ceva āyatiñca sukhavipāko'' (dī0  ni0 3.355; a0 ni0  5.27; vibha0 804) ``nibbānaṃ  paramaṃ sukha''nti (dha0 pa0 203-204) ca vuttaṃ. ^b^sukhattho^eb^ti  sukhappayojano, yathāvuttena sukhena atthiko. ^b^labhate^eb^ti  pāpuṇāti, atthikassevedaṃ sukhaṃ, na itarassa. ko pana atthikoti  āha ^b^``tadācara''^eb^nti tadatthaṃ ācaranto, yāya paṭipattiyā taṃ  paṭipattiṃ paṭipajjantoti attho. na kevalaṃ tadācaraṃ sukhameva labhate,  atha kho ^b^kittiñca pappoti^eb^ ``itipi sīlavā  suparisuddhakāyavacīkammanto suparisuddhājīvo jhāyī  jhānayutto''tiādinā kittiṃ parammukhā patthaṭayasataṃ pāpuṇāti.  ^b^yasassa vaḍḍhatī^eb^ti ^a^P1.0105^ea^ sammukhe  guṇābhitthavasaṅkhāto parivārasampadāsaṅkhāto ca yaso assa  paribrūhati. idāni ``tadācara''nti sāmaññato vuttamatthaṃ sarūpato  dassento -- ^b^``yo ariyamaṭṭhaṅgikamañjasaṃ ujuṃ, bhāveti maggaṃ  amatassa pattiyā''^eb^ti āha. tassattho ^b^yo^eb^ puggalo kilesehi  ārakattā parisuddhaṭṭhena paṭipajjantānaṃ ariyabhāvakaraṇaṭṭhena ^b^ariyaṃ,^eb^  sammādiṭṭhiādiaṭṭhaṅgasamudāyatāya ^b^aṭṭhaṅgikaṃ,^eb^  antadvayarahitamajjhimapaṭipattibhāvato akuṭilaṭṭhena ^b^añjasaṃ,^eb^  kāyavaṅkādippahānato ^b^ujuṃ,^eb^ nibbānatthikehi magganiyaṭṭhena  kilese mārento gamanaṭṭhena ca ^b^``magga''^eb^nti laddhanāmaṃ  dukkhanirodhagāminipaṭipadaṃ ^b^amatassa^eb^ asaṅkhatāya dhātuyā  ^b^pattiyā^eb^ adhigamāya ^b^bhāveti^eb^ attano santāne uppādeti  vaḍḍheti ca, so nippariyāyena ``sukhattho tadācara''nti  ^a^V1.0105^ea^ vuccati,  tasmā yathāvuttaṃ sukhaṃ labhati. taṃ sutvā paribbājako pasannamānaso  pabbajitvā sammā paṭipajjanto nacirasseva vipassanaṃ vaḍḍhetvā arahattaṃ  pāpuṇi. idameva therassa aññābyākaraṇaṃ ahosi. </p>
              <p>[06] sāmaññakānittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. kumāputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sādhu^eb^ ^a^M1.0125^ea^ ^b^suta^eb^nti āyasmato kumāputtattherassa  gāthā. kā  uppati? so kira purimabuddhesu katādhikāro ito ekanavute kappe  ajinacammavasano tāpaso hutvā bandhumatīnagare rājuyyāne vasanto  vipassiṃ bhagavantaṃ passitvā pasannamānaso pādabbhañjanatelaṃ adāsi.  so tena puññakammena devaloke nibbatto. tato paṭṭhāya sugatīsuyeva  saṃsaranto imasmiṃ buddhuppāde avantiraṭṭhe veḷukaṇṭakanagare gahapatikule  nibbatto. ``nando''tissa nāmaṃ akaṃsu. mātā panassa kumā  nāma, tena ^b^kumāputto^eb^ti paññāyittha. so āyasmato  sāriputtassa santike dhammaṃ sutvā laddhappasādo pabbajitvā  katapubbakicco pariyantapabbatapasse samaṇadhammaṃ karonto visesaṃ  nibbattetuṃ asakkonto ^a^P1.0106^ea^ bhagavantaṃ upasaṅkamitvā dhammaṃ  sutvā kammaṭṭhānaṃ sodhetvā sappāyaṭṭhāne vasanto vipassanaṃ vaḍḍhetvā  arahattaṃ sacchākāsi. tena vuttaṃ ^b^apadāne^eb^ (apa0 thera  2.53.24-30) -- </p>
              <p>[21] ``nagare bandhumatiyā, rājuyyāne vasāmahaṃ. </p>
              <p>[22] cammavāsī tadā āsiṃ, kamaṇḍaludharo ahaṃ.. </p>
              <p>[21] ``addasaṃ vimalaṃ buddhaṃ, sayambhuṃ aparājitaṃ. </p>
              <p>[22] padhānaṃ pahitattaṃ taṃ, jhāyiṃ jhānarataṃ vasiṃ.. </p>
              <p>[21] ``sabbakāmasamiddhañca, oghatiṇṇamanāsavaṃ. </p>
              <p>[22] disvā pasannasumano, abbhañjanamadāsahaṃ.. </p>
              <p>[21] ``ekanavutito kappe, abbhañjanamadāsahaṃ. </p>
              <p>[22] duggatiṃ nābhijānāmi, abbhañjanassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^V1.0106^ea^ pana patvā araññe kāyadaḷhibahule bhikkhū, disvā te  ovadanto sāsanassa niyyānikabhāvaṃ pakāsento ^b^``sādhu sutaṃ  sādhu caritaka''^eb^nti gāthaṃ abhāsi. </p>
              <p>[03] 36^b^.^eb^ tattha ^a^M1.0126^ea^ ^b^sādhū^eb^ti sundaraṃ. ^b^suta^eb^nti  savanaṃ. tañca kho vivaṭṭūpanissitaṃ visesato appicchatādipaṭisaṃyuttaṃ  dasakathāvatthusavanaṃ idhādhippetaṃ. ^b^sādhu caritaka^eb^nti tadeva  appicchatādicaritaṃ ciṇṇaṃ, sādhucaritameva hi ``caritaka''nti vuttaṃ.  padadvayenāpi bāhusaccaṃ tadanurūpaṃ paṭipattiñca ``sundara''nti  dasseti. ^b^sadā^eb^ti sabbakāle navakamajjhimatherakāle, sabbesu vā  iriyāpathakkhaṇesu. ^b^aniketavihāro^eb^ti kilesānaṃ  nivāsanaṭṭhānaṭṭhena pañcakāmaguṇā niketā nāma, lokiyā vā  chaḷārammaṇadhammā. yathāha -- ``rūpanimittaniketavisāravinibandhā  kho, gahapati, `niketasārī'ti vuccatī''tiādi (saṃ0 ni0   3.3). tesaṃ niketānaṃ pahānatthāya paṭipadā aniketavihāro.  ^b^atthapucchana^eb^nti taṃ ājānitukāmassa kalyāṇamittaṃ upasaṅkamitvā  diṭṭhadhammikasamparāyikaparamatthapabhedassa pucchanaṃ, kusalādibhedassa vā  atthassa sabhāvadhammassa ``kiṃ, bhante, kusalaṃ, kiṃ akusalaṃ, kiṃ  sāvajjaṃ, kiṃ anavajja''ntiādinā (ma0 ni0 3.296) pucchanaṃ  atthapucchanaṃ. ^b^padakkhiṇakamma^eb^nti taṃ pana pucchitvā  padakkhiṇaggāhibhāvena tassa ovāde adhiṭṭhānaṃ sammāpaṭipatti.  idhāpi ``sādhū''ti padaṃ ānetvā yojetabbaṃ. ^b^etaṃ sāmañña^eb^nti  ``sādhu suta''ntiādinā vuttaṃ yaṃ sutaṃ, yañca caritaṃ, yo ca  aniketavihāro ^a^P1.0107^ea^, yañca atthapucchanaṃ, yañca  padakkhiṇakammaṃ, etaṃ sāmaññaṃ eso samaṇabhāvo. yasmā imāya eva  paṭipadāya samaṇabhāvo, na aññathā, tasmā ``sāmañña''nti  nippariyāyato maggaphalassa adhivacanaṃ. tassa vā pana ayaṃ  apaṇṇakapaṭipadā, taṃ panetaṃ sāmaññaṃ yādisassa sambhavāti, taṃ dassetuṃ  ^b^``akiñcanassā''^eb^ti vuttaṃ. apariggāhakassa,  khettavatthuhiraññasuvaṇṇadāsidāsādipariggahapaṭiggahaṇarahitassāti attho. </p>
              <p>[06] kumāputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. kumāputtasahāyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nānājanapadaṃ^eb^ ^a^M1.0127^ea^ ^b^yantī^eb^ti āyasmato  kumāputtasahāyattherassa  gāthā. kā uppatti? so kira purimabuddhesu katādhikāro tattha  tattha vivaṭṭūpanissayaṃ kusalaṃ upacinanto ito catunavute kappe  siddhatthassa bhagavato kāle kulagehe nibbattitvā viññutaṃ patto araññaṃ  pavisitvā bahuṃ rukkhadaṇḍaṃ chinditvā kattarayaṭṭhiṃ katvā saṅghassa  adāsi. aññañca yathāvibhavaṃ puññaṃ katvā devesu ^a^V1.0107^ea^ nibbattitvā tato  paṭṭhāya sugatīsuyeva parivattento imasmiṃ buddhuppāde veḷukaṇṭakanagare iddhe  kule nibbatti. ^b^sudanto^eb^tissa nāmaṃ ahosi. ``vāsulo''ti  keci vadanti. so kumāputtassa piyasahāyo hutvā vicaranto  ``kumāputto pabbajito''ti sutvā ``na hi nūna so orako  dhammavinayo, yattha kumāputto pabbajito''ti tadanubandhena sayampi  pabbajitukāmo hutvā satthu santikaṃ upasaṅkami. tassa satthā dhammaṃ  desesi. so bhiyyosomattāya pabbajjāya sañjātachando pabbajitvā  kumāputteneva saddhiṃ pariyantapabbate bhāvanānuyutto viharati. tena ca  samayena sambahulā bhikkhū nānājanapadesu janapadacārikaṃ carantāpi  gacchantāpi āgacchantāpi taṃ ṭhānaṃ ^a^P1.0108^ea^ upagacchanti.  tena tattha kolāhalaṃ hoti. taṃ disvā sudantatthero ``ime bhikkhū  niyyānikasāsane pabbajitvā janapadavitakkaṃ anuvattentā cittasamādhiṃ  virādhentī''ti saṃvegajāto tameva saṃvegaṃ attano cittadamanassa aṅkusaṃ  karonto ^b^``nānājanapadaṃ yantī''^eb^ti gāthaṃ abhāsi. </p>
              <p>[03] 37^b^.^eb^ tattha ^b^nānājanapada^eb^nti visuṃ visuṃ  nānāvidhaṃ janapadaṃ, kāsikosalādianekaraṭṭhanti attho.  ^b^yantī^eb^ti gacchanti. ^b^vicarantā^eb^ti ``asuko janapado  subhikkho sulabhapiṇḍo, asuko khemo arogo''tiādivitakkavasena  janapadacārikaṃ carantā. ^b^asaññatā^eb^ti tasseva janapadavitakkassa  appahīnatāya cittena asaṃyatā. ^b^samādhiñca virādhentī^eb^ti  sabbassapi uttarimanussadhammassa mūlabhūtaṃ upacārappanābhedaṃ samādhiñca  nāma virādhenti ^a^M1.0128^ea^. ^b^ca^eb^-saddo sambhāvane. desantaracaraṇena  jhāyituṃ okāsābhāvena anadhigataṃ samādhiṃ nādhigacchantā, adhigatañca  vasībhāvānāpādanena jīrantā vīrādhenti nāma. ^b^kiṃsu raṭṭhacariyā  karissatī^eb^ti ^b^sū^eb^ti nipātamattaṃ. ``evaṃbhūtānaṃ raṭṭhacariyā  janapadacārikā kiṃ karissati, kiṃ nāma atthaṃ sādhessati,  niratthakāvā''ti garahanto vadati. ^b^tasmā^eb^ti yasmā īdisī  desantaracariyā bhikkhussa na atthāvahā, api ca kho anatthāvahā  sampattīnaṃ virādhanato, tasmā. ^b^vineyya sārambha^eb^nti vasanapadese  arativasena uppannaṃ sārambhaṃ cittasaṃkilesaṃ tadanurūpena paṭisaṅkhānena  vinetvā vūpasametvā. ^b^jhāyeyyā^eb^ti ārammaṇūpanijjhānena  lakkhaṇūpanijjhānena cāti duvidhenapi jhānena jhāyeyya.  ^b^apurakkhato^eb^ti micchāvitakkehi taṇhādīhi vā na purakkhatoti  tesaṃ vasaṃ anupagacchanto kammaṭṭhānameva manasi kareyyāti attho. evaṃ  pana vatvā thero tameva saṃvegaṃ aṅkusaṃ katvā vipassanaṃ vaḍḍhetvā arahattaṃ  pāpuṇi. tena vuttaṃ ^b^apadāne^eb^ (apa0 thera 2.53.36-41) -- </p>
              <p>[21] ``kānanaṃ ^a^P1.0109^ea^ vanamoggayha, veḷuṃ  chetvānahaṃ tadā. </p>
              <p>[22] ālambanaṃ karitvāna, saṅghassa adadiṃ bahuṃ.. </p>
              <p>[21] ``tena ^a^V1.0108^ea^ cittappasādena, subbate abhivādiya. </p>
              <p>[22] ālambadaṇḍaṃ datvāna, pakkāmiṃ uttarāmukho.. </p>
              <p>[21] ``catunnavutito kappe, yaṃ daṇḍamadadiṃ tadā. </p>
              <p>[22] duggatiṃ nābhijānāmi, daṇḍadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] yaṃ panatthaṃ aṅkusaṃ katvā ayaṃ thero arahattaṃ patto, tamevatthaṃ  hadaye ṭhapetvā arahattaṃ pattopi ^b^``nānājanapadaṃ yanti''^eb^ti idameva  gāthaṃ abhāsi. tasmā tadevassa aññābyākaraṇaṃ ahosīti. </p>
              <p>[06] kumāputtasahāyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. gavampatittheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo^eb^ ^a^M1.0129^ea^ ^b^iddhiyā sarabhu^eb^nti āyasmato gavampatittherassa gāthā.  kā uppatti? so kira purimabuddhesu katādhikāro ito ekatiṃse  kappe sikhiṃ bhagavantaṃ passitvā pasannamānaso pupphehi pūjaṃ akāsi.  so tena puññakammena devaloke uppanno aparāparaṃ puññāni karonto  koṇāgamanassa bhagavato cetiye chattañca vedikañca kāresi.  kassapassa pana bhagavato kāle aññatarasmiṃ kulagehe nibbatto.  tasmiñca kule bahuṃ gomaṇḍalaṃ ahosi. taṃ gopālakā rakkhanti.  ayaṃ tattha antarantarā yuttappayuttaṃ vicārento vicarati. so ekaṃ  khīṇāsavattheraṃ gāme piṇḍāya caritvā bahigāme devasikaṃ ekasmiṃ  padese bhattakiccaṃ karontaṃ disvā ``ayyo sūriyātapena  kilamissatī''ti cintetvā cattāro sirīsadaṇḍe ussāpetvā tesaṃ  upari sirīsasākhāyo ṭhapetvā sākhāmaṇḍapaṃ katvā adāsi.  ``maṇḍapassa samīpe sirīsarukkhaṃ ropesī''ti ca vadanti. tassa  anukampāya devasikaṃ thero tattha nisīdi. so tena puññakammena  tato cavitvā cātumahārājikesu nibbatti. tassa purimakammasaṃsūcakaṃ  vimānadvāre mahantaṃ sirīsavanaṃ nibbatti vaṇṇagandhasampannehi aññehi  pupphehi sabbakāle upasobhayamānaṃ, tena taṃ vimānaṃ ``serīsaka''nti  paññāyittha. so devaputto ekaṃ buddhantaraṃ devesu ca manussesu ca  saṃsaritvā imasmiṃ buddhuppāde yasattherassa catūsu ^a^P1.0110^ea^  gihisahāyesu ^b^gavampati^eb^ nāma hutvā āyasmato yasassa  pabbajitabhāvaṃ sutvā attano sahāyehi saddhiṃ bhagavato santikaṃ  agamāsi ^a^V1.0109^ea^. satthā tassa dhammaṃ desesi. so desanāvasāne sahāyehi  saddhiṃ arahatte patiṭṭhāsi. tena vuttaṃ ^b^apadāne^eb^ (apa0 thera  2.53.42-47) -- </p>
              <p>[21] ``migaluddo pure āsiṃ, vipine vicaraṃ ahaṃ. </p>
              <p>[22] addasaṃ virajaṃ buddhaṃ, sabbadhammāna pāraguṃ.. </p>
              <p>[21] ``tasmiṃ mahākāruṇike, sabbasattahite rate. </p>
              <p>[22] pasannacitto sumano, nelapupphaṃ apūjayiṃ.. </p>
              <p>[21] ``ekatiṃse ^a^M1.0130^ea^ ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā thero vimuttisukhaṃ paṭisaṃvedento sākete  viharati añjanavane. tena ca samayena bhagavā mahatā bhikkhusaṅghena  saddhiṃ sāketaṃ gantvā añjanavane vihāsi. senāsanaṃ nappahosi.  sambahulā bhikkhū vihārasāmantā sarabhuyā nadiyā vālikāpuḷine  sayiṃsu. atha aḍḍharattasamaye nadiyā udakoghe āgacchante  sāmaṇerādayo uccāsaddamahāsaddā ahesuṃ. bhagavā taṃ ñatvā āyasmantaṃ  gavampatiṃ āṇāpesi -- ``gaccha, gavampati, jaloghaṃ vikkhambhetvā  bhikkhūnaṃ phāsuvihāraṃ karohī''ti. thero ``sādhu, bhante''ti  iddhibalena nadīsotaṃ vikkhambhi, taṃ dūratova pabbatakūṭaṃ viya aṭṭhāsi.  tato paṭṭhāya therassa ānubhāvo loke pākaṭo ahosi.  athekadivasaṃ satthā mahatiyā devaparisāya majjhe nisīditvā dhammaṃ  desentaṃ theraṃ disvā lokānukampāya tassa guṇānaṃ vibhāvanatthaṃ taṃ  pasaṃsanto ^b^``yo iddhiyā sarabhu''^eb^nti gāthaṃ abhāsi. </p>
              <p>[03] 38^b^.^eb^ tattha ^b^iddhiyā^eb^ti adhiṭṭhāniddhiyā.  ^b^sarabhu^eb^nti evaṃnāmikaṃ nadiṃ, yaṃ loke ``sarabhu''nti vadanti.  ^b^aṭṭhapesī^eb^ti sandituṃ adento sotaṃ nivattetvā pabbatakūṭaṃ viya  mahantaṃ jalarāsiṃ katvā ṭhapesi. ^b^asito^eb^ti nasito,  taṇhādiṭṭhinissayarahito, bandhanasaṅkhātānaṃ vā sabbasaṃyojanānaṃ  samucchinnattā kenacipi bandhanena abaddho, tato eva ejānaṃ kilesānaṃ  abhāvato ^b^anejo so, gavampati, taṃ sabbasaṅgātigataṃ^eb^ tādisaṃ  sabbepi rāgadosamohamānadiṭṭhisaṅge atikkamitvā ^a^P1.0111^ea^  ṭhitattā sabbasaṅgātigataṃ, asekkhamunibhāvato ^b^mahāmuniṃ,^eb^ tato  eva kāmakammabhavādibhedassa sakalassapi bhavassa pāraṃ nibbānaṃ gatattā  ^b^bhavassa pāraguṃ. devā namassantī^eb^ti devāpi imassanti, pageva  itarā pajāti.</p>
              <p>[03] gāthāpariyosāne ^a^M1.0131^ea^ ^a^V1.0110^ea^ mahato janakāyassa dhammābhisamayo ahosi.  thero aññaṃ byākaronto ``satthāraṃ pūjessāmī''ti imameva gāthaṃ  abhāsīti. </p>
              <p>[06] gavampatittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. tissattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sattiyā viya omaṭṭho^eb^ti āyasmato tissattherassa gāthā.  kā uppati? ayampi kira purimabuddhesu katādhikāro tattha tattha  bhave vivaṭṭūpanissayaṃ puññaṃ upacinanto tissassa bhagavato bodhiyā  mūle purāṇapaṇṇāni nīharitvā sodhesi. so tena puññakammena  devamanussesu saṃsaranto imasmiṃ buddhuppāde kapilavatthunagare bhagavato  pitucchāputto hutvā nibbatti ^b^tisso^eb^ nāma nāmena. so  bhagavantaṃ anupabbajitvā upasampanno hutvā araññāyatane viharanto  jātiṃ paṭicca mānaṃ karonto kodhūpāyāsabahulo ca ujjhānabahulo ca  hutvā vicarati, samaṇadhamme ussukkaṃ na karoti. atha naṃ satthā  ekadivasaṃ divāṭṭhāne vivaṭamukhaṃ niddāyantaṃ dibbacakkhunā olokento  sāvatthito ākāsena gantvā tassa upari ākāseyeva ṭhatvā obhāsaṃ  pharitvā tenobhāsena paṭibuddhassa satiṃ uppādetvā ovādaṃ dento  ^b^``sattiyā viya omaṭṭho''^eb^ti gāthaṃ abhāsi. </p>
              <p>[03] 39^b^.^eb^ tattha ^b^sattiyā^eb^ti desanāsīsametaṃ,  ekatodhārādinā satthenāti attho. ^b^omaṭṭho^eb^ti pahato.  cattāro hi pahārā omaṭṭho ummaṭṭho maṭṭho vimaṭṭhoti. tattha upari  ṭhatvā adhomukhaṃ dinnapahāro omaṭṭho nāma, heṭṭhā ṭhatvā uddhammukhaṃ  dinnapahāro ummaṭṭho nāma, aggaḷasūci ^a^P1.0112^ea^ viya  vinivijjhitvā gato maṭṭho nāma, seso sabbopi vimaṭṭho nāma.  imasmiṃ pana ṭhāne omaṭṭho gahito. so hi sabbadāruṇo  duruddharaṇasallo duttikiccho antodoso antopubbalohitova hoti,  pubbalohitaṃ anikkhamitvā vaṇamukhaṃ pariyonandhitvā tiṭṭhati.   pubbalohitaṃ nīharitukāmehi mañcena saddhiṃ bandhitvā adhosiro  kātabbo ^a^M1.0132^ea^ hoti, maraṇaṃ vā maraṇamattaṃ vā dukkhaṃ pāpuṇanti.  ^b^ḍayhamāne^eb^ti agginā jhāyamāne. ^b^matthake^eb^ti sīse. idaṃ  vuttaṃ hoti -- yathā sattiyā omaṭṭho puriso  sallubbāhanavaṇatikicchanānaṃ atthāya vīriyaṃ ārabhati tādisaṃ payogaṃ  karoti parakkamati, yathā ca ḍayhamāne matthake ādittasīso puriso  tassa nibbāpanatthaṃ vīriyaṃ ārabhati tādisaṃ payogaṃ karoti, evamevaṃ,  bhikkhu, kāmarāgappahānāya sato appamatto ativiya ussāhajāto  hutvā vihareyyāti.</p>
              <p>[03] evaṃ ^a^V1.0111^ea^ bhagavā tassa therassa kodhūpāyāsavūpasamāya ovādaṃ dento  tadekaṭṭhatāya kāmarāgappahānasīsena desanaṃ niṭṭhāpesi. thero imaṃ gāthaṃ  sutvā saṃviggahadayo vipassanāya yuttappayutto vihāsi. tassa  ajjhāsayaṃ ñatvā satthā saṃyuttake ^b^tissattherasuttaṃ^eb^ (saṃ0 ni0   3.84) desesi. so desanāpariyosāne arahatte patiṭṭhāsi. tena  vuttaṃ ^b^apadāne^eb^ (apa0 thera 2.53.66-73) -- </p>
              <p>[21] ``devaloke manusse ce, anubhotvā ubho yase. </p>
              <p>[22] avasāne ca nibbānaṃ, sivaṃ patto anuttaraṃ.. </p>
              <p>[21] ``sambuddhaṃ uddisitvāna, bodhiṃ vā tassa satthuno. </p>
              <p>[22] yo puññaṃ pasavī poso, tassa kiṃ nāma dullabhaṃ.. </p>
              <p>[21] ``magge phale āgame ca, jhānābhiññāguṇesu ca. </p>
              <p>[22] aññesaṃ adhiko hutvā, nibbāyāmi anāsavo.. </p>
              <p>[21] ``purehaṃ bodhiyā pattaṃ, chaḍḍetvā haṭṭhamānaso. </p>
              <p>[22] imehi vīsataṅgehi, samaṅgī homi sabbathā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā thero aññaṃ byākaronto satthāraṃ pūjetuṃ  tameva gāthaṃ abhāsi. </p>
              <p>[06] tissattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. vaḍḍhamānattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sattiyā^eb^ ^a^M1.0133^ea^ ^a^P1.0113^ea^ ^b^viya omaṭṭho^eb^ti  āyasmato vaḍḍhamānattherassa gāthā. kā uppatti? ayampi kira  purimabuddhesu katādhikāro ito dvenavute kappe tissassa bhagavato kāle  kulagehe nibbattitvā viññutaṃ patto tissaṃ bhagavantaṃ piṇḍāya carantaṃ  disvā pasannamānaso suparipakkāni vaṇṭato muttāni ambaphalāni  adāsi. so tena puññakammena devaloke nibbatto aparāparaṃ  puññakammāni upacinanto imasmiṃ buddhuppāde vesāliyaṃ  licchavirājakule nibbatti, ^b^vaḍḍhamāno^eb^tissa nāmaṃ ahosi.  so vayappatto saddho pasanno dāyako dānarato kārako saṅghupaṭṭhāko  hutvā tathārūpe aparādhe satthārā pattanikkujjanakamme kārāpite aggiṃ  akkanto viya saṅghaṃ khamāpetvā kammaṃ paṭippassambhetvā sañjātasaṃvego  pabbaji, pabbajitvā pana ^a^V1.0112^ea^ thinamiddhābhibhūto vihāsi. taṃ satthā  saṃvejento ^b^``sattiyā viya omaṭṭho''^eb^ti gāthaṃ abhāsi. </p>
              <p>[03] 40^b^.^eb^ tattha ^b^bhavarāgappahānāyā^eb^ti bhavarāgassa  rūparāgassa arūparāgassa ca pajahanatthāya. yadipi  ajjhattasaṃyojanāni appahāya bahiddhasaṃyojanānaṃ pahānaṃ nāma natthi,  nānantarikabhāvato pana uddhambhāgiyasaṃyojanappahānavacanena  orambhāgiyasaṃyojanappahānampi vuttameva hoti. yasmā vā  samucchinnorambhāgiyasaṃyojanānampi kesañci ariyānaṃ  uddhambhāgiyasaṃyojanāni duppaheyyāni honti, tasmā suppaheyyato  duppaheyyameva dassento bhagavā bhavarāgappahānasīsena sabbassāpi  uddhambhāgiyasaṃyojanassa pahānamāha. therassa eva vā  ajjhāsayavasenevaṃ vuttaṃ. sesaṃ vuttanayameva. </p>
              <p>[06] vaḍḍhamānattheragāthāvaṇṇanā niṭṭhitā. </p>
              <p>[06] catutthavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 5. pañcamavaggo </h2n>
          <h3>
            <h3n> 1. sirivaḍḍhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^vivaramanupatanti^eb^ ^a^M1.0134^ea^ ^a^V1.0113^ea^ ^a^P1.0114^ea^ ^b^vijjutā^eb^ti  āyasmato sirivaḍḍhattherassa gāthā. kā uppatti? sopi  purimabuddhesu katādhikāro tattha tattha vivaṭṭūpanissayaṃ kusalaṃ  upacinanto ito ekanavute kappe vipassissa bhagavato kāle kulagehe  nibbattitvā viññutaṃ patto vipassiṃ bhagavantaṃ passitvā  kiṅkaṇipupphehi pūjaṃ katvā tena puññakammena devaloke nibbatto  aparāparaṃ puññāni katvā sugatīsuyeva saṃsaranto imasmiṃ buddhuppāde  rājagahe vibhavasampannassa brāhmaṇassa gehe nibbatti,  ^b^sirivaḍḍho^eb^tissa nāmaṃ ahosi. so vayappatto  bimbisārasamāgame satthari saddhamme ca uppannappasādo hetusampannatāya  pabbaji. pabbajitvā ca katapubbakicco vebhārapaṇḍavapabbatānaṃ avidūre  aññatarasmiṃ araññāyatane pabbataguhāyaṃ kammaṭṭhānamanuyutto viharati.  tasmiñca samaye mahā akālamegho uṭṭhahi. vijjullatā pabbatavivaraṃ  pavisantiyo viya vicaranti. therassa ghammapariḷāhābhibhūtassa  sāragabbhehi meghavātehi ghammapariḷāho vūpasami. utusappāyalābhena  cittaṃ ekaggaṃ ahosi. samāhitacitto vipassanaṃ ussukkāpetvā  arahattaṃ pāpuṇi. tena vuttaṃ ^b^apadāne^eb^ (apa0 thera  1.21.10-14) -- </p>
              <p>[21] ``kañcanagghiyasaṅkāso, sabbaññū lokanāyako. </p>
              <p>[22] odakaṃ dahamoggayha, sināyi aggapuggalo.. </p>
              <p>[21] ``paggayha kiṅkaṇiṃ pupphaṃ, vipassissābhiropayiṃ. </p>
              <p>[22] udaggacitto sumano, dvipadindassa tādino.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``sattavīsatikappamhi, rājā bhīmaratho ahu. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0135^ea^ ^a^V1.0114^ea^ pana patvā aññāpadesena attasannissayaṃ udānaṃ  udānento ^b^``vivaramanupatanti vijjutā''^eb^ti gāthaṃ abhāsi. </p>
              <p>[03] 41^b^.^eb^ tattha ^b^vivara^eb^nti antarā vemajjhaṃ.  ^b^anupatantī^eb^ti anulakkhaṇe patanti pavattanti, vijjotantīti  attho. vijjotanameva hi vijjullatānaṃ pavatti nāma.  ^b^anu^eb^-saddayogena cettha upayogavacanaṃ, yathā  ``rukkhamanuvijjotantī''ti. ^b^vijjutā^eb^ti ^a^P1.0115^ea^  sateratā. ^b^vebhārassa ca paṇḍavassa cā^eb^ti vebhārapabbatassa ca  paṇḍavapabbatassa ca vivaramanupatantīti yojanā.  ^b^nagavivaragato^eb^ti nagavivaraṃ pabbataguhaṃ upagato. ^b^jhāyatī^eb^ti  ārammaṇūpanijjhānena lakkhaṇūpanijjhānena ca jhāyati, samathavipassanaṃ  ussukkāpento bhāveti. ^b^putto appaṭimassa tādino^eb^ti  sīlakkhandhādidhammakāyasampattiyā rūpakāyasampattiyā ca anupamassa  upamārahitassa iṭṭhāniṭṭhādīsu tādilakkhaṇasampattiyā tādino buddhassa  bhagavato orasaputto. puttavacaneneva cettha therena satthu  anujātabhāvadīpanena aññā byākatāti veditabbaṃ. </p>
              <p>[06] sirivaḍḍhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. khadiravaniyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^cāle upacāle^eb^ti āyasmato khadiravaniyarevatattherassa  gāthā. kā uppati? ayaṃ kira padumuttarassa bhagavato kāle  haṃsavatīnagare titthanāvikakule nibbattitvā mahāgaṅgāya payāgatitthe  titthanāvākammaṃ karonto ekadivasaṃ sasāvakasaṅghaṃ bhagavantaṃ gaṅgātīraṃ  upagataṃ disvā pasannamānaso nāvāsaṅghāṭaṃ yojetvā mahantena  pūjāsakkārena paratīraṃ pāpetvā aññataraṃ bhikkhuṃ satthārā āraññakānaṃ  aggaṭṭhāne ṭhapiyamānaṃ disvā tadatthaṃ patthanaṃ paṭṭhapetvā bhagavato  bhikkhusaṅghassa ca mahādānaṃ pavattesi. bhagavā ca tassa patthanāya  avajjhabhāvaṃ byākāsi. so tato paṭṭhāya tattha tattha vivaṭṭūpanissayaṃ  kusalaṃ katvā ^a^M1.0136^ea^ devamanussesu saṃsaranto imasmiṃ buddhuppāde magadharaṭṭhe  nālakagāme rūpasāriyā brāhmaṇiyā kucchismiṃ nibbatti. taṃ  vayappattaṃ mātāpitaro gharabandhanena bandhitukāmā jātā. so ^a^P1.0116^ea^  sāriputtattherassa pabbajitabhāvaṃ sutvā ``mayhaṃ jeṭṭhabhātā  ayyo upatisso imaṃ vibhavaṃ chaḍḍetvā pabbajito, tena vantaṃ  kheḷapiṇḍaṃ kathāhaṃ pacchā gilissāmī''ti jātasaṃvego pāsaṃ  anupagacchanakamigo viya ñātake vañcetvā hetusampattiyā codiyamāno  bhikkhūnaṃ santikaṃ gantvā dhammasenāpatino kaniṭṭhabhāvaṃ nivedetvā  attano pabbajjāya chandaṃ ārocesi. bhikkhū taṃ pabbājetvā  paripuṇṇavīsativassaṃ upasampādetvā ^a^V1.0115^ea^ kammaṭṭhāne niyojesuṃ. so  kammaṭṭhānaṃ gahetvā khadiravanaṃ pavisitvā, ``arahattaṃ patvā bhagavantaṃ  dhammasenāpatiñca passissāmī''ti ghaṭento vāyamanto ñāṇassa  paripākagatattā nacirasseva chaḷabhiñño ahosi. tena vuttaṃ  ^b^apadāne^eb^ (apa0 thera 1.1.628-643) -- </p>
              <p>[21] ``gaṅgā bhāgīrathī nāma, himavantā pabhāvitā. </p>
              <p>[22] kutitthe nāviko āsiṃ, orime ca tariṃ ahaṃ.. </p>
              <p>[21] ``padumuttaro nāyako, sambuddho dvipaduttamo. </p>
              <p>[22] vasīsatasahassehi, gaṅgātīramupāgato.. </p>
              <p>[21] ``bahū nāvā samānetvā, vaḍḍhakīhi susaṅkhataṃ. </p>
              <p>[22] nāvāya chadanaṃ katvā, paṭimāniṃ narāsabhaṃ.. </p>
              <p>[21] ``āgantvāna ca sambuddho, ārūhi tañca nāvakaṃ. </p>
              <p>[22] vārimajjhe ṭhito satthā, imā gāthā abhāsatha.. </p>
              <p>[21] ``yo so tāresi sambuddhaṃ, saṅghañcāpi anāsavaṃ. </p>
              <p>[22] tena cittappasādena, devaloke ramissati.. </p>
              <p>[21] ``nibbattissati te byamhaṃ, sukataṃ nāvasaṇṭhitaṃ. </p>
              <p>[22] ākāse pupphachadanaṃ, dhārayissati sabbadā.. </p>
              <p>[21] ``aṭṭhapaññāsakappamhi, tārako nāma khattiyo. </p>
              <p>[22] cāturanto vijitāvī, cakkavattī bhavissati.. </p>
              <p>[21] ``sattapaññāsakappamhi ^a^M1.0137^ea^, cammako nāma khattiyo. </p>
              <p>[22] uggacchantova sūriyo, jotissati mahabbalo.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tidasā so cavitvāna, manussattaṃ gamissati. </p>
              <p>[22] revato nāma nāmena, brahmabandhu bhavissati.. </p>
              <p>[21] ``agārā nikkhamitvāna, sukkamūlena codito. </p>
              <p>[22] gotamassa bhagavato, sāsane pabbajissati.. </p>
              <p>[21] ``so pacchā pabbajitvāna, yuttayogo vipassako. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``vīriyaṃ me dhuradhorayhaṃ, yogakkhemādhivāhanaṃ. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``satasahasse kataṃ kammaṃ, phalaṃ dassesi me idha. </p>
              <p>[22] sumutto saravegova, kilese jhāpayī mama.. </p>
              <p>[21] ``tato ^a^V1.0116^ea^ maṃ vananirataṃ, disvā lokantagū muni. </p>
              <p>[22] vanavāsibhikkhūnaggaṃ, paññapesi mahāmati.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā thero satthāraṃ dhammasenāpatiñca vandituṃ  senāsanaṃ saṃsāmetvā pattacīvaramādāya anupubbena sāvatthiṃ patvā  jetavanaṃ pavisitvā satthāraṃ dhammasenāpatiñca vanditvā katipāhaṃ  jetavane vihāsi ^a^P1.0117^ea^. atha naṃ satthā  ariyagaṇamajjhe nisinno āraññakānaṃ bhikkhūnaṃ aggaṭṭhāne ṭhapesi --  ``etadaggaṃ, bhikkhave, mama sāvakānaṃ bhikkhūnaṃ āraññakānaṃ yadidaṃ  revato khadiravaniyo''ti (a0 ni0  1.198, 203). so  aparabhāge attano jātagāmaṃ gantvā ``cālā, upacālā,  sīsūpacālā''ti tissannaṃ bhaginīnaṃ putte ``cālā, upacālā,  sīsūpacālā''ti tayo bhāgineyye ānetvā pabbājetvā kammaṭṭhāne  niyojesi. te kammaṭṭhānaṃ anuyuttā viharanti. tasmiñca samaye  therassa kocideva ābādho uppanno. taṃ ^a^M1.0138^ea^ sutvā sāriputtatthero revataṃ  ``gilānapucchanaṃ adhigamapucchanañca karissāmī''ti upagacchi.  revatatthero dhammasenāpatiṃ dūratova āgacchantaṃ disvā tesaṃ sāmaṇerānaṃ  satuppādanavasena ovadanto ^b^``cāle upacāle''^eb^ti gāthaṃ abhāsi. </p>
              <p>[03] 42^b^.^eb^ tattha ^b^cāle upacāle sīsūpacāle^eb^ti tesaṃ  ālapanaṃ. ``cālā, upacālā, sīsūpacālā''ti hi itthiliṅgavasena  laddhanāmā te tayo dārakā pabbajitāpi tathā voharīyanti.  ```cālī, upacālī, sīsūpacālī'ti tesaṃ nāma''nti ca vadanti.  yadatthaṃ ``cālā''tiādinā āmantanaṃ kataṃ, taṃ dassento  ^b^``patissatā nu kho viharathā''^eb^ti vatvā tattha kāraṇamāha  ^b^``āgato vo vālaṃ viya vedhī''^eb^ti. ^b^patissatā^eb^ti  patissatikā. ^b^kho^eb^ti avadhāraṇe. ^b^āgato^eb^ti āgacchi.  ^b^vo^eb^ti tumhākaṃ. ^b^vālaṃ viya vedhī^eb^ti vālavedhī viya,  ayañhettha saṅkhepattho -- tikkhajavananibbedhikapaññatāya  vālavedhirūpo satthukappo tumhākaṃ mātulatthero āgato, tasmā  samaṇasaññaṃ upaṭṭhapetvā satisampajaññayuttā eva hutvā viharatha,  ``yathādhigate vihāre appamattā bhavathā''ti.</p>
              <p>[03] taṃ sutvā te sāmaṇerā dhammasenāpatissa paccuggamanādivattaṃ  katvā ubhinnaṃ mātulattherānaṃ paṭisanthāravelāyaṃ nātidūre samādhiṃ  samāpajjitvā nisīdiṃsu. dhammasenāpati revatattherena saddhiṃ  paṭisanthāraṃ katvā uṭṭhāyāsanā te sāmaṇere upasaṅkami, te  tathākālaparicchedassa katattā there upasaṅkamante eva uṭṭhahitvā vanditvā  aṭṭhaṃsu. thero ``katarakataravihārena viharathā''ti pucchitvā ^a^V1.0117^ea^ ^a^P1.0118^ea^  tehi ``imāya imāyā''ti vutte ``dārakepi nāma evaṃ  vinento mayhaṃ bhātiko paccapādi vata dhammassa anudhamma''nti theraṃ  pasaṃsanto pakkāmi. </p>
              <p>[06] khadiravaniyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. sumaṅgalattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sumuttiko^eb^ti ^a^M1.0139^ea^ āyasmato sumaṅgalattherassa gāthā. kā  uppatti? sopi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto siddhatthassa bhagavato kāle  rukkhadevatā hutvā nibbatti. so ekadivasaṃ satthāraṃ nhāyitvā  ekacīvaraṃ ṭhitaṃ disvā somanassappatto hutvā apphoṭesi. so tena  puññakammena devamanussesu saṃsaranto imasmiṃ buddhuppāde sāvatthiyā  avidūre aññatarasmiṃ gāmake tādisena kammanissandena daliddakule  nibbatti. tassa ^b^sumaṅgalo^eb^ti nāmaṃ ahosi. so vayappatto  khujjakāsitanaṅgalakuddālaparikkhāro hutvā kasiyā jīvati. so  ekadivasaṃ raññā pasenadikosalena bhagavato bhikkhusaṅghassa ca  mahādāne pavattiyamāne dānopakaraṇāni gahetvā āgacchantehi manussehi  saddhiṃ dadhighaṭaṃ gahetvā āgato bhikkhūnaṃ sakkārasammānaṃ disvā ``ime  samaṇā sakyaputtiyā sukhumavatthasunivatthā subhojanāni bhuñjitvā  nivātesu senāsanesu viharanti, yaṃnūnāhampi pabbajeyya''nti cintetvā,  aññataraṃ mahātheraṃ upasaṅkamitvā attano pabbajjādhippāyaṃ nivedesi.  so taṃ karuṇāyanto pabbājetvā kammaṭṭhānaṃ ācikkhi. so araññe  viharanto ekavihāre nibbinno ukkaṇṭhito hutvā, vibbhamitukāmo  ñātigāmaṃ gacchanto antarāmagge kacchaṃ bandhitvā khettaṃ kasante  kiliṭṭhavatthanivatthe samantato rajokiṇṇasarīre vātātapena phussante  kassake disvā, ``mahantaṃ vatime sattā jīvikanimittaṃ dukkhaṃ  paccanubhontī''ti ^a^P1.0119^ea^ saṃvegaṃ paṭilabhi. ñāṇassa  paripākaṃ gatattā yathāgahitaṃ kammaṭṭhānaṃ upaṭṭhāsi. so aññataraṃ  rukkhamūlaṃ upagantvā vivekaṃ labhitvā yoniso manasikaronto  vipassanaṃ vaḍḍhetvā maggapaṭipāṭiyā arahattaṃ pāpuṇi. tena vuttaṃ  ^b^apadāne^eb^ (apa0 thera 1.12.11-19) -- </p>
              <p>[21] ``atthadassī jinavaro, lokajeṭṭho narāsabho. </p>
              <p>[22] vihārā abhinikkhamma, taḷākaṃ upasaṅkami.. </p>
              <p>[21] ``nhātvā pitvā ca sambuddho, uttaritvekacīvaro. </p>
              <p>[22] aṭṭhāsi bhagavā tattha, vilokento disodisaṃ.. </p>
              <p>[21] ``bhavane ^a^M1.0140^ea^ ^a^V1.0118^ea^ upaviṭṭhohaṃ, addasaṃ lokanāyakaṃ. </p>
              <p>[22] haṭṭho haṭṭhena cittena, apphoṭesiṃ ahaṃ tadā.. </p>
              <p>[21] ``sataraṃsiṃva jotantaṃ, pabhāsantaṃva kañcanaṃ. </p>
              <p>[22] naccagīte payuttohaṃ, pañcaṅgatūriyamhi ca.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] sabbe satte abhibhomi, vipulo hoti me yaso.. </p>
              <p>[21] ``namo te purisājañña, namo te purisuttama. </p>
              <p>[22] attānaṃ tosayitvāna, pare tosesi tvaṃ muni.. </p>
              <p>[21] ``pariggahe nisīditvā, hāsaṃ katvāna subbate. </p>
              <p>[22] upaṭṭhahitvā sambuddhaṃ, tusitaṃ upapajjahaṃ.. </p>
              <p>[21] ``soḷaseto kappasate, dvinavaekacintitā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā sampattiṃ attano dukkhavimuttiñca  kittanavasena udānaṃ udānento ^b^``sumuttiko''^eb^tiādimāha. </p>
              <p>[03] 43^b^.^eb^ tattha ^b^sumuttiko^eb^ti sundarā accantikatāya  apunabbhavikā mutti etassāti sumuttiko. tassa pana vimuttiyā  pāsaṃsiyatāya acchariyatāya ca apphoṭento āha  ^b^``sumuttiko''^eb^ti. puna tattha vimuttiyaṃ attano pasādassa  daḷhabhāvaṃ dassento ^b^``sāhu sumuttikomhī''^eb^ti āha. ``sādhu  suṭṭhu muttiko vatamhī''ti attho. ``kuto panāyaṃ sumuttikatā''ti?  kāmañcāyaṃ thero sabbasmāpi vaṭṭadukkhato suvimutto, attano pana  tāva upaṭṭhitaṃ ativiya aniṭṭhabhūtaṃ dukkhaṃ dassento ^b^``tīhi  khujjakehī''^eb^tiādimāha. tattha ^b^khujjakehī^eb^ti khujjasabhāvehi,  khujjākārehi vā. nissakkavacanañcetaṃ muttasaddāpekkhāya. kassako  hi akhujjopi samāno tīsu ṭhānesu attānaṃ khujjaṃ katvā dasseti  lāyane kasane kuddālakamme ca. yo hi pana kassako lāyanādīni  karoti ^a^M1.0141^ea^, tānipi asitādīni kuṭilākārato khujjakānīti  vuttaṃ ``tīhi khujjakehī''ti.</p>
              <p>[03] idāni tāni sarūpato dassento ^b^``asitāsu mayā,  naṅgalāsu mayā, khuddakuddālāsu mayā''^eb^ti āha. tattha ^b^asitāsu  mayā^eb^ti lavittehi mayā muttanti attho. nissakke cetaṃ bhummavacanaṃ.  sesesupi eseva nayo. apare pana ^b^``asitāsu mayā^eb^ti  lavittehi karaṇabhūtehi mayā khujjita''nti vadanti. tesaṃ matena  karaṇatthe hetumhi vā bhummavacanaṃ. ^b^``naṅgalāsū''^eb^ti  liṅgavipallāsaṃ ^a^V1.0119^ea^ katvā vuttaṃ, naṅgalehi kasirehīti attho. attanā  vaḷañjitakuddālassa sabhāvato vaḷañjanena vā appakatāya vuttaṃ  ``khuddakuddālāsū''ti ``kuṇṭhakuddālāsū''tipi ^a^P1.0120^ea^  pāḷi. vaḷañjaneneva atikhiṇakhaṇittesūti attho. ^b^idhamevā^eb^ti  ^b^ma^eb^-kāro padasandhikaro. ^b^atha vāpī^eb^ti ^b^vā^eb^-saddo  nipātamattaṃ. gāmake ṭhitattā tāni asitādīni kiñcāpi idheva  mama samīpeyeva, tathāpi alameva hotīti attho. turitavasena cetaṃ  āmeḍitavacanaṃ. ^b^jhāyā^eb^ti phalasamāpattijjhānavasena  diṭṭhadhammasukhavihāratthaṃ dibbavihārādivasena ca jhāya.  ^b^sumaṅgalā^eb^ti attānaṃ ālapati. jhāne pana ādaradassanatthaṃ  āmeḍitaṃ kataṃ. ^b^appamatto viharā^eb^ti satipaññāvepullappattiyā  sabbatthakameva appamattosi tvaṃ, tasmā idāni sukhaṃ vihara, sumaṅgala.  keci pana ``arahattaṃ appatvā eva vipassanāya vīthipaṭipannāya  sāsane sañjātābhiratiyā yathānubhūtaṃ gharāvāsadukkhaṃ jigucchanto thero  imaṃ gāthaṃ vatvā pacchā vipassanaṃ vaḍḍhetvā arahattaṃ pāpuṇī''ti vadanti.  tesaṃ matena ``jhāya appamatto viharā''ti padānaṃ attho  vipassanāmaggavasenapi yujjati eva. </p>
              <p>[06] sumaṅgalattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. sānuttheragāthāvaṇṇanā</h3n>
            <h4>
              <h4n> </h4n>
              <p>[03] ^b^mataṃ^eb^ ^a^M1.0142^ea^ ^b^vā amma rodantī^eb^ti āyasmato sānuttherassa gāthā.  kā uppatti? sopi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto ito catunavute kappe siddhatthassa  bhagavato hatthapādadhovanamukhavikkhālanānaṃ atthāya udakaṃ upanesi.  satthā hi bhojanakāle hatthapāde dhovitukāmo ahosi. so satthu  ākāraṃ sallakkhetvā udakaṃ upanesi. bhagavā hatthapāde dhovitvā  bhuñjitvā mukhaṃ vikkhāletukāmo ahosi. so tampi ^a^P1.0121^ea^  ñatvā mukhodakaṃ upanesi. satthā mukhaṃ vikkhāletvā  mukhadhovanakiccaṃ niṭṭhāpesi. evaṃ bhagavā anukampaṃ upādāya tena  karīyamānaṃ veyyāvaccaṃ sādiyi. so tena puññakammena devaloke  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde sāvatthiyaṃ aññatarassa upāsakassa gehe paṭisandhiṃ gaṇhi.  tasmiṃ gabbhagateyeva pitā pavāsaṃ gato, upāsikā dasamāsaccayena puttaṃ  vijāyitvā ^b^sānū^eb^tissa nāmaṃ akāsi. tasmiṃ anukkamena  vaḍḍhante sattavassikaṃyeva naṃ bhikkhūnaṃ santike pabbājesi, ``evamayaṃ  anantarāyo vaḍḍhitvā accantasukhabhāgī bhavissatī''ti. ``so  sānusāmaṇero''ti paññāto paññavā vattasampanno bahussuto  ^a^V1.0120^ea^ dhammakathiko sattesu mettajjhāsayo hutvā devamanussānaṃ piyo ahosi  manāpoti sabbaṃ sānusutte āgatanayena veditabbaṃ.</p>
              <p>[03] tassa atītajātiyaṃ mātā yakkhayoniyaṃ nibbatti. taṃ yakkhā  ``sānuttherassa ayaṃ mātā''ti garucittikārabahulā hutvā mānenti.  evaṃ gacchante kāle puthujjanabhāvassa ādīnavaṃ vibhāventaṃ viya  ekadivasaṃ sānussa yoniso manasikārābhāvā ayoniso  ummujjantassa vibbhamitukāmatācittaṃ uppajji. taṃ tassa  yakkhinimātā ñatvā manussamātuyā ārocesi -- ``tava putto,  sānu, `vibbhamissāmī'ti cittaṃ uppādesi, tasmā tvaṃ -- </p>
              <p>[21] ``sānuṃ pabuddhaṃ vajjāsi, yakkhānaṃ vacanaṃ idaṃ. </p>
              <p>[22] mākāsi pāpakaṃ kammaṃ, āvi vā yadi vā raho.. </p>
              <p>[21] ``sace ^a^M1.0143^ea^ tvaṃ pāpakaṃ kammaṃ, karissasi karosi vā. </p>
              <p>[22] na te dukkhā pamutyatthi, uppaccāpi palāyato''ti..  (saṃ0 ni0  1.239; dha0 pa0 aṭṭha0 2.325 sānusāmaṇeravatthu)  -- </p>
              <p>[25] evaṃ bhaṇāhī''ti. evañca pana vatvā yakkhinimātā  tatthevantaradhāyi. manussamātā pana taṃ sutvā paridevasokasamāpannā  cetodukkhasamappitā ahosi. atha sānusāmaṇero pubbaṇhasamayaṃ  nivāsetvā ^a^P1.0122^ea^ pattacīvaramādāya mātu santikaṃ upagato  mātaraṃ rodamānaṃ disvā ``amma, kiṃ nissāya rodasī''ti vatvā  ``taṃ nissāyā''ti ca vutto mātu ^b^``mataṃ vā, amma, rodanti,  yo vā jīvaṃ na dissatī''^eb^ti gāthaṃ abhāsi. </p>
              <p>[03] 44^b^.^eb^ tassattho -- ^b^``amma,^eb^ rodantā nāma  ñātakā mittā vā attano ñātakaṃ mittaṃ vā ^b^mataṃ^eb^ uddissa  ^b^rodanti^eb^ paralokaṃ gatattā, ^b^yo vā^eb^ ñātako mitto vā  ^b^jīvaṃ^eb^ jīvanto desantaraṃ pakkantatāya ca ^b^na dissati,^eb^ taṃ  vā uddissa rodanti, ubhayampetaṃ mayi na vijjati, evaṃ sante  ^b^jīvantaṃ^eb^ dharamānaṃ ^b^maṃ^eb^ purato ṭhitaṃ ^b^passantī; kasmā,  amma, rodasi?^eb^maṃ uddissa tava rodanassa kāraṇameva natthī''ti.</p>
              <p>[03] taṃ sutvā tassa mātā ``maraṇañhetaṃ, bhikkhave, yo sikkhaṃ  paccakkhāya hīnāyāvattatī''ti (ma0 ni0 3.63) suttapadānusārena  uppabbajanaṃ ariyassa vinaye maraṇanti dassentī -- </p>
              <p>[21] ``mataṃ ^a^V1.0121^ea^ vā putta rodanti, yo vā jīvaṃ na dissati. </p>
              <p>[22] yo ca kāme cajitvāna, punarāgacchate idha.. </p>
              <p>[21] ``taṃ vāpi putta rodanti, puna jīvaṃ mato hi so. </p>
              <p>[22] kukkuḷā ubbhato tāta, kukkuḷaṃ patitumicchasī''ti..  (saṃ0 ni0  1.239; dha0 pa0 aṭṭha0 2.sānusāmaṇeravatthu) -- </p>
              <p>[25] gāthādvayaṃ abhāsi.</p>
              <p>[03] tattha ^b^kāme cajitvānā^eb^ti nekkhammajjhāsayena vatthukāme  pahāya, tañca kilesakāmassa tadaṅgappahānavasena veditabbaṃ. pabbajjā  hettha kāmapariccāgo adhippeto.^b^ punarāgacchate idhā^eb^ti idha gehe  punadeva āgacchati, hīnāyāvattanaṃ sandhāya vadati. ^b^taṃ vāpī^eb^ti  yo pabbajitvā vibbhamati ^a^M1.0144^ea^, taṃ vāpi puggalaṃ mataṃ viyamādisiyo  rodanti. kasmāti ce? ^b^puna jīvaṃ mato hi so^eb^ti  vibbhamanato pacchā yo jīvanto, so guṇamaraṇena atthato matoyeva.  idānissa savisesasaṃvegaṃ janetuṃ ^b^``kukkuḷā''^eb^tiādi vuttaṃ.  tassattho -- ``ahorattaṃ ādittaṃ viya hutvā ḍahanaṭṭhena  kukkuḷanirayasadisattā ^b^kukkuḷā^eb^ ^a^P1.0123^ea^ gihibhāvā  anukampantiyā mayā ^b^ubbhato^eb^ uddhato, ^b^tāta^eb^ sānu,  ^b^kukkuḷaṃ patituṃ icchasi^eb^ patitukāmosī''ti.</p>
              <p>[03] taṃ sutvā sānusāmaṇero saṃvegajāto hutvā vipassanaṃ paṭṭhapetvā  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  1.21.25-29) -- </p>
              <p>[21] ``bhuñjantaṃ samaṇaṃ disvā, vippasannamanāvilaṃ. </p>
              <p>[22] ghaṭenodakamādāya, siddhatthassa adāsahaṃ.. </p>
              <p>[21] ``nimmalo homahaṃ ajja, vimalo khīṇasaṃsayo. </p>
              <p>[22] bhave nibbattamānassa, phalaṃ nibbattate subhaṃ.. </p>
              <p>[21] ``catunnavutito kappe, udakaṃ yamadāsahaṃ. </p>
              <p>[22] duggatiṃ nābhijānāmi, dakadānassidaṃ phalaṃ.. </p>
              <p>[21] ``ekasaṭṭhimhito kappe, ekova vimalo ahu. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^V1.0122^ea^ pana patvā thero imissā gāthāya vasena ``mayhaṃ  vipassanārambho arahattappatti ca jātā''ti udānavasena tameva gāthaṃ  paccudāhāsi. </p>
              <p>[06] sānuttheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. ramaṇīyavihārittheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathāpi^eb^ ^a^M1.0145^ea^ ^b^bhaddo ājañño^eb^ti āyasmato  ramaṇīyavihārittherassa gāthā. kā uppatti? sopi purimabuddhesu  katādhikāro tattha tattha puññāni upacinanto ito ekanavute kappe  vipassiṃ bhagavantaṃ disvā pasannamānaso pañcapatiṭṭhitena vanditvā  koraṇḍapupphehi pūjaṃ akāsi. so tena puññakammena devesu  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde rājagahe aññatarassa seṭṭhissa putto hutvā nibbatto  yobbanamadena kāmesu mucchaṃ āpanno viharati. so ekadivasaṃ  aññataraṃ pāradārikaṃ rājapurisehi vividhā kammakāraṇā karīyamānaṃ  disvā saṃvegajāto satthu santike dhammaṃ sutvā pabbaji. pabbajito  ca rāgacaritatāya niccakālaṃ susammaṭṭhaṃ pariveṇaṃ sūpaṭṭhitaṃ  pānīyaparibhojanīyaṃ supaññataṃ mañcapīṭhaṃ katvā viharati. tena so  ^b^ramaṇīyavihārī^eb^tveva paññāyittha.</p>
              <p>[03] so rāgussannatāya ayoniso manasi karitvā sañcetanikaṃ  sukkavissaṭṭhiāpattiṃ āpajjitvā, ``dhiratthu, maṃ evaṃbhūto saddhādeyyaṃ  ^a^P1.0124^ea^ bhuñjeyya''nti vippaṭisārī hutvā  ``vibbhamissāmī''ti gacchanto antarāmagge rukkhamūle nisīdi, tena  ca maggena sakaṭesu gacchantesu eko sakaṭayutto goṇo parissamanto  visamaṭṭhāne khalitvā pati, taṃ sākaṭikā yugato muñcitvā tiṇodakaṃ  datvā parissamaṃ vinodetvā punapi dhure yojetvā agamaṃsu. thero taṃ  disvā -- ``yathāyaṃ goṇo sakiṃ khalitvāpi uṭṭhāya sakiṃ dhuraṃ  vahati, evaṃ mayāpi kilesavasena sakiṃ khalitenāpi vuṭṭhāya  samaṇadhammaṃ kātuṃ vaṭṭatī''ti yoniso ummujjanto nivattitvā  upālittherassa attano pavattiṃ ācikkhitvā tena vuttavidhinā  āpattito vuṭṭhahitvā sīlaṃ pākatikaṃ katvā vipassanaṃ paṭṭhapetvā  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  1.21.35-39) -- </p>
              <p>[21] ``akkantañca padaṃ disvā, cakkālaṅkārabhūsitaṃ. </p>
              <p>[22] padenānupadaṃ yanto, vipassissa mahesino.. </p>
              <p>[21] ``koraṇḍaṃ ^a^M1.0146^ea^ ^a^V1.0123^ea^ pupphitaṃ disvā, samūlaṃ pūjitaṃ mayā. </p>
              <p>[22] haṭṭho haṭṭhena cittena, avandiṃ padamuttamaṃ.. </p>
              <p>[21] ``ekanavutito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``sattapaññāsakappamhi, eko vītamalo ahuṃ. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhaṃ anubhavanto attano  pubbabhāgapaṭipattiyā saddhiṃ ariyadhammādhigamanadīpaniṃ ^b^``yathāpi  bhaddo ājañño, khalitvā patitiṭṭhatī''^eb^ti gāthaṃ abhāsi. </p>
              <p>[03] 45^b^.^eb^ tattha ^b^khalitvā^eb^ti pakkhalitvā.  ^b^patitiṭṭhatī^eb^ti patiṭṭhahati, punadeva yathāṭhāne tiṭṭhati.  ^b^eva^eb^nti yathā bhaddo usabhājānīyo bhāraṃ vahanto parissamappatto  visamaṭṭhānaṃ āgamma ekavāraṃ pakkhalitvā patito na tattakena dhuraṃ  chaḍḍeti, thāmajavaparakkamasampannatāya pana khalitvāpi patitiṭṭhati,  attano sabhāveneva ṭhatvā bhāraṃ vahati, evaṃ kilesaparissamappatto  kiriyāparādhena khalitvā taṃ khalitaṃ thāmavīriyasampattitāya  paṭipākatikaṃ katvā maggasammādiṭṭhiyā ^b^dassanasampannaṃ,^eb^ tato eva  ^b^sammāsambuddhassa^eb^ savanante ariyāya jātiyā jātatāya  ^b^sāvakaṃ,^eb^ tassa ure vāyāmajanitābhijātitāya orasaṃ ^a^P1.0125^ea^  puttaṃ bhaddājānīyasadisakiccatāya ājānīyanti ca maṃ  dhāretha upadhārethāti attho. </p>
              <p>[06] ramaṇīyavihārittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. samiddhittheragāthāvaṇṇanā</h3n>
            <h4>
              <h4n> </h4n>
              <p>[03] ^b^saddhāyāhaṃ^eb^ ^a^M1.0147^ea^ ^b^pabbajito^eb^ti āyasmato  samiddhittherassa gāthā.  kā uppatti? ayampi purimabuddhesu kattādhikāro tattha tattha  puññāni upacinanto ito catunavute kappe siddhatthaṃ bhagavantaṃ passitvā  pasannamānaso savaṇṭāni pupphāni kaṇṇikabaddhāni gahetvā pūjesi.  so tena puññakammena devaloke nibbattitvā aparāparaṃ puññāni katvā  sugatīsuyeva parivattento imasmiṃ buddhuppāde rājagahe kulagehe nibbatti.  tassa jātakālato paṭṭhāya taṃ kulaṃ dhanadhaññādīhi vaḍḍhi, attabhāvo  cassa abhirūpo dassanīyo guṇavā iti vibhavasamiddhiyā ca  guṇasamiddhiyā ^a^V1.0124^ea^ ca ^b^samiddhī^eb^tveva paññāyittha. so  bimbisārasamāgame buddhānubhāvaṃ disvā paṭiladdhasaddho pabbajitvā  bhāvanāya yuttappayutto viharanto bhagavati tapodārāme viharante  ekadivasaṃ evaṃ cintesi -- ``lābhā vata me satthā arahaṃ  sammāsambuddho, svākkhāte cāhaṃ dhammavinaye pabbajito, sabrahmacārī ca  me sīlavanto kalyāṇadhammā''ti. tassevaṃ cintentassa uḷāraṃ  pītisomanassaṃ udapādi. taṃ asahanto māro pāpimā therassa  avidūre mahantaṃ bheravasaddamakāsi, pathaviyā undriyanakālo viya  ahosi. thero bhagavato tamatthaṃ ārocesi. bhagavā ``māro tuyhaṃ  vicakkhukammāya ceteti, gaccha, bhikkhu tattha acintetvā  viharāhī''ti āha. thero tattha gantvā viharanto nacirasseva  vipassanaṃ ussukkāpetvā arahattaṃ pāpuṇi. tena vuttaṃ ^b^apadāne^eb^  (apa0 thera 1.21.30-34) -- </p>
              <p>[21] ``kaṇikāraṃva ^a^P1.0126^ea^ jotantaṃ, nisinnaṃ  pabbatantare. </p>
              <p>[22] obhāsentaṃ disā sabbā, siddhatthaṃ narasārathiṃ.. </p>
              <p>[21] ``dhanuṃ advejjhaṃ katvāna, usuṃ sannayhahaṃ tadā. </p>
              <p>[22] pupphaṃ savaṇṭaṃ chetvāna, buddhassa abhiropayiṃ.. </p>
              <p>[21] ``catunnavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ekapaññāsito kappe, eko āsiṃ jutindharo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0148^ea^ pana patvā tattheva viharantassa therassa khīṇāsavabhāvaṃ  ajānanto purimanayeneva māro mahantaṃ bheravasaddaṃ akāsi. taṃ sutvā  thero abhīto acchambhī ``tādisānaṃ mārānaṃ satampi sahassampi mayhaṃ  lomampi na kampetī''ti aññaṃ byākaronto ^b^``saddhāyāhaṃ  pabbajito''^eb^ti gāthaṃ abhāsi. </p>
              <p>[03] 46^b^.^eb^ tattha ^b^saddhāyā^eb^ti dhammacchandasamuṭṭhānāya  kammaphalasaddhāya ceva ratanattayasaddhāya ca. ^b^aha^eb^nti attānaṃ  niddisati. ^b^pabbajito^eb^ti upagato. ^b^agārasmā^eb^ti gehato  gharāvāsato vā. ^b^anagāriya^eb^nti pabbajjaṃ, sā hi yaṃkiñci  kasivāṇijjādikammaṃ `agārassa hita'nti agāriyaṃ nāma, tadabhāvato  ``anagāriyā''ti vuccati. ^b^sati paññā ca me vuḍḍhā^eb^ti  saraṇalakkhaṇā sati, pajānanalakkhaṇā paññāti ime dhammā  vipassanākkhaṇato paṭṭhāya maggapaṭipāṭiyā ^a^V1.0125^ea^ yāva arahattā me vuḍḍhā  vaḍḍhitā, na dāni vaḍḍhetabbā atthi satipaññā vepullappattāti dasseti.  ^b^cittañca susamāhita^eb^nti aṭṭhasamāpattivasena ceva  lokuttarasamādhivasena ca cittaṃ me suṭṭhu samāhitaṃ, na dāni tassa  samādhātabbaṃ atthi, samādhi vepullappattoti dasseti. tasmā ^b^kāmaṃ  karassu rūpānī^eb^ti pāpima maṃ uddissa yāni kānici vippakārāni  yathāruciṃ karohi, tehi pana ^b^neva maṃ byādhayissasi^eb^ mama  sarīrakampanamattampi kātuṃ na sakkhissasi, kuto cittaññathattaṃ?  tasmā tava kiriyā appaṭicchitapahenakaṃ viya na kiñci atthaṃ  sodheti, kevalaṃ tava cittavighātamattaphalāti thero māraṃ tajjesi. taṃ  sutvā māro ``jānāti maṃ samaṇo''ti tatthevantaradhāyi. </p>
              <p>[06] samiddhittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. ujjayattheragāthāvaṇṇanā</h3n>
            <h4>
              <h4n> </h4n>
              <p>[03] ^b^namo^eb^ ^a^P1.0127^ea^ ^b^te buddha vīratthū^eb^ti  āyasmato ujjayattherassa gāthā. kā uppatti? ayampi purimabuddhesu  katādhikāro tattha tattha bhave puññāni karonto ito dvānavute kappe  tissaṃ bhagavantaṃ passitvā pasannamānaso kaṇikārapupphehi pūjaṃ akāsi.  so tena puññakammena devaloke ^a^M1.0149^ea^ nibbattitvā aparāparaṃ puññāni  katvā devamanussesu saṃsaranto imasmiṃ buddhuppāde rājagahe aññatarassa  sottiyabrāhmaṇassa putto hutvā nibbatti, ^b^ujjayo^eb^tissa nāmaṃ  ahosi. so vayappatto tiṇṇaṃ vedānaṃ pāragū hutvā tattha sāraṃ  apassanto upanissayasampattiyā codiyamāno veḷuvanaṃ gantvā satthu  santike dhammaṃ sutvā paṭiladdhasaddho pabbajitvā cariyānukūlaṃ kammaṭṭhānaṃ  gahetvā araññe viharanto vipassanaṃ vaḍḍhetvā nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 1.21.1-4) -- </p>
              <p>[21] ``kaṇikāraṃ pupphitaṃ disvā, ocinitvānahaṃ tadā. </p>
              <p>[22] tissassa abhiropesiṃ, oghatiṇṇassa tādino.. </p>
              <p>[21] ``dvenavute ito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``pañcatiṃse ito kappe, aruṇapāṇīti vissuto. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^V1.0126^ea^ pana patvā satthu santikaṃ gantvā vanditvā ekamantaṃ  nisīditvā bhagavato thomanākārena aññaṃ byākaronto ^b^``namo te  buddha vīratthū''^eb^ti gāthaṃ abhāsi. </p>
              <p>[03] 47^b^.^eb^ tattha ^b^namo^eb^ti paṇāmakittanaṃ. ^b^te^eb^ti  paṇāmakiriyāya sampadānakittanaṃ, tuyhanti attho. ^b^buddha  vīrā^eb^ti ca bhagavato ālapanaṃ. bhagavā hi yathā  abhiññeyyādibhedassa atthassa abhiññeyyādibhedena sayambhūñāṇena  anavasesato buddhattā ``buddho''ti vuccati. evaṃ pañcannampi mārānaṃ  abhippamaddanavasena padahantena mahatā vīriyena samannāgatattā  ``vīro''ti vuccati. ^b^atthū^eb^ti hotu, tassa ``namo''ti  iminā sambandho. ^b^vippamuttosi sabbadhī^eb^ti sabbehi kilesehi  sabbasmiñca saṅkhāragate vippamutto visaṃyutto asi bhavasi, na tayā  kiñci avippamuttaṃ nāma atthi, yatohaṃ ^b^tuyhāpadāne viharaṃ,  viharāmi anāsavo^eb^ti tuyhaṃ tava apadāne ovāde ^a^P1.0128^ea^  gatamagge paṭipatticariyāya viharaṃ yathāsatti ^a^M1.0150^ea^ yathābalaṃ  paṭipajjanto kāmāsavādīnaṃ catunnampi āsavānaṃ suppahīnattā anāsavo  viharāmi, tādisassa namo te buddha-vīratthūti. </p>
              <p>[06] ujjayattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. sañjayattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yato aha^eb^nti āyasmato sañjayattherassa gāthā. kā  uppatti? sopi purimabuddhesu katādhikāro tattha tattha vivaṭṭūpanissayaṃ  puññaṃ upacinanto vipassissa bhagavato kāle mahati pūge  saṃkittivasena vatthuṃ saṅgharitvā ratanattayaṃ uddissa puññaṃ karonto sayaṃ  daliddo hutvā nesaṃ gaṇādīnaṃ puññakiriyāya byāvaṭo ahosi.  kālena kālaṃ bhagavantaṃ upasaṅkamitvā vanditvā pasannamānaso  bhikkhūnañca taṃ taṃ veyyāvaccaṃ akāsi. so tena puññakammena  devaloke nibbatto aparāparaṃ puññāni katvā sugatīsuyeva saṃsaranto  imasmiṃ buddhuppāde rājagahe vibhavasampannassa brāhmaṇassa putto hutvā  nibbatti ^b^sañjayo^eb^ nāma nāmena, so vayappatto  brahmāyupokkharasātiādike abhiññāte brāhmaṇe sāsane abhippasanne  disvā sañjātappasādo satthāraṃ upasaṅkami. tassa satthā dhammaṃ  desesi. so dhammaṃ sutvā sotāpanno ahosi. aparabhāge pabbaji.  pabbajanto ca khuraggeyeva chaḷabhiñño ahosī. tena vuttaṃ  ^b^apadāne^eb^ (apa0 thera 1.10.51-55) -- </p>
              <p>[21] ``vipassissa ^a^V1.0127^ea^ bhagavato, mahāpūgagaṇo ahu. </p>
              <p>[22] veyyāvaccakaro āsiṃ, sabbakiccesu vāvaṭo.. </p>
              <p>[21] ``deyyadhammo ca me natthi, sugatassa mahesino. </p>
              <p>[22] avandiṃ satthuno pāde, vippasannena cetasā.. </p>
              <p>[21] ``ekanavutito kappe, veyyāvaccaṃ akāsahaṃ. </p>
              <p>[22] duggatiṃ nābhijānāmi, veyyāvaccassidaṃ phalaṃ.. </p>
              <p>[21] ``ito ^a^M1.0151^ea^ ca aṭṭhame kappe, rājā āsiṃ sucintito. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño ^a^P1.0129^ea^ pana hutvā aññaṃ byākaronto  ^b^``yato ahaṃ pabbajito''^eb^ti gāthaṃ abhāsi. </p>
              <p>[03] 48^b^.^eb^ tattha ^b^yato ahaṃ pabbajito^eb^ti yato pabhuti  yato paṭṭhāya ahaṃ pabbajito. pabbajitakālato paṭṭhāya  ^b^nābhijānāmi saṅkappaṃ, anariyaṃ dosasaṃhita^eb^nti  rāgādidosasaṃhitaṃ tato eva anariyaṃ nihīnaṃ, ariyehi vā  anaraṇīyatāya anariyehi araṇīyatāya ca anariyaṃ pāpakaṃ ārammaṇe  abhūtaguṇādisaṅkappanato ``saṅkappo''ti laddhanāmaṃ  kāmavitakkādimicchāvitakkaṃ uppāditaṃ nābhijānāmīti, ``khuraggeyeva  mayā arahattaṃ patta''nti aññaṃ byākāsi. </p>
              <p>[06] sañjayattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. rāmaṇeyyakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^cihacihābhinadite^eb^ti āyasmato rāmaṇeyyakattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto sikhissa bhagavato kāle kulagehe nibbattitvā  viññutaṃ patto bhagavantaṃ disvā pasannamānaso pupphehi pūjaṃ akāsi.  so tena puññakammena devaloke nibbatto aparāparaṃ puññāni katvā  sugatīsu eva parivattento imasmiṃ buddhuppāde sāvatthiyaṃ ibbhakule  nibbattitvā vayappatto jetavanapaṭiggahaṇe sañjātappasādo pabbajitvā  cariyānukūlaṃ kammaṭṭhānaṃ gahetvā araññe viharati. tassa attano  sampattiyā pabbajitasāruppāya ca paṭipattiyā pāsādikabhāvato  ^b^rāmaṇeyyako^eb^tveva samaññā ahosi ^a^V1.0128^ea^. athekadivasaṃ māro theraṃ  bhiṃsāpetukāmo bheravasaddaṃ akāsi. taṃ sutvā thero thirapakatitāya  ^a^M1.0152^ea^   tena asantasanto ``māro aya''nti ñatvā tattha anādaraṃ dassento  ^b^``cihacihābhinadite''^eb^ti gāthaṃ abhāsi. </p>
              <p>[03] 49^b^.^eb^ tattha ^b^cihacihābhinadite^eb^ti cihacihāti  abhiṇhaṃ pavattasaddatāya ``cihacihā''ti laddhanāmānaṃ vaṭṭakānaṃ  abhinādanimittaṃ, viravahetūti ^a^P1.0130^ea^ attho.  ^b^sippikābhirutehi cā^eb^ti sippikā vuccanti devakā paranāmakā  gelaññena chātakisadārakākārā sākhāmigā. ``mahākalandakā''ti  keci, sippikānaṃ abhirutehi mahāviravehi, hetumhi cetaṃ karaṇavacanaṃ,  taṃ hetūti attho. ^b^na me taṃ phandati citta^eb^nti mama cittaṃ na  phandati na cavati. idaṃ vuttaṃ hoti -- imasmiṃ araññe viravahetu  sippikābhirutahetu viya, pāpima, tava vissarakaraṇahetu mama cittaṃ  kammaṭṭhānato na paripatatīti. tattha kāraṇamāha  ^b^``ekattaniratañhi me''^eb^ti. ^b^hi^eb^-saddo hetu attho, yasmā  mama cittaṃ gaṇasaṅgaṇikaṃ pahāya ekatte ekībhāve, bahiddhā vā vikkhepaṃ  pahāya ekatte ekaggatāya, ekatte ekasabhāve vā nibbāne nirataṃ  abhirataṃ, tasmā kammaṭṭhānato na phandati na cavatīti, imaṃ kira gāthaṃ  vadanto eva thero vipassanaṃ vaḍḍhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.21.5-9) -- </p>
              <p>[21] ``suvaṇṇavaṇṇo bhagavā, sataraṃsī patāpavā. </p>
              <p>[22] caṅkamanaṃ samārūḷho, mettacitto sikhīsabho.. </p>
              <p>[21] ``pasannacitto sumano, vanditvā ñāṇamuttamaṃ. </p>
              <p>[22] minelapupphaṃ paggayha, buddhassa abhiropayiṃ.. </p>
              <p>[21] ``ekatiṃse ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ekūnatiṃsakappamhi, sumeghaghananāmako. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] ayameva ca therassa aññābyākaraṇagāthā ahosi. </p>
              <p>[06] rāmaṇeyyakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. vimalattheragāthāvaṇṇanā</h3n>
            <h4>
              <h4n> </h4n>
              <p>[03] ^b^dharaṇī^eb^ ^a^M1.0153^ea^ ^a^V1.0129^ea^ ^b^ca siñcati vā^eb^ti  āyasmato vimalattherassa  gāthā. kā uppatti? sopi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinanto vipassissa bhagavato kāle  saṅkhadhamanakule nibbattitvā viññutaṃ patto tasmiṃ ^a^P1.0131^ea^  sippe nipphattiṃ gato ekadivasaṃ vipassiṃ bhagavantaṃ passitvā  pasannamānaso saṅkhadhamanena pūjaṃ katvā tato paṭṭhāya kālena kālaṃ  satthu upaṭṭhānaṃ akāsi. so tena puññakammena devaloke nibbattitvā  aparāparaṃ puññāni katvā devamanussesu saṃsaranto kassapassa bhagavato  kāle ``anāgate me vimalo visuddho kāyo hotū''ti bodhirukkhaṃ  gandhodakehi nhāpesi, cetiyaṅgaṇabodhiyaṅgaṇesu āsanāni dhovāpesi,  bhikkhūnampi kiliṭṭhe samaṇaparikkhāre dhovāpesi.</p>
              <p>[03] so tato cavitvā devesu ca manussesu ca parivattento imasmiṃ  buddhuppāde rājagahe ibbhakule nibbatti. tassa mātukucchiyaṃ vasantassa  nikkhamantassa ca kāyo pittasemhādīhi asaṃkiliṭṭho padumapalāse  udakabindu viya alaggo pacchimabhavikabodhisattassa viya suvisuddho  ahosi, tenassa ^b^vimalo^eb^tveva nāmaṃ akaṃsu. so vayappatto  rājagahappavesane buddhānubhāvaṃ disvā paṭiladdhasaddho pabbajitvā kammaṭṭhānaṃ  gahetvā kosalaraṭṭhe pabbataguhāyaṃ viharati. athekadivasaṃ  cātuddīpikamahāmegho sakalaṃ cakkavāḷagabbhaṃ pattharitvā pāvassi.  vivaṭṭaṭṭhāyimhi buddhānaṃ cakkavattīnañca dharamānakāle eva kira evaṃ  vassati. ghammapariḷāhavūpasamato utusappāyalābhena therassa cittaṃ  samāhitaṃ ahosi ekaggaṃ. so samāhitacitto tāvadeva vipassanaṃ  ussukkāpetvā maggapaṭipāṭiyā arahattaṃ pāpuṇi. tena vuttaṃ  ^b^apadāne^eb^ (apa0 thera 1.10.56-60) -- </p>
              <p>[21] ``vipassissa bhagavato, ahosiṃ saṅkhadhammako. </p>
              <p>[22] niccupaṭṭhānayuttomhi, sugatassa mahesino.. </p>
              <p>[21] ``upaṭṭhānaphalaṃ passa, lokanāthassa tādino. </p>
              <p>[22] saṭṭhi tūriyasahassāni, parivārenti maṃ sadā.. </p>
              <p>[21] ``ekanavutito ^a^M1.0154^ea^ kappe, upaṭṭhahiṃ mahāisiṃ. </p>
              <p>[22] duggatiṃ nābhijānāmi, upaṭṭhānassidaṃ phalaṃ.. </p>
              <p>[21] ``catuvīse ito kappe, mahānigghosanāmakā. </p>
              <p>[22] soḷasāsiṃsu rājāno, cakkavattī mahabbalā.. </p>
              <p>[22] ``kilesā ^a^V1.0130^ea^ jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā katakiccatāya tuṭṭhamānaso udānaṃ udānento  ^b^``dharaṇī ca siñcati vāti māluto''^eb^ti gāthaṃ abhāsi. </p>
              <p>[03] 50^b^.^eb^ tattha ^b^dharaṇī^eb^ti pathavī, sā hi sakalaṃ  dharādharaṃ dhāretīti ``dharaṇī''ti vuccati. ^b^siñcatī^eb^ti  samantato nabhaṃ pūretvā abhippavassato mahāmeghassa vuṭṭhidhārāhi  siñcati ^a^P1.0132^ea^. ^b^vāti māluto^eb^ti  udakaphusitasammissatāya sītalo vāto vāyati. ^b^vijjutā carati  nabhe^eb^ti tattha tattha gajjatā gaḷagaḷāyatā mahāmeghato niccharantiyo  sateratā ākāse ito cito ca vicaranti. ^b^upasamanti  vitakkā^eb^ti utusappāyasiddhena samathavipassanādhigamena pubbabhāge  tadaṅgādivasena vūpasantā hutvā kāmavitakkādayo sabbepi nava  mahāvitakkā ariyamaggādhigamena upasamanti. anavasesato  samucchijjantīti. vattamānasamīpatāya ariyamaggakkhaṇaṃ vattamānaṃ  katvā vadati. atītatthe vā etaṃ paccuppannavacanaṃ. ^b^cittaṃ  susamāhitaṃ mamā^eb^ti tato eva lokuttarasamādhinā mama cittaṃ suṭṭhu  samāhitaṃ, na dāni tassa samādhāne kiñci kātabbaṃ atthīti thero  aññaṃ byākāsi. </p>
              <p>[06] vimalattheragāthāvaṇṇanā niṭṭhitā. </p>
              <p>[06] pañcamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 6. chaṭṭhavaggo </h2n>
          <h3>
            <h3n> 1. godhikādicatuttheragāthāvaṇṇanā</h3n>
            <h4>
              <h4n> </h4n>
              <p>[03] ^b^vassati^eb^ ^a^M1.0155^ea^ ^a^V1.0131^ea^ ^b^devo^eb^tiādikā catasso  -- godhiko, subāhu,  valliyo, uttiyoti imesaṃ catunnaṃ therānaṃ gāthā. kā uppatti?  imepi purimabuddhesu katādhikārā tattha tattha bhave puññāni upacinantā  ito catunavute kappe siddhatthassa bhagavato kāle kulagehe nibbattitvā  viññutaṃ patvā aññamaññaṃ sahāyā hutvā vicariṃsu. tesu eko  siddhatthaṃ bhagavantaṃ piṇḍāya carantaṃ disvā kaṭacchubhikkhaṃ adāsi.  dutiyo pasannacitto hutvā pañcapatiṭṭhitena vanditvā añjaliṃ paggaṇhi.  tatiyo pasannacitto ekena pupphahatthena bhagavantaṃ pūjesi. catuttho  sumanapupphehi pūjamakāsi. evaṃ te satthari cittaṃ pasādetvā pasutena  tena puññakammena devaloke nibbattitvā puna aparāparaṃ puññāni katvā  devamanussesu saṃsaranto kassapassa bhagavato kāle kulagehe nibbattitvā  sahāyakā hutvā sāsane pabbajitvā samaṇadhammaṃ katvā amhākaṃ bhagavato  kāle pāvāyaṃ catunnaṃ mallarājānaṃ puttā hutvā nibbattiṃsu. tesaṃ  ^a^P1.0133^ea^ ^b^godhiko, subāhu, valliyo, uttiyo^eb^ti  nāmāni akaṃsu. aññamaññaṃ piyasahāyā ahesuṃ. te kenacideva  karaṇīyena kapilavatthuṃ agamaṃsu. tasmiñca samaye satthā kapilavatthuṃ  gantvā nigrodhārāme vasanto yamakapāṭihāriyaṃ dassetvā  suddhodanappamukhe sakyarājāno damesi. tadā tepi cattāro  mallarājaputtā pāṭihāriyaṃ disvā laddhappasādā pabbajitvā  vipassanākammaṃ karontā nacirasseva saha paṭisambhidāhi arahattaṃ  pāpuṇiṃsu. tena vuttaṃ ^b^apadāne^eb^ (apa0 thera 1.11.1-23) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] pavarā abhinikkhantaṃ, vanā nibbanamāgataṃ.. </p>
              <p>[21] ``kaṭacchubhikkhaṃ pādāsiṃ, siddhatthassa mahesino. </p>
              <p>[22] paññāya upasantassa, mahāvīrassa tādino.. </p>
              <p>[21] ``padenānupadāyantaṃ, nibbāpente mahājanaṃ. </p>
              <p>[22] uḷārā vitti me jātā, buddhe ādiccabandhune.. </p>
              <p>[21] ``catunnavutito ^a^M1.0156^ea^ ^a^V1.0132^ea^ kappe, yaṃ dānamadadiṃ tadā. </p>
              <p>[22] duggatiṃ nābhijānāmi, bhikkhādānassidaṃ phalaṃ.. </p>
              <p>[21] ``sattāsītimhito kappe, mahāreṇusanāmakā. </p>
              <p>[22] sattaratanasampannā, sattete cakkavattino.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] godhiko thero. </p>
              <p>[21] ``suvaṇṇavaṇṇaṃ sambuddhaṃ, nisabhājāniyaṃ yathā. </p>
              <p>[22] tidhāpabhinnaṃ mātaṅgaṃ, kuñjaraṃva mahesinaṃ.. </p>
              <p>[21] ``obhāsentaṃ disā sabbā, uḷurājaṃva pūritaṃ. </p>
              <p>[22] rathiyaṃ paṭipajjantaṃ, lokajeṭṭhaṃ apassahaṃ.. </p>
              <p>[21] ``ñāṇe cittaṃ pasādetvā, paggahetvāna añjaliṃ. </p>
              <p>[22] pasannacitto sumano, siddhatthamabhivādayiṃ.. </p>
              <p>[21] ``catunnavutito kappe, yaṃ kammamakariṃ tadā. </p>
              <p>[22] duggatiṃ nābhijānāmi, ñāṇasaññāyidaṃ phalaṃ.. </p>
              <p>[21] ``tesattatimhito kappe, soḷasāsuṃ naruttamā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] subāhutthero. </p>
              <p>[21] ``tivarāyaṃ nivāsīhaṃ, ahosiṃ māliko tadā. </p>
              <p>[22] addasaṃ virajaṃ buddhaṃ, siddhatthaṃ lokapūjitaṃ.. </p>
              <p>[21] ``pasannacitto sumano, pupphahatthamadāsahaṃ. </p>
              <p>[22] yattha yatthupapajjāmi, tassa kammassa vāhasā.. </p>
              <p>[21] ``anubhomi phalaṃ iṭṭhaṃ, pubbe sukatamattano. </p>
              <p>[22] parikkhitto sumallehi, pupphadānassidaṃ phalaṃ.. </p>
              <p>[21] ``catunnavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, pupphapūjāyidaṃ phalaṃ.. </p>
              <p>[21] ``catunnavutupādāya ^a^M1.0157^ea^, ṭhapetvā vattamānakaṃ. </p>
              <p>[22] pañcarājasatā tattha, najjasamasanāmakā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] valliyo thero. </p>
              <p>[21] ``siddhatthassa ^a^V1.0133^ea^ bhagavato, jātipupphamadāsahaṃ. </p>
              <p>[22] pādesu satta pupphāni, hāsenokiritāni me.. </p>
              <p>[21] ``tena kammenahaṃ ajja, abhibhomi narāmare. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``catunnavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, pupphapūjāyidaṃ phalaṃ.. </p>
              <p>[21] ``samantagandhanāmāsuṃ, terasa cakkavattino. </p>
              <p>[22] ito pañcamake kappe, cāturantā janādhipā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. (apa0 thera 1.11.1-23). </p>
              <p>[06] uttiyo thero.</p>
              <p>[03] arahattaṃ pana patvā ime cattāropi therā loke pākaṭā paññātā  rājarājamahāmattehi sakkatā garukatā hutvā araññe ^a^P1.0134^ea^  saheva viharanti. athekadā rājā bimbisāro te cattāro there  rājagahaṃ upagate upasaṅkamitvā vanditvā temāsaṃ vassāvāsatthāya  nimantetvā tesaṃ pāṭiyekkaṃ kuṭikāyo kāretvā satisammosena na  chādesi. therā acchannāsu kuṭikāsu viharanti. vassakāle devo na  vassati. rājā ``kiṃ nu kho kāraṇaṃ devo na vassatī''ti  cintento, taṃ kāraṇaṃ ñatvā, tā kuṭikāyo chādāpetvā, mattikākammaṃ  cittakammañca kārāpetvā, kuṭikāmahaṃ karonto mahato bhikkhusaṅghassa  dānaṃ adāsi. therā rañño anukampāya kuṭikāyo pavisitvā  mettāsamāpattiyo samāpajjiṃsu. athuttarapācīnadisato mahāmegho  uṭṭhahitvā ^a^M1.0158^ea^ therānaṃ samāpattito vuṭṭhānakkhaṇeyeva vassituṃ ārabhi. tesu  godhikatthero samāpattito vuṭṭhāya saha meghagajjitena -- </p>
              <p>[03] 51^b^.^eb^ </p>
              <p>[21] ``vassati devo yathā sugītaṃ, channā me kuṭikā sukhā  nivātā. </p>
              <p>[22] cittaṃ susamāhitañca mayhaṃ, atha ce patthayasi pavassa  devā''ti.. -- </p>
              <p>[25] imaṃ gāthaṃ abhāsi.</p>
              <p>[03] tattha ^b^vassatī^eb^ti siñcati vuṭṭhidhāraṃ pavecchati.  ^b^devo^eb^ti megho. ^b^yathā sugīta^eb^nti sundaragītaṃ viya  gajjantoti adhippāyo. megho hi vassanakāle satapaṭalasahassapaṭalo  uṭṭhahitvā thanayanto vijjutā nicchārentova sobhati, na kevalo.  tasmā siniddhamadhuragambhīranigghoso vassati ^a^V1.0134^ea^ devoti dasseti. tena  saddato anupapīḷitaṃ āha ^b^``channā me kuṭikā sukhā  nivātā''^eb^ti. yathā na devo vassati, evaṃ tiṇādīhi chāditā  ayaṃ me kuṭikā, tena vuṭṭhivassena anupapīḷitaṃ āha.  paribhogasukhassa utusappāyautusukhassa ca sabbhāvato sukhā.  phusitaggaḷapihitavātapānatāhi vātaparissayarahitā. ubhayenapi  āvāsasappāyavasena anupapīḷitaṃ āha. ^b^cittaṃ susamāhitañca  mayha^eb^nti cittañca mama suṭṭhu samāhitaṃ anuttarasamādhinā  nibbānārammaṇe ^a^P1.0135^ea^ suṭṭhu appitaṃ, etena  abbhantaraparissayābhāvato appossukkataṃ dasseti. ^b^atha ce  patthayasī^eb^ti atha idāni patthayasi ce, yadi icchasi.  ^b^pavassā^eb^ti siñca udakaṃ pagghara vuṭṭhidhāraṃ paveccha. ^b^devā^eb^ti  meghaṃ ālapati. </p>
              <p>[06] godhikattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. subāhuttheragāthāvaṇṇanā </h3n>
            <h4>
              <h4n> </h4n>
              <p>[03] 52^b^.^eb^ itarehi vuttagāthāsu tatiyapade eva viseso.  tattha subāhunā vuttagāthāyaṃ ^b^cittaṃ susamāhitañca kāye^eb^ti mama  cittaṃ karajakāye kāyagatāsatibhāvanāvasena suṭṭhu samāhitaṃ sammadeva  appitaṃ. ayañhi thero kāyagatāsatibhāvanāvasena paṭiladdhajhānaṃ  pādakaṃ ^a^M1.0159^ea^ katvā vipassanaṃ vaḍḍhetvā arahattaṃ pāpuṇi. taṃ sandhāyāha  ``cittaṃ susamāhitañca kāye''ti. </p>
              <p>[06] subāhuttheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. valliyattheragāthāvaṇṇanā </h3n>
            <h4>
              <h4n> </h4n>
              <p>[03] 53^b^.^eb^ valliyattheragāthāyaṃ ^b^tassaṃ viharāmi  appamatto^eb^ti tassaṃ kuṭikāyaṃ appamādapaṭipattiyā matthakaṃ pāpitattā  appamatto ariyavihārūpasaṃhitena dibbavihārādisaṃhitena ca  iriyāpathavihārena viharāmi, attabhāvaṃ pavattemīti vuttaṃ hoti. </p>
              <p>[06] valliyattheragāthāvaṇṇanā niṭṭhitā </p>
            </h4>
          </h3>
          <h3>
            <h3n> 4. uttiyattheragāthāvaṇṇanā </h3n>
            <h4>
              <h4n> </h4n>
              <p>[03] 54^b^.^eb^ uttiyattherena ^a^V1.0135^ea^ vuttagāthāyaṃ ^b^adutiyo^eb^ti  asahāyo, kilesasaṅgaṇikāya gaṇasaṅgaṇikāya ca virahitoti attho. </p>
              <p>[06] uttiyattheragāthāvaṇṇanā niṭṭhitā. </p>
              <p>[06] catunnaṃ therānaṃ gāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. añjanavaniyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^āsandiṃ^eb^ ^a^P1.0136^ea^ ^b^kuṭikaṃ katvā^eb^ti  āyasmato añjanavaniyattherassa gāthā. kā uppatti? so kira  padumuttarassa bhagavato kāle sudassano nāma mālākāro hutvā  sumanapupphehi bhagavantaṃ pūjetvā aññampi tattha tattha bahuṃ puññaṃ katvā  devamanussesu saṃsaranto kassapassa bhagavato sāsane pabbajitvā  samaṇadhammaṃ akāsi. atha imasmiṃ buddhuppāde vesāliyaṃ vajjirājakule  nibbattitvā tassa vayappattakāle vajjiraṭṭhe avuṭṭhibhayaṃ byādhibhayaṃ  amanussabhayanti tīṇi bhayāni uppajjiṃsu ^a^M1.0160^ea^. taṃ sabbaṃ  ratanasuttavaṇṇanāyaṃ (khu0 pā0 aṭṭha0 ratanasuttavaṇṇanā; su0 ni0  aṭṭha0 1.ratanasuttavaṇṇanā) vuttanayena veditabbaṃ. bhagavati pana  vesāliṃ paviṭṭhe bhayesu ca vūpasantesu satthu dhammadesanāya sambahulānaṃ  devamanussānaṃ dhammābhisamaye ca jāte ayaṃ rājakumāro buddhānubhāvaṃ  disvā paṭiladdhasaddho pabbaji. yathā cāyaṃ evaṃ anantaraṃ vuccamānā  cattāropi janā. tepi hi imassa sahāyabhūtā licchavirājakumārā  evaṃ imināva nīhārena pabbajiṃsu. kassapasambuddhakālepi sahāyā  hutvā iminā saheva pabbajitvā samaṇadhammaṃ akaṃsu, padumuttarassapi  bhagavato pādamūle kusalabījaropanādiṃ akaṃsūti. tatthāyaṃ  katapubbakicco sākete añjanavane susānaṭṭhāne vasanto upakaṭṭhāya  vassūpanāyikāya manussehi chaḍḍitaṃ jiṇṇakaṃ āsandiṃ labhitvā taṃ  catūsu pāsāṇesu ṭhapetvā upari tiriyañca tiṇādīhi chādetvā dvāraṃ  yojetvā vassaṃ upagato. paṭhamamāseyeva ghaṭento vāyamanto arahattaṃ  pāpuṇi. tena vuttaṃ ^b^apadāne^eb^ (apa0 thera 1.11.24-28) -- </p>
              <p>[21] ``sudassanoti nāmena, mālākāro ahaṃ tadā. </p>
              <p>[22] addasaṃ virajaṃ buddhaṃ, lokajeṭṭhaṃ narāsabhaṃ.. </p>
              <p>[21] ``jātipupphaṃ ^a^V1.0136^ea^ gahetvāna, pūjayiṃ padumuttaraṃ. </p>
              <p>[22] visuddhacakkhu sumano, dibbacakkhuṃ samajjhagaṃ.. </p>
              <p>[21] ``etissā pupphapūjāya, cittassa paṇidhīhi ca. </p>
              <p>[22] kappānaṃ satasahassaṃ, duggatiṃ nupapajjahaṃ.. </p>
              <p>[21] ``soḷasāsiṃsu rājāno, devuttarasanāmakā. </p>
              <p>[22] chattiṃsamhi ito kappe, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhaṃ paṭisaṃvedento samāpattito  vuṭṭhāya yathāladdhaṃ sampattiṃ paccavekkhitvā pītivegena udānento  ^b^``āsandiṃ kuṭikaṃ katvā''^eb^ti gāthaṃ abhāsi ^a^P1.0137^ea^. </p>
              <p>[03] 55^b^.^eb^ tattha ^b^āsandiṃ kuṭikaṃ katvā^eb^ti āsandī  nāma dīghapādakaṃ caturassapīṭhaṃ, āyataṃ caturassampi atthiyeva, yattha  nisīditumeva sakkā, na nipajjituṃ ^a^M1.0161^ea^ taṃ āsandiṃ kuṭikaṃ katvā  vāsatthāya heṭṭhā vuttanayena kuṭikaṃ katvā yathā tattha nisinnassa  utuparissayābhāvena sukhena samaṇadhammaṃ kātuṃ sakkā, evaṃ kuṭikaṃ katvā.  etena paramukkaṃsagataṃ senāsane attano appicchataṃ santuṭṭhiñca dasseti.  vuttampi cetaṃ dhammasenāpatinā -- </p>
              <p>[21] ``pallaṅkena nisinnassa, jaṇṇukenābhivassati. </p>
              <p>[22] alaṃ phāsuvihārāya, pahitattassa bhikkhuno''ti..  (theragā0 985; mi0 pa0 6.1.1).</p>
              <p>[03] apare ``āsandikuṭika''nti pāṭhaṃ vatvā ``āsandippamāṇaṃ  kuṭikaṃ katvā''ti atthaṃ vadanti. aññe pana ``āsananisajjādigate  manusse uddissa mañcakassa upari katakuṭikā āsandī nāma, taṃ  āsandiṃ kuṭikaṃ katvā''ti atthaṃ vadanti. ^b^oggayhā^eb^ti  ogāhetvā anupavisitvā. ^b^añjanaṃ vana^eb^nti evaṃnāmakaṃ vanaṃ,  añjanavaṇṇapupphabhāvato hi añjanā vuccanti valliyo, tabbahulatāya taṃ  vanaṃ ``añjanavana''nti nāmaṃ labhi. apare pana ``añjanā nāma  mahāgacchā''ti vadanti, taṃ añjanavanaṃ oggayha āsandikaṃ kuṭikaṃ  katvā ^b^tisso vijjā anuppattā, kataṃ buddhassa sāsana^eb^nti  viharatā mayāti vacanaseseneva yojanā. idameva ca therassa  aññābyākaraṇaṃ ahosīti. </p>
              <p>[06] añjanavaniyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. kuṭivihārittheragāthāvaṇṇanā</h3n>
            <h4>
              <h4n> </h4n>
              <p>[03] ^b^ko^eb^ ^a^V1.0137^ea^ ^b^kuṭikāya^eb^nti āyasmato kuṭivihārittherassa gāthā.  kā uppatti? so kira padumuttarassa bhagavato ākāsena gacchantassa  ``udakadānaṃ ^a^P1.0138^ea^ dassāmī''ti sītalaṃ udakaṃ gahetvā  pītisomanassajāto uddhammukho hutvā ukkhipi. satthā tassa  ajjhāsayaṃ ñatvā pasādasaṃvaḍḍhanatthaṃ ākāse ṭhitova sampaṭicchi.  so tena anappakaṃ pītisomanassaṃ paṭisaṃvedesi. sesaṃ  añjanavaniyattherassa vatthumhi vuttasadisameva. ayaṃ pana viseso --  ayaṃ kira vuttanayena pabbajitvā katapubbakicco vipassanaṃ anuyuñjanto  sāyaṃ khettasamīpena gacchanto deve phusāyante khettapālakassa puññaṃ  tiṇakuṭiṃ disvā pavisitvā tattha tiṇasanthārake nisīdi ^a^M1.0162^ea^.  nisinnamattova utusappāyaṃ labhitvā vipassanaṃ ussukkāpetvā arahattaṃ  pāpuṇi. tena vuttaṃ ^b^apadāne^eb^ (apa0 thera 1.11.29-35) -- </p>
              <p>[21] ``suvaṇṇavaṇṇaṃ sambuddhaṃ, gacchantaṃ anilañjase. </p>
              <p>[22] ghatāsanaṃva jalitaṃ, ādittaṃva hutāsanaṃ.. </p>
              <p>[21] ``pāṇinā udakaṃ gayha, ākāse ukkhipiṃ ahaṃ. </p>
              <p>[22] sampaṭicchi mahāvīro, buddho kāruṇiko isi.. </p>
              <p>[21] ``antalikkhe ṭhito satthā, padumuttaranāmako. </p>
              <p>[22] mama saṅkappamaññāya, imā gāthā abhāsatha.. </p>
              <p>[21] ``iminā dakadānena, pītiuppādanena ca. </p>
              <p>[22] kappasatasahassampi, duggatiṃ nupapajjati.. </p>
              <p>[21] ``tena kammena dvipadinda, lokajeṭṭha narāsabha. </p>
              <p>[22] pattomhi acalaṃ ṭhānaṃ, hitvā jayaparājayaṃ.. </p>
              <p>[21] ``sahassarājanāmena, tayo te cakkavattino. </p>
              <p>[22] pañcasaṭṭhikappasate, cāturantā janādhipā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā there tattha nisinne khettapālako āgantvā  ``ko kuṭikāya''nti āha. taṃ sutvā thero ``bhikkhu  kuṭikāya''ntiādimāha. tayidaṃ khettapālassa therassa ca vacanaṃ  ekajjhaṃ katvā -- </p>
              <p>[03] 56^b^.^eb^ </p>
              <p>[21] ``ko ^a^V1.0138^ea^ kuṭikāyaṃ bhikkhu kuṭikāyaṃ, vītarāgo  susamāhitacitto. </p>
              <p>[22] evaṃ jānāhi āvuso, amoghā te kuṭikā katā''ti..  -- </p>
              <p>[25] tathārūpena saṅgītiṃ āropitaṃ.</p>
              <p>[03] tattha ^b^ko kuṭikāya^eb^nti, ``imissaṃ kuṭikāyaṃ ko  nisinno''ti khettapālassa pucchāvacanaṃ. tassa ^b^bhikkhu  kuṭikāya^eb^nti therassa paṭivacanadānaṃ. atha naṃ attano  anuttaradakkhiṇeyyabhāvato taṃ kuṭiparibhogaṃ anumodāpetvā ^a^M1.0163^ea^ uḷāraṃ tameva  puññaṃ patiṭṭhāpetuṃ ^b^``vītarāgo''^eb^tiādi vuttaṃ. tassattho --  eko bhinnakileso ^b^bhikkhu^eb^ te ^b^kuṭikāyaṃ^eb^ nisinno, tato  eva so aggamaggena sabbaso samucchinnarāgatāya ^b^vītarāgo^eb^  anuttarasamādhinā nibbānaṃ ārammaṇaṃ katvā suṭṭhu samāhitacittatāya  ^b^susamāhitacitto,^eb^ imañca atthaṃ, ^b^āvuso^eb^ khettapāla, yathāhaṃ  vadāmi, ^b^evaṃ jānāhi^eb^ saddaha adhimuccassu. ^b^amoghā^eb^  ^a^P1.0139^ea^ ^b^te kuṭikā katā^eb^ tayā katā kuṭikā amoghā  avañjhā saphalā saudrayā, yasmā arahatā khīṇāsavena paribhuttā.  sace tvaṃ anumodasi, taṃ te bhavissati dīgharattaṃ hitāya sukhāyāti.</p>
              <p>[03] taṃ sutvā khettapālo ``lābhā vata me, suladdhaṃ vata me, yassa  me kuṭikāyaṃ ediso ayyo pavisitvā nisīdatī''ti pasannacitto  anumodanto aṭṭhāsi. imaṃ pana tesaṃ kathāsallāpaṃ bhagavā dibbāya  sotadhātuyā sutvā anumodanañcassa ñatvā tambhāviniṃ sampattiṃ  vibhāvento khettapālaṃ imāhi gāthāhi ajjhabhāsi -- </p>
              <p>[21] ``vihāsi kuṭiyaṃ bhikkhu, santacitto anāsavo. </p>
              <p>[22] tena kammavipākena, devindo tvaṃ bhavissasi.. </p>
              <p>[21] ``chattiṃsakkhattuṃ devindo, devarajjaṃ karissasi. </p>
              <p>[22] catuttiṃsakkhattuṃ cakkavattī, rājā raṭṭhe bhavissasi. </p>
              <p>[22] ratanakuṭi nāma paccekabuddho, vītarāgo bhavissasī''ti..</p>
              <p>[03]  kuṭikāyaṃ laddhavisesattā pana therassa tato pabhuti  ^b^kuṭivihārī^eb^tveva samaññā udapādi. ayameva ca therassa  aññābyākaraṇagāthāpi ahosīti. </p>
              <p>[06] kuṭivihārittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. dutiyakuṭivihārittheragāthāvaṇṇanā</h3n>
            <h4>
              <h4n> </h4n>
              <p>[03] ^b^ayamāhu^eb^ ^a^M1.0164^ea^ ^a^V1.0139^ea^ ^b^purāṇiyā^eb^ti āyasmato  kuṭivihārittherassa  gāthā. kā uppatti? so kira padumuttarassa bhagavato pasannamānaso  pariḷāhakāle naḷavilīvehi viracitaṃ bījaniṃ adāsi. taṃ satthā  anumodanagāthāya sampahaṃsesi. sesaṃ yadettha vattabbaṃ, taṃ  añjanavaniyattheravatthumhi vuttasadisameva. ayaṃ pana viseso -- ayaṃ  kira vuttanayena pabbajitvā aññatarāya purāṇakuṭikāya viharanto  samaṇadhammaṃ acintetvā, ``ayaṃ kuṭikā jiṇṇā, aññaṃ kuṭikaṃ kātuṃ  vaṭṭatī''ti navakammavasena cittaṃ uppādesi. tassa atthakāmā devatā  saṃvegajananatthaṃ imaṃ uttānobhāsaṃ gambhīratthaṃ ^b^``ayamāhu''^eb^ti  gāthamāha. </p>
              <p>[03] 57^b^.^eb^ tattha ^a^P1.0140^ea^ ^b^aya^eb^nti  āsannapaccakkhavacanaṃ. ^b^āhū^eb^ti ahosīti attho.  gāthāsukhatthañhi dīghaṃ katvā vuttaṃ. ^b^purāṇiyā^eb^ti purātanī  addhagatā. ^b^aññaṃ patthayase navaṃ kuṭi^eb^nti imissā kuṭiyā  purāṇabhāvena jiṇṇatāya ito aññaṃ idāni nibbattanīyatāya navaṃ  kuṭiṃ patthayase patthesi āsīsasi. sabbena sabbaṃ pana ^b^āsaṃ  kuṭiyā virājaya^eb^ purāṇiyaṃ viya navāyampi kuṭiyaṃ āsaṃ taṇhaṃ  apekkhaṃ virājehi, sabbaso tattha virattacitto hohi. kasmā?  yasmā ^b^dukkhā bhikkhu puna navā^eb^ nāma ^b^kuṭi^eb^ bhikkhu puna  idāni nibbattiyamānā dukkhāvahattā dukkhā, tasmā aññaṃ navaṃ dukkhaṃ  anuppādento yathānibbattāyaṃ purāṇiyaṃyeva kuṭiyaṃ ṭhatvā attanā katabbaṃ  karohīti. ayañhettha adhippāyo -- tvaṃ, bhikkhu, ``ayaṃ purāṇī  tiṇakuṭikā jiṇṇā''ti aññaṃ navaṃ tiṇakuṭikaṃ kātuṃ icchasi, na  samaṇadhammaṃ, evaṃ icchanto pana bhāvanāya ananuyuñjanena  punabbhavābhinibbattiyā anativattanato āyatiṃ attabhāvakuṭimpi  patthento kātuṃ icchantoyeva nāma hoti. sā pana navā tiṇakuṭi  viya karaṇadukkhena tato bhiyyopi  jarāmaraṇasokaparidevādidukkhasaṃsaṭṭhatāya dukkhā, tasmā tiṇakuṭiyaṃ  viya attabhāvakuṭiyaṃ āsaṃ apekkhaṃ virājaya sabbaso tattha  virattacitto hohi, evaṃ te vaṭṭadukkhaṃ na bhavissatīti. devatāya ca  vacanaṃ sutvā thero saṃvegajāto vipassanaṃ paṭṭhapetvā ghaṭento vāyamanto  nacirasseva arahatte patiṭṭhāsi. tena vuttaṃ ^b^apadāne^eb^ (apa0 thera  1.11.36-46) -- </p>
              <p>[21] ``padumuttarabuddhassa ^a^M1.0165^ea^, lokajeṭṭhassa tādino. </p>
              <p>[22] tiṇatthare nisinnassa, upasantassa tādino.. </p>
              <p>[21] ``naḷamālaṃ gahetvāna, bandhitvā bījaniṃ ahaṃ. </p>
              <p>[22] buddhassa upanāmesiṃ, dvipadindassa tādino.. </p>
              <p>[21] ``paṭiggahetvā ^a^V1.0140^ea^ sabbaññū, bījaniṃ lokanāyako. </p>
              <p>[22] mama saṅkappamaññāya, imaṃ gāthaṃ abhāsatha.. </p>
              <p>[21] ``yathā me kāyo nibbāti, pariḷāho na vijjati. </p>
              <p>[22] tatheva tividhaggīhi, cittaṃ tava vimuccatu.. </p>
              <p>[21] ``sabbe devā samāgacchuṃ, ye keci vananissitā. </p>
              <p>[22] sossāma buddhavacanaṃ, hāsayantañca dāyakaṃ.. </p>
              <p>[21] ``nisinno bhagavā tattha, devasaṅghapurakkhato. </p>
              <p>[22] dāyakaṃ sampahaṃsento, imā gāthā abhāsatha.. </p>
              <p>[21] ``iminā bījanidānena, cittassa paṇidhīhi ca. </p>
              <p>[22] subbato nāma nāmena, cakkavattī bhavissati.. </p>
              <p>[21] ``tena kammāvasesena, sukkamūlena codito. </p>
              <p>[22] māluto nāma nāmena, cakkavattī bhavissati.. </p>
              <p>[21] ``iminā bījanidānena, sammānavipulena ca. </p>
              <p>[22] kappasatasahassampi, duggatiṃ nupapajjati.. </p>
              <p>[21] ``tiṃsakappasahassamhi, subbatā aṭṭhatiṃsa te. </p>
              <p>[22] ekūnatiṃsasahasse, aṭṭha mālutanāmakā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahatte pana patiṭṭhito ``ayaṃ me arahattappattiyā  aṅkusabhūtā''ti tameva gāthaṃ paccudāhāsi. sāyeva ca therassa  aññābyākaraṇagāthā ahosi. kuṭiovādena laddhavisesattā cassa  ^b^kuṭivihārī^eb^tveva samaññā ahosīti. </p>
              <p>[06] dutiyakuṭivihārittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. ramaṇīyakuṭikattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ramaṇīyā^eb^ ^a^M1.0166^ea^ ^a^P1.0141^ea^ ^b^me kuṭikā^eb^ti  āyasmato ramaṇīyakuṭikattherassa gāthā. kā uppatti? sopi kira  padumuttarassa bhagavato kāle kusalabījaropanaṃ katvā devamanussesu  saṃsaranto ito aṭṭhārasakappasatamatthake atthadassissa bhagavato kāle  kulagehe nibbattitvā viññutaṃ patto buddhārahaṃ ^a^V1.0141^ea^ āsanaṃ bhagavato adāsi.  pupphehi ca bhagavantaṃ pūjetvā pañcapatiṭṭhitena vanditvā padakkhiṇaṃ  katvā pakkāmi. sesaṃ añjanavaniyattherassa vatthumhi vuttasadisameva.  ayaṃ pana viseso -- ayaṃ kira vuttanayena pabbajitvā katapubbakicco  vajjiraṭṭhe aññatarasmiṃ gāmakāvāse kuṭikāyaṃ viharati, sā hoti  kuṭikā abhirūpā dassanīyā pāsādikā suparikammakatabhittibhūmikā  ārāmapokkharaṇirāmaṇeyyādisampannā  muttājālasadisavālikākiṇṇabhūmibhāgā therassa ca vattasampannatāya  susammaṭṭhaṅgaṇatādinā bhiyyosomattāya ramaṇīyatarā hutvā tiṭṭhati.  so tattha viharanto vipassanaṃ paṭṭhapetvā nacirasseva arahatte patiṭṭhāsi.  tena vuttaṃ ^b^apadāne^eb^ (apa0 thera 1.11.47-52) -- </p>
              <p>[21] ``kānanaṃ vanamoggayha, appasaddaṃ nirākulaṃ. </p>
              <p>[22] sīhāsanaṃ mayā dinnaṃ, atthadassissa tādino.. </p>
              <p>[21] ``mālāhatthaṃ gahetvāna, katvā ca naṃ padakkhiṇaṃ. </p>
              <p>[22] satthāraṃ payirupāsitvā, pakkāmiṃ uttarāmukho.. </p>
              <p>[21] ``tena kammena dvipadinda, lokajeṭṭha narāsabha. </p>
              <p>[22] sannibbāpemi attānaṃ, bhavā sabbe samūhatā.. </p>
              <p>[21] ``aṭṭhārasakappasate, yaṃ dānamadadiṃ tadā. </p>
              <p>[22] duggatiṃ nābhijānāmi, sīhāsanassidaṃ phalaṃ.. </p>
              <p>[21] ``ito sattakappasate, sannibbāpakakhattiyo. </p>
              <p>[22] sattaratanasampanno, cakkavattī mahabbalo.. </p>
              <p>[22] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā there tattha viharante kuṭikāya  ramaṇīyabhāvato vihārapekkhakā manussā tato tato āgantvā kuṭiṃ  passanti ^a^M1.0167^ea^. athekadivasaṃ katipayā dhuttajātikā itthiyo tattha gatā  kuṭikāya ramaṇīyabhāvaṃ disvā, ``ettha vasanto ayaṃ samaṇo siyā  amhehi ākaḍḍhanīyahadayo''ti adhippāyena -- ``ramaṇīyaṃ vo, bhante,  vasanaṭṭhānaṃ. mayampi ramaṇīyarūpā paṭhamayobbane ṭhitā''ti vatvā  itthikuttādīni dassetuṃ ārabhiṃsu. thero attano vītarāgabhāvaṃ  pakāsento ^b^``ramaṇīyā me kuṭikā, saddhādeyyā manoramā''^eb^ti  gāthaṃ abhāsi. </p>
              <p>[03] 58^b^.^eb^ tattha ^b^ramaṇīyā me kuṭikā^eb^ti  ``ramaṇīyā te, bhante, kuṭikā''ti yaṃ tumhehi vuttaṃ, taṃ saccaṃ. ayaṃ  mama vasanakuṭikā ramaṇīyā manuññarūpā, sā ca kho  ^b^saddhādeyyā,^eb^ ``evarūpāya ^a^V1.0142^ea^ manāpaṃ ^a^P1.0142^ea^ katvā  pabbajitānaṃ dinnāya idaṃ nāma phalaṃ hotī''ti kammaphalāni saddahitvā  saddhāya dhammacchandena dātabbattā saddhādeyyā, na dhanena nibbattitā.  sayañca tathādinnāni saddhādeyyāni passantānaṃ paribhuñjantānañca mano  rametīti ^b^manoramā^eb^. saddhādeyyattā eva hi manoramā,  saddhādīhi deyyadhammaṃ sakkaccaṃ abhisaṅkharitvā denti, saddhādeyyañca  paribhuñjantā sappurisā dāyakassa avisaṃvādanatthampi  payogāsayasampannā honti, na tumhehi cintitākārena  payogāsayavipannāti adhippāyo. ^b^na me attho kumārīhī^eb^ti  yasmā sabbaso kāmehi vinivattitamānaso ahaṃ, tasmā na me attho  kumārīhi. kappiyakārakakammavasenapi hi mādisānaṃ itthīhi  payojanaṃ nāma natthi, pageva rāgavasena, tasmā na me attho  kumārīhīti. kumāriggahaṇañcettha upalakkhaṇaṃ daṭṭhabbaṃ. mādisassa  nāma santike evaṃ paṭipajjāhīti ayuttakārinīhi yāva aparaddhañca  tumhehi samānajjhāsayānaṃ purato ayaṃ kiriyā sobheyyāti dassento  āha ^b^``yesaṃ attho tahiṃ gacchatha nāriyo''^eb^ti. tattha  ^b^yesa^eb^nti kāmesu avītarāgānaṃ. ^b^attho^eb^ti payojanaṃ.  ^b^tahi^eb^nti tattha tesaṃ santikaṃ. ^b^nāriyo^eb^ti ālapanaṃ. taṃ  sutvā itthiyo maṅkubhūtā pattakkhandhā āgatamaggeneva gatā. ettha ca  ``na me attho kumārīhī''ti kāmehi anatthikabhāvavacaneneva therena  arahattaṃ byākatanti daṭṭhabbaṃ. </p>
              <p>[06] ramaṇīyakuṭikattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. kosalavihārittheragāthāvaṇṇanā</h3n>
            <h4>
              <h4n> </h4n>
              <p>[03] ^b^saddhāyāhaṃ^eb^ ^a^M1.0168^ea^ ^b^pabbajito^eb^ti āyasmato kosalavihārittherassa  gāthā. kā uppatti? ayampi kira padumuttarassa bhagavato kāle  kusalabījaṃ ropetvā taṃ taṃ puññaṃ akāsi. sesaṃ  añjanavaniyattheravatthusadisameva. ayaṃ ^a^P1.0143^ea^ pana  viseso -- ayaṃ kira vuttanayena pabbajitvā katapubbakicco kosalaraṭṭhe  aññatarasmiṃ gāme ekaṃ upāsakakulaṃ nissāya araññe viharati, taṃ  so upāsako rukkhamūle vasantaṃ disvā kuṭikaṃ kāretvā adāsi.  thero kuṭikāyaṃ viharanto āvāsasappāyena samādhānaṃ labhitvā  vipassanaṃ ussukkāpetvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 1.11.53-61) -- </p>
              <p>[21] ``himavantassāvidūre, vasāmi paṇṇasanthare. </p>
              <p>[22] ghāsesu gedhamāpanno, seyyasīlo cahaṃ tadā.. </p>
              <p>[21] ``khaṇantālukalambāni ^a^V1.0143^ea^, biḷālitakkalāni ca. </p>
              <p>[22] kolaṃ bhallātakaṃ billaṃ, āhatvā paṭiyāditaṃ.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] mama saṅkappamaññāya, āgacchi mama santikaṃ.. </p>
              <p>[21] ``upāgataṃ mahānāgaṃ, devadevaṃ narāsabhaṃ. </p>
              <p>[22] biḷāliṃ paggahetvāna, pattamhi okiriṃ ahaṃ.. </p>
              <p>[21] ``paribhuñji mahāvīro, tosayanto mamaṃ tadā. </p>
              <p>[22] paribhuñjitvāna sabbaññū, imaṃ gāthaṃ abhāsatha.. </p>
              <p>[21] ``sakaṃ cittaṃ pasādetvā, biḷāliṃ me adā tuvaṃ. </p>
              <p>[22] kappānaṃ satasahassaṃ, duggatiṃ nupapajjasi.. </p>
              <p>[21] ``carimaṃ vattate mayhaṃ, bhavā sabbe samūhatā. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``catupaññāsito kappe, sumekhaliya savhayo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0169^ea^ pana patvā vimuttisukhappaṭisaṃvedanena uppannapītivegena  udānento ^b^``saddhāyāhaṃ pabbajito''^eb^ti gāthaṃ abhāsi. </p>
              <p>[03] 59^b^.^eb^ tattha ^b^saddhāyā^eb^ti bhagavato vesāliṃ  upagamane ānubhāvaṃ disvā, ``ekantaniyyānikaṃ idaṃ sāsanaṃ, tasmā  addhā imāya paṭipattiyā jarāmaraṇato muccissāmī''ti  uppannasaddhāvasena ^b^pabbajito^eb^ pabbajjaṃ upagato. ^b^araññe me  kuṭikā katā^eb^ti tassā pabbajjāya anurūpavasena araññe vasato me  kuṭikā katā, pabbajjānurūpaṃ āraññako hutvā vūpakaṭṭho viharāmīti  dasseti. tenāha ^b^``appamatto ca ātāpī, sampajāno  patissato''^eb^ti. araññavāsaladdhena kāyavivekena jāgariyaṃ  anuyuñjanto tattha satiyā avippavāsena ^b^appamatto,^eb^  āraddhavīriyatāya ^b^ātāpī,^eb^ pubbabhāgiyasatisampajaññapāripūriyā  vipassanaṃ vaḍḍhetvā arahattādhigamena paññāsativepullappattiyā accantameva  ^b^sampajāno patissato^eb^ viharāmīti attho.  appamattabhāvādikittane cassa idameva aññābyākaraṇaṃ ahosi  kosalaraṭṭhe ciranivāsibhāvena pana ^b^kosalavihārī^eb^ti samaññā  jātāti. </p>
              <p>[06] kosalavihārittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. sīvalittheragāthāvaṇṇanā</h3n>
            <h4>
              <h4n> </h4n>
              <p>[03] ^b^te^eb^ ^a^V1.0144^ea^ ^a^P1.0144^ea^ ^b^me ijjhiṃsu saṅkappā^eb^ti  āyasmato sīvalittherassa gāthā. kā uppatti? ayampi  padumuttarassa bhagavato kāle heṭṭhā vuttanayena vihāraṃ gantvā  parisapariyante ṭhito dhammaṃ suṇanto satthāraṃ ekaṃ bhikkhuṃ lābhīnaṃ  aggaṭṭhāne ṭhapentaṃ disvā ``mayāpi anāgate evarūpena bhavituṃ  vaṭṭatī''ti dasabalaṃ nimantetvā sattāhaṃ satthu bhikkhusaṅghassa ca  mahādānaṃ datvā ``bhagavā ahaṃ iminā adhikārakammena aññaṃ sampattiṃ  na patthemi, anāgate pana ekabuddhassa sāsane ahampi tumhehi so  etadagge ṭhapitabhikkhu viya lābhīnaṃ aggo bhaveyya''nti patthanaṃ  akāsi. satthā anantarāyaṃ disvā -- ``ayaṃ te patthanā anāgate  gotamabuddhassa santike samijjhissatī''ti byākaritvā pakkāmi.  sopi ^a^M1.0170^ea^ kulaputto yāvajīvaṃ kusalaṃ katvā devamanussesu saṃsaranto  vipassībuddhakāle bandhumatīnagarato avidūre ekasmiṃ gāmake paṭisandhiṃ  gaṇhi. tasmiṃ samaye bandhumatīnagaravāsino raññā saddhiṃ  sākacchitvā dasabalassa dānaṃ denti. te ekadivasaṃ sabbeva ekato  hutvā dānaṃ dentā ``kiṃ nu kho amhākaṃ dānamukhe natthī''ti (a0  ni0 aṭṭha0 1.1.207) madhuñca guḷadadhiñca na addasaṃsu. te  ``yato kutoci āharissāmā''ti janapadato nagarapavisanamagge  purisaṃ ṭhapesuṃ. tadā esa kulaputto attano gāmato guḷadadhivārakaṃ  gahetvā, ``kiñcideva āharissāmī''ti nagaraṃ gacchanto, ``mukhaṃ  dhovitvā dhotahatthapādo pavisissāmī''ti phāsukaṭṭhānaṃ olokento  naṅgalasīsamattaṃ nimmakkhikaṃ daṇḍakamadhuṃ disvā ``puññena me idaṃ  uppanna''nti gahetvā nagaraṃ pāvisi. nāgarehi ṭhapitapuriso taṃ  disvā, ``bho purisa, kassimaṃ āharasī''ti pucchi. ``na  kassaci, sāmi, vikkiṇituṃ pana me idaṃ ābhata''nti. ``tena  ^a^P1.0145^ea^ hi, bho, idaṃ kahāpaṇaṃ gahetvā etaṃ madhuñca  guḷadadhiñca dehī''ti. so cintesi -- ``idaṃ na bahumūlaṃ, ayañca  ekappahāreneva bahuṃ deti, vīmaṃsituṃ vaṭṭatī''ti. tato naṃ ``nāhaṃ  ekena kahāpaṇena demī''ti āha. ``yadi evaṃ dve gahetvā dehī''ti.  ``dvīhipi na demī''ti. etenupāyena vaḍḍhetvā sahassaṃ pāpuṇi. </p>
              <p>[01] so cintesi -- ``ativaḍḍhituṃ na vaṭṭati, hotu tāva  iminā kattabbakiccaṃ pucchissāmī''ti. atha naṃ āha -- ``idaṃ na  bahuṃ agghanakaṃ, tvañca bahuṃ desi, kena kammena idaṃ gaṇhāsī''ti.  ``idha, bho, nagaravāsino raññā saddhiṃ paṭivirujjhitvā  vipassīdasabalassa dānaṃ dentā idaṃ dvayaṃ dānamukhe apassantā  pariyesanti, sace idaṃ dvayaṃ na labhissanti, nāgarānaṃ parājayo  bhavissati, tasmā sahassaṃ katvā gaṇhāmī''ti. ``kiṃ panetaṃ  nāgarānameva vaṭṭati, aññesaṃ dātuṃ na vaṭṭatī''ti. ``yassa kassaci  dātuṃ avāritameta''nti. ``atthi pana koci nāgarānaṃ dāne  ekadivasaṃ sahassaṃ dātā''ti? ``natthi, sammā''ti. ``imesaṃ  pana dvinnaṃ sahassagghanakabhāvaṃ ^a^V1.0145^ea^ jānāsī''ti? ``āma, jānāmī''ti.  ``tena hi gaccha, nāgarānaṃ ācikkha `eko puriso imāni dve  mūlena na deti sahattheneva dātukāmo, tumhe imesaṃ dvinnaṃ kāraṇā  ^a^M1.0171^ea^  nibbitakkā hothā'ti, tvaṃ pana me imasmiṃ dānamukhe jeṭṭhakabhāvassa  kāyasakkhī hohī''ti. so paribbayatthaṃ gahitamāsakena pañcakaṭukaṃ  gahetvā ^a^P1.0146^ea^ cuṇṇaṃ katvā dadhito kañjiyaṃ gahetvā tattha  madhupaṭalaṃ pīḷetvā pañcakaṭukacuṇṇena yojetvā ekasmiṃ paduminipatte  pakkhipitvā taṃ saṃvidahitvā ādāya dasabalassa avidūraṭṭhāne nisīdi  mahājanena āhariyamānassa sakkārassa avidūre attano pattavāraṃ  olokayamāno, so okāsaṃ ñatvā satthu santikaṃ gantvā bhagavā ayaṃ  uppannaduggatapaṇṇākāro, imaṃ me anukampaṃ paṭicca paṭiggaṇhathāti.  satthā tassa anukampaṃ paṭicca catumahārājadattiyena selamayapattena taṃ  paṭiggahetvā yathā aṭṭhasaṭṭhiyā bhikkhusatasahassassa diyyamānaṃ na  khīyati, evaṃ adhiṭṭhāsi. so kulaputto niṭṭhitabhattakiccaṃ bhagavantaṃ  abhivādetvā ekamantaṃ ṭhito āha -- ``diṭṭho me, bhagavā, ajja  bandhumatīnagaravāsikehi tumhākaṃ sakkāro āhariyamāno, ahampi  imassa kammassa nissandena nibbattanibbattabhave lābhaggayasaggappatto  bhaveyya''nti (a0 ni0 aṭṭha0 1.1.207). satthā, ``evaṃ hotu,  kulaputtā''ti vatvā tassa ca nagaravāsīnañca bhattānumodanaṃ katvā  pakkāmi.</p>
              <p>[03] sopi kulaputto yāvajīvaṃ kusalaṃ katvā devamanussesu saṃsaranto  imasmiṃ buddhuppāde suppavāsāya rājadhītāya kucchimhi paṭisandhiṃ gaṇhi.  paṭisandhiggahaṇato paṭṭhāya sāyaṃ pātañca paṇṇākārasatāni  sakaṭenādāya suppavāsāya upanīyanti. atha naṃ puññavīmaṃsanatthaṃ  hatthena bījapacchiṃ phusāpenti. ekekabījato salākasatampi  salākasahassampi niggacchati. ekekakarīsakhette paṇṇāsampi saṭṭhipi  sakaṭappamāṇāni uppajjanti. koṭṭhe pūraṇakālepi koṭṭhadvāraṃ hatthena  phusāpenti. rājadhītāya puññena gaṇhantānaṃ gahitagahitaṭṭhānaṃ puna  pūrati. paripuṇṇabhattabhājanatopi ``rājadhītāya puñña''nti vatvā  yassa kassaci dentānaṃ yāva na ukkaḍḍhanti, na tāva bhattaṃ khīyati,  dārake ^a^P1.0147^ea^ kucchigateyeva sattavassāni atikkamiṃsu. </p>
              <p>[01] gabbhe ^a^M1.0172^ea^ pana paripakke sattāhaṃ mahādukkhaṃ anubhosi. sā  sāmikaṃ āmantetvā, ``pure maraṇā jīvamānāva dānaṃ dassāmī''ti  satthu santikaṃ pesesi -- ``gaccha, imaṃ pavattiṃ satthu ārocetvā  satthāraṃ nimantehi, yañca satthā vadeti, taṃ sādhukaṃ upalakkhetvā  āgantvā mayhaṃ kathehī''ti. so gantvā tassā sāsanaṃ bhagavato  ārocesi. satthā, ``sukhinī hotu suppavāsā koliyadhītā  arogā, arogaṃ puttaṃ vijāyatū''ti (udā0 18) āha. rājā taṃ  sutvā bhagavantaṃ abhivādetvā attano gāmābhimukho pāyāsi. tassa  pure āgamanāyeva suppavāsāya kucchito ^a^V1.0146^ea^ dhamakaraṇā udakaṃ viya gabbho  nikkhami, parivāretvā nisinnajano assumukhova hasituṃ āraddho  tuṭṭhapahaṭṭho mahājano rañño sāsanaṃ ārocetuṃ agamāsi.</p>
              <p>[03] rājā tesaṃ āgamanaṃ disvāva, ``dasabalena kathitakathā  nipphannā bhavissati maññe''ti cintesi. so āgantvā satthu  sāsanaṃ rājadhītāya ārocesi. rājadhītā tayā nimantitaṃ  jīvitabhattameva maṅgalabhattaṃ bhavissati, gaccha sattāhaṃ dasabalaṃ  nimantehīti. rājā tathā akāsi. sattāhaṃ buddhappamukhassa  saṅghassa mahādānaṃ pavattayiṃsu. dārako sabbesaṃ ñātīnaṃ santattaṃ  cittaṃ nibbāpento jātoti ^b^sīvalidārako^eb^tvevassa nāmaṃ akaṃsu.  so sattavassāni gabbhe vasitattā jātakālato paṭṭhāya  sabbakammakkhamo ahosi. dhammasenāpati sāriputto sattame divase  tena saddhiṃ kathāsallāpaṃ akāsi. satthāpi dhammapade gāthaṃ abhāsi -- </p>
              <p>[21] ``yomaṃ palipathaṃ duggaṃ, saṃsāraṃ mohamaccagā. </p>
              <p>[27] tiṇṇo pāraṅgato jhāyī, anejo akathaṃkathī. </p>
              <p>[22] anupādāya nibbuto, tamahaṃ brūmi brāhmaṇa''nti..  (dha0 pa0 414).</p>
              <p>[03] atha naṃ thero evamāha -- ``kiṃ pana tayā evarūpaṃ dukkharāsiṃ  anubhavitvā pabbajituṃ na vaṭṭatī''ti? ``labhamāno pabbajeyyaṃ,  bhante''ti. suppavāsā naṃ dārakaṃ therena ^a^P1.0148^ea^ saddhiṃ  kathentaṃ disvā ``kiṃ nu kho me putto dhammasenāpatinā saddhiṃ  kathetī''ti theraṃ upasaṅkamitvā pucchi -- ``mayhaṃ putto tumhehi saddhiṃ  kiṃ katheti, bhante''ti? ``attanā anubhūtaṃ gabbhavāsadukkhaṃ kathetvā,  `tumhehi anuññāto pabbajissāmī'ti vadatī''ti. ``sādhu  ^a^M1.0173^ea^, bhante,  pabbājetha na''nti. thero taṃ vihāraṃ netvā tacapañcakakammaṭṭhānaṃ datvā  pabbājento ``sīvali, na tuyhaṃ aññena ovādena kammaṃ atthi, tayā  satta vassāni anubhūtadukkhameva paccavekkhāhī''ti. ``bhante,  pabbājanameva tumhākaṃ bhāro, yaṃ pana mayā kātuṃ sakkā, tamahaṃ  jānissāmī''ti. so pana paṭhamakesavaṭṭiyā ohāraṇakkhaṇeyeva  sotāpattiphale patiṭṭhāsi, dutiyāya ohāraṇakkhaṇe sakadāgāmiphale,  tatiyāya anāgāmiphale sabbesaṃyeva pana kesānaṃ oropanañca  arahattasacchikiriyā ca apacchā apurimā ahosi. tassa  pabbajitadivasato paṭṭhāya bhikkhusaṅghassa cattāro paccayā yāvaticchakaṃ  uppajjanti. evaṃ ettha vatthu samuṭṭhitaṃ.</p>
              <p>[03] aparabhāge satthā sāvatthiṃ agamāsi. thero satthāraṃ  abhivādetvā, ``bhante, mayhaṃ puññaṃ vīmaṃsissāmi, pañca me  bhikkhusatāni dethā''ti āha. ``gaṇha sīvalī''ti. so  pañcasate bhikkhū ^a^V1.0147^ea^ gahetvā himavantābhimukhaṃ gacchanto aṭavimaggaṃ  gacchati, tassa paṭhamaṃ diṭṭhanigrodhe adhivatthā devatā sattadivasāni  dānaṃ adāsi. iti so -- </p>
              <p>[21] ``nigrodhaṃ paṭhamaṃ passi, dutiyaṃ paṇḍavapabbataṃ. </p>
              <p>[22] tatiyaṃ aciravatiyaṃ, catutthaṃ varasāgaraṃ.. </p>
              <p>[21] ``pañcamaṃ himavantaṃ so, chaṭṭhaṃ chaddantupāgami. </p>
              <p>[22] sattamaṃ gandhamādanaṃ, aṭṭhamaṃ atha revata''nti..</p>
              <p>[03] sabbaṭṭhānesu satta satta divasāneva dānaṃ adaṃsu.  gandhamādanapabbate pana nāgadattadevarājā nāma sattasu divasesu  ekadivase khīrapiṇḍapātaṃ adāsi, ekadivase sappipiṇḍapātaṃ.  bhikkhusaṅgho āha -- ``imassa devarañño neva dhenuyo duyhamānā  paññāyanti, na dadhinimmathanaṃ ^a^P1.0149^ea^, kuto te devarāja  idaṃ uppajjatī''ti. ``bhante kassapadasabalassa kāle  khīrasalākabhattadānassetaṃ phala''nti devarājā āha. aparabhāge satthā  khadiravaniyarevatassa paccuggamanaṃ aṭṭhuppattiṃ katvā theraṃ attano sāsane  lābhaggayasaggappattānaṃ aggaṭṭhāne ṭhapesi.</p>
              <p>[03] evaṃ lābhaggayasaggappattassa pana imassa therassa arahattappattiṃ  ekacce ācariyā evaṃ vadanti -- ``heṭṭhā vuttanayena dhammasenāpatinā  ovāde dinne yaṃ ^a^M1.0174^ea^ mayā kātuṃ sakkā, tamahaṃ jānissāmīti pabbajitvā  vipassanākammaṭṭhānaṃ gahetvā taṃ divasaṃyeva aññataraṃ vivittaṃ kuṭikaṃ  disvā taṃ pavisitvā mātukucchismiṃ satta vassāni attanā anubhūtaṃ  dukkhaṃ anussaritvā tadanusārena atītānāgate tassa avekkhantassa  ādittā viya tayo bhavā upaṭṭhahiṃsu. ñāṇassa paripākaṃ gatattā  vipassanāvīthiṃ otari, tāvadeva maggappaṭipāṭiyā sabbepi āsave  khepento arahattaṃ pāpuṇī''ti. ubhayathāpi therassa arahattappattiyeva  pakāsitā. thero pana pabhinnapaṭisambhido chaḷabhiñño ahosi. tena  vuttaṃ ^b^apadāne^eb^ (apa0 thera 1.12.31-39) -- </p>
              <p>[21] ``varuṇo nāma nāmena, devarājā ahaṃ tadā. </p>
              <p>[22] upaṭṭhahesiṃ sambuddhaṃ, sayoggabalavāhano.. </p>
              <p>[21] ``nibbute lokanāthamhi, atthadassīnaruttame. </p>
              <p>[22] tūriyaṃ sabbamādāya, agamaṃ bodhimuttamaṃ.. </p>
              <p>[21] ``vāditena ca naccena, sammatāḷasamāhito. </p>
              <p>[22] sammukhā viya sambuddhaṃ, upaṭṭhiṃ bodhimuttamaṃ.. </p>
              <p>[21] ``upaṭṭhahitvā ^a^V1.0148^ea^ taṃ bodhiṃ, dharaṇīruhapādapaṃ. </p>
              <p>[22] pallaṅkaṃ ābhujitvāna, tattha kālaṅkato ahaṃ.. </p>
              <p>[21] ``sakakammābhiraddhohaṃ, pasanno bodhimuttame. </p>
              <p>[22] tena cittappasādena, nimmānaṃ upapajjahaṃ.. </p>
              <p>[21] ``saṭṭhitūriyasahassāni, parivārenti maṃ sadā. </p>
              <p>[22] manussesu ca devesu, vattamānaṃ bhavābhave.. </p>
              <p>[21] ``tividhaggī nibbutā mayhaṃ, bhavā sabbe samūhatā. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``subāhū nāma nāmena, catuttiṃsāsu khattiyā. </p>
              <p>[22] sattaratanasampannā, pañcakappasate ito.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0175^ea^ pana patvā vimuttisukhapaṭisaṃvedanena pītivegena  udānento ^b^``te me ijjhiṃsu saṅkappā''^eb^ti gāthaṃ abhāsi. </p>
              <p>[03] 60^b^.^eb^ tattha ^b^te me ijjhiṃsu saṅkappā, yadattho  pāvisiṃ kuṭiṃ, vijjāvimuttiṃ paccesa^eb^nti ye pubbe mayā  kāmasaṅkappādīnaṃ samucchedakarā nekkhammasaṅkappādayo abhipatthitāyeva  ``kadā nu khvāhaṃ tadāyatanaṃ upasampajja viharissāmi, yadariyā  etarahi ^a^P1.0150^ea^ upasampajja viharantī''ti,  vimuttādhippāyasaññitā vimuttiṃ uddissa saṅkappā manorathā abhiṇhaso  appamattā yadattho yaṃpayojano yesaṃ nipphādanatthaṃ kuṭiṃ suññāgāraṃ  vipassituṃ pāvisiṃ tisso vijjā phalavimuttiñca paccesanto,  gavesanto te me ijjhiṃsu te sabbeva idāni mayhaṃ ijjhiṃsu  samijjhiṃsu, nipphannakusalasaṅkappo paripuṇṇamanoratho jātoti attho.  tesaṃ samiddhabhāvaṃ dassetuṃ ^b^``mānānusayamujjaha''^eb^nti vuttaṃ.  yasmā mānānusayamujjahaṃ pajahiṃ samucchindiṃ, tasmā te me saṅkappā  ijjhiṃsūti yojanā. mānānusaye hi pahīne appahīno nāma  anusayo natthi, arahattañca adhigatameva hotīti mānānusayappahānaṃ  yathāvuttasaṅkappasamiddhiyā kāraṇaṃ katvā vuttaṃ. </p>
              <p>[06] sīvalittheragāthāvaṇṇanā niṭṭhitā. </p>
              <p>[06] chaṭṭhavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 7. sattamavaggo </h2n>
          <h3>
            <h3n> 1. vappattheragāthāvaṇṇanā</h3n>
            <h4>
              <h4n> </h4n>
              <p>[03] ^b^passati^eb^ ^a^V1.0149^ea^ ^b^passo^eb^ti āyasmato vappattherassa gāthā. kā  uppatti? so kira padumuttarassa bhagavato kāle haṃsavatīnagare kulagehe  nibbattitvā viññutaṃ patto ``asuko ca asuko ca thero satthu paṭhamaṃ  dhammapaṭiggāhakā ahesu''nti thomanaṃ sutvā bhagavantaṃ upasaṅkamitvā  patthanaṃ paṭṭhapesi -- ``ahampi bhagavā anāgate tādisassa  sammāsambuddhassa paṭhamaṃ dhammapaṭiggāhakānaṃ aññataro bhaveyya''nti,  satthu ^a^M1.0176^ea^ santike saraṇagamanañca pavedesi. so yāvajīvaṃ puññāni  katvā tato cuto devamanussesuyeva saṃsaranto imasmiṃ buddhuppāde  kapilavatthusmiṃ vāseṭṭhassa nāma brāhmaṇassa putto hutvā nibbatti,  ^b^vappo^eb^tissa nāmaṃ ahosi. so asitena isinā  ``siddhatthakumāro sabbaññū bhavissatī''ti byākato  koṇḍaññappamukhehi brāhmaṇaputtehi saddhiṃ gharāvāsaṃ pahāya tāpasapabbajjaṃ  pabbajitvā ``tasmiṃ sabbaññutaṃ patte tassa santike dhammaṃ sutvā  amataṃ pāpuṇissāmī''ti uruvelāyaṃ viharantaṃ mahāsattaṃ chabbassāni  padhānaṃ padahantaṃ upaṭṭhahitvā oḷārikāhāraparibhogena nibbijjitvā  isipatanaṃ gato. abhisambujjhitvā satthārā sattasattāhāni  vītināmetvā isipatanaṃ ^a^P1.0151^ea^ gantvā dhammacakke pavattite  pāṭipadadivase sotāpattiphale patiṭṭhito pañcamiyaṃ pakkhassa  aññāsikoṇḍaññādīhi saddhiṃ arahattaṃ pāpuṇi. tena vuttaṃ  ^b^apadāne^eb^ (apa0 thera 1.12.20-30) -- </p>
              <p>[21] ``ubhinnaṃ devarājūnaṃ, saṅgāmo samupaṭṭhito. </p>
              <p>[22] ahosi samupabyūḷho, mahāghoso avattatha.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] antalikkhe ṭhito satthā, saṃvejesi mahājanaṃ.. </p>
              <p>[21] ``sabbe devā attamanā, nikkhittakavacāvudhā. </p>
              <p>[22] sambuddhaṃ abhivādetvā, ekaggāsiṃsu tāvade.. </p>
              <p>[21] ``mayhaṃ saṅkappamaññāya, vācāsabhimudīrayi. </p>
              <p>[22] anukampako lokavidū, nibbāpesi mahājanaṃ.. </p>
              <p>[21] ``paduṭṭhacitto ^a^V1.0150^ea^ manujo, ekapāṇaṃ viheṭhayaṃ. </p>
              <p>[22] tena cittappadosena, apāyaṃ upapajjati.. </p>
              <p>[21] ``saṅgāmasīse nāgova, bahū pāṇe viheṭhayaṃ. </p>
              <p>[22] nibbāpetha sakaṃ cittaṃ, mā haññittho punappunaṃ.. </p>
              <p>[21] ``dvinnampi yakkharājūnaṃ, senā sā vimhitā ahu. </p>
              <p>[22] saraṇañca upāgacchuṃ, lokajeṭṭhaṃ sutādinaṃ.. </p>
              <p>[21] ``saññāpetvāna janataṃ, padamuddhari cakkhumā. </p>
              <p>[22] pekkhamānova devehi, pakkāmi uttarāmukho.. </p>
              <p>[21] ``paṭhamaṃ ^a^M1.0177^ea^ saraṇaṃ gacchiṃ, dvipadindassa tādino. </p>
              <p>[22] kappānaṃ satasahassaṃ, duggatiṃ nupapajjahaṃ.. </p>
              <p>[21] ``mahādundubhināmā ca, soḷasāsuṃ rathesabhā. </p>
              <p>[22] tiṃsakappasahassamhi, rājāno cakkavattino.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attanā paṭiladdhasampattiṃ paccavekkhaṇamukhena  satthu guṇamahantataṃ paccavekkhitvā ``īdisaṃ nāma satthāraṃ  bāhulikādivādena samudācarimha. aho puthujjanabhāvo nāma  andhakaraṇo acakkhukaraṇo ariyabhāvoyeva cakkhukaraṇo''ti dassento  ^b^``passati passo''^eb^ti gāthaṃ abhāsi. </p>
              <p>[03] 61^b^.^eb^ tattha ^b^passati passo^eb^ti passati  sammādiṭṭhiyā dhamme aviparītaṃ jānāti bujjhatīti passo,  dassanasampanno ariyo, so ^b^passantaṃ^eb^ aviparītadassāviṃ ``ayaṃ  aviparītadassāvī''ti passati paññācakkhunā dhammādhammaṃ  yathāsabhāvato jānāti. na kevalaṃ passantameva, atha kho  ^b^apassantañca^eb^ passati, yo paññācakkhuvirahito dhamme  yathāsabhāvato na passati, tampi apassantaṃ puthujjanaṃ ``andho vatāyaṃ  bhavaṃ acakkhuko''ti attano paññācakkhunā passati. ^b^apassanto  apassantaṃ, passantañca na passatī^eb^ti apassanto paññācakkhurahito  andhabālo tādisaṃ andhabālaṃ ayaṃ dhammādhammaṃ yathāsabhāvato na  passatīti yathā apassantaṃ na passati na jānāti, evaṃ attano  paññācakkhunā dhammādhammaṃ yathāsabhāvato passantañca paṇḍitaṃ ``ayaṃ  evaṃvidho''ti na passati na jānāti, tasmā ahampi pubbe  dassanarahito sakalaṃ ñeyyaṃ hatthāmalakaṃ viya passantaṃ bhagavantaṃ  apassantampi pūraṇādiṃ yathāsabhāvato na passiṃ, idāni pana  buddhānubhāvena sampanno ubhayepi yathāsabhāvato passāmīti  sevitabbāsevitabbesu attano aviparītapaṭipattiṃ dasseti. </p>
              <p>[06] vappattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. vajjiputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ekakā^eb^ ^a^M1.0178^ea^ ^a^V1.0151^ea^ ^a^P1.0152^ea^ ^b^mayaṃ araññe^eb^ti  āyasmato vajjiputtattherassa gāthā. kā uppatti? ayampi  purimabuddhesu katādhikāro tattha tattha bhave vivaṭṭūpanissayaṃ puññaṃ  upacinanto ito ekanavute kappe vipassissa bhagavato kāle kulagehe  nibbattitvā viññutaṃ patto ekadivasaṃ vipassiṃ bhagavantaṃ disvā  pasannamānaso nāgapupphakesarehi pūjaṃ akāsi. so tena puññakammena  devamanussesu saṃsaranto imasmiṃ buddhuppāde amaccakule nibbatti,  ^b^vajjiputto^eb^tissa nāmaṃ ahosi. so bhagavato vesāligamane  buddhānubhāvaṃ disvā paṭiladdhasaddho pabbajitvā katapubbakicco kammaṭṭhānaṃ  gahetvā vesāliyā avidūre aññatarasmiṃ vanasaṇḍe viharati. tena ca  samayena vesāliyaṃ ussavo ahosi. tattha tattha naccagītavāditaṃ  pavattati, mahājano haṭṭhatuṭṭho ussavasampattiṃ paccanubhoti, taṃ sutvā so  bhikkhu ayoniso ummujjanto vivekaṃ vajjamāno kammaṭṭhānaṃ  vissajjetvā attano anabhiratiṃ pakāsento -- </p>
              <p>[21] ``ekakā mayaṃ araññe viharāma, apaviddhaṃva vanasmiṃ  dārukaṃ. </p>
              <p>[22] etādisikāya rattiyā, ko su nāma amhehi  pāpiyo''ti.. -- gāthamāha. </p>
              <p>[01] taṃ sutvā vanasaṇḍe adhivatthā devatā taṃ bhikkhuṃ  anukampamānā ``yadipi, tvaṃ bhikkhu, araññavāsaṃ hīḷento vadasi,  vivekakāmā pana viddasuno taṃ bahu maññantiyevā''ti imamatthaṃ  dassentī -- </p>
              <p>[21] ``ekako tvaṃ araññe viharasi, apaviddhaṃva vanasmiṃ  dārukaṃ. </p>
              <p>[22] tassa te bahukā pihayanti, nerayikā viya  saggagāmina''nti.. -- </p>
              <p>[25] gāthaṃ vatvā, ``kathañhi nāma tvaṃ, bhikkhu, niyyānike  sammāsambuddhassa sāsane pabbajitvā aniyyānikaṃ vitakkaṃ  vitakkessasī''ti santajjentī saṃvejesi ^a^M1.0179^ea^. evaṃ so bhikkhu tāya  devatāya saṃvejito kasābhihato viya bhadro assājānīyo  vipassanāvīthiṃ ^a^P1.0153^ea^ otaritvā nacirasseva vipassanaṃ  ussukkāpetvā arahattaṃ pāpuṇi. tena vuttaṃ ^b^apadāne^eb^ (apa0 thera  1.11.62-66) -- </p>
              <p>[21] ``suvaṇṇavaṇṇaṃ sambuddhaṃ, sataraṃsiṃva bhāṇumaṃ. </p>
              <p>[22] obhāsentaṃ disā sabbā, uḷurājaṃva pūritaṃ.. </p>
              <p>[21] ``purakkhataṃ ^a^V1.0152^ea^ sāvakehi, sāgareheva medaniṃ. </p>
              <p>[22] nāgaṃ paggayha reṇūhi, vipassissābhiropayiṃ.. </p>
              <p>[21] ``ekanavutito kappe, yaṃ reṇumabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``paṇṇatālīsito kappe, reṇu nāmāsi khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ``ayaṃ me arahattappattiyā aṅkuso  jāto''ti attano devatāya ca vuttanayaṃ saṃkaḍḍhitvā -- </p>
              <p>[03] 62^b^.^eb^ </p>
              <p>[21] ``ekakā mayaṃ araññe viharāma, apaviddhaṃva vanasmiṃ  dārukaṃ. </p>
              <p>[22] tassa me bahukā pihayanti, nerayikā viya  saggagāmina''nti.. -- </p>
              <p>[25] gāthaṃ abhāsi.</p>
              <p>[03] tassattho -- anapekkhabhāvena vane chaḍḍitadārukkhaṇḍaṃ viya  yadipi ^b^mayaṃ ekakā^eb^ ekākino asahāyā imasmiṃ ^b^araññe  viharāma,^eb^ evaṃ viharato pana ^b^tassa me bahukā pihayanti^eb^ maṃ  bahū atthakāmarūpā kulaputtā abhipatthenti, ``aho vatassa mayampi  vajjiputtatthero viya gharabandhanaṃ pahāya araññe vihareyyāmā''ti. yathā  kiṃ? ^b^nerayikā viya saggagāminaṃ,^eb^ yathā nāma nerayikā  attano pāpakammena niraye nibbattasattā saggagāmīnaṃ saggūpagāmīnaṃ  pihayanti -- ``aho vata mayampi nirayadukkhaṃ pahāya saggasukhaṃ  paccanubhaveyyāmā''ti evaṃsampadamidanti attho. ettha ^a^M1.0180^ea^ ca attani   garubahuvacanappayogassa icchitabbattā ``ekakā mayaṃ viharāmā''ti puna  tassa atthassa ekattaṃ sandhāya ``tassa me''ti ekavacanappayogo kato.  ``tassa me'', ``saggagāmina''nti ca ubhayampi `pihayantī'ti  padaṃ apekkhitvā upayogatthe sampadānaniddeso daṭṭhabbo. taṃ  abhipatthentīti ca tādise araññavāsādiguṇe abhipatthentā nāma  hontīti katvā vuttaṃ. ^b^tassa me^eb^ti vā tassa mama santike  guṇeti adhippāyo. </p>
              <p>[06] vajjiputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. pakkhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^cutā^eb^ ^a^V1.0153^ea^ ^a^P1.0154^ea^ ^b^patantī^eb^ti āyasmato  pakkhattherassa gāthā. kā uppatti? sopi purimabuddhesu katādhikāro  tattha tattha bhave puññāni karonto ito ekanavute kappe yakkhasenāpati  hutvā vipassiṃ bhagavantaṃ disvā pasannamānaso dibbavatthena pūjaṃ  akāsi. so tena puññakammena devamanussesu saṃsaranto imasmiṃ  buddhuppāde sakkesu devadahanigame sākiyarājakule nibbatti,  ``sammodakumāro''tissa nāmaṃ ahosi. athassa daharakāle  vātarogena pādā na vahiṃsu. so katipayaṃ kālaṃ pīṭhasappī viya  vicari. tenassa ^b^pakkho^eb^ti samaññā jātā. pacchā  arogakālepi tatheva naṃ sañjānanti, so bhagavato ñātisamāgame  pāṭihāriyaṃ disvā paṭiladdhasaddho pabbajitvā katapubbakicco kammaṭṭhānaṃ  gahetvā araññe viharati. athekadivasaṃ gāmaṃ piṇḍāya pavisituṃ  gacchanto antarāmagge aññatarasmiṃ rukkhamūle nisīdi. tasmiñca  samaye aññataro kulalo maṃsapesiṃ ādāya ākāsena gacchati, taṃ bahū  kulalā anupatitvā pātesuṃ. pātitaṃ maṃsapesiṃ eko kulalo  aggahesi. taṃ añño acchinditvā gaṇhi, taṃ disvā thero  ``yathāyaṃ maṃsapesi, evaṃ kāmā nāma bahusādhāraṇā bahudukkhā  bahupāyāsā''ti -- kāmesu ādīnavaṃ nekkhamme ca ānisaṃsaṃ  paccavekkhitvā vipassanaṃ paṭṭhapetvā ``anicca''ntiādinā  manasikaronto piṇḍāya caritvā katabhattakicco ^a^M1.0181^ea^ divāṭṭhāne nisīditvā  vipassanaṃ vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0  thera 1.12.1-10) -- </p>
              <p>[21] ``vipassī nāma bhagavā, lokajeṭṭho narāsabho. </p>
              <p>[22] aṭṭhasaṭṭhisahassehi, pāvisi bandhumaṃ tadā.. </p>
              <p>[21] ``nagarā abhinikkhamma, agamaṃ dīpacetiyaṃ. </p>
              <p>[22] addasaṃ virajaṃ buddhaṃ, āhutīnaṃ paṭiggahaṃ.. </p>
              <p>[21] ``cullāsītisahassāni, yakkhā mayhaṃ upantike. </p>
              <p>[22] upaṭṭhahanti sakkaccaṃ, indaṃva tidasā gaṇā.. </p>
              <p>[21] ``bhavanā abhinikkhamma, dussaṃ paggayhahaṃ tadā. </p>
              <p>[22] sirasā abhivādesiṃ, tañcādāsiṃ mahesino.. </p>
              <p>[21] ``aho buddho aho dhammo, aho no satthu sampadā. </p>
              <p>[22] buddhassa ānubhāvena, vasudhāyaṃ pakampatha.. </p>
              <p>[21] ``tañca acchariyaṃ disvā, abbhutaṃ lomahaṃsanaṃ. </p>
              <p>[22] buddhe cittaṃ pasādemi, dvipadindamhi tādine.. </p>
              <p>[21] ``sohaṃ ^a^V1.0154^ea^ cittaṃ pasādetvā, dussaṃ datvāna satthuno. </p>
              <p>[22] saraṇañca upāgacchiṃ, sāmacco saparijjano.. </p>
              <p>[21] ``ekanavutito kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ito pannarase kappe, soḷasāsuṃ suvāhanā. </p>
              <p>[22] sattaratanasampanno, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā yadeva saṃvegavatthuṃ aṅkusaṃ katvā vipassanaṃ  vaḍḍhetvā aññā adhigatā, tassa saṃkittanamukhena aññaṃ byākaronto  ^b^``cutā patantī''^eb^ti gāthaṃ abhāsi. </p>
              <p>[03] 63^b^.^eb^ tattha ^b^cutā^eb^ti bhaṭṭhā. ^b^patantī^eb^ti  anupatanti. ^b^patitā^eb^ti ^a^P1.0155^ea^ cavanavasena bhūmiyaṃ  patitā, ākāse vā sampatanavasena patitā. ^b^giddhā^eb^ti gedhaṃ  āpannā ^a^M1.0182^ea^. ^b^punarāgatā^eb^ti punadeva upagatā. ^b^ca^eb^-saddo  sabbattha yojetabbo. idaṃ vuttaṃ hoti -- patanti anupatanti ca idha  kulalā, itarassa mukhato cutā ca maṃsapesi, cutā pana sā bhūmiyaṃ  patitā ca, giddhā gedhaṃ āpannā sabbeva kulalā punarāgatā. yathā  cime kulalā, evaṃ saṃsāre paribbhamantā sattā ye kusaladhammato cutā,  te patanti nirayādīsu, evaṃ patitā ca, sampattibhave ṭhitā tattha  kāmasukhānuyogavasena kāmabhave rūpārūpabhavesu ca bhavanikantivasena  giddhā ca punarāgatā bhavato aparimuttattā tena tena bhavagāminā kammena  taṃ taṃ bhavasaññitaṃ dukkhaṃ āgatā eva, evaṃbhūtā ime sattā. mayā  pana ^b^kataṃ kiccaṃ^eb^ pariññādibhedaṃ soḷasavidhampi kiccaṃ kataṃ, na  dāni taṃ kātabbaṃ atthi. ^b^rataṃ rammaṃ^eb^ ramitabbaṃ ariyehi  sabbasaṅkhatavinissaṭaṃ nibbānaṃ rataṃ abhirataṃ rammaṃ. tena ca  ^b^sukhenanvāgataṃ sukhaṃ^eb^ phalasamāpattisukhena anuāgataṃ upagataṃ  accantasukhaṃ nibbānaṃ, sukhena vā sukhāpaṭipadābhūtena vipassanāsukhena  maggasukhena ca anvāgataṃ phalasukhaṃ nibbānasukhañcāti attho  veditabbo. </p>
              <p>[06] pakkhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. vimalakoṇḍaññattheragāthāvaṇṇanā </h3n>
            <h4>
              <h4n> </h4n>
              <p>[01] ^b^dumavhayāya uppanno^eb^ti vimalakoṇḍaññattherassa gāthā.  kā uppatti? ayampi purimabuddhesu katādhikāro ^a^V1.0155^ea^ tattha tattha bhave  vivaṭṭūpanissayaṃ puññaṃ upacinanto ito ekanavute kappe vipassissa  bhagavato kāle vibhavasampanne kule nibbattitvā viññutaṃ patto  ekadivasaṃ vipassiṃ bhagavantaṃ mahatiyā parisāya parivutaṃ dhammaṃ desentaṃ  disvā pasannamānaso catūhi suvaṇṇapupphehi pūjesi. bhagavā tassa  pasādasaṃvaḍḍhanatthaṃ tathārūpaṃ iddhābhisaṅkhāraṃ abhisaṅkhāresi, yathā  suvaṇṇābhā sakalaṃ taṃ padesaṃ ottharati. taṃ disvā bhiyyosomattāya  pasannamānaso hutvā ^a^P1.0156^ea^ bhagavantaṃ vanditvā taṃ nimittaṃ  gahetvā attano gehaṃ gantvā buddhārammaṇaṃ pītiṃ avijahanto kenaci  rogena kālaṃ katvā tusitesu upapanno aparāparaṃ puññāni katvā  devamanussesu saṃsaranto imasmiṃ buddhuppāde rājānaṃ ^a^M1.0183^ea^ bimbisāraṃ paṭicca  ambapāliyā kucchimhi paṭisandhiṃ gaṇhi. rājā hi bimbisāro  taruṇakāle ambapāliyā rūpasampattiṃ sutvā sañjātābhilāso  katipayamanussaparivāro aññātakavesena vesāliṃ gantvā ekarattiṃ tāya  saṃvāsaṃ kappesi. tadā ayaṃ tassā kucchimhi paṭisandhiṃ aggahesi.  sā ca gabbhassa patiṭṭhitabhāvaṃ tassa ārocesi. rājāpi attānaṃ  jānāpetvā dātabbayuttakaṃ datvā pakkāmi. sā gabbhassa  paripākamanvāya puttaṃ vijāyi, ``vimalo''tissa nāmaṃ ahosi,  pacchā ^b^vimalakoṇḍañño^eb^ti paññāyittha. so vayappatto bhagavato  vesāligamane buddhānubhāvaṃ disvā pasannamānaso pabbajitvā  katapubbakicco vipassanaṃ paṭṭhapetvā nacirasseva arahattaṃ pāpuṇi. tena  vuttaṃ ^b^apadāne^eb^ (apa0 thera 1.12.40-48) -- </p>
              <p>[21] ``vipassī nāma bhagavā, lokajeṭṭho narāsabho. </p>
              <p>[22] nisinno janakāyassa, desesi amataṃ padaṃ.. </p>
              <p>[21] ``tassāhaṃ dhammaṃ sutvāna, dvipadinnassa tādino. </p>
              <p>[22] soṇṇapupphāni cattāri, buddhassa abhiropayiṃ.. </p>
              <p>[21] ``suvaṇṇacchadanaṃ āsi, yāvatā parisā tadā. </p>
              <p>[22] buddhābhā ca suvaṇṇābhā, āloko vipulo ahu.. </p>
              <p>[21] ``udaggacitto sumano, vedajāto katañjalī. </p>
              <p>[22] vittisañjanano tesaṃ, diṭṭhadhammasukhāvaho.. </p>
              <p>[21] ``āyācitvāna sambuddhaṃ, vanditvāna ca subbataṃ. </p>
              <p>[22] pāmojjaṃ janayitvāna, sakaṃ bhavanupāgamiṃ.. </p>
              <p>[21] ``bhavane upaviṭṭhohaṃ, buddhaseṭṭhaṃ anussariṃ. </p>
              <p>[22] tena cittappasādena, tusitaṃ upapajjahaṃ.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``soḷasāsiṃsu ^a^V1.0156^ea^ rājāno, nemisammatanāmakā. </p>
              <p>[22] tetālīse ito kappe, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0184^ea^ pana patvā aññāpadesena aññaṃ byākaronto  ^b^``dumavhayāyā''^eb^ti gāthaṃ abhāsi. </p>
              <p>[03] 64^b^.^eb^ tattha ^b^dumavhayāyā^eb^ti dumena ambena  avhātabbāya, ambapāliyāti attho. ādhāre cetaṃ bhummavacanaṃ.  ^b^uppanno^eb^ti tassā kucchiyaṃ uppanno uppajjamāno ca. ^b^jāto  paṇḍaraketunā^eb^ti dhavalavatthadhajattā ``paṇḍaraketū''ti paññātena  bimbisāraraññā hetubhūtena jāto, taṃ paṭicca nibbattoti attho.  ^b^uppanno^eb^ti vā paṭhamābhinibbattidassanaṃ. tato hi ^b^jāto^eb^ti  abhijātidassanaṃ. vijāyanakālato paṭṭhāya hi loke jātavohāro.  ettha ca ``dumavhayāya uppanno''ti iminā attukkaṃsanabhāvaṃ apaneti,  anekapatiputtānampi visesādhigamasambhavañca dīpeti. ``jāto  paṇḍaraketunā''ti iminā ^a^P1.0157^ea^ viññātapitikadassanena  paravambhanaṃ apaneti. ^b^ketuhā^eb^ti mānappahāyī. māno hi  uṇṇatilakkhaṇattā ketu viyāti ketu. tathā hi so  ``ketukamyatāpaccupaṭṭhāno''ti vuccati. ^b^ketunāyevā^eb^ti paññāya  eva. paññā hi anavajjadhammesu accuggataṭṭhena mārasenappamaddanena  pubbaṅgamaṭṭhena ca ariyānaṃ dhajā nāma. tenāha ``dhammo hi isinaṃ  dhajo''ti (saṃ0 ni0  2.241; a0 ni0  4.48; jā0  2.21.494). ^b^mahāketuṃ padhaṃsayī^eb^ti mahāvisayatāya mahantā,  seyyamānajātimānādibhedato bahavo ca mānappakārā, itare ca  kilesadhammā samussitaṭṭhena ketu etassāti mahāketu māro pāpimā.  taṃ balavidhamanavisayātikkamanavasena abhibhavi nibbisevanaṃ akāsīti.  ``mahāketuṃ padhaṃsayī''ti attānaṃ paraṃ viya dassento aññāpadesena  arahattaṃ byākāsi. </p>
              <p>[06] vimalakoṇḍaññattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. ukkhepakatavacchattheragāthāvaṇṇanā </h3n>
            <h4>
              <h4n> </h4n>
              <p>[01] ^b^ukkhepakatavacchassā^eb^ti āyasmato  ukkhepakatavacchattherassa gāthā. kā uppatti? sopi kira  purimabuddhesu katādhikāro tattha tattha bhave vivaṭṭūpanissayaṃ puññaṃ  upacinanto ito catunavute kappe siddhatthassa bhagavato kāle kulagehe  nibbattitvā viññutaṃ patto satthāraṃ uddissa ^a^M1.0185^ea^ māḷaṃ karontassa pūgassa  ekatthambhaṃ alabhantassa thambhaṃ datvā sahāyakiccaṃ akāsi. so tena  puññakammena ^a^V1.0157^ea^ devaloke nibbattitvā aparāparaṃ puññāni katvā  devamanussesu saṃsaranto imasmiṃ buddhuppāde sāvatthiyaṃ aññatarassa  brāhmaṇassa putto hutvā nibbatti, ^b^vaccho^eb^tissa gottato  āgatanāmaṃ. so satthu santike dhammaṃ sutvā paṭiladdhasaddho  pabbajitvā kosalaraṭṭhe gāmakāvāse vasanto āgatāgatānaṃ bhikkhūnaṃ  santike dhammaṃ pariyāpuṇāti. ``ayaṃ ^a^P1.0158^ea^ vinayo  idaṃ suttantaṃ ayaṃ abhidhammo''ti pana paricchedaṃ na jānāti.  athekadivasaṃ āyasmantaṃ dhammasenāpatiṃ pucchitvā yathāparicchedaṃ sabbaṃ  sallakkhesi. dhammasaṅgītiyā pubbepi piṭakādisamaññā  pariyattisaddhamme vavatthitā eva, yato bhikkhūnaṃ vinayadharādivohāro.  so tepiṭakaṃ buddhavacanaṃ uggaṇhanto paripucchanto tattha vutte  rūpārūpadhamme sallakkhetvā vipassanaṃ paṭṭhapetvā sammasanto nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  1.2.13-26) -- </p>
              <p>[21] ``siddhatthassa bhagavato, mahāpūgagaṇo ahu. </p>
              <p>[22] saraṇaṃ gatā ca te buddhaṃ, saddahanti tathāgataṃ.. </p>
              <p>[21] ``sabbe saṅgamma mantetvā, māḷaṃ kubbanti satthuno. </p>
              <p>[22] ekatthambhaṃ alabhantā, vicinanti brahāvane.. </p>
              <p>[21] ``tehaṃ araññe disvāna, upagamma gaṇaṃ tadā. </p>
              <p>[22] añjaliṃ paggahetvāna, paṭipucchiṃ gaṇaṃ ahaṃ.. </p>
              <p>[21] ``te me puṭṭhā viyākaṃsu, sīlavanto upāsakā. </p>
              <p>[22] māḷaṃ mayaṃ kattukāmā, ekatthambho na labbhati.. </p>
              <p>[21] ``ekatthambhaṃ mamaṃ detha, ahaṃ dassāmi satthuno. </p>
              <p>[22] āharissāmahaṃ thambhaṃ, appossukkā bhavantu te.. </p>
              <p>[21] ``te me thambhaṃ pavecchiṃsu, pasannā tuṭṭhamānasā. </p>
              <p>[22] tato paṭinivattitvā, agamaṃsu sakaṃ gharaṃ.. </p>
              <p>[21] ``aciraṃ gate pūgagaṇe, thambhaṃ ahāsahaṃ tadā. </p>
              <p>[22] haṭṭho haṭṭhena cittena, paṭhamaṃ ussapesahaṃ.. </p>
              <p>[21] ``tena ^a^M1.0186^ea^ cittappasādena, vimānaṃ upapajjahaṃ. </p>
              <p>[22] ubbiddhaṃ bhavanaṃ mayhaṃ, sattabhūmaṃ samuggataṃ.. </p>
              <p>[21] ``vajjamānāsu bherīsu, paricāremahaṃ sadā. </p>
              <p>[22] pañcapaññāsakappamhi, rājā āsiṃ yasodharo.. </p>
              <p>[21] ``tatthāpi bhavanaṃ mayhaṃ, sattabhūmaṃ samuggataṃ. </p>
              <p>[22] kūṭāgāravarūpetaṃ, ekatthambhaṃ manoramaṃ.. </p>
              <p>[21] ``ekavīsatikappamhi ^a^V1.0158^ea^, udeno nāma khattiyo. </p>
              <p>[22] tatrāpi bhavanaṃ mayhaṃ, sattabhūmaṃ samuggataṃ.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] anubhomi sukhaṃ sabbaṃ, ekatthambhassidaṃ phalaṃ.. </p>
              <p>[21] ``catunnavutito kappe, yaṃ thambhamadadaṃ tadā. </p>
              <p>[22] duggatiṃ nābhijānāmi, ekatthambhassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā katakiccattā akilāsubhāve ṭhito attano  santikaṃ upagatānaṃ gahaṭṭhapabbajitānaṃ anukampaṃ upādāya tepiṭakaṃ  buddhavacanaṃ vīmaṃsitvā dhammaṃ desesi. desento ca ekadivasaṃ attānaṃ  paraṃ viya katvā dassento -- </p>
              <p>[03] 65^b^.^eb^ </p>
              <p>[21] ``ukkhepakatavacchassa, saṅkalitaṃ bahūhi vassehi. </p>
              <p>[22] taṃ bhāsati gahaṭṭhānaṃ, sunisinno uḷārapāmojjo''ti..  -- gāthaṃ abhāsi. </p>
              <p>[01] tattha ^b^ukkhepakatavacchassā^eb^ti kataukkhepavacchassa,  bhikkhuno santike visuṃ visuṃ uggahitaṃ vinayapadesaṃ suttapadesaṃ  abhidhammapadesañca yathāparicchedaṃ vinayasuttābhidhammānaṃyeva upari  khipitvā sajjhāyanavasena tattha tattheva pakkhipitvā ṭhitavacchenāti  attho karaṇatthe hi idaṃ sāmivacanaṃ. ^b^saṅkalitaṃ bahūhi  vassehī^eb^ti bahukehi saṃvaccharehi sampiṇḍanavasena hadaye ṭhapitaṃ.  ``saṅkhalita''ntipi pāṭho, saṅkhalitaṃ viya kataṃ ekābaddhavasena ^a^M1.0187^ea^  vācuggataṃ ^a^P1.0159^ea^ kataṃ. yaṃ buddhavacananti vacanaseso.  ^b^ta^eb^nti taṃ pariyattidhammaṃ ^b^bhāsati^eb^ katheti.  ^b^gahaṭṭhāna^eb^nti tesaṃ yebhuyyatāya vuttaṃ. ^b^sunisinno^eb^ti tasmiṃ  dhamme sammā niccalo nisinno, lābhasakkārādiṃ apaccāsīsanto kevalaṃ  vimuttāyatanasīseyeva ṭhatvā kathetīti attho. tenāha  ^b^``uḷārapāmojjo''^eb^ti phalasamāpattisukhavasena dhammadesanāvaseneva  ca uppannauḷārapāmojjoti. vuttañhetaṃ -- </p>
              <p>[02] ``yathā yathāvuso bhikkhu, yathāsutaṃ yathāpariyattaṃ dhammaṃ  vitthārena paresaṃ deseti tathā tathā so tasmiṃ dhamme labhati atthavedaṃ,  labhati dhammavedaṃ, labhati dhammūpasaṃhitaṃ pāmojja''ntiādi (dī0 ni0  3.355). </p>
              <p>[06] ukkhepakatavacchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. meghiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^anusāsi^eb^ ^a^V1.0159^ea^ ^b^mahāvīro^eb^ti āyasmato meghiyattherassa gāthā.  kā uppatti? ayampi purimabuddhesu katādhikāro tattha tattha bhave  kusalabījāni ropento ito ekanavute kappe vipassissa bhagavato  kāle kulagehe nibbattitvā viññutaṃ pāpuṇi. tasmiñca samaye  vipassī bhagavā buddhakiccassa pariyosānamāgamma āyusaṅkhāraṃ  ossajji. tena pathavīkampādīsu uppannesu mahājano bhītatasito  ahosi. atha naṃ vessavaṇo mahārājā tamatthaṃ vibhāvetvā  samassāsesi. taṃ sutvā mahājano saṃvegappatto ahosi. tatthāyaṃ  kulaputto buddhānubhāvaṃ sutvā satthari sañjātagāravabahumāno uḷāraṃ  pītisomanassaṃ paṭisaṃvedesi. so tena puññakammena devamanussesu  saṃsaranto imasmiṃ buddhuppāde kapilavatthusmiṃ sākiyarājakule nibbatti,  tassa ^b^meghiyo^eb^ti nāmaṃ ahosi. so vayappatto satthu santike  pabbajitvā bhagavantaṃ upaṭṭhahanto bhagavati jālikāyaṃ viharante  kimikālāya nadiyā tīre ramaṇīyaṃ ambavanaṃ disvā ^a^P1.0160^ea^  tattha viharitukāmo ^a^M1.0188^ea^ dve vāre bhagavatā vāretvā tatiyavāraṃ  vissajjito tattha gantvā micchāvitakkamakkhikāhi khajjamāno  cittasamādhiṃ alabhitvā satthu santikaṃ gantvā tamatthaṃ ārocesi.  athassa bhagavā ``aparipakkāya, meghiya, cetovimuttiyā pañca dhammā  paripākāya saṃvattantī''tiādinā (udā0 31) ovādaṃ adāsi.  so tasmiṃ ovāde ṭhatvā vipassanaṃ vaḍḍhetvā arahattaṃ pāpuṇi. tena  vuttaṃ ^b^apadāne^eb^ (apa0 thera 1.12.57-65) -- </p>
              <p>[21] ``yadā vipassī lokaggo, āyusaṅkhāramossaji. </p>
              <p>[22] pathavī sampakampittha, medanī jalamekhalā.. </p>
              <p>[21] ``otataṃ vitataṃ mayhaṃ, suvicittavaṭaṃsakaṃ. </p>
              <p>[22] bhavanampi pakampittha, buddhassa āyusaṅkhaye.. </p>
              <p>[21] ``tāso mayhaṃ samuppanno, bhavane sampakampite. </p>
              <p>[22] uppādo nu kimatthāya, āloko vipulo ahu.. </p>
              <p>[21] ``vessavaṇo idhāgamma, nibbāpesi mahājanaṃ. </p>
              <p>[22] pāṇabhūte bhayaṃ natthi, ekaggā hotha saṃvutā.. </p>
              <p>[21] ``aho buddho aho dhammo, aho no satthu sampadā. </p>
              <p>[22] yasmiṃ uppajjamānamhi, pathavī sampakampati.. </p>
              <p>[21] ``buddhānubhāvaṃ kittetvā, kappaṃ saggamhi modahaṃ. </p>
              <p>[22] avasesesu kappesu, kusalaṃ caritaṃ mayā.. </p>
              <p>[21] ``ekanavutito ^a^V1.0160^ea^ kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, buddhasaññāyidaṃ phalaṃ.. </p>
              <p>[21] ``ito cuddasakappamhi, rājā āsiṃ patāpavā. </p>
              <p>[22] samito nāma nāmena, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] arahattaṃ pana patvā satthu sammukhā ovādaṃ labhitvā  ``mayā arahattaṃ adhigata''nti aññaṃ byākaronto -- </p>
              <p>[03] 66^b^.^eb^ </p>
              <p>[21] ``anusāsi ^a^M1.0189^ea^ mahāvīro, sabbadhammāna pāragū. </p>
              <p>[27] tassāhaṃ dhammaṃ sutvāna, vihāsiṃ santike sato. </p>
              <p>[22] tisso vijjā anuppattā, kataṃ buddhassa sāsana''nti..  -- gāthaṃ abhāsi.</p>
              <p>[03] tattha ^b^anusāsī^eb^ti ``aparipakkāya, meghiya,  cetovimuttiyā pañca dhammā paripākāya saṃvattantī''tiādinā ovadi  anusiṭṭhiṃ adāsi. ^b^mahāvīro^eb^ti mahāvikkanto,  vīriyapāramipāripūriyā caturaṅgasamannāgatavīriyādhiṭṭhānena  anaññasādhāraṇacatubbidhasammappadhānasampattiyā ca mahāvīriyoti attho.  ^b^sabbadhammāna pāragū^eb^ti sabbesañca ñeyyadhammānaṃ pāraṃ pariyantaṃ  ñāṇagamanena gato adhigatoti sabbadhammāna pāragū, sabbaññūti attho.  sabbesaṃ vā saṅkhatadhammānaṃ pārabhūtaṃ nibbānaṃ sayambhūñāṇena gato  adhigatoti sabbadhammāna pāragū. ^b^tassāhaṃ dhammaṃ sutvānā^eb^ti  tassa buddhassa bhagavato sāmukkaṃsikaṃ taṃ catusaccadhammaṃ suṇitvā.  ^b^vihāsiṃ santike^eb^ti ambavane micchāvitakkehi upadduto cālikā  vihāraṃ gantvā satthu samīpeyeva vihāsiṃ. ^b^sato^eb^ti satimā,  samathavipassanābhāvanāya appamattoti attho. ^b^aha^eb^nti idaṃ yathā  ``anusāsī''ti ettha ``ma''nti evaṃ ``vijjā ^a^P1.0161^ea^  anuppattā, kataṃ buddhassa sāsana''nti ettha ``mayā''ti pariṇāmetabbaṃ.  ^b^``kataṃ buddhassa sāsana''^eb^nti ca iminā yathāvuttaṃ  vijjāttayānuppattimeva satthu ovādapaṭikaraṇabhāvadassanena  pariyāyantarena pakāseti. sīlakkhandhādiparipūraṇameva hi satthu  sāsanakāritā. </p>
              <p>[06] meghiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. ekadhammasavanīyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kilesā^eb^ ^a^M1.0190^ea^ ^b^jhāpitā mayha^eb^nti āyasmato  ekadhammasavanīyattherassa gāthā. kā uppatti? so kira ^a^V1.0161^ea^   padumuttarassa bhagavato kāle rukkhadevatā hutvā nibbatto katipaye  bhikkhū maggamūḷhe mahāraññe vicarante disvā anukampamāno attano  bhavanato otaritvā te samassāsetvā bhojetvā yathādhippetaṭṭhānaṃ pāpesi.  so tena puññakammena devamanussesu saṃsaranto kassape bhagavati loke  uppajjitvā katabuddhakicce parinibbute tasmiṃ kāle bārāṇasirājā  kikī nāma ahosi. tasmiṃ kālaṅkate tassa puthuvindarājā nāma  putto āsi. tassa putto susāmo nāma. tassa putto  kikībrahmadatto nāma hutvā rajjaṃ kārento sāsane antarahite  dhammassavanaṃ alabhanto, ``yo dhammaṃ deseti, tassa sahassaṃ dammī''ti  ghosāpetvā ekampi dhammakathikaṃ alabhanto, ``mayhaṃ pitupitāmahādīnaṃ  kāle dhammo saṃvattati, dhammakathikā sulabhā ahesuṃ. idāni pana  catuppadikagāthāmattampi kathento dullabho. yāva dhammasaññā na  vinassati, tāvadeva pabbajissāmī''ti rajjaṃ pahāya himavantaṃ uddissa  gacchantaṃ sakko devarājā āgantvā, ``aniccā vata saṅkhārā''ti  gāthāya dhammaṃ kathetvā nivattesi. so nivattitvā bahuṃ puññaṃ katvā  devamanussesu saṃsaranto imasmiṃ buddhuppāde setabyanagare seṭṭhikule  nibbattitvā vayappatto bhagavati setabyanagare siṃsapāvane viharante  satthāraṃ upasaṅkamitvā vanditvā ekamantaṃ ^a^P1.0162^ea^ nisīdi.  tassa satthā ajjhāsayaṃ oloketvā, ``aniccā vata  saṅkhārā''ti imāya gāthāya dhammaṃ desesi. tassa tattha  katādhikāratāya so aniccasaññāya pākaṭataraṃ hutvā upaṭṭhitāya  paṭiladdhasaṃvego pabbajitvā dhammasammasanaṃ paṭṭhapetvā dukkhasaññaṃ  anattasaññañca manasikaronto vipassanaṃ ussukkāpetvā arahattaṃ pāpuṇi.  tena vuttaṃ ^b^apadāne^eb^ (apa0 thera 1.12.66-71) -- </p>
              <p>[21] ``padumuttarabuddhassa, sāvakā vanacārino. </p>
              <p>[22] vippanaṭṭhā brahāraññe, andhāva anusuyyare.. </p>
              <p>[21] ``anussaritvā sambuddhaṃ, padumuttaranāyakaṃ. </p>
              <p>[22] tassa te munino puttā, vippanaṭṭhā mahāvane.. </p>
              <p>[21] ``bhavanā ^a^M1.0191^ea^ oruhitvāna, agamiṃ bhikkhusantikaṃ. </p>
              <p>[22] tesaṃ maggañca ācikkhiṃ, bhojanañca adāsahaṃ.. </p>
              <p>[21] ``tena kammena dvipadinda, lokajeṭṭha narāsabha. </p>
              <p>[22] jātiyā sattavassohaṃ, arahattamapāpuṇiṃ.. </p>
              <p>[21] ``sacakkhū nāma nāmena, dvādasa cakkavattino. </p>
              <p>[22] sattaratanasampannā, pañcakappasate ito.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] tassa ^a^V1.0162^ea^ ekeneva dhammassavanena nipphannakiccattā  ^b^ekadhammasavanīyo^eb^tveva samaññā ahosi. so arahā hutvā  aññaṃ byākaronto -- </p>
              <p>[03] 67^b^.^eb^ </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] vikkhīṇo jātisaṃsāro, natthi dāni punabbhavo''ti..  -- gāthaṃ abhāsi.</p>
              <p>[03] tattha ^b^kilesā^eb^ti yasmiṃ santāne uppannā, taṃ kilesenti  vibādhenti upatāpenti vāti kilesā, rāgādayo. ^b^jhāpitā^eb^ti  indagginā viya rukkhagacchādayo ariyamaggañāṇagginā samūlaṃ daḍḍhā.  ^b^mayha^eb^nti mayā, mama santāne vā. ^b^bhavā sabbe  samūhatā^eb^ti kāmakammabhavādayo sabbe bhavā samugghāṭitā kilesānaṃ  jhāpitattā. sati hi kilesavaṭṭe kammavaṭṭena bhavitabbaṃ. kammabhavānaṃ  samūhatattā eva ca upapattibhavāpi samūhatā eva anuppattidhammatāya  āpāditattā. ^b^vikkhīṇo jātisaṃsāro^eb^ti jātiādiko -- </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbocchinnaṃ vattamānā, saṃsāroti pavuccatī''ti.. -- </p>
              <p>[25] vuttalakkhaṇo ^a^P1.0163^ea^ saṃsāro visesato  khīṇo, tasmā ^b^natthi dāni punabbhavo^eb^. yasmā āyatiṃ  punabbhavo natthi, tasmā vikkhīṇo jātisaṃsāro. tasmā ca  punabbhavo natthi, yasmā bhavā sabbe samūhatāti āvattetvā vattabbaṃ.  atha vā vikkhīṇo jātisaṃsāro, tato eva natthi dāni punabbhavoti  yojetabbaṃ. </p>
              <p>[06] ekadhammasavanīyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. ekudāniyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^adhicetaso^eb^ ^a^M1.0192^ea^ ^b^appamajjato^eb^ti āyasmato ekudāniyattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ puññaṃ upacinanto atthadassissa bhagavato kāle  yakkhasenāpati hutvā nibbatto satthari parinibbute, ``alābhā vata  me, dulladdhaṃ vata me, yohaṃ satthudharamānakāle dānādipuññaṃ kātuṃ  nālattha''nti paridevasokamāpanno ahosi. atha naṃ sāgaro nāma  satthu sāvako sokaṃ vinodetvā satthu thūpapūjāyaṃ niyojesi. so  pañca vassāni thūpaṃ ^a^V1.0163^ea^ pūjetvā tato cuto tena puññena devamanussesu eva  saṃsaranto kassapassa bhagavato kāle kulagehe nibbattitvā viññutaṃ  patto kālena kālaṃ satthu santikaṃ upasaṅkami. tasmiñca samaye  satthā ^b^``adhicetaso''^eb^ti gāthāya sāvake abhiṇhaṃ ovadi.  so taṃ sutvā saddhājāto pabbaji. pabbajitvā ca pana tameva gāthaṃ  punappunaṃ parivatteti. so tattha vīsativassasahassāni samaṇadhammaṃ  karonto ñāṇassa aparipakkattā visesaṃ nibbattetu nāsakkhi. tato  pana cuto devaloke nibbattitvā aparāparaṃ sugatīsuyeva saṃsaranto  imasmiṃ buddhuppāde sāvatthiyaṃ vibhavasampannassa brāhmaṇassa putto hutvā  nibbatto viññutaṃ patvā jetavanapaṭiggahaṇasamaye buddhānubhāvaṃ disvā  paṭiladdhasaddho pabbajitvā katapubbakicco araññe viharanto satthu  santikaṃ agamāsi. tasmiñca samaye satthā āyasmantaṃ sāriputtaṃ  attano avidūre adhicittamanuyuttaṃ disvā ^b^``adhicetaso''^eb^ti  imaṃ udānaṃ ^a^P1.0164^ea^ udānesi. taṃ sutvā ayaṃ cirakālaṃ  bhāvanāya araññe viharantopi kālena kālaṃ tameva gāthaṃ udāneti,  tenassa ^b^ekudāniyo^eb^ti samaññā udapādi. so athekadivasaṃ  cittekaggataṃ labhitvā vipassanaṃ vaḍḍhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.12.72-81) -- </p>
              <p>[21] ``atthadassimhi sugate, nibbute samanantarā. </p>
              <p>[22] yakkhayoniṃ upapajjiṃ, yasaṃ patto cahaṃ tadā.. </p>
              <p>[21] ``dulladdhaṃ ^a^M1.0193^ea^ vata me āsi, duppabhātaṃ duruṭṭhitaṃ. </p>
              <p>[22] yaṃ me bhoge vijjamāne, parinibbāyi cakkhumā.. </p>
              <p>[21] ``mama saṅkappamaññāya, sāgaro nāma sāvako. </p>
              <p>[22] mamuddharitukāmo so, āgacchi mama santikaṃ.. </p>
              <p>[21] ``kiṃ nu socasi mā bhāyi, cara dhammaṃ sumedhasa. </p>
              <p>[22] anuppadinnā buddhena, sabbesaṃ bījasampadā.. </p>
              <p>[21] ``yo ce pūreyya sambuddhaṃ, tiṭṭhantaṃ lokanāyakaṃ. </p>
              <p>[22] dhātuṃ sāsapamattampi, nibbutassāpi pūjaye.. </p>
              <p>[21] ``same cittappasādamhi, samaṃ puññaṃ mahaggataṃ. </p>
              <p>[22] tasmā thūpaṃ karitvāna, pūjehi jinadhātuyo.. </p>
              <p>[21] ``sāgarassa vaco sutvā, buddhathūpaṃ akāsahaṃ. </p>
              <p>[22] pañcavasse paricariṃ, munino thūpamuttamaṃ.. </p>
              <p>[21] ``tena kammena dvipadinda, lokajeṭṭha narāsabha. </p>
              <p>[22] sampattiṃ anubhotvāna, arahattamapāpuṇiṃ.. </p>
              <p>[21] ``bhūripaññā ^a^V1.0164^ea^ ca cattāro, sattakappasate ito. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhena viharanto ekadivasaṃ  āyasmatā dhammabhaṇḍāgārikena paṭibhānaṃ vīmaṃsituṃ, ``āvuso, mayhaṃ  dhammaṃ bhaṇāhī''ti ajjhiṭṭho cirakālaparicitattā -- </p>
              <p>[03] 68^b^.^eb^ </p>
              <p>[21] ``adhicetaso appamajjato, munino monapathesu  sikkhato. </p>
              <p>[22] sokā na bhavanti tādino, upasantassa sadā  satīmato''ti.. (udā0 37) -- </p>
              <p>[25] imameva gāthaṃ abhāsi.</p>
              <p>[03] tattha ^a^M1.0194^ea^ ^b^adhicetaso^eb^ti adhicittavato, sabbacittānaṃ adhikena  arahattaphalacittena samannāgatassāti attho. ^b^appamajjato^eb^ti  nappamajjato, appamādena anavajjadhammesu sātaccakiriyāya  samannāgatassāti vuttaṃ hoti. ^b^munino^eb^ti ``yo munāti ubho  loke, muni tena pavuccatī''ti (dha0 pa0 269; mahāni0 149;  cūḷani0 mettagūmāṇavapucchāniddesa 21) evaṃ ubhayalokamunanena vā,  monaṃ vuccati ñāṇaṃ, tena arahattaphalapaññāsaṅkhātena monena  samannāgatatāya vā khīṇāsavo muni nāma, tassa munino.  ^b^monapathesu sikkhato^eb^ti arahattañāṇasaṅkhātassa monassa pathesu  upāyamaggesu sattatiṃsabodhipakkhiyadhammesu, tīsu vā sikkhāsu  sikkhato. idañca pubbabhāgapaṭipadaṃ gahetvā vuttaṃ.  pariniṭṭhitasikkho hi arahā, tasmā evaṃ sikkhato, imāya  sikkhāya munibhāvaṃ pattassa muninoti evamettha attho daṭṭhabbo.  yasmā cetadevaṃ tasmā heṭṭhimamaggaphalacittānaṃ vasena adhicetaso,  catusaccasambodhipaṭipattiyaṃ appamādavasena ^a^P1.0165^ea^  appamajjato, aggamaggañāṇasamannāgamena muninoti evametesaṃ padānaṃ  attho yujjatiyeva. atha vā ``appamajjato sikkhato'' padhānahetū  akkhātāti daṭṭhabbā. tasmā appamajjanahetu sikkhanahetu ca  adhicetasoti attho.</p>
              <p>[03] ^b^sokā na bhavanti tādino^eb^ti tādisassa  khīṇāsavamunino abbhantare iṭṭhaviyogādivatthukā sokā cittasantāpā  na honti. atha vā tādilakkhaṇappattassa asekkhamunino sokā na  bhavantīti. ^b^upasantassā^eb^ti rāgādīnaṃ accantūpasamena  upasantassa. ^b^sadā satīmato^eb^ti sativepullappattiyā niccakālaṃ  satiyā avirahitassa.</p>
              <p>[03] ettha ^a^V1.0165^ea^ ca ``adhicetaso''ti iminā adhicittasikkhā,  ``appamajjato''ti iminā adhisīlasikkhā, ``munino monapathesu  sikkhato''ti etehi adhipaññāsikkhā. ``munino''ti vā etena  adhipaññāsikkhā, ``monapathesu sikkhato''ti etena tāsaṃ  lokuttarasikkhānaṃ pubbabhāgapaṭipadā, ``sokā na bhavantī''tiādīhi  sikkhāpāripūriyā ānisaṃsā pakāsitāti veditabbaṃ ayameva ca  therassa aññābyākaraṇagāthā ahosi. </p>
              <p>[06] ekudāniyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. channattheragāthāvaṇṇanā </h3n>
            <h4>
              <h4n> </h4n>
              <p>[01] ^b^sutvāna^eb^ ^a^M1.0195^ea^ ^b^dhammaṃ mahato mahārasa^eb^nti āyasmato  channattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ puññaṃ upacinanto  siddhatthassa bhagavato kāle kulagehe nibbattitvā viññutaṃ patto  ekadivasaṃ siddhatthaṃ bhagavantaṃ aññataraṃ rukkhamūlaṃ upagacchantaṃ disvā  pasannacitto mudusamphassaṃ paṇṇasantharaṃ santharitvā adāsi. pupphehi  ca ^a^P1.0166^ea^ samantato okiritvā pūjaṃ akāsi. so  tena puññakammena devaloke nibbattitvā punapi aparāparaṃ puññāni  katvā sugatīsuyeva saṃsaranto amhākaṃ bhagavato kāle  suddhodanamahārājassa gehe dāsiyā kucchimhi nibbatti,  ^b^channo^eb^tissa nāmaṃ ahosi, bodhisattena sahajāto. so satthu  ñātisamāgame paṭiladdhasaddho pabbajitvā bhagavati pemena, ``amhākaṃ  buddho, amhākaṃ dhammo''ti mamattaṃ uppādetvā sinehaṃ chindituṃ  asakkonto samaṇadhammaṃ akatvā satthari parinibbute satthārā  āṇattavidhinā katena brahmadaṇḍena santajjito saṃvegappatto hutvā sinehaṃ  chinditvā vipassanto nacireneva arahattaṃ pāpuṇi. tena vuttaṃ  ^b^apadāne^eb^ (apa0 thera 1.10.45-50) -- </p>
              <p>[21] ``siddhatthassa bhagavato, adāsiṃ paṇṇasantharaṃ. </p>
              <p>[22] samantā upahārañca, kusumaṃ okiriṃ ahaṃ.. </p>
              <p>[21] ``pāsādevaṃ guṇaṃ rammaṃ, anubhomi mahārahaṃ. </p>
              <p>[22] mahagghāni ca pupphāni, sayanebhisavanti me.. </p>
              <p>[21] ``sayanehaṃ tuvaṭṭāmi, vicitte pupphasanthate. </p>
              <p>[22] pupphavuṭṭhi ca sayane, abhivassati tāvade.. </p>
              <p>[21] ``catunnavutito kappe, adāsiṃ paṇṇasantharaṃ. </p>
              <p>[22] duggatiṃ nābhijānāmi, santharassa idaṃ phalaṃ.. </p>
              <p>[21] ``tiṇasantharakā ^a^V1.0166^ea^ nāma, sattete cakkavattino. </p>
              <p>[22] ito te pañcame kappe, uppajjiṃsu janādhipā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0196^ea^ pana patvā vimuttisukhasantappito pītivegavissaṭṭhaṃ  udānaṃ udānento -- </p>
              <p>[03] 69^b^.^eb^ </p>
              <p>[21] ``sutvāna dhammaṃ mahato mahārasaṃ, </p>
              <p>[27] sabbaññutaññāṇavarena desitaṃ. </p>
              <p>[26] maggaṃ papajjiṃ amatassa pattiyā, </p>
              <p>[22] so yogakkhemassa pathassa kovido''ti.. -- gāthaṃ  abhāsi.</p>
              <p>[03] tattha ^b^sutvānā^eb^ti suṇitvā, sotena gahetvā ohitasoto  sotadvārānusārena upadhāretvā. ^b^dhamma^eb^nti catusaccadhammaṃ.  ^b^mahato^eb^ti bhagavato. bhagavā hi mahantehi uḷāratamehi  sīlādiguṇehi samannāgatattā, sadevakena lokena visesato mahanīyatāya  ca ``mahā''ti vuccati, yā tassa ^b^mahāsamaṇo^eb^ti samaññā jātā.  nissakkavacanañcetaṃ ``mahato dhammaṃ sutvānā''ti.  ^b^mahārasa^eb^nti vimuttirasassa dāyakattā uḷārarasaṃ.  ^b^sabbaññutaññāṇavarena desita^eb^nti sabbaṃ jānātīti sabbaññū,  tassa bhāvo sabbaññutā. ñāṇameva varaṃ, ñāṇesu vā varanti ñāṇavaraṃ,  sabbaññutā ñāṇavaraṃ etassāti sabbaññutaññāṇavaro, bhagavā. tena  sabbaññutaññāṇasaṅkhātāggañāṇena vā karaṇabhūtena desitaṃ kathitaṃ  dhammaṃ sutvānāti ^a^P1.0167^ea^ yojanā. yaṃ panettha vattabbaṃ,  taṃ paramatthadīpaniyaṃ itivuttakavaṇṇanāyaṃ vuttanayena veditabbaṃ.  ^b^magga^eb^nti aṭṭhaṅgikaṃ ariyamaggaṃ. ^b^papajji^eb^nti paṭipajjiṃ.  ^b^amatassa pattiyā^eb^ti nibbānassa adhigamāya upāyabhūtaṃ  paṭipajjinti yojanā. ^b^so^eb^ti so bhagavā. ^b^yogakkhemassa  pathassa kovido^eb^ti catūhi yogehi anupaddutassa nibbānassa yo  patho, tassa kovido tattha sukusalo. ayañhettha attho -- bhagavato  catusaccadesanaṃ sutvā amatādhigamūpāyamaggaṃ ahaṃ paṭipajjiṃ  paṭipajjanamaggaṃ mayā kataṃ, so eva pana bhagavā sabbathā yogakkhemassa  pathassa kovido, parasantāne vā paramanesu kusalo, yassa  saṃvidhānamāgamma ahampi maggaṃ paṭipajjinti. ayameva ca therassa  aññābyākaraṇagāthā ahosīti. </p>
              <p>[06] channattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. puṇṇattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sīlamevā^eb^ti ^a^M1.0197^ea^ ^a^V1.0167^ea^ āyasmato puṇṇattherassa gāthā. kā uppatti?  sopi purimabuddhesu katādhikāro tattha tattha bhave vivaṭṭūpanissayaṃ  kusalaṃ upacinanto ito ekanavute kappe buddhasuññe loke brāhmaṇakule  nibbattitvā vayappatto brāhmaṇasippesu nipphattiṃ gantvā kāmesu  ādīnavaṃ disvā gharāvāsaṃ pahāya tāpasapabbajjaṃ pabbajitvā  himavantappadese paṇṇakuṭiṃ katvā vāsaṃ kappesi. tassa vasanaṭṭhānassa  avidūre ekasmiṃ pabbhāre paccekabuddho ābādhiko hutvā parinibbāyi,  tassa parinibbānasamaye mahā āloko ahosi. taṃ disvā so,  ``kathaṃ nu kho ayaṃ āloko uppanno''ti vīmaṃsanavasena ito cito  ca āhiṇḍanto ^a^P1.0168^ea^ pabbhāre paccekasambuddhaṃ parinibbutaṃ  disvā gandhadārūni saṃkaḍḍhitvā sarīraṃ jhāpetvā gandhodakena  upasiñci. tattheko devaputto antalikkhe ṭhatvā evamāha --  ``sādhu, sādhu, sappurisa, bahuṃ tayā puññaṃ pasavantena pūritaṃ  sugatisaṃvattaniyaṃ kammaṃ tena tvaṃ sugatīsuyeva uppajjissasi,  `puṇṇo'ti ca te nāmaṃ bhavissatī''ti. so tena puññakammena  devamanussesu saṃsaranto imasmiṃ buddhuppāde sunāparantajanapade  suppārakapaṭṭane gahapatikule nibbatti, ^b^puṇṇo^eb^tissa nāmaṃ ahosi.  so vayappatto vāṇijjavasena mahatā satthena saddhiṃ sāvatthiṃ gato.  tena ca samayena bhagavā sāvatthiyaṃ viharati. atha so  sāvatthivāsīhi upāsakehi saddhiṃ vihāraṃ gato satthu santike dhammaṃ  sutvā paṭiladdhasaddho pabbajitvā vattapaṭivattehi ācariyupajjhāye  ārādhento vihāsi. so ekadivasaṃ satthāraṃ upasaṅkamitvā, ``sādhu  maṃ, bhante bhagavā, saṃkhittena ovādena ovadatu, yamahaṃ sutvā  sunāparantajanapade vihareyya''nti āha. tassa bhagavā, ``santi kho,  puṇṇa, cakkhuviññeyyā rūpā''tiādinā (ma0 ni0 3.395; saṃ0  ni0  4.88) ovādaṃ datvā sīhanādaṃ nadāpetvā vissajjesi.  so bhagavantaṃ vanditvā sunāparantajanapadaṃ gantvā suppārakapaṭṭane  viharanto samathavipassanaṃ ussukkāpetvā tisso vijjā sacchākāsi.  tena vuttaṃ ^b^apadāne^eb^ (apa0 thera 1.41.29-44) -- </p>
              <p>[21] ``pabbhārakūṭaṃ nissāya, sayambhū aparājito. </p>
              <p>[22] ābādhiko ca so buddho, vasati pabbatantare.. </p>
              <p>[21] ``mama ^a^M1.0198^ea^ assamasāmantā, panādo āsi tāvade. </p>
              <p>[22] buddhe nibbāyamānamhi, āloko udapajjatha.. </p>
              <p>[21] ``yāvatā vanasaṇḍasmiṃ, acchakokataracchakā. </p>
              <p>[22] vāḷā ca kesarī sabbe, abhigajjiṃsu tāvade.. </p>
              <p>[21] ``uppātaṃ ^a^V1.0168^ea^ tamahaṃ disvā, pabbhāraṃ agamāsahaṃ. </p>
              <p>[22] tatthaddasāsiṃ sambuddhaṃ, nibbutaṃ aparājitaṃ.. </p>
              <p>[21] ``suphullaṃ sālarājaṃva, sataraṃsiṃva uggataṃ. </p>
              <p>[22] vītaccikaṃva aṅgāraṃ, nibbutaṃ aparājitaṃ.. </p>
              <p>[21] ``tiṇaṃ kaṭṭhañca pūretvā, citakaṃ tatthakāsahaṃ. </p>
              <p>[22] citakaṃ sukataṃ katvā, sarīraṃ jhāpayiṃ ahaṃ.. </p>
              <p>[21] ``sarīraṃ jhāpayitvāna, gandhatoyaṃ samokiriṃ. </p>
              <p>[22] antalikkhe ṭhito yakkho, nāmamaggahi tāvade.. </p>
              <p>[21] ``yaṃ pūritaṃ tayā kiccaṃ, sayambhussa mahesino. </p>
              <p>[22] puṇṇako nāma nāmena, sadā hohi tuvaṃ mune.. </p>
              <p>[21] ``tamhā kāyā cavitvāna, devalokaṃ agacchahaṃ. </p>
              <p>[22] tattha dibbamayo gandho, antalikkhā pavassati.. </p>
              <p>[21] ``tatrāpi nāmadheyyaṃ me, puṇṇakoti ahū tadā. </p>
              <p>[22] devabhūto manusso vā, saṅkappaṃ pūrayāmahaṃ.. </p>
              <p>[21] ``idaṃ pacchimakaṃ mayhaṃ, carimo vattate bhavo. </p>
              <p>[22] idhāpi puṇṇako nāma, nāmadheyyaṃ pakāsati.. </p>
              <p>[21] ``tosayitvāna sambuddhaṃ, gotamaṃ sakyapuṅgavaṃ. </p>
              <p>[22] sabbāsave pariññāya, viharāmi anāsavo.. </p>
              <p>[21] ``ekanavutito kappe, yaṃ kammamakariṃ tadā. </p>
              <p>[22] duggatiṃ nābhijānāmi, tanukiccassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0199^ea^ pana patvā thero bahū manusse sāsane abhippasādesi.  yato pañcasatamattā purisā upāsakattaṃ pañcasatamattā ca itthiyo  upāsikābhāvaṃ paṭivedesuṃ. so tattha rattacandanena candanamāḷaṃ nāma  gandhakuṭiṃ kārāpetvā, ``satthā pañcahi bhikkhusatehi saddhiṃ māḷaṃ  paṭicchatū''ti bhagavantaṃ pupphadūtena nimantesi ^a^P1.0169^ea^.  bhagavā ca iddhānubhāvena tattakehi bhikkhūhi saddhiṃ tattha gantvā  candanamāḷaṃ paṭiggahetvā aruṇe anuṭṭhiteyeva paccāgamāsi. thero  aparabhāge parinibbānasamaye aññaṃ byākaronto -- </p>
              <p>[03] 70^b^.^eb^ </p>
              <p>[21] ``sīlameva ^a^V1.0169^ea^ idha aggaṃ, paññavā pana uttamo. </p>
              <p>[22] manussesu ca devesu, sīlapaññāṇato jaya''nti.. --  gāthaṃ abhāsi.</p>
              <p>[03] tattha ^b^sīla^eb^nti sīlanaṭṭhena sīlaṃ, patiṭṭhānaṭṭhena  samādhānaṭṭhena cāti attho. sīlañhi sabbaguṇānaṃ patiṭṭhā, tenāha --  ``sīle patiṭṭhāya naro sapañño''ti (saṃ0 ni0  1.23; peṭako0  22; visuddhi0 1.1). samādahati ca taṃ kāyavācāavippakiṇṇaṃ  karotīti attho. tayidaṃ sīlameva ^b^aggaṃ^eb^ sabbaguṇānaṃ  mūlabhāvato pamukhabhāvato ca. yathāha -- ``tasmātiha, tvaṃ bhikkhu,  ādimeva visodhehi kusalesu dhammesu. ko cādi kusalānaṃ dhammānaṃ  sīlañca suvisuddha''nti (saṃ0 ni0  5.369), ``pātimokkhanti  mukhametaṃ pamukhameta''nti (mahāva0 135) ca ādi. ^b^idhā^eb^ti  nipātamattaṃ. ^b^paññavā^eb^ti ñāṇasampanno. so ^b^uttamo^eb^ seṭṭho  pavaroti puggalādhiṭṭhānāya gāthāya paññāyayeva seṭṭhabhāvaṃ dasseti.  paññuttarā hi kusalā dhammā. idāni taṃ sīlapaññānaṃ aggaseṭṭhabhāvaṃ  kāraṇato dasseti ^b^``manussesu ca devesu, sīlapaññāṇato  jaya''^eb^nti ca. sīlapaññāṇahetu paṭipakkhajayo kāmakilesajayo  hotīti attho. </p>
              <p>[06] puṇṇattheragāthāvaṇṇanā niṭṭhitā. </p>
              <p>[06] sattamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 8. aṭṭhamavaggo </h2n>
          <h3>
            <h3n> 1. vacchapālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^susukhumanipuṇatthadassinā^eb^ti ^a^M1.0200^ea^ ^a^V1.0170^ea^ āyasmato vacchapālattherassa  gāthā. kā uppatti? ayampi purimabuddhesu katādhikāro tattha tattha  bhave puññāni ācinanto devamanussesu saṃsaranto ito ekanavute kappe  brāhmaṇakule nibbattitvā brāhmaṇasippesu nipphattiṃ gantvā aggiṃ  paricaranto ekadivasaṃ mahatiyā kaṃsapātiyā pāyāsaṃ ādāya ^a^P1.0170^ea^  dakkhiṇeyyaṃ pariyesanto vipassiṃ bhagavantaṃ ākāse  caṅkamantaṃ disvā acchariyabbhutacittajāto bhagavantaṃ abhivādetvā  dātukāmataṃ dassesi. paṭiggahesi bhagavā anukampaṃ upādāya. so  tena puññakammena devamanussesu saṃsaranto imasmiṃ buddhuppāde rājagahe  vibhavasampannassa brāhmaṇassa putto hutvā nibbatti,  ^b^vacchapālo^eb^tissa nāmaṃ ahosi. so bimbisārasamāgame  uruvelakassapattherena iddhipāṭihāriyaṃ dassetvā satthu paramanipaccakāre  kate taṃ disvā paṭiladdhasaddho pabbajitvā sattāhapabbajito eva  vipassanaṃ vaḍḍhetvā chaḷabhiñño ahosi. tena vuttaṃ ^b^apadāne^eb^  (apa0 thera 1.13.26-34) -- </p>
              <p>[21] ``suvaṇṇavaṇṇo sambuddho, bāttiṃsavaralakkhaṇo. </p>
              <p>[22] pavanā abhinikkhanto, bhikkhusaṅghapurakkhato.. </p>
              <p>[21] ``mahaccā kaṃsapātiyā, vaḍḍhetvā pāyasaṃ ahaṃ. </p>
              <p>[22] āhutiṃ yiṭṭhukāmo so, upanesiṃ baliṃ ahaṃ.. </p>
              <p>[21] ``bhagavā tamhi samaye, lokajeṭṭho narāsabho. </p>
              <p>[22] caṅkamaṃ susamārūḷho, ambare anilāyane.. </p>
              <p>[21] ``tañca acchariyaṃ disvā, abbhutaṃ lomahaṃsanaṃ. </p>
              <p>[22] ṭhapayitvā kaṃsapātiṃ, vipassiṃ abhivādayiṃ.. </p>
              <p>[21] ``tuvaṃ devosi sabbaññū, sadeve sahamānuse. </p>
              <p>[22] anukampaṃ upādāya, paṭiggaṇha mahāmuni.. </p>
              <p>[21] ``paṭiggahesi ^a^M1.0201^ea^ ^a^V1.0171^ea^ bhagavā, sabbaññū lokanāyako. </p>
              <p>[22] mama saṅkappamaññāya, satthā loke mahāmuni.. </p>
              <p>[21] ``ekanavutito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, pāyāsassa idaṃ phalaṃ.. </p>
              <p>[21] ``ekatālīsito kappe, buddho nāmāsi khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā sukheneva attanā nibbānassa adhigatabhāvaṃ  vibhāvento -- </p>
              <p>[03] 71^b^.^eb^ </p>
              <p>[21] ``susukhumanipuṇatthadassinā, matikusalena  nivātavuttinā. </p>
              <p>[22] saṃsevitavuddhasīlinā, nibbānaṃ na hi tena dullabha''nti.. -- </p>
              <p>[25] imaṃ gāthaṃ abhāsi.</p>
              <p>[03] tattha ^b^susukhumanipuṇatthadassinā^eb^ti ativiya duddasaṭṭhena  sukhume, saṇhaṭṭhena nipuṇe saccapaṭiccasamuppādādiatthe aniccatādiṃ  oropetvā passatīti susukhumanipuṇatthadassī, tena.  ^b^matikusalenā^eb^ti matiyā paññāya kusalena chekena, ``evaṃ  pavattamānassa paññā vaḍḍhati, evaṃ na vaḍḍhatī''ti  dhammavicayasambojjhaṅgapaññāya uppādane kusalena.  ^b^nivātavuttinā^eb^ti sabrahmacārīsu nivātanīcavattanasīlena, vuḍḍhesu  navesu ca yathānurūpapaṭipattinā. ^b^saṃsevitavuddhasīlinā^eb^ti  saṃsevitaṃ āciṇṇaṃ vuddhasīlaṃ saṃsevitavuddhasīlaṃ, taṃ yassa atthi, tena  saṃsevitavuddhasīlinā. atha vā saṃsevitā upāsitā vuddhasīlino  etenāti ^b^saṃsevitavuddhasīlī,^eb^ tena ^a^P1.0171^ea^.  ^b^hī^eb^tisaddo hetuattho. yasmā yo nivātavutti saṃsevitavuddhasīlī  matikusalo susukhumanipuṇatthadassī ca, tasmā nibbānaṃ na tassa  dullabhanti attho. nivātavuttitāya hi saṃsevitavuddhasīlitāya ca  paṇḍitā taṃ ovaditabbaṃ anusāsitabbaṃ maññanti, tesañca ovāde  ṭhito sayaṃ ^a^M1.0202^ea^ matikusalatāya susukhumanipuṇatthadassitāya ca vipassanāya  kammaṃ karonto nacirasseva nibbānaṃ adhigacchatīti, ayameva ca  therassa aññābyākaraṇagāthā ahosīti. </p>
              <p>[06] vacchapālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. ātumattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathā^eb^ ^a^V1.0172^ea^ ^b^kaḷīro susu vaḍḍhitaggo^eb^ti āyasmato  ātumattherassa gāthā. kā uppatti? sopi purimabuddhesu  katādhikāro tattha tattha bhave vivaṭṭūpanissayaṃ puññaṃ ācinanto ito  ekanavute kappe kulagehe nibbattitvā viññutaṃ patto vipassiṃ bhagavantaṃ  antaravīthiyaṃ gacchantaṃ disvā pasannamānaso gandhodakena gandhacuṇṇena  ca pūjaṃ akāsi. so tena puññakammena devaloke nibbatto aparāparaṃ  sugatīsuyeva saṃsaranto kassapassa bhagavato sāsane pabbajitvā  samaṇadhammaṃ akāsi, ñāṇassa pana aparipakkattā visesaṃ nibbattetuṃ  nāsakkhi. atha imasmiṃ buddhuppāde sāvatthiyaṃ seṭṭhiputto hutvā  nibbatti, ^b^ātumo^eb^tissa nāmaṃ ahosi. tassa vayappattassa  mātā ``puttassa me bhariyaṃ ānessāmā''ti ñātakehi sammantesi.  so taṃ upadhāretvā hetusampattiyā codiyamāno ``kiṃ mayhaṃ  gharāvāsena, idāneva pabbajissāmī''ti bhikkhūnaṃ santikaṃ gantvā  pabbaji. pabbajitampi naṃ mātā uppabbājetukāmā nānānayehi  palobheti. so tassā avasaraṃ adatvā attano ajjhāsayaṃ pakāsento  -- </p>
              <p>[03] 72^b^.^eb^ </p>
              <p>[21] ``yathā kaḷīro susu vaḍḍhitaggo, dunnikkhamo hoti  pasākhajāto. </p>
              <p>[22] evaṃ ahaṃ bhariyāyānītāya, anumañña maṃ pabbajitomhi  dānī''ti.. -- </p>
              <p>[25] gāthaṃ ^a^P1.0172^ea^ abhāsi.</p>
              <p>[03] tattha ^a^M1.0203^ea^ ^b^kaḷīro^eb^ti aṅkuro, idha pana vaṃsaṅkuro adhippeto.  ^b^susū^eb^ti taruṇo. ^b^vaḍḍhitaggo^eb^ti pavaḍḍhitasākho.  ^b^susuvaḍḍhitaggo^eb^ti vā suṭṭhu vaḍḍhitasākho sañjātapattasākho.  ^b^dunnikkhamo^eb^ti veḷugumbato nikkhāmetuṃ nīharituṃ asakkuṇeyyo.  ^b^pasākhajāto^eb^ti jātapasākho, sākhānampi pabbe pabbe  uppannānusākho. ^b^evaṃ ahaṃ bhariyāyānītāyā^eb^ti yathā vaṃso  vaḍḍhitaggo vaṃsantaresu saṃsaṭṭha sākhāpasākho veḷugumbato dunnīharaṇīyo  hoti, evaṃ ahampi bhariyāya mayhaṃ ānītāya puttadhītādivasena  vaḍḍhitaggo āsattivasena gharāvāsato dunnīharaṇīyo bhaveyyaṃ. yathā  pana vaṃsakaḷīro asañjātasākhabandho veḷugumbato sunīharaṇīyova  hoti, evaṃ ahampi asañjātaputtadārādibandho sunīharaṇīyo homi,  tasmā anānītāya eva bhariyāya ^b^anumañña maṃ^eb^ attanāva maṃ  anujānāpetvā. ^b^pabbajitomhi dānī^eb^ti, ``idāni pana  pabbajito amhi, sādhu suṭṭhū''ti attano nekkhammābhiratiṃ pakāsesi,  atha vā ``anumañña maṃ pabbajitomhi dānī''ti mātu katheti.  ayañhettha attho -- yadipi tāya pubbe nānumataṃ, idāni pana  pabbajito amhi, tasmā anumañña anujānāhi maṃ samaṇabhāveyeva ṭhātuṃ,  nāhaṃ tayā nivattanīyoti ^a^V1.0173^ea^. evaṃ pana kathento yathāṭhitova  vipassanaṃ vaḍḍhetvā maggapaṭipāṭiyā kilese khepetvā chaḷabhiñño ahosi.  tena vuttaṃ ^b^apadāne^eb^ (apa0 thera 1.13.35-40) -- </p>
              <p>[21] ``nisajja pāsādavare, vipassiṃ addasaṃ jinaṃ. </p>
              <p>[22] kakudhaṃ vilasantaṃva, sabbaññuṃ tamanāsakaṃ.. </p>
              <p>[21] ``pāsādassāvidūre ca, gacchati lokanāyako. </p>
              <p>[22] pabhā niddhāvate tassa, yathā ca sataraṃsino.. </p>
              <p>[21] ``gandhodakañca paggayha, buddhaseṭṭhaṃ samokiriṃ. </p>
              <p>[22] tena cittappasādena, tattha kālaṅkato ahaṃ.. </p>
              <p>[21] ``ekanavutito kappe, yaṃ gandhodakamākiriṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ekatiṃse ito kappe, sugandho nāma khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño ^a^M1.0204^ea^ pana hutvā mātaraṃ āpucchitvā tassā  pekkhantiyāyeva ākāsena pakkāmi. so arahattappattiyā  uttarikālampi antarantarā tameva gāthaṃ paccudāhāsi.</p>
              <p>[03] tattha ``pabbajitomhī''ti imināpadesena ayampi therassa  aññābyākaraṇagāthā ahosi ^a^P1.0173^ea^ attano santāne  rāgādimalassa pabbājitabhāvadīpanato. tenāha bhagavā --  ``pabbājayamattano malaṃ, tasmā `pabbajito'ti vuccatī''ti (dha0 pa0  388). </p>
              <p>[06] ātumattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. māṇavattheragāthāvaṇṇanā</h3n>
            <h4>
              <h4n> </h4n>
              <p>[03] ^b^jiṇṇañca disvā dukhitañca byādhita^eb^nti āyasmato  māṇavattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinanto ito  ekanavute kappe brāhmaṇakule nibbattitvā lakkhaṇadharo hutvā  vipassissa bhagavato abhijātiyā lakkhaṇāni pariggahetvā  pubbanimittāni sāvetvā, ``ekaṃsena ayaṃ buddho bhavissatī''ti  ^a^V1.0174^ea^ byākaritvā nānānayehi thometvā abhivādetvā padakkhiṇaṃ katvā  pakkāmi. so tena puññakammena sugatīsuyeva saṃsaranto imasmiṃ  buddhuppāde sāvatthiyaṃ brāhmaṇamahāsālassa gehe nibbattitvā yāva  sattavassāni, tāva antoghareyeva vaḍḍhitvā sattame saṃvacchare  upanayanatthaṃ uyyānaṃ nīto antarāmagge jiṇṇāturamate disvā tesaṃ  adiṭṭhapubbattā te parijane pucchitvā jarārogamaraṇasabhāvaṃ sutvā  sañjātasaṃvego tato anivattanto vihāraṃ gantvā satthu santike dhammaṃ  sutvā mātāpitaro anujānāpetvā pabbajitvā vipassanaṃ paṭṭhapetvā  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  1.13.41-64) -- </p>
              <p>[21] ``jāyamāne vipassimhi, nimittaṃ byākariṃ ahaṃ. </p>
              <p>[22] nibbāpayiñca janataṃ, buddho loke bhavissati.. </p>
              <p>[21] ``yasmiñca ^a^M1.0205^ea^ jāyamānasmiṃ, dasasahassi kampati. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, āloko vipulo ahu. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, saritāyo na sandayuṃ. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, avīcaggi na pajjali. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, pakkhisaṅgho na sañcari. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, vātakkhandho na vāyati. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, sabbaratanāni jotayuṃ. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``yasmiñca jāyamānasmiṃ, sattāsuṃ padavikkamā. </p>
              <p>[22] so dāni bhagavā satthā, dhammaṃ deseti cakkhumā.. </p>
              <p>[21] ``jātamatto ca sambuddho, disā sabbā vilokayi. </p>
              <p>[22] vācāsabhimudīresi, esā buddhāna dhammatā.. </p>
              <p>[21] ``saṃvejayitvā janataṃ, thavitvā lokanāyakaṃ. </p>
              <p>[22] sambuddhaṃ abhivādetvā, pakkāmiṃ pācināmukho.. </p>
              <p>[21] ``ekanavutito kappe, yaṃ buddhamabhithomayiṃ. </p>
              <p>[22] duggatiṃ nābhijānāmi, thomanāya idaṃ phalaṃ.. </p>
              <p>[21] ``ito ^a^V1.0175^ea^ navutikappamhi, sammukhāthavikavhayo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``pathavīdundubhi nāma, ekūnanavutimhito. </p>
              <p>[22] sattaratanasampanno, cakkavattī mahabbalo.. </p>
              <p>[21] ``aṭṭhāsītimhito ^a^M1.0206^ea^ kappe, obhāso nāma khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``sattāsītimhito kappe, saritacchedanavhayo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``agginibbāpano nāma, kappānaṃ chaḷasītiyā. </p>
              <p>[22] sattaratanasampanno, cakkavattī mahabbalo.. </p>
              <p>[21] ``gatipacchedano nāma, kappānaṃ pañcasītiyā. </p>
              <p>[22] sattaratanasampanno, cakkavattī mahabbalo.. </p>
              <p>[21] ``rājā vātasamo nāma, kappānaṃ cullasītiyā. </p>
              <p>[22] sattaratanasampanno, cakkavattī mahabbalo.. </p>
              <p>[21] ``ratanapajjalo nāma, kappānaṃ teasītiyā. </p>
              <p>[22] sattaratanasampanno, cakkavattī mahabbalo.. </p>
              <p>[21] ``padavikkamano nāma, kappānaṃ dveasītiyā. </p>
              <p>[22] sattaratanasampanno, cakkavattī mahabbalo.. </p>
              <p>[21] ``rājā vilokano nāma, kappānaṃ ekasītiyā. </p>
              <p>[22] sattaratanasampanno, cakkavattī mahabbalo.. </p>
              <p>[21] ``girasāroti nāmena, kappesītimhi khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] adhigatārahatto pana bhikkhūhi, ``kena, tvaṃ āvuso, saṃvegena  atidaharova samāno pabbajito''ti pucchito attano  pabbajjānimittakittanāpadesena aññaṃ byākaronto -- </p>
              <p>[03] 73^b^.^eb^ </p>
              <p>[21] ``jiṇṇañca ^a^P1.0174^ea^ disvā dukhitañca  byādhitaṃ, matañca disvā gatamāyusaṅkhayaṃ. </p>
              <p>[22] tato ahaṃ nikkhamitūna pabbajiṃ, pahāya kāmāni  manoramānī''ti.. -- </p>
              <p>[25] gāthaṃ abhāsi.</p>
              <p>[03] tattha ^a^M1.0207^ea^ ^a^V1.0176^ea^ ^b^jiṇṇa^eb^nti jarāya abhibhūtaṃ,  khaṇḍiccapāliccavalittacatādīhi samaṅgībhūtaṃ. ^b^dukhita^eb^nti  dukkhappattaṃ. ^b^byādhita^eb^nti gilānaṃ. ettha ca ``byādhita''nti  vuttepi dukkhappattabhāvo siddho, ``dukhita''nti vacanaṃ tassa  bāḷhagilānabhāvaparidīpanatthaṃ. ^b^mata^eb^nti kālaṅkataṃ, yasmā  kālaṅkato āyuno khayaṃ vayaṃ bhedaṃ gato nāma hoti, tasmā vuttaṃ  ^b^``gatamāyusaṅkhaya''^eb^nti. tasmā jiṇṇabyādhimatānaṃ diṭṭhattā,  ``ime jarādayo nāma na imesaṃyeva, atha kho sabbasādhāraṇā, tasmā  ahampi jarādike anativatto''ti saṃviggattā. ^b^nikkhamitūnā^eb^ti  nikkhamitvā, ayameva vā pāṭho. pabbajjādhippāyena gharato  niggantvā. ^b^pabbaji^eb^nti satthu sāsane pabbajaṃ upagato.  ^b^pahāya kāmāni manoramānī^eb^ti iṭṭhakantādibhāvato avītarāgānaṃ  mano ramentīti manorame vatthukāme pajahitvā, tappaṭibaddhassa  chandarāgassa ariyamaggena samucchindanena nirapekkhabhāvena chaḍḍetvāti  attho. kāmānaṃ pahānakittanamukhena cetaṃ therassa aññābyākaraṇaṃ  ahosi. māṇavakāle pabbajitattā imassa therassa ^b^māṇavo^eb^tveva  samaññā jātāti. </p>
              <p>[06] māṇavattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. suyāmanattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kāmacchando ca byāpādo^eb^ti āyasmato suyāmanattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto ito ekanavute kappe vipassissa bhagavato  kāle dhaññavatīnagare brāhmaṇakule nibbattitvā ^a^P1.0175^ea^  vayappatto brāhmaṇasippesu nipphattiṃ patvā brāhmaṇamante vāceti. tena  ca samayena vipassī bhagavā mahatā bhikkhusaṅghena saddhiṃ  dhaññavatīnagaraṃ piṇḍāya paviṭṭho hoti. taṃ disvā brāhmaṇo  pasannacitto attano gehaṃ netvā āsanaṃ paññāpetvā tassūpari  pupphasanthāraṃ santharitvā adāsi, satthari tattha nisinne paṇītena  āhārena santappesi, bhuttāviñca pupphagandhena pūjesi. satthā   anumodanaṃ vatvā pakkāmi. so tena puññakammena devaloke  nibbattitvā aparāparaṃ puññāni katvā ^a^M1.0208^ea^ devamanussesu saṃsaranto imasmiṃ  buddhuppāde vesāliyaṃ aññatarassa brāhmaṇassa putto hutvā nibbatti,  ^b^suyāmano^eb^tissa nāmaṃ ahosi. so vayappatto tiṇṇaṃ vedānaṃ  pāragū paramanissamayutto hutvā gehavāsīnaṃ kāmūpabhogaṃ jigucchitvā  jhānaninno bhagavato vesāligamane paṭiladdhasaddho pabbajitvā khuraggeyeva  arahattaṃ pāpuṇi. tena vuttaṃ ^b^apadāne^eb^ (apa0 thera  1.13.65-74) -- </p>
              <p>[21] ``nagare ^a^V1.0177^ea^ dhaññavatiyā, ahosiṃ brāhmaṇo tadā. </p>
              <p>[22] lakkhaṇe itihāse ca, sanighaṇḍusakeṭubhe.. </p>
              <p>[21] ``padako veyyākaraṇo, nimittakovido ahaṃ. </p>
              <p>[22] mante ca sisse vācesiṃ, tiṇṇaṃ vedāna pāragū.. </p>
              <p>[21] ``pañca uppalahatthāni, piṭṭhiyaṃ ṭhapitāni me. </p>
              <p>[22] āhutiṃ yiṭṭhukāmohaṃ, pitumātusamāgame.. </p>
              <p>[21] ``tadā vipassī bhagavā, bhikkhusaṅghapurakkhato. </p>
              <p>[22] obhāsento disā sabbā, āgacchati narāsabho.. </p>
              <p>[21] ``āsanaṃ paññapetvāna, nimantetvā mahāmuniṃ. </p>
              <p>[22] santharitvāna taṃ pupphaṃ, abhinesiṃ sakaṃ gharaṃ.. </p>
              <p>[21] ``yaṃ me atthi sake gehe, āmisaṃ paccupaṭṭhitaṃ. </p>
              <p>[22] tāhaṃ buddhassa pādāsiṃ, pasanno sehi pāṇibhi.. </p>
              <p>[21] ``bhuttāviṃ kālamaññāya pupphahatthamadāsahaṃ. </p>
              <p>[22] anumoditvāna sabbaññū, pakkāmi uttarāmukho.. </p>
              <p>[21] ``ekanavutito kappe, yaṃ pupphamadadiṃ tadā. </p>
              <p>[22] duggatiṃ nābhijānāmi, pupphadānassidaṃ phalaṃ.. </p>
              <p>[21] ``anantaraṃ ito kappe, rājāhuṃ varadassano. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā nīvaraṇappahānakittanamukhena aññaṃ  byākaronto -- </p>
              <p>[03] 74^b^.^eb^ </p>
              <p>[21] ``kāmacchando ^a^M1.0209^ea^ ca byāpādo, thinamiddhañca bhikkhuno. </p>
              <p>[22] uddhaccaṃ vicikicchā ca, sabbasova na vijjatī''ti..  -- gāthaṃ abhāsi.</p>
              <p>[03] tattha ^b^kāmacchando^eb^ti kāmesu chando, kāmo ca so chando  cātipi kāmacchando, kāmarāgo. idha pana sabbopi rāgo  kāmacchando aggamaggavajjhassāpi adhippetattā, tenāha  ^b^``sabbasova na vijjatī''^eb^ti. sabbepi hi tebhūmakadhammā  kāmanīyaṭṭhena kāmā, tattha pavatto rāgo kāmacchando, tenāha bhagavā --  ``āruppe kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇaṃ  avijjānīvaraṇaṃ uppajjatī''ti (paṭṭhā0 3.8.8) byāpajjati ^a^P1.0176^ea^  cittaṃ pūtibhāvaṃ ^a^V1.0178^ea^ gacchati etenāti ^b^byāpādo,^eb^  ``anatthaṃ me acarī''tiādinayappavatto (dha0 sa0 1066; vibha0  909) āghāto. thinaṃ cittassa akalyatā anussāhasaṃhananaṃ, middhaṃ  kāyassa akalyatā asattivighāto, tadubhayampi thinañca middhañca  ^b^thinamiddhaṃ,^eb^ kiccāhārapaṭipakkhānaṃ ekatāya ekaṃ katvā vuttaṃ.  uddhatabhāvo ^b^uddhaccaṃ,^eb^ yena dhammena cittaṃ uddhataṃ hoti avūpasantaṃ,  so cetaso vikkhepo uddhaccaṃ. uddhaccaggahaṇeneva cettha  kiccāhārapaṭipakkhānaṃ samānatāya kukkuccampi gahitamevāti daṭṭhabbaṃ.  taṃ pacchānutāpalakkhaṇaṃ. yo hi katākatakusalākusalūpanissayo  vippaṭisāro, taṃ kukkuccaṃ. ^b^vicikicchā^eb^ti, ``evaṃ nu kho na  nu kho''ti saṃsayaṃ āpajjati, dhammasabhāvaṃ vā vicinanto kicchati  kilamati etāyāti vicikicchā, buddhādivatthuko saṃsayo.  ^b^sabbaso^eb^ti anavasesato. ^b^na vijjatī^eb^ti natthi, maggena  samucchinnattā na upalabbhati. idañca padadvayaṃ paccekaṃ yojetabbaṃ  ayañhettha yojanā -- yassa bhikkhuno tena tena ariyamaggena  samucchinnattā kāmacchando ca byāpādo ca thinamiddhañca  uddhaccakukkuccañca vicikicchā ca sabbasova na vijjati, tassa na  kiñci karaṇīyaṃ, katassa vā paticayoti aññāpadesena aññaṃ  byākaroti. pañcasu hi nīvaraṇesu maggena samucchinnesu tadekaṭṭhatāya  sabbepi kilesā samucchinnāyeva honti. tenāha -- ``sabbete  bhagavanto pañca nīvaraṇe pahāya cetaso upakkilese''ti (dī0 ni0  2.146). </p>
              <p>[06] suyāmanattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. susāradattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sādhu^eb^ ^a^M1.0210^ea^ ^b^suvihitāna dassana^eb^nti āyasmato susāradattherassa  gāthā. kā uppatti? so kira padumuttarassa bhagavato kāle  brāhmaṇakule nibbattitvā vijjāpadesu nipphattiṃ gantvā kāmesu ādīnavaṃ  ^a^P1.0177^ea^ disvā gharāvāsaṃ pahāya tāpasapabbajjaṃ pabbajitvā  himavantappadese araññāyatane assamaṃ kāretvā vihāsi. atha naṃ  anuggaṇhanto padumuttaro bhagavā bhikkhācāravelāyaṃ upasaṅkami. so  dūratova disvā pasannamānaso paccuggantvā pattaṃ gahetvā madhurāni  phalāni pakkhipitvā adāsi. bhagavā taṃ paṭiggahetvā anumodanaṃ  katvā pakkāmi. so tena puññakammena devamanussesu saṃsaranto  imasmiṃ buddhuppāde dhammasenāpatino ñātibrāhmaṇakule nibbattitvā  mandapaññattā ^b^susārado^eb^ti gahitanāmo aparabhāge dhammasenāpatissa  santike dhammaṃ sutvā ^a^V1.0179^ea^ paṭiladdhasaddho pabbajitvā vipassanaṃ vaḍḍhetvā  arahattaṃ pāpuṇi. tena vuttaṃ ^b^apadāne^eb^ (apa0 thera  1.13.75-83) -- </p>
              <p>[21] ``ajjhāyako mantadharo, tiṇṇaṃ vedāna pāragū. </p>
              <p>[22] himavantassāvidūre, vasāmi assame ahaṃ.. </p>
              <p>[21] ``aggihuttañca me atthi, puṇḍarīkaphalāni ca. </p>
              <p>[22] puṭake nikkhipitvāna, dumagge laggitaṃ mayā.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] mamuddharitukāmo so, bhikkhanto mamupāgami.. </p>
              <p>[21] ``pasannacitto sumano, phalaṃ buddhassadāsahaṃ. </p>
              <p>[22] vittisañjanano mayhaṃ, diṭṭhadhammasukhāvaho.. </p>
              <p>[21] ``suvaṇṇavaṇṇo sambuddho, āhutīnaṃ paṭiggaho. </p>
              <p>[22] antalikkhe ṭhito satthā, imaṃ gāthaṃ abhāsatha.. </p>
              <p>[21] ``iminā phaladānena, cetanāpaṇidhīhi ca. </p>
              <p>[22] kappānaṃ satasahassaṃ, duggatiṃ nupapajjasi.. </p>
              <p>[21] ``teneva sukkamūlena, anubhotvāna sampadā. </p>
              <p>[22] pattomhi acalaṃ ṭhānaṃ, hitvā jayaparājayaṃ.. </p>
              <p>[21] ``ito ^a^M1.0211^ea^ sattasate kappe, rājā āsiṃ sumaṅgalo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā sappurisūpanissayānisaṃsakittanāpadesena  aññaṃ byākaronto -- </p>
              <p>[03] 75^b^.^eb^ </p>
              <p>[21] ``sādhu suvihitāna dassanaṃ, kaṅkhā chijjati buddhi  vaḍḍhati. </p>
              <p>[22] bālampi karonti paṇḍitaṃ, tasmā sādhu sataṃ  samāgamo''ti.. -- </p>
              <p>[25] gāthaṃ abhāsi.</p>
              <p>[03] tattha ^b^sādhū^eb^ti sundaraṃ, bhaddakanti attho. ^b^suvihitāna  dassana^eb^nti suvihitānaṃ dassanaṃ. gāthāsukhatthaṃ anusvāralopo kato.  sīlādiguṇehi susaṃvihitattabhāvānaṃ parānuddayāya suṭṭhu  vihitadhammadesanānaṃ ariyānaṃ dassanaṃ sādhūti yojanā.  ``dassana''nti nidassanamattaṃ daṭṭhabbaṃ savanādīnampi bahukārattā.  vuttañhetaṃ bhagavatā -- </p>
              <p>[02] ``ye ^a^V1.0180^ea^ te bhikkhū sīlasampannā samādhisampannā  paññāsampannā vimuttisampannā vimuttiñāṇadassanasampannā ovādakā  viññāpakā sandassakā samādapakā samuttejakā sampahaṃsakā  alaṃsamakkhātāro saddhammassa, dassanampāhaṃ, bhikkhave, tesaṃ bhikkhūnaṃ  bahūpakāraṃ vadāmi, savanaṃ...pe0... upasaṅkamanaṃ...pe0...  payirupāsanaṃ...pe0... anussaraṇaṃ...pe0... anupabbajjampāhaṃ, bhikkhave,  tesaṃ bhikkhūnaṃ bahūpakāraṃ vadāmī''ti ^a^P1.0178^ea^ (itivu0  104).</p>
              <p>[03] dassanamūlakattā vā itaresaṃ dassanamevettha vuttaṃ, ^b^kaṅkhā  chijjatī^eb^tiādi tattha kāraṇavacanaṃ. tādisānañhi kalyāṇamittānaṃ  dassane sati viññujātiko atthakāmo kulaputto te upasaṅkamati  payirupāsati ``kiṃ, bhante, kusalaṃ, kiṃ akusala''ntiādinā (ma0  ni0 3.296) pañhaṃ pucchati. te cassa anekavihitesu  kaṅkhāṭṭhānīyesu kaṅkhaṃ paṭivinodenti, tena vuttaṃ ``kaṅkhā  chijjatī''ti. yasmā ca te dhammadesanāya tesaṃ kaṅkhaṃ  paṭivinodetvā ^a^M1.0212^ea^ pubbabhāge kammapathasammādiṭṭhiṃ vipassanāsammādiṭṭhiñca  uppādenti, tasmā tesaṃ ^b^buddhi vaḍḍhati^eb^. yadā pana te vipassanaṃ  vaḍḍhetvā saccāni paṭivijjhanti, tadā soḷasavatthukā aṭṭhavatthukā ca  vicikicchā chijjati samucchijjati, nippariyāyena paññā buddhi  vaḍḍhati. bālyasamatikkamanato te paṇḍitā honti. so tehi buddhiṃ  vaḍḍheti, ^b^bālampi karonti paṇḍita^eb^nti. ^b^tasmā^eb^tiādi  nigamanaṃ, yasmā sādhūnaṃ dassanaṃ vuttanayena kaṅkhā chijjati buddhi  vaḍḍhati, te bālaṃ paṇḍitaṃ karonti, tasmā tena kāraṇena ^b^sādhu^eb^  sundaraṃ ^b^sataṃ^eb^ sappurisānaṃ ariyānaṃ ^b^samāgamo,^eb^ tehi  samodhānaṃ sammā vaḍḍhananti attho. </p>
              <p>[06] susāradattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. piyañjahattheragāthāvaṇṇanā</h3n>
            <h4>
              <h4n> </h4n>
              <p>[03] ^b^uppatantesu nipate^eb^ti āyasmato piyañjahattherassa gāthā.  kā uppatti? sopi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto ito ekanavute kappe vipassissa  bhagavato kāle himavante rukkhadevatā hutvā pabbatantare vasanto  devatāsamāgamesu appānubhāvatāya parisapariyante ṭhatvā dhammaṃ sutvā  satthari paṭiladdhasaddho ekadivasaṃ suvisuddhaṃ ramaṇīyaṃ gaṅgāyaṃ  pulinappadesaṃ disvā satthu guṇe anussari -- ``itopi suvisuddhā  satthu guṇā anantā aparimeyyā cā''ti, evaṃ so ^a^P1.0179^ea^  satthu guṇe ārabbha cittaṃ pasādetvā ^a^V1.0181^ea^ tena puññakammena devamanussesu  saṃsaranto imasmiṃ buddhuppāde vesāliyaṃ licchavirājakule nibbattitvā  vayappatto yuddhasoṇḍo aparājitasaṅgāmo amittānaṃ piyahānikaraṇena  ^b^piyañjaho^eb^ti paññāyittha. so satthu vesāligamane paṭiladdhasaddho  pabbajitvā araññe vasamāno vipassanaṃ vaḍḍhetvā arahattaṃ pāpuṇi.  tena vuttaṃ ^b^apadāne^eb^ (apa0 thera 1.13.84-90) -- </p>
              <p>[21] ``pabbate himavantamhi, vasāmi pabbatantare. </p>
              <p>[22] pulinaṃ sobhanaṃ disvā, buddhaseṭṭhaṃ anussariṃ.. </p>
              <p>[21] ``ñāṇe ^a^M1.0213^ea^ upanidhā natthi, saṅkhāraṃ natthi satthuno. </p>
              <p>[22] sabbadhammaṃ abhiññāya, ñāṇena adhimuccati.. </p>
              <p>[21] ``namo te purisājañña, namo te purisuttama. </p>
              <p>[22] ñāṇena te samo natthi, yāvatā ñāṇamuttamaṃ.. </p>
              <p>[21] ``ñāṇe cittaṃ pasādetvā, kappaṃ saggamhi modahaṃ. </p>
              <p>[22] avasesesu kappesu, kusalaṃ caritaṃ mayā.. </p>
              <p>[21] ``ekanavutito kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, ñāṇasaññāyidaṃ phalaṃ.. </p>
              <p>[21] ``ito sattatikappamhi, eko pulinapupphiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ``andhaputhujjanānaṃ paṭipattito vidhurā  ariyānaṃ paṭipattī''ti imassa atthassa dassanavasena aññaṃ  byākaronto -- </p>
              <p>[03] 76^b^.^eb^ </p>
              <p>[21] ``uppatantesu nipate, nipatantesu uppate. </p>
              <p>[22] vase avasamānesu, ramamānesu no rame''ti.. -- gāthaṃ  abhāsi.</p>
              <p>[03] tattha ^b^uppatantesū^eb^ti uṇṇamantesu, sattesu  mānuddhaccathambhasārambhādīhi attukkaṃsanena anupasantesu. ^b^nipate^eb^ti  nameyya, tesaññeva pāpadhammānaṃ parivajjanena nivātavutti bhaveyya.  ^b^nipatantesū^eb^ti oṇamantesu, hīnādhimuttikatāya kosajjena ca  guṇato nihīyamānesu. ^b^uppate^eb^ti uṇṇameyya,  paṇītādhimuttikatāya vīriyārambhena ca guṇato ussukkeyya. atha vā  ^b^uppatantesū^eb^ti uṭṭhahantesu, kilesesu pariyuṭṭhānavasena sīsaṃ  ukkhipantesu. ^b^nipate^eb^ti paṭisaṅkhānabalena yathā te na  uppajjanti, tathā anurūpapaccavekkhaṇāya nipateyya, vikkhambheyya ceva  ^a^V1.0182^ea^ samucchindeyya ca. ^b^nipatantesū^eb^ti paripatantesu,   ayonisomanasikāresu vīriyapayogamandatāya vā yathāraddhesu  samathavipassanādhammesu hāya mānesu ^a^M1.0214^ea^. ^b^uppate^eb^ti  yonisomanasikārena vīriyārambhasampadāya ca te upaṭṭhāpeyya uppādeyya  vaḍḍheyya ca. ^b^vase^eb^ ^a^P1.0180^ea^ ^b^avasamānesū^eb^ti  sattesu maggabrahmacariyavāsaṃ ariyavāsañca avasantesu sayaṃ taṃ vāsaṃ  vaseyyāti, ariyesu vā kilesavāsaṃ dutiyakavāsaṃ avasantesu yena  vāsena te avasamānā nāma honti, sayaṃ tathā vase. ^b^ramamānesu  no rame^eb^ti sattesu kāmaguṇaratiyā kilesaratiyā ramantesu sayaṃ tathā  no rame naṃ rameyya, ariyesu vā nirāmisāya jhānādiratiyā  ramamānesu sayampi tathā rame, tato aññathā pana kadācipi no rame  nābhirameyya vāti attho. </p>
              <p>[06] piyañjahattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. hatthārohaputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^idaṃ pure cittamacāri cārika^eb^nti āyasmato  hatthārohaputtattherassa gāthā. kā uppatti? so kira purimabuddhesu  katādhikāro tattha tattha bhave vivaṭṭūpanissayaṃ puññaṃ upacinanto  vipassissa bhagavato kāle kulagehe nibbattitvā viññutaṃ patto  ekadivasaṃ satthāraṃ bhikkhusaṅghaparivutaṃ vihārato nikkhantaṃ disvā  pasannacitto pupphehi pūjaṃ katvā pañcapatiṭṭhitena vanditvā padakkhiṇaṃ  katvā pakkāmi. so tena puññakammena devamanussesu saṃsaranto  imasmiṃ buddhuppāde sāvatthiyaṃ hatthārohakule nibbattitvā viññutaṃ patto  hatthisippe nipphattiṃ agamāsi. so ekadivasaṃ hatthiṃ sikkhāpento  nadītīraṃ gantvā hetusampattiyā codiyamāno ``kiṃ mayhaṃ iminā  hatthidamanena, attānaṃ damanameva vara''nti cintetvā bhagavantaṃ  upasaṅkamitvā dhammaṃ sutvā paṭiladdhasaddho pabbajitvāva cariyānukūlaṃ  kammaṭṭhānaṃ gahetvā vipassanāya kammaṃ karonto ciraparicayena  kammaṭṭhānato bahiddhā vidhāvantaṃ cittaṃ cheko hatthācariyo viya  aṅkusena caṇḍamattavaravāraṇaṃ paṭisaṅkhānāṅkusena niggaṇhanto  ^b^``idaṃ pure cittamacāri cārika''^eb^nti gāthaṃ abhāsi. </p>
              <p>[03] 77^b^.^eb^ tattha ^a^P1.0181^ea^ ^b^ida^eb^nti  vuccamānassa cittassa attapaccakkhatāya vuttaṃ. ^b^pure^eb^ti  niggahakālato pubbe. ^b^acārī^eb^ti vicari, anavaṭṭhitatāya  nānārammaṇesu paribbhami ^a^M1.0215^ea^. ^b^cārika^eb^nti yathākāmacariyaṃ. tenāha  ^b^``yenicchakaṃ yatthakāmaṃ yathāsukha''^eb^nti. ^b^ta^eb^nti taṃ cittaṃ.  ^b^ajjā^eb^ti etarahi. ^b^niggahessāmī^eb^ti niggaṇhissāmi,  nibbisevanaṃ karissāmi. ^b^yoniso^eb^ti upāyena. yathā  ^a^V1.0183^ea^ kiṃ?  ^b^hatthippabhinnaṃ viya aṅkusaggaho^eb^. idaṃ vuttaṃ hoti -- idaṃ mama  cittaṃ nāma ito pubbe rūpādīsu ārammaṇesu yena yena ramituṃ  icchati, tassa tassa vasena yenicchakaṃ, yattha yattha cassa kāmo,  tassa tassa vasena yatthakāmaṃ, yathā yathā vicarantassa sukhaṃ hoti,  tatheva caraṇato yathāsukhaṃ dīgharattaṃ cārikaṃ acari, taṃ ajjapāhaṃ  bhinnamadamattahatthiṃ hatthācariyasaṅkhāto cheko aṅkusaggaho aṅkusena  viya yonisomanasikārena niggahessāmi, nāssa vītikkamituṃ  dassāmīti. evaṃ vadanto eva ca thero vipassanaṃ vaḍḍhetvā arahattaṃ  sacchākāsi. tena vuttaṃ ^b^apadāne^eb^ (apa0 thera 1.13.91-96)  -- </p>
              <p>[21] ``suvaṇṇavaṇṇo sambuddho, vipassī dakkhiṇāraho. </p>
              <p>[22] purakkhato sāvakehi, ārāmā abhinikkhami.. </p>
              <p>[21] ``disvānahaṃ buddhaseṭṭhaṃ, sabbaññuṃ tamanāsakaṃ. </p>
              <p>[22] pasannacitto sumano, gaṇṭhipupphaṃ apūjayiṃ.. </p>
              <p>[21] ``tena cittappasādena, dvipadindassa tādino. </p>
              <p>[22] haṭṭho haṭṭhena cittena, puna vandiṃ tathāgataṃ.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ekatālīsito kappe, caraṇo nāma khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] ayameva ca therassa aññābyākaraṇagāthā ahosīti. </p>
              <p>[06] hatthārohaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. meṇḍasirattheragāthāvaṇṇanā</h3n>
            <h4>
              <h4n> </h4n>
              <p>[03] ^b^anekajātisaṃsāra^eb^nti ^a^M1.0216^ea^ āyasmato meṇḍasirattherassa gāthā.  kā uppatti? sopi kira purimabuddhesu katādhikāro tattha tattha  bhave vivaṭṭūpanissayāni puññāni karonto ito ekanavute kappe  brāhmaṇakule nibbattitvā vayappatto kāme pahāya isipabbajjaṃ pabbajitvā  mahatā isigaṇena saddhiṃ himavante vasanto satthāraṃ disvā  pasannamānaso isigaṇena padumāni āharāpetvā ^a^V1.0184^ea^ satthu pupphapūjaṃ katvā  ^a^P1.0182^ea^ sāvake appamādapaṭipattiyaṃ ovaditvā kālaṃ katvā  devaloke nibbatto aparāparaṃ saṃsaranto imasmiṃ buddhuppāde sākete  gahapatikule nibbatti, tassa meṇḍasarikkhasīsatāya  ^b^meṇḍasiro^eb^tveva samaññā ahosi. so bhagavati sākete  añjanavane viharante satthāraṃ upasaṅkamitvā paṭiladdhasaddho pabbajitvā  samathavipassanāsu kammaṃ karonto chaḷabhiñño ahosi. teva vuttaṃ  ^b^apadāne^eb^ (apa0 thera 1.13.97-105) -- </p>
              <p>[21] ``himavantassāvidūre, gotamo nāma pabbato. </p>
              <p>[22] nānārukkhehi sañchanno, mahābhūtagaṇālayo.. </p>
              <p>[21] ``vemajjhamhi ca tassāsi, assamo abhinimmito. </p>
              <p>[22] purakkhato sasissehi, vasāmi assame ahaṃ.. </p>
              <p>[21] ``āyantu me sissagaṇā, padumaṃ āharantu me. </p>
              <p>[22] buddhapūjaṃ karissāmi, dvipadindassa tādino.. </p>
              <p>[21] ``evanti te paṭissutvā, padumaṃ āhariṃsu me. </p>
              <p>[22] tathā nimittaṃ katvāhaṃ, buddhassa abhiropayiṃ.. </p>
              <p>[21] ``sisse tadā samānetvā, sādhukaṃ anusāsahaṃ. </p>
              <p>[22] mā kho tumhe pamajjittha, appamādo sukhāvaho.. </p>
              <p>[21] ``evaṃ samanusāsitvā, te sisse vacanakkhame. </p>
              <p>[22] appamādaguṇe yutto, tadā kālaṅkato ahaṃ.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ekapaññāsakappamhi ^a^M1.0217^ea^, rājā āsiṃ jaluttamo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] so attano pubbenivāsaṃ anussaranto -- </p>
              <p>[03] 78^b^.^eb^ </p>
              <p>[21] ``anekajātisaṃsāraṃ, sandhāvissaṃ anibbisaṃ. </p>
              <p>[22] tassa me dukkhajātassa, dukkhakkhandho aparaddho''ti..  -- gāthaṃ abhāsi.</p>
              <p>[03] tattha ^b^anekajātisaṃsāra^eb^nti anekajātisatasahassasaṅkhyaṃ  idaṃ saṃsāravaṭṭaṃ, addhuno adhippetattā ^a^V1.0185^ea^ accantasaṃyogekavacanaṃ.  ^b^sandhāvissa^eb^nti saṃsariṃ, aparāparaṃ cavanuppajjanavasena paribbhamiṃ.  ^b^anibbisa^eb^nti tassa nivattakañāṇaṃ avindanto alabhanto.  ^b^tassa me^eb^ti evaṃ saṃsarantassa me. ^b^dukkhajātassā^eb^ti  jātiādivasena uppannadukkhassa, tissannaṃ vā dukkhatānaṃ vasena  dukkhasabhāvassa. ^b^dukkhakkhandho^eb^ti kammakilesavipākavaṭṭappakāro  dukkharāsi. ^b^aparaddho^eb^ti arahattamaggappattito paṭṭhāya paribbhaṭṭho  cuto na abhinibbattissati. ``aparaṭṭho''ti vā pāṭho,  apagatasamiddhito samucchinnakāraṇattā apagatoti attho. idameva ca  therassa aññābyākaraṇaṃ ahosi. </p>
              <p>[06] meṇḍasirattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. rakkhitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sabbo^eb^ ^a^P1.0183^ea^ ^b^rāgo pahīno me^eb^ti  āyasmato rakkhitattherassa gāthā. kā uppatti? ayaṃ kira  padumuttarassa bhagavato kāle kulagehe nibbattitvā viññutaṃ patto  ekadivasaṃ satthu dhammadesanaṃ sutvā pasannamānaso desanāñāṇaṃ ārabbha  thomanaṃ akāsi. satthā tassa cittappasādaṃ oloketvā ``ayaṃ ito  satasahassakappamatthake gotamassa nāma sammāsambuddhassa rakkhito nāma  sāvako bhavissatī''ti byākāsi ^a^M1.0218^ea^. so taṃ sutvā bhiyyosomattāya  pasannamānaso aparāparaṃ puññāni katvā devamanussesu saṃsaranto imasmiṃ  buddhuppāde devadahanigame sākiyarājakule nibbatti,  ^b^rakkhito^eb^tissa nāmaṃ ahosi. so ye sākiyakoliyarājūhi  bhagavato parivāratthāya dinnā pañcasatarājakumārā pabbajitā, tesaṃ  aññataro. te pana rājakumārā na saṃvegena pabbajitattā  ukkaṇṭhābhibhūtā yadā satthārā kuṇāladahatīraṃ netvā  ^b^kuṇālajātakadesanāya^eb^ (jā0 2.21.kuṇālajātaka) itthīnaṃ  dosavibhāvanena kāmesu ādīnavaṃ pakāsetvā kammaṭṭhāne niyojitā,  tadā ayampi kammaṭṭhānaṃ anuyuñjanto vipassanaṃ vaḍḍhetvā arahattaṃ  pāpuṇi. tena vuttaṃ ^b^apadāne^eb^ (apa0 thera 1.14.1-9) -- </p>
              <p>[21] ``padumuttaro nāma jino, lokajeṭṭho narāsabho. </p>
              <p>[22] mahato janakāyassa, deseti amataṃ padaṃ.. </p>
              <p>[21] ``tassāhaṃ vacanaṃ sutvā, vācāsabhimudīritaṃ. </p>
              <p>[22] añjaliṃ paggahetvāna, ekaggo āsahaṃ tadā.. </p>
              <p>[21] ``yathā ^a^V1.0186^ea^ samuddo udadhīnamaggo, nerū nagānaṃ pavaro  siluccayo. </p>
              <p>[22] tatheva ye cittavasena vattare, na buddhañāṇassa kalaṃ  upenti te.. </p>
              <p>[21] ``dhammavidhiṃ ṭhapetvāna, buddho kāruṇiko isi. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yo so ñāṇaṃ pakittesi, buddhamhi lokanāyake. </p>
              <p>[22] kappānaṃ satasahassaṃ, duggatiṃ na gamissati.. </p>
              <p>[21] ``kilese jhāpayitvāna, ekaggo susamāhito. </p>
              <p>[22] sobhito nāma nāmena, hessati satthu sāvako.. </p>
              <p>[21] ``paññāse kappasahasse, sattevāsuṃ yasuggatā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0219^ea^ pana patvā attano pahīnakilese paccavekkhanto  ^b^``sabbo rāgo''^eb^ti gāthaṃ abhāsi. </p>
              <p>[03] 79^b^.^eb^ tattha ^b^``sabbo rāgo''^eb^ti  kāmarāgādippabhedo sabbopi rāgo. ^b^pahīno^eb^ti  ariyamaggabhāvanāya samucchedappahānavasena pahīno. ^b^sabbo  doso^eb^ti āghātavatthukādibhāvena anekabhedabhinno sabbopi byāpādo.  ^b^samūhato^eb^ti maggena samugghāṭito. ^b^sabbo me vigato  moho^eb^ti ``dukkhe aññāṇa''ntiādinā (dha0 sa0 1067; vibha0  909) vatthubhedena aṭṭhabhedo, saṃkilesavatthuvibhāgena anekavibhāgo  sabbopi moho maggena viddhaṃsitattā mayhaṃ vigato.  ^b^sītibhūtosmi nibbuto^eb^ti evaṃ mūlakilesappahānena tadekaṭṭhatāya  saṃkilesānaṃ sammadeva paṭippassaddhattā  anavasesakilesadarathapariḷāhābhāvato ^a^P1.0184^ea^ sītibhāvaṃ  patto, tato eva sabbaso kilesaparinibbānena parinibbuto ahaṃ  asmi bhavāmīti aññaṃ byākāsi. </p>
              <p>[06] rakkhitattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. uggattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yaṃ mayā pakataṃ kamma^eb^nti āyasmato uggattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto ito ekatiṃse kappe sikhissa bhagavato  ^a^V1.0187^ea^ kāle  kulagehe nibbattitvā viññutaṃ patto ekadivasaṃ sikhiṃ bhagavantaṃ  passitvā pasannamānaso ketakapupphehi pūjaṃ akāsi. so tena  puññakammena devaloke nibbattitvā aparāparaṃ sugatīsuyeva saṃsaranto  imasmiṃ buddhuppāde kosalaraṭṭhe ugganigame seṭṭhiputto hutvā nibbatti,  ^b^uggo^eb^tvevassa nāmaṃ ahosi. so viññutaṃ patto bhagavati tasmiṃ  nigame bhaddārāme viharante vihāraṃ gantvā satthu santike dhammaṃ sutvā  paṭiladdhasaddho pabbajitvā vipassanāya kammaṃ karonto nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  1.14.10-16) -- </p>
              <p>[21] ``vinatānadiyā ^a^M1.0220^ea^ tīre, pilakkhu phalito ahu. </p>
              <p>[22] tāhaṃ rukkhaṃ gavesanto, addasaṃ lokanāyakaṃ.. </p>
              <p>[21] ``ketakaṃ pupphitaṃ disvā, vaṇṭe chetvānahaṃ tadā. </p>
              <p>[22] buddhassa abhiropesiṃ, sikhino lokabandhuno.. </p>
              <p>[21] ``yena ñāṇena pattosi, accutaṃ amataṃ padaṃ. </p>
              <p>[22] taṃ ñāṇaṃ abhipūjemi, buddhaseṭṭha mahāmuni.. </p>
              <p>[21] ``ñāṇamhi pūjaṃ katvāna, pilakkhumaddasaṃ ahaṃ. </p>
              <p>[22] paṭiladdhomhi taṃ paññaṃ, ñāṇapūjāyidaṃ phalaṃ.. </p>
              <p>[21] ``ekatiṃse ito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, ñāṇapūjāyidaṃ phalaṃ.. </p>
              <p>[21] ``ito terasakappamhi, dvādasāsuṃ phaluggatā. </p>
              <p>[22] sattaratanasampannā, cakkavattī mahabbalā.. </p>
              <p>[22] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano vaṭṭūpacchedadīpanena aññaṃ byākaronto  -- </p>
              <p>[03] 80^b^.^eb^ </p>
              <p>[21] ``yaṃ mayā pakataṃ kammaṃ, appaṃ vā yadi vā bahuṃ. </p>
              <p>[22] sabbametaṃ parikkhīṇaṃ, natthi dāni punabbhavo''ti..  -- gāthaṃ abhāsi.</p>
              <p>[03] tattha ^b^yaṃ mayā pakataṃ kamma^eb^nti yaṃ kammaṃ tīhi  kammadvārehi, chahi uppattidvārehi, aṭṭhahi asaṃvaradvārehi ^a^P1.0185^ea^,  aṭṭhahi ca saṃvaradvārehi pāpādivasena dānādivasena cāti  anekehi pakārehi anādimati saṃsāre yaṃ mayā kataṃ upacitaṃ  abhinibbattitaṃ vipākakammaṃ. ^b^appaṃ vā yadi vā^eb^ ^a^V1.0188^ea^  ^b^bahu^eb^nti tañca  vatthucetanāpayogakilesādīnaṃ dubbalabhāvena appaṃ vā, tesaṃ balavabhāvena  abhiṇhapavattiyā ca bahuṃ vā. ^b^sabbametaṃ parikkhīṇa^eb^nti sabbameva  cetaṃ kammaṃ kammakkhayakarassa aggamaggassa adhigatattā parikkhayaṃ gataṃ,  kilesavaṭṭappahānena hi kammavaṭṭaṃ pahīnameva hoti vipākavaṭṭassa ^a^M1.0221^ea^  anuppādanato. tenāha ^b^``natthi dāni punabbhavo''^eb^ti. āyatiṃ  punabbhavābhinibbatti mayhaṃ natthīti attho. ``sabbampeta''ntipi  pāṭho, sabbampi etanti padavibhāgo. </p>
              <p>[06] uggattheragāthāvaṇṇanā niṭṭhitā. </p>
              <p>[06] aṭṭhamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 9. navamavaggo </h2n>
          <h3>
            <h3n> 1. samitiguttattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yaṃ^eb^ ^a^V1.0189^ea^ ^b^mayā pakataṃ pāpa^eb^nti āyasmato samitiguttattherassa  gāthā. kā uppatti? sopi purimabuddhesu katādhikāro tattha tattha  bhave puññāni upacinanto vipassissa bhagavato kāle kulagehe  nibbattitvā viññutaṃ patto bhagavantaṃ passitvā pasannacitto  jātisumanapupphehi pūjaṃ akāsi. so tena puññakammena yattha yattha  bhave nibbatti, tattha tattha kularūpaparivārasampadāya aññe satte  abhibhavitvā aṭṭhāsi. ekasmiṃ pana attabhāve aññataraṃ paccekabuddhaṃ  piṇḍāya carantaṃ disvā ``ayaṃ muṇḍako kuṭṭhī maññe, tenāyaṃ  paṭicchādetvā vicaratī''ti niṭṭhubhitvā pakkāmi. so tena kammena  bahuṃ kālaṃ niraye paccitvā kassapassa bhagavato kāle manussaloke  nibbatto paribbājakapabbajjaṃ upagato ekaṃ sīlācārasampannaṃ upāsakaṃ  disvā dosantaro hutvā, ``kuṭṭharogī bhaveyyāsī''ti akkosi,  nhānatitthe ca manussehi ṭhapitāni ^a^P1.0186^ea^ nhānacuṇṇāni  dūsesi. so tena kammena puna niraye nibbattitvā bahūni vassāni  dukkhaṃ anubhavitvā imasmiṃ buddhuppāde sāvatthiyaṃ aññatarassa  brāhmaṇassa putto hutvā nibbatti, ^b^samitigutto^eb^tissa nāmaṃ  ahosi. so vayappatto satthu dhammadesanaṃ sutvā paṭiladdhasaddho  pabbajitvā suvisuddhasīlo hutvā viharati. tassa  purimakammanissandena kuṭṭharogo uppajji, tena tassa sarīrāvayavā  yebhuyyena chinnabhinnā hutvā paggharanti. so gilānasālāyaṃ vasati.  athekadivasaṃ dhammasenāpati gilānapucchaṃ gantvā tattha tattha gilāne  bhikkhū pucchanto taṃ bhikkhuṃ disvā ``āvuso, yāvatā khandhappavatti  nāma, sabbaṃ dukkhameva vedanā. khandhesu pana asantesuyeva natthi ^a^M1.0222^ea^  dukkha''nti vedanānupassanākammaṭṭhānaṃ kathetvā agamāsi. so therassa  ovāde ṭhatvā vipassanaṃ vaḍḍhetvā chaḷabhiññā sacchākāsi. tena vuttaṃ  ^b^apadāne^eb^ (apa0 thera 1.12.82-90) -- </p>
              <p>[21] ``jāyantassa vipassissa, āloko vipulo ahu. </p>
              <p>[22] pathavī ca pakampittha, sasāgarā sapabbatā.. </p>
              <p>[21] ``nemittā ^a^V1.0190^ea^ ca viyākaṃsu, buddho loke bhavissati. </p>
              <p>[22] aggo ca sabbasattānaṃ, janataṃ uddharissati.. </p>
              <p>[21] ``nemittānaṃ suṇitvāna, jātipūjamakāsahaṃ. </p>
              <p>[22] edisā pūjanā natthi, yādisā jātipūjanā.. </p>
              <p>[21] ``saṅkharitvāna kusalaṃ, sakaṃ cittaṃ pasādayiṃ. </p>
              <p>[22] jātipūjaṃ karitvāna, tattha kālaṅkato ahaṃ.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] sabbe satte abhibhomi, jātipūjāyidaṃ phalaṃ.. </p>
              <p>[21] ``dhātiyo maṃ upaṭṭhenti, mama cittavasānugā. </p>
              <p>[22] na tā sakkonti kopetuṃ, jātipūjāyidaṃ phalaṃ.. </p>
              <p>[21] ``ekanavutito kappe, yaṃ pūjamakariṃ tadā. </p>
              <p>[22] duggatiṃ nābhijānāmi, jātipūjāyidaṃ phalaṃ.. </p>
              <p>[21] ``supāricariyā nāma, catuttiṃsa janādhipā. </p>
              <p>[22] ito tatiyakappamhi, cakkavattī mahabbalā.. </p>
              <p>[22] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā pahīnakilesapaccavekkhaṇena etarahi  anubhuyyamānarogavasena purimajātīsu attanā kataṃ pāpakammaṃ  anussaritvā tassa idāni sabbaso pahīnabhāvaṃ vibhāvento -- </p>
              <p>[03] 81^b^.^eb^ </p>
              <p>[21] ``yaṃ mayā pakataṃ pāpaṃ, pubbe aññāsu jātisu. </p>
              <p>[22] idheva taṃ vedanīyaṃ, vatthu aññaṃ na vijjatī''ti.. --  gāthaṃ abhāsi.</p>
              <p>[03] tattha ^a^M1.0223^ea^ ^b^pāpa^eb^nti akusalaṃ kammaṃ. tañhi lāmakaṭṭhena  pāpanti vuccati. ^b^pubbe^eb^ti purā. ^b^aññāsu jātisū^eb^ti  ito aññāsu jātīsu, aññesu attabhāvesu. ayañhettha attho --  yadipi mayā imasmiṃ attabhāve na tādisaṃ pāpaṃ kataṃ atthi, idāni  pana tassa sambhavoyeva natthi. yaṃ pana ito aññāsu jātīsu kataṃ  atthi, ^b^idheva taṃ vedanīyaṃ,^eb^ tañhi idheva imasmiṃyeva attabhāve  vedayitabbaṃ anubhavitabbaṃ phalaṃ, kasmā? ^b^vatthu aññaṃ na  vijjatī^eb^ti tassa kammassa vipaccanokāso añño khandhappabandho  natthi, ime ^a^P1.0187^ea^ pana khandhā sabbaso upādānānaṃ ^a^V1.0191^ea^  pahīnattā anupādāno viya jātavedo carimakacittanirodhena  appaṭisandhikā nirujjhantīti aññaṃ byākāsi. </p>
              <p>[06] samitiguttattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. kassapattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yena yena subhikkhānī^eb^ti āyasmato kassapattherassa gāthā.  kā uppatti? ayaṃ kira padumuttarassa bhagavato kāle brāhmaṇakule  nibbattitvā tīsu vedesu aññesu ca brāhmaṇasippesu nipphattiṃ gato,  so ekadivasaṃ bhagavantaṃ disvā pasannamānaso sumanapupphehi pūjaṃ  akāsi. karonto ca satthu samantato upari ca pupphamuṭṭhiyo khipi.  buddhānubhāvena pupphāni pupphāsanākārena sattāhaṃ aṭṭhaṃsu. so taṃ  acchariyaṃ disvā bhiyyosomattāya pasannamānaso ahosi. aparāparaṃ  puññāni karonto kappasatasahassaṃ sugatīsuyeva saṃsaranto imasmiṃ  buddhuppāde sāvatthiyaṃ aññatarassa udiccabrāhmaṇassa putto hutvā  nibbatti, ^b^kassapo^eb^tissa nāmaṃ ahosi. tassa daharakāleyeva  pitā kālamakāsi. mātā taṃ paṭijaggati. so ekadivasaṃ jetavanaṃ  gato bhagavato dhammadesanaṃ sutvā hetusampannatāya tasmiṃyeva āsane  sotāpanno hutvā mātu santikaṃ gantvā anujānāpetvā pabbajito  satthari vuṭṭhavasse pavāretvā janapadacārikaṃ pakkante sayampi satthārā  saddhiṃ gantukāmo āpucchituṃ mātu santikaṃ agamāsi. mātā  vissajjentī ovādavasena -- </p>
              <p>[03] 82^b^.^eb^ </p>
              <p>[21] ``yena ^a^M1.0224^ea^ yena subhikkhāni, sivāni abhayāni ca. </p>
              <p>[22] tena puttaka gacchassu, mā sokāpahato bhavā''ti.. --  gāthaṃ abhāsi.</p>
              <p>[03] tattha ^b^yena yenā^eb^ti yattha yattha. bhummatthe hi etaṃ  karaṇavacanaṃ, yasmiṃ yasmiṃ disābhāgeti attho. ^b^subhikkhānī^eb^ti  sulabhapiṇḍāni, raṭṭhānīti adhippāyo. ^b^sivānī^eb^ti khemāni  arogāni. ^b^abhayānī^eb^ti corabhayādīhi nibbhayāni,  rogadubbhikkhabhayāni pana ``subhikkhāni, sivānī''ti padadvayeneva  gahitāni. ^b^tenā^eb^ti tattha, tasmiṃ tasmiṃ ^a^P1.0188^ea^  disābhāgeti attho. ^b^puttakā^eb^ti anukampantī taṃ ālapati.  ^b^mā^eb^ti paṭisedhatthe nipāto ^b^sokāpahato^eb^ti vuttaguṇarahitāni  raṭṭhāni gantvā dubbhikkhabhayādijanitena sokena upahato mā ^b^bhava^eb^  māhosīti attho. taṃ sutvā thero, ``mama mātā mayhaṃ  sokarahitaṭṭhānagamanaṃ āsīsati, handa mayaṃ sabbaso accantameva  sokarahitaṃ ^a^V1.0192^ea^ ṭhānaṃ pattuṃ yutta''nti ussāhajāto vipassanaṃ paṭṭhapetvā  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  1.13.1-9) -- </p>
              <p>[21] ``ajjhāyako mantadharo, tiṇṇaṃ vedāna pāragū. </p>
              <p>[22] abbhokāse ṭhito santo, addasaṃ lokanāyakaṃ.. </p>
              <p>[21] ``sīhaṃ yathā vanacaraṃ, byaggharājaṃva nittasaṃ. </p>
              <p>[22] tidhāpabhinnamātaṅgaṃ, kuñjaraṃva mahesinaṃ.. </p>
              <p>[21] ``sereyakaṃ gahetvāna, ākāse ukkhipiṃ ahaṃ. </p>
              <p>[22] buddhassa ānubhāvena, parivārenti sabbaso.. </p>
              <p>[21] ``adhiṭṭhahi mahāvīro, sabbaññū lokanāyako. </p>
              <p>[22] samantā pupphacchadanā, okiriṃsu narāsabhaṃ.. </p>
              <p>[21] ``tato sā pupphakañcukā, antovaṇṭā bahimukhā. </p>
              <p>[22] sattāhaṃ chadanaṃ katvā, tato antaradhāyatha.. </p>
              <p>[21] ``tañca acchariyaṃ disvā, abbhutaṃ lomahaṃsanaṃ. </p>
              <p>[22] buddhe cittaṃ pasādesiṃ, sugate lokanāyake.. </p>
              <p>[21] ``tena ^a^M1.0225^ea^ cittappasādena, sukkamūlena codito. </p>
              <p>[22] kappānaṃ satasahassaṃ, duggatiṃ nupapajjahaṃ.. </p>
              <p>[21] ``pannarasasahassamhi, kappānaṃ pañcavīsati. </p>
              <p>[22] vītamalāsanāmā ca, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ``idameva mātu vacanaṃ arahattappattiyā  aṅkusaṃ jāta''nti tameva gāthaṃ paccudāhāsi. </p>
              <p>[06] kassapattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. sīhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sīhappamatto viharā^eb^ti āyasmato sīhattherassa gāthā.  kā uppatti? so kira purimabuddhesu katādhikāro ito  aṭṭhārasakappasatamatthake atthadassissa bhagavato kāle candabhāgāya  nadiyā tīre kinnarayoniyaṃ nibbattitvā pupphabhakkho pupphanivasano  hutvā viharanto ākāsena gacchantaṃ atthadassiṃ bhagavantaṃ disvā  pasannacitto pūjetukāmo añjaliṃ paggayha aṭṭhāsi. bhagavā tassa  ajjhāsayaṃ ^a^V1.0193^ea^ ñatvā ākāsato oruyha aññatarasmiṃ rukkhamūle pallaṅkena  nisīdi. kinnaro candanasāraṃ ghaṃsitvā candanagandhena pupphehi ca  pūjaṃ katvā vanditvā padakkhiṇaṃ katvā pakkāmi. so tena  puññakammena devamanussesu saṃsaranto imasmiṃ buddhuppāde mallarājakule  nibbatti, tassa ^a^P1.0189^ea^ ^b^sīho^eb^ti nāmaṃ ahosi.  so bhagavantaṃ disvā pasannamānaso vanditvā ekamantaṃ nisīdi.  satthā tassa ajjhāsayaṃ oloketvā dhammaṃ kathesi. so dhammaṃ sutvā  paṭiladdhasaddho pabbajitvā kammaṭṭhānaṃ gahetvā araññe viharati. tassa  cittaṃ nānārammaṇe vidhāvati, ekaggaṃ na hoti, sakatthaṃ nipphādetuṃ na  sakkoti. satthā taṃ disvā ākāse ṭhatvā -- </p>
              <p>[03] 83^b^.^eb^ </p>
              <p>[21] ``sīhappamatto ^a^M1.0226^ea^ vihara, rattindivamatandito. </p>
              <p>[22] bhāvehi kusalaṃ dhammaṃ, jaha sīghaṃ samussaya''nti.. -- </p>
              <p>[25] gāthāya ovadi. so gāthāvasāne vipassanaṃ vaḍḍhetvā  arahattaṃ pāpuṇi. tena vuttaṃ ^b^apadāne^eb^ (apa0 thera  1.14.17-25) -- </p>
              <p>[21] ``candabhāgānadītīre, ahosiṃ kinnaro tadā. </p>
              <p>[22] pupphabhakkho cahaṃ āsiṃ, pupphanivasano tathā.. </p>
              <p>[21] ``atthadassī tu bhagavā, lokajeṭṭho narāsabho. </p>
              <p>[22] vipinaggena niyyāsi, haṃsarājāva ambare.. </p>
              <p>[21] ``namo te purisājañña, cittaṃ te suvisodhitaṃ. </p>
              <p>[22] pasannamukhavaṇṇosi, vippasannamukhindriyo.. </p>
              <p>[21] ``orohitvāna ākāsā, bhūripañño sumedhaso. </p>
              <p>[22] saṅghāṭiṃ pattharitvāna, pallaṅkena upāvisi.. </p>
              <p>[21] ``vilīnaṃ candanādāya, agamāsiṃ jinantikaṃ. </p>
              <p>[22] pasannacitto sumano, buddhassa abhiropayiṃ.. </p>
              <p>[21] ``abhivādetvāna sambuddhaṃ, lokajeṭṭhaṃ narāsabhaṃ. </p>
              <p>[22] pāmojjaṃ janayitvāna, pakkāmiṃ uttarāmukho.. </p>
              <p>[21] ``aṭṭhārase kappasate, candanaṃ yaṃ apūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``catuddase kappasate, ito āsiṃsu te tayo. </p>
              <p>[22] rohaṇī nāma nāmena, cakkavattī mahabbalā.. </p>
              <p>[21] ``kilesā ^a^V1.0194^ea^ jhāpitā mayhaṃ...pe0... kataṃ buddhassa  sāsana''nti..</p>
              <p>[03] yā pana bhagavatā ovādavasena vuttā ``sīhappamatto''ti gāthā,  tattha ^b^sīhā^eb^ti tassa therassa ālapanaṃ. ^b^appamatto  viharā^eb^ti satiyā avippavāsena pamādavirahito sabbiriyāpathesu  satisampajaññayutto hutvā viharāhi. idāni taṃ appamādavihāraṃ saha  phalena saṅkhepato dassetuṃ ^b^``rattindiva''^eb^ntiādi vuttaṃ.  tassattho -- rattibhāgaṃ ^a^M1.0227^ea^ divasabhāgañca ``caṅkamena nisajjāya  āvaraṇīyehi dhammehi cittaṃ parisodhetī''ti (saṃ0 ni0  4.239;  a0 ni0  3.16; vibha0 519) vuttanayena catusammappadhānavasena  atandito akusīto āraddhavīriyo kusalaṃ samathavipassanādhammañca  lokuttaradhammañca bhāvehi uppādehi vaḍḍhehi ca, evaṃ bhāvetvā ca  ^b^jaha sīghaṃ samussaya^eb^nti tava samussayaṃ attabhāvaṃ paṭhamaṃ tāva  tappaṭibaddhachandarāgappahānena sīghaṃ nacirasseva pajaha, evaṃbhūto ca  pacchā carimakacittanirodhena anavasesato ca pajahissatīti. arahattaṃ  pana patvā thero aññaṃ byākaronto tameva gāthaṃ paccudāhāsīti. </p>
              <p>[06] sīhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. nītattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sabbarattiṃ^eb^ ^a^P1.0190^ea^ ^b^supitvānā^eb^ti  āyasmato nītattherassa gāthā. kā uppatti? ayaṃ kira  padumuttarassa bhagavato kāle sunando nāma brāhmaṇo hutvā anekasate  brāhmaṇe mante vācento vājapeyyaṃ nāma yaññaṃ yaji, bhagavā taṃ brāhmaṇaṃ  anukampanto yaññaṭṭhānaṃ gantvā ākāse caṅkami. brāhmaṇo satthāraṃ  disvā pasannamānaso sissehi pupphāni āharāpetvā ākāse khipitvā  pūjaṃ akāsi. buddhānubhāvena taṃ ṭhānaṃ sakalañca nagaraṃ  pupphapaṭavitānikaṃ viya chāditaṃ ahosi. mahājano satthari uḷāraṃ  pītisomanassaṃ paṭisaṃvedesi. sunandabrāhmaṇo tena kusalamūlena  devamanussesu saṃsaranto imasmiṃ buddhuppāde sāvatthiyaṃ aññatarassa  brāhmaṇassa putto hutvā nibbatti, ^b^nīto^eb^tissa nāmaṃ ahosi.  so viññutaṃ patto ``ime samaṇā sakyaputtiyā sukhasīlā  sukhasamācārā subhojanāni bhuñjitvā nivātesu senāsanesu viharanti,  imesu pabbajitvā sukhena viharituṃ sakkā''ti sukhābhilāsāya  pabbajitvāva satthu santike kammaṭṭhānaṃ gahetvā katipāhameva  manasikaritvā taṃ chaḍḍetvā yāvadatthaṃ udarāvadehakaṃ bhuñjitvā divasabhāgaṃ  saṅgaṇikārāmo tiracchānakathāya vītināmeti, rattibhāgepi  thinamiddhābhibhūto sabbarattiṃ supati. satthā tassa hetuparipākaṃ  oloketvā ovādaṃ dento -- </p>
              <p>[03] 84^b^.^eb^ </p>
              <p>[21] ``sabbarattiṃ ^a^M1.0228^ea^ ^a^V1.0195^ea^ supitvāna, divā saṅgaṇike rato. </p>
              <p>[22] kudāssu nāma dummedho, dukkhassantaṃ karissatī''ti..  -- gāthaṃ abhāsi.</p>
              <p>[03] tattha ^b^sabbaratti^eb^nti sakalaṃ rattiṃ. ^b^supitvānā^eb^ti  niddāyitvā, ``rattiyā paṭhamaṃ yāmaṃ caṅkamena nisajjāya āvaraṇīyehi  dhammehi cittaṃ parisodhetī''tiādinā vuttaṃ jāgariyaṃ ananuyuñjitvā  kevalaṃ rattiyā tīsupi yāmesu niddaṃ okkamitvāti attho.  ^b^divā^eb^ti divasaṃ, sakalaṃ divasabhāganti attho.  ^b^saṅgaṇike^eb^ti tiracchānakathikehi kāyadaḷhibahulapuggalehi  ^a^P1.0191^ea^ sannisajjā saṅgaṇiko, tasmiṃ ^b^rato^eb^ abhirato  tattha avigatacchando ``saṅgaṇike rato''ti vutto  ``saṅgaṇikārato''tipi pāḷi. ^b^kudāssu nāmā^eb^ti kudā nāma.  ^b^assū^eb^ti nipātamattaṃ, kasmiṃ nāma kāleti attho.  ^b^dummedho^eb^ti nippañño. ^b^dukkhassā^eb^ti vaṭṭadukkhassa.  ^b^anta^eb^nti pariyosānaṃ. accantameva anuppādaṃ kadā nāma  karissati, edisassa dukkhassantakaraṇaṃ natthīti attho. ``dummedha  dukkhassantaṃ karissasī''tipi pāḷi.</p>
              <p>[03] evaṃ pana satthārā gāthāya kathitāya thero saṃvegajāto vipassanaṃ  paṭṭhapetvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 1.14.26-33) -- </p>
              <p>[21] ``sunando nāma nāmena, brāhmaṇo mantapāragū. </p>
              <p>[22] ajjhāyako yācayogo, vājapeyyaṃ ayājayi.. </p>
              <p>[21] ``padumuttaro lokavidū, aggo kāruṇiko isi. </p>
              <p>[22] janataṃ anukampanto, ambare caṅkamī tadā.. </p>
              <p>[21] ``caṅkamitvāna sambuddho, sabbaññū lokanāyako. </p>
              <p>[22] mettāya aphari satte, appamāṇe nirūpadhi.. </p>
              <p>[21] ``vaṇṭe chetvāna pupphāni, brāhmaṇo mantapāragū. </p>
              <p>[22] sabbe sisse samānetvā, ākāse ukkhipāpayi.. </p>
              <p>[21] ``yāvatā nagaraṃ āsi, pupphānaṃ chadanaṃ tadā. </p>
              <p>[22] buddhassa ānubhāvena, sattāhaṃ na vigacchatha.. </p>
              <p>[21] ``teneva ^a^M1.0229^ea^ sukkamūlena, anubhotvāna sampadā. </p>
              <p>[22] sabbāsave pariññāya, tiṇṇo loke visattikaṃ.. </p>
              <p>[21] ``ekārase kappasate, pañcatiṃsāsu khattiyā. </p>
              <p>[22] ambaraṃsasanāmā te, cakkavattī mahabbalā.. </p>
              <p>[21] ``kilesā ^a^V1.0196^ea^ jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā thero aññaṃ byākaronto tameva gāthaṃ  paccudāhāsi. </p>
              <p>[06] nītattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. sunāgattheragāthāvaṇṇanā</h3n>
            <h4>
              <h4n> </h4n>
              <p>[03] ^b^cittanimittassa kovido^eb^ti āyasmato sunāgattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinanto ito ekattiṃse kappe  sikhissa bhagavato kāle brāhmaṇakule nibbattitvā vayappatto tiṇṇaṃ  vedānaṃ pāragū hutvā araññāyatane assame vasanto tīṇi  brāhmaṇasahassāni mante vācesi. athekadivasaṃ tassa satthāraṃ disvā  lakkhaṇāni upadhāretvā lakkhaṇamante parivattentassa, ``īdisehi  lakkhaṇehi samannāgato anantajino anantañāṇo buddho bhavissatī''ti  buddhañāṇaṃ ārabbha uḷāro pasādo uppajji. so tena cittappasādena  devaloke nibbatto aparāparaṃ devamanussesu saṃsaranto ^a^P1.0192^ea^  imasmiṃ buddhuppāde nālakagāme aññatarassa brāhmaṇassa putto  hutvā nibbatti, ^b^sunāgo^eb^tissa nāmaṃ ahosi. so  dhammasenāpatissa gihisahāyo therassa santikaṃ gantvā dhammaṃ sutvā  dassanabhūmiyaṃ patiṭṭhito pabbajitvā vipassanaṃ paṭṭhapetvā arahattaṃ pāpuṇi.  tena vuttaṃ ^b^apadāne^eb^ (apa0 thera 1.14.34-40) -- </p>
              <p>[21] ``himavantassāvidūre, vasabho nāma pabbato. </p>
              <p>[22] tasmiṃ pabbatapādamhi, assamo āsi māpito.. </p>
              <p>[21] ``tīṇi ^a^M1.0230^ea^ sissasahassāni, vācesiṃ brāhmaṇo tadā. </p>
              <p>[22] saṃharitvāna te sisse, ekamantaṃ upāvisiṃ.. </p>
              <p>[21] ``ekamantaṃ nisīditvā, brāhmaṇo mantapāragū. </p>
              <p>[22] buddhavedaṃ gavesanto, ñāṇe cittaṃ pasādayiṃ.. </p>
              <p>[21] ``tattha cittaṃ pasādetvā, nisīdiṃ paṇṇasanthare. </p>
              <p>[22] pallaṅkaṃ ābhujitvāna, tattha kālaṅkato ahaṃ.. </p>
              <p>[21] ``ekatiṃse ito kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, ñāṇasaññāyidaṃ phalaṃ.. </p>
              <p>[21] ``sattavīsati ^a^V1.0197^ea^ kappamhi, rājā siridharo ahu. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā bhikkhūnaṃ dhammadesanāpadesena aññaṃ  byākaronto -- </p>
              <p>[03] 85^b^.^eb^ </p>
              <p>[21] ``cittanimittassa kovido, pavivekarasaṃ vijāniya. </p>
              <p>[22] jhāyaṃ nipako patissato, adhigaccheyya sukhaṃ  nirāmisa''nti.. -- </p>
              <p>[25] gāthaṃ abhāsi.</p>
              <p>[03] tattha ^b^cittanimittassa kovido^eb^ti bhāvanācittassa  nimittaggahaṇe kusalo, ``imasmiṃ samaye cittaṃ paggahetabbaṃ, imasmiṃ  sampahaṃsitabbaṃ, imasmiṃ ajjhupekkhitabba''nti evaṃ paggahaṇādiyogyassa  cittanimittassa gahaṇe cheko. ^b^pavivekarasaṃ vijāniyā^eb^ti  kāyavivekasaṃvaḍḍhitassa cittavivekassa rasaṃ sañjānitvā, vivekasukhaṃ  anubhavitvāti attho. ``pavivekarasaṃ pitvā''ti (dha0 pa0 205)  hi vuttaṃ. ^b^jhāya^eb^nti paṭhamaṃ ārammaṇūpanijjhānena pacchā  lakkhaṇūpanijjhānena ca jhāyanto. ^b^nipako^eb^ti  kammaṭṭhānapariharaṇe kusalo. ^b^patissato^eb^ti upaṭṭhitassati.  ^b^adhigaccheyya sukhaṃ nirāmisa^eb^nti evaṃ samathanimittādikosallena  labbhe cittavivekasukhe patiṭṭhāya sato sampajāno ^a^M1.0231^ea^ hutvā  vipassanājhāneneva jhāyanto kāmāmisavaṭṭāmisehi asammissatāya  nirāmisaṃ nibbānasukhaṃ phalasukhañca adhigaccheyya samupagaccheyyāti  attho. </p>
              <p>[06] sunāgattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. nāgitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ito^eb^ ^a^P1.0193^ea^ ^b^bahiddhā puthuaññavādina^eb^nti  āyasmato nāgitattherassa gāthā. kā uppatti? ayaṃ kira  padumuttarassa bhagavato kāle nārado nāma brāhmaṇo hutvā ekadivasaṃ  māḷake nisinno bhagavantaṃ bhikkhusaṅghena purakkhataṃ gacchantaṃ disvā  pasannamānaso tīhi gāthāhi abhitthavi. so tena puññakammena  devaloke nibbattitvā aparāparaṃ puññāni katvā devamanussesu saṃsaranto  imasmiṃ buddhuppāde kapilavatthunagare sakyarājakule nibbatti,  ^b^nāgito^eb^tissa nāmaṃ ahosi. so bhagavati ^a^V1.0198^ea^ kapilavatthusmiṃ  viharante ^b^madhupiṇḍikasuttaṃ^eb^ (ma0 ni0 1.199 ādayo) sutvā  paṭiladdhasaddho pabbajitvā vipassanaṃ vaḍḍhetvā arahattaṃ pāpuṇi. tena  vuttaṃ ^b^apadāne^eb^ (apa0 thera 1.14.47-54) -- </p>
              <p>[21] ``visālamāḷe āsīno, addasaṃ lokanāyakaṃ. </p>
              <p>[22] khīṇāsavaṃ balappattaṃ, bhikkhusaṅghapurakkhataṃ.. </p>
              <p>[21] ``satasahassā tevijjā, chaḷabhiññā mahiddhikā. </p>
              <p>[22] parivārenti sambuddhaṃ, ko disvā nappasīdati.. </p>
              <p>[21] ``ñāṇe upanidhā yassa, na vijjati sadevake. </p>
              <p>[22] anantañāṇaṃ sambuddhaṃ, ko disvā nappasīdati.. </p>
              <p>[21] ``dhammakāyañca dīpentaṃ, kevalaṃ ratanākaraṃ. </p>
              <p>[22] vikappetuṃ na sakkonti, ko disvā nappasīdati.. </p>
              <p>[21] ``imāhi tīhi gāthāhi, nāradovhayavacchalo. </p>
              <p>[22] padumuttaraṃ thavitvāna, sambuddhaṃ aparājitaṃ.. </p>
              <p>[21] ``tena ^a^M1.0232^ea^ cittappasādena, buddhasanthavanena ca. </p>
              <p>[22] kappānaṃ satasahassaṃ, duggatiṃ nupapajjahaṃ.. </p>
              <p>[21] ``ito tiṃsakappasate, sumitto nāma khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthu avitathadesanataṃ dhammassa ca  niyyānikataṃ nissāya sañjātapītisomanasso pītivegappavissaṭṭhaṃ  udānaṃ udānento -- </p>
              <p>[03] 86^b^.^eb^ </p>
              <p>[21] ``ito bahiddhā puthuaññavādinaṃ, maggo na  nibbānagamo yathā ayaṃ. </p>
              <p>[22] itissu saṅghaṃ bhagavānusāsati, satthā sayaṃ pāṇitaleva  dassaya''nti.. -- </p>
              <p>[25] gāthaṃ abhāsi.</p>
              <p>[03] tattha ^b^ito bahiddhā^eb^ti imasmā buddhasāsanā bāhirake  samaye, tenāha ^b^``puthuaññavādina''^eb^nti, nānātitthiyānanti  attho. ^b^maggo na nibbānagamo yathā aya^eb^nti yathā ayaṃ  ariyo aṭṭhaṅgiko maggo ekaṃsena nibbānaṃ gacchatīti nibbānagamo,  nibbānagāmī, evaṃ nibbānagamo maggo titthiyasamaye natthi  asammāsambuddhappaveditattā aññatitthiyavādassa. tenāha bhagavā -- </p>
              <p>[02] ``idheva ^a^V1.0199^ea^, bhikkhave, samaṇo, idha dutiyo samaṇo, idha  tatiyo samaṇo, idha ^a^P1.0194^ea^ catuttho samaṇo, suññā  parappavādā samaṇebhi aññehī''ti (dī0 ni0 2.214; ma0 ni0  1.139; a0 ni0  4.241).</p>
              <p>[03] ^b^itī^eb^ti evaṃ. ^b^assū^eb^ti nipātamattaṃ.  ^b^saṅgha^eb^nti bhikkhusaṅghaṃ, ukkaṭṭhaniddesoyaṃ yathā ``satthā  devamanussāna''nti. ^b^saṅgha^eb^nti vā samūhaṃ, veneyyajananti  adhippāyo. ^b^bhagavā^eb^ti bhāgyavantatādīhi kāraṇehi bhagavā,  ayamettha saṅkhepo. vitthāro pana paramatthadīpaniyaṃ  itivuttakavaṇṇanāyaṃ vuttanayena ^a^M1.0233^ea^ veditabbo. ^b^satthā^eb^ti  diṭṭhadhammikasamparāyikaparamatthehi yathārahaṃ anusāsatīti satthā.  ^b^saya^eb^nti sayameva. ayañhettha attho --  ``sīlādikkhandhattayasaṅgaho sammādiṭṭhiādīnaṃ aṭṭhannaṃ aṅgānaṃ vasena  aṭṭhaṅgiko nibbānagāmī ariyamaggo yathā mama sāsane atthi, evaṃ  bāhirakasamaye maggo nāma natthī''ti sīhanādaṃ nadanto amhākaṃ  satthā bhagavā sayameva sayambhūñāṇena ñātaṃ, sayameva vā  mahākaruṇāsañcodito hutvā attano desanāvilāsasampattiyā hatthatale  āmalakaṃ viya dassento bhikkhusaṅghaṃ veneyyajanataṃ anusāsati  ovadatīti. </p>
              <p>[06] nāgitattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. paviṭṭhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^khandhā diṭṭhā yathābhūta^eb^nti āyasmato paviṭṭhattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ puññaṃ karonto atthadassissa bhagavato kāle kesavo  nāma tāpaso hutvā ekadivasaṃ satthāraṃ upasaṅkamitvā dhammaṃ sutvā  pasannamānaso abhivādetvā añjaliṃ paggayha padakkhiṇaṃ katvā pakkāmi.  so tena puññakammena devaloke nibbattitvā aparāparaṃ puññāni  katvā devamanussesu saṃsaranto imasmiṃ buddhuppāde magadharaṭṭhe brāhmaṇakule  uppajjitvā anukkamena viññutaṃ patto nekkhammaninnajjhāsayatāya  paribbājakapabbajjaṃ pabbajitvā tattha sikkhitabbaṃ sikkhitvā ^a^P1.0195^ea^  vicaranto upatissakolitānaṃ buddhasāsane pabbajitabhāvaṃ  sutvā ``tepi nāma mahāpaññā tattha pabbajitā, tadeva maññe  seyyo''ti satthu santikaṃ gantvā dhammaṃ sutvā paṭiladdhasaddho pabbaji.  tassa satthā vipassanaṃ ācikkhi. so vipassanaṃ ārabhitvā  nacirasseva arahattaṃ sacchākāsi. tena vuttaṃ ^b^apadāne^eb^ (apa0  thera 1.14.55-59) -- </p>
              <p>[21] ``nārado ^a^V1.0200^ea^ iti me nāmaṃ, kesavo iti maṃ vidū. </p>
              <p>[22] kusalākusalaṃ esaṃ, agamaṃ buddhasantikaṃ.. </p>
              <p>[21] ``mettacitto ^a^M1.0234^ea^ kāruṇiko, atthadassī mahāmuni. </p>
              <p>[22] assāsayanto satte so, dhammaṃ deseti cakkhumā.. </p>
              <p>[21] ``sakaṃ cittaṃ pasādetvā, sire katvāna añjaliṃ. </p>
              <p>[22] satthāraṃ abhivādetvā, pakkāmiṃ pācināmukho.. </p>
              <p>[21] ``sattarase kappasate, rājā āsi mahīpati. </p>
              <p>[22] amittatāpano nāma, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto -- </p>
              <p>[03] 87^b^.^eb^ </p>
              <p>[21] ``khandhā diṭṭhā yathābhūtaṃ, bhavā sabbe padālitā. </p>
              <p>[22] vikkhīṇo jātisaṃsāro, natthi dāni punabbhavo''ti..  -- gāthaṃ abhāsi.</p>
              <p>[03] tattha ^b^khandhā^eb^ti pañcupādānakkhandhā, te hi  vipassanupalakkhaṇato sāmaññalakkhaṇato ca ñātapariññādīhi  parijānanavasena vipassitabbā. ^b^diṭṭhā yathābhūta^eb^nti  vipassanāpaññāsahitāya maggapaññāya ``idaṃ dukkha''ntiādinā  aviparītato diṭṭhā. ^b^bhavā sabbe padālitā^eb^ti kāmabhavādayo  sabbe kammabhavā upapattibhavā ca maggañāṇasatthena bhinnā viddhaṃsitā.  kilesapadālaneneva hi kammopapattibhavā padālitā nāma honti.  tenāha ^b^``vikkhīṇo jātisaṃsāro, natthi dāni punabbhavo''^eb^ti.  tassattho heṭṭhā vuttoyeva. </p>
              <p>[06] paviṭṭhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. ajjunattheragāthāvaṇṇanā</h3n>
            <h4>
              <h4n> </h4n>
              <p>[03] ^b^asakkhiṃ vata attāna^eb^nti āyasmato ajjunattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinanto vipassissa ^a^P1.0196^ea^  bhagavato kāle sīhayoniyaṃ nibbatto ekadivasaṃ araññe aññatarasmiṃ  rukkhamūle nisinnaṃ satthāraṃ ^a^M1.0235^ea^ disvā ``ayaṃ kho imasmiṃ kāle  sabbaseṭṭho purisasīho''ti pasannamānaso supupphitasālasākhaṃ ^a^V1.0201^ea^ bhañjitvā  satthāraṃ pūjesi. so tena puññakammena devamanussesu saṃsaranto  imasmiṃ buddhuppāde sāvatthiyaṃ seṭṭhikule nibbatti. ^b^ajjuno^eb^tissa  nāmaṃ ahosi. so viññutaṃ patto nigaṇṭhehi kataparicayo hutvā  ``evāhaṃ amataṃ adhigamissāmī''ti vivaṭṭajjhāsayatāya daharakāleyeva  nigaṇṭhesu pabbajitvā tattha sāraṃ alabhanto satthu yamakapāṭihāriyaṃ  disvā paṭiladdhasaddho sāsane pabbajitvā vipassanaṃ ārabhitvā  nacirasseva arahā ahosi. tena vuttaṃ ^b^apadāne^eb^ (apa0 thera  1.14.60-65) -- </p>
              <p>[21] ``migarājā tadā āsiṃ, abhijāto sukesarī. </p>
              <p>[22] giriduggaṃ gavesanto, addasaṃ lokanāyakaṃ.. </p>
              <p>[21] ``ayaṃ nu kho mahāvīro, nibbāpeti mahājanaṃ. </p>
              <p>[22] yaṃnūnāhaṃ upāseyyaṃ, devadevaṃ narāsabhaṃ.. </p>
              <p>[21] ``sākhaṃ sālassa bhañjitvā, sakosaṃ pupphamāhariṃ. </p>
              <p>[22] upagantvāna sambuddhaṃ, adāsiṃ pupphamuttamaṃ.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, pupphadānassidaṃ phalaṃ.. </p>
              <p>[21] ``ito ca navame kappe, virocanasanāmakā. </p>
              <p>[22] tayo āsiṃsu rājāno, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā anuttarasukhādhigamasambhūtena pītivegena udānaṃ  udānento -- </p>
              <p>[03] 88^b^.^eb^ </p>
              <p>[21] ``asakkhiṃ vata attānaṃ, uddhātuṃ udakā thalaṃ. </p>
              <p>[22] vuyhamāno mahogheva, saccāni paṭivijjhaha''nti.. --  gāthaṃ abhāsi.</p>
              <p>[03] tattha ^a^M1.0236^ea^ ^b^asakkhi^eb^nti sakkosiṃ. ^b^vatā^eb^ti vimhaye  nipāto. ativimhayanīyañhetaṃ yadidaṃ saccapaṭivedho. tenāha -- </p>
              <p>[02] ``taṃ kiṃmaññatha, bhikkhave, katamaṃ nu kho dukkarataraṃ vā  durabhisambhavataraṃ vā, yaṃ sattadhā bhinnassa vālassa koṭiyā koṭiṃ  paṭivijjheyyā''tiādi (saṃ0 ni0  5.1115)?</p>
              <p>[03] ^b^attāna^eb^nti niyakajjhattaṃ sandhāya vadati. yo hi paro  na hoti so attāti. ^b^uddhātu^eb^nti ^a^V1.0202^ea^ uddharituṃ, ``uddhaṭa''ntipi  pāṭho. ^b^udakā^eb^ti saṃsāramahoghasaṅkhātā udakā. ^b^thala^eb^nti  nibbānathalaṃ. ^b^vuyhamāno mahoghevā^eb^ti mahaṇṇave vuyhamāno viya.  idaṃ vuttaṃ hoti -- yathā nāma gambhīravitthate appatiṭṭhe mahati  udakoghe vegasā vuyhamāno puriso kenaci ^a^P1.0197^ea^  atthakāmena upanītaṃ phiyārittasampannaṃ daḷhanāvaṃ labhitvā sukheneva  tato attānaṃ uddharituṃ sakkuṇeyya pāraṃ pāpuṇeyya, evamevāhaṃ saṃsāramahoghe  kilesābhisaṅkhāravegena vuyhamāno satthārā upanītaṃ samathavipassanupetaṃ  ariyamagganāvaṃ labhitvā tato attānaṃ uddharituṃ nibbānathalaṃ pattuṃ aho  asakkhinti. yathā pana asakkhi, taṃ dassetuṃ ^b^``saccāni  paṭivijjhaha''^eb^nti āha. yasmā ahaṃ dukkhādīni cattāri  ariyasaccāni pariññāpahānasacchikiriyābhāvanāpaṭivedhena paṭivijjhiṃ  ariyamaggañāṇena aññāsiṃ, tasmā asakkhiṃ vata attānaṃ uddhātuṃ  udakā thalanti yojanā. </p>
              <p>[06] ajjunattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. (paṭhama) devasabhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^uttiṇṇā paṅkapalipā^eb^ti āyasmato devasabhattherassa gāthā.  kā uppatti? sopi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto sikhissa bhagavato kāle  pārāvatayoniyaṃ nibbatto ekadivasaṃ satthāraṃ disvā pasannamānaso  piyālaphalaṃ upanesi. satthā tassa pasādasaṃvaḍḍhanatthaṃ taṃ paribhuñji.  so tena ativiya pasannacitto hutvā kālena kālaṃ upasaṅkamitvā  vanditvā cittaṃ pasādeti ^a^M1.0237^ea^. so tena puññakammena devaloke nibbatto  aparāparaṃ puññāni katvā devamanussesu saṃsaranto imasmiṃ buddhuppāde  aññatarassa maṇḍalikarañño putto hutvā nibbatto taruṇakāleyeva rajje  patiṭṭhito rajjasukhamanubhavanto vuddho satthāraṃ upasaṅkami, tassa satthā  dhammaṃ desesi. so dhammaṃ sutvā paṭiladdhasaddho saṃvegajāto rajjaṃ  pahāya pabbajitvā vipassanāya kammaṃ karonto nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 1.14.66-72) -- </p>
              <p>[21] ``pārāvato tadā āsiṃ, paraṃ anuparodhako. </p>
              <p>[22] pabbhāre seyyaṃ kappemi, avidūre sikhisatthuno.. </p>
              <p>[21] ``sāyaṃ pātañca passāmi, buddhaṃ lokagganāyakaṃ. </p>
              <p>[22] deyyadhammo ca me natthi, dvipadindassa tādino.. </p>
              <p>[21] ``piyālaphalamādāya ^a^V1.0203^ea^, agamaṃ buddhasantikaṃ. </p>
              <p>[22] paṭiggahesi bhagavā, lokajeṭṭho narāsabho.. </p>
              <p>[21] ``tato paraṃ upādāya, paricāriṃ vināyakaṃ. </p>
              <p>[22] tena cittappasādena, tattha kālaṅkato ahaṃ.. </p>
              <p>[21] ``ekattiṃse ito kappe, yaṃ phalaṃ adadiṃ ahaṃ. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``ito pannarase kappe, tayo āsuṃ piyālino. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] arahattaṃ ^a^P1.0198^ea^ pana patvā  pahīnakilesapaccavekkhaṇavasena uppannasomanasso udānaṃ udānento -- </p>
              <p>[03] 89^b^.^eb^ </p>
              <p>[21] ``uttiṇṇā paṅkapalipā, pātālā parivajjitā. </p>
              <p>[22] mutto oghā ca ganthā ca, sabbe mānā visaṃhatā''ti..  -- gāthaṃ abhāsi.</p>
              <p>[03] tattha ^a^M1.0238^ea^ ^b^uttiṇṇā^eb^ti uttaritā atikkantā.  ^b^paṅkapalipā^eb^ti paṅkā ca palipā ca. paṅko vuccati pakatikaddamo.  ``palipo''ti gambhīraputhulo mahākaddamo. idha pana paṅko viyāti  paṅko, kāmarāgo asucibhāvāpādanena cittassa makkhanato. palipo  viyāti palipo, puttadārādivisayo bahalo chandarāgo vuttanayena  sammakkhanato duruttaraṇato ca. te mayā anāgāmimaggena sabbaso  atikkantāti āha ``uttiṇṇā paṅkapalipā''ti. ^b^pātālā^eb^ti  pātāyālanti pātālā, mahāsamudde ninnatarapadesā. keci pana  nāgabhavanaṃ ``pātāla''nti vadanti. idha pana  agāhaduravaggāhaduruttaraṇaṭṭhena pātālā viyāti pātālā, diṭṭhiyo. te  ca mayā paṭhamamaggādhigameneva sabbathā vajjitā samucchinnāti āha  ^b^``pātālā parivajjitā''^eb^ti ^b^mutto oghā ca ganthā cā^eb^ti  kāmoghādioghato abhijjhākāyaganthādiganthato ca tena tena maggena  mutto parimutto, puna anabhikiraṇāganthanavasena atikkantoti attho.  ^b^sabbe mānā visaṃhatā^eb^ti navavidhāpi mānā aggamaggādhigamena  visesato saṅghātaṃ vināsaṃ āpāditā samucchinnā ``mānavidhā  hatā''ti keci paṭhanti, mānakoṭṭhāsāti attho. ``mānavisā''ti  apare, tesaṃ pana mānavisassa dukkhassa phalato mānavisāti attho  daṭṭhabbo. </p>
              <p>[06] (paṭhama) devasabhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. sāmidattattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pañcakkhandhā^eb^ ^a^V1.0204^ea^ ^a^P1.0199^ea^ ^b^pariññātāti^eb^  āyasmato sāmidattattherassa gāthā. kā uppatti? ayampi  purimabuddhesu katādhikāro atthadassissa bhagavato kāle kulagehe  nibbattitvā viññutaṃ patto satthari parinibbute tassa thūpe pupphehi  chattātichattaṃ katvā pūjaṃ akāsi. so tena puññakammena devaloke  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde rājagahe aññatarassa brāhmaṇassa putto hutvā nibbatti,  ^b^sāmidatto^eb^tissa nāmaṃ ahosi. so anukkamena viññutaṃ patto  buddhānubhāvaṃ sutvā upāsakehi saddhiṃ vihāraṃ gato satthāraṃ ^a^M1.0239^ea^ dhammaṃ desentaṃ  disvā pasannamānaso ekamantaṃ nisīdi. satthā tassa ajjhāsayaṃ  oloketvā tathā dhammaṃ desesi, yathā saddhaṃ paṭilabhi saṃsāre ca saṃvegaṃ.  so paṭiladdhasaddho saṃvegajāto pabbajitvā ñāṇassa aparipakkattā  katipayakālaṃ alasabahulī vihāsi. puna satthārā dhammadesanāya  samuttejito vipassanāya kammaṭṭhānaṃ gahetvā tattha yuttappayutto viharanto  nacireneva arahattaṃ pāpuṇi. tena vuttaṃ ^b^apadāne^eb^ (apa0 thera  1.15.1-4) -- </p>
              <p>[21] ``parinibbute bhagavati, atthadassīnaruttame. </p>
              <p>[22] chattātichattaṃ kāretvā, thūpamhi abhiropayiṃ.. </p>
              <p>[21] ``kālena kālamāgantvā, namassiṃ lokanāyakaṃ. </p>
              <p>[22] pupphacchadanaṃ katvāna, chattamhi abhiropayiṃ.. </p>
              <p>[21] ``sattarase kappasate, devarajjamakārayiṃ. </p>
              <p>[22] manussattaṃ na gacchāmi, thūpapūjāyidaṃ phalaṃ.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, buddhaseṭṭhassa santike. </p>
              <p>[21] tisso vijjā anuppattā, kataṃ buddhassa sāsana''nti..</p>
              <p>[03] so aparabhāge bhikkhūhi ``kiṃ tayā, āvuso,  uttarimanussadhammo adhigato''ti puṭṭho sāsanassa niyyānikabhāvaṃ  attano ca dhammānudhammappaṭipattiṃ tesaṃ pavedento aññābyākaraṇavasena  -- </p>
              <p>[03] 90^b^.^eb^ </p>
              <p>[21] ``pañcakkhandhā ^a^V1.0205^ea^ pariññātā, tiṭṭhanti chinnamūlakā. </p>
              <p>[22] vikkhīṇo jātisaṃsāro, natthi dāni punabbhavo''ti..  -- gāthaṃ abhāsi.</p>
              <p>[03] tattha ^b^pañcakkhandhā pariññātā^eb^ti mayā ime  pañcupādānakkhandhā ``idaṃ dukkhaṃ, ettakaṃ dukkhaṃ, na tato bhiyyo''ti  tīhi pariññāhi paricchinditvā ñātā viditā paṭividdhā.  ^b^tiṭṭhanti chinnamūlakā^eb^ti tathā pariññātattāyeva mūlabhūtassa ^a^M1.0240^ea^  ^a^P1.0200^ea^ samudayassa sabbaso pahīnattā te idāni yāva  carimakacittanirodho tiṭṭhanti chinnamūlakā, carimakacittanirodhena pana  appaṭisandhikāva nirujjhanti. tenāha -- ``vikkhīṇo  jātisaṃsāro, natthi dāni punabbhavo''ti. tassattho heṭṭhā vuttoyeva. </p>
              <p>[06] sāmidattattheragāthāvaṇṇanā niṭṭhitā. </p>
              <p>[06] navamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 10. dasamavaggo </h2n>
          <h3>
            <h3n> 1. paripuṇṇakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^na^eb^ ^a^V1.0206^ea^ ^b^tathā mataṃ satarasa^eb^nti āyasmato  paripuṇṇakattherassa  gāthā. kā uppatti? ayampi purimabuddhesu katādhikāro  dhammadassissa bhagavato kāle kulagehe nibbattitvā viññutaṃ patto  satthari parinibbute satthu cetiye pupphādīhi uḷāraṃ pūjaṃ akāsi.  so tena puññakammena devesu nibbattitvā aparāparaṃ puññāni katvā  sugatīsuyeva saṃsaranto imasmiṃ buddhuppāde kapilavatthusmiṃ  sakyarājakule nibbattitvā viññutaṃ patto paripuṇṇavibhavatāya  ^b^paripuṇṇako^eb^ti paññāyittha. so vibhavasampannatāya sabbakālaṃ  satarasaṃ nāma āhāraṃ paribhuñjanto satthu missakāhāraparibhogaṃ sutvā  ``tāva sukhumālopi bhagavā nibbānasukhaṃ apekkhitvā yathā tathā  yāpeti, kasmā mayaṃ āhāragiddhā hutvā āhārasuddhikā bhavissāma,  nibbānasukhameva pana amhehi pariyesitabba''nti saṃsāre jātasaṃvego  gharāvāsaṃ pahāya satthu santike pabbajitvā bhagavatā  kāyagatāsatikammaṭṭhāne niyojito tattha patiṭṭhāya paṭiladdhajhānaṃ pādakaṃ  katvā vipassanāya kammaṃ karonto vipassanaṃ vaḍḍhetvā arahattaṃ pāpuṇi.  tena vuttaṃ ^b^apadāne^eb^ (apa0 thera 1.15.5-9) -- </p>
              <p>[21] ``nibbute lokanāthamhi, dhammadassīnarāsabhe. </p>
              <p>[22] āropesiṃ dhajatthambhaṃ, buddhaseṭṭhassa cetiye.. </p>
              <p>[21] ``nisseṇiṃ māpayitvāna, thūpaseṭṭhaṃ samāruhiṃ. </p>
              <p>[22] jātipupphaṃ gahetvāna, thūpamhi abhiropayiṃ.. </p>
              <p>[21] ``aho ^a^M1.0241^ea^ buddho aho dhammo, aho no satthu sampadā. </p>
              <p>[22] duggatiṃ nābhijānāmi, thūpapūjāyidaṃ phalaṃ.. </p>
              <p>[21] ``catunnavutito kappe, thūpasīkhasanāmakā. </p>
              <p>[22] soḷasāsiṃsu rājāno, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^V1.0207^ea^ pana patvā dhamme gāravabahumānena pītivegavissaṭṭhaṃ  ^a^P1.0201^ea^ udānaṃ udānento ^b^``na tathā mataṃ  satarasa''^eb^nti gāthaṃ abhāsi. </p>
              <p>[03] 91^b^.^eb^ tattha ^b^na tathā mataṃ satarasaṃ, sudhannaṃ yaṃ  mayajja paribhutta^eb^nti ^b^tathā^eb^ti tena pakārena. ^b^mata^eb^nti  abhimataṃ. ^b^satarasa^eb^nti satarasabhojanaṃ ``satarasabhojanaṃ nāma  satapākasappiādīhi abhisaṅkhataṃ bhojana''nti vadanti. atha vā  anekattho satasaddo ``sataso sahassaso''tiādīsu viya. tasmā  yaṃ bhojanaṃ anekasūpaṃ anekabyañjanaṃ, taṃ anekarasatāya ``satarasa''nti  vuccati, nānārasabhojananti attho. sudhā eva annaṃ sudhābhojanaṃ  devānaṃ āhāro. ^b^yaṃ mayajja paribhutta^eb^nti yaṃ mayā ajja anubhuttaṃ.  ``yaṃ mayā paribhutta''nti ca idaṃ ``satarasaṃ sudhanna''nti etthāpi  yojetabbaṃ. idaṃ vuttaṃ hoti -- yaṃ mayā ajja etarahi  nirodhasamāpattisamāpajjanavasena phalasamāpattisamāpajjanavasena ca  accantameva santaṃ paṇītaṃ nibbānasukhaṃ paribhuñjiyamānaṃ, taṃ yathā mataṃ  abhimataṃ sambhāvitaṃ tathā rājakāle mayā paribhuttaṃ satarasabhojanaṃ  devattabhāve paribhuttaṃ sudhannañca na mataṃ nābhimataṃ. kasmā? idañhi  ariyanisevitaṃ nirāmisaṃ kilesānaṃ avatthubhūtaṃ, taṃ pana  puthujjanasevitaṃ sāmisaṃ kilesānaṃ vatthubhūtaṃ, taṃ imassa saṅkhampi  kalampi kalabhāgampi na upetīti. idāni ``yaṃ mayajja  paribhutta''nti vuttadhammaṃ desento ^b^aparimitadassinā gotamena,  buddhena sudesito dhammo''^eb^ti āha. tassattho -- aparimitaṃ  aparicchinnaṃ uppādavayābhāvato santaṃ asaṅkhatadhātuṃ sayambhūñāṇena  passī, aparimitassa anantāparimeyyassa ñeyyassa dassāvīti tena  ^b^aparimitadassinā^eb^ gotamagottena sammāsambuddhena ^a^M1.0242^ea^ ``khayaṃ virāgaṃ  amataṃ paṇīta''nti (khu0 pā0 6.4; su0 ni0 227) ca  ``madanimmadano pipāsavinayo'' (a0 ni0  4.34; itivu0  90) ``sabbasaṅkhārasamatho''ti (a0 ni0  5.140;  10.6)  ca ādinā suṭṭhu ^b^desito dhammo,^eb^ nibbānaṃ mayā ajja  paribhuttanti yojanā. </p>
              <p>[06] paripuṇṇakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. vijayattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yassāsavā^eb^ ^a^P1.0202^ea^ ^b^parikkhīṇā^eb^ti  āyasmato vijayattherassa gāthā. kā uppatti? ayampi  purimabuddhesu katādhikāro piyadassissa bhagavato kāle vibhavasampanne  kule nibbattitvā viññutaṃ patto satthari parinibbute tassa thūpassa  ratanakhacitaṃ vedikaṃ kāretvā tattha uḷāraṃ vedikāmahaṃ ^a^V1.0208^ea^ kāresi. so  tena puññakammena anekasate attabhāve maṇiobhāsena vicari. evaṃ  devamanussesu saṃsaranto imasmiṃ buddhuppāde sāvatthiyaṃ brāhmaṇakule  nibbatti, ^b^vijayo^eb^tissa nāmaṃ ahosi. so vayappatto  brāhmaṇavijjāsu nipphattiṃ gato tāpasapabbajjaṃ pabbajitvā araññāyatane  jhānalābhī hutvā viharanto buddhuppādaṃ sutvā uppannappasādo satthu  santikaṃ upasaṅkamitvā satthāraṃ vanditvā ekamantaṃ nisīdi. tassa  satthā dhammaṃ desesi. so dhammaṃ sutvā pabbajitvā vipassanaṃ  paṭṭhapetvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 1.15.10-14) -- </p>
              <p>[21] ``nibbute lokanāthamhi, piyadassīnaruttame. </p>
              <p>[22] pasannacitto sumano, muttāvedimakāsahaṃ.. </p>
              <p>[21] ``maṇīhi parivāretvā, akāsiṃ vedimuttamaṃ. </p>
              <p>[22] vedikāya mahaṃ katvā, tattha kālaṅkato ahaṃ.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] maṇī dhārenti ākāse, puññakammassidaṃ phalaṃ.. </p>
              <p>[21] ``soḷasito kappasate, maṇippabhāsanāmakā. </p>
              <p>[22] chattiṃsāsiṃsu rājāno, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0243^ea^ pana patvā aññaṃ byākaronto ^b^``yassāsavā  parikkhīṇā''^eb^ti gāthaṃ abhāsi. </p>
              <p>[03] 92^b^.^eb^ tattha ^b^yassāsavā parikkhīṇā^eb^ti yassa  uttamapuggalassa kāmāsavādayo cattāro āsavā sabbaso khīṇā  ariyamaggena khepitā. ^b^āhāre ca anissito^eb^ti yo ca āhāre  taṇhādiṭṭhinissayehi anissito agadhito anajjhāpanno,  nidassanamattaṃ, āhārasīsenettha cattāropi paccayā gahitāti daṭṭhabbaṃ.  paccayapariyāyo vā idha āhāra-saddo veditabbo. ^b^``suññato  animitto cā''^eb^ti ettha appaṇihitavimokkhopi gahitoyeva,  tīṇipi cetāni nibbānasseva nāmāni. nibbānañhi rāgādīnaṃ  abhāvena suññaṃ, tehi vimuttañcāti suññatavimokkho, tathā  rāgādinimittābhāvena saṅkhāranimittābhāvena ca animittaṃ ^a^P1.0203^ea^,  tehi vimuttañcāti animittavimokkho, rāgādipaṇidhīnaṃ  abhāvena appaṇihitaṃ, tehi vimuttañcāti appaṇihito vimokkhoti  vuccati. phalasamāpattivasena taṃ ārammaṇaṃ katvā viharantassa ayampi  tividho ^b^vimokkho yassa gocaro, ākāseva sakuntānaṃ, padaṃ  tassa durannaya^eb^nti yathā ākāse ^a^V1.0209^ea^ gacchantānaṃ sakuṇānaṃ ``imasmiṃ  ṭhāne pādehi akkamitvā gatā, idaṃ ṭhānaṃ urena paharitvā gatā, idaṃ  sīsena, idaṃ pakkhehī''ti na sakkā ñātuṃ, evameva evarūpassa  bhikkhuno ``nirayapadādīsu iminā nāma padena gato''ti ñāpetuñca  na sakkāti. </p>
              <p>[06] vijayattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. erakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^dukkhā kāmā erakā^eb^ti āyasmato erakattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto siddhatthassa bhagavato kāle kulagehe nibbattitvā  viññutaṃ patto ekadivasaṃ satthāraṃ disvā pasannamānaso satthu kiñci  dātabbayuttakaṃ alabhanto ``handāhaṃ kāyasāraṃ puññaṃ karissāmī''ti  satthu gamanamaggaṃ sodhetvā samaṃ akāsi. satthā tena tathākataṃ maggaṃ  paṭipajji ^a^M1.0244^ea^. so tattha bhagavantaṃ disvā pasannamānaso vanditvā  añjaliṃ paggayha pasannacitto yāva dassanupacārasamatikkamā buddhārammaṇaṃ  pītiṃ avijahanto aṭṭhāsi. so tena puññakammena devaloke nibbatto  aparāparaṃ puññāni katvā sugatīsuyeva saṃsaranto imasmiṃ buddhuppāde  sāvatthiyaṃ sambhāvanīyassa kuṭumbiyassa putto hutvā nibbatti,  ^b^erako^eb^tissa nāmaṃ ahosi abhirūpo dassanīyo pāsādiko  itikattabbatāsu paramena veyyattiyena samannāgato. tassa mātāpitaro  kulena rūpena ācārena vayena kosallena ca anucchavikaṃ dārikaṃ  ānetvā vivāhakammaṃ akaṃsu ^a^P1.0204^ea^. so tāya saddhiṃ  saṃvāsena gehe vasanto pacchimabhavikattā kenacideva saṃvegavatthunā  saṃsāre saṃviggamānaso satthu santikaṃ gantvā dhammaṃ sutvā  paṭiladdhasaddho pabbaji, tassa satthā kammaṭṭhānaṃ adāsi. so  kammaṭṭhānaṃ gahetvā katipayadivasātikkamena ukkaṇṭhābhibhūto vihāsi.  atha satthā tassa cittappavattiṃ ñatvā ovādavasena ^b^``dukkhā  kāmā erakā''^eb^ti gāthaṃ abhāsi. so taṃ sutvā ``ayuttaṃ mayā  kataṃ, yohaṃ evarūpassa satthu santike kammaṭṭhānaṃ gahetvā taṃ  vissajjento micchāvitakkabahulo vihāsi''nti saṃvegajāto vipassanāya  yuttappayutto nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 1.15.32-36) -- </p>
              <p>[21] ``uttaritvāna nadikaṃ, vanaṃ gacchati cakkhumā. </p>
              <p>[22] tamaddasāsiṃ sambuddhaṃ, siddhatthaṃ varalakkhaṇaṃ.. </p>
              <p>[21] ``kudālapiṭakamādāya ^a^V1.0210^ea^, samaṃ katvāna taṃ pathaṃ. </p>
              <p>[22] satthāraṃ abhivādetvā, sakaṃ cittaṃ pasādayiṃ.. </p>
              <p>[21] ``catunnavutito kappe, yaṃ kammamakariṃ tadā. </p>
              <p>[22] duggatiṃ nābhijānāmi, maggadānassidaṃ phalaṃ.. </p>
              <p>[21] ``sattapaññāsakappamhi, eko āsiṃ janādhipo. </p>
              <p>[22] nāmena suppabuddhoti, nāyako so narissaro.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahā pana hutvā aññaṃ byākaronto -- </p>
              <p>[03] 93^b^.^eb^ </p>
              <p>[21] ``dukkhā ^a^M1.0245^ea^ kāmā eraka, na sukhā kāmā eraka. </p>
              <p>[27] yo kāme kāmayati, dukkhaṃ so kāmayati eraka. </p>
              <p>[22] yo kāme na kāmayati, dukkhaṃ so na kāmayati  erakā''ti.. -- </p>
              <p>[25] tameva bhagavatā vuttagāthaṃ paccudāhāsi.</p>
              <p>[03] tattha ^b^dukkhā kāmā^eb^ti ime vatthukāmakilesakāmā  dukkhavatthutāya vipariṇāmadukkhasaṃsāradukkhasabhāvato ca, dukkhā  dukkhamā dukkhanibbattikā. vuttañhetaṃ -- ``appassādā kāmā  bahudukkhā bahupāyāsā, ādīnavo ettha bhiyyo''tiādi (pāci0  417; ma0 ni0 1.234). ^b^erakā^eb^ti paṭhamaṃ tāva bhagavā taṃ  ālapati, pacchā pana thero attānaṃ nāmena kathesi. ^b^na sukhā  kāmā^eb^ti kāmā nāmete jānantassa sukhā na honti, ajānantassa  pana sukhato upaṭṭhahanti. yathāha -- ``yo sukhaṃ dukkhato adda,  dukkhamaddakkhi sallato''tiādi (saṃ0 ni0  4.253; itivu0  53; theragā0 986). ^b^yo kāme kāmayati, dukkhaṃ so  kāmayatī^eb^ti yo satto kilesakāmena vatthukāme kāmayati, tassa taṃ  kāmanaṃ sampati sapariḷāhatāya ^a^P1.0205^ea^, āyatiṃ  apāyadukkhahetutāya ca vaṭṭadukkhahetutāya ca dukkhaṃ. vatthukāmā pana  dukkhassa vatthubhūtā. iti so dukkhasabhāvaṃ dukkhanimittaṃ  dukkhavatthuñca kāmayatīti vutto. itaraṃ paṭipakkhavasena tamevatthaṃ  ñāpetuṃ vuttaṃ, tasmā tassattho vuttavipariyāyena veditabbo. </p>
              <p>[06] erakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. mettajittheragāthāvaṇṇanā</h3n>
            <h4>
              <h4n> </h4n>
              <p>[03] ^b^namo^eb^ ^a^M1.0246^ea^ ^a^V1.0211^ea^ ^b^hi tassa bhagavato^eb^ti  āyasmato mettajittherassa  gāthā. kā uppatti? so kira anomadassissa bhagavato kāle  kulagehe nibbattitvā viññutaṃ patto sāsane abhippasanno hutvā  bodhirukkhassa iṭṭhakāhi vedikaṃ cinitvā sudhāparikammaṃ kāresi.  satthā tassa anumodanaṃ akāsi. so tena puññakammena devaloke  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde magadharaṭṭhe aññatarassa brāhmaṇassa putto hutvā nibbatti,  ^b^mettajī^eb^tissa nāmaṃ ahosi. so vayappatto kāmesu ādīnavaṃ  disvā tāpasapabbajjaṃ pabbajitvā araññe viharanto buddhuppādaṃ sutvā  pubbahetunā codiyamāno satthu santikaṃ gantvā pavattinivattiyo  ārabbha pañhaṃ pucchitvā satthārā pañhe vissajjite paṭiladdhasaddho  pabbajitvā vipassanaṃ paṭṭhapetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.15.26-31) -- </p>
              <p>[21] ``anomadassīmunino, bodhivedimakāsahaṃ. </p>
              <p>[22] sudhāya piṇḍaṃ datvāna, pāṇikammaṃ akāsahaṃ.. </p>
              <p>[21] ``disvā taṃ sukataṃ kammaṃ, anomadassī naruttamo. </p>
              <p>[22] bhikkhusaṅghe ṭhito satthā, imā gāthā abhāsatha.. </p>
              <p>[21] ``iminā sudhakammena, cetanāpaṇidhīhi ca. </p>
              <p>[22] sampattiṃ anubhotvāna, dukkhassantaṃ karissati.. </p>
              <p>[21] ``pasannamukhavaṇṇomhi, ekaggo susamāhito. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``ito kappasate āsiṃ, paripuṇṇe anūnake. </p>
              <p>[22] rājā sabbaghano nāma, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthāraṃ thomento -- </p>
              <p>[03] 94^b^.^eb^ </p>
              <p>[21] ``namo hi tassa bhagavato, sakyaputtassa sirīmato. </p>
              <p>[22] tenāyaṃ aggappattena, aggadhammo sudesito''ti.. --  gāthaṃ ^a^P1.0206^ea^ abhāsi. </p>
              <p>[01] tattha ^a^M1.0247^ea^ ^b^namo^eb^ti namakkāro. ^b^hī^eb^ti nipātamattaṃ.  ^b^tassā^eb^ti yo so bhagavā samattiṃsapāramiyo pūretvā  ^a^V1.0212^ea^ sabbakilese bhañjitvā anuttaraṃ sammāsambodhiṃ abhisambuddho,  sakyarājassa puttoti ^b^sakyaputto^eb^. anaññasādhāraṇāya  puññasampattiyā ca sambhāvito uttamāya rūpakāyasiriyā  dhammakāyasiriyā ca samannāgatattā ^b^sirīmā,^eb^ tassa bhagavato  sakyaputtassa sirīmato namo atthu, taṃ namāmīti attho.  ^b^tenā^eb^ti tena bhagavatā. ^b^aya^eb^nti tassa dhammassa attano  paccakkhatāya vadati. ^b^aggappattenā^eb^ti aggaṃ sabbaññutaṃ, sabbehi  vā guṇehi aggabhāvaṃ seṭṭhabhāvaṃ pattena. ^b^aggadhammo^eb^ti aggo  uttamo navavidhalokuttaro dhammo suṭṭhu aviparītaṃ ^b^desito^eb^  paveditoti. </p>
              <p>[06] mettajittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. cakkhupālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^andhohaṃ hatanettosmī^eb^ti āyasmato cakkhupālattherassa  gāthā. kā uppatti? sopi purimabuddhesu katādhikāro tattha tattha  bhave puññāni karonto siddhatthassa bhagavato kāle kulagehe  nibbattitvā viññutaṃ patto bhagavati parinibbute thūpamahe kayiramāne  umāpupphaṃ gahetvā thūpaṃ pūjesi. so tena puññakammena devaloke  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde sāvatthiyaṃ mahāsuvaṇṇassa nāma kuṭumbikassa putto hutvā  nibbatti, tassa ^b^pālo^eb^ti nāmamakaṃsu. mātā tassa ādhāvitvā  paridhāvitvā vicaraṇakāle aññaṃ puttaṃ labhi. tassa mātāpitaro  ^b^cūḷapālo^eb^ti nāmaṃ katvā itaraṃ ^b^mahāpālo^eb^ti vohariṃsu.  atha te vayappatte gharabandhanena bandhiṃsu. tasmiṃ samaye satthā  sāvatthiyaṃ viharati jetavane. tattha mahāpālo jetavanaṃ gacchantehi  upāsakehi saddhiṃ vihāraṃ gantvā satthu santike dhammaṃ sutvā  paṭiladdhasaddho kuṭumbabhāraṃ kaniṭṭhabhātikasseva bhāraṃ katvā sayaṃ  pabbajitvā laddhūpasampado ācariyupajjhāyānaṃ santike ^a^P1.0207^ea^  pañcavassāni vasitvā vuṭṭhavasso pavāretvā satthu santike  kammaṭṭhānaṃ gahetvā saṭṭhimatte ^a^M1.0248^ea^ sahāyabhikkhū labhitvā tehi saddhiṃ  bhāvanānukūlaṃ vasanaṭṭhānaṃ pariyesanto aññataraṃ paccantagāmaṃ nissāya  gāmavāsikehi upāsakehi kāretvā dinnāya araññāyatane paṇṇasālāya  vasanto samaṇadhammaṃ karoti. tassa akkhirogo uppanno. vejjo  bhesajjaṃ sampādetvā adāsi. so vejjena vuttavidhānaṃ na paṭipajji.  tenassa rogo vaḍḍhi. so ``akkhirogavūpasamanato  kilesarogavūpasamanameva mayhaṃ vara''nti akkhirogaṃ ajjhupekkhitvā  vipassanāyayeva yuttappayutto ahosi. tassa bhāvanaṃ ussukkāpentassa  apubbaṃ acarimaṃ akkhīni ceva kilesā ca bhijjiṃsu. so  sukkhavipassako arahā ahosi. tena vuttaṃ ^b^apadāne^eb^ (apa0  thera 1.15.21-25) -- </p>
              <p>[21] ``nibbute ^a^V1.0213^ea^ lokamahite, āhutīnaṃ paṭiggahe. </p>
              <p>[22] siddhatthamhi bhagavati, mahāthūpamaho ahu.. </p>
              <p>[21] ``mahe pavattamānamhi, siddhatthassa mahesino. </p>
              <p>[22] umāpupphaṃ gahetvāna, thūpamhi abhiropayiṃ.. </p>
              <p>[21] ``catunnavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, thūpapūjāyidaṃ phalaṃ.. </p>
              <p>[21] ``ito ca navame kappe, somadevasanāmakā. </p>
              <p>[22] pañcāsītisu rājāno, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] atha there akkhirogena vihāre ohīne gāmaṃ piṇḍāya gate  bhikkhū disvā upāsakā ``kasmā thero nāgato''ti pucchitvā tamatthaṃ  sutvā sokābhibhūtā piṇḍapātaṃ upanetvā, ``bhante, kiñci mā  cintayittha, idāni mayameva piṇḍapātaṃ ānetvā upaṭṭhahissāmā''ti  tathā karonti. bhikkhū therassa ovāde ṭhatvā nacirasseva arahattaṃ  patvā vuṭṭhavassā pavāretvā, ``satthāraṃ vandituṃ sāvatthiṃ gamissāma,  bhante''ti āhaṃsu. thero, ``ahaṃ dubbalo acakkhuko, maggo ca  saupaddavo, mayā saddhiṃ gacchantānaṃ tumhākaṃ parissayo bhavissati,  tumhe paṭhamaṃ gacchatha, gantvā satthāraṃ mahāthere ca mama vandanāya  vandatha, cūḷapālassa mama ^a^M1.0249^ea^ pavattiṃ kathetvā kañci purisaṃ peseyyāthā''ti  āha. te punapi yācitvā gamanaṃ alabhantā ``sādhū''ti  paṭissuṇitvā senāsanaṃ saṃsāmetvā upāsake āpucchitvā anukkamena  jetavanaṃ gantvā satthāraṃ mahāthere ca tassa vandanāya vanditvā  dutiyadivase sāvatthiyaṃ piṇḍāya caritvā ^a^P1.0208^ea^  cūḷapālassa taṃ pavattiṃ vatvā tena ``ayaṃ, bhante, mayhaṃ bhāgineyyo  pālito nāma, imaṃ pesissāmī''ti vutte, ``maggo saparissayo, na  sakkā ekena gahaṭṭhena gantuṃ, tasmā pabbājetabbo''ti taṃ pabbājetvā  pesesuṃ. so anukkamena therassa santikaṃ gantvā attānaṃ tassa  orocetvā taṃ gahetvā āgacchanto antarāmagge aññatarassa gāmassa  sāmantā araññaṭṭhāne ekissā kaṭṭhahāriyā gāyantiyā saddaṃ sutvā  paṭibaddhacitto hutvā yaṭṭhikoṭiṃ vissajjetvā ``tiṭṭhatha, bhante, muhuttaṃ  yāvāhaṃ āgacchāmī''ti vatvā tassā santikaṃ gantvā tattha  sīlavipattiṃ pāpuṇi. thero idānimeva itthiyā gītasaddo suto,  sāmaṇero ca cirāyati, nūna sīlavipattiṃ patto bhavissatī''ti  cintesi. sopi āgantvā ``gacchāma, bhante''ti āha. thero  ``kiṃ pāpo jātosī''ti pucchi. sāmaṇero tuṇhī hutvā puna  pucchitopi na kathesi. thero ``tādisena pāpena mayhaṃ  yaṭṭhigahaṇakiccaṃ natthi, gaccha tva''nti vatvā puna tena  ``bahuparissayo ^a^V1.0214^ea^ maggo, tumhe ca andhā, kathaṃ gamissathā''ti vutte  ``bāla idheva me nipajjitvā marantassāpi aparāparaṃ parivattentassāpi  tādisena gamanaṃ nāma natthī''ti imamatthaṃ dassento -- </p>
              <p>[03] 95^b^.^eb^ </p>
              <p>[21] ``andhohaṃ hatanettosmi, kantāraddhānapakkhando. </p>
              <p>[22] sayamānopi gacchissaṃ, na sahāyena pāpenā''ti.. --  gāthaṃ abhāsittha.</p>
              <p>[03] tattha ^b^andho^eb^ti cakkhuvikalo. ^b^hatanetto^eb^ti  vinaṭṭhacakkhuko, tena ``payogavipattivasenāhaṃ upahatanettatāya andho,  na jaccandhabhāvenā''ti yathāvuttaṃ andhabhāvaṃ viseseti. atha vā  ``andho''ti idaṃ ``andhe ^a^M1.0250^ea^ jiṇṇe mātāpitaro posetī''tiādīsu  (ma0 ni0 2.288) viya maṃsacakkhuvekalladīpanaṃ, ``sabbepime  paribbājakā andhā acakkhukā'' (udā0 54) ``andho ekacakkhu  dvicakkhū''tiādīsu (a0 ni0  3.29) viya na  paññācakkhuvekalladīpananti dassetuṃ ^b^``hatanettosmī''^eb^ti vuttaṃ, tena  mukhyameva andhabhāvaṃ dasseti. ^b^kantāraddhānapakkhando^eb^ti ^a^P1.0209^ea^  kantāre vivane dīghamaggaṃ anupaviṭṭho, na  jātikantārādigahanaṃ saṃsāraddhānaṃ paṭipannoti adhippāyo. tādisañhi  kantāraddhānaṃ ayaṃ thero samatikkamitvā ṭhito, ^b^sayamānopī^eb^ti  sayantopi, pādesu avahantesu urena jaṇṇukāhi ca bhūmiyaṃ saṃsaranto  parivattentopi gaccheyyaṃ. ^b^na sahāyena pāpenā^eb^ti tādisena  pāpapuggalena sahāyabhūtena saddhiṃ na gacchissanti yojanā. taṃ sutvā  itaro saṃvegajāto ``bhāriyaṃ vata mayā sāhasikakammaṃ kata''nti bāhā  paggayha kandanto vanasaṇḍaṃ pakkhando ca ahosi. atha therassa  sīlatejena paṇḍukambalasilāsanaṃ uṇhākāraṃ dassesi. tena sakko taṃ  kāraṇaṃ ñatvā therassa santikaṃ gantvā sāvatthigāmipurisaṃ viya attānaṃ  ñāpetvā yaṭṭhikoṭiṃ gaṇhanto maggaṃ saṅkhipitvā tadaheva sāyanhe  sāvatthiyaṃ theraṃ netvā tattha jetavane cūḷapālitena kāritāya  paṇṇasālāya phalake nisīdāpetvā tassa sahāyavaṇṇena therassa  āgatabhāvaṃ jānāpetvā pakkāmi; cūḷapālitopi taṃ yāvajīvaṃ sakkaccaṃ  upaṭṭhāsīti. </p>
              <p>[06] cakkhupālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. khaṇḍasumanattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ekapupphaṃ^eb^ ^a^V1.0215^ea^ ^b^cajitvānā^eb^ti āyasmato khaṇḍasumanattherassa  gāthā. kā uppatti? so kira padumuttarassa bhagavato kāle kulagehe  nibbattitvā viññutaṃ patto satthari parinibbute tassa thūpassa  samantato candanavedikāya parikkhipitvā mahantaṃ pūjaṃ akāsi. so  tena puññakammena devamanussesu uḷāraṃ sampattiṃ anubhavanto kassapassa  bhagavato kāle kuṭumbikakule ^a^M1.0251^ea^ nibbatto satthari parinibbute kanakathūpaṃ  uddissa raññā pupphapūjāya kayiramānāya pupphāni alabhanto ekaṃ  khaṇḍasumanapupphaṃ disvā mahatā mūlena ^a^P1.0210^ea^ taṃ kiṇitvā  gaṇhanto cetiye pūjaṃ karonto uḷāraṃ pītisomanassaṃ uppādesi. so  tena puññakammena devaloke nibbattitvā asīti vassakoṭiyo  saggasukhaṃ anubhavitvā imasmiṃ buddhuppāde pāvāyaṃ mallarājakule  nibbatti. tassa jātakāle gehe khaṇḍasakkharā sumanapupphāni ca  uppannāni ahesuṃ. tenassa ^b^khaṇḍasumano^eb^ti nāmamakaṃsu. so  viññutaṃ patto bhagavati pāvāyaṃ cundassa ambavane viharante  upasaṅkamitvā dhammaṃ sutvā paṭiladdhasaddho pabbajitvā vipassanāya  kammaṃ karonto nacirasseva chaḷabhiñño ahosi. tena vuttaṃ  ^b^apadāne^eb^ (apa0 thera 1.15.15-20) -- </p>
              <p>[21] ``padumuttaro nāma jino, lokajeṭṭho narāsabho. </p>
              <p>[22] jalitvā aggikkhandhova, sambuddho parinibbuto.. </p>
              <p>[21] ``nibbute ca mahāvīre, thūpo vitthāriko ahu. </p>
              <p>[22] dūratova upaṭṭhenti, dhātugehavaruttame.. </p>
              <p>[21] ``pasannacitto, sumano, akaṃ candanavedikaṃ. </p>
              <p>[22] dissati thūpakhandho ca, thūpānucchaviko tadā.. </p>
              <p>[21] ``bhave nibbattamānamhi, devatte atha mānuse. </p>
              <p>[22] omattaṃ me na passāmi, pubbakammassidaṃ phalaṃ.. </p>
              <p>[21] ``pañcadasakappasate, ito aṭṭha janā ahuṃ. </p>
              <p>[22] sabbe samattanāmā te cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano purimajātiṃ anussaranto tattha  attano sumanapupphapariccāgassa saggasampattinimittakaṃ  nibbānūpanissayatañca disvā udānavasena tamatthaṃ pakāsento -- </p>
              <p>[03] 96^b^.^eb^ </p>
              <p>[21] ``ekapupphaṃ ^a^V1.0216^ea^ cajitvāna, asīti vassakoṭiyo. </p>
              <p>[22] saggesu paricāretvā, sesakenamhi nibbuto''ti.. --  gāthaṃ abhāsi.</p>
              <p>[03] tattha ^a^M1.0252^ea^ ^b^ekapuppha^eb^nti ekaṃ kusumaṃ, taṃ pana idha sumanapupphaṃ  adhippetaṃ. ^b^cajitvānā^eb^ti satthu thūpapūjākaraṇavasena pariccajitvā  pariccāgahetu. ^b^asīti vassakoṭiyo^eb^ti manussagaṇanāya vassānaṃ  asīti koṭiyo, accantasaṃyoge cetaṃ upayogavacanaṃ, idañca chasu  kāmasaggesu dutiye aparāparuppattivasena vuttanti veditabbaṃ. tasmā  ^b^saggesū^eb^ti tāvatiṃsasaṅkhāte saggaloke, punappunaṃ uppajjanavasena  hettha bahuvacanaṃ. ^b^paricāretvā^eb^ti rūpādīsu ārammaṇesu  indriyāni paricāretvā sukhaṃ anubhavitvā, devaccharāhi vā attānaṃ  paricāretvā ^a^P1.0211^ea^ upaṭṭhāpetvā. ^b^sesakenamhi  nibbuto^eb^ti pupphapūjāya vasena pavattakusalacetanāsu bhavasampatti  dāyakakammato sesena yaṃ tattha vivaṭṭūpanissayabhūtaṃ, taṃ sandhāya vadati.  bahū hi tattha pubbāparavasena pavattā cetanā. ^b^sesakenā^eb^ti vā  tasseva kammassa vipākāvasesena aparikkhīṇeyeva tasmiṃ kammavipāke  nibbuto amhi, kilesaparinibbānena parinibbutosmi. etena yasmiṃ  attabhāve ṭhatvā attanā arahattaṃ sacchikataṃ, sopi carimattabhāvo tassa  kammavipākoti dasseti. yādisaṃ sandhāya aññatthāpi ``tasseva  kammassa vipākāvasesenā''ti (pārā0 228; saṃ0 ni0  1.131)  vuttaṃ. </p>
              <p>[06] khaṇḍasumanattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. tissattheragāthāvaṇṇanā</h3n>
            <h4>
              <h4n> </h4n>
              <p>[03] ^b^hitvā satapalaṃ kaṃsa^eb^nti āyasmato tissattherassa gāthā.  kā uppatti? ayampi purimabuddhesu katādhikāro vipassissa  bhagavato kāle yānakārakule nibbattitvā viññutaṃ patto ekadivasaṃ  bhagavantaṃ disvā pasannamānaso candanakhaṇḍena phalakaṃ katvā bhagavato  upanāmesi, tañca bhagavā paribhuñji. so tena puññakammena devaloke  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde roruvanagare rājakule nibbatti. so vayappatto pitari  kālaṅkate rajje patiṭṭhito bimbisārarañño adiṭṭhasahāyo hutvā tassa  maṇimuttāvatthādīni paṇṇākārāni pesesi. tassa rājā bimbisāro  puññavantataṃ ^a^M1.0253^ea^ sutvā paṭipābhataṃ pesento cittapaṭe buddhacaritaṃ ^a^V1.0217^ea^ suvaṇṇapaṭṭe ca  paṭiccasamuppādaṃ likhāpetvā pesesi. so taṃ disvā purimabuddhesu  katādhikāratāya pacchimabhavikatāya ca cittapaṭe dassentaṃ buddhacaritaṃ  suvaṇṇapaṭṭake likhitaṃ paṭiccasamuppādakkamañca oloketvā ^a^P1.0212^ea^  pavattinivattiyo sallakkhetvā sāsanakkamaṃ hadaye ṭhapetvā  sañjātasaṃvego ``diṭṭho mayā bhagavato veso, sāsanakkamo ca  ekapadesena ñāto, bahudukkhā kāmā bahupāyāsā, kiṃ dāni mayhaṃ  gharāvāsenā''ti rajjaṃ pahāya kesamassuṃ ohāretvā kāsāyāni vatthāni  acchādento bhagavantaṃ uddissa pabbajitvā mattikāpattaṃ gahetvā rājā  pukkusāti viya mahājanassa paridevantasseva nagarato nikkhamitvā  anukkamena rājagahaṃ gantvā tattha sappasoṇḍikapabbhāre viharantaṃ bhagavantaṃ  upasaṅkamitvā vanditvā ekamantaṃ nisīdi. satthā dhammaṃ desesi.  so dhammadesanaṃ sutvā vipassanāya kammaṭṭhānaṃ gahetvā yuttappayutto  viharanto vipassanaṃ ussukkāpetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.15.37-42) -- </p>
              <p>[21] ``yānakāro pure āsiṃ, dārukamme susikkhito. </p>
              <p>[22] candanaṃ phalakaṃ katvā, adāsiṃ lokabandhuno.. </p>
              <p>[21] ``pabhāsati idaṃ byamhaṃ, suvaṇṇassa sunimmitaṃ. </p>
              <p>[22] hatthiyānaṃ assayānaṃ, dibbayānaṃ upaṭṭhitaṃ.. </p>
              <p>[21] ``pāsādā sivikā ceva, nibbattanti yadicchakaṃ. </p>
              <p>[22] akkhubbhaṃ ratanaṃ mayhaṃ, phalakassa idaṃ phalaṃ.. </p>
              <p>[21] ``ekanavutito kappe, phalakaṃ yamahaṃ dadiṃ. </p>
              <p>[22] duggati nābhijānāmi, phalakassa idaṃ phalaṃ.. </p>
              <p>[21] ``sattapaññāsakappamhi, caturo nimmitāvhayā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā udānavasena attano paṭipattiṃ kathento -- </p>
              <p>[03] 97^b^.^eb^ </p>
              <p>[21] ``hitvā ^a^M1.0254^ea^ satapalaṃ kaṃsaṃ, sovaṇṇaṃ satarājikaṃ. </p>
              <p>[22] aggahiṃ mattikāpattaṃ, idaṃ dutiyābhisecana''nti.. --  gāthaṃ abhāsi.</p>
              <p>[03] tattha ^b^hitvā^eb^ti pariccajitvā. ^b^satapala^eb^nti sataṃ  palāni yassa, taṃ satapalaparimāṇaṃ. ^b^kaṃsa^eb^nti thālaṃ.  ^b^sovaṇṇa^eb^nti suvaṇṇamayaṃ. ^b^satarājika^eb^nti  bhittivicittatāya ca anekarūparājicittatāya ca anekalekhāyuttaṃ.  ^b^aggahiṃ mattikāpatta^eb^nti evarūpe mahārahe bhājane pubbe  ^a^V1.0218^ea^ bhuñjitvā  buddhānaṃ ovādaṃ karonto ``idānāhaṃ taṃ chaḍḍetvā mattikāmayapattaṃ  aggahesiṃ ^a^P1.0213^ea^, aho, sādhu, mayā kataṃ ariyavataṃ  anuṭhita''nti bhājanakittanāpadesena rajjapariccāgaṃ pabbajjūpagamanañca  anumodanto vadati. tenāha ^b^``idaṃ dutiyābhisecana''^eb^nti.  paṭhamaṃ rajjābhisecanaṃ upādāya idaṃ pabbajjūpagamanaṃ mama dutiyaṃ  abhisecanaṃ. tañhi rāgādīhi saṃkiliṭṭhaṃ sāsaṅkaṃ saparisaṅkaṃ kammaṃ  anatthasañhitaṃ dukkhapaṭibaddhaṃ nihīnaṃ, idaṃ pana taṃvipariyāyato uttamaṃ  paṇītanti adhippāyo. </p>
              <p>[06] tissattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. abhayattheragāthāvaṇṇanā</h3n>
            <h4>
              <h4n> </h4n>
              <p>[03] ^b^rūpaṃ disvā sati muṭṭhā^eb^ti āyasmato abhayattherassa gāthā.  kā uppatti? sopi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto sumedhassa bhagavato kāle kulagehe  nibbattitvā viññutaṃ patto ekadivasaṃ sumedhaṃ bhagavantaṃ disvā  pasannacitto saḷalapupphehi pūjamakāsi. so tena puññakammena devesu  nibbattitvā aparāparaṃ puññāni katvā sugatīsuyeva saṃsaranto imasmiṃ  buddhuppāde sāvatthiyaṃ brāhmaṇakule nibbattitvā ^b^abhayo^eb^ti  laddhanāmo viññutaṃ patto hetusampattiyā codiyamāno ekadivasaṃ vihāraṃ  gato satthu dhammadesanaṃ sutvā paṭiladdhasaddho pabbajitvā katapubbakicco  vipassanāya kammaṃ karonto viharati. athassa ekadivasaṃ gāmaṃ  ^a^M1.0255^ea^ piṇḍāya paviṭṭhassa alaṅkatapaṭiyattaṃ mātugāmaṃ disvā  ayonisomanasikāravasena tassa rūpaṃ ārabbha chandarāgo uppajji, so  vihāraṃ pavisitvā ``satiṃ vissajjitvā olokentassa rūpārammaṇe  mayhaṃ kileso uppanno, ayuttaṃ mayā kata''nti attano cittaṃ  niggaṇhanto tāvadeva vipassanaṃ vaḍḍhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.15.43-47) -- </p>
              <p>[21] ``sumedho ^a^P1.0214^ea^ nāma nāmena, sayambhū  aparājito. </p>
              <p>[22] vivekamanubrūhanto, ajjhogahi mahāvanaṃ.. </p>
              <p>[21] ``saḷalaṃ pupphitaṃ disvā, ganthitvāna vaṭaṃsakaṃ. </p>
              <p>[22] buddhassa abhiropesiṃ, sammukhā lokanāyakaṃ.. </p>
              <p>[21] ``tiṃsakappasahassamhi, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ūnavīse ^a^V1.0219^ea^ kappasate, soḷasāsuṃ sunimmitā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano kilesuppattinidassanena ``kilese  anuvattentassa vaṭṭadukkhato nattheva sīsukkhipanaṃ. ahaṃ pana te  nānuvatti''nti dassento -- </p>
              <p>[03] 98^b^.^eb^ </p>
              <p>[21] ``rūpaṃ disvā sati muṭṭhā, piyaṃ nimittaṃ  manasikaroto. </p>
              <p>[22] sārattacitto vedeti, tañca ajjhosa tiṭṭhati. </p>
              <p>[22] tassa vaḍḍhanti āsavā, bhavamūlopagāmino''ti.. --  gāthaṃ abhāsi.</p>
              <p>[03] tattha ^b^rūpa^eb^nti rajjanīyaṃ rūpāyatanaṃ, taṃ panettha itthirūpaṃ  adhippetaṃ. ^b^disvā^eb^ti cakkhunā disvā, cakkhudvārānusārena  nimittānubyañjanasallakkhaṇavasena taṃ gahetvā, tassa tathāgahaṇahetūti  attho. ^b^sati muṭṭhā^eb^ti asubhasabhāve kāye ``asubha''ntveva  pavattanasati naṭṭhā. yathā pana rūpaṃ disvā sati naṭṭhā, taṃ dassento  āha ^b^``piyaṃ nimittaṃ manasikaroto''^eb^ti. yathāupaṭṭhitaṃ  ārammaṇaṃ ``subhaṃ sukha''ntiādinā piyanimittaṃ katvā ^a^M1.0256^ea^  ayonisomanasikārena manasikaroto sati muṭṭhāti yojanā. tathā  bhūtova ^b^sārattacitto vedetī^eb^ti suṭṭhu rattacitto hutvā taṃ  rūpārammaṇaṃ anubhavati abhinandati, abhinandanto pana ^b^tañca  ajjhosa tiṭṭhati^eb^ ajjhosāya taṃ ārammaṇaṃ gilitvā pariniṭṭhapetvā  vattati ceva, evaṃbhūtassa ca ^b^tassa vaḍḍhanti āsavā  bhavamūlopagāmino^eb^ti bhavassa saṃsārassa mūlabhāvaṃ kāraṇabhāvaṃ  upagamanasabhāvā kāmāsavādayo cattāropi āsavā tassa puggalassa  uparūpari vaḍḍhantiyeva, na hāyanti. mayhaṃ pana paṭisaṅkhāne ṭhatvā  vipassanaṃ vaḍḍhetvā saccāni paṭivijjhantassa maggapaṭipāṭiyā te  cattāropi āsavā anavasesato pahīnā parikkhīṇāti adhippāyo. </p>
              <p>[06] abhayattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. uttiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^saddaṃ^eb^ ^a^P1.0215^ea^ ^b^sutvā sati muṭṭhā^eb^ti  āyasmato uttiyattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ puññaṃ upacinanto  sumedhassa bhagavato kāle ^a^V1.0220^ea^ kulagehe nibbattitvā viññutaṃ patto  ekadivasaṃ satthāraṃ disvā pasannacitto gonakādiatthataṃ sauttaracchadaṃ  buddhārahaṃ pallaṅkaṃ gandhakuṭiyaṃ paññāpetvā adāsi. so tena  puññakammena devamanussesu saṃsaranto imasmiṃ buddhuppāde kapilavatthusmiṃ  sakyarājakule nibbatti, tassa ^b^uttiyo^eb^ti nāmaṃ ahosi. so  vayappatto satthu ñātisamāgame buddhānubhāvaṃ disvā paṭiladdhasaddho  pabbajitvā samaṇadhammaṃ karonto ekadivasaṃ nāmaṃ piṇḍāya paviṭṭho  antarāmagge mātugāmassa gītasaddaṃ sutvā ayonisomanasikāravasena  tattha chandarāge uppanne paṭisaṅkhānabalena taṃ vikkhambhetvā vihāraṃ  pavisitvā sañjātasaṃvego divāṭṭhāne nisīditvā tāvadeva vipassanaṃ  vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0 thera  1.15.48-52) -- </p>
              <p>[21] ``sumedhassa ^a^M1.0257^ea^ bhagavato, lokajeṭṭhassa tādino. </p>
              <p>[22] pallaṅko hi mayā dinno, sauttarasapacchado.. </p>
              <p>[21] ``sattaratanasampanno, pallaṅko āsi so tadā. </p>
              <p>[22] mama saṅkappamaññāya, nibbattati sadā mama.. </p>
              <p>[21] ``tiṃsakappasahassamhi, pallaṅkamadadiṃ tadā. </p>
              <p>[22] duggatiṃ nābhijānāmi, pallaṅkassa idaṃ phalaṃ.. </p>
              <p>[21] ``vīsakappasahassamhi, suvaṇṇābhā tayo janā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano kilesuppattinidassanena ``kilese  ajigucchantassa natthi vaṭṭadukkhato sīsukkhipanaṃ, ahaṃ pana te  jigucchimevā''ti dassento -- </p>
              <p>[03] 99^b^.^eb^ </p>
              <p>[21] ``saddaṃ sutvā sati muṭṭhā, piyaṃ nimittaṃ manasikaroto. </p>
              <p>[22] sārattacitto vedeti, tañca ajjhosa tiṭṭhati. </p>
              <p>[22] tassa vaḍḍhanti āsavā, saṃsāra upagāmino''ti.. --  gāthaṃ abhāsi.</p>
              <p>[03] tattha ^b^sadda^eb^nti rajjanīyaṃ saddārammaṇaṃ,  ^b^saṃsāraupagāmino^eb^ti -- </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbocchinnaṃ vattamānā, saṃsāroti pavuccatī''ti.. -- </p>
              <p>[25] evaṃ ^a^V1.0221^ea^ ^a^P1.0216^ea^ vuttasaṃsāravaṭṭakāraṇaṃ hutvā  upagamentīti saṃsāraupagāmino, ``saṃsārūpagāmino''ti vā pāṭho.  sesaṃ anantaragāthāya vuttanayameva. </p>
              <p>[06] uttiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. (dutiya) devasabhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sammappadhānasampanno^eb^ti ^a^M1.0258^ea^ āyasmato devasabhattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinanto sikhissa bhagavato kāle kulagehe  nibbattitvā viññutaṃ patto ekadivasaṃ sikhiṃ bhagavantaṃ disvā  pasannamānaso bandhujīvakapupphehi pūjaṃ akāsi. so tena puññakammena  devamanussesu saṃsaranto imasmiṃ buddhuppāde kapilavatthusmiṃ  sakyarājakule nibbatti, tassa ^b^devasabho^eb^ti nāmaṃ ahosi. so  vayappatto cumbaṭakalahavūpasamanatthaṃ satthari āgate buddhānubhāvaṃ disvā  pasannamānaso saraṇesu patiṭṭhito puna nigrodhārāme satthari viharante  satthāraṃ upasaṅkamitvā paṭiladdhasaddho pabbajitvā katapubbakicco  vipassanāya kammaṃ karonto nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 1.16.1-6) -- </p>
              <p>[21] ``candaṃva vimalaṃ suddhaṃ, vippasannamanāvilaṃ. </p>
              <p>[22] nandībhavaparikkhīṇaṃ, tiṇṇaṃ loke visattikaṃ.. </p>
              <p>[21] ``nibbāpayantaṃ janataṃ, tiṇṇaṃ tārayataṃ varaṃ. </p>
              <p>[22] muniṃ vanamhi jhāyantaṃ, ekaggaṃ susamāhitaṃ.. </p>
              <p>[21] ``bandhujīvakapupphāni, lagetvā suttakenahaṃ. </p>
              <p>[22] buddhassa abhiropayiṃ, sikhino lokabandhuno.. </p>
              <p>[21] ``ekatiṃse ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ito sattamake kappe, manujindo mahāyaso. </p>
              <p>[22] samantacakkhunāmāsi, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^V1.0222^ea^ pana patvā attanā adhigataṃ vimuttisukhaṃ nissāya  uppannapītisomanasso udānavasena -- </p>
              <p>[03] 100^b^.^eb^ </p>
              <p>[21] ``sammappadhānasampanno ^a^M1.0259^ea^, satipaṭṭhānagocaro. </p>
              <p>[22] vimuttikusumasañchanno, parinibbissatyanāsavo''ti..  -- gāthaṃ abhāsi.</p>
              <p>[03] tattha ^b^sammappadhānasampanno^eb^ti sampannacatubbidhasammappadhāno,  tehi kattabbakiccaṃ sampādetvā ṭhitoti attho.  ^b^satipaṭṭhānagocaro^eb^ti kāyānupassanādayo satipaṭṭhānā gocaro  ^a^P1.0217^ea^ pavattiṭṭhānaṃ etassāti satipaṭṭhānagocaro, catūsu  satipaṭṭhānesu patiṭṭhitacittoti attho. guṇasobhena paramasugandhā  vimuttiyeva kusumāni, tehi sabbaso sammadeva sañchanno vibhūsito  alaṅkatoti ^b^vimuttikusumasañchanno. parinibbissatyanāsavo^eb^ti  evaṃ sammā paṭipajjanto bhikkhu nacirasseva anāsavo hutvā  parinibbissati saupādisesāya anupādisesāya ca nibbānadhātuyāti  attho. idameva ca therassa aññābyākaraṇaṃ ahosi. </p>
              <p>[06] (dutiya) devasabhattheragāthāvaṇṇanā niṭṭhitā. </p>
              <p>[06] dasamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 11. ekādasamavaggo </h2n>
          <h3>
            <h3n> 1. belaṭṭhānikattheragāthāvaṇṇanā</h3n>
            <h4>
              <h4n> </h4n>
              <p>[03] ^b^hitvā^eb^ ^a^V1.0223^ea^ ^b^gihittaṃ anavositatto^eb^tiādikā āyasmato  belaṭṭhānikattherassa gāthā. kā uppatti? ayampi purimabuddhesu  katādhikāro ito ekatiṃse kappe vessabhussa bhagavato kāle  brāhmaṇakule nibbattitvā vayappatto brāhmaṇasippesu nipphattiṃ gantvā  gharāvāsaṃ pahāya isipabbajjaṃ pabbajitvā isīhi parivuto vicaranto  ekadivasaṃ vessabhuṃ bhagavantaṃ disvā pītisomanassajāto satthu  ñāṇasampattiṃ nissāya pasannamānaso ñāṇaṃ uddissa pupphehi pūjaṃ  akāsi. so tena puññakammena devamanussesu saṃsaranto imasmiṃ  buddhuppāde sāvatthiyaṃ brāhmaṇakule nibbattitvā ^b^belaṭṭhāniko^eb^ti  laddhanāmo viññutaṃ ^a^M1.0260^ea^ patto satthu dhammadesanaṃ sutvā paṭiladdhasaddho  pabbajitvā kammaṭṭhānaṃ gahetvā kosalaraṭṭhe araññe viharanto alaso  kāyadaḷhibahulo pharusavāco ahosi, samaṇadhamme cittaṃ na uppādesi.  atha naṃ bhagavā ñāṇaparipākaṃ oloketvā -- </p>
              <p>[03] 101^b^.^eb^ </p>
              <p>[21] ``hitvā gihittaṃ anavositatto, mukhanaṅgalī  odariko kusīto. </p>
              <p>[22] mahāvarāhova nivāpapuṭṭho, punappunaṃ gabbhamupeti mando''ti..  -- </p>
              <p>[25] imāya ^a^P1.0218^ea^ obhāsagāthāya saṃvejesi.  so satthāraṃ purato nisinnaṃ viya disvā tañca gāthaṃ sutvā  saṃvegajāto ñāṇassa paripākaṃ gatattā vipassanaṃ paṭṭhapetvā nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  1.14.41-46) -- </p>
              <p>[21] ``kaṇikāraṃva jotantaṃ, nisinnaṃ pabbatantare. </p>
              <p>[22] obhāsentaṃ disā sabbā, osadhiṃ viya tārakaṃ.. </p>
              <p>[21] ``tayo māṇavakā āsuṃ, sake sippe susikkhitā. </p>
              <p>[22] khāribhāraṃ gahetvāna, anventi mama pacchato.. </p>
              <p>[21] ``puṭake satta pupphāni, nikkhittāni tapassinā. </p>
              <p>[22] gahetvā tāni ñāṇamhi, vessabhussābhiropayiṃ.. </p>
              <p>[21] ``ekatiṃse ^a^V1.0224^ea^ ito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, ñāṇapūjāyidaṃ phalaṃ.. </p>
              <p>[21] ``ekūnatiṃsakappamhi, vipulābhasanāmako. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthu ovādaṃ paṭipūjento byatirekamukhena ca  aññaṃ byākaronto tameva gāthaṃ paccudāhāsi.</p>
              <p>[03] tattha ^a^M1.0261^ea^ ^b^hitvā gihitta^eb^nti gahaṭṭhabhāvaṃ pariccajitvā  pabbajitvāti attho. ^b^anavositatto^eb^ti anurūpaṃ avositatto,  yadatthaṃ sāsane pabbajantassa anurūpapariññādīnaṃ atīritattā  apariyositabhāvo akatakaraṇīyoti attho. atha vā  ^b^anavositatto^eb^ti anuavositasabhāvo, visuddhīnaṃ maggānañca  anupaṭipāṭiyā vasitabbavāsassa akatāvī, dasasu ariyavāsesu  avusitavāti attho. mukhasaṅkhātaṃ naṅgalaṃ imassa atthīti  ^b^mukhanaṅgalī^eb^. naṅgalena viya pathaviṃ paresu pharusavācappayogena  attānaṃ khanantoti attho. ^b^odariko^eb^ti udare pasuto  udaraposanatapparo. ^b^kusīto^eb^ti alaso, bhāvanaṃ ananuyuñjanto.  evaṃbhūtassa nipphattiṃ dassento āha ^b^``mahāvarāhova nivāpapuṭṭho,  punappunaṃ gabbhamupeti mando''^eb^ti. tassattho heṭṭhā vuttoyeva. ettha  ca yathā pabbajitvā anavositādisabhāvatāya punappunaṃ gabbhamupeti  mando, na evaṃ mādiso paṇḍito. tabbiparītasabhāvatāya pana  sammāpaṭipattiyā matthakaṃ pāpitattā parinibbāyatīti byatirekamukhena  aññaṃ byākāsīti daṭṭhabbanti. </p>
              <p>[06] belaṭṭhānikattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. setucchattheragāthāvaṇṇanā</h3n>
            <h4>
              <h4n> </h4n>
              <p>[03] ^b^mānena^eb^ ^a^P1.0219^ea^ ^b^vañcitāse^eb^ti āyasmato  setucchattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ puññaṃ upacinanto  tissassa sammāsambuddhassa kāle kulagehe nibbattitvā viññutaṃ patto  ekadivasaṃ tissaṃ bhagavantaṃ disvā pasannamānaso sumadhuraṃ panasaphalaṃ  abhisaṅkhataṃ nāḷikerasāḷavaṃ adāsi. so tena puññakammena  devaloke nibbattitvā aparāparaṃ devamanussesu saṃsaranto imasmiṃ  buddhuppāde aññatarassa maṇḍalikarañño ^a^V1.0225^ea^ putto hutvā nibbatti,  ^b^setuccho^eb^tissa nāmaṃ ahosi. so pitari mate rajje patiṭṭhito  ussāhasattīnaṃ abhāvena rājakiccāni virādhento rajjaṃ parahatthagataṃ  katvā dukkhappattiyā saṃvegajāto janapadacārikaṃ carantaṃ bhagavantaṃ  ^a^M1.0262^ea^ disvā upasaṅkamitvā dhammaṃ sutvā paṭiladdhasaddho pabbajitvā parikammaṃ  karonto tadaheva arahattaṃ pāpuṇi. tena vuttaṃ ^b^apadāne^eb^ (apa0  thera 1.17.13-17) -- </p>
              <p>[21] ``tissassa kho bhagavato, pubbe phalamadāsahaṃ. </p>
              <p>[22] nāḷikerañca pādāsiṃ, khajjakaṃ abhisammataṃ.. </p>
              <p>[21] ``buddhassa tamahaṃ datvā, tissassa tu mahesino. </p>
              <p>[22] modāmahaṃ kāmakāmī, upapajjiṃ yamicchakaṃ.. </p>
              <p>[21] ``dvenavute ito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``ito terasakappamhi, rājā indasamo ahu. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā kilese garahanto -- </p>
              <p>[03] 102^b^.^eb^ </p>
              <p>[21] ``mānena vañcitāse, saṅkhāresu saṃkilissamānāse. </p>
              <p>[22] lābhālābhena mathitā, samādhiṃ nādhigacchantī''ti..  -- gāthaṃ abhāsi.</p>
              <p>[03] tattha ^b^mānena vañcitāse^eb^ti  ``seyyohamasmī''tiādinayappavattena mānena  attukkaṃsanaparavambhanādivasena kusalabhaṇḍacchedanena vippaladdhā.  ^b^saṅkhāresu saṃkilissamānāse^eb^ti ajjhattikabāhiresu cakkhādīsu  ceva rūpādīsu ca saṅkhatadhammesu saṃkilissamānā, ``etaṃ mama,  esohamasmi, eso me attā''ti taṃnimittaṃ taṇhāgāhādivasena  saṃkilesaṃ āpajjamānā. ^b^lābhālābhena mathitā^eb^ti  pattacīvarādīnañceva ^a^P1.0220^ea^ vatthādīnañca lābhena tesaṃyeva  ca alābhena taṃnimittaṃ uppannehi anunayapaṭighehi mathitā madditā  abhibhūtā. nidassanamattañcetaṃ avasiṭṭhalokadhammānampettha saṅgaho  daṭṭhabbo. ^b^samādhiṃ nādhigacchantī^eb^ti te evarūpā puggalā  samādhiṃ samathavipassanāvasena cittekaggataṃ kadācipi na vindanti na  paṭilabhanti na pāpuṇanti samādhisaṃvattanikānaṃ dhammānaṃ abhāvato,  itaresañca bhāvato. idhāpi yathā mānādīhi abhibhūtā ^a^V1.0226^ea^  aviddasuno samādhiṃ ^a^M1.0263^ea^ nādhigacchanti, na evaṃ viddasuno.  te pana mādisā tehi anabhibhūtā samādhiṃ adhigacchantevāti byatirekamukhena  aññābyākaraṇanti veditabbaṃ. </p>
              <p>[06] setucchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. bandhurattheragāthāvaṇṇanā </h3n>
            <h4>
              <h4n> </h4n>
              <p>[01] ^b^nāhaṃ etena atthiko^eb^ti āyasmato bandhurattherassa  gāthā. kā uppatti? ayampi purimabuddhesu katādhikāro siddhatthassa  bhagavato kāle aññatarassa rañño antepure gopako hutvā ekadivasaṃ  bhagavantaṃ saparisaṃ rājaṅgaṇena gacchantaṃ disvā pasannacitto  kaṇaverapupphāni gahetvā sasaṅghaṃ lokanāyakaṃ pūjesi. so tena  puññakammena devaloke nibbattitvā aparāparaṃ sugatīsuyeva saṃsaranto  imasmiṃ buddhuppāde sīlavatīnagare seṭṭhiputto hutvā nibbatti,  ^b^bandhuro^eb^tissa nāmaṃ ahosi. so viññutaṃ patto kenacideva  karaṇīyena sāvatthiyaṃ gato upāsakehi saddhiṃ vihāraṃ gato satthu  dhammadesanaṃ sutvā paṭiladdhasaddho pabbajitvā ñāṇassa paripākattā  vipassanaṃ paṭṭhapetvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 1.17.7-12) -- </p>
              <p>[21] ``siddhattho nāma bhagavā, lokajeṭṭho narāsabho. </p>
              <p>[22] purakkhato sāvakehi, nagaraṃ paṭipajjatha.. </p>
              <p>[21] ``rañño antepure āsiṃ, gopako abhisammato. </p>
              <p>[22] pāsāde upaviṭṭhohaṃ, addasaṃ lokanāyakaṃ.. </p>
              <p>[21] ``kaṇaveraṃ gahetvāna, bhikkhusaṅghe samokiriṃ. </p>
              <p>[22] buddhassa visuṃ katvāna, tato bhiyyo samokiriṃ.. </p>
              <p>[21] ``catunnavutito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``sattāsītimhito ^a^M1.0264^ea^ kappe, caturāsuṃ mahiddhikā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā kataññubhāve ṭhatvā attano upakārassa rañño  paccupakāraṃ kātuṃ sīlavatīnagaraṃ gantvā ^a^P1.0221^ea^ rañño  dhammaṃ desento saccāni pakāsesi. rājā saccapariyosāne sotāpanno  ^a^V1.0227^ea^   hutvā attano nagare sudassanaṃ nāma mahantaṃ vihāraṃ kāretvā therassa  niyyātesi. mahālābhasakkāro ahosi. thero vihāraṃ sabbañca  lābhasakkāraṃ saṅghassa niyyātetvā sayaṃ purimaniyāmeneva piṇḍāya  caritvā yāpento katipāhaṃ tattha vasitvā sāvatthiṃ gantukāmo ahosi.  bhikkhū, ``bhante, tumhe idheva vasatha, sace paccayehi vekallaṃ, mayaṃ  taṃ paripūressāmā''ti āhaṃsu. thero, ``na mayhaṃ, āvuso, uḷārehi  paccayehi attho atthi, itarītarehi paccayehi yāpemi, dhammarasenevamhi  titto''ti dassento -- </p>
              <p>[03] 103^b^.^eb^ </p>
              <p>[21] ``nāhaṃ etena atthiko, sukhito dhammarasena tappito. </p>
              <p>[22] pitvā rasaggamuttamaṃ, na ca kāhāmi visena  santhava''nti.. -- </p>
              <p>[25] gāthaṃ abhāsi.</p>
              <p>[03] tattha ^b^nāhaṃ etena atthiko^eb^ti yena maṃ tumhe tappetukāmā  ``paripūressāmā''ti vadatha, etena āmisalābhena paccayāmisarasena  nāhaṃ atthiko, mayhaṃ etena attho natthi, santuṭṭhi paramaṃ sukhanti  itarītareheva paccayehi yāpemīti attho. idāni tena anatthikabhāve  padhānakāraṇaṃ dassento āha ^b^``sukhito dhammarasena tappito''^eb^ti.  sattatiṃsabodhipakkhiyadhammarasena ceva navavidhalokuttaradhammarasena ca  tappito pīṇito sukhito uttamena sukhena suhitoti attho.  ^b^pitvā rasaggamuttama^eb^nti sabbarasesu aggaṃ seṭṭhaṃ tatoyeva uttamaṃ  yathāvuttaṃ dhammarasaṃ pivitvā ṭhito, tenāha -- ``sabbarasaṃ dhammaraso  jinātī''ti (dha0 pa0 354). ^b^na ca kāhāmi visena  santhava^eb^nti evarūpaṃ rasuttamaṃ ^a^M1.0265^ea^ dhammarasaṃ pivitvā ṭhito visena  visasadisena visarasena santhavaṃ saṃsaggaṃ na karissāmi, tathākaraṇassa  kāraṇaṃ natthīti attho. </p>
              <p>[06] bandhurattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. khitakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^lahuko^eb^ ^a^P1.0222^ea^ ^b^vata me kāyo^eb^ti  āyasmato khitakattherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto  padumuttarassa bhagavato kāle yakkhasenāpati hutvā nibbatto ekadivasaṃ  yakkhasamāgame nisinno satthāraṃ aññatarasmiṃ rukkhamūle nisinnaṃ  disvā upasaṅkamitvā satthāraṃ vanditvā ekamantaṃ nisīdi. tassa  satthā dhammaṃ desesi. so dhammaṃ sutvā uḷāraṃ pītisomanassaṃ  pavedento apphoṭento uṭṭhahitvā satthāraṃ vanditvā ^a^V1.0228^ea^ padakkhiṇaṃ katvā  pakkāmi. so tena puññakammena devamanussesu saṃsaranto imasmiṃ  buddhuppāde sāvatthiyaṃ brāhmaṇakule nibbatti, ^b^khitako^eb^tissa nāmaṃ  ahosi. so viññutaṃ patto mahāmoggallānattherassa mahiddhikabhāvaṃ  sutvā ``iddhimā bhavissāmī''ti pubbahetunā codiyamāno pabbajitvā  bhagavato santike kammaṭṭhānaṃ gahetvā samathavipassanāsu kammaṃ karonto  nacirasseva chaḷabhiñño ahosi. tena vuttaṃ ^b^apadāne^eb^ (apa0  thera 1.17.1-6) -- </p>
              <p>[21] ``padumo nāma nāmena, dvipadindo narāsabho. </p>
              <p>[22] pavanā abhinikkhamma, dhammaṃ deseti cakkhumā.. </p>
              <p>[21] ``yakkhānaṃ samayo āsi, avidūre mahesino. </p>
              <p>[22] yena kiccena sampattā, ajjhāpekkhiṃsu tāvade.. </p>
              <p>[21] ``buddhassa giramaññāya, amatassa ca desanaṃ. </p>
              <p>[22] pasannacitto sumano, apphoṭetvā upaṭṭhahiṃ.. </p>
              <p>[21] ``suciṇṇassa phalaṃ passa, upaṭṭhānassa satthuno. </p>
              <p>[22] tiṃsakappasahassesu, duggatiṃ nupapajjahaṃ.. </p>
              <p>[21] ``ūnatiṃse ^a^M1.0266^ea^ kappasate, samalaṅkatanāmako. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā savisesaṃ iddhīsu vasībhāvena anekavihitaṃ  iddhividhaṃ paccanubhonto iddhipāṭihāriyena anusāsanīpāṭihāriyena ca  sattānaṃ anuggahaṃ karonto viharati. so bhikkhūhi, ``kathaṃ tvaṃ,  āvuso, iddhi vaḷañjesī''ti puṭṭho tamatthaṃ ācikkhanto -- </p>
              <p>[03] 104^b^.^eb^ </p>
              <p>[21] ``lahuko vata me kāyo, phuṭṭho ca pītisukhena  vipulena. </p>
              <p>[22] tūlamiva eritaṃ mālutena, pilavatīva me kāyo''ti..  -- </p>
              <p>[25] gāthaṃ abhāsi. ``udānavasenā''tipi vadantiyeva.</p>
              <p>[03] tattha ^b^lahuko vata me kāyo^eb^ti nīvaraṇādivikkhambhanena  cuddasavidhena cittaparidamanena caturiddhipādakabhāvanāya suṭṭhu  ciṇṇavasībhāvena ca me rūpakāyo sallahuko vata, yena dandhaṃ  mahābhūtapaccayampi nāma imaṃ karajakāyaṃ ^a^P1.0223^ea^ cittavasena  pariṇāmemīti adhippāyo. ^b^phuṭṭho ca pītisukhena^eb^ ^a^V1.0229^ea^  ^b^vipulenā^eb^ti  sabbatthakameva pharantena mahatā uḷārena pītisahitena sukhena phuṭṭho ca  me kāyoti yojanā. idañca yathā kāyo lahuko ahosi, taṃ  dassanatthaṃ vuttaṃ. sukhasaññokkamanena hi saddhiṃyeva lahusaññokkamanaṃ  hoti. sukhassa pharaṇañcettha taṃsamuṭṭhānarūpavasena daṭṭhabbaṃ kathaṃ pana  catutthajjhānasamaṅgino pītisukhapharaṇaṃ, samatikkantapītisukhañhi tanti  ce? saccametaṃ, idaṃ pana na catutthajjhānalakkhaṇavasena vuttaṃ, atha kho  pubbabhāgavasena. ``pītisukhenā''ti pana pītisahitasadisena  sukhena, upekkhā hi idha santasabhāvatāya ñāṇavisesayogato ca  sukhanti adhippetaṃ. tathā hi vuttaṃ ``sukhasaññañca lahusaññañca  okkamatī''ti (paṭi0 ma0 1.101). pādakajjhānārammaṇena  rūpakāyārammaṇena vā iddhicittena sahajātaṃ sukhasaññañca lahusaññañca  okkamati pavisati phusati sampāpuṇātīti ^a^M1.0267^ea^ ayampi tattha attho.  tathā cāha aṭṭhakathāyaṃ (paṭi0 ma0 aṭṭha0 2.3.12) -- ``sukhasaññā  nāma upekkhāsampayuttā saññā. upekkhā hi santaṃ sukhanti vuttaṃ  sāyeva saññā nīvaraṇehi ceva vitakkādipaccanīkehi ca vimuttattā  lahusaññātipi veditabbā. taṃ okkantassa panassa karajakāyopi  tūlapicu viya sallahuko hoti. so evaṃ vātakkhittatūlapicuno viya  sallahukena dissamānena kāyena brahmalokaṃ gacchatī''ti. tenāha  ^b^``tūlamiva eritaṃ mālutena, pilavatīva me kāyo''^eb^ti.  tassattho -- yadāhaṃ brahmalokaṃ aññaṃ vā iddhiyā gantukāmo homi,  tadā mālutena vāyunā eritaṃ cittaṃ tūlapicu viya ākāsaṃ  laṅghantoyeva me kāyo hotīti. </p>
              <p>[06] khitakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. malitavambhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ukkaṇṭhito^eb^ti ^a^P1.0224^ea^ āyasmato  malitavambhattherassa gāthā. kā uppatti? ayaṃ kira padumuttarassa  bhagavato kāle himavantato avidūre aññatarasmiṃ jātassare sakuṇo  hutvā nibbatti, padumuttaro bhagavā taṃ anuggaṇhanto tattha gantvā  jātassaratīre caṅkamati. sakuṇo bhagavantaṃ disvā pasannamānaso sare  kumudāni gahetvā bhagavantaṃ pūjesi. so tena puññakammena  devamanussesu saṃsaranto imasmiṃ buddhuppāde kurukacchanagare aññatarassa  brāhmaṇassa putto hutvā nibbatti, ^b^malitavambho^eb^tissa nāmaṃ  ahosi. so viññutaṃ patto pacchābhūmahātheraṃ upasaṅkamitvā tassa  santike dhammaṃ sutvā paṭiladdhasaddho pabbajitvā vipassanāya kammaṃ  karonto viharati. tassa ca ayaṃ sabhāvo, yattha bhojanasappāyo  dullabho, itare sulabhā, tato na pakkamati. yattha pana bhojanasappāyo  sulabho, itare dullabhā, tattha na vasati pakkamateva. evaṃ viharanto  ^a^V1.0230^ea^ ca hetusampannatāya mahāpurisajātikatāya ca nacirasseva vipassanaṃ  vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0 thera  1.16.51-57) -- </p>
              <p>[21] ``himavantassāvidūre ^a^M1.0268^ea^, mahājātassaro ahu. </p>
              <p>[22] padumuppalasañchanno, puṇḍarīkasamotthaṭo.. </p>
              <p>[21] ``kukuttho nāma nāmena, tatthāsiṃ sakuṇo tadā. </p>
              <p>[22] sīlavā buddhisampanno, puññāpuññesu kovido.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] jātassarassāvidūre, sañcarittha mahāmuni.. </p>
              <p>[21] ``jalajaṃ kumudaṃ chetvā, upanesiṃ mahesino. </p>
              <p>[22] mama saṅkappamaññāya, paṭiggahi mahāmuni.. </p>
              <p>[21] ``tañca dānaṃ daditvāna, sukkamūlena codito. </p>
              <p>[22] kappānaṃ satasahassaṃ, duggatiṃ nupapajjahaṃ.. </p>
              <p>[21] ``soḷaseto kappasate, āsuṃ varuṇanāmakā. </p>
              <p>[22] aṭṭha ete janādhipā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā udānento  -- </p>
              <p>[03] 105^b^.^eb^ </p>
              <p>[21] ``ukkaṇṭhitopi na vase, ramamānopi pakkame. </p>
              <p>[22] na tvevānatthasaṃhitaṃ, vase vāsaṃ vicakkhaṇo''ti.. --  gāthaṃ abhāsi.</p>
              <p>[03] tattha ^b^ukkaṇṭhitopi na vase^eb^ti yasmiṃ āvāse vasantassa  me bhojanasappāyālābhena adhikusalesu dhammesu ukkaṇṭhā anabhirati  uppajjati, tattha ukkaṇṭhitopi vasāmiyeva itarasappāyalābhena na pakkame  na pakkamāmi. ^b^na vase^eb^ti ettha na-kārenapi pakkametipadaṃ  sambandhitabbaṃ. ^b^ramamānopi pakkame^eb^ti yasmiṃ ^a^P1.0225^ea^  pana āvāse vasantassa me paccayavekallābhāvena natthi ukkaṇṭhā,  aññadatthu abhiramāmi, evaṃ abhiramamānopi avasesasappāyālābhena  tato pakkame, na vaseyyaṃ. evaṃ paṭipajjantovāhaṃ nacirasseva sakatthaṃ  paccupādinti. ayañcettha attapaṭipattipaccavekkhaṇāyaṃ yojanā.  parassa ovādadāne pana vaseyya na pakkameyyāti vidhānavasena ^a^M1.0269^ea^  yojetabbaṃ. ^b^na tvevānatthasaṃhitaṃ, vase vāsaṃ vicakkhaṇo^eb^ti  yasmiṃ āvāse paccayā sulabhā ^a^V1.0231^ea^, samaṇadhammo na pāripūriṃ gacchati,  yasmiñca āvāse paccayā dullabhā, samaṇadhammopi pāripūriṃ na  gacchati, evarūpo āvāso idha anatthasaṃhito nāma avaḍḍhisahitoti  katvā. evarūpaṃ vāsaṃ vicakkhaṇo viññujātiko sakatthaṃ  paripūretukāmo natveva vaseyya. yattha pana pañcaṅgasamannāgato āvāso  labbhati, sattapi sappāyā labbhanti, tattheva vaseyyāti attho. </p>
              <p>[06] malitavambhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. suhemantattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sataliṅgassa atthassā^eb^ti āyasmato suhemantattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ puññaṃ upacinanto ito dvānavute kappe tissassa  bhagavato kāle vanacaro hutvā vane vasati, taṃ anuggahituṃ bhagavā  araññaṃ pavisitvā tassa āsanne ṭhāne aññatarasmiṃ rukkhamūle  nisīdi. so bhagavantaṃ disvā pasannacitto sugandhāni punnāgapupphāni  ocinitvā bhagavantaṃ pūjesi. so tena puññakammena devaloke  nibbattitvā aparāparaṃ puññāni katvā devamanussesu saṃsaranto imasmiṃ  buddhuppāde pāriyantadese vibhavasampannassa brāhmaṇassa putto hutvā  nibbatti, ^b^suhemanto^eb^tissa nāmaṃ ahosi. so viññutaṃ patto  saṅkassanagare migadāye viharantaṃ bhagavantaṃ upasaṅkamitvā dhammaṃ sutvā  paṭiladdhasaddho pabbajitvā tepiṭako hutvā vipassanaṃ paṭṭhapetvā  nacirasseva chaḷabhiñño ^a^P1.0226^ea^ paṭisambhidāpatto ahosi.  tena vuttaṃ ^b^apadāne^eb^ (apa0 thera 1.16.46-50) -- </p>
              <p>[21] ``kānanaṃ vanamogayha, vasāmi luddako ahaṃ. </p>
              <p>[22] punnāgaṃ pupphitaṃ disvā, buddhaseṭṭhaṃ anussariṃ.. </p>
              <p>[21] ``taṃ ^a^M1.0270^ea^ pupphaṃ ocinitvāna, sugandhaṃ gandhitaṃ subhaṃ. </p>
              <p>[22] thūpaṃ karitvā puline, buddhassa abhiropayiṃ.. </p>
              <p>[21] ``dvenavute ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ekamhi navute kappe, eko āsiṃ tamonudo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] arahattaṃ ^a^V1.0232^ea^ pana patvā evaṃ cintesi -- ``mayā kho yaṃ  sāvakena pattabbaṃ, taṃ anuppattaṃ, yaṃnūnāhaṃ idāni bhikkhūnaṃ anuggahaṃ  kareyya''nti. evaṃ cintetvā pabhinnapaṭisambhidatāya akilāsutāya ca  attano santikaṃ upagate bhikkhū yathārahaṃ ovadanto anusāsanto  kaṅkhaṃ chindanto dhammaṃ kathento kammaṭṭhānaṃ niggumbaṃ nijjaṭaṃ katvā  ācikkhanto viharati. athekadivasaṃ attano santikaṃ upagatānaṃ  bhikkhūnaṃ viññūnañca puggalānaṃ visesaṃ ācikkhanto -- </p>
              <p>[03] 106^b^.^eb^ </p>
              <p>[21] ``sataliṅgassa atthassa, satalakkhaṇadhārino. </p>
              <p>[22] ekaṅgadassī dummedho, satadassī ca paṇḍito''ti..  -- gāthaṃ abhāsi.</p>
              <p>[03] tattha ^b^sataliṅgassā^eb^ti līnamatthaṃ gamentīti liṅgāni,  atthesu saddassa pavattinimittāni, tāni pana sataṃ anekāni liṅgāni  etassāti sataliṅgo. anekattho hi idha satasaddo, ``sataṃ  sahassa''ntiādīsu viya na saṅkhyāvisesattho tassa sataliṅgassa.  ^b^atthassā^eb^ti ñeyyassa, ñeyyañhi ñāṇena araṇīyato ``attho''ti  vuccati. so ca ekopi anekaliṅgo, yathā ``sakko purindado  maghavā''ti, ``paññā vijjā medhā ñāṇa''nti ca. yena liṅgena  pavattinimittena tāvatiṃsādhipatimhi indasaddo pavatto, na tena tattha  sakkādisaddā pavattā, atha kho aññena. tathā yena sammādiṭṭhimhi  paññāsaddo pavatto, na tena vijjādisaddā. tena vuttaṃ ``sataliṅgassa  atthassā''ti. </p>
              <p>[01] ^b^satalakkhaṇadhārino^eb^ti ^a^M1.0271^ea^ anekalakkhaṇavato.  lakkhīyati etenāti lakkhaṇaṃ, paccayabhāvino atthassa attano phalaṃ  paṭicca paccayabhāvo, tena hi so ayaṃ imassa kāraṇanti lakkhīyati.  so ca ekasseva atthassa anekappabhedo upalabbhati ^a^P1.0227^ea^,  tenāha ``satalakkhaṇadhārino''ti. atha vā  lakkhīyantīti lakkhaṇāni, tassa tassa atthassa saṅkhatatādayo  pakāravisesā te pana atthato avatthāvisesā veditabbā. te ca pana  tesaṃ aniccatādisāmaññalakkhaṇaṃ liṅgenti ñāpentīti  ``liṅgānī''ti ca vuccanti. tassime ākārā, yasmā ekassāpi  atthassa aneke upalabbhanti. tena vuttaṃ ``sataliṅgassa atthassa,  satalakkhaṇadhārino''ti. tenāha āyasmā dhammasenāpati -- ``sabbe  dhammā sabbākārena buddhassa bhagavato ñāṇamukhe āpāthaṃ āgacchantī''ti  (mahāni0 156; cūḷani0 mogharājamāṇavapucchāniddesa 85; paṭi0  ma0 3.5).</p>
              <p>[03] ^b^ekaṅgadassī dummedho^eb^ti evaṃ anekaliṅge anekalakkhaṇe  atthe yo tattha ekaṅgadassī aputhupaññatāya ekaliṅgamattaṃ  ekalakkhaṇamattañca disvā attanā diṭṭhameva ``idameva sacca''nti  abhinivissa ^a^V1.0233^ea^ ``moghamañña''nti itaraṃ paṭikkhipati,  hatthidassanakāndho viya ekaṅgagāhī ^b^dummedho^eb^ duppañño tattha  vijjamānānaṃyeva pakāravisesānaṃ ajānanato micchā abhinivisanato  ca. ^b^satadassī ca paṇḍito^eb^ti paṇḍito pana tattha vijjamāne  anekepi pakāre attano paññācakkhunā sabbaso passati. yo vā  tattha labbhamāne aneke paññācakkhunā attanāpi passati, aññesampi  dasseti pakāseti, so ^b^paṇḍito^eb^ vicakkhaṇo atthesu kusalo  nāmāti. evaṃ thero ukkaṃsagataṃ attano paṭisambhidāsampattiṃ bhikkhūnaṃ  vibhāvesi. </p>
              <p>[06] suhemantattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. dhammasavattheragāthāvaṇṇanā </h3n>
            <h4>
              <h4n> </h4n>
              <p>[01] ^b^pabbajiṃ^eb^ ^a^M1.0272^ea^ ^b^tulayitvānā^eb^ti āyasmato  dhammasavattherassa gāthā. kā uppatti? ayaṃ kira padumuttarassa  bhagavato kāle suvaccho nāma brāhmaṇo hutvā tiṇṇaṃ vedānaṃ pāragū  gharāvāse dosaṃ ^a^P1.0228^ea^ disvā tāpasapabbajjaṃ pabbajitvā  araññāyatane pabbatantare assamaṃ kāretvā bahūhi tāpasehi saddhiṃ vasi.  athassa kusalabījaṃ ropetukāmo padumuttaro bhagavā assamasamīpe  ākāse ṭhatvā iddhipāṭihāriyaṃ dassesi. so taṃ disvā  pasannamānaso pūjetukāmo nāgapupphāni ocināpesi. satthā, ``alaṃ  imassa tāpasassa ettakaṃ kusalabīja''nti pakkāmi. so pupphāni  gahetvā satthu gamanamaggaṃ okiritvā cittaṃ pasādento añjaliṃ paggayha  aṭṭhāsi. so tena puññakammena devaloke nibbattitvā aparāparaṃ  sugatīsuyeva saṃsaranto imasmiṃ buddhuppāde magadharaṭṭhe brāhmaṇakule  nibbattitvā ^b^dhammasavo^eb^ti laddhanāmo viññutaṃ patto hetusampattiyā  codiyamāno gharāvāse ādīnavaṃ pabbajjāya ānisaṃsañca disvā  dakkhiṇāgirismiṃ viharantaṃ bhagavantaṃ upasaṅkamitvā dhammaṃ sutvā  paṭiladdhasaddho pabbajitvā vipassanāya kammaṃ karonto nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  1.16.39-45) -- </p>
              <p>[21] ``suvaccho nāma nāmena, brāhmaṇo mantapāragū. </p>
              <p>[22] purakkhato sasissehi, vasate pabbatantare.. </p>
              <p>[21] ``padumuttaro nāma jino, āhutīnaṃ paṭiggaho. </p>
              <p>[22] mamuddharitukāmo so, āgacchi mama santikaṃ.. </p>
              <p>[21] ``vehāsamhi caṅkamati, dhūpāyati jalate tathā. </p>
              <p>[22] hāsaṃ mamaṃ viditvāna, pakkāmi pācināmukho.. </p>
              <p>[21] ``tañca ^a^V1.0234^ea^ acchariyaṃ disvā, abbhutaṃ lomahaṃsanaṃ. </p>
              <p>[22] nāgapupphaṃ gahetvāna, gatamaggamhi okiriṃ.. </p>
              <p>[21] ``satasahassito kappe, yaṃ pupphaṃ okiriṃ ahaṃ. </p>
              <p>[22] tena cittappasādena, duggatiṃ nupapajjahaṃ.. </p>
              <p>[21] ``ekatiṃse ^a^M1.0273^ea^ kappasate, rājā āsi mahāraho. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā  somanassappatto udānavasena -- </p>
              <p>[03] 107^b^.^eb^ </p>
              <p>[21] ``pabbajiṃ tulayitvāna, agārasmānagāriyaṃ. </p>
              <p>[22] tisso vijjā anuppattā, kataṃ buddhassa sāsana''nti..  -- gāthaṃ abhāsi.</p>
              <p>[03] tattha ^b^pabbajiṃ tulayitvānā^eb^ti ``sambādho gharāvāso  rajāpatho''tiādinā (dī0 ni0 1.191; ma0 ni0 2.10; saṃ0  ni0  2.154) gharāvāse, ``appassādā kāmā bahudukkhā  bahupāyāsā''tiādinā (pāci0 417; ma0 ni0 1.177) kāmesu  ādīnavaṃ tappaṭipakkhato nekkhamme ca ānisaṃsaṃ tulabhūtāya paññāya  vicāretvā vīmaṃsitvāti attho. sesaṃ heṭṭhā vuttanayameva. idameva ca  therassa aññābyākaraṇaṃ ahosīti. </p>
              <p>[06] dhammasavattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. dhammasavapituttheragāthāvaṇṇanā </h3n>
            <h4>
              <h4n> </h4n>
              <p>[01] ^b^sa vīsavassasatiko^eb^ti ^a^P1.0229^ea^  āyasmato dhammasavapituttherassa gāthā. kā uppatti? ayampi  purimabuddhesu katādhikāro buddhasuññe loke kulagehe nibbattitvā  viññutaṃ patto bhūtagaṇe nāma pabbate viharantaṃ paccekasambuddhaṃ disvā  pasannamānaso tiṇasūlapupphehi pūjaṃ akāsi. so tena puññakammena  devaloke nibbattitvā aparāparaṃ sugatīsuyeva saṃsaranto imasmiṃ  buddhuppāde magadharaṭṭhe brāhmaṇakule nibbattitvā viññutaṃ patto dārapariggahaṃ  katvā dhammasavaṃ nāma puttaṃ labhitvā tasmiṃ pabbajite sayampi  vīsavassasatiko hutvā, ``mama putto tāva taruṇo pabbaji ^a^M1.0274^ea^, atha  kasmā nāhaṃ ^a^V1.0235^ea^ pabbajissāmī''ti sañjātasaṃvego satthu santikaṃ gantvā  dhammaṃ sutvā pabbajitvā vipassanaṃ paṭṭhapetvā nacirasseva arahattaṃ  sacchākāsi. tena vuttaṃ ^b^apadāne^eb^ (apa0 thera 1.16.35-38)  -- </p>
              <p>[21] ``himavantassāvidūre, bhūtagaṇo nāma pabbato. </p>
              <p>[22] vasateko jino tattha, sayambhū lokanissaṭo.. </p>
              <p>[21] ``tiṇasūlaṃ gahetvāna, buddhassa abhiropayiṃ. </p>
              <p>[22] ekūnasatasahassaṃ, kappaṃ na vinipātiko.. </p>
              <p>[21] ``ito ekādase kappe, ekosiṃ dharaṇīruho. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā  sañjātasomanasso udānento -- </p>
              <p>[03] 108^b^.^eb^ </p>
              <p>[21] ``sa vīsavassasatiko, pabbajiṃ anagāriyaṃ. </p>
              <p>[22] tisso vijjā anuppattā, kataṃ buddhassa sāsana''nti..  -- gāthaṃ abhāsi.</p>
              <p>[03] tattha ^b^sa vīsavassasatiko^eb^ti so vīsaṃvassasatiko, so  ahaṃ jātiyā vīsādhikavassasatiko samāno. ^b^pabbaji^eb^nti  pabbajjaṃ upagacchiṃ. sesaṃ vuttanayameva. idameva ca imassa therassa  aññābyākaraṇaṃ ahosi. </p>
              <p>[06] dhammasavapituttheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. saṅgharakkhitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^na nūnāyaṃ paramahitānukampino^eb^ti āyasmato  saṅgharakkhitattherassa gāthā. kā uppatti? sopi purimabuddhesu  katādhikāro tattha tattha bhave puññāni upacinanto ito catunavute  kappe kulagehe nibbattitvā viññutaṃ patto ekadivasaṃ pabbatapāde  ^a^P1.0230^ea^ vasante satta paccekasambuddhe ^a^M1.0275^ea^ disvā pasannamānaso  kadambapupphāni gahetvā pūjesi. so tena puññakammena devaloke  nibbattitvā aparāparaṃ puññāni katvā sugatīsuyeva saṃsaranto imasmiṃ  buddhuppāde sāvatthiyaṃ ibbhakule nibbatti, tassa ^b^saṅgharakkhito^eb^ti  nāmaṃ ahosi. so viññutaṃ patto paṭiladdhasaddho pabbajitvā  kammaṭṭhānaṃ gahetvā ^a^V1.0236^ea^ aññataraṃ bhikkhuṃ sahāyaṃ katvā araññe viharati.  therassa vasanaṭṭhānato avidūre vanagumbe ekā migī vijāyitvā taruṇaṃ  chāpaṃ rakkhantī chātajjhattāpi puttasinehena dūre gocarāya na gacchati,  āsanne ca tiṇodakassa alābhena kilamati. taṃ disvā thero,  ``aho vatāyaṃ loko taṇhābandhanabaddho mahādukkhaṃ anubhavati, na taṃ  chindituṃ sakkotī''ti saṃvegajāto tameva aṅkusaṃ katvā vipassanaṃ  vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0 thera  1.16.30-34) -- </p>
              <p>[21] ``himavantassāvidūre, kukkuṭo nāma pabbato. </p>
              <p>[22] tamhi pabbatapādamhi, satta buddhā vasanti te.. </p>
              <p>[21] ``kadambaṃ pupphitaṃ disvā, dīparājaṃva uggataṃ. </p>
              <p>[22] ubho hatthehi paggayha, satta buddhe samokiriṃ.. </p>
              <p>[21] ``catunnavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``dvenavute ito kappe, sattāsuṃ pupphanāmakā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano dutiyakaṃ bhikkhuṃ micchāvitakkabahulaṃ  viharantaṃ ñatvā tameva migiṃ upamaṃ karitvā taṃ ovadanto -- </p>
              <p>[03] 109^b^.^eb^ </p>
              <p>[21] ``na nūnāyaṃ paramahitānukampino, rahogato  anuvigaṇeti sāsanaṃ. </p>
              <p>[22] tathāhayaṃ viharati pākatindriyo, migī yathā  taruṇajātikā vane''ti.. -- </p>
              <p>[25] gāthaṃ abhāsi.</p>
              <p>[03] tattha ^a^M1.0276^ea^ ^b^na nūnāya^eb^nti ^b^na^eb^-iti paṭisedhe nipāto.  ^b^nūnā^eb^ti parivitakke. nūna ayanti padacchedo.  ^b^paramahitānukampino^eb^ti paramaṃ ativiya, paramena vā anuttarena  hitena satte anukampanasīlassa bhagavato. ^b^rahogato^eb^ti rahasi  gato, suññāgāragato kāyavivekayuttoti attho.  ^b^anuvigaṇetī^eb^ti ettha ``na nūnā''ti padadvayaṃ ānetvā  sambandhitabbaṃ ``nānuvigaṇeti nūnā''ti, na cintesi maññe,  ``nānuyuñjatī''ti takkemīti attho. ^b^sāsana^eb^nti  paṭipattisāsanaṃ, catusaccakammaṭṭhānabhāvananti adhippāyo ^a^P1.0231^ea^.  ^b^tathā hī^eb^ti teneva kāraṇena, satthu sāsanassa  ananuyuñjanato eva. ^b^aya^eb^nti ayaṃ bhikkhu.  ^b^pākatindriyo^eb^ti manacchaṭṭhānaṃ indriyānaṃ yathāsakaṃ visayesu  vissajjanato sabhāvabhūtaindriyo ^a^V1.0237^ea^, asaṃvutacakkhudvārādikoti attho.  yassa taṇhāsaṅgassa acchinnatāya so bhikkhu pākatindriyo viharati,  tassa upamaṃ dassento ^b^``migī yathā taruṇajātikā vane''^eb^ti  āha. yathā ayaṃ taruṇasabhāvā migī puttasnehassa acchinnatāya vane  dukkhaṃ anubhavati, na taṃ ativattati, evamayampi bhikkhu saṅgassa  acchinnatāya pākatindriyo viharanto vaṭṭadukkhaṃ nātivattatīti  adhippāyo. ``taruṇavijātikā''ti vā pāṭho. abhinavappasutā  bālavacchāti attho. taṃ sutvā so bhikkhu sañjātasaṃvego vipassanaṃ  vaḍḍhetvā nacirasseva arahattaṃ pāpuṇi. </p>
              <p>[06] saṅgharakkhitattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. usabhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nagā nagaggesu susaṃvirūḷhā^eb^ti āyasmato usabhattherassa  gāthā. kā uppati? ayampi purimabuddhesu katādhikāro tattha tattha  bhave vivaṭṭūpanissayāni puññāni karonto ito ekatiṃse kappe  sikhissa bhagavato kāle devaputto hutvā nibbatto ekadivasaṃ satthāraṃ  disvā pasannamānaso dibbapupphehi pūjaṃ akāsi. sā pupphapūjā  sattāhaṃ pupphamaṇḍapākārena aṭṭhāsi. devamanussānaṃ mahāsamāgamo  ahosi. so ^a^M1.0277^ea^ tena puññakammena devamanussesu saṃsaranto imasmiṃ  buddhuppāde kosalaraṭṭhe ibbhakule nibbatti, tassa ^b^usabho^eb^ti nāmaṃ  ahosi. so viññutaṃ patto jetavanapaṭiggahaṇe satthari laddhappasādo  pabbajitvā katapubbakicco araññe pabbatapāde viharati. tena ca  samayena pāvusakālameghe abhippavuṭṭhe pabbatasikharesu rukkhagacchalatāya  ghanapaṇṇasaṇḍino honti ^a^P1.0232^ea^. athekadivasaṃ thero  leṇato nikkhamitvā taṃ vanarāmaṇeyyakaṃ pabbatarāmaṇeyyakañca disvā  yonisomanasikāravasena ``imepi nāma rukkhādayo acetanā  utusampattiyā vaḍḍhiṃ pāpuṇanti, atha kasmā nāhaṃ utusappāyaṃ labhitvā  guṇehi vaḍḍhiṃ pāpuṇissāmī''ti cintento -- </p>
              <p>[03] 110^b^.^eb^ </p>
              <p>[21] ``nagā nagaggesu susaṃvirūḷhā, udaggameghena navena  sittā. </p>
              <p>[22] vivekakāmassa araññasaññino, janeti bhiyyo  usabhassa kalyata''nti.. -- </p>
              <p>[25] gāthaṃ abhāsi.</p>
              <p>[03] tattha ^b^nagā^eb^ti rukkhā, ``nāgā''ti keci vadanti,  nāgarukkhāti attho. ^b^nagaggesū^eb^ti pabbatasikharesu.  ^b^susaṃvirūḷhā^eb^ti suṭṭhu samantato virūḷhamūlā hutvā parito  upari ca sammadeva sañjātasākhaggapallavappasākhāti ^a^V1.0238^ea^ attho.  ^b^udaggameghena navena sittā^eb^ti paṭhamuppannena uḷārena mahatā  pāvusameghena abhippavuṭṭhā. ^b^vivekakāmassā^eb^ti kilesavivittaṃ  cittavivekaṃ icchantassa, araññavāsena tāva kāyaviveko laddho,  idāni upadhivivekādhigamassa nissayabhūto cittaviveko laddhabboti taṃ  patthayamānassa, jāgariyaṃ anuyuñjantassāti attho, tenāha  ^b^``araññasaññino''^eb^ti. araññavāso nāma satthārā vaṇṇito  thomito. so ca kho yāvadeva samathavipassanābhāvanāpāripūriyā,  tasmā sā mayā hatthagatā kātabbāti evaṃ araññagatasaññino  nekkhammasaṅkappabahulassāti attho. ^b^janetī^eb^ti uppādenti,  puthutte ^a^M1.0278^ea^ hi idaṃ ekavacanaṃ. keci pana ``janentī''ti paṭhanti.  ^b^bhiyyo^eb^ti uparūpari. ^b^usabhassā^eb^ti attānameva paraṃ viya  vadati. ^b^kalyata^eb^nti kalyabhāvaṃ cittassa kammaññataṃ  bhāvanāyogyataṃ. svāyamattho heṭṭhā vuttoyeva. evaṃ thero imaṃ gāthaṃ  vadantoyeva vipassanaṃ ussukkāpetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.16.25-29) -- </p>
              <p>[21] ``devaputto ^a^P1.0233^ea^ ahaṃ santo, pūjayiṃ  sikhināyakaṃ. </p>
              <p>[22] mandāravena pupphena, buddhassa abhiropayiṃ.. </p>
              <p>[21] ``sattāhaṃ chadanaṃ āsi, dibbaṃ mālaṃ tathāgate. </p>
              <p>[22] sabbe janā samāgantvā, namassiṃsu tathāgataṃ.. </p>
              <p>[21] ``ekatiṃse ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ito ca dasame kappe, rājāhosiṃ jutindharo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] ayameva ca therassa aññābyākaraṇagāthā ahosīti. </p>
              <p>[06] usabhattheragāthāvaṇṇanā niṭṭhitā. </p>
              <p>[06] ekādasamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 12. dvādasamavaggo </h2n>
          <h3>
            <h3n> 1. jentattheragāthāvaṇṇanā </h3n>
            <h4>
              <h4n> </h4n>
              <p>[01] ^b^duppabbajjaṃ^eb^ ^a^V1.0239^ea^ ^b^ve duradhivāsā gehā^eb^ti  āyasmato  jentattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinanto  sikhissa bhagavato kāle devaputto hutvā nibbatti. so ekadivasaṃ  satthāraṃ disvā pasannacitto kiṃkirātapupphehi pūjaṃ akāsi. so tena  puññakammena devamanussesu saṃsaranto ^a^M1.0279^ea^ imasmiṃ buddhuppāde magadharaṭṭhe  jentagāme ekassa maṇḍalikarājassa putto hutvā nibbatti,  ^b^jento^eb^tissa nāmaṃ ahosi. so viññutaṃ patto daharakāleyeva  hetusampattiyā codiyamāno pabbajjāninnamānaso hutvā puna cintesi  -- ``pabbajjā nāma dukkarā, gharāpi durāvāsā, dhammo ca gambhīro,  bhogā ca duradhigamā, kiṃ nu kho kattabba''nti evaṃ pana cintābahulo  hutvā vicaranto ekadivasaṃ satthu santikaṃ gantvā dhammaṃ suṇi.  sutakālato paṭṭhāya pabbajjābhirato hutvā satthu santike pabbajitvā  kammaṭṭhānaṃ gahetvā vipassanaṃ vaḍḍhetvā sukhāya paṭipadāya  khippābhiññāya arahattaṃ sacchākāsi. tena vuttaṃ ^b^apadāne^eb^  (apa0 thera 1.16.21-24) -- </p>
              <p>[21] ``devaputto ahaṃ santo, pūjayiṃ sikhināyakaṃ. </p>
              <p>[22] kakkārupupphaṃ paggayha, buddhassa abhiropayiṃ.. </p>
              <p>[21] ``ekatiṃse ito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``ito ca navame kappe, rājā sattuttamo ahuṃ. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhanto, ``asakkhiṃ  vatāhaṃ ādito mayhaṃ uppannavitakkaṃ chinditu''nti somanassajāto  ^a^P1.0234^ea^ vitakkassa uppannākāraṃ tassa ca sammadeva chinnataṃ  dassento -- </p>
              <p>[03] 111^b^.^eb^ </p>
              <p>[21] ``duppabbajjaṃ ^a^V1.0240^ea^ ve duradhivāsā gehā, dhammo gambhīro  duradhigamā bhogā. </p>
              <p>[22] kicchā vutti no itarītareneva, yuttaṃ cintetuṃ  satatamaniccata''nti.. -- </p>
              <p>[25] gāthaṃ abhāsi. </p>
              <p>[01] tattha ^b^duppabbajja^eb^nti appaṃ vā mahantaṃ vā  bhogakkhandhañceva ñātiparivaṭṭañca pahāya imasmiṃ sāsane uraṃ datvā  pabbajanassa dukkarattā dukkhaṃ pabbajanaṃ, dukkarā pabbajjāti duppabbajjaṃ.  ^b^ve^eb^ti nipātamattaṃ, daḷhattho vā ``pabbajjā dukkhā''ti ^a^M1.0280^ea^.  gehañce āvaseyyaṃ, ^b^duradhivāsā gehā,^eb^ yasmā gehaṃ adhivasantena  raññā rājakiccaṃ, issarena issarakiccaṃ, gahapatinā gahapatikiccaṃ  kattabbaṃ hoti, parijano ceva samaṇabrāhmaṇā ca saṅgahetabbā, tasmiṃ  tasmiñca kattabbe kariyamānepi gharāvāso chiddaghaṭo viya mahāsamuddo  viya ca duppūro, tasmā gehā nāmete adhivasituṃ āvasituṃ dukkhā  dukkarāti katvā duradhivāsā durāvāsāti. pabbajjañce anutiṭṭheyyaṃ  ^b^dhammo gambhīro,^eb^ yadatthā pabbajjā, so pabbajitena adhigantabbo  paṭivedhasaddhammo gambhīro, gambhīrañāṇagocarattā duddaso, duppaṭivijjho  dhammassa gambhīrabhāvena duppaṭivijjhattā. gehañce āvaseyyaṃ,  ^b^duradhigamā bhogā^eb^ yehi vinā na sakkā gehaṃ āvasituṃ, te bhogā  dukkhena kasirena adhigantabbatāya duradhigamā. evaṃ sante gharāvāsaṃ  pahāya pabbajjaṃyeva anutiṭṭheyyaṃ, evampi ^b^kicchā vutti no  itarītarena idha^eb^ imasmiṃ buddhasāsane itarītarena yathāladdhena paccayena  amhākaṃ vutti jīvikā kicchā dukkhā, gharāvāsānaṃ duradhivāsatāya  bhogānañca duradhigamatāya gehe itarītarena paccayena yāpetabbatāya  kicchā kasirā vutti amhākaṃ, tattha kiṃ kātuṃ vaṭṭatīti? ^b^yuttaṃ  cintetuṃ satatamaniccataṃ^eb^ sakalaṃ divasaṃ pubbarattāpararattañca  tebhūmakadhammajātaṃ aniccatanti, tato uppādavayavantato  ādiantavantato ^a^P1.0235^ea^ tāvakālikato ca na niccanti  ``anicca''nti cintetuṃ vipassituṃ yuttaṃ. aniccānupassanāya  siddhāya itarānupassanā sukheneva sijjhantīti aniccānupassanāva  ettha vuttā, aniccassa dukkhānattatānaṃ abyabhicaraṇato sāsanikassa  sukhaggahaṇato ca. tenāha -- ``yadaniccaṃ taṃ dukkhaṃ, yaṃ dukkhaṃ  tadanattā''ti (saṃ0 ni0  3.15), ``yaṃ kiñci samudayadhammaṃ,  sabbaṃ taṃ nirodhadhammaṃ'' (mahāva0 16; dī0 ni0 2.371; saṃ0  ni0  5.1081), ``vayadhammā saṅkhārā''ti (dī0 ni0  2.218) ca tadaminā evaṃ aññamaññaṃ paṭipakkhavasena aparāparaṃ  uppanne vitakke niggahetvā aniccatāmukhena vipassanaṃ ārabhitvā  idāni katakicco jātoti dasseti. tena vuttaṃ ``attano  paṭipatti''ntiādi. idameva therassa aññābyākaraṇaṃ ahosi. </p>
              <p>[06] jentattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. vacchagottattheragāthāvaṇṇanā</h3n>
            <h4>
              <h4n> </h4n>
              <p>[03] ^b^tevijjohaṃ^eb^ ^a^M1.0281^ea^ ^a^V1.0241^ea^ ^b^mahājhāyī^eb^ti āyasmato vacchagottattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalabījaṃ ropento vipassissa bhagavato kāle  bandhumatīnagare kulagehe nibbattitvā viññutaṃ patto ekadivasaṃ raññā  nāgarehi ca saddhiṃ buddhapūjaṃ katvā tato paraṃ devamanussesu saṃsaranto  imasmiṃ buddhuppāde rājagahe vibhavasampannassa brāhmaṇassa putto hutvā  nibbatti, tassa vacchagottatāya ^b^vacchagotto^eb^tveva samaññā ahosi.  so viññutaṃ patvā brāhmaṇavijjāsu nipphattiṃ gato vimuttiṃ gavesanto  tattha sāraṃ adisvā paribbājakapabbajjaṃ pabbajitvā vicaranto satthāraṃ  upasaṅkamitvā pañhaṃ pucchitvā tasmiṃ vissajjite pasannamānaso satthu  santike pabbajitvā vipassanāya kammaṃ karonto nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  1.16.15-20) -- </p>
              <p>[21] ``udentaṃ ^a^P1.0236^ea^ sataraṃsiṃva, pītaraṃsiṃva  bhāṇumaṃ. </p>
              <p>[22] pannarase yathā candaṃ, niyyantaṃ lokanāyakaṃ.. </p>
              <p>[21] ``aṭṭhasaṭṭhisahassāni, sabbe khīṇāsavā ahuṃ. </p>
              <p>[22] parivāriṃsu sambuddhaṃ, dvipadindaṃ narāsabhaṃ.. </p>
              <p>[21] ``sammajjitvāna taṃ vīthiṃ, niyyante lokanāyake. </p>
              <p>[22] ussāpesiṃ dhajaṃ tattha, vippasannena cetasā.. </p>
              <p>[21] ``ekanavutito kappe, yaṃ dhajaṃ abhiropayiṃ. </p>
              <p>[22] duggatiṃ nābhijānāmi, dhajadānassidaṃ phalaṃ.. </p>
              <p>[21] ``ito catutthake kappe, rājāhosiṃ mahabbalo. </p>
              <p>[22] sabbākārena sampanno, sudhajo iti vissuto.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā attano paṭipattiṃ paccavekkhitvā  somanassajāto udānavasena -- </p>
              <p>[03] 112^b^.^eb^ </p>
              <p>[21] ``tevijjohaṃ ^a^M1.0282^ea^ mahājhāyī, cetosamathakovido. </p>
              <p>[22] sadattho me anuppatto, kataṃ buddhassa sāsana''nti..  -- gāthaṃ abhāsi.</p>
              <p>[03] tattha ^a^V1.0242^ea^ ^b^tevijjoha^eb^nti yadipi maṃ pubbe tiṇṇaṃ vedānaṃ pāraṃ  gatattā ``brāhmaṇo tevijjo''ti sañjānanti, taṃ pana samaññāmattaṃ  vedesu vijjākiccassa abhāvato. idāni pana pubbenivāsañāṇādīnaṃ  tissannaṃ vijjānaṃ adhigatattā paramatthato tevijjo ahaṃ, mahantassa  anavasesassa samudayapakkhiyassa kilesagaṇassa jhāpanato, mahantena  maggaphalajhānena mahantassa uḷārassa paṇītassa nibbānassa jhāyanato  ca ^b^mahājhāyī. cetosamathakovido^eb^ti cittasaṅkhobhakarānaṃ  saṃkilesadhammānaṃ vūpasamanena cetaso samādahane kusalo. etena  tevijjabhāvassa kāraṇamāha. samādhikosallasahitena hi āsavakkhayena  tevijjatā, na kevalena. ^b^sadattho^eb^ti sakattho ka-kārassāyaṃ  da-kāro kato ``anuppattasadattho''tiādīsu (ma0 ni0 1.9; a0  ni0  3.38) viya. ``sadattho''ti ca arahattaṃ veditabbaṃ.  tañhi attapaṭibandhaṭṭhena attānaṃ avijahanaṭṭhena attano paramatthaṭṭhena  attano atthattā ``sakattho''ti vuccati. svāyaṃ sadattho ^b^me^eb^  mayā ^b^anuppatto^eb^ adhigato. etena yathāvuttaṃ mahājhāyibhāvaṃ  sikhāpattaṃ katvā dasseti. sesaṃ vuttanayameva. </p>
              <p>[06] vacchagottattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. vanavacchattheragāthāvaṇṇanā</h3n>
            <h4>
              <h4n> </h4n>
              <p>[03] ^b^acchodikā puthusilā^eb^ti āyasmato vanavacchattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalabījaṃ ropento vipassissa bhagavato kāle  kulagehe nibbattitvā viññutaṃ patto parassa kammaṃ ^a^P1.0237^ea^  katvā jīvanto kassaci aparādhaṃ katvā maraṇabhayena tajjito  palāyanto antarāmagge bodhirukkhaṃ ^a^M1.0283^ea^ disvā pasannamānaso tassa mūlaṃ  sammajjitvā piṇḍibandhehi asokapupphehi pūjaṃ katvā vanditvā bodhiṃ  abhimukho namassamāno pallaṅkena nisinno māretuṃ āgate paccatthike  disvā tesu cittaṃ akopetvā bodhiṃ eva āvajjento sataporise papāte  papati. so tena puññakammena devaloke nibbattitvā aparāparaṃ  puññāni katvā devamanussesu saṃsaranto imasmiṃ buddhuppāde rājagahe  vibhavasampannassa brāhmaṇassa putto hutvā nibbatti, ``vaccho''tissa  nāmaṃ ahosi. so vayappatto bimbisārasamāgame paṭiladdhasaddho  pabbajitvā arahattaṃ pāpuṇi. tena vuttaṃ ^b^apadāne^eb^ (apa0 thera  1.16.7-14) -- </p>
              <p>[21] ``parakammāyane ^a^V1.0243^ea^ yutto, aparādhaṃ akāsahaṃ. </p>
              <p>[22] vanantaṃ abhidhāvissaṃ, bhayaverasamappito.. </p>
              <p>[21] ``pupphitaṃ pādapaṃ disvā, piṇḍibandhaṃ sunimmitaṃ. </p>
              <p>[22] tambapupphaṃ gahetvāna, bodhiyaṃ okiriṃ ahaṃ.. </p>
              <p>[21] ``sammajjitvāna taṃ bodhiṃ, pāṭaliṃ pādaputtamaṃ. </p>
              <p>[22] pallaṅkaṃ ābhujitvāna, bodhimūle upāvisiṃ.. </p>
              <p>[21] ``gatamaggaṃ gavesantā, āgacchuṃ mama santikaṃ. </p>
              <p>[22] te ca disvānahaṃ tattha, āvajjiṃ bodhimuttamaṃ.. </p>
              <p>[21] ``vanditvāna ahaṃ bodhiṃ, vippasannena cetasā. </p>
              <p>[22] anekatāle papatiṃ, giridugge bhayānake.. </p>
              <p>[21] ``ekanavutito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, bodhipūjāyidaṃ phalaṃ.. </p>
              <p>[21] ``ito ca tatiye kappe, rājā susaññato ahaṃ. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vivekābhiratiyā vaneyeva vasi, tena  ^b^vanavaccho^eb^ti samaññā udapādi. atha kadāci thero  ñātijanānuggahatthaṃ rājagahaṃ ^a^M1.0284^ea^ gato tattha ñātakehi upaṭṭhiyamāno  katipāhaṃ vasitvā gamanākāraṃ sandasseti. taṃ ñātakā, ``bhante,  amhākaṃ anuggahatthaṃ dhuravihāre vasatha, mayaṃ upaṭṭhahissāmā''ti yāciṃsu.  thero tesaṃ pabbatarāmaṇeyyakittanāpadesena vivekābhiratiṃ nivedento  -- </p>
              <p>[03] 113^b^.^eb^ </p>
              <p>[21] ``acchodikā puthusilā, gonaṅgulamigāyutā. </p>
              <p>[22] ambusevālasañchannā, te selā ramayanti ma''nti.. --  gāthaṃ abhāsi.</p>
              <p>[03] tattha ^b^acchodikā^eb^ti acchaṃ abahalaṃ sukhumaṃ udakaṃ etesūti  ``acchodakā''ti vattabbe liṅgavipallāsena acchodikā''ti vuttaṃ.  etena tesaṃ udakasampattiṃ dasseti. ^b^puthusilā^eb^ti puthulā vitthatā  mudusukhasamphassā silā etesūti puthusilā. etena  nisajjanaṭṭhānasampattiṃ dasseti. gunnaṃ viya naṅgulaṃ naṅguṭṭhaṃ etesanti  ^b^gonaṅgulā,^eb^ kāḷamakkaṭā, ``pakatimakkaṭā''tipi vadantiyeva  ^a^P1.0238^ea^. gonaṅgulehi ca pasadādikehi migehi ca tahaṃ  tahaṃ vicarantehi āyutā missitāti ^b^gonaṅgulamigāyutā^eb^  ^a^V1.0244^ea^.  etena tesaṃ amanussūpacāritāya araññalakkhaṇūpetataṃ dasseti.  ^b^ambusevālasañchannā^eb^ti pasavanato satataṃ paggharamānasalilatāya  tahaṃ tahaṃ udakasevālasañchāditā. ^b^te selā ramayanti ma^eb^nti  yatthāhaṃ vasāmi; te edisā selā pabbatā vivekābhiratiyā maṃ  ramayanti, tasmā tatthevāhaṃ gacchāmīti adhippāyo. idameva ca  therassa aññābyākaraṇaṃ ahosi. </p>
              <p>[06] vanavacchattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. adhimuttattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kāyaduṭṭhullagaruno^eb^ti āyasmato adhimuttattherassa gāthā.  kā uppatti? so kira padumuttarassa bhagavato kāle brāhmaṇakule  nibbattitvā viññutaṃ patto brāhmaṇavijjāsu nipphattiṃ gato kāmesu  ādīnavaṃ ^a^M1.0285^ea^ disvā gharāvāsaṃ pahāya tāpasapabbajjaṃ pabbajitvā araññe  viharanto buddhuppādaṃ sutvā manussūpacāraṃ upagantvā satthāraṃ  bhikkhusaṅghaparivutaṃ gacchantaṃ disvā pasannamānaso attano vākacīraṃ  satthu pādamūle patthari. satthā tassa ajjhāsayaṃ ñatvā tasmiṃ  aṭṭhāsi. tattha ṭhitaṃ bhagavantaṃ kāḷānusārena gandhena pūjetvā  ``samuddharasimaṃ loka''ntiādikāhi dasahi gāthāhi abhitthavi. taṃ  satthā ``anāgate ito satasahassakappamatthake gotamassa nāma  sammāsambuddhassa sāsane pabbajitvā chaḷabhiñño bhavissatī''ti  byākaritvā pakkāmi. so tena puññakammena devaloke nibbattitvā  tato yāvāyaṃ buddhuppādo, tāva devamanussesu saṃsaranto imasmiṃ  buddhuppāde sāvatthiyaṃ brāhmaṇakule nibbattitvā ^b^adhimutto^eb^ti  laddhanāmo viññutaṃ patto brāhmaṇavijjāsu nipphattiṃ gantvā tattha sāraṃ  apassanto pacchimabhavikattā nissaraṇaṃ gavesanto jetavanapaṭiggahaṇe  buddhānubhāvaṃ disvā paṭiladdhasaddho satthu santike pabbajitvā vipassanaṃ  ^a^P1.0239^ea^ paṭṭhapetvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 1.40.304-332) -- </p>
              <p>[21] ``kaṇikāraṃva jalitaṃ, dīparukkhaṃva ujjalaṃ. </p>
              <p>[22] osadhiṃva virocantaṃ, vijjutaṃ gagane yathā.. </p>
              <p>[21] ``asambhītaṃ anuttāsiṃ, migarājaṃva kesariṃ. </p>
              <p>[22] ñāṇālokaṃ pakāsentaṃ, maddantaṃ titthiye gaṇe.. </p>
              <p>[21] ``uddharantaṃ imaṃ lokaṃ, chindantaṃ sabbasaṃsayaṃ. </p>
              <p>[22] gajjantaṃ migarājaṃva, addasaṃ lokanāyakaṃ.. </p>
              <p>[21] ``jaṭājinadharo ^a^V1.0245^ea^ āsiṃ, brahā uju patāpavā. </p>
              <p>[22] vākacīraṃ gahetvāna, pādamūle apatthariṃ.. </p>
              <p>[21] ``kāḷānusāriyaṃ gayhaṃ, anulimpiṃ tathāgataṃ. </p>
              <p>[22] sambuddhamanulimpetvā, santhaviṃ lokanāyakaṃ.. </p>
              <p>[21] ``samuddharasimaṃ lokaṃ, oghatiṇṇa mahāmuni. </p>
              <p>[22] ñāṇālokena jotesi, nāvaṭaṃ ñāṇamuttamaṃ.. </p>
              <p>[21] ``dhammacakkaṃ ^a^M1.0286^ea^ pavattesi, maddase paratitthiye. </p>
              <p>[22] usabho jitasaṅgāmo, sampakampesi medaniṃ.. </p>
              <p>[21] ``mahāsamudde ūmiyo, velantamhi pabhijjare. </p>
              <p>[22] tatheva tava ñāṇamhi, sabbadiṭṭhī pabhijjare.. </p>
              <p>[21] ``sukhumacchikajālena, saramhi sampatānite. </p>
              <p>[22] antojālīkatā pāṇā, pīḷitā honti tāvade.. </p>
              <p>[21] ``tatheva titthiyā loke, puthupāsaṇḍanissitā. </p>
              <p>[22] antoñāṇavare tuyhaṃ, parivattanti mārisa.. </p>
              <p>[21] ``patiṭṭhā vuyhataṃ oghe, tvañhi nātho abandhunaṃ. </p>
              <p>[22] bhayaṭṭitānaṃ saraṇaṃ, muttitthīnaṃ parāyaṇaṃ.. </p>
              <p>[21] ``ekavīro asadiso, mettākaruṇasañcayo. </p>
              <p>[22] asamo susamo santo, vasī tādī jitañjayo.. </p>
              <p>[21] ``dhīro vigatasammoho, anejo akathaṃkathī. </p>
              <p>[22] tusito vantadososi, nimmalo saṃyato suci.. </p>
              <p>[21] ``saṅgātigo hatamado, tevijjo tibhavantago. </p>
              <p>[22] sīmātigo dhammagaru, gatattho hitavabbhuto.. </p>
              <p>[21] ``tārako tvaṃ yathā nāvā, nidhīvassāsakārako. </p>
              <p>[22] asambhīto yathā sīho, gajarājāva dappito.. </p>
              <p>[21] ``thometvā dasagāthāhi, padumuttaraṃ mahāyasaṃ. </p>
              <p>[22] vanditvā satthuno pāde, tuṇhī aṭṭhāsahaṃ tadā.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] bhikkhusaṅghe ṭhito satthā, imā gāthā abhāsatha.. </p>
              <p>[21] ``yo me sīlañca ñāṇañca, saddhammañcāpi vaṇṇayi. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``saṭṭhi kappasahassāni, devaloke ramissati. </p>
              <p>[22] aññe devebhibhavitvā, issaraṃ kārayissati.. </p>
              <p>[21] ``so ^a^M1.0287^ea^ ^a^V1.0246^ea^ pacchā pabbajitvāna, sukkamūlena codito. </p>
              <p>[22] gotamassa bhagavato, sāsane pabbajissati.. </p>
              <p>[21] ``pabbajitvāna kāyena, pāpakammaṃ vivajjiya. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``yathāpi megho thanayaṃ, tappeti medaniṃ imaṃ. </p>
              <p>[22] tatheva tvaṃ mahāvīra, dhammena tappayī mamaṃ.. </p>
              <p>[21] ``sīlaṃ paññañca dhammañca, thavitvā lokanāyakaṃ. </p>
              <p>[22] pattomhi paramaṃ santiṃ, nibbānaṃ padamaccutaṃ.. </p>
              <p>[21] ``aho nūna sa bhagavā, ciraṃ tiṭṭheyya cakkhumā. </p>
              <p>[22] aññātañca vijāneyyuṃ, phuseyyuṃ amataṃ padaṃ.. </p>
              <p>[21] ``ayaṃ me pacchimā jāti, bhavā sabbe samūhatā. </p>
              <p>[22] sabbāsave pariññāya, viharāmi anāsavo.. </p>
              <p>[21] ``satasahassito kappe, yaṃ buddhamabhithomayiṃ. </p>
              <p>[22] duggatiṃ nābhijānāmi, kittanāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attanā saha vasante kāyadaḷhibahule bhikkhū  ovadanto -- </p>
              <p>[03] 114^b^.^eb^ </p>
              <p>[21] ``kāyaduṭṭhullagaruno, hiyyamānamhi jīvite. </p>
              <p>[22] sarīrasukhagiddhassa, kuto samaṇasādhutā''ti.. --  gāthaṃ abhāsi.</p>
              <p>[03] tattha ^b^kāyaduṭṭhullagaruno^eb^ti duṭṭhullaṃ asubhayogyatā, kāyassa  duṭṭhullaṃ kāyaduṭṭhullaṃ, kāyaduṭṭhullaṃ garu sambhāvitaṃ yassa so kāyaduṭṭhullagaru,  anissaraṇappañño hutvā kāyaposanappasuto kāyadaḷhibahuloti attho,  tassa kāyaduṭṭhullagaruno. ^b^hiyyamānamhi jīvite^eb^ti kunnadīnaṃ  udakaṃ viya jīvitasaṅkhāre lahuso khīyamāne.  ^b^sarīrasukhagiddhassā^eb^ti paṇītāhārādīhi attano kāyassa sukhena  gedhaṃ āpannassa ^a^M1.0288^ea^. ^b^kuto samaṇasādhutā^eb^ti evarūpassa puggalassa  samaṇabhāvena sādhutā susamaṇatā kuto kena kāraṇena siyā, ekaṃsato  pana kāye jīvite ca nirapekkhassa itarītarasantosena santuṭṭhassa  āraddhavīriyasseva samaṇasādhutāti adhippāyo. </p>
              <p>[06] adhimuttattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. mahānāmattheragāthāvaṇṇanā</h3n>
            <h4>
              <h4n> </h4n>
              <p>[03] ^b^esāvahiyyase^eb^ ^a^V1.0247^ea^ ^b^pabbatenā^eb^ti āyasmato mahānāmattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto sumedhassa bhagavato kāle brāhmaṇakule  nibbattitvā brāhmaṇavijjāsu nipphattiṃ gato gharāvāsaṃ pahāya  aññatarāya nadiyā tīre assamaṃ kāretvā sambahule brāhmaṇe mante  vācento viharati. athekadivasaṃ bhagavā taṃ anuggaṇhituṃ tassa  asamapadaṃ upagacchi. so bhagavantaṃ disvā pasannacitto āsanaṃ  paññāpetvā adāsi ^a^P1.0240^ea^. nisinne bhagavati sumadhuraṃ  madhuṃ upanāmesi. taṃ bhagavā paribhuñjitvā heṭṭhā adhimuttattheravatthumhi  vuttanayena anāgataṃ byākaritvā pakkāmi. so tena puññakammena  devaloke nibbattitvā aparāparaṃ sugatīsuyeva parivattento imasmiṃ  buddhuppāde sāvatthiyaṃ brāhmaṇakule nibbattitvā ^b^mahānāmo^eb^ti  laddhanāmo viññutaṃ patto bhagavato santikaṃ upasaṅkamitvā dhammaṃ sutvā  paṭiladdhasaddho pabbajitvā kammaṭṭhānaṃ gahetvā nesādake nāma pabbate  viharanto kilesapariyuṭṭhānaṃ vikkhambhetuṃ asakkonto ``kiṃ me iminā  saṃkiliṭṭhacittassa jīvitenā''ti attabhāvaṃ nibbindanto uccaṃ  pabbatasikharaṃ abhiruhitvā ``ito pātetvā taṃ māressāmī''ti attānaṃ  paraṃ viya niddisanto -- </p>
              <p>[03] 115^b^.^eb^ </p>
              <p>[21] ``esāvahiyyase pabbatena, bahukuṭajasallakikena. </p>
              <p>[22] nesādakena girinā, yasassinā paricchadenā''ti..  -- gāthaṃ abhāsi.</p>
              <p>[03] tattha ^a^M1.0289^ea^ ^b^esāvahiyyase^eb^ti eso tvaṃ mahānāma avahiyyase  parihāyasi. ^b^pabbatenā^eb^ti nivāsaṭṭhānabhūtena iminā pabbatena.  ^b^bahukuṭajasallakikenā^eb^ti bahūhi kuṭajehi indasālarukkhehi  sallakīhi indasālarukkhehi vā samannāgatena. ^b^nesādakenā^eb^ti  evaṃnāmakena. ^b^girinā^eb^ti selena. selo hi sandhisaṅkhātehi  pabbehi ṭhitattā ``pabbato''ti, pasavanādivasena jalassa, sārabhūtānaṃ  bhesajjādivatthūnañca giraṇato ``girī''ti vuccati.  tadubhayatthasambhavato panettha ``pabbatenā''ti vatvā ``girinā''ti ca  vuttaṃ. ^b^yasassinā^eb^ti sabbaguṇehi vissutena pakāsena.  ^b^paricchadenā^eb^ti nānāvidharukkhagacchalatāhi samantato channena,  vasanaṭṭhānatāya vā tuyhaṃ paricchadabhūtena. ayañhettha adhippāyo --  mahānāma, yadi kammaṭṭhānaṃ vissajjetvā vitakkabahulo hosi, evaṃ tvaṃ  iminā chāyūdakasampannena sappāyena ^a^P1.0241^ea^  nivāsanaṭṭhānabhūtena nesādakagirinā parihāyasi, idānihaṃ taṃ ito  pātetvā māressāmi, tasmā na labbhā vitakkavasikena bhavitunti.  evaṃ thero ^a^V1.0248^ea^ attānaṃ santajjentoyeva vipassanaṃ ussukkāpetvā arahattaṃ  pāpuṇi. tena vuttaṃ ^b^apadāne^eb^ (apa0 thera 1.40.333-352)  -- </p>
              <p>[21] ``sindhuyā nadiyā tīre, sukato assamo mama. </p>
              <p>[22] tattha vācemahaṃ sisse, itihāsaṃ salakkhaṇaṃ.. </p>
              <p>[21] ``dhammakāmā vinītā te, sotukāmā susāsanaṃ. </p>
              <p>[22] chaḷaṅge pāramippattā, sindhukūle vasanti te.. </p>
              <p>[21] ``uppātagamane ceva, lakkhaṇesu ca kovidā. </p>
              <p>[22] uttamatthaṃ gavesantā, vasanti vipine tadā.. </p>
              <p>[21] ``sumedho nāma sambuddho, loke uppajji tāvade. </p>
              <p>[22] amhākaṃ anukampanto, upāgacchi vināyako.. </p>
              <p>[21] ``upāgataṃ mahāvīraṃ, sumedhaṃ lokanāyakaṃ. </p>
              <p>[22] tiṇasanthārakaṃ katvā, lokajeṭṭhassadāsahaṃ.. </p>
              <p>[21] ``vipināto madhuṃ gayha, buddhaseṭṭhassadāsahaṃ. </p>
              <p>[22] sambuddho paribhuñjitvā, idaṃ vacanamabravi.. </p>
              <p>[21] ``yo ^a^M1.0290^ea^ taṃ adāsi madhuṃ me, pasanno sehi pāṇibhi. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``iminā madhudānena, tiṇasanthārakena ca. </p>
              <p>[22] tiṃsa kappasahassāni, devaloke ramissati.. </p>
              <p>[21] ``tiṃsakappasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``devalokā idhāgantvā, mātukucchiṃ upāgate. </p>
              <p>[22] madhuvassaṃ pavassittha, chādayaṃ madhunā mahiṃ.. </p>
              <p>[21] ``mayi nikkhantamattamhi, kucchiyā ca suduttarā. </p>
              <p>[22] tatrāpi madhuvassaṃ me, vassate niccakālikaṃ.. </p>
              <p>[21] ``agārā abhinikkhamma, pabbajiṃ anagāriyaṃ. </p>
              <p>[22] lābhī annassa pānassa, madhudānassidaṃ phalaṃ.. </p>
              <p>[21] ``sabbakāmasamiddhohaṃ, bhavitvā devamānuse. </p>
              <p>[22] teneva madhudānena, pattomhi āsavakkhayaṃ.. </p>
              <p>[21] ``vuṭṭhamhi ^a^V1.0249^ea^ deve caturaṅgule tiṇe, sampupphite dharaṇīruhe  sañchanne. </p>
              <p>[22] suññe ghare maṇḍaparukkhamūlake, vasāmi niccaṃ sukhito  anāsavo.. </p>
              <p>[21] ``majjhe mahante hīne ca, bhave sabbe atikkamiṃ. </p>
              <p>[22] ajja me āsavā khīṇā, natthi dāni punabbhavo.. </p>
              <p>[21] ``tiṃsakappasahassamhi, yaṃ dānamadadiṃ tadā. </p>
              <p>[22] duggatiṃ nābhijānāmi, madhudānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] ayameva ca therassa aññābyākaraṇagāthā ahosīti. </p>
              <p>[06] mahānāmattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. pārāpariyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^chaphassāyatane^eb^ ^a^M1.0291^ea^ ^b^hitvā^eb^ti āyasmato pārāpariyattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto piyadassissa bhagavato kāle nesādayoniyaṃ  nibbattitvā tassa viññutaṃ pattassa vicaraṇaṭṭhāne aññatarasmiṃ vanasaṇḍe  piyadassī bhagavā taṃ anuggaṇhituṃ nirodhasamāpattiṃ samāpajjitvā  nisīdi. so ca mige pariyesanto taṃ ṭhānaṃ gato satthāraṃ disvā  pasannamānaso bhagavantaṃ anto katvā kataṃ sākhāmaṇḍapaṃ padumapupphehi  kūṭāgārākārena sañchādetvā uḷāraṃ pītisomanassaṃ paṭisaṃvedento  sattāhaṃ namassamāno aṭṭhāsi. divase divase ca milātamilātāni  apanetvā abhinavehi chādesi. satthā sattāhassa accayena nirodhato  vuṭṭhahitvā bhikkhusaṅghaṃ anussari. tāvadeva asītisahassamattā  bhikkhū satthāraṃ parivāresuṃ. ``madhuradhammakathaṃ suṇissāmā''ti  devatā sannipatiṃsu, mahā samāgamo ahosi. satthā anumodanaṃ  karonto tassa devamanussesu bhāviniṃ sampattiṃ imasmiṃ buddhuppāde  sāvakabodhiñca byākaritvā pakkāmi. so tena puññakammena  devamanussesu saṃsaranto imasmiṃ buddhuppāde rājagahe brāhmaṇakule  nibbattitvā viññutaṃ patto tiṇṇaṃ vedānaṃ pāragū hutvā ^a^P1.0242^ea^  parāparagottatāya ^b^pārāpariyo^eb^ti laddhasamañño bahū  brāhmaṇe mante vācento satthu rājagahagamane buddhānubhāvaṃ disvā  paṭiladdhasaddho pabbajitvā vipassanāya kammaṃ karonto nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  1.40.353-385) -- </p>
              <p>[21] ``piyadassī ^a^V1.0250^ea^ nāma bhagavā, sayambhū lokanāyako. </p>
              <p>[22] vivekakāmo sambuddho, samādhikusalo muni.. </p>
              <p>[21] ``vanasaṇḍaṃ samoggayha, piyadassī mahāmuni. </p>
              <p>[22] paṃsukūlaṃ pattharitvā, nisīdi purisuttamo.. </p>
              <p>[21] ``migaluddo pure āsiṃ, araññe kānane ahaṃ. </p>
              <p>[22] pasadaṃ migamesanto, āhiṇḍāmi ahaṃ tadā.. </p>
              <p>[21] ``tatthaddasāsiṃ ^a^M1.0292^ea^ sambuddhaṃ, oghatiṇṇamanāsavaṃ. </p>
              <p>[22] pupphitaṃ sālarājaṃva, sataraṃsiṃva uggataṃ.. </p>
              <p>[21] ``disvānahaṃ devadevaṃ, piyadassiṃ mahāyasaṃ. </p>
              <p>[22] jātassaraṃ samoggayha, padumaṃ āhariṃ tadā.. </p>
              <p>[21] ``āharitvāna padumaṃ, satapattaṃ manoramaṃ. </p>
              <p>[22] kūṭāgāraṃ karitvāna, chādayiṃ padumenahaṃ.. </p>
              <p>[21] ``anukampako kāruṇiko, piyadassī mahāmuni. </p>
              <p>[22] sattarattindivaṃ buddho, kūṭāgāre vasī jino.. </p>
              <p>[21] ``purāṇaṃ chaḍḍayitvāna, navena chādayiṃ ahaṃ. </p>
              <p>[22] añjaliṃ paggahetvāna, aṭṭhāsiṃ tāvade ahaṃ.. </p>
              <p>[21] ``vuṭṭhahitvā samādhimhā, piyadassī mahāmuni. </p>
              <p>[22] disaṃ anuvilokento, nisīdi lokanāyako.. </p>
              <p>[21] ``tadā sudassano nāma, upaṭṭhāko mahiddhiko. </p>
              <p>[22] cittamaññāya buddhassa, piyadassissa satthuno.. </p>
              <p>[21] ``asītiyā sahassehi, bhikkhūhi parivārito. </p>
              <p>[22] vanante sukhamāsīnaṃ, upesi lokanāyakaṃ.. </p>
              <p>[21] ``yāvatā vanasaṇḍamhi, adhivatthā ca devatā. </p>
              <p>[22] buddhassa cittamaññāya, sabbe sannipatuṃ tadā.. </p>
              <p>[21] ``samāgatesu yakkhesu, kumbhaṇḍe saharakkhase. </p>
              <p>[22] bhikkhusaṅghe ca sampatte, gāthā pabyāharī jino.. </p>
              <p>[21] ``thomaṃ sattāhaṃ pūjesi, āvāsañca akāsi me. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``sududdasaṃ sunipuṇaṃ, gambhīraṃ suppakāsitaṃ. </p>
              <p>[22] ñāṇena kittayissāmi, suṇātha mama bhāsato.. </p>
              <p>[21] ``catuddasāni kappāni, devarajjaṃ karissati. </p>
              <p>[22] kūṭāgāraṃ mahantassa, padmapupphehi chāditaṃ.. </p>
              <p>[21] ``ākāse ^a^M1.0293^ea^ ^a^V1.0251^ea^ dhārayissati, pupphakammassidaṃ phalaṃ. </p>
              <p>[22] catubbīse kappasate, vokiṇṇaṃ saṃsarissati.. </p>
              <p>[21] ``tattha pupphamayaṃ byamhaṃ, ākāse dhārayissati. </p>
              <p>[22] yathā padumapattamhi, toyaṃ na upalimpati.. </p>
              <p>[21] ``tathevīmassa ñāṇamhi, kilesā nopalimpare. </p>
              <p>[22] manasā vinivaṭṭetvā, pañca nīvaraṇe ayaṃ.. </p>
              <p>[21] ``cittaṃ janetvā nekkhamme, agārā pabbajissati. </p>
              <p>[22] tato pupphamaye byamhe, dhārente nikkhamissati.. </p>
              <p>[21] ``rukkhamūle vasantassa, nipakassa satīmato. </p>
              <p>[22] tattha pupphamayaṃ byamhaṃ, matthake dhārayissati.. </p>
              <p>[21] ``cīvaraṃ piṇḍapātañca, paccayaṃ sayanāsanaṃ. </p>
              <p>[22] datvāna bhikkhusaṅghassa, nibbāyissatināsavo.. </p>
              <p>[21] ``kūṭāgārena caratā, pabbajjaṃ abhinikkhamiṃ. </p>
              <p>[22] rukkhamūle vasantampi, kūṭāgāraṃ dharīyati.. </p>
              <p>[21] ``cīvare piṇḍapāte ca, cetanā me na vijjati. </p>
              <p>[22] puññakammena saṃyutto, labhāmi pariniṭṭhitaṃ.. </p>
              <p>[21] ``gaṇanāto asaṅkheyyā, kappakoṭī bahū mama. </p>
              <p>[22] rittakā te atikkantā, pamuttā lokanāyakā.. </p>
              <p>[21] ``aṭṭhārase kappasate, piyadassī vināyako. </p>
              <p>[22] tamahaṃ payirupāsitvā, imaṃ yoniṃ upāgato.. </p>
              <p>[21] ``idha passāmi sambuddhaṃ, anomaṃ nāma cakkhumaṃ. </p>
              <p>[22] tamahaṃ upagantvāna, pabbajiṃ anagāriyaṃ.. </p>
              <p>[21] ``dukkhassantakaro buddho, maggaṃ me desayī jino. </p>
              <p>[22] tassa dhammaṃ suṇitvāna, pattomhi acalaṃ padaṃ.. </p>
              <p>[21] ``tosayitvāna sambuddhaṃ, gotamaṃ sakyapuṅgavaṃ. </p>
              <p>[22] sabbāsave pariññāya, viharāmi anāsavo.. </p>
              <p>[21] ``aṭṭhārase ^a^M1.0294^ea^ kappasate, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā  sañjātasomanasso udānavasena -- </p>
              <p>[03] 116^b^.^eb^ </p>
              <p>[21] ``chaphassāyatane ^a^V1.0252^ea^ hitvā, guttadvāro susaṃvuto. </p>
              <p>[22] aghamūlaṃ vamitvāna, patto me āsavakkhayo''ti.. --  gāthaṃ abhāsi.</p>
              <p>[03] tattha ^b^chaphassāyatane hitvā^eb^ti cakkhusamphassādīnaṃ channaṃ  samphassānaṃ uppattiṭṭhānatāya ``phassāyatanānī''ti laddhanāmāni  cakkhādīni cha ajjhattikāyatanāni tappaṭibaddhasaṃkilesappahānavasena  pahāya. ^b^guttadvāro susaṃvuto^eb^ti tato eva cakkhudvārādīnaṃ  guttattā, tattha pavattanakānaṃ abhijjhādīnaṃ pāpadhammānaṃ pavesananivāraṇena  satikavāṭena suṭṭu pihitattā guttadvāro susaṃvuto. atha vā manacchaṭṭhānaṃ  channaṃ dvārānaṃ vuttanayena rakkhitattā guttadvāro, kāyādīhi suṭṭhu  saññatattā susaṃvutoti evamettha attho veditabbo. ^b^aghamūlaṃ  vamitvānā^eb^ti aghassa vaṭṭadukkhassa mūlabhūtaṃ avijjābhavataṇhāsaṅkhātaṃ  dosaṃ, sabbaṃ vā kilesadosaṃ ariyamaggasaṅkhātavamanayogapānena  uggiritvā santānato bahi katvā, bahikaraṇahetu vā. ^b^patto me  āsavakkhayo^eb^ti kāmāsavādayo āsavā ettha khīyanti, tesaṃ vā  khayena pattabboti āsavakkhayo, nibbānaṃ arahattañca. so  āsavakkhayo patto adhigatoti udānavasena aññaṃ byākāsi. </p>
              <p>[06] pārāpariyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. yasattheragāthāvaṇṇanā</h3n>
            <h4>
              <h4n> </h4n>
              <p>[03] ^b^suvilitto^eb^ ^a^M1.0295^ea^ ^a^P1.0243^ea^ ^b^suvasano^eb^ti  āyasmato yasattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayāni puññāni upacinanto  sumedhassa bhagavato kāle mahānubhāvo nāgarājā hutvā buddhappamukhaṃ  bhikkhusaṅghaṃ attano bhavanaṃ netvā mahādānaṃ pavattesi. bhagavantaṃ  mahagghena ticīvarena acchādesi, ekamekañca bhikkhuṃ mahaggheneva  paccekadussayugena sabbena samaṇaparikkhārena acchādesi. so tena  puññakammena devamanussesu saṃsaranto siddhatthassa bhagavato kāle  seṭṭhiputto hutvā mahābodhimaṇḍaṃ sattahi ratanehi pūjesi. kassapassa  bhagavato kāle sāsane pabbajitvā samaṇadhammaṃ akāsi. evaṃ  sugatīsuyeva saṃsaranto imasmiṃ amhākaṃ bhagavato kāle bārāṇasiyaṃ  mahāvibhavassa seṭṭhino putto hutvā nibbatti, ^b^yaso^eb^ nāma nāmena  paramasukhumālo. ``tassa tayo pāsādā''ti sabbaṃ khandhake (mahāva0  25) āgatanayena veditabbaṃ.</p>
              <p>[03] so ^a^V1.0253^ea^ pubbahetunā codiyamāno rattibhāge niddābhibhūtassa  parijanassa vippakāraṃ disvā sañjātasaṃvego suvaṇṇapādukārūḷhova  gehato niggato devatāvivaṭena nagaradvārena nikkhamitvā  isipatanasamīpaṃ gato ``upaddutaṃ vata, bho, upassaṭṭhaṃ vata, bho''ti  āha. tena samayena bhagavatā isipatane viharantena tasseva  anuggaṇhanatthaṃ abbhokāse caṅkamantena ``ehi, yasa, idaṃ anupaddutaṃ,  idaṃ anupassaṭṭha''nti vutto, ``anupaddutaṃ anupassaṭṭhaṃ kira atthī''ti  somanassajāto suvaṇṇapādukā oruyha bhagavantaṃ upasaṅkamitvā  ekamantaṃ nisinno satthārā anupubbikathaṃ kathetvā saccadesanāya katāya  saccapariyosāne sotāpanno hutvā gavesanatthaṃ āgatassa pitu bhagavatā  saccadesanāya kariyamānāya arahattaṃ sacchākāsi. tena vuttaṃ  ^b^apadāne^eb^ (apa0 thera 1.40.456-483) -- </p>
              <p>[21] ``mahāsamuddaṃ oggayha, bhavanaṃ me sunimmitaṃ. </p>
              <p>[22] sunimmitā pokkharaṇī, cakkavākapakūjitā.. </p>
              <p>[21] ``mandālakehi ^a^M1.0296^ea^ sañchannā, padumuppalakehi ca. </p>
              <p>[22] nadī ca sandate tattha, supatitthā manoramā.. </p>
              <p>[21] ``macchakacchapasañchannā, nānādijasamotthatā. </p>
              <p>[22] mayūrakoñcābhirudā, kokilādīhi vagguhi.. </p>
              <p>[21] ``pārevatā ravihaṃsā ca, cakkavākā nadīcarā. </p>
              <p>[22] dindibhā sāḷikā cettha, pammakā jīvajīvakā.. </p>
              <p>[21] ``haṃsā koñcāpi naditā, kosiyā piṅgalā bahū. </p>
              <p>[22] sattaratanasampannā, maṇimuttikavālukā.. </p>
              <p>[21] ``sabbasoṇṇamayā rukkhā, nānāgandhasameritā. </p>
              <p>[22] ujjotenti divārattiṃ, bhavanaṃ sabbakālikaṃ.. </p>
              <p>[21] ``saṭṭhitūriyasahassāni, sāyaṃ pāto pavajjare. </p>
              <p>[22] soḷasitthisahassāni, parivārenti maṃ sadā.. </p>
              <p>[21] ``abhinikkhamma bhavanā, sumedhaṃ lokanāyakaṃ. </p>
              <p>[22] pasannacitto sumano, vandayiṃ taṃ mahāyasaṃ.. </p>
              <p>[21] ``sambuddhaṃ abhivādetvā, sasaṅghaṃ taṃ nimantayiṃ. </p>
              <p>[22] adhivāsesi so dhīro, sumedho lokanāyako.. </p>
              <p>[21] ``mama dhammakathaṃ katvā, uyyojesi mahāmuni. </p>
              <p>[22] sambuddhaṃ abhivādetvā, bhavanaṃ me upāgamiṃ.. </p>
              <p>[21] ``āmantayiṃ parijanaṃ, sabbe sannipatātha vo. </p>
              <p>[22] pubbaṇhasamayaṃ buddho, bhavanaṃ āgamissati.. </p>
              <p>[21] ``lābhā ^a^V1.0254^ea^ amhaṃ suladdhaṃ no, ye vasāma tavantike. </p>
              <p>[22] mayampi buddhaseṭṭhassa, pūjaṃ kassāma satthuno.. </p>
              <p>[21] ``annaṃ pānaṃ paṭṭhapetvā, kālaṃ ārocayiṃ ahaṃ. </p>
              <p>[22] vasīsatasahassehi, upesi lokanāyako.. </p>
              <p>[21] ``pañcaṅgikehi tūriyehi, paccuggamanamakāsahaṃ. </p>
              <p>[22] sabbasoṇṇamaye pīṭhe, nisīdi purisuttamo.. </p>
              <p>[21] ``uparicchadanaṃ ^a^M1.0297^ea^ āsi, sabbasoṇṇamayaṃ tadā. </p>
              <p>[22] bījaniyo pavāyanti, bhikkhusaṅghassa antare.. </p>
              <p>[21] ``pahūtenannapānena, bhikkhusaṅghamatappayiṃ. </p>
              <p>[22] paccekadussayugaḷe, bhikkhusaṅghassadāsahaṃ.. </p>
              <p>[21] ``yaṃ vadanti sumedhoti, lokāhutipaṭiggahaṃ. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yo me annena pānena, sabbe ime ca tappayiṃ. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``aṭṭhārase kappasate, devaloke ramissati. </p>
              <p>[22] sahassakkhattuṃ rājā ca, cakkavattī bhavissati.. </p>
              <p>[21] ``upapajjati yaṃ yoniṃ, devattaṃ atha mānusaṃ. </p>
              <p>[22] sabbadā sabbasovaṇṇaṃ, chadanaṃ dhārayissati.. </p>
              <p>[21] ``tiṃsakappasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``bhikkhusaṅghe nisīditvā, sīhanādaṃ nadissati. </p>
              <p>[22] citake chattaṃ dhārenti, heṭṭhā chattamhi ḍayhatha.. </p>
              <p>[21] ``sāmaññaṃ me anuppattaṃ, kilesā jhāpitā mayā. </p>
              <p>[22] maṇḍape rukkhamūle vā, santāpo me na vijjati.. </p>
              <p>[21] ``tiṃsakappasahassamhi, yaṃ dānamadadiṃ tadā. </p>
              <p>[22] duggatiṃ nābhijānāmi, sabbadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] atha ^a^V1.0255^ea^ ^a^P1.0244^ea^ bhagavā āyasmantaṃ yasaṃ dakkhiṇaṃ bāhuṃ  pasāretvā ``ehi bhikkhū''ti āha. vacanasamanantarameva  dvaṅgulamattakesamassu aṭṭhaparikkhāradharo vassasaṭṭhikatthero ^a^M1.0298^ea^ viya ahosi.  so attano paṭipattiṃ paccavekkhitvā udānento  ehibhikkhubhāvappattito purimāvatthavasena -- </p>
              <p>[03] 117^b^.^eb^ </p>
              <p>[21] ``suvilitto suvasano, sabbābharaṇabhūsito. </p>
              <p>[22] tisso vijjā ajjhagamiṃ, kataṃ buddhassa sāsana''nti..  -- gāthaṃ abhāsi.</p>
              <p>[03] tattha ^b^suvilitto^eb^ti sundarena kuṅkumacandanānulepanena  vilittagatto. ^b^suvasano^eb^ti suṭṭhu mahagghakāsikavatthavasano.  ^b^sabbābharaṇabhūsito^eb^ti sīsūpagādīhi sabbehi ābharaṇehi alaṅkato.  ^b^ajjhagami^eb^nti adhigacchiṃ. sesaṃ vuttanayameva. </p>
              <p>[06] yasattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. kimilattheragāthāvaṇṇanā</h3n>
            <h4>
              <h4n> </h4n>
              <p>[03] ^b^abhisattova nipatatī^eb^ti āyasmato kimilattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto kakusandhassa bhagavato kāle kulagehe nibbattitvā  viññutaṃ patto parinibbute satthari tassa dhātuyo uddissa  saḷalamālāhi maṇḍapākārena pūjaṃ akāsi. so tena puññakammena  tāvatiṃse nibbattitvā aparāparaṃ devamanussesu saṃsaranto imasmiṃ  buddhuppāde kapilavatthunagare sākiyarājakule nibbatti,  ^b^kimilo^eb^tissa nāmaṃ ahosi. so vayappatto bhogasampattiyā  sampanno viharati. tassa ñāṇaparipākaṃ disvā saṃvegajananatthaṃ  anupiyāyaṃ viharanto satthā paṭhamayobbane ṭhitaṃ dassanīyaṃ itthirūpaṃ  abhinimminitvā purato dassetvā puna anukkamena yathā  jarārogavipattīhi abhibhūtā dissati, tathā akāsi. taṃ disvā  kimilakumāro ativiya saṃvegaṃ pakāsento -- </p>
              <p>[03] 118^b^.^eb^ </p>
              <p>[21] ``abhisattova ^a^M1.0299^ea^ nipatati vayo, rūpaṃ aññamiva tatheva  santaṃ. </p>
              <p>[22] tasseva ^a^P1.0245^ea^ sato avippavasato,  aññasseva sarāmi attāna''nti.. -- </p>
              <p>[25] gāthaṃ abhāsi.</p>
              <p>[03] tattha ^b^abhisattovā^eb^ti ``tvaṃ sīghaṃ gaccha mā tiṭṭhā''ti  devehi anusiṭṭho āṇatto viya. ``abhisaṭṭho ^a^V1.0256^ea^ vā''tipi pāṭho,  ``tvaṃ lahuṃ gacchā''ti kenaci abhilāsāpito viyāti attho.  ^b^nipatatī^eb^ti atipatati abhidhāvati na tiṭṭhati, khaṇe khaṇe  khayavayaṃ pāpuṇātīti attho. ^b^vayo^eb^ti bālyayobbanādiko  sarīrassa avatthāviseso. idha panassa yobbaññaṃ adhippetaṃ, taṃ  hissa abhipatantaṃ khīyantaṃ hutvā upaṭṭhitaṃ. ^b^rūpa^eb^nti  rūpasampadāti vadati. ^b^rūpa^eb^nti pana sarīraṃ ``aṭṭhiñca paṭicca  nhāruñca paṭicca maṃsañca paṭicca ākāso parivārito rūpaṃtveva saṅkhaṃ  gacchatī''tiādīsu (ma0 ni0 1.306) viya. ^b^aññamiva  tatheva santa^eb^nti idaṃ rūpaṃ yādisaṃ, sayaṃ tatheva tenevākārena santaṃ  vijjamānaṃ aññaṃ viya mayhaṃ upaṭṭhātīti adhippāyo. ``tadeva  santa''nti ca keci paṭhanti. ^b^tasseva sato^eb^ti tasseva me  anaññassa sato samānassa. ^b^avippavasato^eb^ti na  vippavasantassa, ciravippavāsena hi sato anaññampi aññaṃ viya  upaṭṭhāti idampi idha natthīti adhippāyo. ^b^aññasseva sarāmi  attāna^eb^nti imaṃ mama attabhāvaṃ aññassa sattassa viya sarāmi  upadhāremi sañjānāmīti attho. tassevaṃ aniccataṃ manasi  karontassa daḷhataro saṃvego udapādi, so saṃvegajāto satthāraṃ  upasaṅkamitvā dhammaṃ sutvā paṭiladdhasaddho pabbajitvā vipassanaṃ  paṭṭhapetvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 2.56.42-48) -- </p>
              <p>[21] ``nibbute kakusandhamhi, brāhmaṇamhi vusīmati. </p>
              <p>[22] gahetvā saḷalaṃ mālaṃ, maṇḍapaṃ kārayiṃ ahaṃ.. </p>
              <p>[21] ``tāvatiṃsaṃ gato santo, labhimha byamhamuttamaṃ. </p>
              <p>[22] aññe devetirocāmi, puññakammassidaṃ phalaṃ.. </p>
              <p>[21] ``divā ^a^M1.0300^ea^ vā yadi vā rattiṃ, caṅkamanto ṭhito cahaṃ. </p>
              <p>[22] channo saḷalapupphehi, puññakammassidaṃ phalaṃ.. </p>
              <p>[21] ``imasmiṃyeva kappamhi, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvāpi thero attano purimuppannaṃ  aniccatāmanasikāraṃ vibhāvento tameva gāthaṃ paccudāhāsi. tenetaṃ  imassa therassa aññābyākaraṇampi ahosi. </p>
              <p>[06] kimilattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. vajjiputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^rukkhamūlagahanaṃ^eb^ ^a^V1.0257^ea^ ^a^P1.0246^ea^ ^b^pasakkiyā^eb^ti  āyasmato vajjiputtattherassa gāthā. kā uppatti? ayampi  purimabuddhesu katādhikāro tattha tattha bhave vivaṭṭūpanissayaṃ puññaṃ  upacinanto ito catunavute kappe ekaṃ paccekasambuddhaṃ bhikkhāya gacchantaṃ  disvā pasannamānaso kadaliphalāni adāsi. so tena puññakammena  devaloke nibbattitvā aparāparaṃ puññāni katvā devamanussesu saṃsaranto  imasmiṃ buddhuppāde vesāliyaṃ licchavirājaputto hutvā nibbatti,  vajjirājaputtattā ^b^vajjiputto^eb^tveva cassa samaññā ahosi. so  daharo hutvā hatthisikkhādisikkhanakālepi hetusampannatāya  nissaraṇajjhāsayova hutvā vicaranto satthu dhammadesanākāle vihāraṃ  gantvā parisapariyante nisinno dhammaṃ sutvā paṭiladdhasaddho satthu  santike pabbajitvā vipassanāya kammaṃ karonto nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  2.51.57-62) -- </p>
              <p>[21] ``sahassaraṃsī bhagavā, sayambhū aparājito. </p>
              <p>[22] vivekā vuṭṭhahitvāna, gocarāyābhinikkhami.. </p>
              <p>[21] ``phalahattho ahaṃ disvā, upagacchiṃ narāsabhaṃ. </p>
              <p>[22] pasannacitto sumano, avaṭaṃ adadiṃ phalaṃ.. </p>
              <p>[21] ``catunnavutito ^a^M1.0301^ea^ kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā aparabhāge aciraparinibbute satthari  dhammaṃ saṅgāyituṃ saṅketaṃ katvā mahātheresu tattha tattha viharantesu  ekadivasaṃ āyasmantaṃ ānandaṃ sekhaṃyeva samānaṃ mahatiyā parisāya  parivutaṃ dhammaṃ desentaṃ disvā tassa uparimaggādhigamāya ussāhaṃ  janento -- </p>
              <p>[03] 119^b^.^eb^ </p>
              <p>[21] ``rukkhamūlagahanaṃ pasakkiya, nibbānaṃ hadayasmiṃ opiya. </p>
              <p>[22] jhāya gotama mā ca pamādo, kiṃ te biḷibiḷikā  karissatī''ti.. -- </p>
              <p>[25] gāthaṃ abhāsi. </p>
              <p>[01] tattha ^b^rukkhamūlagahana^eb^nti rukkhamūlabhūtaṃ gahanaṃ,  gahanañhi atthi, na ^a^P1.0247^ea^ rukkhamūlaṃ, rukkhamūlañca  ^a^V1.0258^ea^   atthi, na gahanaṃ, tesu rukkhamūlaggahaṇena ṭhānassa chāyāsampannatāya  vātātapaparissayābhāvaṃ dasseti. gahanaggahaṇena nivātabhāvena  vātaparissayābhāvaṃ janasambādhābhāvañca dasseti, tadubhayena ca  bhāvanāyogyataṃ. ^b^pasakkiyā^eb^ti upagantvā. ^b^nibbānaṃ  hadayasmiṃ opiyā^eb^ti ``evaṃ mayā paṭipajjitvā nibbānaṃ  adhigantabba''nti nibbutiṃ hadaye ṭhapetvā citte karitvā.  ^b^jhāyā^eb^ti lakkhaṇūpanijjhānena jhāya, vipassanābhāvanāsahitaṃ  maggabhāvanaṃ bhāvehi. ^b^gotamā^eb^ti dhammabhaṇḍāgārikaṃ gottena  ālapati. ^b^mā ca pamādo^eb^ti adhikusalesu dhammesu mā pamādaṃ  āpajji. idāni yādiso therassa pamādo, taṃ paṭikkhepavasena  dassento ^b^``kiṃ te biḷibiḷikā karissatī''^eb^ti āha. tattha  ^b^biḷibiḷikā^eb^ti viḷiviḷikiriyā, biḷibiḷīti saddapavatti  yathā niratthakā, evaṃ biḷibiḷikāsadisā janapaññatti ^b^kiṃ te  karissati^eb^ kīdisaṃ atthaṃ tuyhaṃ sādheti, tasmā janapaññattiṃ pahāya  sadatthapasuto hohīti ovādaṃ adāsi. </p>
              <p>[01] taṃ ^a^M1.0302^ea^ sutvā aññehi vuttavisagandhavāyanavacanena saṃvegajāto  bahudeva rattiṃ caṅkamena vītināmento vipassanaṃ ussukkāpetvā senāsanaṃ  pavisitvā mañcake nipannamattova arahattaṃ pāpuṇi. </p>
              <p>[06] vajjiputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. isidattattheragāthāvaṇṇanā </h3n>
            <h4>
              <h4n> </h4n>
              <p>[01] ^b^pañcakkhandhā^eb^ ^a^P1.0248^ea^  ^b^pariññātā^eb^ti āyasmato isidattattherassa gāthā. kā uppatti?  ayampi purimabuddhesu katādhikāro tattha tattha bhave vivaṭṭūpanissayaṃ  puññaṃ upacinanto vipassissa bhagavato kāle kulagehe nibbattitvā  viññutaṃ patto ekadivasaṃ bhagavantaṃ rathiyaṃ gacchantaṃ disvā  pasannamānaso madhuraṃ āmodaphalaṃ adāsi. so tena puññakammena  devaloke nibbattitvā aparāparaṃ puññāni katvā devamanussesu saṃsaranto  imasmiṃ buddhuppāde avantiraṭṭhe vaḍḍhagāme aññatarassa satthavāhassa putto  hutvā nibbatti, ^b^isidatto^eb^tissa nāmaṃ ahosi. so vayappatto  macchikāsaṇḍe cittassa gahapatino adiṭṭhasahāyo hutvā tena buddhaguṇe  likhitvā pesitasāsanaṃ paṭilabhitvā sāsane sañjātappasādo therassa  mahākaccānassa santike pabbajitvā vipassanaṃ ārabhitvā nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  2.51.80-84) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, āmodamadadiṃ phalaṃ.. </p>
              <p>[21] ``ekanavutito ^a^V1.0259^ea^ kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā ``buddhupaṭṭhānaṃ gamissāmī''ti theraṃ  āpucchitvā anukkamena majjhimadesaṃ gantvā satthāraṃ upasaṅkamitvā  vanditvā ekamantaṃ nisinno ^a^M1.0303^ea^, ``kacci, bhikkhu, khamanīyaṃ, kacci  yāpanīya''ntiādinā satthārā katapaṭisanthāro paṭivacanamukhena,  ``bhagavā tumhākaṃ sāsanaṃ upagatakālato paṭṭhāya mayhaṃ sabbadukkhaṃ  apagataṃ, sabbo parissayo vūpasanto''ti pavedanavasena aññaṃ  byākaronto -- </p>
              <p>[03] 120^b^.^eb^ </p>
              <p>[21] ``pañcakkhandhā pariññātā, tiṭṭhanti chinnamūlakā. </p>
              <p>[22] dukkhakkhayo anuppatto, patto me āsavakkhayo''ti..  -- gāthaṃ abhāsi.</p>
              <p>[03] tattha ^b^pañcakkhandhā pariññātā^eb^ti pañcapi me  upādānakkhandhā vipassanāpaññāsahitāya maggapaññāya ``idaṃ dukkhaṃ,  ettakaṃ dukkhaṃ, na ito bhiyyo''ti sabbaso paricchijja ñātā, na  tesu kiñcipi pariññātabbaṃ atthīti ^a^P1.0249^ea^ adhippāyo.  ^b^tiṭṭhanti chinnamūlakā^eb^ti sabbaso pariññātattā eva tesaṃ  avijjātaṇhādikassa mūlassa samucchinnattā ariyamaggena pahīnattā  yāvacarimacittanirodhā te tiṭṭhanti. ^b^dukkhakkhayo anuppatto^eb^ti  chinnamūlakattāyeva ca nesaṃ vaṭṭadukkhassa khayo parikkhayo anuppatto,  nibbānaṃ adhigataṃ. ^b^patto me āsavakkhayo^eb^ti kāmāsavādīnaṃ  sabbesaṃ āsavānaṃ khayante abhigantabbatāya ``āsavakkhayo''ti  laddhanāmaṃ arahattaṃ pattaṃ paṭiladdhanti attho. keci pana antimāyaṃ  samussayo''ti paṭhanti. nibbānassa adhigatattāyeva ayaṃ mama  samussayo attabhāvo antimo sabbapacchimako, natthi dāni  punabbhavoti attho. yaṃ pana tattha tattha avuttaṃ, taṃ heṭṭhā vuttanayattā  uttānaṃyevāti. </p>
              <p>[06] isidattattheragāthāvaṇṇanā niṭṭhitā. </p>
              <p>[06] dvādasamavaggavaṇṇanā niṭṭhitā. </p>
              <p>[06] niṭṭhitā ca paramatthadīpaniyaṃ theragāthāvaṇṇanāyaṃ </p>
              <p>[06] vīsādhikasatattheragāthāpaṭimaṇḍitassa ekakanipātassa</p>
              <p>[03] atthavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. dukanipāto </h0n>
      <h1>
        <h1n> </h1n>
        <h2>
          <h2n> 1. paṭhamavaggo </h2n>
          <h3>
            <h3n> 1. uttarattheragāthāvaṇṇanā</h3n>
            <h4>
              <h4n> </h4n>
              <p>[03] dukanipāte ^a^M1.0304^ea^ ^a^V1.0260^ea^ ^a^P2.0001^ea^ ^b^natthi koci bhavo  nicco^eb^tiādikā āyasmato uttarattherassa gāthā. kā uppatti?  ayampi purimabuddhesu katādhikāro tattha tattha bhave vivaṭṭūpanissayaṃ  puññaṃ upacinanto sumedhassa bhagavato kāle vijjādharo hutvā ākāsena  vicarati. tena ca samayena satthā tassa anuggaṇhanatthaṃ vanantare  aññatarasmiṃ rukkhamūle nisīdi chabbaṇṇabuddharaṃsiyo vissajjento.  so antalikkhena gacchanto bhagavantaṃ disvā pasannacitto ākāsato  oruyha suvisuddhehi vipulehi kaṇikārapupphehi bhagavantaṃ pūjesi,  pupphāni buddhānubhāvena satthu upari chattākārena aṭṭhaṃsu, so tena  bhiyyosomattāya pasannacitto hutvā aparabhāge kālaṃ katvā tāvatiṃse  nibbattitvā uḷāraṃ dibbasampattiṃ anubhavanto yāvatāyukaṃ tattha ṭhatvā  tato cuto devamanussesu saṃsaranto imasmiṃ buddhuppāde rājagahe  brāhmaṇamahāsālaputto hutvā nibbatti, ^b^uttaro^eb^tissa nāmaṃ ahosi.  so viññutaṃ patto brāhmaṇavijjāsu nipphattiṃ gantvā jātiyā rūpena  vijjāya vayena sīlācārena ca lokassa sambhāvanīyo jāto. tassa  taṃ sampattiṃ disvā vassakāro magadhamahāmatto attano dhītaraṃ dātukāmo  hutvā attano adhippāyaṃ pavedesi. so nissaraṇajjhāsayatāya taṃ  paṭikkhipitvā kālena kālaṃ dhammasenāpatiṃ payirupāsanto tassa  santike dhammaṃ sutvā paṭiladdhasaddho pabbajitvā vattasampanno hutvā theraṃ  upaṭṭhahati.</p>
              <p>[03] tena ca samayena therassa aññataro ābādho uppanno, tassa  bhesajjatthāya uttaro sāmaṇero pātova pattacīvaramādāya vihārato  nikkhanto antarāmagge taḷākassa tīre pattaṃ ṭhapetvā udakasamīpaṃ  gantvā mukhaṃ dhovati. atha aññataro umaṅgacoro ārakkhapurisehi ^a^M1.0305^ea^  anubaddho aggadvāreneva nagarato nikkhamitvā palāyanto attanā gahitaṃ  ratanabhaṇḍikaṃ sāmaṇerassa patte pakkhipitvā palāyi. sāmaṇero  pattasamīpaṃ ^a^P2.0002^ea^ upagato. coraṃ anubandhantā rājapurisā  ^a^V1.0261^ea^   sāmaṇerassa patte bhaṇḍikaṃ disvā, ``ayaṃ coro, iminā coriyaṃ  kata''nti sāmaṇeraṃ pacchābāhaṃ bandhitvā vassakārassa brāhmaṇassa  dassesuṃ. vassakāro ca tadā rañño vinicchaye niyutto hutvā  chejjabhejjaṃ anusāsati. so ``pubbe mama vacanaṃ nādiyi,  suddhapāsaṇḍiyesu pabbajī''ti ca baddhāghātattā kammaṃ asodhetvāva  jīvantameva taṃ sūle uttāsesi.</p>
              <p>[03] athassa bhagavā ñāṇaparipākaṃ oloketvā taṃ ṭhānaṃ gantvā  vipphurantahatthanakhamaṇimayūkhasambhinnasitābhatāya  paggharantajātihiṅgulakasuvaṇṇarasadhāraṃ viya  jālāguṇṭhitamudutalunadīghaṅgulihatthaṃ uttarassa sīse ṭhapetvā, ``uttara,  idaṃ te purimakammassa phalaṃ uppannaṃ, tattha tayā paccavekkhaṇabalena  adhivāsanā kātabbā''ti vatvā ajjhāsayānurūpaṃ dhammaṃ desesi.  uttaro amatābhisekasadisena satthu hatthasamphassena  sañjātappasādasomanassatāya uḷāraṃ pītipāmojjaṃ paṭilabhitvā  yathāparicitaṃ vipassanāmaggaṃ samārūḷho ñāṇassa paripākaṃ gatattā  satthu ca desanāvilāsena tāvadeva maggapaṭipāṭiyā sabbakilese  khepetvā chaḷabhiñño ahosi. tena vuttaṃ ^b^apadāne^eb^ (apa0 thera  2.56.55-92) -- </p>
              <p>[21] ``sumedho nāma sambuddho, bāttiṃsavaralakkhaṇo. </p>
              <p>[22] vivekakāmo bhagavā, himavantamupāgami.. </p>
              <p>[21] ``ajjhogāhetvā himavantaṃ, aggo kāruṇiko muni. </p>
              <p>[22] pallaṅkaṃ ābhujitvāna, nisīdi parisuttamo.. </p>
              <p>[21] ``vijjādharo tadā āsiṃ, antalikkhacaro ahaṃ. </p>
              <p>[22] tisūlaṃ sugataṃ gayha, gacchāmi ambare tadā.. </p>
              <p>[21] ``pabbatagge yathā aggi, puṇṇamāyeva candimā. </p>
              <p>[22] vanaṃ obhāsate buddho, sālarājāva phullito.. </p>
              <p>[21] ``vanaggā ^a^M1.0306^ea^ nikkhamitvāna, buddharaṃsībhidhāvare. </p>
              <p>[22] naḷaggivaṇṇasaṅkāsā, disvā cittaṃ pasādayiṃ.. </p>
              <p>[21] ``vicinaṃ addasaṃ pupphaṃ, kaṇikāraṃ devagandhikaṃ. </p>
              <p>[22] tīṇi pupphāni ādāya, buddhaseṭṭhamapūjayiṃ.. </p>
              <p>[21] ``buddhassa ānubhāvena, tīṇi pupphāni me tadā. </p>
              <p>[22] uddhaṃvaṇṭā adhopattā, chāyaṃ kubbanti satthuno.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``tattha ^a^V1.0262^ea^ me sukataṃ byamhaṃ, kaṇikārīti ñāyati. </p>
              <p>[22] saṭṭhiyojanamubbedhaṃ, tiṃsayojanavitthataṃ.. </p>
              <p>[21] ``sahassakaṇḍaṃ satabheṇḍu, dhajālu haritāmayaṃ. </p>
              <p>[22] satasahassaniyyūhā, byamhe pātubhaviṃsu me.. </p>
              <p>[21] ``soṇṇamayā maṇimayā, lohitaṅkamayāpi ca. </p>
              <p>[22] phalikāpi ca pallaṅkā, yenicchakā yadicchakā.. </p>
              <p>[21] ``mahārahañca sayanaṃ, tūlikā vikatīyutaṃ. </p>
              <p>[22] uddhalomiñca ekantaṃ, bimbohanasamāyutaṃ.. </p>
              <p>[21] ``bhavanā nikkhamitvāna, caranto devacārikaṃ. </p>
              <p>[22] yathā icchāmi gamanaṃ, devasaṅghapurakkhato.. </p>
              <p>[21] ``pupphassa heṭṭhā tiṭṭhāmi, uparicchadanaṃ mama. </p>
              <p>[22] samantā yojanasataṃ, kaṇikārehi chāditaṃ.. </p>
              <p>[21] ``saṭṭhitūriyasahassāni, sāyaṃ pātaṃ upaṭṭhahuṃ. </p>
              <p>[22] parivārenti maṃ niccaṃ, rattindivamatanditā.. </p>
              <p>[21] ``tattha naccehi gītehi, tāḷehi vāditehi ca. </p>
              <p>[22] ramāmi khiḍḍā ratiyā, modāmi kāmakāmahaṃ.. </p>
              <p>[21] ``tattha bhutvā pivitvā ca, modāmi tidase tadā. </p>
              <p>[22] nārīgaṇehi sahito, modāmi byamhamuttame.. </p>
              <p>[21] ``satānaṃ ^a^M1.0307^ea^ pañcakkhattuñca, devarajjamakārayiṃ. </p>
              <p>[21] satānaṃ tīṇikkhattuñca, cakkavattī ahosahaṃ. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``bhave bhave saṃsaranto, mahābhogaṃ labhāmahaṃ. </p>
              <p>[22] bhoge me ūnatā natthi, buddhapūjāyidaṃ phalaṃ.. </p>
              <p>[21] ``duve bhave saṃsarāmi, devatte atha mānuse. </p>
              <p>[22] aññaṃ gatiṃ na jānāmi, buddhapūjāyidaṃ phalaṃ.. </p>
              <p>[21] ``duve kule pajāyāmi, khattiye cāpi brāhmaṇe. </p>
              <p>[22] nīce kule na jānāmi, buddhapūjāyidaṃ phalaṃ.. </p>
              <p>[21] ``hatthiyānaṃ assayānaṃ, sivikaṃ sandamānikaṃ. </p>
              <p>[22] labhāmi sabbamevetaṃ, buddhapūjāyidaṃ phalaṃ.. </p>
              <p>[21] ``dāsīgaṇaṃ dāsagaṇaṃ, nāriyo samalaṅkatā. </p>
              <p>[22] labhāmi sabbamevetaṃ, buddhapūjāyidaṃ phalaṃ.. </p>
              <p>[21] ``koseyyakambaliyāni ^a^V1.0263^ea^, khomakappāsikāni ca. </p>
              <p>[22] labhāmi sabbamevetaṃ, buddhapūjāyidaṃ phalaṃ.. </p>
              <p>[21] ``navavatthaṃ navaphalaṃ, navaggarasabhojanaṃ. </p>
              <p>[22] labhāmi sabbamevetaṃ, buddhapūjāyidaṃ phalaṃ.. </p>
              <p>[21] ``imaṃ khāda imaṃ bhuñja, imamhi sayane saya. </p>
              <p>[22] labhāmi sabbamevetaṃ, buddhapūjāyidaṃ phalaṃ.. </p>
              <p>[21] ``sabbattha pūjito homi, yaso accuggato mama. </p>
              <p>[22] mahāpakkho sadā homi, abhejjapariso sadā. </p>
              <p>[22] ñātīnaṃ uttamo homi, buddhapūjāyidaṃ phalaṃ.. </p>
              <p>[21] ``sītaṃ uṇhaṃ na jānāmi, pariḷāho na vijjati. </p>
              <p>[22] atho cetasikaṃ dukkhaṃ, hadaye me na vijjati.. </p>
              <p>[21] ``suvaṇṇavaṇṇo hutvāna, saṃsarāmi bhavābhave. </p>
              <p>[22] vevaṇṇiyaṃ na jānāmi, buddhapūjāyidaṃ phalaṃ.. </p>
              <p>[21] ``devalokā ^a^M1.0308^ea^ cavitvāna, sukkamūlena codito. </p>
              <p>[22] sāvatthiyaṃ pure jāto, mahāsāle suaḍḍhake.. </p>
              <p>[21] ``pañca kāmaguṇe hitvā, pabbajiṃ anagāriyaṃ. </p>
              <p>[22] jātiyā sattavassohaṃ, arahattamapāpuṇiṃ.. </p>
              <p>[21] ``upasampādayī buddho, guṇamaññāya cakkhumā. </p>
              <p>[22] taruṇo pūjanīyohaṃ, buddhapūjāyidaṃ phalaṃ.. </p>
              <p>[21] ``dibbacakkhu visuddhaṃ me, samādhikusalo ahaṃ. </p>
              <p>[22] abhiññāpāramippatto, buddhapūjāyidaṃ phalaṃ.. </p>
              <p>[21] ``paṭisambhidā anuppatto, iddhipādesu kovido. </p>
              <p>[22] dhammesu pāramippatto, buddhapūjāyidaṃ phalaṃ.. </p>
              <p>[21] ``tiṃsakappasahassamhi, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño puna hutvā sūlato uṭṭhahitvā parānuddayāya ākāse  ṭhatvā pāṭihāriyaṃ dassesi. mahājano acchariyabbhutacittajāto  ahosi. tāvadevassa vaṇo saṃrūḷhi, so bhikkhūhi, ``āvuso,  tādisaṃ dukkhaṃ anubhavanto kathaṃ tvaṃ vipassanaṃ anuyuñjituṃ  asakkhī''ti puṭṭho, ``pageva me, āvuso, saṃsāre ādīnavo,  saṅkhārānañca sabhāvo sudiṭṭho, evāhaṃ ^a^V1.0264^ea^ tādisaṃ dukkhaṃ anubhavantopi  asakkhiṃ vipassanaṃ vaḍḍhetvā visesaṃ adhigantu''nti dassento -- </p>
              <p>[03] 121^b^.^eb^ </p>
              <p>[21] ``natthi koci bhavo nicco, saṅkhārā vāpi sassatā. </p>
              <p>[22] uppajjanti ca te khandhā, cavanti aparāparaṃ.. </p>
              <p>[03] 122^b^.^eb^ </p>
              <p>[21] ``etamādīnavaṃ ñatvā, bhavenamhi anatthiko. </p>
              <p>[22] nissaṭo sabbakāmehi, patto me āsavakkhayo''ti..  -- </p>
              <p>[25] imaṃ gāthādvayaṃ abhāsi.</p>
              <p>[03] tattha ^a^M1.0309^ea^ ^a^P2.0003^ea^ ^b^natthi koci bhavo nicco^eb^ti  kammabhavo upapattibhavo kāmabhavo rūpabhavo arūpabhavo saññībhavo  asaññībhavo nevasaññīnāsaññībhavo ekavokārabhavo catuvokārabhavo  pañcavokārabhavoti evaṃbhedo, tatthāpi hīno majjhimo ukkaṭṭho  dīghāyuko sukhabahulo vomissasukhadukkhoti evaṃvibhāgo yokoci  nicco dhuvo thiro apalokiyadhammo natthi taṃ taṃ kāraṇaṃ paṭicca  samuppannattā. yasmā ca etadevaṃ, tasmā ^b^saṅkhārā vāpi  sassatā^eb^ natthīti yojanā. paccayehi saṅkhatattā ``saṅkhārā''ti  laddhanāme hi pañcakkhandhe upādāya bhavasamaññāya saṅkhārāva hutvā  sambhūtā jarāmaraṇena ca vipariṇamantīti asassatā vipariṇāmadhammā.  tathā hi te ``saṅkhārā''ti vuccanti. tenāha ^b^uppajjanti ca  te khandhā, cavanti aparāpara^eb^nti. te bhavapariyāyena  saṅkhārapariyāyena ca vuttā pañcakkhandhā yathāpaccayaṃ aparāparaṃ  uppajjanti, uppannā ca jarāya paripīḷitā hutvā cavanti  paribhijjantīti attho. etena ``bhavo, saṅkhārā''ti ca  laddhavohārā pañcakkhandhā udayabbayasabhāvāti dasseti. yasmā  tilakkhaṇaṃ āropetvā saṅkhāre sammasantassa tayopi bhavā ādittaṃ  viya saṅkhate ^b^ādīnavaṃ^eb^ dosaṃ pageva vipassanāpaññāya jānitvā  aniccalakkhaṇehi diṭṭhā saṅkhārā dukkhānattā vibhūtatarā upaṭṭhahanti,  tenāha bhagavā -- ``yadaniccaṃ taṃ dukkhaṃ, yaṃ dukkhaṃ tadanattā''ti  (saṃ0 ni0  3.15).</p>
              <p>[03] yasmā tilakkhaṇaṃ āropetvā saṅkhāre sammasantassa tayopi  bhavā ādittaṃ viya agāraṃ sappaṭibhayā upaṭṭhahanti, tasmā āha  ^b^``bhavenamhi anatthiko''^eb^ti. evaṃ pana sabbaso bhavehi  vinivattiyamānassa kāmesu apekkhāya lesopi na sambhavatiyeva,  tenāha ^b^``nissaṭo sabbakāmehī''^eb^ti, amhīti yojanā.  mānusehi viya dibbehipi kāmehi nivattitacittosmīti attho.  ^b^patto me āsavakkhayo^eb^ti yasmā evaṃ suparimajjitasaṅkhāro  bhavesu suparidiṭṭhādīnavo kāmesu ^a^V1.0265^ea^ ca anāsattamānaso tasmā sūlamatthake  nisinnenāpi me mayā patto adhigato ^a^M1.0310^ea^ āsavakkhayo nibbānaṃ  arahattañcāti. aññehi ca sabrahmacārīhi appattamānasehi  tadadhigamāya ussāho karaṇīyoti bhikkhūnaṃ ovādamadāsi. </p>
              <p>[06] uttarattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. piṇḍolabhāradvājattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nayidaṃ^eb^ ^a^P2.0004^ea^ ^b^anayenā^eb^tiādikā  āyasmato piṇḍolabhāradvājattherassa gāthā. kā uppatti? ayaṃ kira  padumuttarassa bhagavato kāle sīhayoniyaṃ nibbattitvā pabbataguhāyaṃ  viharati. bhagavā tassa anuggahaṃ kātuṃ gocarāya pakkantakāle  sayanaguhaṃ pavisitvā nirodhaṃ samāpajjitvā nisīdi. sīho gocaraṃ  gahetvā nivatto guhādvāre bhagavantaṃ disvā haṭṭhatuṭṭho jalajathalajapupphehi  pūjaṃ katvā cittaṃ pasādento bhagavato ārakkhatthāya araññe vāḷamige  apanetuṃ tīsu velāsu sīhanādaṃ nadanto buddhagatāya satiyā aṭṭhāsi.  yathā paṭhamadivasaṃ, evaṃ sattāhaṃ pūjesi. bhagavā sattāhaccayena nirodhā  vuṭṭhahitvā ``vattissati imassa ettako upanissayo''ti tassa  passantasseva ākāsaṃ pakkhanditvā vihārameva gato. sīho  pālileyyakahatthī viya buddhaviyogadukkhaṃ adhivāsetuṃ asakkonto kālaṃ  katvā haṃsavatīnagare mahābhogakule nibbattitvā vayappatto nagaravāsīhi  saddhiṃ vihāraṃ gato dhammadesanaṃ sutvā sattāhaṃ mahādānaṃ pavattetvā  yāvajīvaṃ puññāni katvā aparāparaṃ devamanussesu saṃsaranto amhākaṃ  bhagavato kāle kosambiyaṃ rañño utenassa purohitaputto hutvā  nibbatti ^b^bhāradvājo^eb^ nāma nāmena. so vayappatto tayo vede  uggahetvā pañca māṇavakasatāni mante vācento mahagghasabhāvena  ananurūpācārattā tehi pariccajjanto rājagahaṃ gantvā bhagavato  bhikkhusaṅghassa ca lābhasakkāraṃ disvā sāsane pabbajitvā bhojane  amattaññū hutvā vicaranto satthārā upāyena ^a^M1.0311^ea^ mattaññutāya patiṭṭhāpito  vipassanaṃ paṭṭhapetvā nacirasseva chaḷabhiñño ahosi. tena vuttaṃ  ^b^apadāne^eb^ (apa0 thera 2.50.104-109) -- </p>
              <p>[21] ``migaluddo pure āsiṃ, vipine vicaraṃ tadā. </p>
              <p>[22] addasaṃ virajaṃ buddhaṃ, sabbadhammāna pāraguṃ.. </p>
              <p>[21] ``piyālaphalamādāya, buddhaseṭṭhassadāsahaṃ. </p>
              <p>[22] puññakkhettassa vīrassa, pasanno sehi pāṇibhi.. </p>
              <p>[21] ``ekatiṃse ^a^V1.0266^ea^ ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā ``bhagavato sammukhā yaṃ sāvakehi  pattabbaṃ, taṃ mayā patta''nti, bhikkhusaṅghe ca ``yassa magge vā phale  vā kaṅkhā atthi, so maṃ pucchatū''ti sīhanādaṃ nadi. tena taṃ  bhagavā, ``etadaggaṃ, bhikkhave, mama sāvakānaṃ bhikkhūnaṃ sīhanādikānaṃ  yadidaṃ piṇḍolabhāradvājo''ti (a0 ni0  1.188, 195) etadagge  ṭhapesi. so ^a^P2.0005^ea^ ekadivasaṃ attano santikaṃ upagataṃ  gihikāle sahāyabhūtaṃ macchariṃ micchādiṭṭhibrāhmaṇaṃ anukampamāno tassa  dānakathaṃ kathetvā tena ca ``ayaṃ mama dhanaṃ vināsetukāmo''ti bhakuṭiṃ  katvāpi ``tuyhaṃ ekabhattaṃ demī''ti vutte, ``taṃ saṅghassa dehi mā  mayha''nti saṅghassa pariṇāmesi. puna brāhmaṇena ``ayaṃ maṃ bahūnaṃ  dāpetukāmo''ti appaccaye pakāsite dutiyadivasaṃ dhammasenāpatinā  saṅghagatāya dakkhiṇāya mahapphalabhāvappakāsanena taṃ pasādetvā, ``ayaṃ  brāhmaṇo `āhāragedhena maṃ dāne nīyojesī'ti maññati, āhārassa  pana mayā sabbaso pariññātabhāvaṃ na jānāti, handa naṃ jānāpemī''ti  -- </p>
              <p>[03] 123^b^.^eb^ </p>
              <p>[21] ``nayidaṃ anayena jīvitaṃ, nāhāro hadayassa santiko. </p>
              <p>[22] āhāraṭṭhitiko samussayo, iti disvāna carāmi esanaṃ..</p>
              <p>[03]  </p>
              <p>[03] 124^b^.^eb^ </p>
              <p>[21] ``paṅkoti ^a^M1.0312^ea^ hi naṃ avedayuṃ, yāyaṃ vandanapūjanā kulesu. </p>
              <p>[22] sukhumaṃ sallaṃ durubbahaṃ, sakkāro kāpurisena dujjaho''ti..  -- </p>
              <p>[25] gāthādvayaṃ abhāsi.</p>
              <p>[03] tattha ^b^nayidaṃ anayena jīvita^eb^nti idaṃ mama jīvitaṃ  anayena añāyena veḷudānapupphadānādianesanāya na hoti  jīvitanikantiyā abhāvato. ^b^nāhāro hadayassa santiko^eb^ti  āhāro ca āhariyamāno maggaphalañāṇaṃ viya hadayassa cittassa  santikaro na hoti, kevalaṃ pana sajjukaṃ khudāpaṭighātamattaṃ karotīti  adhippāyo. atha vā ^b^nāhāro hadayassa santiko^eb^ti āhāro  rasataṇhāvatthu me hadayassa santiko āsatto na hoti rasataṇhāya eva  abhāvato. ``santike''tipi paṭhanti. yo hi āhāragiddho  lābhasakkārappasuto vicarati, tassa āhāro hadayassa santike nāma  abhiṇhaṃ manasikātabbato. yo pana pariññātāhāro, so tattha  pahīnacchandarāgo, na tassāhāro hadayassa ^a^V1.0267^ea^ santike nāma -- ``kathaṃ  nu kho labheyya''ntiādimanasikaraṇasseva abhāvato. yadi hi  jīvitanikanti āhārarasataṇhā ca natthi, atha kasmā piṇḍāya  carasīti anuyogaṃ manasi katvā āha ^b^``āhāraṭṭhitiko  samussayo, iti disvāna carāmi esana''^eb^nti. āhāro bhojanaṃ  ṭhiti ṭhānaṃ paccayo etassāti āhāraṭṭhitiko.  ``āhārapaṭibaddhavuttiko samussayo kāyo''iti disvāna evaṃ ñatvā  imamatthaṃ buddhiyaṃ ^a^P2.0006^ea^ ṭhapetvā carāmi esanaṃ,  bhikkhāpariyesanaṃ karomīti attho.</p>
              <p>[03] paccayanimittaṃ kulāni upasaṅkamanto tattha vandanapūjanāhi  lābhasakkārehi ca bajjhatīti evaṃ mādisesu na cintetabbanti  dassento ^b^``paṅko''^eb^tigāthaṃ abhāsi. tassattho -- ^b^yā  ayaṃ^eb^ paccayanimittaṃ upagatānaṃ pabbajitānaṃ ^b^kulesu^eb^ gehavāsīsu  pavattissati guṇasambhāvanā ^b^pūjanā^eb^ ca, yasmā taṃ abhāvitattānaṃ  osīdāpanaṭṭhena malīnabhāvakaraṇena ca ^b^paṅko^eb^ kaddamoti buddhādayo  ^b^avedayuṃ^eb^ abbhaññāsuṃ pavedesuṃ vā, tasmā sā sappurisānaṃ ^a^M1.0313^ea^ bandhāya  na hoti sakkārāsāya pageva pahīnattā. asappurisassa pana sakkārāsā  duviññeyyasabhāvatāya pīḷājananato anto tudanato uddharituṃ  asakkuṇeyyato ca ^b^sukhumaṃ sallaṃ durubbahaṃ^eb^. tato eva tena  ^b^sakkāro kāpurisena dujjaho^eb^ durubbaheyyo tassa pahānapaṭipattiyā  appaṭipajjanato, sakkārāsāpahānena pahīno hotīti. taṃ sutvā  brāhmaṇo there abhippasanno ahosi. </p>
              <p>[06] piṇḍolabhāradvājattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. valliyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^makkaṭo pañcadvārāya^eb^ntiādikā āyasmato valliyattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto ito ekatiṃse kappe kulagehe nibbattitvā  viññutaṃ patto ekadivasaṃ kenacideva karaṇīyena araññaṃ gato tattha  nāradaṃ nāma paccekasambuddhaṃ rukkhamūle vasantaṃ disvā pasannamānaso  naḷehi sālaṃ katvā tiṇehi chādetvā adāsi. caṅkamanaṭṭhānañcassa  sodhetvā vālukā okiritvā adāsi. so tena puññakammena  devamanussesu saṃsaranto imasmiṃ buddhuppāde sāvatthiyaṃ  brāhmaṇamahāsālassa putto hutvā nibbatti, ^b^valliyo^eb^tissa nāmaṃ  ahosi. so vayappatto yobbanamanuppatto indriyavasiko hutvā  vicaranto kalyāṇamittasaṃsaggena bhagavantaṃ upasaṅkamitvā dhammaṃ sutvā  paṭiladdhasaddho pabbajitvā ^a^V1.0268^ea^ vipassanaṃ paṭṭhapetvā nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 2.50.93-103) -- </p>
              <p>[21] ``himavantassāvidūre, hārito nāma pabbato. </p>
              <p>[22] sayambhū nārado nāma, rukkhamūle vasī tadā.. </p>
              <p>[21] ``naḷāgāraṃ karitvāna, tiṇena chādayiṃ ahaṃ. </p>
              <p>[22] caṅkamaṃ sodhayitvāna, sayambhussa adāsahaṃ.. </p>
              <p>[21] ``tena ^a^M1.0314^ea^ kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``tattha me sukataṃ byamhaṃ, naḷakuṭikanimmitaṃ. </p>
              <p>[22] saṭṭhiyojanamubbedhaṃ, tiṃsayojanavitthataṃ.. </p>
              <p>[21] ``catuddasesu kappesu, devaloke ramiṃ ahaṃ. </p>
              <p>[22] ekasattatikkhattuñca, devarajjamakārayiṃ.. </p>
              <p>[21] ``catuttiṃsatikkhattuñca, cakkavattī ahosahaṃ. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``dhammapāsādamāruyha, sabbākāravarūpamaṃ. </p>
              <p>[22] yadicchakāhaṃ vihare, sakyaputtassa sāsane.. </p>
              <p>[21] ``ekatiṃse ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, naḷakuṭiyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^P2.0007^ea^ pana patvā puthujjanakāle attano  cittassa rūpādiārammaṇesu yathākāmappavattiyā, idāni ariyamaggena  niggahitabhāvassa ca vibhāvanena aññaṃ byākaronto -- </p>
              <p>[03] 125^b^.^eb^ </p>
              <p>[21] ``makkaṭo pañcadvārāyaṃ, kuṭikāyaṃ pasakkiya. </p>
              <p>[22] dvārena anupariyeti, ghaṭṭayanto muhuṃ muhuṃ.. </p>
              <p>[03] 126^b^.^eb^ </p>
              <p>[21] ``tiṭṭha makkaṭa mā dhāvi, na hi te taṃ yathā pure. </p>
              <p>[22] niggahītosi paññāya, neva dūraṃ gamissasī''ti.. --  gāthādvayaṃ abhāsi.</p>
              <p>[03] tattha ^a^V1.0269^ea^ ^b^ghaṭṭayanto^eb^ti attano lolabhāvena rukkhassa aññaṃ  sākhaṃ muñcitvā aññassa gahaṇena anekavāraṃ tattha rukkhaṃ cālento  phalūpabhogamakkaṭo viya tena tena cakkhādidvārena rūpādiārammaṇesu  aññaṃ muñcitvā aññaṃ gaṇhanto cittasantānassa samādānavasena  niccalaṃ ṭhātuṃ ^a^M1.0315^ea^ appadānena abhikkhaṇaṃ ghaṭṭayanto cālento tasmiṃyeva  rūpādiārammaṇe anuparivattati yathākāmaṃ vicarati.  vattamānasamīpatāya cettha vattamānavacanaṃ. evaṃ anupariyanto ca  ^b^tiṭṭha, makkaṭa, mā dhāvi^eb^ tvaṃ, cittamakkaṭa, idāni tiṭṭha mā  dhāvi, ito paṭṭhāya te dhāvituṃ na sakkā, tasmā ^b^na hi te taṃ yathā  pūre^eb^ yasmā taṃ attabhāvagehaṃ pubbe viya na te sevitaṃ  pihitadvārabhāvato, kiñca ^b^niggahītosi paññāya^eb^ sayañca idāni  maggapaññāya kilesābhisaṅkhārasaṅkhātānaṃ pādānaṃ chedanena accantikaṃ  niggahaṃ pattosi, tasmā ^b^neva dūraṃ gamissasi^eb^ ito attabhāvato  dūraṃ dutiyādiattabhāvaṃ neva gamissasi yāvacarimakacittaṃ eva te  gamananti dasseti. ``neto dūra''ntipi pāṭho, so evattho. </p>
              <p>[06] valliyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. gaṅgātīriyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^tiṇṇaṃ me tālapattāna^eb^ntiādikā āyasmato  gaṅgātīriyattherassa gāthā. kā uppatti? ayaṃ kira padumuttarassa  bhagavato kāle kulagehe nibbattitvā viññutaṃ patto sāsane abhippasanno  hutvā bhikkhusaṅghassa pānīyamadāsi. so tena puññakammena  devaloke nibbattitvā aparāparaṃ puññāni katvā devamanussesu saṃsaranto  imasmiṃ buddhuppāde sāvatthiyaṃ aññatarassa gahapatissa putto hutvā  nibbatti, ``datto''tissa nāmaṃ ahosi. so ^a^P2.0008^ea^  vayappatto gharāvāsaṃ vasanto agamanīyaṭṭhānabhāvaṃ ajānitvā vītikkamaṃ  katvā puna agamanīyaṭṭhānabhāvaṃ ñatvā saṃvegajāto pabbajitvā taṃ kammaṃ  jigucchitvā lūkhapaṭipattiṃ anutiṭṭhanto paṃsukūlacīvaraṃ chavasittasadisaṃ  mattikāpattañca gahetvā gaṅgātīre tīhi tālapattehi kuṭikaṃ katvā  vihāsi, tenevassa ^b^gaṅgātīriyo^eb^ti samaññā ahosi. so  ``arahattaṃ appatvā na kenaci sallapissāmī''ti cittaṃ adhiṭṭhāya  paṭhamaṃ saṃvaccharaṃ tuṇhībhūto vacībhedaṃ akarontova vihāsi. dutiye  saṃvacchare gocaragāme aññatarāya itthiyā ``mūgo nu kho no''ti  vīmaṃsitukāmāya patte khīraṃ āsiñcantiyā ^a^M1.0316^ea^ hatthavihāre katepi  okirite, ``alaṃ, bhaginī''ti vācaṃ nicchari. tatiye pana  saṃvacchare antaravasseva ghaṭayanto vāyamanto arahattaṃ pāpuṇi, tena vuttaṃ  ^b^apadāne^eb^ (apa0 thera 2.50.51-56) -- </p>
              <p>[21] ``padumuttarabuddhassa ^a^V1.0270^ea^, bhikkhusaṅghe anuttare. </p>
              <p>[22] pasannacitto sumano, pānīghaṭamapūrayiṃ.. </p>
              <p>[21] ``pabbatagge dumagge vā, ākāse vātha bhūmiyaṃ. </p>
              <p>[22] yadā pānīyamicchāmi, khippaṃ nibbattate mama.. </p>
              <p>[21] ``satasahassito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, dakadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahā pana hutvā attano pubbabhāgapaṭipattiyā vibhāvanamukhena  aññaṃ byākaronto -- </p>
              <p>[03] 127^b^.^eb^ </p>
              <p>[21] ``tiṇṇaṃ me tālapattānaṃ, gaṅgātīre kuṭī katā. </p>
              <p>[22] chavasittova me patto, paṃsukūlañca cīvaraṃ.. </p>
              <p>[03] 128^b^.^eb^ </p>
              <p>[21] ``dvinnaṃ antaravassānaṃ, ekā vācā me bhāsitā. </p>
              <p>[22] tatiye antaravassamhi, tamokhandho padālito''ti..  -- gāthādvayaṃ abhāsi.</p>
              <p>[03] tattha ^b^tiṇṇaṃ me tālapattānaṃ, gaṅgātīre kuṭī katā^eb^ti  tālarukkhato pahitehi tīhi tālapaṇṇehi mayhaṃ vassanapariharaṇatthaṃ  gaṅgāya nadiyā tīre kuṭikā katā. tena attano senāsanasantosaṃ  dasseti. vuttañhi dhammasenāpatinā -- </p>
              <p>[21] ``pallaṅkena nisinnassa, jaṇṇuke nābhivassati. </p>
              <p>[22] alaṃ phāsuvihārāya, pahitattassa bhikkhuno''ti..  (theragā0 985; mi0 pa0 6.1.1).</p>
              <p>[03] ``tālapattīna''ntipi pāṭho, so evattho. ^b^chavasittova me  patto^eb^ti mayhaṃ patto chavasittasadiso, matānaṃ  khīrasecanakuṇḍasadisoti attho ^a^M1.0317^ea^. ^b^paṃsukūlañca cīvara^eb^nti  cīvarañca me antaramaggasusānādīsu chaḍḍitanantakehi kataṃ paṃsukūlaṃ.  padadvayena parikkhārasantosaṃ dasseti.</p>
              <p>[03] ^b^dvinnaṃ^eb^ ^a^P2.0009^ea^ ^b^antaravassāna^eb^nti dvīsu  antaravassesu pabbajitato arahattamappattasaṃvaccharesu. ^b^ekā vācā  me bhāsitā^eb^ti ekā, ``alaṃ, bhaginī''ti khīrapaṭikkhepavācā eva  mayā vuttā, añño tattha vacībhedo nāhosi. tena ukkaṃsagataṃ  kāyavacīsaṃyamaṃ dasseti. ^b^tatiye antaravassamhī^eb^ti  ^a^V1.0271^ea^ tatiyassa  saṃvaccharassa abbhantare, tasmiṃ aparipuṇṇeyeva. ^b^tamokhandho  padālito^eb^ti aggamaggena tamokhandho bhinno, avijjānusayo  samucchinnoti attho. tena tadekaṭṭhatāya sabbakilesānaṃ  anavasesappahānaṃ vadati. </p>
              <p>[06] gaṅgātīriyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. ajinattheragāthāvaṇṇanā</h3n>
            <h4>
              <h4n> </h4n>
              <p>[03] ^b^api ce hoti tevijjo^eb^tiādikā āyasmato  ajinattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto buddhasuññe loke  kulagehe nibbattitvā viññutaṃ patto kenacideva karaṇīyena araññaṃ gato  tattha sucintitaṃ nāma paccekasambuddhaṃ ābādhena pīḷitaṃ nisinnaṃ disvā  upasaṅkamitvā vanditvā bhesajjatthāya pasannamānaso ghatamaṇḍaṃ adāsi.  so tena puññakammena devaloke nibbattitvā aparāparaṃ puññāni katvā  sugatīsuyeva saṃsaranto imasmiṃ buddhuppāde sāvatthiyaṃ aññatarassa  daliddabrāhmaṇassa gehe paṭisandhiṃ gaṇhi. taṃ vijāyanakāle  ajinacammena sampaṭicchiṃsu. tenassa ^b^ajino^eb^tveva nāmaṃ akaṃsu.  so bhogasaṃvattaniyassa kammassa akatattā daliddakule nibbatto  vayappattopi appannapānabhojano hutvā vicaranto jetavanapaṭiggahaṇe  buddhānubhāvaṃ disvā paṭiladdhasaddho pabbajitvā vipassanāya kammaṃ  karonto nacirasseva chaḷabhiñño ahosi. tena vuttaṃ ^b^apadāne^eb^  (apa0 thera 2.43.78-87) -- </p>
              <p>[21] ``sucintitaṃ ^a^M1.0318^ea^ bhagavantaṃ, lokajeṭṭhaṃ narāsabhaṃ. </p>
              <p>[22] upaviṭṭhaṃ mahāraññaṃ, vātābādhena pīḷitaṃ.. </p>
              <p>[21] ``disvā cittaṃ pasādetvā, ghatamaṇḍamupānayiṃ. </p>
              <p>[22] katattā ācitattā ca, gaṅgā bhāgīrathī ayaṃ.. </p>
              <p>[21] ``mahāsamuddā cattāro, ghataṃ sampajjare mama. </p>
              <p>[22] ayañca pathavī ghorā, appamāṇā asaṅkhiyā.. </p>
              <p>[21] ``mama saṅkappamaññāya, bhavate madhusakkarā. </p>
              <p>[22] cātuddīpā ime rukkhā, pādapā dharaṇīruhā.. </p>
              <p>[21] ``mama saṅkappamaññāya, kapparukkhā bhavanti te. </p>
              <p>[22] paññāsakkhattuṃ devindo, devarajjamakārayiṃ.. </p>
              <p>[21] ``ekapaññāsakkhattuñca, cakkavattī ahosahaṃ. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``catunnavutito ^a^V1.0272^ea^ kappe, yaṃ dānamadadiṃ tadā. </p>
              <p>[22] duggatiṃ nābhijānāmi, ghatamaṇḍassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvāpi purimakammanissandena appalābhī  appaññātova ahosi. uddesabhattasalākabhattānipi lāmakāneva  pāpuṇanti. kammaphaleneva ca naṃ puthujjanā bhikkhū sāmaṇerā ca  ``appaññāto''ti avamaññanti. thero te bhikkhū saṃvejento -- </p>
              <p>[03] 129^b^.^eb^ </p>
              <p>[21] ``api ce hoti tevijjo, maccuhāyī anāsavo. </p>
              <p>[22] appaññātoti naṃ bālā, avajānanti ajānatā.. </p>
              <p>[03] 130^b^.^eb^ </p>
              <p>[21] ``yo ^a^M1.0319^ea^ ^a^P2.0010^ea^ ca kho annapānassa, lābhī  hotīdha puggalo. </p>
              <p>[22] pāpadhammopi ce hoti, so nesaṃ hoti sakkato''ti..  -- </p>
              <p>[25] gāthādvayaṃ abhāsi.</p>
              <p>[03] tattha ^b^apī^eb^ti sambhāvane nipāto. ^b^ce^eb^ti parikappane.  ^b^hotī^eb^ti bhavati. tisso vijjā etassāti ^b^tevijjo^eb^.  maccuṃ pajahatīti ^b^maccuhāyī^eb^. kāmāsavādīnaṃ abhāvena  ^b^anāsavo^eb^. idaṃ vuttaṃ hoti -- dibbacakkhuñāṇaṃ  pubbenivāsañāṇaṃ āsavakkhayañāṇanti imāsaṃ tissannaṃ vijjānaṃ  adhigatattā ^b^tevijjo^eb^ tato eva sabbaso kāmāsavādīnaṃ  parikkhīṇattā ^b^anāsavo^eb^ āyatiṃ punabbhavassa aggahaṇato  maraṇābhāvena ^b^maccuhāyī^eb^ yadipi hoti, evaṃ santepi  ^b^appaññātoti naṃ bālā avajānanti^eb^ yassatthāya kulaputtā  sammadeva agārasmā anagāriyaṃ pabbajanti, taṃ sadatthaṃ anupāpuṇitvā  ṭhitampi naṃ uttamaṃ purisaṃ ``dhutavādo bahussuto dhammakathiko''ti  uppannalābhassa abhāvato ``na paññāto na pākaṭo''ti bālā  dummedhapuggalā avajānanti, kasmā? ^b^ajānatā^eb^ ajānanakāraṇā  guṇānaṃ ajānanameva tattha kāraṇanti dasseti.</p>
              <p>[03] yathā ca guṇānaṃ ajānanato bālā lābhagarutāya sambhāvanīyampi  avajānanti, evaṃ guṇānaṃ ajānanato lābhagarutāya evaṃ  avajānitabbampi sambhāventīti dassento dutiyaṃ gāthaṃ āha. tattha  ^b^yo^eb^ti aniyamavacanaṃ. ^b^ca^eb^-saddo byatireke, tena  yathāvuttapuggalato imassa puggalassa vuccamānaṃyeva visesaṃ janeti.  ^b^kho^eb^ti avadhāraṇe. ^b^annapānassā^eb^ti nidassanamattaṃ.  ^b^lābhī^eb^ti lābhavā. ^b^idhā^eb^ti imasmiṃ loke. jarāmaraṇehi  tassa tassa sattāvāsassa pūraṇato galanato ^a^V1.0273^ea^ ca ^b^puggalo.  pāpadhammo^eb^ti lāmakadhammo. ayañhettha attho -- yo pana puggalo  cīvarādipaccayamattasseva lābhī hoti, na jhānādīnaṃ, so pāpicchatāya  dussīlabhāvena hīnadhammopi samāno idha imasmiṃ loke bālānaṃ  lābhagarutāya sakkato garukato hotīti. </p>
              <p>[06] ajinattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. meḷajinattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yadāhaṃ^eb^ ^a^M1.0320^ea^ ^b^dhammamassosi^eb^ntiādikā āyasmato  meḷajinattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto sumedhassa bhagavato  kāle kulagehe nibbattitvā viññutaṃ ^a^P2.0011^ea^ patto ekadivasaṃ  bhagavantaṃ piṇḍāya gacchantaṃ disvā pasannamānaso madhuraṃ āmodaphalaṃ  adāsi. so tena puññakammena devamanussesu saṃsaranto imasmiṃ  buddhuppāde bārāṇasiyaṃ khattiyakule nibbattitvā ^b^meḷajino^eb^ti  laddhanāmo vijjāsippesu nipphattiṃ gato paṇḍito byatto disāsu  pākaṭo ahosi. so bhagavati bārāṇasiyaṃ isipatane viharante  vihāraṃ gantvā satthāraṃ upasaṅkamitvā dhammaṃ sutvā paṭiladdhasaddho  pabbajitvā vipassanaṃ paṭṭhapetvā tadaheva arahattaṃ pāpuṇi. tena vuttaṃ  ^b^apadāne^eb^ (apa0 thera 2.51.57-62) -- </p>
              <p>[21] ``sahassaraṃsī bhagavā, sayambhū aparājito. </p>
              <p>[22] vivekā vuṭṭhahitvāna, gocarāyābhinikkhami.. </p>
              <p>[21] ``phalahattho ahaṃ disvā, upagacchiṃ narāsabhaṃ. </p>
              <p>[22] pasannacitto sumano, avaṭaṃ adadiṃ phalaṃ.. </p>
              <p>[21] ``catunnavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aparabhāge bhikkhūhi, ``āvuso, kiṃ tayā  uttarimanussadhammo adhigato''ti puṭṭho sīhanādaṃ nadanto -- </p>
              <p>[03] 131^b^.^eb^ </p>
              <p>[21] ``yadāhaṃ ^a^V1.0274^ea^ dhammamassosiṃ, bhāsamānassa satthuno. </p>
              <p>[22] na kaṅkhamabhijānāmi, sabbaññū aparājite.. </p>
              <p>[03] 132^b^.^eb^ </p>
              <p>[21] ``satthavāhe mahāvīre, sārathīnaṃ varuttame. </p>
              <p>[22] magge paṭipadāyaṃ vā, kaṅkhā mayhaṃ na vijjatī''ti..  -- gāthādvayaṃ abhāsi.</p>
              <p>[03] tattha ^a^M1.0321^ea^ ^b^yadā^eb^ti yasmiṃ kāle. ^b^aha^eb^nti attānaṃ  niddisati. ^b^dhamma^eb^nti catusaccadhammaṃ. ^b^assosi^eb^nti  suṇiṃ. ^b^satthuno^eb^ti diṭṭhadhammikādiatthehi veneyyānaṃ sāsanaṭṭhena  satthuno. ^b^kaṅkha^eb^nti saṃsayaṃ. saṅkhatamasaṅkhatañca  anavasesato jānanaṭṭhena ^b^sabbaññū^eb^. kutocipi parājitā bhāvena  ^b^aparājite^eb^. veneyyasattānaṃ saṃsārakantārato nibbānaṃ  paṭivāhanaṭṭhena ^b^satthavāhe^eb^. idaṃ vuttaṃ hoti -- yato pabhuti ahaṃ  satthuno dhammaṃ desentassa catusacca^b^dhammaṃ assosiṃ^eb^  sotadvārānusārena upadhāresiṃ upalabhiṃ, tato paṭṭhāya  anavasesasaṅkhatāsaṅkhatasammutidhammānaṃ sayambhūñāṇena jānanato  ^b^sabbaññū^eb^ anāvaraṇadassāvimhi, pañcannampi mārānaṃ abhibhavanato  tehi aparājitattā sadevake loke appaṭihatadhammacakkattā ca  ^b^aparājite,^eb^ veneyyasattānaṃ lobhakantārādito vāhanaṭṭhena  ^b^satthavāhe,^eb^ mahāvikkantatāya ^b^mahāvīre,^eb^ aññehi duddamānaṃ  purisadammānaṃ saraṇato accantikena damathena damanato ^b^sārathīnaṃ^eb^  pavarabhūte ^b^uttame^eb^ sammāsambuddhe ^a^P2.0012^ea^, ``buddho nu  kho no nu kho''ti ^b^kaṅkhaṃ nābhijānāmi^eb^ aparappaccayabhāvato.  tathārūpe desite ariya^b^magge^eb^ tadupādāyabhūtāya ca  sīlādi^b^paṭipadāya^eb^ ``niyyāniko nu kho na nu kho''ti  ^b^kaṅkhā^eb^ vicikicchā ^b^na vijjati^eb^ natthīti. ettha ca  ariyadhamme saṃsayābhāvakathanena ariyasaṅghepi saṃsayābhāvo  kathitoyevāti daṭṭhabbaṃ tattha patiṭṭhitassa anaññathābhāvatoti. </p>
              <p>[06] meḷajinattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. rādhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathā agāraṃ ducchanna^eb^ntiādikā āyasmato rādhattherassa  gāthā. kā uppatti? ayaṃ kira padumuttarassa bhagavato kāle  haṃsavatīnagare kulagehe nibbattitvā viññutaṃ patto vihāraṃ gantvā  satthāraṃ upasaṅkamitvā vanditvā ekamantaṃ nisinno satthārā ekaṃ  bhikkhuṃ paṭibhāneyyakānaṃ aggaṭṭhāne ṭhapiyamānaṃ disvā sayaṃ taṃ ṭhānantaraṃ  patthetvā mahādānaṃ ^a^M1.0322^ea^ pavattesi. satthu uḷārañca pūjaṃ akāsi. so  evaṃ katapaṇidhāno tato cuto tattha tattha bhave puññāni upacinanto  vipassissa bhagavato kāle kulagehe nibbattitvā viññutaṃ patto  ekadivasaṃ satthāraṃ piṇḍāya gacchantaṃ ^a^V1.0275^ea^ disvā pasannamānaso madhurāni  ambaphalānī adāsi. so tena puññakammena devaloke nibbattitvā  aparāparaṃ puññāni katvā devamanussesu saṃsaranto amhākaṃ bhagavato  kāle rājagahe brāhmaṇakule nibbattitvā ^b^rādho^eb^ti laddhanāmo  vayappatto hutvā gharāvāsaṃ vasanto mahallakakāle puttadārehi apasādito,  ``kiṃ me gharāvāsena, pabbajissāmī''ti vihāraṃ gantvā there bhikkhū  upasaṅkamitvā pabbajjaṃ yācitvā tehi ``ayaṃ brāhmaṇo jiṇṇo na  sakkoti vattapaṭivattaṃ pūretu''nti paṭikkhitto satthu santikaṃ gantvā  attano ajjhāsayaṃ pavedetvā satthārā upanissayasampattiṃ oloketvā  āṇattena dhammasenāpatinā pabbājito vipassanaṃ paṭṭhapetvā nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  2.51.63-67) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, pādaphalaṃ adāsahaṃ.. </p>
              <p>[21] ``ekanavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthu santikāvacaro hutvā vicaranto satthu  dhammadesanāpaṭibhānassa paccayabhūtānaṃ paṭibhānajānanakānaṃ aggo jāto.  therassa hi diṭṭhisamudācārañca āgamma dasabalassa ^a^P2.0013^ea^  navanavā dhammadesanā paṭibhāti. tenāha bhagavā --  ``etadaggaṃ, bhikkhave, mama sāvakānaṃ bhikkhūnaṃ paṭibhāneyyakānaṃ  yadidaṃ rādho''ti (a0 ni0  1.219, 233). so ekadivasaṃ  ``ime sattā abhāvanāya rāgena abhibhuyyanti, bhāvanāya sati taṃ  natthī''ti bhāvanaṃ thomento ^b^``yathā agāra''^eb^ntiādinā  gāthādvayamāha. </p>
              <p>[03] 133-4^b^.^eb^ tattha ^b^agāra^eb^nti yaṃkiñci gehaṃ.  ^b^ducchanna^eb^nti viraḷacchannaṃ chiddāvachiddaṃ. ^b^samativijjhatī^eb^ti  vassavuṭṭhi vinivijjhati. ^b^abhāvita^eb^nti taṃ agāraṃ vuṭṭhi viya  bhāvanāya ^a^M1.0323^ea^ rahitattā abhāvitaṃ cittaṃ. ^b^rāgo samativijjhatī^eb^ti  na kevalaṃ rāgova dosamohamānādayopi sabbakilesā tathārūpaṃ cittaṃ  ativijjhantiyeva. ^b^subhāvita^eb^nti samathavipassanābhāvanāhi suṭṭhu  bhāvitaṃ, evarūpaṃ cittaṃ succhannaṃ gehaṃ vuṭṭhi viya rāgādayo kilesā  ativijjhituṃ na sakkontīti. </p>
              <p>[06] rādhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. surādhattheragāthāvaṇṇanā </h3n>
            <h4>
              <h4n> </h4n>
              <p>[01] ^b^khīṇā^eb^ ^a^V1.0276^ea^ ^b^hi mayhaṃ jātī^eb^tiādikā āyasmato  surādhattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto sikhissa bhagavato  kāle kulagehe nibbattitvā viññutaṃ patto ekadivasaṃ satthāraṃ disvā  pasannamānaso mātuluṅgaphalaṃ adāsi. so tena puññakammena devaloke  nibbattitvā aparāparaṃ puññāni katvā sugatīsuyeva saṃsaranto imasmiṃ  buddhuppāde anantaraṃ vuttassa rādhattherassa kaniṭṭho hutvā nibbatti,  ^b^surādho^eb^tissa nāmaṃ ahosi. so jeṭṭhabhātari rādhe pabbajite  sayampi pabbajitvā vipassanāya kammaṃ karonto nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 2.51.68-72) -- </p>
              <p>[21] ``kaṇikāraṃva jalitaṃ, puṇṇamāyeva candimaṃ. </p>
              <p>[22] jalantaṃ dīparukkhaṃva, addasaṃ lokanāyakaṃ.. </p>
              <p>[21] ``mātuluṅgaphalaṃ gayha, adāsiṃ satthuno ahaṃ. </p>
              <p>[22] dakkhiṇeyyassa vīrassa, pasanno sehi pāṇibhi.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā sāsanassa niyyānikabhāvadassanatthaṃ aññaṃ  byākaronto ^b^``khīṇā hī mayha''^eb^ntiādinā gāthādvayamāha. </p>
              <p>[03] 135-6^b^.^eb^ tattha ^a^M1.0324^ea^ ^b^khīṇā^eb^ti khayaṃ ^a^P2.0014^ea^  pariyosānaṃ gatā. ^b^jātī^eb^ti bhavo bhavanibbatti vā.  ^b^vusitaṃ jinasāsana^eb^nti jinassa sammāsambuddhassa sāsanaṃ  maggabrahmacariyaṃ vuṭṭhaṃ parivuṭṭhaṃ. ^b^pahīno jālasaṅkhāto^eb^ti  sattasantānassa ottharaṇato nissarituṃ appadānato ca  ``jālasaṅkhāto''ti ca laddhanāmā diṭṭhi avijjā ca pahīnā maggena  samucchinnā. ^b^bhavanetti samūhatā^eb^ti kāmabhavādikassa bhavassa  nayanato pavattanato bhavanettisaññitā taṇhā samugghāṭitā.  ^b^yassatthāya pabbajito^eb^ti yassa atthāya yadatthaṃ ahaṃ  ^b^agārasmā^eb^ gehato ^b^anagāriyaṃ^eb^ pabbajjaṃ ^b^pabbajito^eb^  upagato. ^b^so^eb^ sabbesaṃ orambhāgiyuddhambhāgiyappabhedānaṃ  saṃyojanānaṃ bandhanānaṃ khayabhūto ^b^attho^eb^ nibbānasaṅkhāto  paramattho arahattasaṅkhāto sadattho ca mayā ^b^anuppatto^eb^  adhigatoti attho. </p>
              <p>[06] surādhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. gotamattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sukhaṃ^eb^ ^a^V1.0277^ea^ ^b^supantī^eb^ti āyasmato gotamattherassa  gāthā. kā  uppatti? ayampi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto vipassissa bhagavato kāle kulagehe  nibbattitvā viññutaṃ patto ekadivasaṃ bhagavantaṃ disvā pasannamānaso  āmodaphalamadāsi. tena puññakammena devaloke nibbattitvā aparāparaṃ  puññāni katvā sugatīsuyeva saṃsaranto imasmiṃ buddhuppāde rājagahe  brāhmaṇakule nibbattitvā ^b^gotamo^eb^ti laddhanāmo sattavassikakāle  upanayanaṃ katvā ratanabhikkhaṃ caritvā sahassaṃ labhitvā taṃ tādise  ṭhāne ṭhapetvā vataṃ caranto soḷasasattarasavassuddesikakāle  akalyāṇamittehi kāmesu parinīyamāno ekissā rūpūpajīviniyā taṃ  sahassabhaṇḍikaṃ datvā brahmacariyavināsaṃ patvā tāya cassa brahmacārirūpaṃ  disvā virattākāre dassite ekarattivāseneva nibbinnarūpo attano  brahmacariyanivāsaṃ dhanajāniñca saritvā ``ayuttaṃ mayā kata''nti  vippaṭisārī ahosi. satthā tassa hetusampattiṃ cittācārañca ñatvā  ^a^P2.0015^ea^ tassa āsannaṭṭhāne ^a^M1.0325^ea^ attānaṃ dassesi. so satthāraṃ  disvā pasannamānaso upasaṅkami, tassa bhagavā dhammaṃ desesi. so  dhammaṃ sutvā paṭiladdhasaddho pabbajanto khuraggeyeva arahattaṃ pāpuṇi.  tena vuttaṃ ^b^apadāne^eb^ (apa0 thera 2.51.80-84) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, āmodamadadiṃ phalaṃ.. </p>
              <p>[21] ``ekanavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā jhānasukhena phalasukhena vītināmentaṃ eko  gihisahāyo upagantvā, ``āvuso, tayā ratanabhikkhāya laddhaṃ  pabbajanto kiṃ akāsī''ti pucchi. taṃ sutvā thero ``idaṃ nāma  kata''nti anācikkhitvā mātugāme dosaṃ pakāsetvā attano  vītarāgabhāvena aññaṃ byākaronto ^b^``sukhaṃ supantī''^eb^tiādinā  gāthādvayamāha. </p>
              <p>[03] 137^b^.^eb^ tattha ^b^sukhaṃ supanti munayo, ye itthīsu na  bajjhare^eb^ti ye itthīsu visayabhūtāsu nimittabhūtāsu vā rāgabandhanena  na bajjhanti, te munayo tapassino saṃyatindriyā sukhaṃ supanti sukhaṃ  viharanti, natthi tesaṃ dukkhanti adhippāyo. ``supantī''ti hi  nidassanamattametaṃ. ^b^sadā ve^eb^ ^a^V1.0278^ea^ ^b^rakkhitabbāsū^eb^ti ekaṃsena  sabbakālaṃ rakkhitabbāsu. itthiyo hi sattabhūmike nippurise pāsāde  uparibhūmiyaṃ vasāpetvāpi, kucchiyaṃ pakkhipitvāpi na sakkā rakkhituṃ,  tasmā tā kiṭṭhādigāviyo viya sabbakālaṃ rakkhaṇīyā honti.  bahucittatāya vā sāmikena vatthālaṅkārānuppadānādinā cittaññathattato  sabbakālaṃ rakkhitabbā. sarīrasabhāvaṃ vā mālāgandhādīhi  paṭicchādanavasena rakkhitabbacittatāya rakkhitabbāti. ^b^yāsu  saccaṃ sudullabha^eb^nti yāsu saccavacanaṃ laddhuṃ na sakkā, itthiyo hi  aggimpi pavisanti, visampi khādanti, satthampi āharanti,  ubbandhitvāpi kālaṃ karonti, na pana sacce ṭhātuṃ sakkonti. tasmā  evarūpā itthiyo vajjetvā ṭhitā munayo sukhitā vatāti dasseti. </p>
              <p>[03] 138^b^.^eb^ idāni ^a^M1.0326^ea^ yassa appahīnattā evarūpāsu itthīsupi  bajjhanti, tassa kāmassa attano suppahīnataṃ accantaniṭṭhitatañca  dassento dutiyaṃ gāthamāha. ^b^vadhaṃ carimha te kāmā^eb^ti ambho  kāma, ^a^P2.0016^ea^ tava vadhaṃ accantasamucchedaṃ ariyamaggena  carimha, ``vadhaṃ carimhase''tipi pāṭho, vadhāya pahānāya  maggabrahmacariyaṃ acarimhāti attho. ^b^anaṇā dāni te maya^eb^nti  idāni aggamaggapattito paṭṭhāya iṇabhāvakarāya pahīnattā kāma te  anaṇā mayaṃ, na tuyhaṃ iṇaṃ dhārema. avītarāgo hi rāgassa vase  vattanato tassa iṇaṃ dhārento viya hoti, vītarāgo pana taṃ  atikkamitvā paramena cittissariyena samannāgato. anaṇattā eva  ^b^gacchāma dāni nibbānaṃ, yattha gantvā na socati^eb^ yasmiṃ  nibbāne gamanahetu sabbaso sokahetūnaṃ abhāvato na socati, taṃ  anupādisesanibbānameva idāni gacchāma anupāpuṇāmāti attho. </p>
              <p>[06] gotamattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. vasabhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pubbe hanati attāna^eb^nti āyasmato vasabhattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto buddhasuññe loke brāhmaṇakule nibbattitvā  vayappatto brāhmaṇānaṃ vijjāsippesu nipphattiṃ gantvā  nekkhammajjhāsayatāya gharāvāsaṃ pahāya tāpasapabbajjaṃ pabbajitvā  cuddasasahassatāpasaparivāro himavantassa avidūre samagge nāma pabbate  assamaṃ kāretvā vasanto jhānābhiññāyo nibbattetvā tāpasānaṃ  ovādānusāsaniyo dento ekadivasaṃ evaṃ cintesi -- ``ahaṃ kho  dāni imehi tāpasehi sakkato garukato pūjito viharāmi, mayā pana  pūjetabbo na upalabbhati, dukkho kho panāyaṃ ^a^V1.0279^ea^ loke yadidaṃ  agaruvāso''ti. evaṃ pana cintetvā purimabuddhesu katādhikāratāya  purimabuddhānaṃ cetiye attanā kataṃ pūjāsakkāraṃ anussaritvā ``yaṃnūnāhaṃ  purimabuddhe uddissa pulinacetiyaṃ katvā pūjaṃ kareyya''nti haṭṭhatuṭṭho  ^a^M1.0327^ea^ iddhiyā pulinathūpaṃ suvaṇṇamayaṃ māpetvā suvaṇṇamayādīhi  tisahassamattehi pupphehi devasikaṃ pūjaṃ karonto yāvatāyukaṃ puññāni  katvā aparihīnajjhāno kālaṃ katvā brahmaloke nibbatto. tatthapi  yāvatāyukaṃ ṭhatvā tato cuto tāvatiṃse nibbattitvā aparāparaṃ  devamanussesu saṃsaranto imasmiṃ buddhuppāde vesāliyaṃ licchavirājakule  nibbattitvā ^b^vasabho^eb^ti laddhanāmo vayappatto bhagavato  vesāligamane buddhānubhāvaṃ disvā paṭiladdhasaddho pabbajitvā vipassanaṃ  paṭṭhapetvā ^a^P2.0017^ea^ nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 2.50.57-92) -- </p>
              <p>[21] ``himavantassāvidūre, samaggo nāma pabbato. </p>
              <p>[22] assamo sukato mayhaṃ, paṇṇasālā sumāpitā.. </p>
              <p>[21] ``nārado nāma nāmena, jaṭilo uggatāpano. </p>
              <p>[22] catuddasasahassāni, sissā paricaranti maṃ.. </p>
              <p>[21] ``paṭisallīnako santo, evaṃ cintesahaṃ tadā. </p>
              <p>[22] sabbo jano maṃ pūjeti, nāhaṃ pūjemi kiñcanaṃ.. </p>
              <p>[21] ``na me ovādako atthi, vattā koci na vijjati. </p>
              <p>[22] anācariyupajjhāyo, vane vāsaṃ upemahaṃ.. </p>
              <p>[21] ``upāsamāno yamahaṃ, garucittaṃ upaṭṭhahe. </p>
              <p>[22] so me ācariyo natthi, vanavāso niratthako.. </p>
              <p>[21] ``āyāgaṃ me gavesissaṃ, garuṃ bhāvaniyaṃ tathā. </p>
              <p>[22] sāvassayo vasissāmi, na koci garahissati.. </p>
              <p>[21] ``uttānakūlā nadikā, supatitthā manoramā. </p>
              <p>[22] saṃsuddhapulinākiṇṇā, avidūre mamassamaṃ.. </p>
              <p>[21] ``nadiṃ amarikaṃ nāma, upagantvānahaṃ tadā. </p>
              <p>[22] saṃvaḍḍhayitvā pulinaṃ, akaṃ pulinacetiyaṃ.. </p>
              <p>[21] ``ye te ahesuṃ sambuddhā, bhavantakaraṇā munī. </p>
              <p>[22] tesaṃ etādiso thūpo, taṃ nimittaṃ karomahaṃ.. </p>
              <p>[21] ``karitvā ^a^M1.0328^ea^ pulinaṃ thūpaṃ, sovaṇṇaṃ māpayiṃ ahaṃ. </p>
              <p>[22] soṇṇakiṅkaṇipupphāni, sahasse tīṇi pūjayiṃ.. </p>
              <p>[21] ``sāyapātaṃ ^a^V1.0280^ea^ namassāmi, vedajāto katañjalī. </p>
              <p>[22] sammukhā viya sambuddhaṃ, vandiṃ pulinacetiyaṃ.. </p>
              <p>[21] ``yadā kilesā jāyanti, vitakkā gehanissitā. </p>
              <p>[22] sarāmi sukataṃ thūpaṃ, paccavekkhāmi tāvade.. </p>
              <p>[21] ``upanissāya viharaṃ, satthavāhaṃ vināyakaṃ. </p>
              <p>[22] kilese saṃvaseyyāsi, na yuttaṃ tava mārisa.. </p>
              <p>[21] ``saha āvajjite thūpe, gāravaṃ hoti me tadā. </p>
              <p>[22] kuvitakke vinodesiṃ, nāgo tuttaṭṭito yathā.. </p>
              <p>[21] ``evaṃ viharamānaṃ maṃ, maccurājābhimaddatha. </p>
              <p>[22] tattha kālaṅkato santo, brahmalokamagacchahaṃ.. </p>
              <p>[21] ``yāvatāyuṃ vasitvāna, tidive upapajjahaṃ. </p>
              <p>[22] asītikkhattuṃ devindo, devarajjamakārayiṃ.. </p>
              <p>[21] ``satānaṃ tīṇikkhattuñca, cakkavattī ahosahaṃ. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``soṇṇakiṅkaṇipupphānaṃ, vipākaṃ anubhomahaṃ. </p>
              <p>[22] dhātīsatasahassāni, parivārenti maṃ bhave.. </p>
              <p>[21] ``thūpassa pariciṇṇattā, rajojallaṃ na limpati. </p>
              <p>[22] gatte sedā na muccanti, suppabhāso bhavāmahaṃ.. </p>
              <p>[21] ``aho me sukato thūpo, sudiṭṭhāmarikā nadī. </p>
              <p>[22] thūpaṃ katvāna pulinaṃ, pattomhi acalaṃ padaṃ.. </p>
              <p>[21] ``kusalaṃ kattukāmena, jantunā sāragāhinā. </p>
              <p>[22] natthi khettaṃ akhettaṃ vā, paṭipattīva sādhakā.. </p>
              <p>[21] ``yathāpi balavā poso, aṇṇavaṃtaritussahe. </p>
              <p>[22] parittaṃ kaṭṭhamādāya, pakkhandeyya mahāsaraṃ.. </p>
              <p>[21] ``imāhaṃ ^a^M1.0329^ea^ kaṭṭhaṃ nissāya, tarissāmi mahodadhiṃ. </p>
              <p>[22] ussāhena vīriyena, tareyya udadhiṃ naro.. </p>
              <p>[21] ``tatheva me kataṃ kammaṃ, parittaṃ thokakañca yaṃ. </p>
              <p>[22] taṃ kammaṃ upanissāya, saṃsāraṃ samatikkamiṃ.. </p>
              <p>[21] ``pacchime bhave sampatte, sukkamūlena codito. </p>
              <p>[22] sāvatthiyaṃ pure jāto, mahāsāle suaḍḍhake.. </p>
              <p>[21] ``saddhā mātā pitā mayhaṃ, buddhassa saraṇaṃ gatā. </p>
              <p>[22] ubho diṭṭhapadā ete, anuvattanti sāsanaṃ.. </p>
              <p>[21] ``bodhipapaṭikaṃ ^a^V1.0281^ea^ gayha, soṇṇathūpamakārayuṃ. </p>
              <p>[22] sāyapātaṃ namassanti, sakyaputtassa sammukhā.. </p>
              <p>[21] ``uposathamhi divase, soṇṇathūpaṃ vinīharuṃ. </p>
              <p>[22] buddhassa vaṇṇaṃ kittentā, tiyāmaṃ vītināmayuṃ.. </p>
              <p>[21] ``saha disvānahaṃ thūpaṃ, sariṃ pulinacetiyaṃ. </p>
              <p>[22] ekāsane nisīditvā, arahattamapāpuṇiṃ.. </p>
              <p>[21] ``gavesamāno taṃ vīraṃ, dhammasenāpatiddasaṃ. </p>
              <p>[22] agārā nikkhamitvāna, pabbajiṃ tassa santike.. </p>
              <p>[21] ``jātiyā sattavassena, arahattamapāpuṇiṃ. </p>
              <p>[22] upasampādayī buddho, guṇamaññāya cakkhumā.. </p>
              <p>[21] ``dārakeneva santena, kiriyaṃ niṭṭhitaṃ mayā. </p>
              <p>[22] kataṃ me karaṇīyajja, sakyaputtassa sāsane.. </p>
              <p>[21] ``sabbaverabhayātīto, sabbasaṅgātigo isi. </p>
              <p>[22] sāvako te mahāvīra, soṇṇathūpassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā dāyakānuggahaṃ karonto tehi upanīte paccaye  na paṭikkhipati, yathāladdheyeva paribhuñjati. taṃ puthujjanā ``ayaṃ  kāyadaḷhibahulo arakkhitacitto''ti maññamānā avamaññanti. thero  taṃ ^a^M1.0330^ea^ agaṇentova viharati. tassa pana avidūre aññataro kuhakabhikkhu  pāpiccho samāno appiccho viya santuṭṭho viya attānaṃ dassento  lokaṃ vañcento viharati. mahājano taṃ arahantaṃ viya sambhāveti.  athassa sakko devānamindo taṃ pavattiṃ ñatvā theraṃ upasaṅkamitvā,  ``bhante, kiṃ nāma kuhako karotī''ti pucchi. thero pāpicchaṃ  garahanto -- </p>
              <p>[03] 139^b^.^eb^ </p>
              <p>[21] ``pubbe hanati attānaṃ, pacchā hanati so pare. </p>
              <p>[22] suhataṃ hanti attānaṃ, vītaṃseneva pakkhimā.. </p>
              <p>[03] 140^b^.^eb^ </p>
              <p>[21] ``na brāhmaṇo bahivaṇṇo, antovaṇṇo hi brāhmaṇo. </p>
              <p>[22] yasmiṃ pāpāni kammāni, sa ve kaṇho sujampatī''ti..  -- gāthādvayamāha.</p>
              <p>[03] tattha ^b^pubbe hanati attāna^eb^nti kuhakapuggalo attano  kuhakavuttiyā lokaṃ vañcento pāpicchatādīhi pāpadhammehi paṭhamameva  attānaṃ hanati, attano kusalakoṭṭhāsaṃ vināseti. ^b^pacchā hanati  so pare^eb^ti so kuhako paṭhamaṃ tāva vuttanayena attānaṃ hantvā pacchā  pare yehi ``ayaṃ ^a^V1.0282^ea^ bhikkhu pesalo ariyo''ti vā sambhāventehi kārā  katā, te hanati tesaṃ kārāni attani katāni amahapphalāni katvā  paccayavināsanena vināseti. satipi kuhakassa ubhayahanane attahanane  pana ayaṃ visesoti dassento āha ^b^suhataṃ hanti attāna^eb^nti.  so kuhako attānaṃ hananto suhataṃ katvā hanti vināseti, yathā kiṃ?  ^b^vītaṃseneva pakkhimā^eb^ti, ^b^vītaṃso^eb^ti dīpakasakuṇo, tena.  ^b^pakkhimā^eb^ti sākuṇiko. yathā tena vītaṃsasakuṇena aññe  sakuṇe vañcetvā hananto attānaṃ idha lokepi hanati  viññugarahasāvajjasabhāvādinā, samparāyaṃ pana duggatiparikkilesena  hanatiyeva, na pana te sakuṇe pacchā hantuṃ sakkoti, evaṃ kuhakopi  kohaññena lokaṃ vañcetvā idha lokepi ^a^P2.0018^ea^ attānaṃ  hanati vippaṭisāraviññugarahādīhi, paralokepi duggatiparikkilesehi,  na pana te paccayadāyake apāyadukkhaṃ pāpeti. apica kuhako  dakkhiṇāya amahapphalabhāvakaraṇeneva ^a^M1.0331^ea^ dāyakaṃ hanatīti vutto, na  nipphalabhāvakaraṇena. vuttañhetaṃ bhagavatā -- ``dussīlassa  manussabhūtassa dānaṃ datvā sahassaguṇā dakkhiṇā pāṭikaṅkhitabbā''ti  (ma0 ni0 3.379). tenāha ^b^``suhataṃ hanti attāna''^eb^nti.</p>
              <p>[03] evaṃ bāhiraparimajjanamatte ṭhitā puggalā suddhā nāma na honti,  abbhantarasuddhiyā eva pana suddhā hontīti dassento ^b^``na  brāhmaṇo''^eb^ti dutiyaṃ gāthamāha. tassattho --  iriyāpathasaṇṭhapanādibahisampattimattena brāhmaṇo na hoti.  sampattiattho hi idha ^b^vaṇṇa^eb^-saddo. abbhantare pana  sīlādisampattiyā brāhmaṇo hoti, ``bāhitapāpo ^b^brāhmaṇo''^eb^ti  katvā. tasmā ^b^``yasmiṃ pāpāni^eb^ lāmakāni ^b^kammāni^eb^  saṃvijjanti, ekaṃsena so ^b^kaṇho^eb^ nihīnapuggalo''ti  ^b^sujampati,^eb^ devānaminda, jānāhi. taṃ sutvā sakko kuhakabhikkhuṃ  tajjetvā ``dhamme vattāhī''ti ovaditvā sakaṭṭhānameva gato. </p>
              <p>[06] vasabhattheragāthāvaṇṇanā niṭṭhitā. </p>
              <p>[06] dukanipāte paṭhamavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 2. dutiyavaggo </h2n>
          <h3>
            <h3n> 1. mahācundattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sussūsā^eb^ti ^a^V1.0283^ea^ āyasmato mahācundattherassa gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto vipassissa bhagavato kāle kumbhakārakule nibbattitvā  viññutaṃ patto kumbhakārakammena jīvanto ekadivasaṃ satthāraṃ disvā  pasannamānaso ekaṃ mattikāpattaṃ svābhisaṅkhataṃ katvā bhagavato adāsi.  so tena puññakammena devamanussesu saṃsaranto imasmiṃ buddhuppāde  magadharaṭṭhe nālakagāme rūpasāriyā brāhmaṇiyā putto sāriputtattherassa  kaniṭṭhabhātā hutvā nibbatti, ^b^cundo^eb^tissa nāmaṃ ahosi. so  vayappatto dhammasenāpatiṃ anupabbajitvā taṃ nissāya vipassanaṃ ^a^M1.0332^ea^ paṭṭhapetvā  ghaṭento vāyamanto nacirasseva chaḷabhiñño ahosi. tena vuttaṃ  ^b^apadāne^eb^ (apa0 thera 2.51.39-50) -- </p>
              <p>[21] ``nagare haṃsavatiyā, kumbhakāro ahosahaṃ. </p>
              <p>[22] addasaṃ virajaṃ buddhaṃ, oghatiṇṇamanāsavaṃ.. </p>
              <p>[21] ``sukataṃ mattikāpattaṃ, buddhaseṭṭhassadāsahaṃ. </p>
              <p>[22] pattaṃ datvā bhagavato, ujubhūtassa tādino.. </p>
              <p>[21] ``bhave nibbattamānohaṃ, soṇṇathāle labhāmahaṃ. </p>
              <p>[22] rūpimaye ca sovaṇṇe, taṭṭike ca maṇīmaye.. </p>
              <p>[21] ``pātiyo paribhuñjāmi, puññakammassidaṃ phalaṃ. </p>
              <p>[22] yasānañca dhanānañca, aggabhūto ca homahaṃ.. </p>
              <p>[21] ``yathāpi bhaddake khette, bījaṃ appampi ropitaṃ. </p>
              <p>[22] sammādhāraṃ pavecchante, phalaṃ toseti kassakaṃ.. </p>
              <p>[21] ``tathevidaṃ pattadānaṃ, buddhakhettamhi ropitaṃ. </p>
              <p>[22] pītidhāre pavassante, phalaṃ maṃ tosayissati.. </p>
              <p>[21] ``yāvatā khettā vijjanti, saṅghāpi ca gaṇāpi ca. </p>
              <p>[22] buddhakhettasamo natthi, sukhado sabbapāṇinaṃ.. </p>
              <p>[21] ``namo te purisājañña, namo te purisuttama. </p>
              <p>[22] ekapattaṃ daditvāna, pattomhi acalaṃ padaṃ.. </p>
              <p>[21] ``ekanavutito ^a^V1.0284^ea^ kappe, yaṃ pattamadadiṃ tadā. </p>
              <p>[22] duggatiṃ nābhijānāmi, pattadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño ^a^P2.0019^ea^ pana hutvā attanā  paṭiladdhasampattiyā kāraṇabhūtaṃ garūpanissayaṃ vivekavāsañca kittento  -- </p>
              <p>[03] 141^b^.^eb^ </p>
              <p>[21] ``sussūsā sutavaddhanī, sutaṃ paññāya vaddhanaṃ. </p>
              <p>[22] paññāya atthaṃ jānāti, ñāto attho sukhāvaho.. </p>
              <p>[03] 142^b^.^eb^ </p>
              <p>[21] ``sevetha ^a^M1.0333^ea^ pantāni senāsanāni, careyya  saṃyojanavippamokkhaṃ. </p>
              <p>[22] sace ratiṃ nādhigaccheyya tattha, saṅghe vase rakkhitatto  satīmā''ti.. -- </p>
              <p>[25] gāthādvayaṃ abhāsi. </p>
              <p>[01] tattha ^b^sussūsā^eb^ti sotabbayuttassa sabbasutassa  sotumicchā, garusannivāsopi. diṭṭhadhammikādibhedañhi atthaṃ  sotumicchantena kalyāṇamitte upasaṅkamitvā vattakaraṇena payirupāsitvā  yadā te payirupāsanāya ārādhitacittā kañci upanisīditukāmā  honti, atha ne upanisīditvā adhigatāya sotumicchāya  ohitasotena sotabbaṃ hotīti garusannivāsopi sussūsāhetutāya  ``sussūsā''ti vuccati. sā panāyaṃ sussūsā  saccapaṭiccasamuppādādipaṭisaṃyuttaṃ sutaṃ taṃsamaṅgino puggalassa vaḍḍheti  brūhetīti ^b^sutavaddhanī,^eb^ bāhusaccakārīti attho. ^b^sutaṃ paññāya  vaddhana^eb^nti yaṃ taṃ ``sutadharo sutasannicayo''ti (ma0 ni0 1.339;  a0 ni0  4.22) ``idhekaccassa bahukaṃ sutaṃ hoti suttaṃ geyyaṃ  veyyākaraṇa''nti (a0 ni0  4.6) ca evamādinā nayena vuttaṃ  bāhusaccaṃ, taṃ akusalappahānakusalādhigamanahetubhūtaṃ paññaṃ vaddhetīti sutaṃ  paññāya vaddhanaṃ, vuttañhetaṃ bhagavatā -- </p>
              <p>[02] ``sutāvudho kho, bhikkhave, ariyasāvako akusalaṃ  pajahati, kusalaṃ bhāveti, sāvajjaṃ pajahati, anavajjaṃ bhāveti, suddhaṃ  attānaṃ pariharatī''ti (a0 ni0  7.67).</p>
              <p>[03] ^b^paññāya atthaṃ jānātī^eb^ti bahussuto sutamayañāṇe ṭhito taṃ  paṭipattiṃ paṭipajjanto sutānusārena atthūpaparikkhāya dhammanijjhānena  bhāvanāya ca lokiyalokuttarabhedaṃ diṭṭhadhammādivibhāgaṃ ^a^V1.0285^ea^  dukkhādivibhāgañca atthaṃ yathābhūtaṃ pajānāti ca paṭivijjhati ca,  tenāha bhagavā -- </p>
              <p>[02] ``sutassa yathāpariyattassa atthamaññāya dhammamaññāya  dhammānudhammappaṭipanno hotī''ti (a0 ni0  4.6). </p>
              <p>[02] ``dhatānaṃ ^a^M1.0334^ea^ dhammānaṃ atthaṃ upaparikkhati, atthaṃ  upaparikkhato dhammā nijjhānaṃ khamanti, dhammanijjhānakkhantiyā  sati chando jāyati, chandajāto ussahati, ussahitvā tuleti,  tulayitvā padahati, pahitatto samāno ^a^P2.0020^ea^ kāyena ceva  paramasaccaṃ sacchikaroti, paññāya ca naṃ ativijjha passatī''ti (ma0  ni0 2.432) ca.</p>
              <p>[03] ^b^ñāto attho sukhāvaho^eb^ti yathāvutto diṭṭhadhammikādiattho  ceva dukkhādiattho ca yāthāvato ñāto adhigato lokiyalokuttarabhedaṃ  sukhaṃ āvahati nipphādetīti attho.</p>
              <p>[03] ṭhitāya bhāvanāpaññāya sutamatteneva na sijjhatīti tassā  paṭipajjanavidhiṃ dassento ^b^``sevetha...pe0...vippamokkha''^eb^nti  āha. tattha ^b^sevetha pantāni senāsanānī^eb^ti kāyavivekamāha.  tena saṃyojanappahānassa ca vakkhamānattā vivekārahasseva  vivekavāsoti sīlasaṃvarādayo idha avuttasiddhā veditabbā.  ^b^careyya saṃyojanavippamokkha^eb^nti yathā saṃyojanehi cittaṃ  vippamuccati, tathā vipassanābhāvanaṃ maggabhāvanañca careyya  paṭipajjeyyāti attho. ^b^sace ratiṃ nādhigaccheyya tatthā^eb^ti tesu  pantasenāsanesu yathāladdhesu adhikusaladhammesu ca ratiṃ pubbenāparaṃ  visesassa alābhato abhiratiṃ na labheyya, ^b^saṅghe^eb^ bhikkhusamūhe  ^b^rakkhitatto^eb^ kammaṭṭhānaparigaṇhanato rakkhitacitto chasu dvāresu  satiārakkhāya upaṭṭhapanena ^b^satimā vaseyya^eb^ vihareyya, evaṃ  viharantassa ca api nāma saṃyojanavippamokkho bhaveyyāti adhippāyo. </p>
              <p>[06] mahācundattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. jotidāsattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ye kho te^eb^ti āyasmato jotidāsattherassa gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto sikhissa bhagavato kāle kulagehe nibbattitvā  ^a^V1.0286^ea^ viññutaṃ  patto ekadivasaṃ satthāraṃ piṇḍāya gacchantaṃ disvā pasannacitto  kāsumārikaphalaṃ adāsi. so tena puññakammena devamanussesu  saṃsaranto imasmiṃ ^a^M1.0335^ea^ buddhuppāde pādiyatthajanapade vibhavasampannassa  brāhmaṇassa putto hutvā nibbatti, ^b^jotidāso^eb^tissa nāmaṃ ahosi.  so viññutaṃ patvā gharamāvasanto ekadivasaṃ mahākassapattheraṃ attano  gāme piṇḍāya carantaṃ disvā pasannacitto bhojetvā therassa santike  dhammaṃ sutvā attano gāmasamīpe pabbate mahantaṃ vihāraṃ kāretvā theraṃ  tattha vāsetvā catūhi paccayehi upaṭṭhahanto therassa dhammadesanāya  paṭiladdhasaṃvego pabbajitvā ^a^P2.0021^ea^ vipassanāya kammaṃ  karonto nacirasseva chaḷabhiñño ahosi. tena vuttaṃ ^b^apadāne^eb^  (apa0 thera 2.51.51-56) -- </p>
              <p>[21] ``kaṇikāraṃva jotantaṃ, nisinnaṃ pabbatantare. </p>
              <p>[22] addasaṃ virajaṃ buddhaṃ, lokajeṭṭhaṃ narāsabhaṃ.. </p>
              <p>[21] ``pasannacitto sumano, sire katvāna añjaliṃ. </p>
              <p>[22] kāsumārikamādāya, buddhaseṭṭhassadāsahaṃ.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] chaḷabhiñño pana hutvā tīṇi piṭakāni uggahetvā  visesato vinayapiṭake sukusalabhāvaṃ patvā dasavassiko parisupaṭṭhāko  ca hutvā bahūhi bhikkhūhi saddhiṃ bhagavantaṃ vandituṃ sāvatthiṃ gacchanto  antarāmagge addhānaparissamavinodanatthaṃ titthiyānaṃ ārāmaṃ pavisitvā  ekamantaṃ nisinno ekaṃ pañcatapaṃ tapantaṃ brāhmaṇaṃ disvā, ``kiṃ,  brāhmaṇa, aññasmiṃ tapanīye aññaṃ tapatī''ti āha. taṃ sutvā  brāhmaṇo kupito, ``bho, muṇḍaka, kiṃ aññaṃ tapanīya''nti āha.  thero tassa -- </p>
              <p>[21] ``kopo ca issā paraheṭhanā ca, māno ca sārambhamado  pamādo. </p>
              <p>[22] taṇhā avijjā bhavasaṅgatī ca, te tappanīyā na hi  rūpakhandho''ti.. -- </p>
              <p>[25] gāthāya dhammaṃ desesi. taṃ sutvā so brāhmaṇo tasmiṃ  titthiyārāme sabbe aññatitthiyā ca therassa santike pabbajiṃsu.  thero tehi ^a^M1.0336^ea^ saddhiṃ sāvatthiṃ gantvā bhagavantaṃ vanditvā katipāhaṃ tattha  vasitvā attano jātibhūmiṃyeva gato dassanatthaṃ upagatesu ñātakesu  nānāladdhike yaññasuddhike ovadanto -- </p>
              <p>[03] 143^b^.^eb^ </p>
              <p>[21] ``ye ^a^V1.0287^ea^ kho te veṭhamissena, nānattena ca kammunā. </p>
              <p>[27] manusse uparundhanti, pharusūpakkamā janā. </p>
              <p>[22] tepi tattheva kīranti, na hi kammaṃ panassati.. </p>
              <p>[03] 144^b^.^eb^ </p>
              <p>[21] ``yaṃ karoti naro kammaṃ, kalyāṇaṃ yadi pāpakaṃ. </p>
              <p>[22] tassa tasseva dāyādo, yaṃ yaṃ kammaṃ pakubbatī''ti..  -- gāthādvayaṃ abhāsi.</p>
              <p>[03] tattha ^b^ye^eb^ti aniyamuddeso. ^b^te^eb^ti aniyamato eva  paṭiniddeso. padadvayassāpi ``janā''ti iminā sambandho.  ^b^kho^eb^ti nipātamattaṃ. ^b^veṭhamissenā^eb^ti varattakhaṇḍādinā  sīsādīsu veṭhadānena. ``vedhamissenā''tipi pāḷi, so evattho.  ^b^nānattena ca kammunā^eb^ti hananaghātanahatthapādādicchedanena  khuddakaseḷadānādinā ^a^P2.0022^ea^ ca nānāvidhena  parūpaghātakammena. ^b^manusse^eb^ti nidassanamattaṃ, tasmā ye keci  satteti adhippāyo. ^b^uparundhantī^eb^ti vibādhenti.  ^b^pharusūpakkamā^eb^ti dāruṇapayogā, kurūrakammantāti attho.  ^b^janā^eb^ti sattā. ^b^tepi tattheva kīrantī^eb^ti te vuttappakārā  puggalā yāhi kammakāraṇāhi aññe bādhiṃsu. ^b^tattheva^eb^ tāsuyeva  kāraṇāsu sayampi kīranti pakkhipīyanti, tathārūpaṃyeva dukkhaṃ  anubhavantīti attho. ``tatheva kīrantī''ti ca pāṭho, yathā sayaṃ  aññesaṃ dukkhaṃ akaṃsu, tatheva aññehi karīyanti, dukkhaṃ pāpīyantīti  attho, kasmā? ^b^na hi kammaṃ panassati^eb^ kammañhi ekantaṃ  upacitaṃ vipākaṃ adatvā na vigacchati, avasesapaccayasamavāye  vipaccatevāti adhippāyo.</p>
              <p>[03] idāni ``na hi kammaṃ panassatī''ti saṅkhepato vuttamatthaṃ  vibhajitvā sattānaṃ kammassakataṃ vibhāvetuṃ ^b^``yaṃ karotī''^eb^ti  gāthaṃ abhāsi. tassattho ^b^yaṃ kammaṃ kalyāṇaṃ^eb^ kusalaṃ, ^b^yadi^eb^  vā ^b^pāpakaṃ^eb^ akusalaṃ satto ^a^M1.0337^ea^ ^b^karoti,^eb^ karonto ca tattha  ^b^yaṃ kammaṃ^eb^ yathā phaladānasamatthaṃ hoti, tathā ^b^pakubbati^eb^  upacinoti. ^b^tassa tasseva dāyādo^eb^ti tassa tasseva  kammaphalassa gaṇhanato tena tena kammena dātabbavipākassa bhāgī  hotīti attho. tenāha bhagavā -- ``kammassakā, māṇava, sattā  kammadāyādā''tiādi (ma0 ni0 3.289). imā gāthā sutvā  therassa ñātakā kammassakatāyaṃ patiṭṭhahiṃsūti. </p>
              <p>[06] jotidāsattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. heraññakānittheragāthāvaṇṇanā</h3n>
            <h4>
              <h4n> </h4n>
              <p>[03] ^b^accayanti^eb^ ^a^V1.0288^ea^ ^b^ahorattā^eb^ti āyasmato heraññakānittherassa  gāthā. kā uppatti? ayaṃ kira padumuttarassa bhagavato kāle  haṃsavatīnagare kulagehe nibbattitvā viññutaṃ patto paresaṃ bhatako hutvā  jīvanto ekadivasaṃ sujātassa nāma satthusāvakassa paṃsukūlaṃ  pariyesantassa upaḍḍhadussaṃ pariccaji. so tena puññakammena  tāvatiṃsesu nibbattitvā aparāparaṃ devamanussesu saṃsaranto imasmiṃ  buddhuppāde kosalarañño gāmabhojakassa coravosāsakassa putto hutvā  ^a^P2.0023^ea^ nibbatti, ^b^heraññakānī^eb^tissa nāmaṃ ahosi.  so vayappatto pitu accayena raññā tasmiṃyeva gāmabhojakaṭṭhāne ṭhapito  jetavanapaṭiggahaṇe buddhānubhāvaṃ disvā paṭiladdhasaddho attano kaniṭṭhassa  taṃ ṭhānantaraṃ dāpetvā rājānaṃ āpucchitvā pabbajitvā vipassanaṃ  paṭṭhapetvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 2.50.31-40) -- </p>
              <p>[21] ``padumuttarabhagavato, sujāto nāma sāvako. </p>
              <p>[22] paṃsukūlaṃ gavesanto, saṅkāre carate tadā.. </p>
              <p>[21] ``nagare haṃsavatiyā, paresaṃ bhatako ahaṃ. </p>
              <p>[22] upaḍḍhadussaṃ datvāna, sirasā abhivādayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``tettiṃsakkhattuṃ ^a^M1.0338^ea^ devindo, devarajjamakārayiṃ. </p>
              <p>[22] sattasattatikkhattuñca, cakkavattī ahosahaṃ.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] upaḍḍhadussadānena, modāmi akutobhayo.. </p>
              <p>[21] ``icchamāno cahaṃ ajja, sakānanaṃ sapabbataṃ. </p>
              <p>[22] khomadussehi chādeyyaṃ, aḍḍhadussassidaṃ phalaṃ.. </p>
              <p>[21] ``satasahassito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, aḍḍhadussassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano kaniṭṭhabhātaraṃ tato kammato  nivattetukāmo tasmiṃyeva kamme abhirataṃ disvā taṃ codento -- </p>
              <p>[03] 145^b^.^eb^ </p>
              <p>[21] ``accayanti ^a^V1.0289^ea^ ahorattā, jīvitaṃ uparujjhati. </p>
              <p>[22] āyu khīyati maccānaṃ, kunnadīnaṃva odakaṃ.. </p>
              <p>[03] 146^b^.^eb^ </p>
              <p>[21] ``atha pāpāni kammāni, karaṃ bālo na bujjhati. </p>
              <p>[22] pacchāssa kaṭukaṃ hoti, vipāko hissa pāpako''ti.. -- </p>
              <p>[25] gāthādvayaṃ abhāsi.</p>
              <p>[03] tattha ^b^accayantī^eb^ti atikkamanti, lahuṃ lahuṃ apagacchantīti  attho. ^b^ahorattā^eb^ti rattindivā. ^b^jīvitaṃ uparujjhatī^eb^ti  jīvitindriyañca khaṇikanirodhavasena nirujjhati. vuttañhi ``khaṇe  khaṇe, tvaṃ bhikkhu, jāyasi ca jiyyasi ca miyyasi ca cavasi ca  upapajjasi cā''ti. ^b^āyu khīyati maccāna^eb^nti  maritabbasabhāvattā ^b^maccā^eb^ti laddhanāmānaṃ imesaṃ sattānaṃ ^b^āyu^eb^  ``yo ciraṃ jīvati, so vassasataṃ appaṃ vā bhiyyo''ti (dī0 ni0  2.91; saṃ0 ni0  2.143; a0 ni0  7.74) evaṃ  paricchinnakālaparamāyu ^b^khīyati^eb^ khayañca sambhedañca gacchati,  yathā kiṃ? ^b^kunnadīnaṃva odakaṃ^eb^ yathā nāma kunnadīnaṃ pabbateyyānaṃ  khuddakanadīnaṃ udakaṃ ciraṃ na tiṭṭhati, lahutaraṃ khīyati, āgatamattaṃyeva  vigacchati, evaṃ sattānaṃ āyu lahutaraṃ khīyati khayaṃ gacchati. ettha  ca udakameva ``odaka''nti vuttaṃ, yathā manoyeva mānasanti.</p>
              <p>[03] ^b^atha^eb^ ^a^M1.0339^ea^ ^b^pāpāni kammāni, karaṃ bālo na bujjhatī^eb^ti evaṃ  saṃsāre aniccepi samāne bālo lobhavasena vā kodhavasena vā pāpāni  kammāni karoti, karontopi na bujjhati, pāpaṃ karonto ca ``pāpaṃ  karomī''ti abujjhanako nāma natthi, ``imassa kammassa evarūpo  dukkho vipāko''ti pana ajānanato ``na bujjhatī''ti vuttaṃ.  ^b^pacchāssa kaṭukaṃ hotī^eb^ti yadipi pāpassa kammassa  āyūhanakkhaṇe ``imassa kammassa evarūpo vipāko''ti na bujjhati,  tato pacchā pana nirayādīsu nibbattassa ^a^P2.0024^ea^ assa  bālassa kaṭukaṃ aniṭṭhaṃ dukkhameva hoti. ^b^vipāko hissa  pāpako^eb^ yasmā assa pāpakammassa nāma vipāko pāpako nihīno  aniṭṭho evāti. imaṃ pana ovādaṃ sutvā therassa kaniṭṭhabhātā rājānaṃ  āpucchitvā pabbajitvā nacirasseva sadatthaṃ nipphādesi. </p>
              <p>[06] heraññakānittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. somamittattheragāthāvaṇṇanā </h3n>
            <h4>
              <h4n> </h4n>
              <p>[01] ^b^parittaṃ^eb^ ^a^V1.0290^ea^ ^b^dāru^eb^nti āyasmato somamittattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto sikhissa bhagavato kāle kulagehe nibbattitvā  viññutaṃ patto buddhaguṇe sutvā pasannamānaso ekadivasaṃ kiṃsukarukkhaṃ  pupphitaṃ disvā pupphāni gahetvā satthāraṃ uddissa ākāse khipitvā  pūjesi. so tena puññakammena devamanussesu saṃsaranto imasmiṃ  buddhuppāde bārāṇasiyaṃ brāhmaṇakule nibbattitvā ^b^somamitto^eb^ti  laddhanāmo tiṇṇaṃ vedānaṃ pāragū hutvā vimalena nāma therena  kataparicayattā abhiṇhaṃ tassa santikaṃ gacchanto dhammaṃ sutvā sāsane  laddhappasādo pabbajitvā laddhūpasampado vattapaṭivattaṃ pūrento vicarati.  vimalatthero pana kusīto middhabahulo rattindivaṃ vītināmeti.  somamitto ``kusītaṃ nāma nissāya ko guṇo''ti taṃ pahāya  mahākassapattheraṃ upasaṅkamitvā tassa ovāde ṭhatvā vipassanaṃ paṭṭhapetvā  nacirasseva arahatte patiṭṭhāsi. tena vuttaṃ ^b^apadāne^eb^ (apa0 thera  2.50.25-30) -- </p>
              <p>[21] ``kiṃsukaṃ ^a^M1.0340^ea^ pupphitaṃ disvā, paggahetvāna añjaliṃ. </p>
              <p>[22] buddhaseṭṭhaṃ saritvāna, ākāse abhipūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``ekatiṃse ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, mama buddhassa santike. </p>
              <p>[22] tisso vijjā anuppattā, kataṃ buddhassa sāsana''nti..</p>
              <p>[03] arahattaṃ pana patvā vimalattheraṃ ovādena tajjento -- </p>
              <p>[03] 147^b^.^eb^ </p>
              <p>[21] ``parittaṃ dārumāruyha, yathā sīde mahaṇṇave. </p>
              <p>[27] evaṃ kusītamāgamma, sādhujīvīpi sīdati. </p>
              <p>[22] tasmā taṃ parivajjeyya, kusītaṃ hīnavīriyaṃ.. </p>
              <p>[03] 148^b^.^eb^ </p>
              <p>[21] ``pavivittehi ariyehi, pahitattehi jhāyibhi. </p>
              <p>[22] niccaṃ āraddhavīriyehi, paṇḍitehi sahāvase''ti.. --  gāthādvayaṃ abhāsi.</p>
              <p>[03] tattha ^a^V1.0291^ea^ ^b^parittaṃ dārumāruyha, yathā sīde mahaṇṇave^eb^ti  pesalopi kulaputto kusītaṃ alasapuggalaṃ nissāya sīdati saṃsāre  patati, na tassa pāraṃ nibbānaṃ gacchati. yasmā ^a^P2.0025^ea^  etadevaṃ, ^b^tasmā taṃ^eb^ adhikusaladhammavasena sīsaṃ anukkhipitvā  kucchitaṃ sīdanato ^b^kusītaṃ^eb^ vīriyārambhābhāvato ^b^hīnavīriyaṃ^eb^  puggalaṃ sabbathā vajjeyya, na tassa diṭṭhānugatiṃ āpajjeyyāti attho.</p>
              <p>[03] evaṃ puggalādhiṭṭhānāya gāthāya kosajje ādīnavaṃ dassetvā  idāni vīriyārambhe ānisaṃse dassetuṃ ^b^``pavivittehī''^eb^tiādi  vuttaṃ. tassattho ^a^M1.0341^ea^ -- ye pana kāyavivekasambhavena ^b^pavivittā,^eb^  tato eva kilesehi ārakattā ^b^ariyā,^eb^ nibbānaṃ  patipesitattatāya ^b^pahitattā^eb^ ārammaṇūpanijjhānavasena  lakkhaṇūpanijjhānavasena ca ^b^jhāyino,^eb^ sabbakālaṃ  paggahitavīriyatāya ^b^āraddhavīriyā,^eb^ lokiyalokuttarabhedāya  paññāya samannāgatattā ^b^paṇḍitā,^eb^ tehiyeva ^b^saha^eb^ āvaseyya  sadatthaṃ nipphādetukāmo saṃvaseyyāti. taṃ sutvā vimalatthero  saṃviggamānaso vipassanaṃ paṭṭhapetvā sadatthaṃ ārādhesi. svāyamattho  parato āgamissati. </p>
              <p>[06] somamittattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. sabbamittattheragāthāvaṇṇanā</h3n>
            <h4>
              <h4n> </h4n>
              <p>[03] ^b^jano janamhi sambaddho^eb^ti āyasmato sabbamittattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto ito dvānavute kappe tissassa bhagavato  kāle nesādakule nibbattitvā vanacāriko hutvā vane mige vadhitvā  maṃsaṃ khādanto jīvati. athassa bhagavā anuggaṇhanatthaṃ  vasanaṭṭhānasamīpe tīṇi padacetiyāni dassetvā pakkāmi. so  atītakāle sammāsambuddhesu kataparicayattā cakkaṅkitāni disvā  pasannamānaso koraṇḍapupphehi pūjaṃ katvā tena puññakammena  tāvatiṃsabhavane nibbattitvā aparāparaṃ sugatīsuyeva saṃsaranto imasmiṃ  buddhuppāde sāvatthinagare brāhmaṇakule nibbatti, ^b^sabbamitto^eb^tissa  nāmaṃ ahosi. so viññutaṃ patto jetavanapaṭiggahaṇe buddhānubhāvaṃ  disvā paṭiladdhasaddho pabbajitvā kammaṭṭhānaṃ gahetvā araññe viharanto  vassaṃ upagantvā vuṭṭhavasso bhagavantaṃ vandituṃ sāvatthiṃ gacchanto  antarāmagge māgavikehi oḍḍite pāse migapotakaṃ baddhaṃ addasa. mātā  panassa migī pāsaṃ appaviṭṭhāpi puttasinehena dūraṃ na gacchati,  maraṇabhayena pāsasamīpampi na upagacchati migapotako ca bhīto ito  cito ca parivattento karuṇaṃ vilapati, taṃ disvā thero ^a^V1.0292^ea^, ``aho  sattānaṃ snehahetukaṃ dukkha''nti gacchanto tato paraṃ sambahule core ekaṃ  ^a^M1.0342^ea^ purisaṃ jīvagāhaṃ gahetvā ^a^P2.0026^ea^ palālaveṇiyā sarīraṃ  veṭhetvā jhāpente, tañca mahāviravaṃ viravantaṃ disvā tadubhayaṃ nissāya  sañjātasaṃvego tesaṃ corānaṃ suṇantānaṃyeva -- </p>
              <p>[03] 149^b^.^eb^ </p>
              <p>[21] ``jano janamhi sambaddho, janamevassito jano. </p>
              <p>[22] jano janena heṭhīyati, heṭheti ca jano janaṃ.. </p>
              <p>[03] 150^b^.^eb^ </p>
              <p>[21] ``ko hi tassa janenattho, janena janitena vā. </p>
              <p>[22] janaṃ ohāya gacchaṃ taṃ, heṭhayitvā bahuṃ jana''nti.. --  gāthādvayaṃ abhāsi.</p>
              <p>[03] tattha ^b^jano^eb^ti andhabālajano. ^b^janamhī^eb^ti aññe  jane. ^b^sambaddho^eb^ti taṇhābandhanena baddho. ``ayaṃ me putto,  mātā''tiādinā paṭibaddho. ayameva vā pāṭho, ``ime maṃ posenti,  ahaṃ ime nissāya jīvāmī''ti paṭibaddhacittoti attho.  ^b^janamevassito jano^eb^ti ``ayaṃ me putto, dhītā''tiādinā  aññameva janaṃ añño jano assito taṇhāya allīno pariggayha  ṭhito. ^b^jano janena heṭhīyati, heṭheti ca jano jana^eb^nti  kammassakatāya yathābhūtāvabodhassa ca abhāvato ajjhupekkhanaṃ akatvā  lobhavasena yathā jano janaṃ assito, evaṃ dosavasena jano janena  heṭhīyati vibādhīyati. ``tayidaṃ mayhaṃva upari heṭhanaphalavasena  paripatissatī''ti ajānanto heṭheti ca jano janaṃ.</p>
              <p>[03] ^b^ko hi tassa janenattho^eb^ti tassa aññajanassa aññena  janena taṇhāvasena assitena dosavasena heṭhitena vā ko attho.  ^b^janena janitena vā^eb^ti mātāpitā hutvā tena aññena janena  janitena vā ko attho. ^b^janaṃ ohāya gacchaṃ taṃ, heṭhayitvā bahuṃ  jana^eb^nti yasmā saṃsāre carato janassa ayamevānurūpā paṭipatti,  tasmā taṃ janaṃ, tassa ca bādhikā yā sā taṇhā ca, yo ca so  doso eva bahuṃ janaṃ bādhayitvā ṭhito, tañca ohāya sabbaso pahāya  pariccajitvā ^a^M1.0343^ea^ gacchaṃ, tehi anupaddutaṃ ṭhānaṃ gaccheyyaṃ pāpuṇeyyanti attho.  evaṃ ^a^P2.0027^ea^ pana vatvā thero tāvadeva vipassanaṃ  ussukkāpetvā arahattamapāpuṇi. tena vuttaṃ ^b^apadāne^eb^ (apa0 thera  2.50.15-24) -- </p>
              <p>[21] ``vanakammiko pure āsiṃ, pitumātumatenahaṃ. </p>
              <p>[22] pasumārena jīvāmi, kusalaṃ me na vijjati.. </p>
              <p>[21] ``mama ^a^V1.0293^ea^ āsayasāmantā, tisso lokagganāyako. </p>
              <p>[22] padāni tīṇi dassesi, anukampāya cakkhumā.. </p>
              <p>[21] ``akkante ca pade disvā, tissanāmassa satthuno. </p>
              <p>[22] haṭṭho haṭṭhena cittena, pade cittaṃ pasādayiṃ.. </p>
              <p>[21] ``koraṇḍaṃ pupphitaṃ disvā, pādapaṃ dharaṇīruhaṃ. </p>
              <p>[22] sakosakaṃ gahetvāna, padaseṭṭhamapūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``yaṃ yaṃ yonupapajjāmi, devattaṃ atha mānusaṃ. </p>
              <p>[22] koraṇḍakachavi homi, suppabhāso bhavāmahaṃ.. </p>
              <p>[21] ``dvenavute ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, padapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] te pana corā therassa santike dhammaṃ sutvā saṃvegajātā  pabbajitvā dhammānudhammaṃ paṭipajjiṃsūti. </p>
              <p>[06] sabbamittattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. mahākāḷattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kāḷī^eb^ ^a^M1.0344^ea^ ^b^itthī^eb^ti āyasmato mahākāḷattherassa  gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto ito ekanavute kappe kulagehe nibbattitvā viññutaṃ patto  kenacideva karaṇīyena araññaṃ gato tattha aññatarassa rukkhassa  sākhāya olambamānaṃ paṃsukūlacīvaraṃ disvā ``ariyaddhajo  olambatī''ti pasannacitto kiṅkaṇipupphāni gahetvā paṃsukūlaṃ pūjesi.  so tena puññakammena devamanussesu saṃsaranto imasmiṃ buddhuppāde  setabyanagare satthavāhakule nibbattitvā ^b^mahākāḷo^eb^ti laddhanāmo  viññutaṃ patvā gharāvāsaṃ vasanto pañcahi sakaṭasatehi bhaṇḍaṃ gahetvā  vāṇijjavasena sāvatthiṃ gato ekamantaṃ sakaṭasatthaṃ nivesetvā  addhānaparissamaṃ vinodetvā attano parisāya saddhiṃ nisinno  sāyanhasamayaṃ gandhamālādihatthe upāsake jetavanaṃ gacchante disvā  sayampi tehi saddhiṃ vihāraṃ gantvā satthu santike dhammaṃ sutvā  paṭiladdhasaddho pabbajitvā sosānikaṅgaṃ adhiṭṭhāya susāne vasati.  athekadivasaṃ ^b^kāḷī^eb^ nāma ekā itthī chavaḍāhikā therassa  kammaṭṭhānatthāya aciramatasarīraṃ ubho satthī ^a^V1.0294^ea^ bhinditvā ubho ca bāhū  bhinditvā sīsañca dadhithālakaṃ viya bhinditvā sabbaṃ aṅgapaccaṅgaṃ  sambandhameva katvā therassa oloketuṃ yogyaṭṭhāne ṭhapetvā ekamantaṃ  nisīdi. thero taṃ disvā attānaṃ ovadanto -- </p>
              <p>[03] 151^b^.^eb^ </p>
              <p>[21] ``kāḷī itthī brahatī dhaṅkarūpā, satthiñca bhetvā  aparañca satthiṃ. </p>
              <p>[27] bāhañca bhetvā aparañca bāhaṃ, sīsañca bhetvā  dadhithālakaṃva. </p>
              <p>[22] esā nisinnā abhisandahitvā.. </p>
              <p>[03] 152^b^.^eb^ </p>
              <p>[21] ``yo ^a^M1.0345^ea^ ^a^P2.0028^ea^ ve avidvā upadhiṃ karoti,  punappunaṃ dukkhamupeti mando. </p>
              <p>[22] tasmā pajānaṃ upadhiṃ na kayirā, māhaṃ puna bhinnasiro  sayissa''nti.. -- </p>
              <p>[25] gāthādvayaṃ abhāsi.</p>
              <p>[03] tattha ^b^kāḷī^eb^ti tassā nāmaṃ, kāḷavaṇṇattā vā evaṃ vuttaṃ.  ^b^brahatī^eb^ti mahāsarīrā ārohapariṇāhavatī. ^b^dhaṅkarūpā^eb^ti  kāḷavaṇṇattā eva kākasadisarūpā. ^b^satthiñca bhetvā^eb^ti  matasarīrassa satthiṃ jaṇṇubhedanena bhañjitvā. ^b^aparañca  satthi^eb^nti itarañca satthiṃ bhañjitvā. ^b^bāhañca bhetvā^eb^ti  bāhaṭṭhiñca aggabāhaṭṭhāneyeva bhañjitvā. ^b^sīsañca bhetvā  dadhithālakaṃvā^eb^ti matasarīrassa sīsaṃ bhinditvā bhinnattā eva  leḍḍudaṇḍādīhi paggharantaṃ dadhithālakaṃ viya, paggharantaṃ matthaluṅgaṃ  katvāti attho. ^b^esā nisinnā abhisandahitvā^eb^ti  chinnabhinnāvayavaṃ matasarīraṃ te avayave yathāṭhāneyeva ṭhapanena sandahitvā  sahitaṃ katvā maṃsāpaṇaṃ pasārentī viya esā nisinnā.</p>
              <p>[03] ^b^yo ve avidvā upadhiṃ karotī^eb^ti yo imāya upaṭṭhāpitaṃ  kammaṭṭhānaṃ disvāpi avidvā akusalo kammaṭṭhānaṃ chaḍḍetvā  ayonisomanasikārena kilesūpadhiṃ uppādeti, so ^b^mando^eb^  mandapañño saṃsārassa anativattanato ^b^punappunaṃ^eb^ aparāparaṃ  nirayādīsu ^b^dukkhaṃ upeti^eb^. ^b^tasmā pajānaṃ upadhiṃ na  kayirā^eb^ti ^b^tasmā^eb^ti yasmā cetadevaṃ, tasmā. ^b^pajānaṃ  upadhi^eb^nti ``idha yaṃ dukkhaṃ sambhotī''ti pajānanto yoniso  manasikaronto kilesūpadhiṃ na kayirā na uppādeyya. kasmā?  ^b^māhaṃ puna bhinnasiro sayissa^eb^nti yathayidaṃ matasarīraṃ bhinnasarīraṃ  sayati, evaṃ kilesūpadhīhi saṃsāre punappunaṃ uppattiyā kaṭasivaḍḍhako  hutvā bhinnasiro ahaṃ mā sayissanti. evaṃ vadanto eva thero  vipassanaṃ ussukkāpetvā arahattaṃ pāpuṇi. tena vuttaṃ ^b^apadāne^eb^  (apa0 thera 2.50.8-14) -- </p>
              <p>[21] ``himavantassāvidūre ^a^M1.0346^ea^ ^a^V1.0295^ea^, udaṅgaṇo nāma pabbato. </p>
              <p>[22] tatthaddasaṃ paṃsukūlaṃ, dumaggamhi vilambitaṃ.. </p>
              <p>[21] ``tīṇi kiṅkaṇipupphāni, ocinitvānahaṃ tadā. </p>
              <p>[22] haṭṭho haṭṭhena cittena, paṃsukūlamapūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``ekanavutito kappe, yaṃ kammamakariṃ tadā. </p>
              <p>[22] duggatiṃ nābhijānāmi, pūjitvā arahaddhajaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] mahākāḷattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. tissattheragāthāvaṇṇanā</h3n>
            <h4>
              <h4n> </h4n>
              <p>[03] ^b^bahū^eb^ ^a^P2.0029^ea^ ^b^sapatte labhatī^eb^ti āyasmato  tissattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ puññaṃ upacinanto  piyadassissa bhagavato kāle brāhmaṇakule nibbattitvā viññutaṃ patto  sippesu nipphattiṃ gantvā kāmesu ādīnavaṃ disvā gharāvāsaṃ pahāya  tāpasapabbajjaṃ pabbajitvā araññāyatane sālavane assamaṃ kāretvā  vasati. bhagavā tassa anuggaṇhanatthaṃ assamassa avidūre sālavane  nirodhaṃ samāpajjitvā nisīdi. so assamato nikkhamitvā  phalāphalatthāya gacchanto bhagavantaṃ disvā pasannamānaso cattāro daṇḍe  ṭhapetvā bhagavato upari pupphitāhi sālasākhāhi sākhāmaṇḍapaṃ katvā  sattāhaṃ navanavehi sālapupphehi bhagavantaṃ pūjento aṭṭhāsi buddhārammaṇaṃ  pītiṃ avijahanto. satthā sattāhassa accayena nirodhato vuṭṭhahitvā  bhikkhusaṅghaṃ cintesi. tāvadeva satasahassamattā khīṇāsavā satthāraṃ  parivāresuṃ. bhagavā tassa bhāviniṃ sampattiṃ vibhāvento anumodanaṃ  vatvā pakkāmi. so tena puññakammena devaloke nibbattitvā aparāparaṃ  sugatīsuyeva saṃsaranto imasmiṃ buddhuppāde ^a^M1.0347^ea^ rājagahe brāhmaṇakule  nibbattitvā ^b^tisso^eb^ti laddhanāmo vayappatto tiṇṇaṃ vedānaṃ pāragū  hutvā pañcamattāni māṇavakasatāni mante vācento lābhaggayasaggappatto  hutvā satthu rājagahagamane buddhānubhāvaṃ disvā paṭiladdhasaddho pabbajitvā  vipassanaṃ paṭṭhapetvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 2.49.190-220) -- </p>
              <p>[21] ``ajjhogāhetvā ^a^V1.0296^ea^ sālavanaṃ, sukato assamo mama. </p>
              <p>[22] sālapupphehi sañchanno, vasāmi vipine tadā.. </p>
              <p>[21] ``piyadassī ca bhagavā, sayambhū aggapuggalo. </p>
              <p>[22] vivekakāmo sambuddho, sālavanamupāgami.. </p>
              <p>[21] ``assamā abhinikkhamma, pavanaṃ agamāsahaṃ. </p>
              <p>[22] mūlaphalaṃ gavesanto, āhiṇḍāmi vane tadā.. </p>
              <p>[21] ``tatthaddasāsiṃ sambuddhaṃ, piyadassiṃ mahāyasaṃ. </p>
              <p>[22] sunisinnaṃ samāpannaṃ, virocantaṃ mahāvane.. </p>
              <p>[21] ``catudaṇḍe ṭhapetvāna, buddhassa uparī ahaṃ. </p>
              <p>[22] maṇḍapaṃ sukataṃ katvā, sālapupphehi chādayiṃ.. </p>
              <p>[21] ``sattāhaṃ dhārayitvāna, maṇḍapaṃ sālachāditaṃ. </p>
              <p>[22] tattha cittaṃ pasādetvā, buddhaseṭṭhamavandahaṃ.. </p>
              <p>[21] ``bhagavā tamhi samaye, vuṭṭhahitvā samādhito. </p>
              <p>[22] yugamattaṃ pekkhamāno, nisīdi purisuttamo.. </p>
              <p>[21] ``sāvako varuṇo nāma, piyadassissa satthuno. </p>
              <p>[22] vasīsatasahassehi, upagacchi vināyakaṃ.. </p>
              <p>[21] ``piyadassī ca bhagavā, lokajeṭṭho narāsabho. </p>
              <p>[22] bhikkhusaṅghe nisīditvāna, sitaṃ pātukarī jino.. </p>
              <p>[21] ``anuruddho upaṭṭhāko, piyadassissa satthuno. </p>
              <p>[22] ekaṃsaṃ cīvaraṃ katvā, apucchittha mahāmuniṃ.. </p>
              <p>[21] ``ko nu kho bhagavā hetu, sitakammassa satthuno. </p>
              <p>[22] kāraṇe vijjamānamhi, satthā pātukare sitaṃ.. </p>
              <p>[21] ``sattāhaṃ ^a^M1.0348^ea^ sālacchadanaṃ, yo me dhāresi māṇavo. </p>
              <p>[22] tassa kammaṃ saritvāna, sitaṃ pātukariṃ ahaṃ.. </p>
              <p>[21] ``anokāsaṃ na passāmi, yattha puññaṃ vipaccati. </p>
              <p>[22] devaloke manusse vā, okāsova na sammati.. </p>
              <p>[21] ``devaloke vasantassa, puññakammasamaṅgino. </p>
              <p>[22] yāvatā parisā tassa, sālacchannā bhavissati.. </p>
              <p>[21] ``tattha dibbehi naccehi, gītehi vāditehi ca. </p>
              <p>[22] ramissati sadā santo, puññakammasamāhito.. </p>
              <p>[21] ``yāvatā parisā tassa, gandhagandhī bhavissati. </p>
              <p>[22] sālassa pupphavasso ca, pavassissati tāvade.. </p>
              <p>[21] ``tato ^a^V1.0297^ea^ cutoyaṃ manujo, mānusaṃ āgamissati. </p>
              <p>[22] idhāpi sālacchadanaṃ, sabbakālaṃ dharissati.. </p>
              <p>[21] ``idha naccañca gītañca, sammatāḷasamāhitaṃ. </p>
              <p>[22] parivāressanti maṃ niccaṃ, buddhapūjāyidaṃ phalaṃ.. </p>
              <p>[21] ``uggacchante ca sūriye, sālavassaṃ pavassati. </p>
              <p>[22] puññakammena saṃyuttaṃ, vassate sabbakālikaṃ.. </p>
              <p>[21] ``aṭṭhārase kappasate, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``dhammaṃ abhisamentassa, sālacchannaṃ bhavissati. </p>
              <p>[22] citake jhāyamānassa, chadanaṃ tattha hessati.. </p>
              <p>[21] ``vipākaṃ kittayitvāna, piyadassī mahāmuni. </p>
              <p>[22] parisāya dhammaṃ desesi, tappento dhammavuṭṭhiyā.. </p>
              <p>[21] ``tiṃsakappāni devesu, devarajjamakārayiṃ. </p>
              <p>[22] saṭṭhi ca sattakkhattuñca, cakkavattī ahosahaṃ.. </p>
              <p>[21] ``devalokā ^a^M1.0349^ea^ idhāgantvā, labhāmi vipulaṃ sukhaṃ. </p>
              <p>[22] idhāpi sālacchadanaṃ, maṇḍapassa idaṃ phalaṃ.. </p>
              <p>[21] ``ayaṃ pacchimako mayhaṃ, carimo vattate bhavo. </p>
              <p>[22] idhāpi sālacchadanaṃ, hessati sabbakālikaṃ.. </p>
              <p>[21] ``mahāmuniṃ tosayitvā, gotamaṃ sakyapuṅgavaṃ. </p>
              <p>[22] pattomhi acalaṃ ṭhānaṃ, hitvā jayaparājayaṃ.. </p>
              <p>[21] ``aṭṭhārase kappasate, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] so arahattaṃ pana patvā visesato lābhaggayasaggappatto ahosi.  tattha keci puthujjanabhikkhū therassa lābhasakkāraṃ disvā bālabhāvena  asahanākāraṃ pavedesuṃ. thero taṃ ñatvā lābhasakkāre ādīnavaṃ tattha  attano alaggabhāvañca pakāsento -- </p>
              <p>[03] 153^b^.^eb^ </p>
              <p>[21] ``bahū sapatte labhati, muṇḍo saṅghāṭipāruto. </p>
              <p>[22] lābhī annassa pānassa, vatthassa sayanassa ca.. </p>
              <p>[03] 154^b^.^eb^ </p>
              <p>[21] ``etamādīnavaṃ ^a^V1.0298^ea^ ñatvā, sakkāresu mahabbhayaṃ. </p>
              <p>[22] appalābho anavassuto, sato bhikkhu paribbaje''ti..  -- </p>
              <p>[25] gāthādvayaṃ abhāsi.</p>
              <p>[03] tassattho ^a^P2.0030^ea^ -- sikhampi asesetvā  muṇḍitakesatāya ^b^muṇḍo,^eb^ chinditvā saṅghāṭitakāsāvadhāritāya  ^b^saṅghāṭipāruto,^eb^ evaṃ vevaṇṇiyaṃ ajjhupagato parāyattavuttiko  pabbajito sace annapānādīnaṃ ^b^lābhī^eb^ hoti, sopi ^b^bahū  sapatte labhati,^eb^ tassa usūyantā bahū sambhavanti. tasmā ^b^etaṃ^eb^  evarūpaṃ lābha^b^sakkāresu^eb^ ^b^mahabbhayaṃ^eb^ vipulabhayaṃ ^b^ādīnavaṃ^eb^  dosaṃ viditvā appicchataṃ santosañca hadaye ṭhapetvā  anavajjuppādassāpi uppannassa lābhassa parivajjanena ^b^appalābho,^eb^  tato eva tattha taṇhāvassutābhāvena ^b^anavassuto,^eb^ saṃsāre bhayassa  ikkhanato bhinnakilesatāya vā ^b^bhikkhu^eb^ santuṭṭhiṭṭhānīyassa  satisampajaññassa ^a^M1.0350^ea^ vasena ^b^sato^eb^ hutvā ^b^paribbaje^eb^ careyya  vihareyyāti. taṃ sutvā te bhikkhū tāvadeva theraṃ khamāpesuṃ. </p>
              <p>[06] tissattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. kimilattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pācīnavaṃsadāyamhī^eb^tiādikā āyasmato kimilattherassa  gāthā. kā uppatti? tassa pubbayogo saṃveguppatti pabbajjā ca  ekakanipāte ``abhisatto''ti gāthāya saṃvaṇṇanāyaṃ vuttāyeva. tāya  ca gāthāya therena attano visesādhigamassa kāraṇaṃ dassitaṃ. idha  pana adhigatavisesassa attano āyasmatā ca anuruddhena āyasmatā ca  nandiyena saha samaggavāso dassitoti veditabbaṃ. samaggavāsaṃ pana  vasantā te yathā ca vasiṃsu, taṃ dassento -- </p>
              <p>[03] 155^b^.^eb^ </p>
              <p>[21] ``pācīnavaṃsadāyamhi, sakyaputtā sahāyakā. </p>
              <p>[22] pahāyānappake bhoge, uñche pattāgate ratā.. </p>
              <p>[03] 156^b^.^eb^ </p>
              <p>[21] ``āraddhavīriyā pahitattā, niccaṃ daḷhaparakkamā. </p>
              <p>[22] ramanti dhammaratiyā, hitvāna lokiyaṃ rati''nti..  -- gāthādvayaṃ abhāsi.</p>
              <p>[03] tattha ^b^pācīnavaṃsadāyamhī^eb^ti pācīnavaṃsanāmake  rakkhitagopite sahaparicchede vane. tañhi vanaṃ ^a^V1.0299^ea^ gāmassa  pācīnadisāyaṃ ṭhitattā vaṃsagumbaparikkhittattā ca  ``pācīnavaṃsadāyo''ti vutto, vaṃsavanabhāvena vāti.  ^b^sakyaputtā^eb^ti ^a^P2.0031^ea^ anuruddhattherādayo  sakyarājakumārā. ^b^sahāyakā^eb^ti  saṃveguppattipabbajjāsamaṇadhammakaraṇasaṃvāsehi saha ayanato pavattanato  sahāyakā. ^b^pahāyānappake bhoge^eb^ti uḷārena puññānubhāvena  adhigate kulaparamparāgate ca mahante bhogakkhandhe chaḍḍetvā.  ``sahāyānappake''tipi pāḷi. ^b^uñche pattāgate ratā^eb^ti  uñchācariyāya ābhatattā ^a^M1.0351^ea^ uñche patte āgatattā pattāgate pattapariyāpanne  ratā abhiratā, saṅghabhattādiatirekalābhaṃ paṭikkhipitvā jaṅghabalaṃ  nissāya bhikkhācariyāya laddhena missakabhatteneva santuṭṭhāti attho.</p>
              <p>[03] ^b^āraddhavīriyā^eb^ti uttamatthassa adhigamāya āditova pageva  sampāditavīriyā. ^b^pahitattā^eb^ti ninnapoṇapabbhārabhāvena kālena  kālaṃ samāpajjanena ca nibbānaṃ patipesitacittā. ^b^niccaṃ  daḷhaparakkamā^eb^ti vattapaṭipattīsu diṭṭhadhammasukhavihārānuyogena  sabbakālaṃ asithilaparakkamā. ^b^ramanti dhammaratiyā, hitvāna  lokiyaṃ rati^eb^nti loke viditatāya lokapariyāpannatāya ca lokiyaṃ  rūpārammaṇādiratiṃ pahāya maggapaññāya pajahitvā lokuttaradhammaratiyā  aggaphalanibbānābhiratiyā ca ramanti abhiramantīti. </p>
              <p>[06] kimilattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. nandattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ayoniso manasikārā^eb^ti āyasmato nandattherassa gāthā.  kā uppatti? ayaṃ kira padumuttarassa bhagavato kāle haṃsavatīnagare  kulagehe nibbattitvā viññutaṃ patto bhagavato santike dhammaṃ suṇanto  satthāraṃ ekaṃ bhikkhuṃ indriyesu guttadvārānaṃ aggaṭṭhāne ṭhapentaṃ disvā  sayampi taṃ ṭhānantaraṃ patthento bhagavato bhikkhusaṅghassa ca  pūjāsakkārabahulaṃ mahādānaṃ pavattetvā, ``ahampi anāgate tumhādisassa  buddhassa evarūpo sāvako bhaveyya''nti paṇidhānaṃ katvā tato paṭṭhāya  devamanussesu saṃsaranto atthadassissa bhagavato kāle vinatāya nāma  nadiyā mahanto kacchapo hutvā nibbatto ekadivasaṃ satthāraṃ nadiyā  pāraṃ gantuṃ tīre ṭhitaṃ disvā sayaṃ bhagavantaṃ tāretukāmo satthu pādamūle  nipajji ^a^P2.0032^ea^. satthā tassa ajjhāsayaṃ oloketvā  piṭṭhiṃ abhiruhi. so haṭṭhatuṭṭho vegena sotaṃ chindanto sīghataraṃ  paratīrameva pāpesi. bhagavā tassa anumodanaṃ vadanto bhāviniṃ  sampattiṃ kathetvā pakkāmi.</p>
              <p>[03] so ^a^M1.0352^ea^ ^a^V1.0300^ea^ tena puññakammena sugatīsuyeva saṃsaranto  imasmiṃ buddhuppāde  kapilavatthusmiṃ suddhodanamahārājassa putto hutvā mahāpajāpatiyā  gotamiyā kucchimhi nibbatti. tassa nāmaggahaṇadivase ñātisaṅghaṃ  nandento jātoti ^b^nando^eb^tveva nāmaṃ akaṃsu. tassa vayappattakāle  satthā pavattavaradhammacakko lokānuggahaṃ karonto kapilavatthuṃ gantvā  ñātisamāgame pokkharavassaṃ aṭṭhuppattiṃ katvā ^b^vessantarajātakaṃ^eb^  (jā0 2.22.1655 ādayo) kathetvā dutiyadivase piṇḍāya paviṭṭho  ``uttiṭṭhe nappamajjeyyā''ti (dha0 pa0 168) gāthāya pitaraṃ  sotāpattiphale patiṭṭhāpetvā nivesanaṃ gantvā ``dhammaṃ care  sucarita''nti (dha0 pa0 169) gāthāya mahāpajāpatiṃ sotāpattiphale  rājānaṃ sakadāgāmiphale patiṭṭhāpetvā tatiye divase nandakumārassa  abhisekanivesanappavesanavivāhamaṅgalesu vattamānesu piṇḍāya pavisitvā  nandakumārassa hatthe pattaṃ datvā maṅgalaṃ vatvā tassa hatthato pattaṃ  agahetvāva vihāraṃ gato taṃ pattahatthaṃ vihāraṃ āgataṃ anicchamānaṃyeva  pabbājetvā tathā pabbajitattāyeva anabhiratiyā pīḷitaṃ ñatvā upāyena  tassa taṃ anabhiratiṃ vinodesi. so yoniso paṭisaṅkhāya  vipassanaṃ paṭṭhapetvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 2.49.148-163) -- </p>
              <p>[21] ``atthadassī tu bhagavā, sayambhū lokanāyako. </p>
              <p>[22] vinatānadiyā tīraṃ, upāgacchi tathāgato.. </p>
              <p>[21] ``udakā abhinikkhamma, kacchapo vārigocaro. </p>
              <p>[22] buddhaṃ tāretukāmohaṃ, upesiṃ lokanāyakaṃ.. </p>
              <p>[21] ``abhirūhatu maṃ buddho, atthadassī mahāmuni. </p>
              <p>[22] ahaṃ taṃ tārayissāmi, dukkhassantakaro tuvaṃ.. </p>
              <p>[21] ``mama saṅkappamaññāya, atthadassī mahāyaso. </p>
              <p>[22] abhirūhitvā me piṭṭhiṃ, aṭṭhāsi lokanāyako.. </p>
              <p>[21] ``yato sarāmi attānaṃ, yato pattosmi viññutaṃ. </p>
              <p>[22] sukhaṃ me tādisaṃ natthi, phuṭṭhe pādatale yathā.. </p>
              <p>[21] ``uttaritvāna sambuddho, atthadassī mahāyaso. </p>
              <p>[22] naditīramhi ṭhatvāna, imā gāthā abhāsatha.. </p>
              <p>[21] ``yāvatā ^a^M1.0353^ea^ vattate cittaṃ, gaṅgāsotaṃ tarāmahaṃ. </p>
              <p>[22] ayañca kacchapo rājā, tāresi mama paññavā.. </p>
              <p>[21] ``iminā buddhataraṇena, mettacittavatāya ca. </p>
              <p>[22] aṭṭhārase kappasate, devaloke ramissati.. </p>
              <p>[21] ``devalokā ^a^V1.0301^ea^ idhāgantvā, sukkamūlena codito. </p>
              <p>[22] ekāsane nisīditvā, kaṅkhāsotaṃ tarissati.. </p>
              <p>[21] ``yathāpi bhaddake khette, bījaṃ appampi ropitaṃ. </p>
              <p>[22] sammādhāraṃ pavecchante, phalaṃ toseti kassakaṃ.. </p>
              <p>[21] ``tathevidaṃ buddhakhettaṃ, sammāsambuddhadesitaṃ. </p>
              <p>[22] sammādhāraṃ pavecchante, phalaṃ maṃ tosayissati.. </p>
              <p>[21] ``padhānapahitattomhi, upasanto nirūpadhi. </p>
              <p>[22] sabbāsave pariññāya, viharāmi anāsavo.. </p>
              <p>[21] ``aṭṭhārase kappasate, yaṃ kammamakariṃ tadā. </p>
              <p>[22] duggatiṃ nābhijānāmi, taraṇāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhaṃ anubhavanto ``aho satthu  upāyakosallaṃ, yenāhaṃ bhavapaṅkato uddharitvā nibbānathale  patiṭṭhāpito''ti attano pahīnasaṃkilesaṃ paṭiladdhañca sukhaṃ  paccavekkhitvā sañjātasomanasso udānavasena -- </p>
              <p>[03] 157^b^.^eb^ </p>
              <p>[21] ``ayoniso manasikārā, maṇḍanaṃ anuyuñjisaṃ. </p>
              <p>[22] uddhato capalo cāsiṃ, kāmarāgena aṭṭito.. </p>
              <p>[03] 158^b^.^eb^ </p>
              <p>[21] ``upāyakusalenāhaṃ, buddhenādiccabandhunā. </p>
              <p>[22] yoniso paṭipajjitvā, bhave cittaṃ udabbahi''nti..  -- gāthādvayaṃ abhāsi.</p>
              <p>[03] tattha ^a^P2.0033^ea^ ^b^ayoniso manasikārā^eb^ti  anupāyamanasikārato asubhaṃ kāyaṃ subhato manasi karitvā subhato  manasikārahetu, asubhaṃ ^a^M1.0354^ea^ kāyaṃ subhasaññāyāti attho. ^b^maṇḍana^eb^nti  hatthūpagādiābharaṇehi ceva mālāgandhādīhi ca attabhāvassa alaṅkaraṇaṃ.  ^b^anuyuñjisa^eb^nti anuyuñjiṃ, sarīrassa vibhūsanappasuto  ahosinti attho. ^b^uddhato^eb^ti jātigottarūpayobbanamadādīhi  uddhato avūpasantacitto. ^b^capalo^eb^ti vanamakkaṭo viya  anavaṭṭhitacittatāya lolo, kāyamaṇḍanavatthamaṇḍanādicāpalye yuttatāya  vā capalo ^b^ca. āsi^eb^nti ahosiṃ. ^b^kāmarāgenā^eb^ti  vatthukāmesu chandarāgena ^b^aṭṭito^eb^ pīḷito vibādhito āsinti  yojanā.</p>
              <p>[03] ^b^upāyakusalenā^eb^ti ^a^V1.0302^ea^ vineyyānaṃ damanūpāyacchekena kovidena  ^b^buddhena^eb^ bhagavatā hetubhūtena. hetuatthe hi etaṃ karaṇavacanaṃ.  paluṭṭhamakkaṭīdevaccharādassanena hi upakkitavādacodanāya attano  kāmarāgāpanayanaṃ sandhāya vadati. bhagavā hi āyasmantaṃ nandattheraṃ  paṭhamaṃ janapadakalyāṇiṃ upādāya ``yathāyaṃ makkaṭī, evaṃ  kakuṭapādiniyo upādāya janapadakalyāṇī''ti mahatiyā āṇiyā  khuddakaṃ āṇiṃ nīharanto chaḍḍako viya, sinehapānena sarīraṃ kiledetvā  vamanavirecanehi dosaṃ nīharanto bhisakko viya ca  kakuṭapādinidassanena janapadakalyāṇiyaṃ virattacittaṃ kāretvā puna  upakkitavādena kakuṭapādinīsupi cittaṃ virājetvā sammadeva  samathavipassanānuyogena ariyamagge patiṭṭhāpesi. tena vuttaṃ  ^b^``yoniso paṭipajjitvā, bhave cittaṃ udabbahi''^eb^nti. upāyena  ñāyena sammadeva samathavipassanāya visuddhipaṭipadaṃ paṭipajjitvā bhave  saṃsārapaṅke nimuggañca me cittaṃ ariyamaggena hatthena uttāriṃ,  nibbānathale patiṭṭhāpesinti attho.</p>
              <p>[03] imaṃ udānaṃ udānetvā thero punadivase bhagavantaṃ upasaṅkamitvā  evamāha -- ``yaṃ me, bhante, bhagavā pāṭibhogo pañcannaṃ accharāsatānaṃ  paṭilābhāya kakuṭapādānaṃ, muñcāmahaṃ, bhante, bhagavantaṃ etasmā  paṭissavā''ti (udā0 22). bhagavāpi, ``yadeva kho te, nanda,  anupādāya āsavehi cittaṃ vimuttaṃ, athāhaṃ mutto etasmā  paṭissavā''ti (udā0 22) āha. athassa ^a^P2.0034^ea^  bhagavā savisesaṃ ^a^M1.0355^ea^ indriyesu guttadvārataṃ ñatvā taṃ guṇaṃ vibhāvento,  ``etadaggaṃ, bhikkhave, mama sāvakānaṃ bhikkhūnaṃ indriyesu guttadvārānaṃ  yadidaṃ nando''ti (a0 ni0  1.219, 230) indriyesu  guttadvārabhāvena aggaṭṭhāne ṭhapesi. thero hi ``yamevāhaṃ indriyānaṃ  asaṃvaraṃ nissāya imaṃ vippakāraṃ patto, tamevāhaṃ suṭṭhu  niggahessāmī''ti ussāhajāto balavahirottappo tattha ca  katādhikārattā indriyasaṃvare ukkaṃsapāramiṃ agamāsīti. </p>
              <p>[06] nandattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. sirimattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pare ca naṃ pasaṃsantī^eb^ti āyasmato sirimattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto padumuttarassa bhagavato pāramiyo pūretvā  tusitabhavane ṭhitakāle brāhmaṇakule nibbattitvā viññutaṃ patto tiṇṇaṃ  vedānaṃ ^a^V1.0303^ea^ pāragū sanighaṇḍukeṭubhānaṃ sakkharappabhedānaṃ itihāsapañcamānaṃ  padako veyyākaraṇo lokāyatamahāpurisalakkhaṇesu anavayo  nekkhammajjhāsayatāya kāme pahāya tāpasapabbajjaṃ pabbajitvā  caturāsītisahassaparimāṇena tāpasagaṇena parivuto himavantappadese  devatābhinimmite assame jhānābhiññāyo nibbattetvā vasanto  purimabuddhesu katādhikāratāya lakkhaṇamantesu āgataniyāmena ca  buddhaguṇe anussaritvā atīte buddhe uddissa aññatarasmiṃ nadīnivattane  pulinacetiyaṃ katvā pūjāsakkārābhirato ahosi. taṃ disvā tāpasā,  ``kaṃ uddissa ayaṃ pūjāsakkāro karīyatī''ti pucchiṃsu. so tesaṃ  lakkhaṇamante āharitvā tattha āgatāni mahāpurisalakkhaṇāni  vibhajitvā tadanusārena attano bale ṭhatvā buddhaguṇe kittesi. taṃ  sutvā tepi tāpasā pasannamānasā tato paṭṭhāya sammāsambuddhaṃ uddissa  thūpapūjaṃ karontā viharanti.</p>
              <p>[03] tena ca samayena padumuttarabodhisatto tusitakāyā cavitvā  mātukucchiṃ okkanto hoti. carimabhave dvattiṃsa pubbanimittāni  pāturahesuṃ ^a^M1.0356^ea^, sabbe ca acchariyabbhūtadhammā. tāpaso tāni  antevāsikānaṃ dassetvā bhiyyosomattāya sammāsambuddhesu tesaṃ pasādaṃ  vaḍḍhetvā kālaṃ katvā brahmaloke nibbattitvā tehi attano sarīrassa  pūjāya karīyamānāya dissamānarūpo āgantvā, ``ahaṃ tumhākaṃ  ācariyo brahmaloke nibbatto, tumhe appamattā  pulinacetiyapūjamanuyuñjatha, bhāvanāya ^a^P2.0035^ea^ ca yuttappayuttā  hothā''ti vatvā brahmalokameva gato.</p>
              <p>[03] evaṃ so devamanussesu saṃsaranto imasmiṃ buddhuppāde sāvatthiyaṃ  gahapatikule nibbatti, tassa jātadivasato paṭṭhāya tasmiṃ kule  sirisampattiyā vaḍḍhamānattā ^b^sirimā^eb^tveva nāmaṃ akaṃsu. tassa  padasā gamanakāle kaniṭṭhabhātā nibbatti, tassa ``ayaṃ siriṃ  vaḍḍhento jāto''ti ^b^sirivaḍḍho^eb^ti nāmaṃ akaṃsu. te ubhopi  jetavanappaṭiggahaṇe buddhānubhāvaṃ disvā paṭiladdhasaddhā pabbajiṃsu. tesu  sirivaḍḍho na tāva uttarimanussadhammassa lābhī ahosi, catunnaṃ  paccayānaṃ lābhī, gahaṭṭhapabbajitānaṃ sakkato garukato, sirimatthero pana  pabbajitakālato paṭṭhāya tādisena kammacchiddena appalābhī ahosi  bahujanāsambhāvito, samathavipassanāsu kammaṃ karonto nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  2.49.111-147) -- </p>
              <p>[21] ``pabbate himavantamhi, devalo nāma tāpaso. </p>
              <p>[22] tattha me caṅkamo āsi, amanussehi māpito.. </p>
              <p>[21] ``jaṭābhārena ^a^V1.0304^ea^ bharito, kamaṇḍaludharo sadā. </p>
              <p>[22] uttamatthaṃ gavesanto, vipinā nikkhamiṃ tadā.. </p>
              <p>[21] ``cullāsītisahassāni, sissā mayhaṃ upaṭṭhahuṃ. </p>
              <p>[22] sakakammābhipasutā, vasanti vipine tadā.. </p>
              <p>[21] ``assamā abhinikkhamma, akaṃ pulinacetiyaṃ. </p>
              <p>[22] nānāpupphaṃ samānetvā, taṃ cetiyamapūjayiṃ.. </p>
              <p>[21] ``tattha cittaṃ pasādetvā, assamaṃ pavisāmahaṃ. </p>
              <p>[22] sabbe sissā samāgantvā, etamatthaṃ pucchiṃsu maṃ.. </p>
              <p>[21] ``pulinena ^a^M1.0357^ea^ kato thūpo, yaṃ tvaṃ deva namassasi. </p>
              <p>[22] mayampi ñātumicchāma, puṭṭho ācikkha no tuvaṃ.. </p>
              <p>[21] ``niddiṭṭhā nu mantapade, cakkhumanto mahāyasā. </p>
              <p>[22] te kho ahaṃ namassāmi, buddhaseṭṭhe mahāyase.. </p>
              <p>[21] ``kīdisā te mahāvīrā, sabbaññū lokanāyakā. </p>
              <p>[22] kathaṃvaṇṇā kathaṃsīlā, kīdisā te mahāyasā.. </p>
              <p>[21] ``bāttiṃsalakkhaṇā buddhā, cattālīsadijāpi ca. </p>
              <p>[22] nettā gopakhumā tesaṃ, jiñjukā phalasannibhā.. </p>
              <p>[21] ``gacchamānā ca te buddhā, yugamattañca pekkhare. </p>
              <p>[22] na tesaṃ jāṇu nadati, sandhisaddo na suyyati.. </p>
              <p>[21] ``gacchamānā ca sugatā, uddharantāva gacchare. </p>
              <p>[22] paṭhamaṃ dakkhiṇaṃ pādaṃ, buddhānaṃ esa dhammatā.. </p>
              <p>[21] ``asambhītā ca te buddhā, migarājāva kesarī. </p>
              <p>[22] nevukkaṃsenti attānaṃ, no ca vambhenti pāṇinaṃ.. </p>
              <p>[21] ``mānāvamānato muttā, samā sabbesu pāṇisu. </p>
              <p>[22] anattukkaṃsakā buddhā, buddhānaṃ esa dhammatā.. </p>
              <p>[21] ``uppajjantā ca sambuddhā, ālokaṃ dassayanti te. </p>
              <p>[22] chappakāraṃ pakampenti, kevalaṃ vasudhaṃ imaṃ.. </p>
              <p>[21] ``passanti nirayañcete, nibbāti nirayo tadā. </p>
              <p>[22] pavassati mahāmegho, buddhānaṃ esa dhammatā.. </p>
              <p>[21] ``īdisā te mahānāgā, atulā ca mahāyasā. </p>
              <p>[22] vaṇṇato anatikkantā, appameyyā tathāgatā.. </p>
              <p>[21] ``anumodiṃsu me vākyaṃ, sabbe sissā sagāravā. </p>
              <p>[22] tathā ca paṭipajjiṃsu, yathāsatti yathābalaṃ.. </p>
              <p>[21] ``paṭipūjenti ^a^V1.0305^ea^ pulinaṃ, sakakammābhilāsino. </p>
              <p>[22] saddahantā mama vākyaṃ, buddhasakkatamānasā.. </p>
              <p>[21] ``tadā ^a^M1.0358^ea^ cavitvā tusitā, devaputto mahāyaso. </p>
              <p>[22] uppajji mātukucchimhi, dasasahassi kampatha.. </p>
              <p>[21] ``assamassāvidūramhi, caṅkamamhi ṭhito ahaṃ. </p>
              <p>[22] sabbe sissā samāgantvā, āgacchuṃ mama santike.. </p>
              <p>[21] ``usabhova mahī nadati, migarājāva kūjati. </p>
              <p>[22] susumārova saḷati, kiṃ vipāko bhavissati.. </p>
              <p>[21] ``yaṃ pakittemi sambuddhaṃ, sikatāthūpasantike. </p>
              <p>[22] so dāni bhagavā satthā, mātukucchimupāgami.. </p>
              <p>[21] ``tesaṃ dhammakathaṃ vatvā, kittayitvā mahāmuniṃ. </p>
              <p>[22] uyyojetvā sake sisse, pallaṅkamābhujiṃ ahaṃ.. </p>
              <p>[21] ``balañca vata me khīṇaṃ, byādhinā paramena taṃ. </p>
              <p>[22] buddhaseṭṭhaṃ saritvāna, tattha kālaṅkato ahaṃ.. </p>
              <p>[21] ``sabbe sissā samāgantvā, akaṃsu citakaṃ tadā. </p>
              <p>[22] kaḷevarañca me gayha, citakaṃ abhiropayuṃ.. </p>
              <p>[21] ``citakaṃ parivāretvā, sīse katvāna añjaliṃ. </p>
              <p>[22] sokasallaparetā te, vikkandiṃsu samāgatā.. </p>
              <p>[21] ``tesaṃ lālappamānānaṃ, agamaṃ citakaṃ tadā. </p>
              <p>[22] ahaṃ ācariyo tumhaṃ, mā socittha sumedhasā.. </p>
              <p>[21] ``sadatthe vāyameyyātha, rattindivamatanditā. </p>
              <p>[22] mā vo pamattā ahuttha, khaṇo vo paṭipādito.. </p>
              <p>[21] ``sake sissenusāsitvā, devalokaṃ punāgamiṃ. </p>
              <p>[22] aṭṭhārasa ca kappāni, devaloke ramāmahaṃ.. </p>
              <p>[21] ``satānaṃ pañcakkhattuñca, cakkavattī ahosahaṃ. </p>
              <p>[22] anekasatakkhattuñca, devarajjamakārayiṃ.. </p>
              <p>[21] ``avasesesu kappesu, vokiṇṇo saṃsariṃ ahaṃ. </p>
              <p>[22] duggatiṃ nābhijānāmi, uppādassa idaṃ phalaṃ.. </p>
              <p>[21] ``yathā ^a^M1.0359^ea^ komudike māse, bahū pupphanti pādapā. </p>
              <p>[22] tathevāhampi samaye, pupphitomhi mahesinā.. </p>
              <p>[21] ``vīriyaṃ me dhuradhorayhaṃ, yogakkhemādhivāhanaṃ. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``satasahassito ^a^V1.0306^ea^ kappe, yaṃ buddhamabhikittayiṃ. </p>
              <p>[22] duggatiṃ nābhijānāmi, kittanāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiññañhi samānaṃ āyasmantaṃ sirimattheraṃ ``ariyo''ti  ajānantā puthujjanā bhikkhū sāmaṇerā ca appalābhitāya lokassa  anabhigatabhāvena asambhāventā yaṃkiñci kathetvā garahanti.  sirivaḍḍhattheraṃ pana paccayānaṃ lābhibhāvena lokassa sakkatagarukatabhāvato  sambhāventā pasaṃsanti. thero ``avaṇṇārahassa nāma vaṇṇabhaṇanaṃ,  vaṇṇārahassa ca avaṇṇabhaṇanaṃ assa puthujjanabhāvassa doso''ti  puthujjanabhāvañca garahanto -- </p>
              <p>[03] 159^b^.^eb^ </p>
              <p>[21] ``pare ca naṃ pasaṃsanti, attā ce asamāhito. </p>
              <p>[22] moghaṃ pare pasaṃsanti, attā hi asamāhito.. </p>
              <p>[03] 160^b^.^eb^ </p>
              <p>[21] ``pare ca naṃ garahanti, attā ce susamāhito. </p>
              <p>[22] moghaṃ pare garahanti, attā hi susamāhito''ti..</p>
              <p>[03] -- gāthādvayamabhāsi.</p>
              <p>[03] tattha ^b^pare^eb^ti attato aññe pare nāma, idha pana paṇḍitehi  aññe bālā pareti adhippetā. tesañhi ajānitvā apariyogāhetvā  bhāsanato garahā viya pasaṃsāpi appamāṇabhūtā. ^b^na^eb^nti naṃ  puggalaṃ. ^b^pasaṃsantī^eb^ti aviddasubhāvena taṇhāvipannatāya vā, atha  vā abhūtaṃyeva ^a^P2.0036^ea^ puggalaṃ ``asuko bhikkhu jhānalābhī,  ariyo''ti vā abhūtaguṇaropanena kittenti abhitthavanti. yo panettha  ^b^ca^eb^-saddo, so ^a^M1.0360^ea^ attūpanayattho. tena pare naṃ puggalaṃ pasaṃsanti ca,  tañca kho tesaṃ pasaṃsanamattaṃ, na pana tasmiṃ pasaṃsāya vatthu atthīti  imamatthaṃ dasseti. ^b^attā ce asamāhito^eb^ti yaṃ puggalaṃ pare  pasaṃsanti, so ce sayaṃ asamāhito maggasamādhinā phalasamādhinā  upacārappanāsamādhimatteneva vā na samāhito, samādhānassa  paṭipakkhabhūtānaṃ kilesānaṃ appahīnattā vikkhitto vibbhantacitto  hoti ceti attho. ``asamāhito''ti ca etena samādhinimittānaṃ  guṇānaṃ abhāvaṃ dasseti. ^b^mogha^eb^nti bhāvanapuṃsakaniddeso  ``visamaṃ candimasūriyā parivattantī''tiādīsu viya. ^b^pare  pasaṃsantī^eb^ti ye taṃ asamāhitaṃ puggalaṃ pasaṃsanti, te moghaṃ mudhā  amūlakaṃ pasaṃsanti. kasmā? ^b^attā hi asamāhito^eb^ yasmā  tassa puggalassa cittaṃ asamāhitaṃ, tasmāti attho.</p>
              <p>[03] dutiyagāthāyaṃ ^b^garahantī^eb^ti attano aviddasubhāvena  dosantarāya vā ariyaṃ jhānalābhiñca samānaṃ ^a^V1.0307^ea^ ``asuko bhikkhu  jāgariyaṃ nānuyuñjati antamaso goduhanamattampi kālaṃ kevalaṃ  kāyadaḷhibahulo niddārāmo bhassārāmo saṅgaṇikārāmo  viharatī''tiādinā appaṭipajjamānatāvibhāvanena vā guṇaparidhaṃsanena  vā garahanti nindanti, upakkosanti vāti attho. sesaṃ paṭhamagāthāya  vuttapariyāyena veditabbaṃ. evaṃ therena imāhi gāthāhi attano  nikkilesabhāve sirivaḍḍhassa ca sakilesabhāve pakāsite taṃ sutvā  sirivaḍḍho saṃvegajāto vipassanaṃ paṭṭhapetvā nacirasseva sadatthaṃ  paripūresi, garahakapuggalā ca theraṃ khamāpesuṃ. </p>
              <p>[06] sirimattheragāthāvaṇṇanā niṭṭhitā. </p>
              <p>[06] dutiyavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 3. tatiyavaggo </h2n>
          <h3>
            <h3n> 1. uttarattheragāthāvaṇṇanā</h3n>
            <h4>
              <h4n> </h4n>
              <p>[03] ^b^khandhā^eb^ ^a^M1.0361^ea^ ^a^V1.0308^ea^ ^b^mayā pariññātā^eb^ti āyasmato uttarattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinanto ito catunavute kappe siddhatthassa  bhagavato ^a^P2.0037^ea^ kāle kulagehe nibbattitvā viññutaṃ patto  sāsane laddhappasādo hutvā upāsakattaṃ paṭivedesi. so satthari  parinibbute attano ñātake sannipātetvā bahuṃ pūjāsakkāraṃ sambharitvā  dhātupūjaṃ akāsi. so tena puññakammena devamanussesu saṃsaranto  imasmiṃ buddhuppāde sākete brāhmaṇakule nibbattitvā ^b^uttaro^eb^ti  laddhanāmo vayappatto kenacideva karaṇīyena sāvatthiṃ gato kaṇḍambamūle  kataṃ yamakapāṭihāriyaṃ disvā pasīditvā puna  ^b^kāḷakārāmasutta^eb^desanāya (a0 ni0  4.24)  abhivaḍḍhamānasaddho pabbajitvā satthārā saddhiṃ rājagahaṃ gantvā  upasampajjitvā tattheva vasanto vipassanaṃ paṭṭhapetvā nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  2.49.106-110) -- </p>
              <p>[21] ``nibbute lokanāthamhi, siddhatthe lokanāyake. </p>
              <p>[22] mama ñātī samānetvā, dhātupūjaṃ akāsahaṃ.. </p>
              <p>[21] ``catunnavutito kappe, yaṃ dhātumabhipūjayiṃ. </p>
              <p>[22] duggatiṃ nābhijānāmi, dhātupūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā satthari sāvatthiyaṃ viharante  buddhupaṭṭhānatthaṃ rājagahato sāvatthiṃ upagato bhikkhūhi ``kiṃ, āvuso,  pabbajjākiccaṃ tayā matthakaṃ pāpita''nti puṭṭho aññaṃ byākaronto -- </p>
              <p>[03] 161^b^.^eb^ </p>
              <p>[21] ``khandhā mayā pariññātā, taṇhā me susamūhatā. </p>
              <p>[22] bhāvitā mama bojjhaṅgā, patto me āsavakkhayo.. </p>
              <p>[03] 162^b^.^eb^ </p>
              <p>[21] ``sohaṃ ^a^M1.0362^ea^ ^a^V1.0309^ea^ khandhe pariññāya, abbahitvāna jāliniṃ. </p>
              <p>[22] bhāvayitvāna bojjhaṅge, nibbāyissaṃ anāsavo''ti..  -- gāthādvayaṃ abhāsi.</p>
              <p>[03] tattha ^b^khandhā^eb^ti pañcupādānakkhandhā. ^b^pariññātā^eb^ti  ``idaṃ dukkhaṃ, na ito bhiyyo''ti paricchijja ñātā bhāvitā. tena  dukkhassa ariyasaccassa pariññābhisamayamāha. ^b^taṇhā^eb^ti tasati  paritasatīti taṇhā. ^b^susamūhatā^eb^ti samugghāṭitā. etena  samudayasaccassa pahānābhisamayaṃ vadati. ^b^bhāvitā mama  bojjhaṅgā^eb^ti bodhisaṅkhātāya satiādidhammasāmaggiyā, taṃsamaṅgino  vā bodhisaṅkhātassa ariyapuggalassa aṅgāti bojjhaṅgā.  satidhammavicayavīriyapītipassaddhisamādhiupekkhāsaṅkhātā  maggapariyāpannā dhammā mayā bhāvitā uppāditā vaḍḍhitā.  bojjhaṅgaggahaṇeneva cettha taṃsahacaritatāya sabbe maggadhammā, sabbe ca  bodhipakkhiyadhammā gahitāti daṭṭhabbā. eteneva maggasaccassa  bhāvanābhisamayaṃ dasseti. ^b^patto me āsavakkhayo^eb^ti  kāmāsavādayo āsavā khīyanti etthāti āsavakkhayoti laddhanāmo  asaṅkhatadhammo mayā ^a^P2.0038^ea^ patto adhigato. etena  nirodhasaccassa sacchikiriyābhisamayaṃ katheti. ettāvatā attano  saupādisesanibbānasampattiṃ dasseti.</p>
              <p>[03] idāni pana anupādisesanibbānasampattiṃ dassento  ^b^``soha''^eb^ntiādinā dutiyaṃ gāthamāha. tassattho -- sohaṃ evaṃ  vuttanayena ^b^khandhe pariññāya^eb^ parijānitvā, tathā parijānanto eva  sakāttabhāvaparāttabhāvesu ajjhattikabāhirāyatanesu atītādibhedabhinnesu  saṃsibbanākāraṃ punappunaṃ pavattisaṅkhātaṃ jālaṃ etassa atthīti  ^b^jālinī^eb^ti laddhanāmaṃ taṇhaṃ ^b^abbahitvāna^eb^ mama  cittasantānato uddharitvā, tathā naṃ uddharantoyeva vuttappabhede  ^b^bojjhaṅge bhāvayitvāna^eb^ te bhāvanāpāripūriṃ pāpetvā tato eva  ^b^anāsavo^eb^ hutvā ṭhito idāni carimakacittanirodhena anupādāno  viya jātavedo ^b^nibbāyissaṃ^eb^ parinibbāyissāmīti. </p>
              <p>[06] uttarattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. bhaddajittheragāthāvaṇṇanā</h3n>
            <h4>
              <h4n> </h4n>
              <p>[03] ^b^panādo^eb^ ^a^M1.0363^ea^ ^b^nāma so rājā^eb^ti āyasmato  bhaddajittherassa  gāthā. kā uppatti? ayaṃ kira padumuttarassa bhagavato kāle  brāhmaṇakule nibbattitvā viññutaṃ patto brāhmaṇānaṃ vijjāsippesu pāraṃ  gantvā kāme pahāya tāpasapabbajjaṃ pabbajitvā araññāyatane assamaṃ  kāretvā vasanto ekadivasaṃ ^a^V1.0310^ea^ satthāraṃ ākāsena gacchantaṃ disvā  pasannamānaso añjaliṃ paggayha aṭṭhāsi. satthā tassa ajjhāsayaṃ  ñatvā ākāsato otari. otiṇṇassa pana bhagavato madhuñca  bhisamuḷālañca sappiñca khīrañca upanāmesi, tassa taṃ bhagavā  anukampaṃ upādāya paṭiggahetvā anumodanaṃ vatvā pakkāmi. so tena  puññakammena tusite nibbatto tattha yāvatāyukaṃ ṭhatvā tato aparāparaṃ  sugatīsuyeva saṃsaranto vipassissa bhagavato kāle mahaddhano seṭṭhi  hutvā aṭṭhasaṭṭhibhikkhusahassaṃ bhojetvā ticīvarena acchādesi.</p>
              <p>[03] evaṃ bahuṃ kusalaṃ katvā devaloke nibbattitvā tattha yāvatāyukaṃ  ṭhatvā tato cavitvā manussesu uppanno buddhasuññe loke pañca  paccekabuddhasatāni catūhi paccayehi upaṭṭhahitvā tato cuto rājakule  nibbattitvā rajjaṃ anusāsanto puttaṃ paccekabodhiṃ adhigantvā ṭhitaṃ  upaṭṭhahitvā tassa parinibbutassa dhātuyo gahetvā cetiyaṃ katvā pūjesi.  evaṃ tattha tattha tāni puññāni katvā imasmiṃ buddhuppāde  bhaddiyanagare asītikoṭivibhavassa bhaddiyaseṭṭhissa ekaputtako hutvā  nibbatti, ^b^bhaddajī^eb^tissa nāmaṃ ahosi. tassa kira  issariyabhogaparivārādisampatti carimabhave ^a^P2.0039^ea^  bodhisattassa viya ahosi.</p>
              <p>[03] tadā satthā sāvatthiyaṃ vassaṃ vasitvā bhaddajikumāraṃ saṅgaṇhituṃ  mahatā bhikkhusaṅghena saddhiṃ bhaddiyanagaraṃ gantvā jātiyāvane vasi  tassa ñāṇaparipākaṃ āgamayamāno. sopi upari pāsāde nisinno  sīhapañjaraṃ vivaritvā olokento bhagavato santike dhammaṃ sotuṃ  gacchantaṃ mahājanaṃ disvā ``katthāyaṃ mahājano gacchatī''ti pucchitvā  taṃ kāraṇaṃ sutvā sayampi mahatā parivārena satthu santikaṃ gantvā  dhammaṃ suṇanto ^a^M1.0364^ea^ sabbābharaṇapaṭimaṇḍitova sabbakilese khepetvā arahattaṃ  pāpuṇi. tena vuttaṃ ^b^apadāne^eb^ (apa0 thera 2.56.98-116) -- </p>
              <p>[21] ``oggayha yaṃ pokkharaṇiṃ, nānākuñjarasevitaṃ. </p>
              <p>[22] uddharāmi bhisaṃ tattha, ghāsahetu ahaṃ tadā.. </p>
              <p>[21] ``bhagavā tamhi samaye, padumuttarasavhayo. </p>
              <p>[22] rattambaradharo buddho, gacchate anilañjase.. </p>
              <p>[21] ``dhunanto paṃsukūlāni, saddaṃ assosahaṃ tadā. </p>
              <p>[22] uddhaṃ nijjhāyamānohaṃ, addasaṃ lokanāyakaṃ.. </p>
              <p>[21] ``tattheva ṭhitako santo, āyāciṃ lokanāyakaṃ. </p>
              <p>[22] madhuṃ bhisehi sahitaṃ, khīraṃ sappiṃ muḷālikaṃ.. </p>
              <p>[21] ``paṭiggaṇhātu ^a^V1.0311^ea^ me buddho, anukampāya cakkhumā. </p>
              <p>[22] tato kāruṇiko satthā, orohitvā mahāyaso.. </p>
              <p>[21] ``paṭiggaṇhi mamaṃ bhikkhaṃ, anukampāya cakkhumā. </p>
              <p>[22] paṭiggahetvā sambuddho, akā me anumodanaṃ.. </p>
              <p>[21] ``sukhī hotu mahāpuñña, gati tuyhaṃ samijjhatu. </p>
              <p>[22] iminā bhisadānena, labhassu vipulaṃ sukhaṃ.. </p>
              <p>[21] ``idaṃ vatvāna sambuddho, jalajuttamanāmako. </p>
              <p>[22] bhikkhamādāya sambuddho, ākāsenāgamā jino.. </p>
              <p>[21] ``tato bhisaṃ gahetvāna, āgacchiṃ mama assamaṃ. </p>
              <p>[22] bhisaṃ rukkhe laggetvāna, mama dānaṃ anussariṃ.. </p>
              <p>[21] ``mahāvāto uṭṭhahitvā, sañcālesi vanaṃ tadā. </p>
              <p>[22] ākāso abhinādittha, asanī ca phalī tadā.. </p>
              <p>[21] ``tato me asanīpāto, matthake nipatī tadā. </p>
              <p>[22] sohaṃ nisinnako santo, tattha kālaṅkato ahaṃ.. </p>
              <p>[21] ``puññakammena saññutto, tusitaṃ upapajjahaṃ. </p>
              <p>[22] kaḷevaraṃ me patitaṃ, devaloke ramāmahaṃ.. </p>
              <p>[21] ``chaḷasītisahassāni ^a^M1.0365^ea^, nāriyo samalaṅkatā. </p>
              <p>[22] sāyaṃ pātaṃ upaṭṭhanti, bhisadānassidaṃ phalaṃ.. </p>
              <p>[21] ``manussayonimāgantvā, sukhito homahaṃ tadā. </p>
              <p>[22] bhoge me ūnatā natthi, bhisadānassidaṃ phalaṃ.. </p>
              <p>[21] ``anukampitako tena, devadevena tādinā. </p>
              <p>[22] sabbāsavā parikkhīṇā, natthi dāni punabbhavo.. </p>
              <p>[21] ``satasahassito kappe, yaṃ bhisaṃ adadiṃ tadā. </p>
              <p>[22] duggatiṃ nābhijānāmi, bhisadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahatte pana tena adhigate satthā bhaddiyaseṭṭhiṃ āmantesi --  ``tava putto alaṅkatapaṭiyatto dhammaṃ suṇanto arahatte patiṭṭhāsi,  tenassa idāneva pabbajituṃ yuttaṃ, no ce pabbajati,  parinibbāyissatī''ti. seṭṭhi ``na mayhaṃ puttassa daharasseva sato  parinibbānena kiccaṃ atthi, pabbājetha na''nti āha. taṃ satthā  pabbājetvā upasampādetvā tattha sattāhaṃ vasitvā koṭigāmaṃ pāpuṇi,  so ca gāmo gaṅgātīre. koṭigāmavāsino buddhappamukhassa  bhikkhusaṅghassa mahādānaṃ pavattesuṃ. bhaddajitthero satthārā  anumodanāya āraddhamattāya bahigāmaṃ gantvā ^a^V1.0312^ea^ ``gaṅgātīre maggasamīpe  satthu āgatakāle vuṭṭhahissāmī''ti samāpattiṃ samāpajjitvā nisīdi.  mahātheresu āgacchantesupi avuṭṭhahitvā satthu āgatakāleyeva vuṭṭhahi.  puthujjanabhikkhū, ``ayaṃ adhunā pabbajito mahātheresu āgacchantesu  mānatthaddho hutvā na vuṭṭhāsī''ti ujjhāyiṃsu. koṭigāmavāsino  satthu bhikkhusaṅghassa ca bahū nāvāsaṅghāṭe bandhiṃsu, satthā  ``handassa ānubhāvaṃ pakāsemī''ti nāvāsaṅghāṭe ṭhatvā, ``kahaṃ,  bhaddajī''ti pucchi. bhaddajitthero ``esohaṃ, bhante''ti satthāraṃ  upasaṅkamitvā añjaliṃ katvā aṭṭhāsi. satthā, ``ehi, bhaddaji,  amhehi saddhiṃ ekanāvaṃ abhiruhā''ti. so uppatitvā satthu  ṭhitanāvāyaṃ aṭṭhāsi. satthā gaṅgāmajjhaṃ gatakāle, ``bhaddaji, tayā  mahāpanādarājakāle ajjhāvuṭṭharatanapāsādo kaha''nti āha.  ``imasmiṃ ṭhāne nimuggo''ti. ``tena hi, bhaddaji, sabrahmacārīnaṃ  kaṅkhaṃ chindā''ti. tasmiṃ khaṇe thero ^a^M1.0366^ea^ satthāraṃ vanditvā iddhibalena  gantvā pāsādathūpikaṃ pādaṅgulantarena sannirumbhitvā pañcavīsatiyojanaṃ  pāsādaṃ ^a^P2.0040^ea^ gahetvā ākāse uppati, uppatanto ca  paññāsa yojanāni pāsādaṃ udakato ukkhipi. athassa purimabhave  ñātakā pāsādagatena lobhena macchakacchapamaṇḍūkā hutvā tasmiṃ pāsāde  uṭṭhahante parivattitvā udake patiṃsu. satthā te patante disvā  ``ñātakā te, bhaddaji, kilamantī''ti āha. thero satthu vacanena  pāsādaṃ vissajjesi. pāsādo yathāṭhāne eva patiṭṭhahi. satthā  pāraṅgato bhikkhūhi ``kadā, bhante, bhaddajittherena ayaṃ pāsādo  ajjhāvuṭṭho''ti puṭṭho ^b^mahāpanādajātakaṃ^eb^ (jā0 1.3.40-41)  kathetvā mahājanaṃ dhammāmataṃ pāyesi. thero pana attano ajjhāvuṭṭhapubbaṃ  suvaṇṇapāsādaṃ dassetvā -- </p>
              <p>[03] 163^b^.^eb^ </p>
              <p>[21] ``panādo nāma so rājā, yassa yūpo suvaṇṇayo. </p>
              <p>[22] tiriyaṃ soḷasubbedho, ubbhamāhu sahassadhā.. </p>
              <p>[03] 164^b^.^eb^ </p>
              <p>[21] ``sahassakaṇḍo satageṇḍu, dhajālu haritāmayo. </p>
              <p>[22] anaccuṃ tattha gandhabbā, cha sahassāni sattadhā''ti..  -- </p>
              <p>[25] dvīhi gāthāhi vaṇṇento aññaṃ byākāsi.</p>
              <p>[03] tattha ^b^panādo nāma so rājā^eb^ti atīte panādo nāma so  rājā ahosīti attabhāvāntarahitatāya attānaṃ paraṃ viya niddisati.  so eva hi rajje ṭhitakālato paṭṭhāya sadā ussāhasampattiādinā  mahatā rājānubhāvena mahatā ca kittisaddena samannāgatattā ``rājā  mahāpanādo''ti paññāyittha. ^b^yassa yūpo suvaṇṇayo^eb^ti yassa  rañño ayaṃ yūpo pāsādo suvaṇṇamayo. ^b^tiriyaṃ soḷasubbedho^eb^ti  vitthārato soḷasakaṇḍapātappamāṇo. so pana aḍḍhayojanamatto ^a^V1.0313^ea^ hoti.  ^b^ubbhāmāhu sahassadhā^eb^ti ubbhaṃ uccaṃ evamassa pāsādassa  sahassadhā sahassakaṇḍappamāṇamāhu. so pana ^a^M1.0367^ea^ yojanato  pañcavīsatiyojanappamāṇo hoti. keci panettha gāthāsukhatthaṃ  ``āhū''ti dīghaṃ kataṃ. āhu ahosīti atthaṃ vadanti.</p>
              <p>[03] ^b^sahassakaṇḍo^eb^ti sahassabhūmiko. ^b^satageṇḍū^eb^ti  anekasataniyyūhako. ^b^dhajālū^eb^ti tattha tattha niyyūhasikharādīsu  patiṭṭhāpitehi yaṭṭhidhajapaṭākadhajādidhajehi sampanno.  ^b^haritāmayo^eb^ti cāmīkarasuvaṇṇamayo. keci pana  ``haritajātimaṇisarikkhako''ti vadanti ^a^P2.0041^ea^.  ^b^gandhabbā^eb^ti naṭā. ^b^cha sahassāni sattadhā^eb^ti chamattāni  gandhabbasahassāni sattadhā tassa pāsādassa sattasu ṭhānesu rañño  abhiramāpanatthaṃ nacciṃsūti attho. te evaṃ naccantāpi rājānaṃ hāsetuṃ  nāsakkhiṃsu. atha sakko devarājā devanaṭe pesetvā samajjaṃ kāresi,  tadā rājā hasīti. </p>
              <p>[06] bhaddajittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. sobhitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^satimā paññavā^eb^ti āyasmato sobhitattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto padumuttarassa bhagavato kāle haṃsavatīnagare kulagehe  nibbattitvā vayappatto satthu dhammadesanaṃ suṇanto satthāraṃ ekaṃ bhikkhuṃ  pubbenivāsañāṇalābhīnaṃ bhikkhūnaṃ aggaṭṭhāne ṭhapentaṃ disvā sayampi taṃ  ṭhānantaraṃ uddissa patthanaṃ katvā puññāni katvā sugatīsuyeva saṃsaranto  sumedhassa bhagavato kāle brāhmaṇakule nibbattitvā viññutaṃ patto  brāhmaṇānaṃ vijjāsippesu nipphattiṃ gantvā nekkhammādhimutto gharāvāsaṃ  pahāya tāpasapabbajjaṃ pabbajitvā himavantassa samīpe araññāyatane  assamaṃ kāretvā vanamūlaphalāphalena yāpento buddhuppādaṃ sutvā sabbattha  ekarattivāseneva bhaddavatīnagare satthāraṃ upasaṅkamitvā pasannamānaso  ``tuvaṃ satthā ca ketu cā''tiādīhi chahi gāthāhi abhitthavi  ^a^M1.0368^ea^, satthā cassa bhāviniṃ sampattiṃ pakāsesi. so tena puññakammena  devamanussesu saṃsaranto imasmiṃ buddhuppāde sāvatthiyaṃ brāhmaṇakule  nibbatti. ^b^sobhito^eb^tissa nāmaṃ akaṃsu. so aparena samayena  satthu dhammadesanaṃ sutvā paṭiladdhasaddho pabbajitvā vipassanaṃ vaḍḍhetvā  chaḷabhiñño ahosi. pubbenivāsañāṇe ciṇṇavasī ca ahosi. tena  vuttaṃ ^b^apadāne^eb^ (apa0 thera 2.49.46-74) -- </p>
              <p>[21] ``dakkhiṇe ^a^V1.0314^ea^ himavantassa, sukato assamo mama. </p>
              <p>[22] uttamatthaṃ gavesanto, vasāmi vipine tadā.. </p>
              <p>[21] ``lābhālābhena santuṭṭho, mūlena ca phalena ca. </p>
              <p>[22] anvesanto ācariyaṃ, vasāmi ekako ahaṃ.. </p>
              <p>[21] ``sumedho nāma sambuddho, loke uppajji tāvade. </p>
              <p>[22] catusaccaṃ pakāseti, uddharanto mahājanaṃ.. </p>
              <p>[21] ``nāhaṃ suṇomi sambuddhaṃ, napi me koci saṃsati. </p>
              <p>[22] aṭṭhavasse atikkante, assosiṃ lokanāyakaṃ.. </p>
              <p>[21] ``aggidāruṃ nīharitvā, sammajjitvāna assamaṃ. </p>
              <p>[22] khāribhāraṃ gahetvāna, nikkhamiṃ vipinā ahaṃ.. </p>
              <p>[21] ``ekarattiṃ vasantohaṃ, gāmesu nigamesu ca. </p>
              <p>[22] anupubbena candavatiṃ, tadāhaṃ upasaṅkamiṃ.. </p>
              <p>[21] ``bhagavā tamhi samaye, sumedho lokanāyako. </p>
              <p>[22] uddharanto bahū satte, deseti amataṃ padaṃ.. </p>
              <p>[21] ``janakāyamatikkamma, vanditvā jinasāgaraṃ. </p>
              <p>[22] ekaṃsaṃ ajinaṃ katvā, santhaviṃ lokanāyakaṃ.. </p>
              <p>[21] ``tuvaṃ satthā ca ketu ca, dhajo yūpo ca pāṇinaṃ. </p>
              <p>[22] parāyano patiṭṭhā ca, dīpo ca dvipaduttamo.. </p>
              <p>[21] ``nepuñño dassane vīro, tāresi janataṃ tuvaṃ. </p>
              <p>[22] natthañño tārako loke, tavuttaritaro mune.. </p>
              <p>[21] ``sakkā ^a^M1.0369^ea^ theve kusaggena, pametuṃ sāgaruttame. </p>
              <p>[22] na tveva tava sabbaññu, ñāṇaṃ sakkā pametave.. </p>
              <p>[21] ``tuladaṇḍe ṭhapetvāna, mahiṃ sakkā dharetave. </p>
              <p>[22] natveva tava paññāya, pamāṇamatthi cakkhuma.. </p>
              <p>[21] ``ākāso minituṃ sakkā, rajjuyā aṅgulena vā. </p>
              <p>[22] natveva tava sabbaññu, sīlaṃ sakkā pametave.. </p>
              <p>[21] ``mahāsamudde udakaṃ, ākāso ca vasundharā. </p>
              <p>[22] parimeyyāni etāni, appameyyosi cakkhuma.. </p>
              <p>[21] ``chahi gāthāhi sabbaññuṃ, kittayitvā mahāyasaṃ. </p>
              <p>[22] añjaliṃ paggahetvāna, tuṇhī aṭṭhāsahaṃ tadā.. </p>
              <p>[21] ``yaṃ vadanti sumedhoti, bhūripaññaṃ sumedhasaṃ. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yo ^a^V1.0315^ea^ me ñāṇaṃ pakittesi, vippasannena cetasā. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``sattasattati kappāni, devaloke ramissati. </p>
              <p>[22] sahassakkhattuṃ devindo, devarajjaṃ karissati.. </p>
              <p>[21] ``anekasatakkhattuñca, cakkavattī bhavissati. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``devabhūto manusso vā, puññakammasamāhito. </p>
              <p>[22] anūnamanasaṅkappo, tikkhapañño bhavissati.. </p>
              <p>[21] ``tiṃsakappasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``agārā abhinikkhamma, pabbajissatikiñcano. </p>
              <p>[22] jātiyā sattavassena, arahattaṃ phusissati.. </p>
              <p>[21] ``yato sarāmi attānaṃ, yato pattosmi sāsanaṃ. </p>
              <p>[22] etthantare na jānāmi, cetanaṃ amanoramaṃ.. </p>
              <p>[21] ``saṃsaritvā ^a^M1.0370^ea^ bhave sabbe, sampattānubhaviṃ ahaṃ. </p>
              <p>[22] bhoge me ūnatā natthi, phalaṃ ñāṇassa thomane.. </p>
              <p>[21] ``tiyaggī nibbutā mayhaṃ, bhavā sabbe samūhatā. </p>
              <p>[22] sabbāsavā parikkhīṇā, natthi dāni punabbhavo.. </p>
              <p>[21] ``tiṃsakappasahassamhi, yaṃ ñāṇamathaviṃ ahaṃ. </p>
              <p>[22] duggatiṃ nābhijānāmi, phalaṃ ñāṇassa thomane.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] so arahattaṃ pana patvā attano pubbenivāsaṃ anupaṭipāṭiyā  anussaranto yāva asaññabhave acittakapaṭisandhi, tāva addasa. tato  pañca kappasatāni cittappavattiṃ adisvā avasāneva disvā  ``kimeta''nti ^a^P2.0042^ea^ āvajjento nayavasena  ``asaññabhavo bhavissatī''ti niṭṭhaṃ agamāsi. tenāha bhagavā --  ``atthi, bhikkhave, asaññasattā nāma dīghāyukā devā, tato cuto  sobhito idhūpapanno, so etaṃ bhavaṃ jānāti, sobhito anussaratī''ti  (pārā0 232 atthato samānaṃ). evaṃ nayavasena anussarantassa  anussaraṇakosallaṃ disvā satthā theraṃ pubbenivāsaṃ anussarantānaṃ  aggaṭṭhāne ṭhapesi. tato eva cāyaṃ āyasmā savisesaṃ attano  pubbenivāsānussatiñāṇaṃ ^a^V1.0316^ea^ tassa ca paccayabhūtaṃ paṭipattiṃ paccavekkhitvā  somanassajāto tadatthadīpanaṃ udānaṃ udānento -- </p>
              <p>[03] 165^b^.^eb^ </p>
              <p>[21] ``satimā paññavā bhikkhu, āraddhabalavīriyo. </p>
              <p>[22] pañca kappasatānāhaṃ, ekarattiṃ anussariṃ.. </p>
              <p>[03] 166^b^.^eb^ </p>
              <p>[21] ``cattāro satipaṭṭhāne, satta aṭṭha ca bhāvayaṃ. </p>
              <p>[22] pañca kappasatānāhaṃ, ekarattiṃ anussari''nti.. --  gāthādvayaṃ abhāsi.</p>
              <p>[03] tattha ^b^satimā^eb^ti sayaṃ samudāgamanasampannāya  satipaṭṭhānabhāvanāpāripūriyā sativepullappattiyā ca satimā.  ^b^paññavā^eb^ti chaḷabhiññāpāripūriyā paññāvepullappattiyā ca paññavā.  bhinnakilesatāya ^b^bhikkhu^eb^. saddhādibalānañceva ^a^M1.0371^ea^  catubbidhasammappadhānavīriyassa ca saṃsiddhipāripūriyā  ^b^āraddhabalavīriyo^eb^. saddhādīnañhettha balaggahaṇena gahaṇaṃ satipi  satiādīnaṃ balabhāve, yathā ``gobalibaddhā puññañāṇasambhārā''ti.  ^b^pañca kappasatānāhaṃ, ekarattiṃ anussari^eb^nti ekarattiṃ viya  anussariṃ. viya-saddo hi idha luttaniddiṭṭho, etena  pubbenivāsānussatiñāṇe attano ñāṇavasībhāvaṃ dīpeti.</p>
              <p>[03] idāni yāya paṭipattiyā attano satimantādibhāvo sātisayaṃ  pubbenivāsañāṇañca siddhaṃ, taṃ dassetuṃ ^b^``cattāro''^eb^tiādinā  dutiyaṃ gāthamāha. tattha ^b^cattāro satipaṭṭhāne^eb^ti  kāyānupassanādike attano visayabhedena catubbidhe  lokiyalokuttaramissake satisaṅkhāte satipaṭṭhāne. ^b^sattā^eb^ti  satta bojjhaṅge. ^b^aṭṭhā^eb^ti aṭṭha maggaṅgāni. satipaṭṭhānesu hi  suppatiṭṭhitacittassa satta bojjhaṅgā bhāvanāpāripūriṃ gatā eva honti,  tathā ariyo aṭṭhaṅgiko maggo. tenāha dhammasenāpati -- ``catūsu  satipaṭṭhānesu suppatiṭṭhitacittā satta bojjhaṅge yathābhūtaṃ  bhāvetvā''tiādīhi (dī0 ni0 3.143) sattakoṭṭhāsikesu  sattatiṃsāya ^a^P2.0043^ea^ bodhipakkhiyadhammesu ekasmiṃ koṭṭhāse  bhāvanāpāripūriṃ gacchante itare agacchantā nāma natthīti.  ^b^bhāvaya^eb^nti bhāvanāhetu. sesaṃ vuttanayameva. </p>
              <p>[06] sobhitattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. valliyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yaṃ^eb^ ^a^V1.0317^ea^ ^b^kiccaṃ daḷhavīriyenā^eb^tiādikā āyasmato  valliyattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto sumedhassa bhagavato  kāle brāhmaṇakule nibbattitvā viññutaṃ patto vijjāsippesu nipphattiṃ  gato asītikoṭivibhavaṃ pahāya tāpasapabbajjaṃ pabbajitvā pabbatapāde  araññāyatane ekissā nadiyā tīre assamaṃ kāretvā viharanto  attano anuggaṇhanatthaṃ upagataṃ satthāraṃ disvā pasannamānaso  ajinacammaṃ pattharitvā adāsi ^a^M1.0372^ea^. tattha nisinnaṃ bhagavantaṃ pupphehi ca  candanena ca pūjetvā ambaphalāni datvā pañcapatiṭṭhitena vandi. tassa  bhagavā nisinnāsanasampattiṃ pakāsento anumodanaṃ vatvā pakkāmi. so  tena puññakammena devamanussesu saṃsaranto imasmiṃ buddhuppāde vesāliyaṃ  brāhmaṇakule nibbattitvā ``kaṇhamitto''ti laddhanāmo vayappatto satthu  vesāligamane buddhānubhāvaṃ disvā paṭiladdhasaddho mahākaccānattherassa  santike pabbaji. so mandapañño dandhaparakkamo ca hutvā ciraṃ kālaṃ  viññuṃ sabrahmacāriṃ nissāyeva vasati. bhikkhū ``yathā nāma valli  rukkhādīsu kiñci anissāya vaḍḍhituṃ na sakkoti, evamayampi  kañci paṇḍitaṃ anissāya vaḍḍhituṃ na sakkotī''ti ^b^valliyo^eb^tveva  samudācariṃsu. aparabhāge pana veṇudattattheraṃ upasaṅkamitvā tassa  ovāde ṭhatvā sato sampajāno hutvā viharanto ñāṇassa paripākaṃ  gatattā paṭipattikkamaṃ theraṃ pucchanto -- </p>
              <p>[03] 167^b^.^eb^ </p>
              <p>[21] ``yaṃ kiccaṃ daḷhavīriyena, yaṃ kiccaṃ boddhumicchatā. </p>
              <p>[22] karissaṃ nāvarajjhissaṃ, passa vīriyaṃ parakkamaṃ.. </p>
              <p>[03] 168^b^.^eb^ </p>
              <p>[21] ``tvañca me maggamakkhāhi, añjasaṃ amatogadhaṃ. </p>
              <p>[22] ahaṃ monena monissaṃ, gaṅgāsotova sāgara''nti.. --  gāthādvayaṃ abhāsi.</p>
              <p>[03] tattha ^a^P2.0044^ea^ ^b^yaṃ kiccaṃ daḷhavīriyenā^eb^ti  daḷhena vīriyena thirena parakkamena, daḷhavīriyena vā purisadhorayhena  yaṃ kiccaṃ kātabbaṃ paṭipajjitabbaṃ. ^b^yaṃ kiccaṃ boddhumicchatā^eb^ti  cattāri ariyasaccāni nibbānameva vā boddhuṃ bujjhituṃ icchantena  paṭivijjhitukāmena yaṃ kiccaṃ karaṇīyaṃ. ^b^karissaṃ  nāvarajjhissa^eb^nti tamahaṃ dāni karissaṃ na virādhessaṃ, yathānusiṭṭhaṃ  paṭipajjissāmi. ^b^passa vīriyaṃ parakkama^eb^nti yathā paṭipajjamāne  dhamme vidhinā īraṇato ^b^``vīriyaṃ'',^eb^ paraṃ paraṃ ṭhānaṃ akkamanato  ^b^``parakkamo''^eb^ti ca laddhanāmaṃ sammāvāyāmaṃ passa na saddhamevāti  attano kattukāmataṃ dasseti.</p>
              <p>[03] ^b^tvañcā^eb^ti ^a^M1.0373^ea^ ^a^V1.0318^ea^ kammaṭṭhānadāyakaṃ kalyāṇamittaṃ ālapati.  ^b^me^eb^ti mayhaṃ. ^b^maggamakkhāhī^eb^ti ariyamaggaṃ kathehi,  lokuttaramaggasampāpakaṃ catusaccakammaṭṭhānaṃ kathehīti attho.  ^b^añjasa^eb^nti ujukaṃ majjhimapaṭipadābhāvena antadvayassa  anupagamanato. amate nibbāne sampāpakabhāvena patiṭṭhitattā  ^b^amatogadhaṃ. monenā^eb^ti ñāṇena maggapaññāya.  ^b^monissa^eb^nti jānissaṃ nibbānaṃ paṭivijjhissaṃ pāpuṇissaṃ.  ^b^gaṅgāsotova sāgara^eb^nti yathā gaṅgāya soto sāgaraṃ samuddaṃ  avirajjhanto ekaṃsato ogāhati, evaṃ ``ahaṃ kammaṭṭhānaṃ anuyuñjanto  maggañāṇena nibbānaṃ adhigamissāmi, tasmā taṃ kammaṭṭhānaṃ me  ācikkhathā''ti theraṃ kammaṭṭhānaṃ yāci.</p>
              <p>[03] taṃ sutvā veṇudattatthero tassa kammaṭṭhānaṃ adāsi. sopi  kammaṭṭhānaṃ anuyuñjanto nacirasseva vipassanaṃ ussukkāpetvā arahattaṃ  pāpuṇi. tena vuttaṃ ^b^apadāne^eb^ (apa0 thera 2.49.75-105) -- </p>
              <p>[21] ``pañca kāmaguṇe hitvā, piyarūpe manorame. </p>
              <p>[22] asīti koṭiyo hitvā, pabbajiṃ anagāriyaṃ.. </p>
              <p>[21] ``pabbajitvāna kāyena, pāpakammaṃ vivajjayiṃ. </p>
              <p>[22] vacīduccaritaṃ hitvā, nadīkūle vasāmahaṃ.. </p>
              <p>[21] ``ekakaṃ maṃ viharantaṃ, buddhaseṭṭho upāgami. </p>
              <p>[22] nāhaṃ jānāmi buddhoti, akāsiṃ paṭisanthāraṃ.. </p>
              <p>[21] ``karitvā paṭisanthāraṃ, nāmagottamapucchahaṃ. </p>
              <p>[22] devatānusi gandhabbo, adu sakko purindado.. </p>
              <p>[21] ``ko vā tvaṃ kassa vā putto, mahābrahmā idhāgato. </p>
              <p>[22] virocesi disā sabbā, udayaṃ sūriyo yathā.. </p>
              <p>[21] ``sahassārāni cakkāni, pāde dissanti mārisa. </p>
              <p>[22] ko vā tvaṃ kassa vā putto, kathaṃ jānemu taṃ mayaṃ.. </p>
              <p>[21] ``nāmagottaṃ pavedehi, saṃsayaṃ apanehi me. </p>
              <p>[22] namhi devā na gandhabbo, namhi sakko purindado.. </p>
              <p>[21] ``brahmabhāvo ca me natthi, etesaṃ uttamo ahaṃ. </p>
              <p>[22] atīto visayaṃ tesaṃ, dālayiṃ kāmabandhanaṃ.. </p>
              <p>[21] ``sabbe ^a^M1.0374^ea^ kilese jhāpetvā, patto sambodhimuttamaṃ. </p>
              <p>[22] tassa vācaṃ suṇitvāhaṃ, idaṃ vacanamabraviṃ.. </p>
              <p>[21] ``yadi buddhosi sabbaññū, nisīda tvaṃ mahāmune. </p>
              <p>[22] tamahaṃ pūjayissāmi, dukkhassantakaro tuvaṃ.. </p>
              <p>[21] ``pattharitvājinacammaṃ ^a^V1.0319^ea^, adāsi satthuno ahaṃ. </p>
              <p>[22] nisīdi tattha bhagavā, sīhova girigabbhare.. </p>
              <p>[21] ``khippaṃ pabbatamāruyha, ambassa phalamaggahiṃ. </p>
              <p>[22] sālakalyāṇikaṃ pupphaṃ, candanañca mahārahaṃ.. </p>
              <p>[21] ``khippaṃ paggayha taṃ sabbaṃ, upetvā lokanāyakaṃ. </p>
              <p>[22] phalaṃ buddhassa datvāna, sālapupphamapūjayiṃ.. </p>
              <p>[21] ``candanaṃ anulimpitvā, avandiṃ satthuno ahaṃ. </p>
              <p>[22] pasannacitto sumano, vipulāya ca pītiyā.. </p>
              <p>[21] ``ajinamhi nisīditvā, sumedho lokanāyako. </p>
              <p>[22] mama kammaṃ pakittesi, hāsayanto mamaṃ tadā.. </p>
              <p>[21] ``iminā phaladānena, gandhamālehi cūbhayaṃ. </p>
              <p>[22] pañcavīse kappasate, devaloke ramissati.. </p>
              <p>[21] ``anūnamanasaṅkappo, vasavattī bhavissati. </p>
              <p>[22] chabbīsatikappasate, manussattaṃ gamissati.. </p>
              <p>[21] ``bhavissati cakkavattī, cāturanto mahiddhiko. </p>
              <p>[22] vebhāraṃ nāma nagaraṃ, vissakammena māpitaṃ.. </p>
              <p>[21] ``hessati sabbasovaṇṇaṃ, nānāratanabhūsitaṃ. </p>
              <p>[22] eteneva upāyena, saṃsarissati so bhave.. </p>
              <p>[21] ``sabbattha pūjito hutvā, devatte atha mānuse. </p>
              <p>[22] pacchime bhave sampatte, brahmabandhu bhavissati.. </p>
              <p>[21] ``agārā abhinikkhamma, anagārī bhavissati. </p>
              <p>[22] abhiññāpāragū hutvā, nibbāyissatināsavo.. </p>
              <p>[21] ``idaṃ ^a^M1.0375^ea^ vatvāna sambuddho, sumedho lokanāyako. </p>
              <p>[22] mama nijjhāyamānassa, pakkāmi anilañjase.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``tusitato cavitvāna, nibbattiṃ mātukucchiyaṃ. </p>
              <p>[22] bhoge me ūnatā natthi, yamhi gabbhe vasāmahaṃ.. </p>
              <p>[21] ``mātukucchigate mayi, annapānañca bhojanaṃ. </p>
              <p>[22] mātuyā mama chandena, nibbattati yadicchakaṃ.. </p>
              <p>[21] ``jātiyā pañcavassena, pabbajiṃ anagāriyaṃ. </p>
              <p>[22] oropitamhi kesamhi, arahattamapāpuṇiṃ.. </p>
              <p>[21] ``pubbakammaṃ ^a^V1.0320^ea^ gavesanto, orena nāddasaṃ ahaṃ. </p>
              <p>[22] tiṃsakappasahassamhi, mama kammamanussariṃ.. </p>
              <p>[21] ``namo te purisājañña, namo te purisuttama. </p>
              <p>[22] tava sāsanamāgamma, pattomhi acalaṃ padaṃ.. </p>
              <p>[21] ``tiṃsakappasahassamhi, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto thero imāyeva gāthā  abhāsīti. </p>
              <p>[06] valliyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. vītasokattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kese me olikhissantī^eb^tiādikā āyasmato  vītasokattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto siddhatthassa  bhagavato kāle brāhmaṇakule nibbattitvā brāhmaṇānaṃ ^a^P2.0045^ea^  vijjāsippesu nipphattiṃ gato kāme pahāya ^a^M1.0376^ea^ isipabbajjaṃ pabbajitvā  mahatā isigaṇena parivuto araññe vasanto buddhuppādaṃ sutvā haṭṭhatuṭṭho  ``udumbarapupphasadisā dullabhadassanā buddhā bhagavanto, idāneva  upagantabbā''ti mahatiyā parisāya saddhiṃ satthāraṃ daṭṭhuṃ gacchanto  diyaḍḍhayojane sese byādhiko hutvā buddhagatāya saññāya kālaṅkato  devesu uppajjitvā aparāparaṃ devamanussesu saṃsaranto imasmiṃ buddhuppāde  aṭṭhārasavassādhikānaṃ dvinnaṃ vassasatānaṃ matthake dhammāsokarañño  kaniṭṭhabhātā hutvā nibbatti, tassa ^b^vītasoko^eb^ti nāma ahosi.  so vayappatto khattiyakumārehi sikkhitabbavijjāsippesu nipphattiṃ  gato giridattattheraṃ nissāya gihibhūto suttantapiṭake abhidhammapiṭake  ca visārado hutvā ekadivasaṃ massukammasamaye kappakassa hatthato  ādāsaṃ gahetvā kāyaṃ olokento valitapalitādīni disvā  sañjātasaṃvego vipassanāya cittaṃ otāretvā bhāvanaṃ ussukkāpetvā  tasmiṃyeva āsane sotāpanno hutvā giridattattherassa santike  pabbajitvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 2.49.9-26) -- </p>
              <p>[21] ``ajjhāyako ^a^V1.0321^ea^ mantadharo, tiṇṇaṃ vedāna pāragū. </p>
              <p>[22] lakkhaṇe itihāse ca, sanighaṇḍusakeṭubhe.. </p>
              <p>[21] ``nadīsotapaṭibhāgā, sissā āyanti me tadā. </p>
              <p>[22] tesāhaṃ mante vācemi, rattindivamatandito.. </p>
              <p>[21] ``siddhattho nāma sambuddho, loke uppajji tāvade. </p>
              <p>[22] tamandhakāraṃ nāsetvā, ñāṇālokaṃ pavattayi.. </p>
              <p>[21] ``mama aññataro sisso, sissānaṃ so kathesi me. </p>
              <p>[22] sutvāna te etamatthaṃ, ārocesuṃ mamaṃ tadā.. </p>
              <p>[21] ``buddho loke samuppanno, sabbaññū lokanāyako. </p>
              <p>[22] tassānuvattati jano, lābho amhaṃ na vijjati.. </p>
              <p>[21] ``adhiccuppattikā buddhā, cakkhumanto mahāyasā. </p>
              <p>[22] yaṃnūnāhaṃ buddhaseṭṭhaṃ, passeyyaṃ lokanāyakaṃ.. </p>
              <p>[21] ``ajinaṃ ^a^M1.0377^ea^ me gahetvāna, vākacīraṃ kamaṇḍaluṃ. </p>
              <p>[22] assamā abhinikkhamma, sisse āmantayiṃ ahaṃ.. </p>
              <p>[21] ``odumbarikapupphaṃva, candamhi sasakaṃ yathā. </p>
              <p>[22] vāyasānaṃ yathā khīraṃ, dullabho lokanāyako.. </p>
              <p>[21] ``buddho lokamhi uppanno, manussattampi dullabhaṃ. </p>
              <p>[22] ubhosu vijjamānesu, savanañca sudullabhaṃ.. </p>
              <p>[21] ``buddho loke samuppanno, cakkhuṃ lacchāma no bhavaṃ. </p>
              <p>[22] etha sabbe gamissāma, sammāsambuddhasantikaṃ.. </p>
              <p>[21] ``kamaṇḍaludharā sabbe, kharājinanivāsino. </p>
              <p>[22] te jaṭābhārabharitā, nikkhamuṃ vipinā tadā.. </p>
              <p>[21] ``yugamattaṃ pekkhamānā, uttamatthaṃ gavesino. </p>
              <p>[22] āsattidosarahitā, asambhītāva kesarī.. </p>
              <p>[21] ``appakiccā aloluppā, nipakā santavuttino. </p>
              <p>[22] uñchāya caramānā te, buddhaseṭṭhamupāgamuṃ.. </p>
              <p>[21] ``diyaḍḍhayojane sese, byādhi me upapajjatha. </p>
              <p>[22] buddhaseṭṭhaṃ saritvāna, tattha kālaṅkato ahaṃ.. </p>
              <p>[21] ``catunnavutito kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, buddhasaññāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^V1.0322^ea^ pana patvā aññaṃ byākaronto -- </p>
              <p>[03] 169^b^.^eb^ </p>
              <p>[21] ``kese me olikhissanti, kappako upasaṅkami. </p>
              <p>[22] tato ādāsamādāya, sarīraṃ paccavekkhisaṃ.. </p>
              <p>[03] 170^b^.^eb^ </p>
              <p>[21] ``tuccho kāyo adissittha, andhakāre tamo byagā. </p>
              <p>[22] sabbe coḷā samucchinnā, natthi dāni punabbhavo''ti..  -- gāthādvayaṃ abhāsi.</p>
              <p>[03] tattha ^a^M1.0378^ea^ ^b^kese me olikhissanti, kappako upasaṅkamī^eb^ti  gihikāle massukammasamaye ``mama kese olikhissaṃ kappemī''ti  kesādīnaṃ chedanādivasena kappanato kappako nhāpito maṃ upagacchi.  ^b^tato^eb^ti kappakato. ^b^sarīraṃ paccavekkhisa^eb^nti sabbakāyike  ādāse palitavalitamukhanimittādidassanamukhena ``abhibhūto vata  jarāya me kāyo''ti jarābhibhūtaṃ attano sarīraṃ paccavekkhiṃ. evaṃ  paccavekkhato ca ^b^tuccho kāyo adissittha^eb^  niccadhuvasukhasabhāvādīhi ritto hutvā me kāyo adissatha paññāyi.  kasmā? ^b^andhakāre tamo byagā^eb^ yena  ayonisomanasikārasaṅkhātena ^a^P2.0046^ea^ tamasā attano  kāye andhagatā vijjamānampi asubhādisabhāvaṃ apassantā avijjamānaṃ  subhādiākāraṃ gaṇhanti, tasmiṃ andhakāre andhakaraṇaṭṭhāne kāye  yonisomanasikārasaṅkhātena ñāṇālokena avijjātamo vigato, tato  eva ^b^sabbe coḷā samucchinnā^eb^ corā viya kusalabhaṇḍacchedanato,  sādhūhi alātabbato asaṅgahetabbato saṅkārakūṭādīsu  chaḍḍitapilotikakhaṇḍaṃ viya issarajanena ariyajanena  jigucchitabbatāya coḷā viyāti vā ``coḷā''ti laddhanāmā kilesā  samucchinnā. aggamaggena samugghāṭitattā eva ca nesaṃ ^b^natthi  dāni punabbhavo^eb^ āyatiṃ punabbhavābhinibbatti natthīti. </p>
              <p>[06] vītasokattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. puṇṇamāsattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pañca nīvaraṇe hitvā^eb^tiādikā āyasmato  puṇṇamāsattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto tissassa bhagavato  kāle kulagehe nibbattitvā viññutaṃ patto ekadivasaṃ satthari araññe  viharante paṃsukūlacīvaraṃ dumasākhāya laggetvā gandhakuṭiṃ paviṭṭhe  dhanuhattho gahanaṃ paviṭṭho satthu paṃsukūlaṃ disvā pasannamānaso ^a^V1.0323^ea^ dhanuṃ  nikkhipitvā buddhaguṇe anussaritvā ^a^M1.0379^ea^ paṃsukūlaṃ vandi. so tena  puññakammena devamanussesu saṃsaranto imasmiṃ buddhuppāde sāvatthiyaṃ  kuṭumbiyakule nibbatti. tassa kira jātadivase tasmiṃ gehe  sabbabhājanāni suvaṇṇaratanamayehi māsehi paripuṇṇāneva ahesuṃ.  tenassa ^b^puṇṇamāso^eb^tveva nāmaṃ akaṃsu. so vayappatto  dārapariggahaṃ katvā ekasmiṃ putte uppanne gharāvāsaṃ pahāya pabbajitvā  gāmakāvāse vasanto ghaṭento vāyamanto chaḷabhiñño ahosi. tena  vuttaṃ ^b^apadāne^eb^ (apa0 thera 2.49.1-8) -- </p>
              <p>[21] ``tisso nāmāsi bhagavā, sayambhū aggapuggalo. </p>
              <p>[22] paṃsukūlaṃ ṭhapetvāna, vihāraṃ pāvisī jino.. </p>
              <p>[21] ``vinataṃ dhanumādāya, bhakkhatthāya cariṃ ahaṃ. </p>
              <p>[22] maṇḍalaggaṃ gahetvāna, kānanaṃ pāvisiṃ ahaṃ.. </p>
              <p>[21] ``tatthaddasaṃ paṃsukūlaṃ, dumagge laggitaṃ tadā. </p>
              <p>[22] cāpaṃ tattheva nikkhippa, sire katvāna añjaliṃ.. </p>
              <p>[21] ``pasannacitto sumano, vipulāya ca pītiyā. </p>
              <p>[22] buddhaseṭṭhaṃ saritvāna, paṃsukūlaṃ avandahaṃ.. </p>
              <p>[21] ``dvenavute ito kappe, paṃsukūlamavandahaṃ. </p>
              <p>[22] duggatiṃ nābhijānāmi, vandanāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā sāvatthiṃ upagantvā satthāraṃ vanditvā  susāne vasati, tassa ca acirāgatasseva sato putto kālamakāsi.  dārakamātā therassa āgatabhāvaṃ sutvā, ``mā idaṃ aputtakaṃ sāpateyyaṃ  rājāno hareyyu''nti taṃ uppabbājetukāmā mahatā parivārena ^a^P2.0047^ea^  therassa santikaṃ gantvā paṭisanthāraṃ katvā palobhetuṃ ārabhi.  thero attano vītarāgabhāvajānāpanatthaṃ ākāse ṭhatvā attano  paṭipattikittanamukhena tassā dhammaṃ desento -- </p>
              <p>[03] 171^b^.^eb^ </p>
              <p>[21] ``pañca nīvaraṇe hitvā, yogakkhemassa pattiyā. </p>
              <p>[22] dhammādāsaṃ gahetvāna, ñāṇadassanamattano.. </p>
              <p>[03] 172^b^.^eb^ </p>
              <p>[21] ``paccavekkhiṃ ^a^M1.0380^ea^ imaṃ kāyaṃ, sabbaṃ santarabāhiraṃ. </p>
              <p>[22] ajjhattañca bahiddhā ca, tuccho kāyo adissathā''ti..  -- </p>
              <p>[25] gāthādvayaṃ abhāsi.</p>
              <p>[03] tattha ^a^V1.0324^ea^ ^b^pañca nīvaraṇe hitvā^eb^ti kāmacchandādike pañca  nīvaraṇe pahāya jhānādhigamena viddhaṃsetvā. ^b^yogakkhemassa  pattiyā^eb^ti kāmayogādīhi catūhi yogehi khemassa anupaddutassa  nibbānassa adhigamāya. ^b^dhammādāsa^eb^nti dhammabhūtaṃ ādāsaṃ.  yathā hi ādāso olokentassa rūpakāye guṇāguṇaṃ ādaṃseti, evaṃ  vipassanāsaṅkhāto dhammānaṃ sāmaññavisesāvabodhanato ñāṇadassanabhūto  dhammādāso vipassantassa vodānasaṃkilesadhammavibhāvanena  tappahānasādhanena ca visesato nāmakāye guṇaṃ ādaṃseti. tenāha -- </p>
              <p>[21] ^b^``dhammādāsaṃ gahetvāna, ñāṇadassanamattano.^eb^ </p>
              <p>[22] ^b^paccavekkhiṃ imaṃ kāyaṃ, sabbaṃ santarabāhira''nti..  --^eb^</p>
              <p>[03] imaṃ kāyaṃ dhammasamūhaṃ mama attabhāvaṃ  ajjhattikabāhirāyatanabhāvato santarabāhiraṃ sabbaṃ anavasesaṃ dhammādāsaṃ  gahetvā ``anicca''ntipi ``dukkha''ntipi ``anattā''tipi  patiavekkhiṃ ñāṇacakkhunā passiṃ. evaṃ passatā ca mayā  ^b^ajjhattañca bahiddhā cā^eb^ti attano santāne parasantāne ca  ^b^tuccho kāyo adissatha^eb^ niccasārādivirahito tuccho  khandhapañcakasaṅkhāto attabhāvakāyo ñāṇacakkhunā yāthāvato  apassittha. sakalampi hi khandhapañcakaṃ ``avijjānivutassa,  bhikkhave, bālassa taṇhāsaṃyuttassa evamayaṃ kāyo  samudāgato''tiādīsu (saṃ0 ni0  2.19) ``kāyo''ti vuccati.  ``adissathā''ti ca iminā yadeva kāye daṭṭhabbaṃ, taṃ diṭṭhaṃ, na  dānissa kiñci mayā passitabbaṃ atthīti katakiccataṃ dassento  aññaṃ byākāsi. evaṃ thero imāhi gāthāhi purāṇadutiyikāya dhammaṃ  desetvā taṃ saraṇesu ca sīlesu ca sampatiṭṭhāpetvā uyyojesi. </p>
              <p>[06] puṇṇamāsattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. nandakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathāpi^eb^ ^a^M1.0381^ea^ ^b^bhaddo ājañño^eb^ti āyasmato nandakattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto sikhissa bhagavato kāle paccantadese uppajjitvā  viññutaṃ patto ^a^P2.0048^ea^ vanacāriko hutvā vicaranto  ekadivasaṃ satthu caṅkamanaṭṭhānaṃ disvā pasannacitto vālukā okiri.  so tena puññakammena devamanussesu saṃsaranto imasmiṃ buddhuppāde  campāyaṃ gahapatikule nibbatti, tassa ^b^nandako^eb^ti nāmaṃ akaṃsu.  jeṭṭhakabhātā panassa bharato nāma. tassa pubbayogo anantaravatthusmiṃ  āvibhavissati. te ubhopi ^a^V1.0325^ea^ viññutaṃ patvā āyasmantaṃ soṇaṃ  koḷivisaṃ pabbajitaṃ sutvā ``soṇopi nāma tathāsukhumālo pabbaji,  kimaṅgaṃ pana maya''nti pabbajiṃsu. tesu bharato nacirasseva vipassanaṃ  vaḍḍhetvā chaḷabhiñño ahosi. nandako pana kilesānaṃ balavabhāvena  tāva vipassanaṃ ussukkāpetuṃ nāsakkhi, vipassanāya kammaṃ karoti eva.  athassa bharatatthero āsayaṃ ñatvā avassayo bhavitukāmo taṃ  pacchāsamaṇaṃ katvā vihārato nikkhamitvā maggasamīpe nisinno  vipassanākathaṃ kathesi.</p>
              <p>[03] tena ca samayena sakaṭasatthe gacchante eko sakaṭe yutto goṇo  cikkhallaṭṭhāne sakaṭaṃ uddharituṃ asakkonto paripati. tato naṃ  satthavāho sakaṭā mocetvā tiṇañca pānīyañca datvā parissamaṃ  apanetvā puna dhure yojesi. tato goṇo vūpasantaparissamo  laddhabalo taṃ sakaṭaṃ cikkhallaṭṭhānato uddharitvā thale patiṭṭhāpesi.  atha bharatatthero nandakassa ``passasi no tvaṃ, āvuso nandaka,  imassa kamma''nti taṃ nidassetvā tena ``passāmī''ti vutte  ``imamatthaṃ suṭṭhu upadhārehī''ti āha. itaro ``yathāyaṃ goṇo  vūpasantaparissamo paṅkaṭṭhānato bhāraṃ ubbahati, evaṃ mayāpi  saṃsārapaṅkato attā uddharitabbo''ti tamevārammaṇaṃ katvā vipassanāya  kammaṃ karonto nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 2.48.90-95) -- </p>
              <p>[21] ``migaluddo ^a^M1.0382^ea^ pure āsiṃ, araññe kānane ahaṃ. </p>
              <p>[22] vātamigaṃ gavesanto, caṅkamaṃ addasaṃ ahaṃ.. </p>
              <p>[21] ``ucchaṅgena pulinaṃ gayha, caṅkame okiriṃ ahaṃ. </p>
              <p>[22] pasannacitto sumano, sugatassa sirīmato.. </p>
              <p>[21] ``ekatiṃse ito kappe, pulinaṃ okiriṃ ahaṃ. </p>
              <p>[22] duggatiṃ nābhijānāmi, pulinassa idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano jeṭṭhabhātikassa bharatattherassa santike  aññaṃ byākaronto -- </p>
              <p>[03] 173^b^.^eb^ </p>
              <p>[21] ``yathāpi bhaddo ājañño, khalitvā patitiṭṭhati. </p>
              <p>[22] bhiyyo laddhāna saṃvegaṃ, adīno vahate dhuraṃ.. </p>
              <p>[03] 174^b^.^eb^ </p>
              <p>[21] ``evaṃ dassanasampannaṃ, sammāsambuddhasāvakaṃ. </p>
              <p>[22] ājānīyaṃ maṃ dhāretha, puttaṃ buddhassa orasa''nti.. --  gāthādvayaṃ abhāsi.</p>
              <p>[03] tattha ^a^V1.0326^ea^ ^a^P2.0049^ea^ ^b^bhiyyo laddhāna saṃvegaṃ, adīno  vahate dhura^eb^nti ``mayhaṃ jātibalavīriyānaṃ ananucchavikametaṃ yadidaṃ  āgatassa bhārassa avahana''nti saṃvegaṃ labhitvā adīno adīnamānaso  alīnacitto. ``alīno''ti vā pāṭho, so eva attho. bhiyyo  punappunaṃ bhiyyosomattāya attano dhuraṃ bhāraṃ vahate ubbahati. sesaṃ  heṭṭhā ramaṇīyavihārittherassa gāthāvaṇṇanāyaṃ vuttanayameva. </p>
              <p>[06] nandakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. bharatattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ehi^eb^ ^a^M1.0383^ea^, ^b^nandaka, gacchāmā^eb^ti āyasmato  bharatattherassa gāthā.  kā uppatti? ayaṃ kira anomadassissa bhagavato kāle kulagehe  nibbattitvā viññutaṃ patto ekadivasaṃ manuññadassanaṃ mudusukhasamphassaṃ  upāhanadvayaṃ gahetvā gacchanto satthāraṃ caṅkamantaṃ disvā pasannamānaso  upāhanā upanāmetvā, ``abhiruhatu bhagavā upāhanā, yaṃ mama assa  dīgharattaṃ hitāya sukhāyā''ti āha. abhiruhi bhagavā tassa  anuggaṇhanatthaṃ upāhanā. so tena puññakammena devamanussesu  saṃsaranto imasmiṃ buddhuppāde campānagare gahapatikule nibbatti,  ^b^bharato^eb^tissa nāmaṃ ahosi. so viññutaṃ patto soṇattherassa  pabbajitabhāvaṃ sutvā ``sopi nāma pabbajī''ti sañjātasaṃvego  pabbajitvā katapubbakicco vipassanāya kammaṃ karonto nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  2.48.71-89) -- </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] divāvihārā nikkhamma, pathamāruhi cakkhumā.. </p>
              <p>[21] ``pānadhiṃ sukataṃ gayha, addhānaṃ paṭipajjahaṃ. </p>
              <p>[22] tatthaddasāsiṃ sambuddhaṃ, pattikaṃ cārudassanaṃ.. </p>
              <p>[21] ``sakaṃ cittaṃ pasādetvā, nīharitvāna pānadhiṃ. </p>
              <p>[22] pādamūle ṭhapetvāna, idaṃ vacanamabraviṃ.. </p>
              <p>[21] ``abhirūha mahāvīra, sugatinda vināyaka. </p>
              <p>[22] ito phalaṃ labhissāmi, so me attho samijjhatu.. </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] pānadhiṃ abhirūhitvā, idaṃ vacanamabravi.. </p>
              <p>[21] ``yo ^a^V1.0327^ea^ pānadhiṃ me adāsi, pasanno sehi pāṇibhi. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``buddhassa giramaññāya, sabbe devā samāgatā. </p>
              <p>[22] udaggacittā sumanā, vedajātā katañjalī.. </p>
              <p>[21] ``pānadhīnaṃ ^a^M1.0384^ea^ padānena, sukhitoyaṃ bhavissati. </p>
              <p>[22] pañcapaññāsakkhattuñca, devarajjaṃ karissati.. </p>
              <p>[21] ``sahassakkhattuṃ rājā ca, cakkavattī bhavissati. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``aparimeyye ito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``devaloke manusse vā, nibbattissati puññavā. </p>
              <p>[22] devayānapaṭibhāgaṃ, yānaṃ paṭilabhissati.. </p>
              <p>[21] ``pāsādā sivikā vayhaṃ, hatthino samalaṅkatā. </p>
              <p>[22] rathā vājaññasaṃyuttā, sadā pātubhavanti me.. </p>
              <p>[21] ``agārā nikkhamantopi, rathena nikkhamiṃ ahaṃ. </p>
              <p>[22] kesesu chijjamānesu, arahattamapāpuṇiṃ.. </p>
              <p>[21] ``lābhā mayhaṃ suladdhaṃ me, vāṇijjaṃ suppayojitaṃ. </p>
              <p>[22] datvāna pānadhiṃ ekaṃ, pattomhi acalaṃ padaṃ.. </p>
              <p>[21] ``aparimeyye ito kappe, yaṃ pānadhimadāsahaṃ. </p>
              <p>[22] duggatiṃ nābhijānāmi, pānadhissa idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā attano kaniṭṭhabhātikena nandakattherena  heṭṭhā vuttanayena aññābyākaraṇe kate ``idāni nandakopi arahā  jāto, handa mayaṃ ubhopi satthu santikaṃ gantvā vusitabrahmacariyataṃ  nivedessāmāti uppannaṃ parivitakkaṃ nandakattherassa kathento -- </p>
              <p>[03] 175^b^.^eb^ </p>
              <p>[21] ``ehi nandaka gacchāma, upajjhāyassa santikaṃ. </p>
              <p>[22] sīhanādaṃ nadissāma, buddhaseṭṭhassa sammukhā.. </p>
              <p>[03] 176^b^.^eb^ </p>
              <p>[21] ``yāya ^a^M1.0385^ea^ no anukampāya, amhe pabbājayī muni. </p>
              <p>[22] so no attho anuppatto, sabbasaṃyojanakkhayo''ti..  -- gāthādvayaṃ abhāsi.</p>
              <p>[03] tattha ^a^V1.0328^ea^ ^a^P2.0050^ea^ ^b^nandakā^eb^ti ālapanaṃ.  ^b^ehī^eb^ti tassa attano santikakaraṇaṃ. ^b^gacchāmā^eb^ti tena  attanā ca ekajjhaṃ kātabbakiriyāvacanaṃ, ^b^upajjhāyassā^eb^ti  sammāsambuddhassa, sammāsambuddho hi samantacakkhunā buddhacakkhunā ca  sattānaṃ āsayānusayacaritādīnaṃ yathābhūtavilokanena sadevakassa  lokassa vajjāvajjaṃ upanijjhāyatīti visesato upajjhāyoti vattabbataṃ  arahati. yadatthaṃ gamanaṃ, taṃ dassetuṃ ^b^``sīhanādaṃ nadissāma,  buddhaseṭṭhassa sammukhā''^eb^ti āha. yathābhuccaguṇābhibyāhāratāya  abhītanādabhāvato sīhanādaṃ buddhassa sammāsambuddhassa tato eva  sabbasattuttamatāya seṭṭhassa, buddhānaṃ vā sāvakabuddhādīnaṃ seṭṭhassa  sammukhā purato nadissāmāti attho.</p>
              <p>[03] yathā pana sīhanādaṃ naditukāmo, taṃ dassento  ^b^``yāyā''^eb^ti gāthamāha. tattha ^b^yāyā^eb^ti yadatthaṃ, yāya  yadatthānuppattiyāti attho. ^b^no^eb^ti amhākaṃ.  ^b^anukampāyā^eb^ti anuggaṇhanena amhe dvepi ^b^pabbājayi^eb^  pabbājesi. ^b^munī^eb^ti bhagavā. ^b^so no attho  anuppatto^eb^ti so attho sabbesaṃ saṃyojanānaṃ khayabhūtaṃ arahattaphalaṃ no  amhehi anuppatto, adhigatoti attho. </p>
              <p>[06] bharatattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. bhāradvājattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nadanti evaṃ sappaññā^eb^ti āyasmato bhāradvājattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto ito ekatiṃse kappe kulagehe nibbattitvā  viññutaṃ patto ekadivasaṃ sumanaṃ nāma paccekabuddhaṃ piṇḍāya carantaṃ  disvā pasannamānaso ^a^M1.0386^ea^ paripakkaṃ vallikāraphalaṃ adāsi. so tena  puññakammena devamanussesu saṃsaranto imasmiṃ buddhuppāde rājagahe  brāhmaṇakule nibbattitvā gottanāmena ^b^bhāradvājo^eb^tveva paññāyittha.  so vayappatto gharāvāsaṃ vasanto ekaputtaṃ labhi. tassa  ``kaṇhadinno''ti nāmaṃ akāsi. tassa viññutaṃ pattakāle ``tāta,  asukassa nāma ācariyassa santike sippaṃ sikkhitvā ehī''ti taṃ  takkasilaṃ pesesi. so gacchanto antarāmagge satthu sāvakaṃ aññataraṃ  mahātheraṃ kalyāṇamittaṃ labhitvā tassa santike dhammaṃ sutvā  paṭiladdhasaddho pabbajitvā katapubbakicco vipassanāya kammaṃ karonto  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  2.48.66-70) -- </p>
              <p>[21] ``sumano ^a^V1.0329^ea^ nāma sambuddho, takkarāyaṃ vasī tadā. </p>
              <p>[22] vallikāraphalaṃ gayha, sayambhussa adāsahaṃ.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] athassa ^a^P2.0051^ea^ pitā bhāradvājo veḷuvane viharantaṃ  bhagavantaṃ upasaṅkamitvā dhammaṃ sutvā pabbajitvā nacirasseva arahattaṃ  sacchākāsi. atha putto satthāraṃ vandituṃ rājagahaṃ āgato satthu  santike nisinnaṃ pitaraṃ disvā tuṭṭhacitto ``pitāpi kho me  pabbajito, kiṃ nu kho tena pabbajjākiccaṃ matthakaṃ pāpita''nti  vīmaṃsanto khīṇāsavabhāvaṃ ñatvā taṃ sīhanādaṃ nadāpetukāmo, ``sādhu,  kho tumhehi kataṃ pabbajantehi, pabbajjākiccaṃ pana matthakaṃ pāpita''nti  pucchi. bhāradvājo puttassa adhigamaṃ dīpento -- </p>
              <p>[03] 177^b^.^eb^ </p>
              <p>[21] ``nadanti evaṃ sappaññā, sīhāva girigabbhare. </p>
              <p>[22] vīrā vijitasaṅgāmā, jetvā māraṃ savāhanaṃ.. </p>
              <p>[03] 178^b^.^eb^ </p>
              <p>[21] ``satthā ca pariciṇṇo me, dhammo saṅgho ca pūjito. </p>
              <p>[22] ahañca vitto sumano, puttaṃ disvā anāsava''nti..  -- gāthādvayaṃ abhāsi.</p>
              <p>[03] tattha ^a^M1.0387^ea^ ^b^nadantī^eb^ti yathābhuccaguṇābhibyāhāravasena abhītanādaṃ  nadanti gajjanti. ^b^eva^eb^nti idāni vattabbākāradassanaṃ.  ^b^sappaññā^eb^ti aggamaggapaññādhigamena sabbapaññādhigamena  sabbapaññāvepullappattā. ^b^vīrā^eb^ti  catubbidhasammappadhānavīriyasampannatāya vīrā, tato eva  anavasesasaṃkilesapakkhanimmathanena ^b^savāhanaṃ^eb^ kilesa^b^māraṃ^eb^  abhisaṅkhāra^b^māraṃ^eb^ devaputta^b^mārañca jetvā^eb^ sabbaso  ^b^vijitasaṅgāmā^eb^ nadanti sappaññāti sambandho.</p>
              <p>[03] evaṃ vijetabbavijayena sīhanādaṃ dassetvā idāni  ārādhetabbasamārādhanena icchitabbasiddhiyā ca taṃ dassetuṃ,  ^b^``satthā ca pariciṇṇo me''^eb^ti dutiyaṃ gāthamāha. tattha  ^b^satthā ca pariciṇṇo me^eb^ti mama satthā sammāsambuddho  yathānusiṭṭhaṃ ovādānusāsanīkaraṇena mayā pariciṇṇo upāsito, na  dhammādhikaraṇaṃ visositoti adhippāyo. ^b^dhammo saṅgho ca  pūjito^eb^ti navavidhopi lokuttaradhammo,  yathāpaṭipattiyāgatamaggānuppattiyā sīladiṭṭhisāmaññagamanena  ariyasaṅgho ca mayā pūjito mānito. ^b^ahañca vitto sumano,  puttaṃ disvā anāsava^eb^nti mama puttaṃ ^a^V1.0330^ea^ anāsavaṃ sabbaso khīṇāsavaṃ  disvā dassanahetu ahampi vitto nirāmisāya pītiyā tuṭṭho, tatoyeva  nirāmisena somanassena sumano jātoti attho. </p>
              <p>[06] bhāradvājattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. kaṇhadinnattheragāthāvaṇṇanā</h3n>
            <h4>
              <h4n> </h4n>
              <p>[03] ^b^upāsitā^eb^ ^a^P2.0052^ea^ ^b^sappurisā^eb^ti  āyasmato kaṇhadinnattherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto ito  catunavute kappe kulagehe nibbattitvā viññutaṃ patto ekadivasaṃ sobhitaṃ  nāma paccekabuddhaṃ disvā pasannacitto punnāgapupphehi pūjaṃ akāsi. so  tena puññakammena devamanussesu saṃsaranto imasmiṃ buddhuppāde rājagahe  brāhmaṇakule nibbattitvā ^b^kaṇhadinno^eb^ti laddhanāmo vayappatto  upanissayasampattiyā codiyamāno dhammasenāpatiṃ upasaṅkamitvā  ^a^M1.0388^ea^ dhammaṃ  sutvā paṭiladdhasaddho pabbajitvā vipassanaṃ vaḍḍhetvā arahattaṃ pāpuṇi.  tena vuttaṃ ^b^apadāne^eb^ (apa0 thera 2.48.61-65) -- </p>
              <p>[21] ``sobhito nāma sambuddho, cittakūṭe vasī tadā. </p>
              <p>[22] gahetvā giripunnāgaṃ, sayambhuṃ abhipūjayiṃ.. </p>
              <p>[21] ``catunnavutito kappe, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto -- </p>
              <p>[03] 179^b^.^eb^ </p>
              <p>[21] ``upāsitā sappurisā, sutā dhammā abhiṇhaso. </p>
              <p>[22] sutvāna paṭipajjissaṃ, añjasaṃ amatogadhaṃ.. </p>
              <p>[03] 180^b^.^eb^ </p>
              <p>[21] ``bhavarāgahatassa me sato, bhavarāgo puna me na  vijjati. </p>
              <p>[22] na cāhu na ca me bhavissati, na ca me etarahi  vijjatī''ti.. -- </p>
              <p>[25] gāthādvayaṃ abhāsi.</p>
              <p>[03] tattha ^b^upāsitā^eb^ti paricaritā paṭipattipayirupāsanāya  payirupāsitā. ^b^sappurisā^eb^ti santehi ^a^V1.0331^ea^ sīlādiguṇehi samannāgatā  purisā, ariyapuggalā sāriputtattherādayo. etena  purimacakkadvayasampattimattano dasseti. na hi patirūpadesavāsena vinā  sappurisūpanissayo sambhavati. ^b^sutā dhammā^eb^ti  saccapaṭiccasamuppādādipaṭisaṃyuttadhammā sotadvārānusārena upadhāritā.  etena attano bāhusaccaṃ dassento pacchimacakkadvayasampattiṃ dasseti.  ^b^abhiṇhaso^eb^ti bahuso na kālena kālaṃ. idañca padaṃ  ``upāsitā sappurisā''ti etthāpi yojetabbaṃ. ^b^sutvāna  paṭipajjissaṃ, añjasaṃ amatogadha^eb^nti te dhamme sutvā tattha  vuttarūpārūpadhamme salakkhaṇādito pariggahetvā anukkamena vipassanaṃ  vaḍḍhetvā amatogadhaṃ nibbānapatiṭṭhaṃ taṃsampāpakaṃ añjasaṃ ariyaṃ aṭṭhaṅgikaṃ  maggaṃ paṭipajjiṃ pāpuṇiṃ.</p>
              <p>[03] ^b^bhavarāgahatassa^eb^ ^a^M1.0389^ea^ ^b^me sato^eb^ti bhavarāgena bhavataṇhāya  anādimati ^a^P2.0053^ea^ saṃsāre hatassa upaddutassa mama sato  samānassa, aggamaggena vā hatabhavarāgassa. ^b^bhavarāgo puna me na  vijjatī^eb^ti tato eva puna idāni bhavarāgo me natthi. ^b^na cāhu  na me bhavissati, na ca me etarahi vijjatī^eb^ti yadipi pubbe  puthujjanakāle sekkhakāle ca me bhavarāgo ahosi, aggamaggappattito  pana paṭṭhāya na cāhu na ca ahosi, āyatimpi na me bhavissati,  etarahi adhunāpi na ca me vijjati na ca upalabbhati, pahīnoti  attho. bhavarāgavacaneneva cettha tadekaṭṭhatāya mānādīnampi abhāvo  vuttoti sabbaso parikkhīṇabhavasaṃyojanataṃ dasseti. </p>
              <p>[06] kaṇhadinnattheragāthāvaṇṇanā niṭṭhitā. </p>
              <p>[06] tatiyavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 4. catutthavaggo </h2n>
          <h3>
            <h3n> 1. migasirattheragāthāvaṇṇanā </h3n>
            <h4>
              <h4n> </h4n>
              <p>[01] ^b^yato^eb^ ^a^V1.0332^ea^ ^b^ahaṃ pabbajito^eb^ti āyasmato  migasirattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto kassapassa bhagavato  kāle brāhmaṇakule nibbattitvā viññutaṃ patto ekadivasaṃ satthāraṃ  disvā pasannacitto kusaṭṭhakaṃ adāsi. so tena puññakammena  devamanussesu saṃsaranto imasmiṃ buddhuppāde kosalaraṭṭhe brāhmaṇakule  paṭisandhiṃ gahetvā migasiranakkhattena jātattā ^b^migasiro^eb^ti  laddhanāmo vayappatto brāhmaṇānaṃ vijjāsippesu nipphattiṃ gato  chavasīsamantaṃ nāma sikkhi, yaṃ parijappetvā tivassamatthake  matānampi sīsaṃ nakhena ākoṭetvā ``ayaṃ satto asukaṭṭhāne  nibbatto''ti jānāti.</p>
              <p>[03] so gharāvāsaṃ anicchanto paribbājakapabbajjaṃ pabbajitvā taṃ  vijjaṃ nissāya lokena sakkato garukato lābhī hutvā vicaranto  sāvatthiṃ upagato ^a^M1.0390^ea^ satthu santikaṃ gantvā attano ānubhāvaṃ pakāsento  -- ``ahaṃ, bho gotama, matānaṃ nibbattaṭṭhānaṃ jānāmī''ti vatvā,  ``kathaṃ pana tvaṃ jānāsī''ti vutte, ``chavasīsāni āharāpetvā mantaṃ  parijappetvā nakhena sīsaṃ ākoṭento nirayādikaṃ tehi tehi  nibbattaṭṭhānaṃ jānāmī''ti kathesi. athassa bhagavā parinibbutassa  bhikkhuno sīsakapālaṃ āharāpetvā, ``kathehi tāva tassa gatiṃ,  yassidaṃ sīsakapāla''nti āha. so taṃ kapālaṃ mantaṃ parijappetvā  nakhena ākoṭetvā neva antaṃ na koṭiṃ passati. atha satthārā,  ``na sakkosi paribbājakā''ti vutte ^a^P2.0054^ea^,  ``upaparikkhissāmi tāvā''ti vatvā punappunaṃ parivattentopi na  passateva. bāhirakamantena hi khīṇāsavassa gatiṃ kathaṃ jānissati,  athassa matthakato kacchehi ca sedo mucci. so lajjitvā tuṇhībhūto  aṭṭhāsi. satthā ``kilamasi paribbājakā''ti āha. so  ``āma, kilamāmi, na imassa gatiṃ jānāmi, tumhe pana  jānāthā''ti. ``ahaṃ etaṃ jānāmi, ito uttaritarampi jānāmī''ti  vatvā ``nibbānaṃ gato so''ti āha. paribbājako ``imaṃ vijjaṃ  mayhaṃ dethā''ti āha. ``tena hi pabbajā''ti vatvā taṃ pabbājetvā  paṭhamaṃ samathakammaṭṭhāne niyojetvā ^a^V1.0333^ea^ jhānābhiññāsu patiṭṭhitassa  vipassanāya kammaṃ upadisi. so vipassanāya kammaṃ karonto  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  2.48.56-60) -- </p>
              <p>[21] ``kassapassa bhagavato, brāhmaṇassa vusīmato. </p>
              <p>[22] pasannacitto sumano, kusaṭṭhakamadāsahaṃ.. </p>
              <p>[21] ``imasmiṃyeva kappasmiṃ, kusaṭṭhakamadāsahaṃ. </p>
              <p>[22] duggatiṃ nābhijānāmi, kusaṭṭhakassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto -- </p>
              <p>[03] 181^b^.^eb^ </p>
              <p>[21] ``yato ahaṃ pabbajito, sammāsambuddhasāsane. </p>
              <p>[22] vimuccamāno uggacchiṃ, kāmadhātuṃ upaccagaṃ.. </p>
              <p>[03] 182^b^.^eb^ </p>
              <p>[21] ``brahmuno ^a^M1.0391^ea^ pekkhamānassa, tato cittaṃ vimucci me. </p>
              <p>[22] akuppā me vimuttīti, sabbasaṃyojanakkhayā''ti.. --  gāthādvayaṃ abhāsi.</p>
              <p>[03] tattha ^b^yato ahaṃ pabbajito, sammāsambuddhasāsane^eb^ti yato  pabhuti ahaṃ pabbajito buddhassa bhagavato sāsane, pabbajitakālato  paṭṭhāya. ^b^vimuccamāno uggacchi^eb^nti saṃkilesapakkhato paṭhamaṃ tāva  samathavipassanāhi vimuccamāno vodānadhammasavanena uṭṭhahiṃ. evaṃ  uggacchanto ^b^kāmadhātuṃ upaccagaṃ^eb^ anāgāmimaggena accantameva  kāmadhātuṃ atikkamiṃ.</p>
              <p>[03] ^b^brahmuno pekkhamānassa, tato cittaṃ vimucci me^eb^ti  sadevakassa lokassa aggabhūtattā seṭṭhaṭṭhena brahmuno buddhassa bhagavato  mahākaruṇāyogena ``ayaṃ kulaputto mama sāsane pabbajitvā kathaṃ nu  kho paṭipajjatī''ti pekkhantassa tato anāgāmimaggādhigamato pacchā  aggamaggādhigamena mama cittaṃ sabbasaṃkilesato accantameva mucci.  ^b^akuppā^eb^ ^a^P2.0055^ea^ ^b^me vimuttīti,  sabbasaṃyojanakkhayā^eb^ti tathāvimuttacittattā eva sabbesaṃ saṃyojanānaṃ  khayā parikkhayā iti evaṃ akuppā me vimuttīti aññaṃ byākāsi. </p>
              <p>[06] migasirattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. sivakattheragāthāvaṇṇanā </h3n>
            <h4>
              <h4n> </h4n>
              <p>[01] ^b^aniccāni^eb^ ^a^V1.0334^ea^ ^b^gahakānī^eb^ti āyasmato sivakattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto vipassissa bhagavato kāle kulagehe  nibbattitvā viññutaṃ patto ekadivasaṃ bhagavantaṃ piṇḍāya carantaṃ  passitvā pasannamānaso pattaṃ ādāya kummāsassa pūretvā adāsi.  so tena puññakammena devamanussesu saṃsaranto imasmiṃ buddhuppāde  rājagahe brāhmaṇakule nibbatti, ^b^sivako^eb^tissa nāmaṃ ahosi.  so vayappatto vijjāsippesu nipphattiṃ ^a^M1.0392^ea^ gato nekkhammajjhāsayatāya  kāme pahāya paribbājakapabbajjaṃ pabbajitvā vicaranto satthāraṃ  upasaṅkamitvā dhammaṃ sutvā paṭiladdhasaddho pabbajitvā vipassanāya  kammaṃ karonto nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 2.56.117-121) -- </p>
              <p>[21] ``esanāya carantassa, vipassissa mahesino. </p>
              <p>[22] rittakaṃ pattaṃ disvāna, kummāsaṃ pūrayiṃ ahaṃ.. </p>
              <p>[21] ``ekanavutito kappe, yaṃ bhikkhamadadiṃ tadā. </p>
              <p>[22] duggatiṃ nābhijānāmi, kummāsassa idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto -- </p>
              <p>[03] 183^b^.^eb^ </p>
              <p>[21] ``aniccāni gahakāni, tattha tattha punappunaṃ. </p>
              <p>[22] gahakāraṃ gavesanto, dukkhā jāti punappunaṃ.. </p>
              <p>[03] 184^b^.^eb^ </p>
              <p>[21] ``gahakāraka diṭṭhosi, puna gehaṃ na kāhasi. </p>
              <p>[27] sabbā te phāsukā bhaggā, thūṇikā ca vidālitā. </p>
              <p>[22] vimariyādikataṃ cittaṃ, idheva vidhamissatī''ti.. --  gāthādvayaṃ abhāsi. </p>
              <p>[01] tattha ^b^aniccāni gahakāni, tattha tattha  punappuna^eb^nti tasmiṃ tasmiṃ bhave punappunaṃ nibbattamānāni gahakāni  attabhāvagehāni na nibbāni anavaṭṭhitāni ittarāni parittakālāni.  ^b^gahakāraṃ gavesanto^eb^ti imassa attabhāvagehassa kārakaṃ taṇhāvaḍḍhakiṃ  pariyesanto ettakaṃ kālaṃ anuvicarinti adhippāyo. ^b^dukkhā  jāti punappuna^eb^nti idaṃ gahakārakagavesanassa kāraṇavacanaṃ ^a^P2.0056^ea^.  yasmā ^a^V1.0335^ea^ jarābyādhimaraṇamissatāya jāti nāmesā punappunaṃ  upagantuṃ dukkhā, na ca sā tasmiṃ adiṭṭhe nivattati, tasmā taṃ  gavesanto vicarinti attho.</p>
              <p>[03] ^b^gahakāraka^eb^ ^a^M1.0393^ea^ ^b^diṭṭhosī^eb^ti idāni pana yena so sakkā daṭṭhuṃ,  tena ariyamaggañāṇacakkhunā gahakāraka diṭṭho asi. ^b^puna  geha^eb^nti puna imasmiṃ saṃsāravaṭṭe attabhāvasaṅkhātaṃ mama gehaṃ ^b^na  kāhasi^eb^ na karissasi. ^b^sabbā te phāsukā bhaggā^eb^ti tava  sabbā anavasesakilesaphāsukā mayā bhaggā. ^b^thūṇikā ca  vidālitā^eb^ti idāni tayā kātabbassa attabhāvagehassa  avijjāsaṅkhātā kaṇṇikā ca bhinnā. ^b^vimariyādikataṃ  citta^eb^nti mama cittaṃ vigatantaṃ kataṃ, āyatiṃ anuppattidhammataṃ  āpāditaṃ. tato eva ^b^idheva vidhamissati^eb^ imasmiṃyeva bhave  viddhaṃsissati, carimakacittanirodhena nirujjhissatīti attho. </p>
              <p>[06] sivakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. upavāṇattheragāthāvaṇṇanā</h3n>
            <h4>
              <h4n> </h4n>
              <p>[03] ^b^arahaṃ sugato^eb^ti āyasmato upavāṇattherassa gāthā. kā  uppatti? ayaṃ kira padumuttarassa bhagavato kāle daliddakule  nibbattitvā viññutaṃ patto bhagavati parinibbute tassa dhātuṃ gahetvā  manussadevanāgagaruḷakumbhaṇḍayakkhagandhabbehi sattaratanamaye sattayojanike  thūpe kate tattha sudhotaṃ attano uttarāsaṅgaṃ veḷagge ābandhitvā dhajaṃ  katvā pūjaṃ akāsi. taṃ gahetvā abhisammatako nāma yakkhasenāpati  devehi cetiyapūjārakkhaṇatthaṃ ṭhapito adissamānakāyo ākāse  dhārento cetiyaṃ tikkhattuṃ padakkhiṇaṃ akāsi. so taṃ disvā  bhiyyosomattāya pasannamānaso ahosi. so tena puññakammena  devamanussesu saṃsaranto imasmiṃ buddhuppāde sāvatthiyaṃ brāhmaṇakule  nibbattitvā ^b^upavāṇo^eb^ti laddhanāmo vayappatto jetavanapaṭiggahaṇe  buddhānubhāvaṃ disvā paṭiladdhasaddho pabbajitvā vipassanāya kammaṃ  karonto arahattaṃ patvā chaḷabhiñño ahosi. tena vuttaṃ ^b^apadāne^eb^  (apa0 thera 2.56.122-178) -- </p>
              <p>[21] ``padumuttaro nāma jino, sabbadhammāna pāragū. </p>
              <p>[22] jalitvā aggikkhandhova, sambuddho parinibbuto.. </p>
              <p>[21] ``mahājanā ^a^M1.0394^ea^ samāgamma, pūjayitvā tathāgataṃ. </p>
              <p>[22] cittaṃ katvāna sugataṃ, sarīraṃ abhiropayuṃ.. </p>
              <p>[21] ``sarīrakiccaṃ katvāna, dhātuṃ tattha samānayuṃ. </p>
              <p>[22] sadevamanussā sabbe, buddhathūpaṃ akaṃsu te.. </p>
              <p>[21] ``paṭhamā ^a^V1.0336^ea^ kañcanamayā, dutiyā ca maṇimayā. </p>
              <p>[22] tatiyā rūpiyamayā, catutthī phalikāmayā.. </p>
              <p>[21] ``tattha pañcamikā ceva, lohitaṅkamayā ahu. </p>
              <p>[22] chaṭṭhā masāragallassa, sabbaṃ ratanamayūpari.. </p>
              <p>[21] ``jaṅghā maṇimayā āsi, vedikā ratanāmayā. </p>
              <p>[22] sabbasoṇṇamayo thūpo, uddhaṃ yojanamuggato.. </p>
              <p>[21] ``devā tattha samāgantvā, ekato mantayuṃ tadā. </p>
              <p>[22] mayampi thūpaṃ kassāma, lokanāthassa tādino.. </p>
              <p>[21] ``dhātu āveṇikā natthi, sarīraṃ ekapiṇḍitaṃ. </p>
              <p>[22] imamhi buddhathūpamhi, kassāma kañcukaṃ mayaṃ.. </p>
              <p>[21] ``devā sattahi ratnehi, aññaṃ vaḍḍhesuṃ yojanaṃ. </p>
              <p>[22] thūpo dviyojanubbedho, timiraṃ byapahanti so.. </p>
              <p>[21] ``nāgā tattha samāgantvā, ekato mantayuṃ tadā. </p>
              <p>[22] manussā ceva devā ca, buddhathūpaṃ akaṃsu te.. </p>
              <p>[21] ``mā no pamattā assumha, appamattā sadevakā. </p>
              <p>[22] mayampi thūpaṃ kassāma, lokanāthassa tādino.. </p>
              <p>[21] ``indanīlaṃ mahānīlaṃ, atho jotirasaṃ maṇiṃ. </p>
              <p>[22] ekato sannipātetvā, buddhathūpaṃ achādayuṃ.. </p>
              <p>[21] ``sabbaṃ maṇimayaṃ āsi, yāvatā buddhacetiyaṃ. </p>
              <p>[22] tiyojanasamubbedhaṃ, ālokakaraṇaṃ tadā.. </p>
              <p>[21] ``garuḷā ca samāgantvā, ekato mantayuṃ tadā. </p>
              <p>[22] manussā devanāgā ca, buddhapūjaṃ akaṃsu te.. </p>
              <p>[21] ``mā ^a^M1.0395^ea^ no pamattā assumha, appamattā sadevakā. </p>
              <p>[22] mayampi thūpaṃ kassāma, lokanāthassa tādino.. </p>
              <p>[21] ``sabbaṃ maṇimayaṃ thūpaṃ, akaruṃ te ca kañcukaṃ. </p>
              <p>[22] yojanaṃ tepi vaḍḍhesuṃ, āyataṃ buddhacetiyaṃ.. </p>
              <p>[21] ``catuyojanamubbedho, buddhathūpo virocati. </p>
              <p>[22] obhāseti disā sabbā, sataraṃsīva uggato.. </p>
              <p>[21] ``kumbhaṇḍā ca samāgantvā, ekato mantayuṃ tadā. </p>
              <p>[22] manussā ceva devā ca, nāgā ca garuḷā tathā.. </p>
              <p>[21] ``paccekaṃ buddhaseṭṭhassa, akaṃsu thūpamuttamaṃ. </p>
              <p>[22] mā no pamattā assumha, appamattā sadevakā.. </p>
              <p>[21] ``mayampi ^a^V1.0337^ea^ thūpaṃ kassāma, lokanāthassa tādino. </p>
              <p>[22] ratanehi chādessāma, āyataṃ buddhacetiyaṃ.. </p>
              <p>[21] ``yojanaṃ tepi vaḍḍhesuṃ, āyataṃ buddhacetiyaṃ. </p>
              <p>[22] pañcayojanamubbedho, thūpo obhāsate tadā.. </p>
              <p>[21] ``yakkhā tattha samāgantvā, ekato mantayuṃ tadā. </p>
              <p>[22] manussā devanāgā ca, garuḷā ca kumbhaṇḍakā.. </p>
              <p>[21] ``paccekaṃ buddhaseṭṭhassa, akaṃsu thūpamuttamaṃ. </p>
              <p>[22] mā no pamattā assumha, appamattā sadevakā.. </p>
              <p>[21] ``mayampi thūpaṃ kassāma, lokanāthassa tādino. </p>
              <p>[22] phalikā chādayissāma, āyataṃ buddhacetiyaṃ.. </p>
              <p>[21] ``yojanaṃ tepi vaḍḍhesuṃ, āyataṃ buddhacetiyaṃ. </p>
              <p>[22] chayojanikamubbedho, thūpo obhāsate tadā.. </p>
              <p>[21] ``gandhabbā ca samāgantvā, ekato mantayuṃ tadā. </p>
              <p>[22] manujā devatā nāgā, kumbhaṇḍā garuḷā tathā.. </p>
              <p>[21] ``sabbe akaṃsu buddhathūpaṃ, mayamettha akārakā. </p>
              <p>[22] mayampi thūpaṃ kassāma, lokanāthassa tādino.. </p>
              <p>[21] ``vediyo ^a^M1.0396^ea^ satta katvāna, dhajaṃ chattaṃ akaṃsu te. </p>
              <p>[22] sabbasoṇṇamayaṃ thūpaṃ, gandhabbā kārayuṃ tadā.. </p>
              <p>[21] ``sattayojanamubbedho, thūpo obhāsate tadā. </p>
              <p>[22] rattindivā na ñāyanti, āloko hoti sabbadā.. </p>
              <p>[21] ``abhibhonti na tassābhā, candasūrā satārakā. </p>
              <p>[22] samantā yojanasate, padīpopi na pajjali.. </p>
              <p>[21] ``tena kālena ye keci, thūpaṃ pūjenti mānusā. </p>
              <p>[22] na te thūpaṃ āruhanti, ambare ukkhipanti te.. </p>
              <p>[21] ``devehi ṭhapito yakkho, abhisammatanāmako. </p>
              <p>[22] dhajaṃ vā pupphadāmaṃ vā, abhiropeti uttariṃ.. </p>
              <p>[21] ``na te passanti taṃ yakkhaṃ, dāmaṃ passanti gacchato. </p>
              <p>[22] evaṃ passitvā gacchantā, sabbe gacchanti suggatiṃ.. </p>
              <p>[21] ``viruddhā ye pāvacane, pasannā ye ca sāsane. </p>
              <p>[22] pāṭihīraṃ daṭṭhukāmā, thūpaṃ pūjenti mānusā.. </p>
              <p>[21] ``nagare haṃsavatiyā, ahosiṃ bhatako tadā. </p>
              <p>[22] āmoditaṃ janaṃ disvā, evaṃ cintesahaṃ tadā.. </p>
              <p>[21] ``uḷāro ^a^V1.0338^ea^ bhagavā neso, yassa dhātughare disaṃ. </p>
              <p>[22] imā ca janatā tuṭṭhā, kāraṃ kubbaṃ na tappare.. </p>
              <p>[21] ``ahampi kāraṃ kassāmi, lokanāthassa tādino. </p>
              <p>[22] tassa dhammesu dāyādo, bhavissāmi anāgate.. </p>
              <p>[21] ``sudhotaṃ rajakenāhaṃ, uttareyyaṃ paṭaṃ mama. </p>
              <p>[22] veḷagge ālaggetvāna, dhajaṃ ukkhipimambare.. </p>
              <p>[21] ``abhisammatako gayha, ambare hāsi me dhajaṃ. </p>
              <p>[22] vāteritaṃ dhajaṃ disvā, bhiyyo hāsaṃ janesahaṃ.. </p>
              <p>[21] ``tattha cittaṃ pasādetvā, samaṇaṃ upasaṅkamiṃ. </p>
              <p>[22] taṃ bhikkhuṃ abhivādetvā, vipākaṃ pucchahaṃ dhaje.. </p>
              <p>[21] ``so ^a^M1.0397^ea^ me kathesi ānandī, pītisañjananaṃ mama. </p>
              <p>[22] tassa dhajassa vipākaṃ, anubhossasi sabbadā.. </p>
              <p>[21] ``hatthiassarathāpattī, senā ca caturaṅginī. </p>
              <p>[22] parivāressanti taṃ niccaṃ, dhajadānassidaṃ phalaṃ.. </p>
              <p>[21] ``saṭṭhitūriyasahassāni, bheriyo samalaṅkatā. </p>
              <p>[22] parivāressanti taṃ niccaṃ, dhajadānassidaṃ phalaṃ.. </p>
              <p>[21] ``chaḷasīti sahassāni, nāriyo samalaṅkatā. </p>
              <p>[22] vicittavatthābharaṇā, āmukkamaṇikuṇḍalā.. </p>
              <p>[21] ``aḷārapamhā hasulā, susaññā tanumajjhimā. </p>
              <p>[22] parivāressanti taṃ niccaṃ, dhajadānassidaṃ phalaṃ.. </p>
              <p>[21] ``tiṃsakappasahassāni, devaloke ramissasi. </p>
              <p>[22] asītikkhattuṃ devindo, devarajjaṃ karissasi.. </p>
              <p>[21] ``sahassakkhattuṃ rājā ca, cakkavattī bhavissati. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``devalokā cavitvāna, sukkamūlena codito. </p>
              <p>[22] puññakammena saññutto, brahmabandhu bhavissasi.. </p>
              <p>[21] ``asītikoṭiṃ chaḍḍetvā, dāse kammakare bahū. </p>
              <p>[22] gotamassa bhagavato, sāsane pabbajissasi.. </p>
              <p>[21] ``ārādhayitvā sambuddhaṃ, gotamaṃ sakyapuṅgavaṃ. </p>
              <p>[22] upavāṇoti nāmena, hessasi satthu sāvako.. </p>
              <p>[21] ``satasahasse ^a^V1.0339^ea^ kataṃ kammaṃ, phalaṃ dassesi me idha. </p>
              <p>[22] sumutto saravegova, kilese jhāpayiṃ mama.. </p>
              <p>[21] ``cakkavattissa santassa, cātuddīpissarassa me. </p>
              <p>[22] tīṇi yojanāni sāmantā, ussīyanti dhajā sadā.. </p>
              <p>[21] ``satasahassito ^a^M1.0398^ea^ kappe, yaṃ kammamakariṃ tadā. </p>
              <p>[22] duggatiṃ nābhijānāmi, dhajadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] athāyasmā ^a^P2.0057^ea^ upavāṇo bhagavato  upaṭṭhāko ahosi. tena ca samayena bhagavato vātābādho uppajji.  therassa ca gihisahāyo devahito nāma brāhmaṇo sāvatthiyaṃ paṭivasati.  so theraṃ catūhi paccayehi pavedesi. athāyasmā upavāṇo  nivāsetvā pattacīvaramādāya tassa brāhmaṇassa nivesanaṃ upagacchi.  brāhmaṇo ``kenaci aññena payojanena thero āgato''ti ñatvā,  ``vadeyyātha, bhante, kenattho''ti āha. thero tassa brāhmaṇassa  payojanaṃ ācikkhanto -- </p>
              <p>[03] 185^b^.^eb^ </p>
              <p>[21] ``arahaṃ sugato loke, vātehābādhiko muni. </p>
              <p>[22] sace uṇhodakaṃ atthi, munino dehi brāhmaṇa.. </p>
              <p>[03] 186^b^.^eb^ </p>
              <p>[21] ``pūjito pūjaneyyānaṃ, sakkareyyāna sakkato. </p>
              <p>[22] apacitopaceyyānaṃ, tassa icchāmi hātave''ti.. --  gāthādvayaṃ abhāsi.</p>
              <p>[03] tassattho -- yo imasmiṃ ^b^loke pūjaneyyānaṃ^eb^ pūjetabbehi  sakkādīhi devehi mahābrahmādīhi ca brahmehi ^b^pūjito, sakkareyyānaṃ^eb^  sakkātabbehi bimbisārakosalarājādīhi ^b^sakkato, apaceyyānaṃ^eb^  apacāyitabbehi mahesīhi khīṇāsavehi ^b^apacito,^eb^ kilesehi  ārakattādinā ^b^arahaṃ,^eb^ sobhanagamanādinā ^b^sugato^eb^ sabbaññū  ^b^muni^eb^ mayhaṃ satthā devadevo sakkānaṃ atisakko brahmānaṃ atibrahmā,  so dāni ^b^vātehi^eb^ vātahetu vātakkhobhanimittaṃ ^b^ābādhiko^eb^  jāto. ^b^sace, brāhmaṇa, uṇhodakaṃ atthi, tassa^eb^  vātābādhavūpasamanatthaṃ taṃ ^b^hātave^eb^ upanetuṃ ^b^icchāmī^eb^ti. taṃ  sutvā brāhmaṇo uṇhodakaṃ tadanurūpaṃ vātārahañca ^a^M1.0399^ea^ bhesajjaṃ bhagavato  upanāmesi. tena ca satthu rogo vūpasami. tassa bhagavā anumodanaṃ  akāsīti. </p>
              <p>[06] upavāṇattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. isidinnattheragāthāvaṇṇanā </h3n>
            <h4>
              <h4n> </h4n>
              <p>[01] ^b^diṭṭhā^eb^ ^a^V1.0340^ea^ ^b^mayā^eb^ti āyasmato isidinnattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto vipassissa bhagavato kāle kulagehe nibbattitvā  viññutaṃ patto bījaniṃ gahetvā bodhiyā pūjaṃ akāsi. so tena  puññakammena devamanussesu saṃsaranto imasmiṃ buddhuppāde  sunāparantajanapade seṭṭhikule nibbattitvā ^b^isidinno^eb^ti laddhanāmo  vayappatto satthu candanamāḷapaṭiggahaṇe pāṭihāriyaṃ disvā pasannamānaso  satthāraṃ ^a^P2.0058^ea^ upasaṅkamitvā dhammaṃ sutvā sotāpanno hutvā  agāraṃ ajjhāvasati. tassa hitānukampinī devatā taṃ codentī -- </p>
              <p>[03] 187^b^.^eb^ </p>
              <p>[21] ``diṭṭhā mayā dhammadharā upāsakā, kāmā aniccā iti  bhāsamānā. </p>
              <p>[22] sārattarattā maṇikuṇḍalesu, puttesu dāresu ca te apekkhā..</p>
              <p>[03]  </p>
              <p>[03] 188^b^.^eb^ </p>
              <p>[21] ``addhā na jānanti yatodha dhammaṃ, kāmā aniccā  iti cāpi āhu. </p>
              <p>[22] rāgañca tesaṃ na balatthi chettuṃ, tasmā sitā puttadāraṃ  dhanañcā''ti.. -- </p>
              <p>[25] gāthādvayamabhāsi.</p>
              <p>[03] tattha ^b^diṭṭhā mayā dhammadharā upāsakā, kāmā aniccā iti  bhāsamānā^eb^ti idhekacce pariyattidhammadharā upāsakā mayā diṭṭhā,  pariyattidhammadharattā ^a^M1.0400^ea^ eva ``kāmā nāmete aniccā dukkhā  vipariṇāmadhammā''ti kāmesu ādīnavapaṭisaṃyuttaṃ dhammaṃ bhāsamānā, sayaṃ  pana ^b^sārattarattā maṇikuṇḍalesu, puttesu dāresu ca te apekkhā^eb^ti  sārattā hutvā bahalarāgarattā maṇīsu kuṇḍalesu ca, maṇicitesu vā  kuṇḍalesu, puttesu puttadhītāsu dāresu ca adhigatasnehā, aññaṃ bhaṇantā  aññaṃ karontā diṭṭhā mayāti attho.</p>
              <p>[03] ^b^yato^eb^ti yasmā te upāsakā sārattarattā maṇikuṇḍalesu  puttesu dāresu ca apekkhavanto, tasmā ^b^idha^eb^ imasmiṃ buddhasāsane  ^b^dhammaṃ^eb^ yāthāvato ^b^addhā^eb^ ekaṃsena ^b^na jānanti^eb^. evaṃ  bhūtā ca ^b^``kāmā aniccā''iti cāpi āhu^eb^ ahosi, sattapakati  vicittasabhāvāti adhippāyo. ^b^rāgañca tesaṃ na balatthi  chettu^eb^nti tesaṃ upāsakānaṃ yasmā rāgaṃ chettuṃ samucchindituṃ tādisaṃ  ñāṇabalaṃ natthi, ^b^tasmā^eb^ tena kāraṇena ^b^sitā^eb^ taṇhāvasena  nissitā ^b^puttadāraṃ dhanañca^eb^ allīnā na vissajjentīti sabbametaṃ  devatā taṃyeva upāsakaṃ uddissa aññāpadesena kathesi. taṃ sutvā  upāsako saṃvegajāto pabbajitvā nacirasseva arahattaṃ pāpuṇi. tena  vuttaṃ ^b^apadāne^eb^ (apa0 thera 2.48.46-50) -- </p>
              <p>[21] ``vipassino ^a^V1.0341^ea^ bhagavato, bodhiyā pādaputtame. </p>
              <p>[22] sumano bījaniṃ gayha, abījiṃ bodhimuttamaṃ.. </p>
              <p>[21] ``ekanavutito kappe, abījiṃ bodhimuttamaṃ. </p>
              <p>[22] duggatiṃ nābhijānāmi, bījanāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākaronto imā eva gāthā  abhāsīti. </p>
              <p>[06] isidinnattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. sambulakaccānattheragāthāvaṇṇanā</h3n>
            <h4>
              <h4n> </h4n>
              <p>[03] ^b^devo^eb^ ^a^M1.0401^ea^ ^a^P2.0059^ea^ ^b^cā^eb^ti āyasmato  sambulakaccānattherassa gāthā. kā uppatti? ayampi purimabuddhesu  katādhikāro tattha tattha bhave puññāni karonto ito  catunavutikappamatthake kulagehe nibbattitvā viññutaṃ patto ekadivasaṃ  sataraṃsiṃ nāma paccekabuddhaṃ nirodhā vuṭṭhahitvā piṇḍāya carantaṃ disvā  pasannamānaso tālaphalaṃ adāsi. so tena puññakammena devamanussesu  saṃsaranto imasmiṃ buddhuppāde magadharaṭṭhe gahapatikule nibbattitvā  ``sambulo''ti laddhanāmo kaccānagottatāya ^b^sambulakaccāno^eb^ti  paññāyittha.</p>
              <p>[03] so vayappatto satthu santike dhammaṃ sutvā paṭiladdhasaddho  pabbajitvā himavantasamīpe bheravāya nāma pabbataguhāyaṃ vipassanāya  kammaṃ karonto viharati. athekadivasaṃ mahā akālamegho  satapaṭalasahassapaṭalo thanento gajjanto vijjullatā nicchārento  gaḷagaḷāyanto uṭṭhahitvā vassituṃ ārabhi, asaniyo phaliṃsu. taṃ  saddaṃ sutvā acchataracchuvanamahiṃsahatthiādayo bhītatasitā bhītaravaṃ  viraviṃsu. thero pana āraddhavipassanattā kāye jīvite ca nirapekkho  vigatalomahaṃso taṃ acintento vipassanāyameva kammaṃ karonto  ghammāpagamena utusappāyalābhena samāhitacitto tāvadeva vipassanaṃ  ussukkāpetvā saha abhiññāhi arahattaṃ pāpuṇi. tena vuttaṃ  ^b^apadāne^eb^ (apa0 thera 2.51.85-90) -- </p>
              <p>[21] ``sataraṃsī nāma bhagavā, sayambhū aparājito. </p>
              <p>[22] vivekā vuṭṭhahitvāna, gocarāyābhinikkhami.. </p>
              <p>[21] ``phalahattho ^a^V1.0342^ea^ ahaṃ disvā, upagacchiṃ narāsabhaṃ. </p>
              <p>[22] pasannacitto sumano, tālaphalaṃ adāsahaṃ.. </p>
              <p>[21] ``catunnavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[22] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0402^ea^ pana patvā attano paṭipattiṃ paccavekkhitvā  somanassajāto udānavasena aññaṃ byākaronto -- </p>
              <p>[03] 189^b^.^eb^ </p>
              <p>[21] ``devo ca vassati, devo ca gaḷagaḷāyati, </p>
              <p>[27] ekako cāhaṃ bherave bile viharāmi. </p>
              <p>[26] tassa mayhaṃ ekakassa bherave bile viharato, </p>
              <p>[22] natthi bhayaṃ vā chambhitattaṃ vā lomahaṃso vā.. </p>
              <p>[03] 190^b^.^eb^ </p>
              <p>[21] ``dhammatā mamesā yassa me, ekakassa bherave bile. </p>
              <p>[22] viharato natthi bhayaṃ vā, chambhitattaṃ vā lomahaṃso  vā''ti.. -- </p>
              <p>[25] gāthādvayaṃ abhāsi.</p>
              <p>[03] tattha ^a^P2.0060^ea^ ^b^devo ca vassati, devo ca  gaḷagaḷāyatī^eb^ti devo megho vassati ca, ``gaḷagaḷā''ti ca karonto  gajjatīti attho. gajjantassa hi anukaraṇametaṃ. ^b^ekako cāhaṃ  bherave bile viharāmī^eb^ti ahañca ekako asahāyo sappaṭibhayāyaṃ  pabbataguhāyaṃ vasāmi, ^b^tassa mayhaṃ^eb^ evaṃbhūtassa me sato ^b^natthi  bhayaṃ vā chambhitattaṃ vā lomahaṃso vā^eb^ti cittutrāsasaññitaṃ bhayaṃ vā  taṃnimittakaṃ sarīrassa chambhitattaṃ vā lomahaṃsanamattaṃ vā natthi.</p>
              <p>[03] kasmāti tattha kāraṇamāha ^b^``dhammatā mamesā''^eb^ti.  apariññātavatthukassa hi tattha appahīnacchandarāgatāya bhayādinā  bhavitabbaṃ, mayā pana sabbaso tattha pariññātaṃ, tattha ca chandarāgo  samucchinno, tasmā bhayādīnaṃ abhāvo ^b^dhammatā mamesā^eb^ mama  dhammasabhāvo esoti aññaṃ byākāsi. </p>
              <p>[06] sambulakaccānattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. nitakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kassa^eb^ ^a^M1.0403^ea^ ^a^V1.0343^ea^ ^b^selūpamaṃ citta^eb^nti āyasmato  nitakattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto vipassissa bhagavato kāle bandhumatīnagare  ārāmagopako hutvā jīvanto ekadivasaṃ bhagavantaṃ ākāsena gacchantaṃ  disvā pasannamānaso nāḷikeraphalaṃ dātukāmo ahosi. satthā taṃ  anuggaṇhanto ākāseyeva ṭhatvā paṭiggaṇhi. so taṃ datvā uḷāraṃ  pītisomanassaṃ paṭisaṃvedi. so tena puññakammena devamanussesu  saṃsaranto imasmiṃ buddhuppāde kosalaraṭṭhe brāhmaṇakule nibbattitvā  ^b^nitako^eb^ti laddhanāmo viññutaṃ patto satthu santike dhammaṃ sutvā  paṭiladdhasaddho pabbajitvā kammaṭṭhānaṃ gahetvā araññe viharanto ghaṭento  arahattaṃ pāpuṇi. tena vuttaṃ ^b^apadāne^eb^ (apa0 thera  2.51.91-99) -- </p>
              <p>[21] ``nagare bandhumatiyā, ārāmiko ahaṃ tadā. </p>
              <p>[22] addasaṃ virajaṃ buddhaṃ, gacchantaṃ anilañjase.. </p>
              <p>[21] ``nāḷikeraphalaṃ gayha, buddhaseṭṭhassadāsahaṃ. </p>
              <p>[22] ākāse ṭhitako santo, paṭiggaṇhi mahāyaso.. </p>
              <p>[21] ``vittisañjanano mayhaṃ, diṭṭhadhammasukhāvaho. </p>
              <p>[22] phalaṃ buddhassa datvāna, vippasannena cetasā.. </p>
              <p>[21] ``adhigacchiṃ tadā pītiṃ, vipulañca sukhuttamaṃ. </p>
              <p>[22] uppajjateva ratanaṃ, nibbattassa tahiṃ tahiṃ.. </p>
              <p>[21] ``ekanavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``dibbacakkhu visuddhaṃ me, samādhikusalo ahaṃ. </p>
              <p>[22] abhiññāpāramippatto, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā there phalasukhena nibbānasukhena viharante  padhānapariggāhako thero taṃ āraññāyatanaṃ gantvā tattha vasantānaṃ  bhikkhūnaṃ pariggaṇhanatthaṃ ^b^``kassa selūpama''^eb^ntiādinā paṭhamaṃ  gāthamāha. </p>
              <p>[03] 191^b^.^eb^ tattha ^a^M1.0404^ea^ ^a^V1.0344^ea^ ^a^P2.0061^ea^ ^b^kassa selūpamaṃ  cittaṃ, ṭhitaṃ nānupakampatī^eb^ti imasmiṃ araññāyatane vasantesu kassa  bhikkhuno cittaṃ aggaphalādhigamena ekaghanasilāmayapabbatūpamaṃ sabbesaṃ  iñjanānaṃ abhāvato vasībhāvappattiyā ca ṭhitaṃ sabbehipi lokadhammehi  nānukampati na vedhati. idānissa akampanākāraṃ saddhiṃ kāraṇena  dassetuṃ ^b^``viratta''^eb^ntiādi vuttaṃ. tattha ^b^virattaṃ  rajanīyesū^eb^ti virāgasaṅkhātena ariyamaggena rajanīyesu  rāguppattihetubhūtesu tebhūmakadhammesu virattaṃ, tattha sabbaso  samucchinnarāganti attho. ^b^kuppanīye^eb^ti paṭighaṭṭhānīye,  sabbasmimpi āghātavatthusmiṃ. ^b^na kuppatī^eb^ti na dussati na  vikāraṃ āpajjati. ^b^yassevaṃ bhāvitaṃ citta^eb^nti yassa  ariyapuggalassa cittaṃ mano evaṃ vuttanayena tādibhāvena bhāvitaṃ,  ^b^kuto taṃ dukkhamessatī^eb^ti taṃ puggalaṃ kuto sattato saṅkhārato  vā dukkhaṃ upagamissati, na tādisassa dukkhaṃ atthīti attho. </p>
              <p>[03] 192^b^.^eb^ evaṃ aniyamavasena pucchitamatthaṃ nitakatthero  attūpanāyikaṃ katvā vissajjento ^b^``mama selūpamaṃ  citta''^eb^ntiādinā dutiyagāthāya aññaṃ byākāsi. taṃ vuttatthameva. </p>
              <p>[06] nitakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. soṇapoṭiriyaputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^na tāva supituṃ hotī^eb^ti āyasmato soṇassa  poṭiriyaputtassa gāthā. kā uppatti? ayampi purimabuddhesu  katādhikāro sikhissa bhagavato kāle vanacaro hutvā jīvanto  ekadivasaṃ satthāraṃ disvā pasannacitto kurañjiyaphalaṃ ^a^P2.0062^ea^  satthuno adāsi. so tena puññakammena devamanussesu saṃsaranto  imasmiṃ buddhuppāde kapilavatthusmiṃ poṭiriyassa nāma gāmabhojakassa  putto hutvā nibbatti, ^b^soṇo^eb^tissa nāmaṃ ahosi. so  vayappatto bhaddiyassa sākiyarañño senāpati ahosi. atha  bhaddiyarāje heṭṭhā vuttanayena pabbajite, senāpati ^a^M1.0405^ea^ ``rājāpi nāma  pabbaji, kiṃ mayhaṃ gharāvāsenā''ti pabbaji? pabbajitvā pana  niddārāmo viharati, na bhāvanamanuyuñjati. taṃ bhagavā anupiyāyaṃ  ambavane viharanto attano obhāsaṃ pharāpetvā tenassa satiṃ janetvā  imāya gāthāya taṃ ovadanto -- </p>
              <p>[03] 193^b^.^eb^ </p>
              <p>[21] ``na tāva supituṃ hoti, ratti nakkhattamālinī. </p>
              <p>[22] paṭijaggitumevesā, ratti hoti vijānatā.. </p>
              <p>[03] 194^b^.^eb^ </p>
              <p>[21] ``hatthikkhandhāvapatitaṃ ^a^V1.0345^ea^, kuñjaro ce anukkame. </p>
              <p>[22] saṅgāme me mataṃ seyyo, yañce jīve parājito''ti..  -- gāthādvayaṃ abhāsi.</p>
              <p>[03] tattha ^b^na tāva supituṃ hoti, ratti nakkhattamālinī^eb^ti  aṭṭhahi akkhaṇehi vajjitaṃ navamaṃ khaṇaṃ labhitvā ṭhitassa  viññujātikassa yāva na arahattaṃ hatthagataṃ hoti, tāva ayaṃ  nakkhattamālinī ratti supituṃ niddāyituṃ na hoti, supanassa kālo na  hoti. apica kho ^b^paṭijaggitumevesā, ratti hoti vijānatā^eb^ti  esā ratti nāma manussānaṃ migapakkhīnañca niddūpagamanena visesato  nissaddavelābhūtā paṭipattiṃ attani sañjaggituṃ  jāgariyānuyogamanuyuñjitumeva vijānatā viññunā icchitā hotīti.</p>
              <p>[03] taṃ sutvā soṇo saṃviggataramānaso hirottappaṃ paccupaṭṭhapetvā  abbhokāsikaṅgaṃ adhiṭṭhāya vipassanāya kammaṃ karonto  ^b^``hatthikkhandhova patita''^eb^nti dutiyaṃ gāthamāha. tattha  ^b^avapatita^eb^nti avamukhaṃ patitaṃ uddhaṃpādaṃ adhomukhaṃ patitaṃ.  ^b^kuñjaro ce anukkame^eb^ti kuñjaro anukkameyya ce. idaṃ vuttaṃ hoti  -- yadāhaṃ hatthimāruhitvā saṅgāmaṃ paviṭṭho hatthikkhandhato patito,  tadāhaṃ ^b^saṅgāme^eb^ tena hatthinā maddito mato ahosiṃ ce, taṃ  ^b^me^eb^ maraṇaṃ ^b^seyyo, yañce^eb^ idāni kilesehi ^b^parājito^eb^  jīveyyaṃ, taṃ na seyyoti. imaṃ gāthaṃ vadantoyeva vipassanaṃ  ussukkāpetvā arahattaṃ pāpuṇi. tena vuttaṃ ^b^apadāne^eb^ (apa0 thera  2.52.1-6) -- </p>
              <p>[21] ``migaluddo ^a^M1.0406^ea^ ^a^P2.0063^ea^ pure āsiṃ, vipine  vicaraṃ ahaṃ. </p>
              <p>[22] addasaṃ virajaṃ buddhaṃ, sabbadhammāna pāraguṃ.. </p>
              <p>[21] ``kurañjiyaphalaṃ gayha, buddhaseṭṭhassadāsahaṃ. </p>
              <p>[22] puññakkhettassa tādino, pasanno sehi pāṇibhi.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ``satthārā vuttaṃ, attanā vutta''nti  ubhayañhi gāthaṃ ``hatthikkhandhāvapatita''ntiādinā paccudāhāsi.  tena idameva aññābyākaraṇaṃ ahosīti. </p>
              <p>[06] soṇapoṭiriyaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. nisabhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pañca^eb^ ^a^V1.0346^ea^ ^b^kāmaguṇe hitvā^eb^ti āyasmato  nisabhattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto vipassissa bhagavato kāle kulagehe nibbattitvā  viññutaṃ patto ekadivasaṃ satthāraṃ piṇḍāya carantaṃ disvā pasannacitto  kapitthaphalamadāsi. so tena puññakammena sugatīsuyeva saṃsaranto  imasmiṃ buddhuppāde koliyajanapade kulagehe nibbattitvā  ^b^nisabho^eb^ti laddhanāmo vayappatto sākiyakoliyānaṃ saṅgāme  buddhānubhāvaṃ disvā paṭiladdhasaddho pabbajitvā tadaheva arahattaṃ pāpuṇi.  tena vuttaṃ ^b^apadāne^eb^ (apa0 thera 2.52.7-11) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, kapitthaṃ adadiṃ phalaṃ.. </p>
              <p>[21] ``ekanavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] so ^a^M1.0407^ea^ arahattaṃ pana patvā attano sahāyabhikkhū pamādavihārena  kālaṃ vītināmente disvā te ovadanto -- </p>
              <p>[03] 195^b^.^eb^ </p>
              <p>[21] ``pañca kāmaguṇe hitvā, piyarūpe manorame. </p>
              <p>[22] saddhāya gharā nikkhamma, dukkhassantakaro bhave''ti..  -- </p>
              <p>[25] paṭhamaṃ gāthaṃ abhāsi.</p>
              <p>[03] tassattho -- bālaputhujjanassa piyāyitabbasabhāvatāya  ^b^piyarūpe^eb^ manuññasabhāvatāya ^b^manorame^eb^ rūpādike ^b^pañca  kāmaguṇe^eb^ kāmakoṭṭhāse ^b^hitvā^eb^ pahāya pariccajitvā  kammaphala^b^saddhāya^eb^ ratanattaya^b^saddhāya^eb^ ca vasena ^b^gharā^eb^  gharabandhanato ^b^nikkhamma^eb^ nikkhamitvā pabbajjaṃ upagato  viññujātiko pabbajitakālato paṭṭhāya ghaṭento vāyamanto  vaṭṭa^b^dukkhassa antakaro bhave^eb^ bhaveyyāti. evaṃ te bhikkhū  ovaditvā ``ayaṃ pare eva saññāpento viharati, ``sayaṃ ^a^P2.0064^ea^  pana akārako'ti mā cintayitthā''ti tesaṃ attano  paṭipannabhāvaṃ pakāsento -- </p>
              <p>[03] 196^b^.^eb^ </p>
              <p>[21] ``nābhinandāmi ^a^V1.0347^ea^ maraṇaṃ, nābhinandāmi jīvitaṃ. </p>
              <p>[22] kālañca paṭikaṅkhāmi, sampajāno patissato''ti..  -- </p>
              <p>[25] dutiyagāthāya aññaṃ byākāsi. tattha  ^b^nābhinandāmi maraṇa^eb^nti maraṇaṃ na abhikaṅkhāmi.  ^b^nābhinandāmi jīvita^eb^nti idaṃ pana tassa kāraṇavacanaṃ, yasmā  nābhinandāmi jīvitaṃ, tasmā nābhinandāmi maraṇanti. yo hi  āyatiṃ jātijarāmaraṇāya kilesābhisaṅkhāre ācinoti upacinoti,  so punabbhavābhinibbattiṃ abhinandanto nāntariyakatāya attano  maraṇampi abhinandati nāma kāraṇassa appahīnattā, khīṇāsavo pana  sabbaso ācayagāmidhamme pahāya apacayagāmidhamme patiṭṭhito  pariññātavatthuko sabbaso jīvitaṃ anabhinandanto maraṇampi  anabhinandati nāma kāraṇassa eva suppahīnattā. tenāha --  ``nābhinandāmi maraṇaṃ, nābhinandāmi jīvita''nti. yadi evaṃ  khīṇāsavassa parinibbānābhikaṅkhā, yāva parinibbānā avaṭṭhānañca  kathanti āha ^b^``kālañca paṭikaṅkhāmi, sampajāno  patissato''^eb^ti, kilesaparinibbāne siddhe satipaññāvepullappattiyā  sato sampajāno kevalaṃ ^a^M1.0408^ea^ khandhaparinibbānakālaṃ paṭikaṅkhāmi, taṃ  udikkhamāno āgamayamāno viharāmi, na pana me maraṇe jīvite vā  abhinandanā atthi arahattamaggeneva tassa samugghāṭitattāti. </p>
              <p>[06] nisabhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. usabhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ambapallavasaṅkāsa^eb^nti āyasmato usabhattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto sikhissa bhagavato kāle kulagehe nibbattitvā  viññutaṃ patto ekadivasaṃ satthāraṃ piṇḍāya carantaṃ disvā pasannamānaso  kosambaphalaṃ adāsi. so tena puññakammena devamanussesu saṃsaranto  imasmiṃ buddhuppāde kapilavatthusmiṃ sākiyarājakule nibbattitvā  ^b^usabho^eb^ti laddhanāmo vayappatto satthu ñātisamāgame buddhānubhāvaṃ  disvā paṭiladdhasaddho pabbaji. so pabbajitakālato ^a^P2.0065^ea^  paṭṭhāya samaṇadhammaṃ akatvā divā saṅgaṇikārāmo sakalarattiṃ  niddāyamāno vītināmeti. so ekadivasaṃ muṭṭhassati asampajāno  niddaṃ okkanto supine kesamassuṃ ohāretvā ambapallavavaṇṇaṃ cīvaraṃ  pārupitvā hatthigīvāyaṃ nisīditvā nagaraṃ piṇḍāya paviṭṭhaṃ tattheva  manusse sampatte disvā lajjāya hatthikkhandhato oruyha attānaṃ disvā  paṭibuddho, ``īdisaṃ nāma supinaṃ muṭṭhassatinā asampajānena  ^a^V1.0348^ea^  niddāyamānena mayā diṭṭha''nti uppannasaṃvego vipassanaṃ paṭṭhapetvā  nacirasseva arahattaṃ pāpuṇi. tena vuttaṃ ^b^apadāne^eb^ (apa0 thera  2.52.12-16) -- </p>
              <p>[21] ``kakudhaṃ vilasantaṃva, devadevaṃ narāsabhaṃ. </p>
              <p>[22] rathiyaṃ paṭipajjantaṃ, kosambaṃ adadiṃ tadā.. </p>
              <p>[21] ``ekatiṃse ito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[22] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] atha ^a^M1.0409^ea^ thero yathādiṭṭhaṃ supinaṃ aṅkusaṃ katvā arahattassa  adhigatattā tasseva supinassa kittanavasena aññaṃ byākaronto -- </p>
              <p>[03] 197^b^.^eb^ </p>
              <p>[21] ``ambapallavasaṅkāsaṃ, aṃse katvāna cīvaraṃ. </p>
              <p>[22] nisinno hatthigīvāyaṃ, gāmaṃ piṇḍāya pāvisiṃ.. </p>
              <p>[03] 198^b^.^eb^ </p>
              <p>[21] ``hatthikkhandhato oruyha, saṃvegaṃ alabhiṃ tadā. </p>
              <p>[22] sohaṃ ditto tadā santo, patto me āsavakkhayo''ti..  -- gāthādvayamāha.</p>
              <p>[03] tattha ^b^ambapallavasaṅkāsaṃ, aṃse katvāna cīvara^eb^nti  ambapallavākāraṃ pavāḷavaṇṇaṃ cīvaraṃ khandhe karitvā uttarāsaṅgaṃ karitvā.  ^b^gāma^eb^nti attano rājadhāniṃ hatthikkhandhe ^b^nisinno  piṇḍāya pāvisiṃ,^eb^ paviṭṭhamattova mahājanena olokiyamāno  ^b^hatthikkhandhato oruyha^eb^ ṭhito paṭibujjhiṃ, pabuddhova ^b^saṃvegaṃ  alabhiṃ tadā^eb^ ``muṭṭhassati asampajāno hutvā niddāyokkamanena etaṃ  jāta''nti. apare pana ``rājāva hutvā rattibhāge evarūpaṃ supinaṃ  disvā vibhātāya rattiyā hatthikkhandhaṃ āruyha nagaravīthiyaṃ caranto  taṃ supinaṃ saritvā hatthikkhandhato oruyha saṃvegaṃ labhitvā satthu  santike pabbajitvā arahattaṃ patvā udānaṃ udānento imā gāthā  abhāsī''ti vadanti. ^b^ditto^eb^ti tasmiṃ rājakāle  jātimadabhogamadādiparidappito samāno saṃvegamalabhinti yojanā. </p>
              <p>[06] usabhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. kappaṭakurattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ayamiti^eb^ ^a^V1.0349^ea^ ^a^P2.0066^ea^ ^b^kappaṭo^eb^ti āyasmato  kappaṭakurattherassa gāthā. kā uppatti. ayampi purimabuddhesu  katādhikāro tattha tattha bhave puññāni upacinanto vipassissa  bhagavato kāle kulagehe nibbattitvā viññutaṃ patto ekadivasaṃ bhagavantaṃ  vinatāya nāma nadiyā tīre aññatarasmiṃ rukkhamūle nisinnaṃ disvā  pasannamānaso ketakapupphehi pūjaṃ akāsi. so tena puññakammena  devamanussesu saṃsaranto imasmiṃ buddhuppāde ^a^M1.0410^ea^ sāvatthiyaṃ duggatakule  nibbattitvā yāva vayappatti, tāva aññaṃ upāyaṃ ajānanto  kappaṭakhaṇḍanivāsano sarāvahattho tattha tattha kuraṃ pariyesanto vicari,  tena ^b^kappaṭakuro^eb^tveva paññāyittha. so vayappatto tiṇaṃ  vikkiṇitvā jīvikaṃ kappento ekadivasaṃ tiṇalāvanatthaṃ araññaṃ gato  tattha aññataraṃ khīṇāsavattheraṃ disvā taṃ upasaṅkamitvā vanditvā  nisīdi. tassa thero dhammaṃ kathesi. so dhammaṃ sutvā  paṭiladdhasaddho ``kiṃ me imāya kicchajīvikāyā''ti pabbajitvā  attano nivatthakappaṭacoḷaṃ ekasmiṃ ṭhāne nikkhipi. yadā cassa  anabhirati uppajjati, tadā taṃ kappaṭaṃ olokentassa anabhirati  vigacchati, saṃvegaṃ paṭilabhi. evaṃ karonto sattakkhattuṃ uppabbaji.  tassa taṃ kāraṇaṃ bhikkhū bhagavato ārocesuṃ. athekadivasaṃ kappaṭakuro  bhikkhu dhammasabhāyaṃ parisapariyante nisinno niddāyati, taṃ bhagavā  codento -- </p>
              <p>[03] 199^b^.^eb^ </p>
              <p>[21] ``ayamiti kappaṭo kappaṭakuro, acchāya atibharitāya. </p>
              <p>[22] amataghaṭikāyaṃ dhammakaṭamatto, katapadaṃ jhānāni ocetuṃ..</p>
              <p>[03]  </p>
              <p>[03] 200^b^.^eb^ </p>
              <p>[21] ``mā kho tvaṃ kappaṭa pacālesi, mā tvaṃ upakaṇṇamhi  tāḷessaṃ. </p>
              <p>[22] na hi tvaṃ kappaṭa mattamaññāsi, saṅghamajjhamhi  pacalāyamāno''ti.. -- </p>
              <p>[25] gāthādvayaṃ abhāsi.</p>
              <p>[03] tattha ^b^ayamiti kappaṭo kappaṭakuro^eb^ti kappaṭakuro bhikkhu  ``ayaṃ mama kappaṭo, imaṃ paridahitvā yathā tathā jīvāmī''ti evaṃ  uppannamicchāvitakko ^b^acchāya atibharitāya amataghaṭikāyaṃ^eb^ mama  amataghaṭe tahaṃ tahaṃ vassante ``amatamadhigataṃ ahamanusāsāmi, ahaṃ  ^a^P2.0067^ea^ dhammaṃ desemi'' (mahāva0 12; ma0 ni0 1.286;  2.342). ``andhībhūtasmiṃ lokasmiṃ, āhañchaṃ  amatadundubhi''ntiādinā (mahāva0 11; ma0 ni0 1.285;  2.341) ghosetvā ^a^M1.0411^ea^ mayā dhammāmate pavassiyamāne ^b^katapadaṃ  jhānāni ocetuṃ^eb^ lokiyalokuttarajjhānāni upacetuṃ bhāvetuṃ katapadaṃ  kaṭamaggavihitabhāvanāmaggaṃ idaṃ mama sāsanaṃ, tathāpi  ^b^dhammakaṭamatto^eb^ mama sāsanadhammato ^a^V1.0350^ea^ ukkaṇṭhacitto apagatamānaso  kappaṭakuroti taṃ codetvā punapissa sahoḍḍhaṃ coraṃ gaṇhanto viya  pamādavihāraṃ dassento ^b^``mā kho tvaṃ, kappaṭa, pacālesī''^eb^ti  gāthamāha.</p>
              <p>[03] tattha ^b^mā kho tvaṃ, kappaṭa, pacālesī^eb^ti tvaṃ, kappaṭakura,  ``mama dhammaṃ suṇissāmī''ti nisīditvā mā kho pacālesi mā  pacalāhi mā niddaṃ upagacchi. ^b^mā tvaṃ upakaṇṇamhi tāḷessa^eb^nti  taṃ niddāyamānaṃ upakaṇṇamhi kaṇṇasamīpe desanāhatthena ahaṃ mā  patāḷessaṃ. yathā ito paraṃ kilesappahānāya ahaṃ taṃ na ovadeyyaṃ,  tathā paṭipajjāhīti attho. ^b^na hi tvaṃ, kappaṭa,  mattamaññāsī^eb^ti tvaṃ, kappaṭa, ^b^saṅghamajjhamhi pacalāyamāno^eb^ mattaṃ  pamāṇaṃ na vā maññasi, ``ayamatidullabho khaṇo paṭiladdho, so mā  upajjhagā''ti ettakampi na jānāsi, passa yāva ca te aparaddhanti  codesi.</p>
              <p>[03] evaṃ bhagavatā dvīhi gāthāhi gāḷhaṃ taṃ niggayha codanāya  katāya aṭṭhivedhaviddho viya caṇḍagajo maggaṃ otaranto viya ca  sañjātasaṃvego vipassanaṃ paṭṭhapetvā nacirasseva arahattaṃ pāpuṇi. tena  vuttaṃ ^b^apadāne^eb^ (apa0 thera 2.52.17-22) -- </p>
              <p>[21] ``vinatānadiyā tīre, vihāsi purisuttamo. </p>
              <p>[22] addasaṃ virajaṃ buddhaṃ, ekaggaṃ susamāhitaṃ.. </p>
              <p>[21] ``madhugandhassa pupphena, ketakassa ahaṃ tadā. </p>
              <p>[22] pasannacitto sumano, buddhaseṭṭhamapūjayiṃ.. </p>
              <p>[21] ``ekanavutito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0412^ea^ pana patvā satthārā vuttagāthādvayameva attano  arahattādhigamanassa aṅkusabhūtanti paccudāhāsi. tenassa tadeva  aññābyākaraṇaṃ ahosīti. </p>
              <p>[06] kappaṭakurattheragāthāvaṇṇanā niṭṭhitā. </p>
              <p>[06] catutthavaggavaṇṇanā niṭṭhitā. </p>
            </h4>
          </h3>
        </h2>
        <h2>
          <h2n> 5. pañcamavaggo </h2n>
          <h3>
            <h3n> 1. kumārakassapattheragāthāvaṇṇanā</h3n>
            <h4>
              <h4n> </h4n>
              <p>[03] ^b^aho^eb^ ^a^V1.0351^ea^ ^a^P2.0068^ea^ ^b^buddhā aho dhammā^eb^ti  āyasmato kumārakassapattherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto  padumuttarassa bhagavato kāle brāhmaṇakule nibbattitvā viññutaṃ pāpuṇi.  ``kulagehe''ti pana aṅguttaraṭṭhakathāyaṃ (a0 ni0 aṭṭha0  1.1.217) vuttaṃ. so satthu santikaṃ gantvā dhammaṃ suṇanto  satthāraṃ ekaṃ bhikkhuṃ cittakathikānaṃ aggaṭṭhāne ṭhapentaṃ disvā sayampi  taṃ ṭhānantaraṃ ākaṅkhanto paṇidhānaṃ katvā tadanurūpāni puññāni  karonto kassapassa bhagavato kāle samaṇadhammaṃ katvā sugatīsuyeva  saṃsaranto imasmiṃ buddhuppāde rājagahe seṭṭhidhītāya kucchimhi paṭisandhiṃ  gaṇhi. sā kira kumārikākāleyeva pabbajitukāmā hutvā  mātāpitaro yācitvā pabbajjaṃ alabhamānā kulagharaṃ gatāpi  gabbhasaṇṭhitampi ajānantī sāmikaṃ ārādhetvā tena anuññātā  bhikkhunīsu pabbajitā. tassā gabbhinibhāvaṃ disvā bhikkhuniyo  devadattaṃ pucchiṃsu. so ``assamaṇī''ti āha. puna dasabalaṃ  pucchiṃsu. satthā upālittheraṃ paṭicchāpesi. thero  sāvatthinagaravāsīni kulāni visākhañca upāsikaṃ pakkosāpetvā  sarājikāya parisāya vinicchinanto ``pure laddho gabbho, pabbajjā  arogā''ti āha. satthā ``suvinicchitaṃ adhikaraṇa''nti therassa  sādhukāraṃ adāsi.</p>
              <p>[03] sā bhikkhunī suvaṇṇabimbasadisaṃ puttaṃ vijāyi. taṃ rājā  pasenadikosalo posesi. ``kassapo''ti cassa nāmaṃ akaṃsu.  aparabhāge ^a^M1.0413^ea^ alaṅkaritvā satthu santikaṃ netvā pabbājesi. kumārakāle  pabbajitattā bhagavatā ``kassapaṃ pakkosatha, idaṃ phalaṃ vā khādanīyaṃ vā  kassapassa dethā''ti vutte ``katarakassapassā''ti.  ``kumārakassapassā''ti. evaṃ gahitanāmattā rañño  posāvanikaputtattā ca vuḍḍhakālepi ^b^kumārakassapo^eb^tveva paññāyittha.</p>
              <p>[03] so pabbajitakālato paṭṭhāya vipassanāya ceva kammaṃ karoti,  buddhavacanañca uggaṇhāti. atha tena saddhiṃ pabbatamatthake samaṇadhammaṃ  katvā anāgāmī hutvā suddhāvāse nibbatto ^a^V1.0352^ea^ mahābrahmā ``vipassanāya  mukhaṃ dassetvā maggaphalappattiyā upāyaṃ karissāmī''ti pañcadasa pañhe  abhisaṅkharitvā andhavane vasantassa ^a^P2.0069^ea^ therassa  ``ime pañhe satthāraṃ puccheyyāsī''ti ācikkhitvā gato. so te  pañhe bhagavantaṃ pucchi. bhagavāpissa byākāsi. thero satthārā  kathitaniyāmeneva te uggaṇhitvā vipassanaṃ gabbhaṃ gaṇhāpetvā arahattaṃ  pāpuṇi. tena vuttaṃ ^b^apadāne^eb^ (apa0 thera 2.54.150-177)  -- </p>
              <p>[21] ``ito satasahassamhi, kappe uppajji nāyako. </p>
              <p>[22] sabbalokahito vīro, padumuttaranāmako.. </p>
              <p>[21] ``tadāhaṃ brāhmaṇo hutvā, vissuto vedapāragū. </p>
              <p>[22] divāvihāraṃ vicaraṃ, addasaṃ lokanāyakaṃ.. </p>
              <p>[21] ``catusaccaṃ pakāsentaṃ, bodhayantaṃ sadevakaṃ. </p>
              <p>[22] vicittakathikānaggaṃ, vaṇṇayantaṃ mahājane.. </p>
              <p>[21] ``tadā muditacittohaṃ, nimantetvā tathāgataṃ. </p>
              <p>[22] nānārattehi vatthehi, alaṅkaritvāna maṇḍapaṃ.. </p>
              <p>[21] ``nānāratanapajjotaṃ, sasaṅghaṃ bhojayiṃ tahiṃ. </p>
              <p>[22] bhojayitvāna sattāhaṃ, nānaggarasabhojanaṃ.. </p>
              <p>[21] ``nānācittehi pupphehi, pūjayitvā sasāvakaṃ. </p>
              <p>[22] nipacca pādamūlamhi, taṃ ṭhāna patthayiṃ ahaṃ.. </p>
              <p>[21] ``tadā munivaro āha, karuṇekarasāsayo. </p>
              <p>[22] passathetaṃ dijavaraṃ, padumānanalocanaṃ.. </p>
              <p>[21] ``pītipāmojjabahulaṃ ^a^M1.0414^ea^, samuggatatanūruhaṃ. </p>
              <p>[22] hāsamhitavisālakkhaṃ, mama sāsanalālasaṃ.. </p>
              <p>[21] ``patitaṃ pādamūle me, ekāvatthasumānasaṃ. </p>
              <p>[22] esa pattheti taṃ ṭhānaṃ, vicittakathikattanaṃ.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] kumārakassapo nāma, hessati satthu sāvako.. </p>
              <p>[21] ``vicittapupphadussānaṃ, ratanānañca vāhasā. </p>
              <p>[22] vicittakathikānaṃ so, aggataṃ pāpuṇissati.. </p>
              <p>[21] ``tena ^a^V1.0353^ea^ kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``paribbhamaṃ bhavābhave, raṅgamajjhe yathā naṭo. </p>
              <p>[22] sākhamigatrajo hutvā, migiyā kucchimokkamiṃ.. </p>
              <p>[21] ``tadā mayi kucchigate, vajjhavāro upaṭṭhito. </p>
              <p>[22] sākhena cattā me mātā, nigrodhaṃ saraṇaṃ gatā.. </p>
              <p>[21] ``tena sā migarājena, maraṇā parimocitā. </p>
              <p>[22] pariccajitvā sapāṇaṃ, mamevaṃ ovadī tadā.. </p>
              <p>[21] ``nigrodhameva seveyya, na sākhamupasaṃvase. </p>
              <p>[22] nigrodhasmiṃ mataṃ seyyo, yañce sākhamhi jīvitaṃ.. </p>
              <p>[21] ``tenānusiṭṭhā migayūthapena, ahañca mātā ca tathetare ca. </p>
              <p>[22] āgamma rammaṃ tusitādhivāsaṃ, gatā pavāsaṃ sagharaṃ yatheva..</p>
              <p>[03]  </p>
              <p>[21] ``puno kassapavīrassa, atthamentamhi sāsane. </p>
              <p>[22] āruyha selasikharaṃ, yuñjitvā jinasāsanaṃ.. </p>
              <p>[21] ``idānāhaṃ ^a^M1.0415^ea^ rājagahe, jāto seṭṭhikule ahuṃ. </p>
              <p>[22] āpannasattā me mātā, pabbaji anagāriyaṃ.. </p>
              <p>[21] ``sagabbhaṃ taṃ viditvāna, devadattamupānayuṃ. </p>
              <p>[22] so avoca vināsetha, pāpikaṃ bhikkhuniṃ imaṃ.. </p>
              <p>[21] ``idānipi munindena, jinena anukampitā. </p>
              <p>[22] sukhinī ajanī mayhaṃ, mātā bhikkhunupassaye.. </p>
              <p>[21] ``taṃ viditvā mahīpālo, kosalo maṃ aposayi. </p>
              <p>[22] kumāraparihānena, nāmenāhañca kassapo.. </p>
              <p>[21] ``mahākassapamāgamma, ahaṃ kumārakassapo. </p>
              <p>[22] vammikasadisaṃ kāyaṃ, sutvā buddhena desitaṃ.. </p>
              <p>[21] ``tato cittaṃ vimucci me, anupādāya sabbaso. </p>
              <p>[22] pāyāsiṃ damayitvāhaṃ, etadaggamapāpuṇiṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā cittakathikabhāvena satthārā etadagge ṭhapito  attano paṭipattiṃ paccavekkhitvā ratanattayaguṇavibhāvanamukhena aññaṃ  byākaronto -- </p>
              <p>[03] 201^b^.^eb^ </p>
              <p>[21] ``aho ^a^V1.0354^ea^ buddhā aho dhammā, aho no satthu sampadā. </p>
              <p>[22] yattha etādisaṃ dhammaṃ, sāvako sacchikāhiti.. </p>
              <p>[03] 202^b^.^eb^ </p>
              <p>[21] ``asaṅkheyyesu kappesu, sakkāyādhigatā ahū. </p>
              <p>[27] tesamayaṃ pacchimako, carimoyaṃ samussayo. </p>
              <p>[22] jātimaraṇasaṃsāro, natthi dāni punabbhavo''ti.. --  gāthādvayaṃ abhāsi.</p>
              <p>[03] tattha ^b^aho^eb^ti acchariyatthe nipāto. ^b^buddhā^eb^ti  sabbaññubuddhā, gāravavasena bahuvacanaṃ, aho acchariyā sambuddhāti  attho. ^b^dhammā^eb^ti pariyattidhammena saddhiṃ nava lokuttaradhammā.  ^b^aho no satthu sampadā^eb^ti amhākaṃ satthu dasabalassa aho  sampattiyo. ^b^yatthā^eb^ti yasmiṃ satthari ^a^M1.0416^ea^ brahmacariyavāsena.  ^b^etādisaṃ dhammaṃ, sāvako sacchikāhitī^eb^ti etādisaṃ evarūpaṃ  suvisuddhajjhānābhiññāparivāraṃ anavasesakilesakkhayāvahaṃ santaṃ paṇītaṃ  anuttaraṃ dhammaṃ sāvakopi nāma sacchikarissati, tasmā  evaṃvidhaguṇavisesādhigamahetubhūtā aho acchariyā buddhā bhagavanto,  acchariyā dhammaguṇā, acchariyā amhākaṃ satthu sampattiyoti  ratanattayassa guṇādhimuttiṃ pavedesīti. dhammasampattikittaneneva hi  saṅghasuppaṭipatti kittitā hotīti.</p>
              <p>[03] evaṃ sādhāraṇavasena dassitaṃ dhammassa sacchikiriyaṃ idāni  attupanāyikaṃ katvā dassento ^b^``asaṅkheyyesū''^eb^ti gāthamāha.  tattha ^b^asaṅkheyyesū^eb^ti gaṇanapathaṃ vītivattesu mahākappesu.  ^b^sakkāyā^eb^ti pañcupādānakkhandhā. te hi paramatthato  vijjamānadhammasamūhatāya ``sakkāyā''ti vuccanti. ^b^ahū^eb^ti  nivattanūpāyassa anadhigatattā anapagatā ahesuṃ. ^b^tesamayaṃ  pacchimako carimoyaṃ samussayo^eb^ti ^a^P2.0070^ea^ yasmā ayaṃ  sabbapacchimako, tato eva carimo, tasmā ^b^jātimaraṇa^eb^sahito  khandhādipaṭipāṭisaññito ^b^saṃsāro^eb^ idāni āyatiṃ  punabbhavābhāvato ^b^punabbhavo natthi,^eb^ ayamantimā jātīti attho. </p>
              <p>[06] kumārakassapattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. dhammapālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo have daharo bhikkhū^eb^ti āyasmato dhammapālattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto atthadassissa bhagavato kāle kulagehe  nibbattitvā viññutaṃ patto kenacideva karaṇīyena vanantaṃ upagato  satthāraṃ disvā pasannamānaso ^a^V1.0355^ea^ pilakkhaphalamadāsi. so tena  puññakammena devamanussesu saṃsaranto imasmiṃ buddhuppāde satthari  parinibbute avantiraṭṭhe brāhmaṇakule nibbattitvā ^b^dhammapālo^eb^ti  laddhanāmo vayappatto takkasilaṃ gantvā sippaṃ uggahetvā paṭinivattento  antarāmagge ekasmiṃ vihāre aññataraṃ theraṃ disvā tassa santike  dhammaṃ sutvā paṭiladdhasaddho pabbajitvā ^a^M1.0417^ea^ vipassanaṃ vaḍḍhetvā chaḷabhiñño  ahosi. tena vuttaṃ ^b^apadāne^eb^ (apa0 thera 1.39.21-25) -- </p>
              <p>[21] ``vanantare buddhaṃ disvā, atthadassiṃ mahāyasaṃ. </p>
              <p>[22] pasannacitto sumano, pilakkhassādadiṃ phalaṃ.. </p>
              <p>[21] ``aṭṭhārase kappasate, yaṃ phalamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā samāpattisukhena vītināmento ekadivasaṃ  tasmiṃ vihāre dve sāmaṇere rukkhagge pupphāni ocinante  ārūḷhasākhāya bhaggāya patante disvā thero iddhānubhāvena hatthena  gahetvā arogeyeva bhūmiyaṃ ṭhapetvā tesaṃ sāmaṇerānaṃ dhammaṃ desento -- </p>
              <p>[03] 203^b^.^eb^ </p>
              <p>[21] ``yo have daharo bhikkhu, yuñjati buddhasāsane. </p>
              <p>[22] jāgaro sa hi suttesu, amoghaṃ tassa jīvitaṃ.. </p>
              <p>[03] 204^b^.^eb^ </p>
              <p>[21] ``tasmā saddhañca sīlañca, pasādaṃ dhammadassanaṃ. </p>
              <p>[22] anuyuñjetha medhāvī, saraṃ buddhāna sāsana''nti.. --  imā dve gāthā abhāsi.</p>
              <p>[03] tattha ^b^yo^eb^ti aniyamavacanaṃ. ^b^have^eb^ti daḷhatthe  nipāto. ^b^daharo^eb^ti taruṇo. bhikkhatīti ^b^bhikkhu.  yuñjatī^eb^ti ghaṭati vāyamati. ^b^jāgaro^eb^ti ^a^P2.0071^ea^  jāgaraṇadhammasamannāgato. ^b^suttesū^eb^ti supantesu. idaṃ vuttaṃ hoti  ^b^yo bhikkhu daharo^eb^va samāno taruṇo ``tathāhaṃ pacchā vuḍḍhakāle  jānissāmī''ti acintetvā buddhānaṃ ^b^sāsane^eb^ appamādapaṭipattiyaṃ  ^b^yuñjati^eb^ samathavipassanābhāvanāya yogaṃ karoti, so ^b^suttesu^eb^  avijjāniddāya suttesu pamattesu saddhādijāgaradhammasamannāgamena  ^b^jāgaro,^eb^ tato eva attahitaparahitapāripūriyā ^b^amoghaṃ^eb^  avañjhaṃ ^b^tassa jīvitaṃ,^eb^ yasmā ca etadevaṃ, ^b^tasmā saddhañca^eb^  ``atthi kammaṃ atthi kammavipāko''tiādinayappavattaṃ  kammaphalasaddhañca, saddhūpanibandhattā sīlassa tadupanissayaṃ  catupārisuddhi^b^sīlañca^eb^ ^a^M1.0418^ea^, ``sammāsambuddho bhagavā, svākhāto  dhammo, suppaṭipanno saṅgho''ti evaṃ pavattaratanattaya^b^ppasāda^eb^ñca  ^a^V1.0356^ea^, vipassanāpaññāsahitāya maggapaññāya pariññādivasena  catusacca^b^dhammadassana^eb^ñca ^b^medhāvī^eb^ dhammojapaññāya samannāgato  bhikkhu ^b^buddhānaṃ sāsanaṃ^eb^ ovādaṃ anusiṭṭhiṃ anussaranto  ādittampi attano sīsaṃ ajjhupekkhitvā ^b^anuyuñjetha,^eb^ tattha  anuyogaṃ ātappaṃ kareyyāti attho. </p>
              <p>[06] dhammapālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. brahmālittheragāthāvaṇṇanā</h3n>
            <h4>
              <h4n> </h4n>
              <p>[03] ^b^kassindriyāni samathaṅgatānī^eb^ti āyasmato  brahmālittherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinanto  vipassissa bhagavato kāle kulagehe nibbattitvā viññutaṃ patto  ekadivasaṃ satthāraṃ piṇḍāya carantaṃ disvā pasannamānaso vanditvā  pādaphalaṃ adāsi. satthā anumodanaṃ vatvā pakkāmi. so tena  puññakammena devamanussesu saṃsaranto imasmiṃ buddhuppāde kosalaraṭṭhe  brāhmaṇakule nibbattitvā ^b^brahmālī^eb^ti laddhanāmo viññutaṃ patto  hetusampattiyā codiyamāno saṃsāre sañjātasaṃvego tādisena  kalyāṇamittasannissayena buddhasāsane pabbajitvā patirūpakammaṭṭhānaṃ  gahetvā araññe viharanto ñāṇassa paripākagatattā nacirasseva  vipassanaṃ vaḍḍhetvā chaḷabhiñño ahosi. tena vuttaṃ ^b^apadāne^eb^  (apa0 thera 2.51.63-67) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] rathiyaṃ paṭipajjantaṃ, pādaphalaṃ adāsahaṃ.. </p>
              <p>[21] ``ekanavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño ^a^M1.0419^ea^ ^a^P2.0072^ea^ pana hutvā maggasukhena  phalasukhena vītināmento ekadivasaṃ padhānapariggāhakena therena tasmiṃ  araññāyatane bhikkhū uddissa vuttaṃ padhānānuyogaṃ pariggaṇhanto -- </p>
              <p>[03] 205^b^.^eb^ </p>
              <p>[21] ``kassindriyāni ^a^V1.0357^ea^ samathaṅgatāni, assā yathā  sārathinā sudantā. </p>
              <p>[22] pahīnamānassa anāsavassa, devāpi kassa pihayanti  tādino.. </p>
              <p>[03] 206^b^.^eb^ </p>
              <p>[21] ``mayhindriyāni samathaṅgatāni, assā yathā  sārathinā sudantā. </p>
              <p>[22] pahīnamānassa anāsavassa, devāpi mayhaṃ pihayanti  tādino''ti.. -- </p>
              <p>[25] gāthādvayaṃ abhāsi.</p>
              <p>[03] tassattho -- imasmiṃ araññāyatane vasantesu bhikkhūsu  ^b^kassa^eb^ bhikkhuno therassa vā navassa vā majjhimassa vā chekena  ^b^sārathinā sudantā assā^eb^ viya manacchaṭṭhāni ^b^indriyāni  samathaṃ^eb^ dantabhāvaṃ nibbisevanabhāvaṃ ^b^gatāni^eb^. kassa navavidhampi  mānaṃ pahāya ṭhitattā ^b^pahīnamānassa^eb^ catunnampi āsavānaṃ abhāvena  ^b^anāsavassa^eb^ iṭṭhādīsu tādilakkhaṇappattiyā ^b^tādino devāpi  pihayanti^eb^ manussāpi sammāpaṭipattidassanādinā ca ādarena  patthentīti.</p>
              <p>[03] tattha ca gāthāyaṃ purimaḍḍhena anāgāmimaggādhigamo puṭṭho,  anāgāminopi hi indriyāni pahīnakāmarāgabyāpādatāya samathaṃ  nibbisevanataṃ gatāni honti. itarena arahattamaggapaṭilābho, arahā  hi ``pahīnamāno anāsavo tādī''ti ca vuccati.</p>
              <p>[03] athāyasmā brahmāli padhānapariggāhakena vuttaṃ  ^b^``kassindriyānī''^eb^ti gāthaṃ paccanubhāsi. tadatthaṃ  attūpanāyikavasena vissajjento ^b^``mayhindriyānī''^eb^tiādikāya  dutiyagāthāya aññaṃ byākāsi, tattha ^b^mayhindriyānī^eb^ti mama  cakkhādīni indriyāni. sesaṃ vuttanayameva. </p>
              <p>[06] brahmālittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. mogharājattheragāthāvaṇṇanā</h3n>
            <h4>
              <h4n> </h4n>
              <p>[03] ^b^chavipāpaka^eb^ ^a^M1.0420^ea^ ^b^cittabhaddakā^eb^ti āyasmato mogharājattherassa  gāthā. kā uppatti? ayampi purimabuddhesu katādhikāro  padumuttarassa bhagavato kāle kulagehe nibbattitvā viññutaṃ patto  ekadivasaṃ satthu ^a^P2.0073^ea^ santike dhammaṃ suṇanto satthāraṃ  ekaṃ bhikkhuṃ lūkhacīvaradharānaṃ aggaṭṭhāne ṭhapentaṃ disvā taṃ ṭhānantaraṃ  ākaṅkhanto paṇidhānaṃ katvā tattha tattha bhave puññāni karonto  atthadassissa bhagavato kāle brāhmaṇakule nibbattitvā brāhmaṇānaṃ  vijjāsippesu nipphattiṃ gato brāhmaṇamāṇave vijjāsippāni  sikkhāpento ekadivasaṃ atthadassiṃ bhagavantaṃ bhikkhusaṅghaparivutaṃ  gacchantaṃ ^a^V1.0358^ea^ disvā pasannamānaso pañcapatiṭṭhitena vanditvā sirasi  añjaliṃ katvā ``yāvatā rūpino sattā''tiādinā chahi gāthāhi  abhitthavitvā bhājanaṃ pūretvā madhuṃ upanāmesi. satthā madhuṃ  paṭiggahetvā anumodanaṃ akāsi.</p>
              <p>[03] so tena puññakammena devamanussesu saṃsaranto kassapassa  bhagavato kāle kaṭṭhavāhanassa nāma rañño amacco hutvā tena satthu  ānayanatthaṃ purisasahassena pesito satthu santikaṃ gantvā dhammaṃ sutvā  paṭiladdhasaddho pabbajitvā vīsativassasahassāni samaṇadhammaṃ katvā  tato cuto ekaṃ buddhantaraṃ sugatīsuyeva parivattento imasmiṃ buddhuppāde  brāhmaṇakule nibbattitvā ^b^mogharājā^eb^ti laddhanāmo bāvarībrāhmaṇassa  santike uggahitasippo saṃvegajāto tāpasapabbajjaṃ pabbajitvā  tāpasasahassaparivāro ajitādīhi saddhiṃ satthu santikaṃ pesito tesaṃ  pannarasamo hutvā pañhe pucchitvā pañhavissajjanapariyosāne arahattaṃ  pāpuṇi. tena vuttaṃ ^b^apadāne^eb^ (apa0 thera 1.4.64-83) -- </p>
              <p>[21] ``atthadassī tu bhagavā, sayambhū aparājito. </p>
              <p>[22] bhikkhusaṅghaparibyūḷho, rathiyaṃ paṭipajjatha.. </p>
              <p>[21] ``sissehi samparivuto, gharamhā abhinikkhamiṃ. </p>
              <p>[22] nikkhamitvānahaṃ tattha, addasaṃ lokanāyakaṃ.. </p>
              <p>[21] ``abhivādiya sambuddhaṃ, sire katvāna añjaliṃ. </p>
              <p>[22] sakaṃ cittaṃ pasādetvā, santhaviṃ lokanāyakaṃ.. </p>
              <p>[21] ``yāvatā ^a^M1.0421^ea^ rūpino sattā, arūpī vā asaññino. </p>
              <p>[22] sabbe te tava ñāṇamhi, anto honti samogadhā.. </p>
              <p>[21] ``sukhumacchikajālena, udakaṃ yo parikkhipe. </p>
              <p>[22] ye keci udake pāṇā, antojāle bhavanti te.. </p>
              <p>[21] ``yesañca cetanā atthi, rūpino ca arūpino. </p>
              <p>[22] sabbe te tava ñāṇamhi, anto honti samogadhā.. </p>
              <p>[21] ``samuddharasimaṃ lokaṃ, andhakārasamākulaṃ. </p>
              <p>[22] tava dhammaṃ suṇitvāna, kaṅkhāsotaṃ taranti te.. </p>
              <p>[21] ``avijjānivute loke, andhakārena otthaṭe. </p>
              <p>[22] tava ñāṇamhi jotante, andhakārā padhaṃsitā.. </p>
              <p>[21] ``tuvaṃ cakkhūsi sabbesaṃ, mahātamapanūdano. </p>
              <p>[22] tava dhammaṃ suṇitvāna, nibbāyati bahujjano.. </p>
              <p>[21] ``puṭakaṃ ^a^V1.0359^ea^ pūrayitvāna, madhukhuddamaneḷakaṃ. </p>
              <p>[22] ubho hatthehi paggayha, upanesiṃ mahesino.. </p>
              <p>[21] ``paṭiggaṇhi mahāvīro, sahatthena mahā isi. </p>
              <p>[22] bhuñjitvā tañca sabbaññū, vehāsaṃ nabhamuggami.. </p>
              <p>[21] ``antalikkhe ṭhito satthā, atthadassī narāsabho. </p>
              <p>[22] mama cittaṃ pasādento, imā gāthā abhāsatha.. </p>
              <p>[21] ``yenidaṃ thavitaṃ ñāṇaṃ, buddhaseṭṭho ca thomito. </p>
              <p>[22] tena cittappasādena, duggatiṃ so na gacchati.. </p>
              <p>[21] ``catuddasañca khattuṃ so, devarajjaṃ karissati. </p>
              <p>[22] pathabyā rajjaṃ aṭṭhasataṃ, vasudhaṃ āvasissati.. </p>
              <p>[21] ``pañceva satakkhattuñca, cakkavattī bhavissati. </p>
              <p>[22] padesarajjaṃ asaṅkheyyaṃ, mahiyā kārayissati.. </p>
              <p>[21] ``ajjhāyako mantadharo, tiṇṇaṃ vedāna pāragū. </p>
              <p>[22] gotamassa bhagavato, sāsane pabbajissati.. </p>
              <p>[21] ``gambhīraṃ ^a^M1.0422^ea^ nipuṇaṃ atthaṃ, ñāṇena vicinissati. </p>
              <p>[22] mogharājāti nāmena, hessati satthu sāvako.. </p>
              <p>[21] ``tīhi vijjāhi sampannaṃ, katakiccamanāsavaṃ. </p>
              <p>[22] gotamo satthavāhaggo, etadagge ṭhapessati.. </p>
              <p>[21] ``hitvā mānusakaṃ yogaṃ, chetvāna bhavabandhanaṃ. </p>
              <p>[22] sabbāsave pariññāya, viharāmi anāsavo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthalūkhaṃ suttalūkhaṃ rajanalūkhanti visesena  tividhenapi lūkhena samannāgataṃ paṃsukūlaṃ dhāresi. tena naṃ satthā  lūkhacīvaradharānaṃ aggaṭṭhāne ṭhapesi. aparabhāge purimakammappaccayā  parihārassa akaraṇato therassa sarīre daddupīḷakādīni uppajjitvā  vaḍḍhiṃsu. so ``senāsanaṃ dussatī''ti hemantepi magadhakkhettesu  palālasanthārāni attharitvā seti. taṃ ekadivasaṃ upaṭṭhānaṃ  upasaṅkamitvā vanditvā ekamantaṃ nisinnaṃ satthā paṭisanthāravasena  ^b^``chavipāpakā''^eb^tiādinā ^a^P2.0074^ea^ paṭhamagāthāya  pucchi. </p>
              <p>[03] 207^b^.^eb^ tattha ^b^chavipāpakā^eb^ti daddukacchupīḷakāhi  bhinnacchavibhāvato hīnacchavika duṭṭhacchavika ^a^V1.0360^ea^. ^b^cittabhaddakā^eb^ti  anavasesakilesappahānena brahmavihārasevanāya ca bhaddacitta sundaracitta.  ^b^mogharājā^eb^ti tassa ālapanaṃ. ^b^satataṃ samāhito^eb^ti  aggaphalasamādhinā niccakālaṃ abhiṇhaṃ samāhitamānaso.  ^b^hemantikasītakālarattiyo^eb^ti hemantasamaye sītakālarattiyo.  accantasaṃyoge cetaṃ upayogavacanaṃ. ``hemantikā  sītakālarattiyo''tipi pāḷi. tattha ^b^hemantikā^eb^ti hemantogadhā  hemantapariyāpannāti attho. ^b^bhikkhu tvaṃ sī^eb^ti bhikkhu ko tvaṃ  asi, evaṃbhūto paresu tava senāsanaṃ katvā adentesu saṅghikañca  senāsanaṃ apavisanto. ^b^kathaṃ karissasī^eb^ti yathāvutte sītakāle  kathaṃ attabhāvaṃ pavattesīti satthā pucchi. evaṃ pana puṭṭho thero satthu  tamatthaṃ kathento -- </p>
              <p>[03] 208^b^.^eb^ </p>
              <p>[21] ``sampannasassā ^a^M1.0423^ea^ magadhā, kevalā iti me sutaṃ. </p>
              <p>[22] palālacchannako seyyaṃ, yathaññe sukhajīvino''ti.. --  gāthamāha.</p>
              <p>[03] tattha ^b^sampannasassā^eb^ti nipphannasassā. ^b^magadhā^eb^ti  magadharaṭṭhaṃ vadati. magadhā nāma jānapadino rājakumārā, tesaṃ  nivāso ekopi janapado ruḷhīvasena ``magadhā''tveva bahuvacanena  vuccati. ^b^kevalā^eb^ti anavasesā. ^b^iti me suta^eb^nti evaṃ  mayā sutaṃ. tattha yo adiṭṭho padeso, tassa vasena sutanti vuttaṃ.  tena edise kāle magadhesu yattha katthaci mayā vasituṃ sakkāti  dasseti. ^b^palālacchannako seyyaṃ, yathaññe sukhajīvino^eb^ti yathā  aññe sukhajīvino bhikkhū senāsanasappāyaṃ laddhā sundarehi  attharaṇapāvuraṇehi sukhena sayanti, evaṃ ahampi palālasanthārameva heṭṭhā  santharitvā upari tiriyañca palālacchadaneneva chāditasarīratāya  palālacchannako seyyaṃ sayiṃ, seyyaṃ kappesinti attano  yathālābhasantosaṃ vibhāveti. </p>
              <p>[06] mogharājattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. visākhapañcālaputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^na^eb^ ^a^P2.0075^ea^ ^b^ukkhipe no ca parikkhipe  pare^eb^ti āyasmato visākhassa pañcālaputtassa gāthā. kā uppatti?  ayampi purimabuddhesu katādhikāro tattha tattha bhave vivaṭṭūpanissayaṃ  puññaṃ upacinanto ito cuddase kappe paccantagāme daliddakule  nibbattitvā viññutaṃ patto ekadivasaṃ phalapariyesanaṃ carantehi tasmiṃ  gāme manussehi saddhiṃ araññaṃ gato tattha ekaṃ paccekabuddhaṃ disvā  pasannamānaso valliphalaṃ adāsi. so tena puññakammena devamanussesu  saṃsaranto imasmiṃ ^a^V1.0361^ea^ buddhuppāde magadharaṭṭhe maṇḍalikarājakule nibbattitvā  ^b^visākho^eb^ti laddhanāmo pañcālarājadhītuyā puttabhāvato pacchā  ^b^pañcālaputto^eb^ti paññāyittha. so pitari mate rajjaṃ kārento  satthari attano gāmasamīpagate satthu santikaṃ gantvā ^a^M1.0424^ea^ dhammaṃ sutvā  paṭiladdhasaddho pabbajitvā satthārā saddhiṃ sāvatthiṃ gato vipassanaṃ  paṭṭhapetvā nacirasseva chaḷabhiñño ahosi. tena vuttaṃ ^b^apadāne^eb^  (apa0 thera 1.39.31-36) -- </p>
              <p>[21] ``sabbe janā samāgamma, agamiṃsu vanaṃ tadā. </p>
              <p>[22] phalamanvesamānā te, alabhiṃsu phalaṃ tadā.. </p>
              <p>[21] ``tatthaddasāsiṃ sambuddhaṃ, sayambhuṃ aparājitaṃ. </p>
              <p>[22] pasannacitto sumano, valliphalamadāsahaṃ.. </p>
              <p>[21] ``catuddase ito kappe, yaṃ phalamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā thero ñātīnaṃ anukampāya jātibhūmiṃ  agamāsi. tattha manussā theraṃ upasaṅkamitvā kālena kālaṃ dhammaṃ  suṇantā ekadivasaṃ ``katihi nu kho, bhante, aṅgehi samannāgato  dhammakathiko hotī''ti dhammakathikalakkhaṇaṃ pucchiṃsu. thero tesaṃ  dhammakathikalakkhaṇaṃ kathento -- </p>
              <p>[03] 209^b^.^eb^ </p>
              <p>[21] ``na ukkhipe no ca parikkhipe pare, na okkhipe  pāragataṃ na eraye. </p>
              <p>[22] na cattavaṇṇaṃ parisāsu byāhare, anuddhato sammitabhāṇi  subbato.. </p>
              <p>[03] 210^b^.^eb^ </p>
              <p>[21] ``susukhumanipuṇatthadassinā, matikusalena  nivātavuttinā. </p>
              <p>[22] saṃsevitabuddhasīlinā, nibbānaṃ na hi tena dullabha''nti..  -- </p>
              <p>[25] gāthādvayaṃ abhāsi.</p>
              <p>[03] tattha ^b^na ukkhipe^eb^ti attānaṃ na ukkhipeyya, jātiādīhi  bāhusaccādīhi ca attukkaṃsanaṃ na kareyya. ^b^no ca parikkhipe  pare^eb^ti pare parapuggale teheva jātiādīhi no parikkhipe  paricchinditvā na ^a^P2.0076^ea^ khipeyya guṇaparidhaṃsanavasena  ^a^M1.0425^ea^ vā  na khipeyya. na okkhipe pare iccevaṃ sambandho. pare  ojjhāpanavasena ^b^na okkhipe^eb^ heṭṭhato katvā pare na  olokāpeyya, na ojjhāpeyyāti attho. ``na ukkhipe''ti keci  paṭhanti, so evattho. ^b^pāragata^eb^nti ^a^V1.0362^ea^ saṃsārapāraṃ viya vijjāya  pāraṃ gataṃ khīṇāsavaṃ tevijjaṃ chaḷabhiññaṃ vā ^b^na eraye^eb^ na ghaṭṭaye  na āsādeyya. ^b^na cattavaṇṇaṃ parisāsu byāhare^eb^ti attano vaṇṇaṃ  guṇaṃ lābhasakkārasilokaṃ nikāmayamāno khattiyaparisādīsu na bhāseyya.  ^b^anuddhato^eb^ti uddhaccarahito. uddhatassa hi vacanaṃ nādiyanti.  ^b^sammitabhāṇī^eb^ti sammadeva mitabhāṇī, kālena sāpadesaṃ  pariyantavatiṃ atthasañhitameva vācaṃ bhāsanasīloti attho. ito  aññathā vadantassa vacanaṃ agahaṇīyaṃ hoti. ^b^subbato^eb^ti  sundaravato sīlasampanno. ``siyā''ti kiriyāpadaṃ ānetvā  yojetabbaṃ.</p>
              <p>[03] evaṃ thero saṅkhepeneva dhammakathikalakkhaṇaṃ vatvā tesaṃ guṇānaṃ  attani labbhamānataṃ adhimuccitvā bhiyyosomattāya abhippasannaṃ  mahājanaṃ ñatvā ``evaṃvidhassa dhammakathikassa  vimuttāyatanasannissitassa na nibbānaṃ dullabhaṃ, atha kho  sulabhamevā''ti dassento ^b^``susukhumanipuṇatthadassinā''^eb^ti  dutiyagāthamāha. tassattho heṭṭhā vuttoyeva. </p>
              <p>[06] visākhapañcālaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. cūḷakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nadanti morā susikhā supekhuṇā^eb^ti āyasmato  cūḷakattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinanto ito  ekatiṃse kappe sikhissa bhagavato kāle kulagehe nibbattitvā viññutaṃ  patto ekadivasaṃ satthāraṃ disvā pasannamānaso chattapaṇṇiphalaṃ adāsi.  so tena puññakammena devamanussesu saṃsaranto imasmiṃ buddhuppāde  rājagahe brāhmaṇakule nibbattitvā ^b^cūḷako^eb^ti laddhanāmo vayappatto  dhanapāladamane satthari ^a^M1.0426^ea^ laddhappasādo pabbajitvā samaṇadhammaṃ karonto  indasālaguhāyaṃ vasati, so ekadivasaṃ guhādvāre nisinno magadhakkhettaṃ  olokesi. tasmiṃ khaṇe pāvusakālamegho gambhīramadhuranigghoso  satapaṭalasahassapaṭalo añjana ^a^P2.0077^ea^ sikharasannikāso  nabhaṃ pūretvā pavassati, mayūrasaṅghā ca meghagajjitaṃ sutvā haṭṭhatuṭṭhā  kekāsaddaṃ muñcitvā tattha tattha padese naccantā vicaranti. therassapi  āvāsagabbhe meghavātaphassehi apagatadhammattā passaddhakarajakāye kallataṃ  patte utusappāyalābhena cittaṃ ekaggaṃ ahosi, kammaṭṭhānavīthiṃ otari,  so taṃ ñatvā kālasampadādikittanamukhena attānaṃ bhāvanāya ussāhento  -- </p>
              <p>[03] 211^b^.^eb^ </p>
              <p>[21] ``nadanti ^a^V1.0363^ea^ morā susikhā supekhuṇā, sunīlagīvā  sumukhā sugajjino. </p>
              <p>[22] susaddalā cāpi mahāmahī ayaṃ, subyāpitambu suvalāhakaṃ  nabhaṃ.. </p>
              <p>[03] 212^b^.^eb^ </p>
              <p>[21] ``sukallarūpo sumanassa jhāyataṃ, sunikkamo sādhu  subuddhasāsane. </p>
              <p>[22] susukkasukkaṃ nipuṇaṃ sududdasaṃ, phusāhi taṃ uttamamaccutaṃ  pada''nti.. -- </p>
              <p>[25] dve gāthā abhāsi.</p>
              <p>[03] tattha ^b^nadanti morā susikhā supekhuṇā, sunīlagīvā  sumukhā sugajjino^eb^ti ete matthake uṭṭhitāhi sundarāhi sikhāhi  samannāgatattā ^b^susikhā,^eb^ nānāvaṇṇehi anekehi sobhanehi  bhaddakapiñchehi samannāgatattā ^b^supekhuṇā,^eb^ rājīvavaṇṇasaṅkāsāya  sundarāya nīlavaṇṇāya gīvāya samannāgatattā ^b^sunīlagīvā,^eb^  sundaramukhatāya ^b^sumukhā,^eb^ manuññavāditāya ^b^sugajjino, morā^eb^  sikhaṇḍino chajjasaṃvādī kekāsaddaṃ muñcantā ^a^M1.0427^ea^ ^b^nadanti^eb^ ravanti.  ^b^susaddalā cāpi mahāmahī aya^eb^nti ayañca mahāpathavī susaddalā  sundaraharitatiṇā. ^b^subyāpitambū^eb^ti abhinavavuṭṭhiyā tahaṃ tahaṃ  vissandamānasalilatāya suṭṭhu byāpitajalā vitatajalā.  ``susukkatambū''tipi pāṭho, suvisuddhajalāti attho. ^b^suvalāhakaṃ  nabha^eb^nti idañca nabhaṃ ākāsaṃ nīluppaladalasannibhehi samantato  pūretvā ṭhitehi sundarehi valāhakehi meghehi suvalāhakaṃ.</p>
              <p>[03] ^b^sukallarūpo^eb^ ^a^P2.0078^ea^ ^b^sumanassa jhāyata^eb^nti  idāni utusappāyalābhena suṭṭhu kallarūpo kammaniyasabhāvo tvaṃ,  nīvaraṇehi anajjhārūḷhacittatāya sundaramanassa yogāvacarassa yaṃ  ārammaṇūpanijjhānavasena lakkhaṇūpanijjhānavasena ca jhāyataṃ.  ^b^sunikkamo...pe0... accutaṃ pada^eb^nti evaṃ jhāyanto ca ^b^sādhu  subuddhassa^eb^ sammāsambuddhassa ^b^sāsane^eb^ sundaranikkamo hutvā  suparisuddhasīlatāya ^b^susukkaṃ,^eb^ visuddhasabhāvatāya sabbassapi  saṃkilesassa gocarabhāvānupagamanato ^b^sukkaṃ,^eb^ nipuṇañāṇagocaratāya  ^b^nipuṇaṃ,^eb^ paramagambhīratāya ^b^sududdasaṃ,^eb^ paṇītabhāvena seṭṭhabhāvena  ca ^b^uttamaṃ,^eb^ niccasabhāvatāya ^b^accutaṃ padaṃ taṃ^eb^ nibbānaṃ  ^b^phusāhi^eb^ attapaccakkhakaraṇena sammāpaṭipattiyā sacchikarohīti.</p>
              <p>[03] evaṃ thero attānaṃ ovadantova utusappāyalābhena samāhitacitto  vipassanaṃ ussukkāpetvā arahattaṃ pāpuṇi. tena vuttaṃ ^b^apadāne^eb^  (apa0 thera 1.39.37-42) -- </p>
              <p>[21] ``kaṇikāraṃva jalitaṃ, puṇṇamāyeva candimaṃ. </p>
              <p>[22] jalantaṃ dīparukkhaṃva, addasaṃ lokanāyakaṃ.. </p>
              <p>[21] ``kadaliphalaṃ ^a^V1.0364^ea^ paggayha, adāsiṃ satthuno ahaṃ. </p>
              <p>[22] pasannacitto sumano, vanditvāna apakkamiṃ.. </p>
              <p>[21] ``ekatiṃse ito kappe, yaṃ phalamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M1.0428^ea^ pana patvā thero attano paṭipattiṃ paccavekkhitvā  pītisomanassajāto ^b^``nadanti morā''^eb^tiādinā tāyeva gāthā  paccudāhāsi. tenassa idameva aññābyākaraṇaṃ ahosīti. </p>
              <p>[06] cūḷakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. anūpamattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nandamānāgataṃ cittā^eb^ti āyasmato anūpamattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinanto ito ekatiṃse kappe kulagehe  nibbattitvā viññutaṃ patto ekadivasaṃ padumaṃ nāma paccekabuddhaṃ piṇḍāya  carantaṃ rathiyaṃ disvā pasannamānaso aṅkolapupphehi pūjesi. so tena  puññakammena devamanussesu saṃsaranto imasmiṃ buddhuppāde kosalaraṭṭhe  ibbhakule nibbattitvā rūpasampattiyā ^b^anūpamo^eb^ti laddhanāmo  vayappatto upanissayasampannatāya kāme pahāya pabbajitvā vipassanāya  kammaṃ karonto araññe viharati. tassa cittaṃ bahiddhā  rūpādiārammaṇesu vidhāvati. kammaṭṭhānaṃ parivaṭṭati. thero  vidhāvantaṃ cittaṃ niggaṇhanto -- </p>
              <p>[03] 213^b^.^eb^ </p>
              <p>[21] ``nandamānāgataṃ ^a^P2.0079^ea^ cittaṃ,  sūlamāropamānakaṃ. </p>
              <p>[22] tena teneva vajasi, yena sūlaṃ kaliṅgaraṃ.. </p>
              <p>[03] 214^b^.^eb^ </p>
              <p>[21] ``tāhaṃ cittakaliṃ brūmi, taṃ brūmi cittadubbhakaṃ. </p>
              <p>[22] satthā te dullabho laddho, mānatthe maṃ niyojayī''ti..  -- </p>
              <p>[25] imāhi dvīhi gāthāhi ovadi.</p>
              <p>[03] tattha ^b^nandamānāgataṃ cittā^eb^ti nandamāna abhinandamāna  citta abhinandamānaṃ āgataṃ uppannaṃ ^a^V1.0365^ea^. ^b^sūlamāropamānaka^eb^nti  dukkhuppattiṭṭhānatāya sūlasadisattā sūlaṃ taṃ taṃ bhavaṃ kammakilesehi  ettakaṃ kālaṃ āropiyamānaṃ. ^b^tena teneva vajasi, yena sūlaṃ  kaliṅgara^eb^nti yattha yattha sūlasaṅkhātā ^a^M1.0429^ea^ bhavā kaliṅgarasaṅkhātā  adhikuṭṭanakā kāmaguṇā ca tena teneva, pāpacitta, vajasi, taṃ tadeva  ṭhānaṃ upagacchasi, attano anatthaṃ na sallakkhesi.</p>
              <p>[03] ^b^tāhaṃ cittakaliṃ brūmī^eb^ti taṃ tasmā pamattabhāvato cittakaliṃ  cittakālakaṇṇiṃ ahaṃ kathayāmi. punapi ^b^taṃ brūmi^eb^ kathemi  ^b^cittadubbhakaṃ^eb^ cittasaṅkhātassa attano bahūpakārassa santānassa  anatthāvahanato cittadubbhiṃ. ``cittadubbhagā''tipi paṭhanti.  cittasaṅkhātālakkhikāppapuññāti attho. kinti brūhīti ce?  āha ^b^``satthā te dullabho laddho, mānatthe maṃ niyojayī''^eb^ti.  kappānaṃ asaṅkhyeyyampi nāma buddhasuñño loko hoti, satthari  uppannepi manussattasaddhāpaṭilābhādayo dullabhā eva, laddhesu ca tesu  satthāpi dullabhoyeva hoti. evaṃ dullabho satthā idāni tayā laddho,  tasmiṃ laddhe sampatipi anatthe ahite āyatiñca anatthāvahe dukkhāvahe  akusale maṃ mā niyojesīti. evaṃ thero attano cittaṃ ovadanto  eva vipassanaṃ vaḍḍhetvā arahattaṃ pāpuṇi. tena vuttaṃ ^b^apadāne^eb^  (apa0 thera 1.37.16-19) -- </p>
              <p>[21] ``padumo ^a^P2.0080^ea^ nāma sambuddho, cittakūṭe  vasī tadā. </p>
              <p>[22] disvāna taṃ ahaṃ buddhaṃ, sayambhuṃ aparājitaṃ.. </p>
              <p>[21] ``aṅkolaṃ pupphitaṃ disvā, ocinitvānahaṃ tadā. </p>
              <p>[22] upagantvāna sambuddhaṃ, pūjayiṃ padumaṃ jinaṃ.. </p>
              <p>[21] ``ekatiṃse ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] anūpamattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. vajjitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^saṃsaraṃ^eb^ ^a^M1.0430^ea^ ^b^dīghamaddhāna^eb^nti āyasmato vajjitattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto ito pañcasaṭṭhime kappe ekasmiṃ paccantagāme  nibbattitvā viññutaṃ patto vanacarako hutvā vicaranto ekadivasaṃ  upasantaṃ ^a^V1.0366^ea^ nāma paccekabuddhaṃ pabbataguhāyaṃ viharantaṃ addasa. so tassa  upasamaṃ disvā pasannamānaso campakapupphena pūjaṃ akāsi. so tena  puññakammena devamanussesu saṃsaranto imasmiṃ buddhuppāde kosalaraṭṭhe  ibbhakule nibbatto jātadivasato paṭṭhāya mātugāmahatthaṃ gato rodati.  brahmalokato kira cavitvā idhāgato yasmā mātugāmasamphassaṃ na  sahati, tasmā mātugāmasamphassavajjanato ^b^vajjito^eb^tveva nāmaṃ jātaṃ.  so vayappatto satthu yamakapāṭihāriyaṃ disvā paṭiladdhasaddho  pabbajitvā vipassanaṃ paṭṭhapetvā tadaheva chaḷabhiñño ahosi. tena  vuttaṃ ^b^apadāne^eb^ (apa0 thera 1.37.27-30) -- </p>
              <p>[21] ``upasanto ca sambuddho, vasatī pabbatantare. </p>
              <p>[22] ekacampakamādāya, upagacchiṃ naruttamaṃ.. </p>
              <p>[21] ``pasannacitto sumano, paccekamunimuttamaṃ. </p>
              <p>[22] ubho hatthehi paggayha, pūjayiṃ aparājitaṃ.. </p>
              <p>[21] ``pañcasaṭṭhimhito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā attano pubbenivāsaṃ anussaritvā  dhammasaṃvegena -- </p>
              <p>[03] 215^b^.^eb^ </p>
              <p>[21] ``saṃsaraṃ dīghamaddhānaṃ, gatīsu parivattisaṃ. </p>
              <p>[22] apassaṃ ariyasaccāni, andhabhūto puthujjano.. </p>
              <p>[03] 216^b^.^eb^ </p>
              <p>[21] ``tassa me appamattassa, saṃsārā vinaḷīkatā. </p>
              <p>[22] sabbā gatī samucchinnā, natthi dāni punabbhavo''ti..  -- dve gāthā abhāsi.</p>
              <p>[03] tattha ^a^M1.0431^ea^ ^b^saṃsara^eb^nti saṃsaranto, tasmiṃ tasmiṃ bhave  ādānanikkhepavasena aparāparaṃ sandhāvanto. ^b^dīghamaddhāna^eb^nti  cirakālaṃ anādimati saṃsāre aparimāṇakālaṃ. ^b^gatīsū^eb^ti  sukatadukkaṭānaṃ kammānaṃ ^a^P2.0081^ea^ vasena sugatiduggatīsu.  ^b^parivattisa^eb^nti ghaṭīyantaṃ viya paribbhamanto cavanupapajjanavasena  aparāparaṃ parivattiṃ. tassa pana parivattanassa kāraṇamāha  ^b^``apassaṃ ariyasaccāni, andhabhūto puthujjano''^eb^ti.  dukkhādīni cattāri ariyasaccāni ñāṇacakkhunā apassanto  appaṭivijjhanto, tato eva avijjandhatāya andhabhūto puthūnaṃ  jananādīhi kāraṇehi puthujjano honto gatīsu parivattisanti yojanā,  tenevāha bhagavā -- </p>
              <p>[02] ``catunnaṃ ^a^V1.0367^ea^, bhikkhave, ariyasaccānaṃ ananubodhā  appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva  tumhākañcā''ti (mahāva0 287; dī0 ni0 2.155; saṃ0 ni0   5.1091; netti0 114).</p>
              <p>[03] ^b^tassa^eb^ mayhaṃ vuttanayena pubbe puthujjanasseva sato idāni  satthārā dinnanayena ^b^appamattassa^eb^ appamādapaṭipattiyā  samathavipassanābhāvanaṃ matthakaṃ pāpetvā ṭhitassa. ^b^saṃsārā  vinaḷīkatā^eb^ti saṃsaranti sattā etehīti ``saṃsārā''ti laddhanāmā  kammakilesā aggamaggena samucchinnattā vigatanaḷā nimmūlā katā.  ^b^sabbā gatī samucchinnā^eb^ti evaṃ kammakilesavaṭṭānaṃ vinaḷīkatattā  nirayādikā sabbāpi gatiyo sammadeva ucchinnā viddhaṃsitā, tato  eva ^b^natthi dāni^eb^ āyatiṃ ^b^punabbhavo^eb^ti idameva ca therassa  aññābyākaraṇaṃ ahosīti. </p>
              <p>[06] vajjitattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. sandhitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^assatthe haritobhāse^eb^ti āyasmato sandhitattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto ito ekatiṃse kappe sikhissa bhagavato kāle  eko gopālako ahosi. so satthari parinibbute aññataraṃ theraṃ  upasaṅkamitvā ^a^M1.0432^ea^ tassa santike buddhaguṇapaṭisaṃyuttaṃ dhammaṃ sutvā  pasannamānaso ``kuhiṃ bhagavā''ti pucchitvā parinibbutabhāvaṃ sutvā  ``evaṃ mahānubhāvā buddhāpi nāma aniccatāvasaṃ gacchanti, aho  saṅkhārā addhuvā''ti aniccasaññaṃ paṭilabhi. taṃ thero bodhipūjāya  ussāhesi. so kālena kālaṃ bodhirukkhasamīpaṃ gantvā ^a^P2.0082^ea^  vipassanaṃ paṭṭhapetvā buddhaguṇe anussaranto bodhiṃ vandati.  so tena puññakammena devamanussesu saṃsaranto imasmiṃ buddhuppāde  kosalaraṭṭhe ibbhakule nibbattitvā ^b^sandhito^eb^ti laddhanāmo  vayappatto aniccatāpaṭisaṃyuttaṃ dhammakathaṃ sutvā saṃvegajāto pabbajitvā  vipassanaṃ paṭṭhapetvā ñāṇassa paripākaṃ gatattā nacirasseva chaḷabhiñño  ahosi. so attano pubbenivāsaṃ anussaranto sikhissa bhagavato  kāle bodhivandanaṃ buddhānussatiṃ aniccasaññāpaṭilābhañca anussaritvā  tadupanissayena attano visesādhigamaṃ pakāsento -- </p>
              <p>[03] 217^b^.^eb^ </p>
              <p>[21] ``assatthe haritobhāse, saṃvirūḷhamhi pādape. </p>
              <p>[22] ekaṃ buddhagataṃ saññaṃ, alabhitthaṃ patissato.. </p>
              <p>[03] 218^b^.^eb^ </p>
              <p>[21] ``ekatiṃse ^a^V1.0368^ea^ ito kappe, yaṃ saññamalabhiṃ tadā. </p>
              <p>[22] tassā saññāya vāhasā, patto me āsavakkhayo''ti..  -- </p>
              <p>[25] dve gāthā abhāsi.</p>
              <p>[03] tattha ^b^assatthe^eb^ti assatthaṭṭhānīye, yvāyaṃ etarahi amhākaṃ  bhagavato bodhirukkho assattho, etassa ṭhāne tadā sikhissa bhagavato  bodhirukkho puṇḍarīko ṭhitoti so assatthaṭṭhānīyatāya  ``assatthe''ti vuttaṃ. sattānaṃ assāsajananato vā. apare pana  ``assattharukkhamūle nisīditvā tadā buddhānussatiyā bhāvitattā thero  `assatthe'ti avocā''ti vadanti. ^b^haritobhāse^eb^ti haritehi  sāramaṇivaṇṇehi obhāsamāne. ^b^saṃvirūḷhamhī^eb^ti suṭṭhu virūḷhe  suppatiṭṭhite, sughananicitapattapalāsapallavehi virūḷhasañchanneti ca  vadanti. ^b^pādape^eb^ti rukkhe. ^b^ekaṃ buddhagataṃ saññaṃ, alabhitthaṃ  patissato^eb^ti buddhārammaṇaṃ ^a^M1.0433^ea^ ārammaṇassa ekajātiyattā ekaṃ ``itipi  so bhagavā''tiādinayappavattaṃ buddhānussatisahagataṃ saññaṃ buddhaguṇānaṃ  patipatisaraṇato patissato hutvā alabhiṃ. </p>
              <p>[01] kadā pana sā saññā laddhā, kīvatāya siddhāti āha  ^b^``ekatiṃse ito kappe''^eb^tiādi. ito bhaddakappato uddhaṃ  ārohanavasena ekatiṃse kappe. ^b^yaṃ sañña^eb^nti yaṃ  buddhānussatisahagataṃ saññaṃ, yaṃ vā buddhānaṃ aniccataṃ disvā tadanusārena  sabbāsaṅkhāresu tadā aniccasaññaṃ alabhiṃ. ^b^tassā saññāya  vāhasā^eb^ti tassā yathāvuttāya saññāya kāraṇabhāvena taṃ upanissayaṃ  katvā. ^b^patto me āsavakkhayo^eb^ti idāni ^a^P2.0083^ea^  mayā āsavānaṃ khayo nirodho adhigatoti imāyeva ca imassa  therassa apadānagāthāpi. yathāha (apa0 thera 1.22.27-30) -- </p>
              <p>[21] ``assatthe haritobhāse...pe0... patto me āsavakkhayo..</p>
              <p>[03]  </p>
              <p>[21] ``ito terasakappamhi, dhaniṭṭho nāma khattiyo. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] sandhitattheragāthāvaṇṇanā niṭṭhitā. </p>
              <p>[06] pañcamavaggavaṇṇanā niṭṭhitā. </p>
              <p>[06] niṭṭhitā ca dukanipātavaṇṇanā. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. tikanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. aṅgaṇikabhāradvājattheragāthāvaṇṇanā</h3n>
            <h4>
              <h4n> </h4n>
              <p>[03] tikanipāte ^a^M1.0434^ea^ ^a^V1.0369^ea^ ^b^ayoni suddhimanvesa^eb^nti āyasmato  aṅgaṇikabhāradvājattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ puññaṃ upacinanto ito  ekatiṃse kappe sikhissa bhagavato kāle kulagehe nibbattitvā viññutaṃ  patto ekadivasaṃ satthāraṃ piṇḍāya carantaṃ disvā pasannamānaso  pañcapatiṭṭhitena vanditvā añjaliṃ paggaṇhi. so tena puññakammena  devamanussesu saṃsaranto imasmiṃ buddhuppāde himavantasamīpe ukkaṭṭhe nāma  nagare vibhavasampannassa brāhmaṇassa gehe nibbattitvā  ^b^aṅgaṇikabhāradvājo^eb^ti laddhanāmo vayappatto vijjāsippesu  nipphattiṃ gato nekkhammajjhāsayatāya paribbājakapabbajjaṃ pabbajitvā  amaraṃ tapaṃ caranto tattha tattha vicaranto sammāsambuddhaṃ janapadacārikaṃ  carantaṃ disvā pasannamānaso satthu santike dhammaṃ sutvā taṃ micchātapaṃ  pahāya sāsane pabbajitvā vipassanāya kammaṃ karonto nacirasseva  chaḷabhiñño ahosi. tena vuttaṃ ^b^apadāne^eb^ (apa0 thera  1.23.48-51) -- </p>
              <p>[21] ``usabhaṃ pavaraṃ vīraṃ, vessabhuṃ vijitāvinaṃ. </p>
              <p>[22] pasannacitto sumano, buddhaseṭṭhamavandahaṃ.. </p>
              <p>[21] ``ekatiṃse ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, vandanāya idaṃ phalaṃ.. </p>
              <p>[21] ``catuvīsatikappamhi, vikatānandanāmako. </p>
              <p>[22] sattaratanasampanno, cakkavattī mahabbalo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā vimuttisukhena viharanto ñātīnaṃ  anukampāya attano jātibhūmiṃ gantvā bahū ñātake saraṇesu ca sīlesu  ca patiṭṭhāpetvā tato nivattitvā kururaṭṭhe kuṇḍiyassa ^a^V1.0370^ea^ nāma nigamassa  avidūre ^a^M1.0435^ea^ araññe vasanto kenacideva karaṇīyena uggārāmaṃ gato  uttarāpathato āgatehi sandiṭṭhehi brāhmaṇehi ^a^P2.0084^ea^ samāgato  tehi, ``bho bhāradvāja, kiṃ disvā brāhmaṇānaṃ samayaṃ pahāya imaṃ  samayaṃ gaṇhī''ti pucchito tesaṃ ito buddhasāsanato bahiddhā suddhi  natthīti dassento -- </p>
              <p>[03] 219^b^.^eb^ </p>
              <p>[21] ``ayoni suddhimanvesaṃ, aggiṃ paricariṃ vane. </p>
              <p>[22] suddhimaggaṃ ajānanto, akāsiṃ amaraṃ tapa''nti.. --  paṭhamaṃ gāthamāha.</p>
              <p>[03] tattha ^b^ayonī^eb^ti ayoniso anupāyena. ^b^suddhi^eb^nti  saṃsārasuddhiṃ bhavanissaraṇaṃ. ^b^anvesa^eb^nti gavesanto. ^b^aggiṃ  paricariṃ vane^eb^ti ``ayaṃ suddhimaggo''ti adhippāyena araññāyatane  aggihutasālāyaṃ agyāgāraṃ katvā āhutiṃ paggaṇhanto aggidevaṃ  paricariṃ vede vuttavidhinā pūjesiṃ. ^b^suddhimaggaṃ ajānanto,  akāsiṃ amaraṃ tapa^eb^nti suddhiyā nibbānassa maggaṃ ajānanto  aggiparicaraṇaṃ viya pañcatapatappanādiattakilamathānuyogaṃ  ``suddhimaggo''ti maññāya akāsiṃ acariṃ paṭipajjiṃ.</p>
              <p>[03] evaṃ thero assamato assamaṃ gacchanto viya vede vuttavidhinā  aggiparicaraṇādinā anuṭṭhāya suddhiyā appattabhāvena bahiddhā suddhiyā  abhāvaṃ dassetvā idāni imasmiṃyeva sāsane suddhi ca mayā  adhigatāti dassento -- </p>
              <p>[03] 220^b^.^eb^ </p>
              <p>[21] ``taṃ sukhena sukhaṃ laddhaṃ, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- dutiyagāthamāha.</p>
              <p>[03] tattha ^b^ta^eb^nti yassatthāya suddhiṃ anvesanto tassa maggaṃ  ajānanto aggiṃ paricariṃ amaraṃ tapaṃ acariṃ, taṃ nibbāna^b^sukhaṃ  sukhena^eb^ samathavipassanāya sukhāya paṭipadāya attakilamathānuyogaṃ  anupagamma mayā ^b^laddhaṃ^eb^ pattaṃ adhigataṃ. ^b^passa  dhammasudhammata^eb^nti satthu sāsanadhammassa sudhammataṃ  aviparītaniyyānikadhammasabhāvaṃ ^a^M1.0436^ea^ passa jānāhīti dhammālapanavasena  vadati, attānaṃ vā ālapati. tassa laddhabhāvaṃ pana dassento -- </p>
              <p>[22] ^b^``tisso vijjā anuppattā, kataṃ buddhassa  sāsana''^eb^nti.. -- </p>
              <p>[25] āha ^a^V1.0371^ea^, taṃ vuttatthameva. evaṃ suddhiyā adhigatattā  ``ito paṭṭhāyāhaṃ paramatthato brāhmaṇo''ti dassento -- </p>
              <p>[03] 221^b^.^eb^ </p>
              <p>[21] ``brahmabandhu ^a^P2.0085^ea^ pure āsiṃ, idāni  khomhi brāhmaṇo. </p>
              <p>[22] tevijjo nhātakocamhi, sottiyo camhi vedagū''ti..  -- tatiyaṃ gāthamāha.</p>
              <p>[03] tassattho -- ito pubbe jātimattena brāhmaṇabhāvato brāhmaṇānaṃ  samaññāya ^b^brahmabandhu^eb^ nāma ^b^āsiṃ^eb^. bāhitapāpattā pana  ^b^idāni kho^eb^ arahattādhigamena paramatthato ^b^brāhmaṇo ca amhi^eb^.  ito pubbe bhavasañcayakarānaṃ tissannaṃ vedasaṅkhātānaṃ vijjānaṃ  ajjhayanena samaññāmattena tevijjo nāma hutvā idāni bhavakkhayakarāya  vijjāya vasena tissannaṃ vijjānaṃ adhigatattā paramatthato ^b^tevijjo  ca amhi^eb^. tathā ito pubbe bhavassādagadhitāya  nhātakavatanipphattiyā samaññāmattena nhātako nāma hutvā idāni  aṭṭhaṅgikamaggajalena suvikkhālitakilesamalatāya paramatthato  ^b^nhātako camhi^eb^. ito pubbe avimuttabhavassādamantajjhānena  vohāramattato sottiyo nāma hutvā idāni  suvimuttabhavassādadhammajjhānena paramatthato ^b^sottiyo camhi^eb^.  ito pubbe appaṭinissaṭṭhapāpadhammānaṃ vedānaṃ gatamattena vedagū nāma  hutvā idāni vedasaṅkhātena maggañāṇena saṃsāramahoghassa vedassa  catusaccassa ca pāraṃ gatattā adhigatattā ñātattā paramatthato ^b^vedagū^eb^  jātoti. taṃ sutvā brāhmaṇā sāsane uḷāraṃ pasādaṃ pavedesuṃ. </p>
              <p>[06] aṅgaṇikabhāradvājattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. paccayattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pañcāhāhaṃ^eb^ ^a^M1.0437^ea^ ^b^pabbajito^eb^ti āyasmato paccayattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto ito ekanavute kappe vipassissa bhagavato kāle  kulagehe nibbattitvā viññutaṃ patto ekadivasaṃ satthāraṃ vinatāya nāma  nadiyā tīre gacchantaṃ disvā pasannamānaso manuññadassanāni  mahantāni udumbaraphalāni ocinitvā upanāmesi. so tena  puññakammena sugatīsuyeva saṃsaranto imasmiṃ bhaddakappe kassape bhagavati  loke uppajjitvā pavattavaradhammacakke veneyyajanānuggahaṃ karonte tassa  sāsane pabbajitvā vipassanaṃ paṭṭhapetvā bhāvanamanuyuñjanto ekadivasaṃ  saṃsāradukkhaṃ cintetvā </p>
              <p>[25] ativiya ^a^V1.0372^ea^ sañjātasaṃvego vihāre nisinno ``arahattaṃ  appatvā ito na nikkhamissāmī''ti ^a^P2.0086^ea^ cittaṃ  adhiṭṭhāya vāyamanto ñāṇassa aparipakkattā vipassanaṃ ussukkāpetuṃ  nāsakkhi. so kālaṅkatvā devamanussesu saṃsaranto imasmiṃ buddhuppāde  rohitanagare khattiyakule nibbattitvā ^b^paccayo^eb^ti laddhanāmo  vayappatto pitu accayena rajje patiṭṭhito ekadivasaṃ mahārājabaliṃ kātuṃ  ārabhi. tattha mahājano sannipati. tasmiṃ samāgame tassa  pasādañjananatthaṃ satthā mahājanassa pekkhantasseva ākāse vessavaṇena  nimmite ratanamayakūṭāgāre ratanamayasīhāsane nisīditvā dhammaṃ  desesi. mahato janakāyassa dhammābhisamayo ahosi. taṃ dhammaṃ  sutvā paccayarājāpi rajjaṃ pahāya purimahetusañcodito pabbaji. so  yathā kassapassa bhagavato kāle paṭiññaṃ akāsi, evaṃ paṭiññaṃ katvā  vihāraṃ pavisitvā vipassanaṃ vaḍḍhento ñāṇassa paripākaṃ gatattā  tāvadeva arahattaṃ pāpuṇi. tena vuttaṃ ^b^apadāne^eb^ (apa0 thera  1.39.15-20) -- </p>
              <p>[21] ``vinatānadiyā tīre, vihāsi purisuttamo. </p>
              <p>[22] addasaṃ virajaṃ buddhaṃ, ekaggaṃ susamāhitaṃ.. </p>
              <p>[21] ``tasmiṃ pasannamānaso, kilesamaladhovane. </p>
              <p>[22] udumbaraphalaṃ gayha, buddhaseṭṭhassadāsahaṃ.. </p>
              <p>[21] ``ekanavutito ^a^M1.0438^ea^ kappe, yaṃ phalamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``imamhi bhaddake kappe, saṃviggamānamānaso. </p>
              <p>[22] kassapassa bhagavato, sāsane pabbajiṃ ahaṃ.. </p>
              <p>[21] ``tathā pabbajito santo, bhāvanaṃ anuyuñjisaṃ. </p>
              <p>[22] na vihārā nikkhamissaṃ, iti katvāna mānasaṃ.. </p>
              <p>[21] ``uttamatthaṃ asampatto, na ca pattomhi tāvade. </p>
              <p>[22] idāni pana ñāṇassa, paripākena nibbuto. </p>
              <p>[22] pattomhi acalaṃ ṭhānaṃ, phusitvā accutaṃ padaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattikittanamukhena aññaṃ  byākaronto -- </p>
              <p>[03] 222^b^.^eb^ </p>
              <p>[21] ``pañcāhāhaṃ ^a^V1.0373^ea^ pabbajito, sekho appattamānaso. </p>
              <p>[22] vihāraṃ me paviṭṭhassa, cetaso paṇidhī ahu.. </p>
              <p>[03] 223^b^.^eb^ </p>
              <p>[21] ``nāsissaṃ na pivissāmi, vihārato na nikkhame. </p>
              <p>[22] napi passaṃ nipātessaṃ, taṇhāsalle anūhate.. </p>
              <p>[03] 224^b^.^eb^ </p>
              <p>[21] ``tassa mevaṃ viharato, passa vīriyaparakkamaṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] imā tisso gāthā abhāsi.</p>
              <p>[03] tattha ^b^pañcāhāhaṃ pabbajito^eb^ti pañcāho ahaṃ, pabbajito  hutvā pañcāho, pabbajitadivasato pañcamo aho niṭṭhitoti attho.  ^b^sekho appattamānaso^eb^ti adhisīlasikkhādīnaṃ sikkhanato sekho.  anavasesato mānaṃ siyati samucchindatīti mānaso, aggamaggo,  taṃnibbattito mānasato āgataṃ mānasaṃ, arahattaṃ, taṃ, so vā appatto  ^a^M1.0439^ea^ etenāti appattamānaso. ^b^vihāraṃ me paviṭṭhassa, cetaso paṇidhī  ahū^eb^ti evaṃ sekhassa me vasanakavihāraṃ ovarakaṃ paviṭṭhassa sato  evarūpo idāni vuccamānākāro cetopaṇidhi ahosi, evaṃ mayā cittaṃ  paṇihitanti attho.</p>
              <p>[03] ^b^nāsissa^eb^ntiādinā ^a^P2.0087^ea^ cittapaṇidhiṃ  dasseti. tattha ^b^nāsissa^eb^nti yaṃkiñci bhojanaṃ na bhuñjissaṃ na  bhuñjissāmi ^b^taṇhāsalle^eb^ mama hadayagate ^b^anūhate^eb^ anuddhateti  evaṃ sabbapadesu yojetabbaṃ. ^b^na pivissāmī^eb^ti yaṃkiñci pātabbaṃ  na pivissāmi. ^b^vihārato na nikkhame^eb^ti imasmā idāni  mayā nisinnagabbhato na nikkhameyyaṃ. ^b^napi passaṃ  nipātessa^eb^nti mama sarīrassa dvīsu passesu ekampi passaṃ  kāyakilamathavinodanatthaṃ na nipātessaṃ, ekapassenapi na  nipajjissāmīti attho.</p>
              <p>[03] ^b^tassa mevaṃ viharato^eb^ti tassa me evaṃ cittaṃ paṇidhāya  daḷhavīriyādhiṭṭhānaṃ katvā vipassanānuyogavasena viharato. ^b^passa  vīriyaparakkama^eb^nti vidhinā īrayitabbato ``vīriyaṃ'' paraṃ ṭhānaṃ  akkamanato ``parakkamo''ti ca laddhanāmaṃ ussoḷhībhūtaṃ vāyāmaṃ passa  jānāhi. yassa panānubhāvena mayā ^b^tisso vijjā anuppattā,  kataṃ buddhassa sāsana^eb^nti vuttatthameva. </p>
              <p>[06] paccayattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. bākulattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo^eb^ ^a^V1.0374^ea^ ^b^pubbe karaṇīyānī^eb^ti āyasmato  bākulattherassa gāthā.  kā uppatti? ayampi kira atīte ito kappasatasahassādhikassa  asaṅkhyeyyassa matthake anomadassissa bhagavato uppattito puretarameva  brāhmaṇakule nibbattitvā vayappatto tayo vede uggahetvā tattha sāraṃ  apassanto ``samparāyikatthaṃ gavesissāmī''ti isipabbajjaṃ  pabbajitvā pabbatapāde viharanto pañcābhiññāaṭṭhasamāpattilābhī hutvā  viharanto buddhuppādaṃ sutvā satthu santikaṃ gantvā dhammaṃ sutvā  saraṇesu ^a^M1.0440^ea^  patiṭṭhito satthu udarābādhe uppanne araññato bhesajjāni āharitvā taṃ  vūpasametvā tattha puññaṃ ārogyatthāya pariṇāmetvā tato cuto brahmaloke  nibbattitvā ekaṃ asaṅkhyeyyaṃ devamanussesu saṃsaranto  padumuttarabuddhakāle haṃsavatīnagare kulagehe nibbatto satthāraṃ ekaṃ bhikkhuṃ  appābādhānaṃ aggaṭṭhāne ṭhapentaṃ disvā sayaṃ taṃ ṭhānantaraṃ ākaṅkhanto  paṇidhānaṃ katvā yāvajīvaṃ kusalaṃ upacinitvā sugatīsuyeva saṃsaranto  vipassissa bhagavato nibbattito puretarameva bandhumatīnagare brāhmaṇakule  nibbatto purimanayeneva isipabbajjaṃ pabbajitvā jhānābhiññālābhī  hutvā pabbatapāde vasanto buddhuppādaṃ sutvā satthu santikaṃ gantvā dhammaṃ  sutvā saraṇesu ^a^P2.0088^ea^ patiṭṭhito bhikkhūnaṃ tiṇapupphakaroge  uppanne taṃ vūpasametvā tattha yāvatāyukaṃ ṭhatvā tato cuto brahmaloke  nibbattitvā ekanavutikappe devamanussesu saṃsaranto kassapassa bhagavato  kāle bārāṇasiyaṃ kulagehe nibbattitvā gharāvāsaṃ vasanto ekaṃ jiṇṇaṃ  vinassamānaṃ mahāvihāraṃ disvā tattha uposathāgārādikaṃ sabbaṃ āvasathaṃ  kāretvā tattha bhikkhusaṅghassa sabbaṃ bhesajjaṃ paṭiyādetvā yāvajīvaṃ  kusalaṃ katvā ekaṃ buddhantaraṃ devamanussesu saṃsaranto amhākaṃ bhagavato  uppattito puretarameva kosambiyaṃ seṭṭhigehe nibbatti. so  arogabhāvāya mahāyamunāya nhāpiyamāno dhātiyā hatthato macchena  gilito macche kevaṭṭahatthagate bārāṇasiseṭṭhibhariyāya vikkiṇitvā  gahite phāliyamānepi puññabalena arogoyeva hutvā tāya puttoti  gahetvā posiyamāno taṃ pavattiṃ sutvā janakehi mātāpitūhi ``ayaṃ  amhākaṃ putto, detha no putta''nti anuyoge kate raññā ``ubhayesampi  sādhāraṇo hotū''ti dvinnaṃ kulānaṃ dāyādabhāvena vinicchayaṃ katvā  ṭhapitattā ^b^bākulo^eb^ti laddhanāmo vayappatto hutvā mahatiṃ sampattiṃ  anubhavanto āsītiko hutvā satthu santike dhammaṃ sutvā  paṭiladdhasaddho pabbajitvā sattāhameva puthujjano ahosi, aṭṭhame aruṇe  saha paṭisambhidāhi arahattaṃ pāpuṇi. tena vuttaṃ ^b^apadāne^eb^ (apa0  thera 1.40.386-411) -- </p>
              <p>[21] ``himavantassāvidūre ^a^M1.0441^ea^ ^a^V1.0375^ea^, sobhito nāma pabbato. </p>
              <p>[22] assamo sukato mayhaṃ, sakasissehi māpito.. </p>
              <p>[21] ``maṇḍapā ca bahū tattha, pupphitā sindhuvārakā. </p>
              <p>[22] kapitthā ca bahū tattha, pupphitā jīvajīvakā.. </p>
              <p>[21] ``nigguṇḍiyo bahū tattha, badarāmalakāni ca. </p>
              <p>[22] phārusakā alābū ca, puṇḍarīkā ca pupphitā.. </p>
              <p>[21] ``āḷakā beluvā tattha, kadalī mātuluṅgakā. </p>
              <p>[22] mahānāmā bahū tattha, ajjunā ca piyaṅgukā.. </p>
              <p>[21] ``kosambā saḷalā nimbā, nigrodhā ca kapitthanā. </p>
              <p>[22] ediso assamo mayhaṃ, sasissohaṃ tahiṃ vasiṃ.. </p>
              <p>[21] ``anomadassī bhagavā, sayambhū lokanāyako. </p>
              <p>[22] gavesaṃ paṭisallānaṃ, mamassamamupāgami.. </p>
              <p>[21] ``upetamhi mahāvīre, anomadassimahāyase. </p>
              <p>[22] khaṇena lokanāthassa, vātābādho samuṭṭhahi.. </p>
              <p>[21] ``vicaranto araññamhi, addasaṃ lokanāyakaṃ. </p>
              <p>[22] upagantvāna sambuddhaṃ, cakkhumantaṃ mahāyasaṃ.. </p>
              <p>[21] ``iriyañcāpi disvāna, upalakkhesahaṃ tadā. </p>
              <p>[22] asaṃsayañhi buddhassa, byādhi no udapajjatha.. </p>
              <p>[21] ``khippaṃ assamamāgañchiṃ, mama sissāna santike. </p>
              <p>[22] bhesajjaṃ kattukāmohaṃ, sisse āmantayiṃ tadā.. </p>
              <p>[21] ``paṭissuṇitvāna me vākyaṃ, sissā sabbe sagāravā. </p>
              <p>[22] ekajjhaṃ sannipatiṃsu, satthugāravatā mama.. </p>
              <p>[21] ``khippaṃ pabbatamāruyha, sabbosadhamahāsahaṃ. </p>
              <p>[22] pānīyayogaṃ katvāna, buddhaseṭṭhassadāsahaṃ.. </p>
              <p>[21] ``paribhutte mahāvīre, sabbaññulokanāyake. </p>
              <p>[22] khippaṃ vāto vūpasami, sugatassa mahesino.. </p>
              <p>[21] ``passaddhaṃ ^a^M1.0442^ea^ darathaṃ disvā, anomadassī mahāyaso. </p>
              <p>[22] sakāsane nisīditvā, imā gāthā abhāsatha.. </p>
              <p>[21] ``yo me pādāsi bhesajjaṃ, byādhiñca samayī mama. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``kappasatasahassāni, devaloke ramissati. </p>
              <p>[22] vādite tūriye tattha, modissati sadā ayaṃ.. </p>
              <p>[21] ``manussalokamāgantvā ^a^V1.0376^ea^, sukkamūlena codito. </p>
              <p>[22] sahassakkhattuṃ rājā ca, cakkavattī bhavissati.. </p>
              <p>[21] ``pañcapaññāsakappamhi, anomo nāma khattiyo. </p>
              <p>[22] cāturanto vijitāvī, jambumaṇḍassa issaro.. </p>
              <p>[21] ``sattaratanasampanno, cakkavattī mahabbalo. </p>
              <p>[22] tāvatiṃsepi khobhetvā, issaraṃ kārayissati.. </p>
              <p>[21] ``devabhūto manusso vā, appābādho bhavissati. </p>
              <p>[22] pariggahaṃ vivajjetvā, byādhiṃ loke tarissati.. </p>
              <p>[21] ``aparimeyye ito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``kilese jhāpayitvāna, taṇhāsotaṃ tarissati. </p>
              <p>[22] bākulo nāma nāmena, hessati satthu sāvako.. </p>
              <p>[21] ``idaṃ sabbaṃ abhiññāya, gotamo sakyapuṅgavo. </p>
              <p>[22] bhikkhusaṅghe nisīditvā, etadagge ṭhapessati.. </p>
              <p>[21] ``anomadassī bhagavā, sayambhū lokanāyako. </p>
              <p>[22] vivekānuvilokento, mamassamamupāgami.. </p>
              <p>[21] ``upāgataṃ mahāvīraṃ, sabbaññuṃ lokanāyakaṃ. </p>
              <p>[22] sabbosadhena tappesiṃ, pasanno sehi pāṇibhi.. </p>
              <p>[21] ``tassa ^a^M1.0443^ea^ me sukataṃ kammaṃ, sukhette bījasampadā. </p>
              <p>[22] khepetuṃ neva sakkomi, tadā hi sukataṃ mama.. </p>
              <p>[21] ``lābhā mama suladdhaṃ me, yohaṃ addakkhi nāyakaṃ. </p>
              <p>[22] tena kammāvasesena, pattomhi acalaṃ padaṃ.. </p>
              <p>[21] ``sabbametaṃ abhiññāya, gotamo sakyapuṅgavo. </p>
              <p>[22] bhikkhusaṅghe nisīditvā, etadagge ṭhapesi maṃ.. </p>
              <p>[21] ``aparimeyye ito kappe, yaṃ kammamakariṃ tadā. </p>
              <p>[22] duggatiṃ nābhijānāmi, bhesajjassa idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ekadivasaṃ satthārā attano sāvake  paṭipāṭiyā ṭhānantare ṭhapentena appābādhānaṃ ^a^V1.0377^ea^ aggaṭṭhāne ṭhapito so  parinibbānasamaye saṅghamajjhe bhikkhūnaṃ ovādamukhena aññaṃ  byākaronto -- </p>
              <p>[03] 225^b^.^eb^ </p>
              <p>[21] ``yo pubbe karaṇīyāni, pacchā so kātumicchati. </p>
              <p>[22] sukhā so dhaṃsate ṭhānā, pacchā ca manutappati.. </p>
              <p>[03] 226^b^.^eb^ </p>
              <p>[21] ``yañhi kayirā tañhi vade, yaṃ na kayirā na taṃ vade. </p>
              <p>[22] akarontaṃ bhāsamānaṃ, parijānanti paṇḍitā.. </p>
              <p>[03] 227^b^.^eb^ </p>
              <p>[21] ``susukhaṃ vata nibbānaṃ, sammāsambuddhadesitaṃ. </p>
              <p>[22] asokaṃ virajaṃ khemaṃ, yattha dukkhaṃ nirujjhatī''ti..  -- gāthāttayamabhāsi.</p>
              <p>[03] tattha ^a^P2.0089^ea^ ^b^yo pubbe karaṇīyāni, pacchā so  kātumicchatī^eb^ti yo puggalo pubbe puretaraṃ jarārogādīhi  anabhibhūtakāleyeva kātabbāni attano hitasukhāvahāni kammāni  pamādavasena akatvā pacchā so kātabbakālaṃ atikkamitvā kātuṃ  icchati. ^b^so^eb^ti ca nipātamattaṃ. tadā pana jarārogādīhi  abhibhūtattā kātuṃ na sakkoti, asakkonto ca ^b^sukhā so dhaṃsate  ṭhānā, pacchā ca manutappatī^eb^ti so puggalo sukhā ^a^M1.0444^ea^ ṭhānā saggato  nibbānato ca tadupāyassa anuppāditattā parihāyanto ``akataṃ me  kalyāṇa''ntiādinā (ma0 ni0 3.248; netti0 120) pacchā ca  anutappati vippaṭisāraṃ āpajjati. ^b^ma^eb^-kāro padasandhikaro.  ahaṃ pana karaṇīyaṃ katvā eva tumhe evaṃ vadāmīti dassento  ^b^``yañhi kayirā''^eb^ti dutiyaṃ gāthamāha.</p>
              <p>[03] tattha ^b^parijānantī^eb^ti ``ettako aya''nti paricchijja  jānanti na bahuṃ maññantīti attho. sammāpaṭipattivasena hi  yathāvādī tathākārī eva sobhati, na tato aññathā.  karaṇīyapariyāyena sādhāraṇato vuttamatthaṃ idāni sarūpato dassetuṃ  ^b^``susukhaṃ vatā''^eb^tiādinā tatiyaṃ gāthamāha. tassattho --  sammā sāmaṃ sabbadhammānaṃ buddhattā ^b^sammāsambuddhena^eb^ bhagavatā  ^b^desitaṃ^eb^ sabbaso sokahetūnaṃ abhāvato ^b^asokaṃ^eb^  vigatarāgādirajattā ^b^virajaṃ^eb^ catūhi yogehi anupaddutattā  ^b^khemaṃ^eb^ nibbānaṃ suṭṭhu ^b^sukhaṃ vata,^eb^ kasmā? ^b^yattha^eb^  yasmiṃ nibbāne sakalaṃ ^b^vaṭṭadukkhaṃ nirujjhati^eb^ accantameva  vūpasamatīti. </p>
              <p>[06] bākulattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. dhaniyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sukhañce^eb^ ^a^V1.0378^ea^ ^b^jīvituṃ icche^eb^ti āyasmato dhaniyattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto sikhissa bhagavato kāle kulagehe nibbattitvā  viññutaṃ patto ekadivasaṃ satthāraṃ disvā pasannamānaso naḷamālāya  pūjaṃ akāsi. so tena puññakammena devamanussesu saṃsaranto imasmiṃ  buddhuppāde rājagahe kumbhakārakule nibbattitvā ^b^dhaniyo^eb^ti  laddhanāmo vayappatto kumbhakārakammena jīvati. tena ca samayena  satthā dhaniyassa kumbhakārassa sālāyaṃ nisīditvā pukkusātissa  kulaputtassa ^b^chadhātuvibhaṅgasuttaṃ^eb^ (ma0 ni0 3.342 ādayo)  desesi. so taṃ sutvā katakicco ahosi. dhaniyo tassa  parinibbutabhāvaṃ sutvā ``niyyānikaṃ vata buddhasāsanaṃ, yattha  ekarattiparicayenāpi vaṭṭadukkhato muñcituṃ sakkā''ti paṭiladdhasaddho  pabbajitvā ^a^P2.0090^ea^ kuṭimaṇḍanānuyutto ^a^M1.0445^ea^ viharanto kuṭikaraṇaṃ  paṭicca bhagavatā garahito saṅghike senāsane vasanto vipassanaṃ  vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0 thera  2.48.1-7) -- </p>
              <p>[21] ``suvaṇṇavaṇṇaṃ sambuddhaṃ, āhutīnaṃ paṭiggahaṃ. </p>
              <p>[22] vipinaggena gacchantaṃ, addasaṃ lokanāyakaṃ.. </p>
              <p>[21] ``naḷamālaṃ gahetvāna, nikkhamanto ca tāvade. </p>
              <p>[22] tatthaddasāsiṃ sambuddhaṃ, oghatiṇṇamanāsavaṃ.. </p>
              <p>[21] ``pasannacitto sumano, naḷamālamapūjayiṃ. </p>
              <p>[22] dakkhiṇeyyaṃ mahāvīraṃ, sabbalokānukampakaṃ.. </p>
              <p>[21] ``ekatiṃse ito kappe, yaṃ mālamabhiropayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā ye bhikkhū dhutaṅgasamādhānena attānaṃ  ukkaṃsetvā saṅghabhattādiṃ sādiyante aññe bhikkhū avajānanti, tesaṃ  ovādadānamukhena aññaṃ byākaronto -- </p>
              <p>[03] 228^b^.^eb^ </p>
              <p>[21] ``sukhañce jīvituṃ icche, sāmaññasmiṃ apekkhavā. </p>
              <p>[22] saṅghikaṃ nātimaññeyya, cīvaraṃ pānabhojanaṃ.. </p>
              <p>[03] 229^b^.^eb^ </p>
              <p>[21] sukhañce ^a^V1.0379^ea^ jīvituṃ icche, sāmaññasmiṃ apekkhavā. </p>
              <p>[22] ahi mūsikasobbhaṃva, sevetha sayanāsanaṃ.. </p>
              <p>[03] 230^b^.^eb^ </p>
              <p>[21] sukhañce jīvituṃ icche, sāmaññasmiṃ apekkhavā. </p>
              <p>[22] itarītarena tusseyya, ekadhammañca bhāvaye''ti.. --  tisso gāthā abhāsi.</p>
              <p>[03] tattha ^b^sukhañce jīvituṃ icche, sāmaññasmiṃ apekkhavā^eb^ti  sāmaññasmiṃ samaṇabhāve apekkhavā sikkhāya tibbagāravo hutvā sukhaṃ  jīvituṃ iccheyya ce, anesanaṃ pahāya sāmaññasukhena sace  jīvitukāmoti attho ^a^M1.0446^ea^. ^b^saṅghikaṃ nātimaññeyya, cīvaraṃ  pānabhojana^eb^nti saṅghato ābhataṃ cīvaraṃ āhāraṃ na avamaññeyya,  saṅghassa uppajjanakalābho nāma parisuddhuppādo hotīti taṃ  paribhuñjantassa ājīvapārisuddhisambhavena sāmaññasukhaṃ hatthagatamevāti  adhippāyo. ^b^ahi mūsikasobbhaṃvā^eb^ti ahi viya mūsikāya  khatabilaṃ ^b^sevetha^eb^ seveyya senāsanaṃ. yathā nāma sappo  sayamattano āsayaṃ akatvā mūsikāya aññena vā kate āsaye  vasitvā yena kāmaṃ pakkamati, evamevaṃ bhikkhu sayaṃ senāsanakaraṇā  saṃkilesaṃ anāpajjitvā yattha katthaci vasitvā pakkameyyāti attho.</p>
              <p>[03] idāni vutte avutte ca paccaye yathālābhasantoseneva sāmaññasukhaṃ  hoti, na aññathāti dassento āha ^b^``itarītarena  tusseyyā''^eb^ti, yena kenaci hīnena vā paṇītena vā yathāladdhena  paccayena santosaṃ āpajjeyyāti attho. ^b^ekadhamma^eb^nti  appamādabhāvaṃ, tañhi anuyuñjantassa anavajjaṃ sabbaṃ lokiyasukhaṃ  lokuttarasukhañca hatthagatameva hoti. tenāha bhagavā -- ``appamatto  hi jhāyanto, pappoti vipulaṃ sukha''nti (ma0 ni0 2.352; dha0  pa0 27). </p>
              <p>[06] dhaniyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. mātaṅgaputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^atisīta^eb^nti ^a^P2.0091^ea^ āyasmato  mātaṅgaputtattherassa gāthā. kā uppatti? ayaṃ kira padumuttarassa  bhagavato kāle himavantasamīpe mahato jātassarassa heṭṭhā mahati  nāgabhavane mahānubhāvo nāgarājā hutvā nibbatto ekadivasaṃ  nāgabhavanato nikkhamitvā vicaranto satthāraṃ ākāsena gacchantaṃ  disvā pasannamānaso attano sīsamaṇinā pūjaṃ akāsi. so tena  puññakammena devamanussesu saṃsaranto imasmiṃ buddhuppāde kosalaraṭṭhe  mātaṅgassa nāma kuṭumbikassa putto ^a^V1.0380^ea^ hutvā nibbatto  ^a^M1.0447^ea^  ^b^mātaṅgaputto^eb^tveva paññāyittha. so viññutaṃ patto alasajātiko  hutvā kiñci kammaṃ akaronto ñātakehi aññehi ca garahito  ``sukhajīvino ime samaṇā sakyaputtiyā''ti sukhajīvitaṃ  ākaṅkhanto bhikkhūhi kataparicayo hutvā satthāraṃ upasaṅkamitvā  dhammaṃ sutvā paṭiladdhasaddho pabbajitvā aññe bhikkhū iddhimante disvā  iddhibalaṃ patthetvā satthu santike kammaṭṭhānaṃ gahetvā bhāvanaṃ anuyuñjanto  chaḷabhiñño ahosi. tena vuttaṃ ^b^apadāne^eb^ (apa0 thera  2.48.8-29) -- </p>
              <p>[21] ``padumuttaro nāma jino, sabbadhammāna pāragū. </p>
              <p>[22] vivekakāmo sambuddho, gacchate anilañjase.. </p>
              <p>[21] ``avidūre himavantassa, mahājātassaro ahu. </p>
              <p>[22] tattha me bhavanaṃ āsi, puññakammena saṃyutaṃ.. </p>
              <p>[21] ``bhavanā abhinikkhamma, addasaṃ lokanāyakaṃ. </p>
              <p>[22] indīvaraṃva jalitaṃ, ādittaṃva hutāsanaṃ.. </p>
              <p>[21] ``vicinaṃ naddasaṃ pupphaṃ, pūjayissanti nāyakaṃ. </p>
              <p>[22] sakaṃ cittaṃ pasādetvā, avandiṃ satthuno ahaṃ.. </p>
              <p>[21] ``mama sīse maṇiṃ gayha, pūjayiṃ lokanāyakaṃ. </p>
              <p>[22] imāya maṇipūjāya, vipāko hotu bhaddako.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] antalikkhe ṭhito satthā, imaṃ gāthaṃ abhāsatha.. </p>
              <p>[21] ``so te ijjhatu saṅkappo, labhassu vipulaṃ sukhaṃ. </p>
              <p>[22] imāya maṇipūjāya, anubhohi mahāyasaṃ.. </p>
              <p>[21] ``idaṃ vatvāna bhagavā, jalajuttamanāmako. </p>
              <p>[22] agamāsi buddhaseṭṭho, yattha cittaṃ paṇīhitaṃ.. </p>
              <p>[21] ``saṭṭhikappāni devindo, devarajjamakārayiṃ. </p>
              <p>[22] anekasatakkhattuñca, cakkavattī ahosahaṃ.. </p>
              <p>[21] ``pubbakammaṃ sarantassa, devabhūtassa me sato. </p>
              <p>[22] maṇi nibbattate mayhaṃ, ālokakaraṇo mamaṃ.. </p>
              <p>[21] ``chaḷasītisahassāni ^a^M1.0448^ea^, nāriyo me pariggahā. </p>
              <p>[22] vicittavatthābharaṇā, āmukkamaṇikuṇḍalā.. </p>
              <p>[21] ``aḷārapamhā hasulā, susaññā tanumajjhimā. </p>
              <p>[22] parivārenti maṃ niccaṃ, maṇipūjāyidaṃ phalaṃ.. </p>
              <p>[21] ``soṇṇamayā ^a^V1.0381^ea^ maṇimayā, lohitaṅkamayā tathā. </p>
              <p>[22] bhaṇḍā me sukatā honti, yadicchasi piḷandhanā.. </p>
              <p>[21] ``kūṭāgārā gahā rammā, sayanañca mahārahaṃ. </p>
              <p>[22] mama saṅkappamaññāya, nibbattanti yadicchakaṃ.. </p>
              <p>[21] ``lābhā tesaṃ suladdhañca, ye labhanti upassutiṃ. </p>
              <p>[22] puññakkhettaṃ manussānaṃ, osadhaṃ sabbapāṇinaṃ.. </p>
              <p>[21] ``mayhampi sukataṃ kammaṃ, yohaṃ adakkhi nāyakaṃ. </p>
              <p>[22] vinipātā pamuttomhi, pattomhi acalaṃ padaṃ.. </p>
              <p>[21] ``yaṃ yaṃ yonūpapajjāmi, devattaṃ atha mānusaṃ. </p>
              <p>[22] divasañceva rattiñca, āloko hoti me sadā.. </p>
              <p>[21] ``tāyeva maṇipūjāya, anubhotvāna sampadā. </p>
              <p>[22] ñāṇāloko mayā diṭṭho, pattomhi acalaṃ padaṃ.. </p>
              <p>[21] ``satasahassito kappe, yaṃ maṇiṃ abhipūjayiṃ. </p>
              <p>[22] duggatiṃ nābhijānāmi, maṇipūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā puggalādhiṭṭhānavasena kosajjaṃ garahanto  attano ca vīriyārambhaṃ kittento -- </p>
              <p>[03] 231^b^.^eb^ </p>
              <p>[21] ``atisītaṃ atiuṇhaṃ, atisāyamidaṃ ahu. </p>
              <p>[22] iti vissaṭṭhakammante, khaṇā accenti māṇave.. </p>
              <p>[03] 232^b^.^eb^ </p>
              <p>[21] ``yo ca sītañca uṇhañca, tiṇā bhiyyo na maññati. </p>
              <p>[22] karaṃ purisakiccāni, so sukhā na vihāyati.. </p>
              <p>[03] 233^b^.^eb^ </p>
              <p>[21] ``dabbaṃ ^a^M1.0449^ea^ kusaṃ poṭakilaṃ, usīraṃ muñjapabbajaṃ. </p>
              <p>[22] urasā panudissāmi, vivekamanubrūhaya''nti.. --  gāthāttayamāha. </p>
              <p>[01] tattha ^b^atisīta^eb^nti himapātavaddalādinā ativiya  sītaṃ, ^b^idaṃ ahū^eb^ti ānetvā sambandho. ^b^atiuṇha^eb^nti  dhammaparitāpādinā ativiya uṇhaṃ, ubhayenapi utuvasena  kosajjavatthumāha. ^b^atisāya^eb^nti divasassa pariṇatiyā  atisāyaṃ, sāyaggahaṇeneva cettha pātopi saṅgayhati ^a^P1.0092^ea^,  tadubhayena kālavasena kosajjavatthumāha. ^b^itī^eb^ti iminā pakārena.  etena ``idha, bhikkhave, bhikkhunā kammaṃ kattabbaṃ hotī''tiādinā  (a0 ni0  8.80; dī0 ni0 3.334) vuttaṃ kosajjavatthuṃ  ^a^V1.0382^ea^ saṅgaṇhāti. ^b^vissaṭṭhakammante^eb^ti pariccattayogakammante.  ^b^khaṇā^eb^ti buddhuppādādayo brahmacariyavāsassa okāsā.  ^b^accentī^eb^ti atikkamanti. ^b^māṇave^eb^ti satte. ^b^tiṇā  bhiyyo na maññatī^eb^ti tiṇato upari na maññati, tiṇaṃ viya  maññati, sītuṇhāni abhibhavitvā attanā kattabbaṃ karoti.  ^b^kara^eb^nti karonto. ^b^purisakiccānī^eb^ti vīrapurisena  kattabbāni attahitaparahitāni. ^b^sukhā^eb^ti sukhato,  nibbānasukhatoti adhippāyo. tatiyagāthāya attho heṭṭhā vuttoyeva. </p>
              <p>[06] mātaṅgaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. khujjasobhitattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ye cittakathī bahussutā^eb^ti āyasmato khujjasobhitattherassa  gāthā. kā uppatti? ayaṃ kira padumuttarassa bhagavato kāle  kulagehe nibbattitvā viññutaṃ patto ekadivasaṃ bhagavantaṃ mahatā  bhikkhusaṅghena saddhiṃ gacchantaṃ disvā pasannamānaso dasahi gāthāhi  abhitthavi. so tena puññakammena devamanussesu saṃsaranto imasmiṃ  buddhuppāde pāṭaliputtanagare brāhmaṇakule nibbatti, ``sobhito''tissa  nāmaṃ ^a^M1.0450^ea^ ahosi. thokaṃ khujjadhātukatāya pana ^b^khujjasobhito^eb^tveva  paññāyittha. so vayappatto satthari parinibbute ānandattherassa  santike pabbajitvā chaḷabhiñño ahosi. tena vuttaṃ ^b^apadāne^eb^  (apa0 thera 2.47.49-58) -- </p>
              <p>[21] ``kakudhaṃ vilasantaṃva, devadevaṃ narāsabhaṃ. </p>
              <p>[22] rathiyaṃ paṭipajjantaṃ, ko disvā na pasīdati.. </p>
              <p>[21] ``tamandhakāraṃ nāsetvā, santāretvā bahuṃ janaṃ. </p>
              <p>[22] ñāṇālokena jotantaṃ, ko disvā na pasīdati.. </p>
              <p>[21] ``vasīsatasahassehi, nīyantaṃ lokanāyakaṃ. </p>
              <p>[22] uddharantaṃ bahū satte, ko disvā na pasīdati.. </p>
              <p>[21] ``āhanantaṃ dhammabheriṃ, maddantaṃ titthiye gaṇe. </p>
              <p>[22] sīhanādaṃ vinadantaṃ, ko disvā na pasīdati.. </p>
              <p>[21] ``yāvatā brahmalokato, āgantvāna sabrahmakā. </p>
              <p>[22] pucchanti nipuṇe pañhe, ko disvā na pasīdati.. </p>
              <p>[21] ``yassañjaliṃ karitvāna, āyācanti sadevakā. </p>
              <p>[22] tena puññaṃ anubhonti, ko disvā na pasīdati.. </p>
              <p>[21] ``sabbe ^a^V1.0383^ea^ janā samāgantvā, sampavārenti cakkhumaṃ. </p>
              <p>[22] na vikampati ajjhiṭṭho, ko disvā na pasīdati.. </p>
              <p>[21] ``nagaraṃ pavisato yassa, ravanti bheriyo bahū. </p>
              <p>[22] vinadanti gajā mattā, ko disvā na pasīdati.. </p>
              <p>[21] ``vīthiyā gacchato yassa, sabbābhā jotate sadā. </p>
              <p>[22] abbhunnatā samā honti, ko disvā na pasīdati.. </p>
              <p>[21] ``byāharantassa buddhassa, cakkavāḷampi suyyati. </p>
              <p>[22] sabbe satte viññāpeti, ko disvā na pasīdati.. </p>
              <p>[21] ``satasahassito kappe, yaṃ buddhamabhikittayiṃ. </p>
              <p>[22] duggatiṃ nābhijānāmi, kittanāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] chaḷabhiñño ^a^M1.0451^ea^ pana hutvā paṭhamamahāsaṅgītikāle rājagahe  sattapaṇṇiguhāyaṃ sannipatitena saṅghena ``āyasmantaṃ ānandaṃ  āmantehī''ti āṇatto pathaviyaṃ nimujjitvā therassa purato uṭṭhahitvā  saṅghassa sāsanaṃ ārocetvā sayaṃ puretaraṃ ākāsena gantvā  sattapaṇṇiguhādvāraṃ sampāpuṇi. tena ca samayena mārassa  mārakāyikānañca paṭisedhanatthaṃ devasaṅghena pesitā aññatarā devatā  sattapaṇṇiguhādvāre ṭhitā hoti, tassā khujjasobhito thero attano  āgamanaṃ kathento -- </p>
              <p>[03] 234^b^.^eb^ </p>
              <p>[21] ``ye ^a^P2.0093^ea^ cittakathī bahussutā, samaṇā  pāṭaliputtavāsino. </p>
              <p>[22] tesaññataroyamāyuvā, dvāre tiṭṭhati khujjasobhito''ti..  -- paṭhamaṃ gāthamāha.</p>
              <p>[03] tattha ^b^cittakathī^eb^ti vicittadhammakathikā, saṅkhipanaṃ,  vitthāraṇaṃ gambhīrakaraṇaṃ uttānīkaraṇaṃ kaṅkhāvinodanaṃ  dhammapatiṭṭhāpananti evamādīhi nānānayehi paresaṃ ajjhāsayānurūpaṃ  dhammassa kathanasīlāti attho. ^b^bahussutā^eb^ti  pariyattipaṭivedhabāhusaccapāripūriyā bahussutā. sabbaso  samitapāpatāya ^b^samaṇā. pāṭaliputtavāsino, tesaññataro^eb^ti  pāṭaliputtanagaravāsitāya pāṭaliputtavāsino, tesaṃ aññataro, ^b^ayaṃ  āyuvā^eb^ dīghāyu āyasmā. ^b^dvāre tiṭṭhatī^eb^ti sattapaṇṇiguhāya  dvāre tiṭṭhati, saṅghassa anumatiyā pavisitunti attho. taṃ sutvā  sā devatā therassa āgamanaṃ saṅghassa nivedentī -- </p>
              <p>[03] 235^b^.^eb^ </p>
              <p>[21] ``ye ^a^V1.0384^ea^ cittakathī...pe0... dvāre tiṭṭhati māluterito''ti..  -- dutiyaṃ gāthamāha.</p>
              <p>[03] tattha ^b^māluterito^eb^ti iddhicittajanitena vāyunā erito,  iddhibalena āgatoti attho.</p>
              <p>[03] evaṃ ^a^M1.0452^ea^ tāya devatāya niveditena saṅghena katokāso thero  saṅghassa santikaṃ gacchanto -- </p>
              <p>[03] 236^b^.^eb^ </p>
              <p>[21] ``suyuddhena suyiṭṭhena, saṅgāmavijayena ca. </p>
              <p>[22] brahmacariyānuciṇṇena, evāyaṃ sukhamedhatī''ti.. -- </p>
              <p>[25] imāya tatiyagāthāya aññaṃ byākāsi.</p>
              <p>[03] tattha ^b^suyuddhenā^eb^ti pubbabhāge tadaṅgavikkhambhanappahānavasena  kilesehi suṭṭhu yujjhanena. ^b^suyiṭṭhenā^eb^ti antarantarā  kalyāṇamittehi dinnasappāyadhammadānena. ^b^saṅgāmavijayena cā^eb^ti  samucchedappahānavasena sabbaso kilesābhisaṅkhāranimmathanena  laddhasaṅgāmavijayena ca. ^b^brahmacariyānuciṇṇenā^eb^ti anuciṇṇena  aggamaggabrahmacariyena. ^b^evāyaṃ sukhamedhatī^eb^ti evaṃ vuttappakārena  ayaṃ khujjasobhito nibbānasukhaṃ phalasamāpattisukhañca edhati,  anubhavatīti attho. </p>
              <p>[06] khujjasobhitattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. vāraṇattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yodha koci manussesū^eb^ti āyasmato vāraṇattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto ito dvānavute kappe tissassa bhagavato uppattito  puretarameva ^a^P2.0094^ea^ brāhmaṇakule nibbattitvā brāhmaṇānaṃ  vijjāsippesu pāragū hutvā isipabbajjaṃ pabbajitvā  catupaṇṇāsasahassānaṃ antevāsikānaṃ mante vācento vasati. tena ca  samayena tissassa bhagavato bodhisattabhūtassa tusitā kāyā cavitvā  carimabhave mātukucchiṃ okkamanena mahāpathavikampo ahosi. taṃ  disvā mahājano bhīto saṃviggo naṃ isiṃ upasaṅkamitvā  pathavikampanakāraṇaṃ pucchi. so ``mahābodhisatto mātukucchiṃ  okkami, tenāyaṃ pathavikampo, tasmā mā bhāyathā''ti buddhuppādassa  pubbanimittabhāvaṃ kathetvā samassāsesi, buddhārammaṇañca pītiṃ  paṭivedesi. so tena puññakammena devamanussesu ^a^M1.0453^ea^ saṃsaranto imasmiṃ  ^a^V1.0385^ea^ buddhuppāde kosalaraṭṭhe brāhmaṇakule nibbattitvā ^b^vāraṇo^eb^ti  laddhanāmo vayappatto aññatarassa āraññakassa therassa santike dhammaṃ  sutvā laddhappasādo pabbajitvā samaṇadhammaṃ karoti. so ekadivasaṃ  buddhupaṭṭhānaṃ gacchanto antarāmagge ahinakule aññamaññaṃ kalahaṃ katvā  kālaṅkate disvā ``ime sattā aññamaññavirodhena jīvitakkhayaṃ  pattā''ti saṃviggamānaso hutvā bhagavato santikaṃ gato, tassa bhagavā  cittācāraṃ ñatvā tadanurūpameva ovādaṃ dento -- </p>
              <p>[03] 237^b^.^eb^ </p>
              <p>[21] ``yodha koci manussesu, parapāṇāni hiṃsati. </p>
              <p>[22] asmā lokā paramhā ca, ubhayā dhaṃsate naro.. </p>
              <p>[03] 238^b^.^eb^ </p>
              <p>[21] ``yo ca mettena cittena, sabbapāṇānukampati. </p>
              <p>[22] bahuñhi so pasavati, puññaṃ tādisako naro.. </p>
              <p>[03] 239^b^.^eb^ </p>
              <p>[21] ``subhāsitassa sikkhetha, samaṇūpāsanassa ca. </p>
              <p>[22] ekāsanassa ca raho, cittavūpasamassā cā''ti.. --  tisso gāthā abhāsi.</p>
              <p>[03] tattha ^b^yodha koci manussesū^eb^ti idha manussesu yo koci  khattiyo vā brāhmaṇo vā vesso vā suddo vā gahaṭṭho vā pabbajito  vā. manussaggahaṇañcettha ukkaṭṭhasattanidassananti daṭṭhabbaṃ.  ^b^parapāṇāni hiṃsatī^eb^ti parasatte māreti vibādhati ca.  ^b^asmā lokā^eb^ti idha lokato. ^b^paramhā^eb^ti paralokato.  ^b^ubhayā dhaṃsate^eb^ti ubhayato dhaṃsati, ubhayalokapariyāpannahitasukhato  parihāyatīti attho. ^b^naro^eb^ti satto.</p>
              <p>[03] evaṃ parapīḷālakkhaṇaṃ pāpadhammaṃ dassetvā idāni  parapīḷānivattilakkhaṇaṃ kusalaṃ dhammaṃ dassento ^b^``yo ca  mettenā''^eb^tiādinā dutiyaṃ gāthamāha. tattha ^b^mettena cittenā^eb^ti  mettāsampayuttena cittena appanāpattena itarītarena vā.  ^b^sabbapāṇānukampatī^eb^ti sabbe pāṇe attano orasaputte viya  mettāyati. ^b^bahuñhi so pasavati, puññaṃ tādisako naro^eb^ti  ^a^P2.0095^ea^ so tathārūpo mettāvihārī puggalo bahuṃ mahantaṃ  anappakaṃ kusalaṃ pasavati paṭilabhati adhigacchati. </p>
              <p>[01] idāni ^a^M1.0454^ea^ taṃ sasambhāre samathavipassanādhamme niyojento  ^b^``subhāsitassā''^eb^tiādinā tatiyaṃ gāthamāha. tattha  ^b^subhāsitassa sikkhethā^eb^ti appicchakathādibhedaṃ subhāsitaṃ  pariyattidhammaṃ savanadhāraṇaparipucchādivasena sikkheyya.  ^b^samaṇūpāsanassa cā^eb^ti samitapāpānaṃ samaṇānaṃ kalyāṇamittānaṃ  upāsakānaṃ kālena kālaṃ upasaṅkamitvā payirupāsanañceva paṭipattiyā  tesaṃ samīpacariyañca ^a^V1.0386^ea^ sikkheyya. ^b^ekāsanassa ca raho  cittavūpasamassa cā^eb^ti ekassa asahāyassa kāyavivekaṃ anubrūhantassa  raho kammaṭṭhānānuyogavasena āsanaṃ nisajjaṃ sikkheyya. evaṃ  kammaṭṭhānaṃ anuyuñjanto bhāvanañca matthakaṃ pāpento samucchedavasena  kilesānaṃ cittassa vūpasamañca sikkheyya. yāhi  adhisīlasikkhādīhi kilesā accantameva vūpasantā pahīnā honti,  tā maggaphalasikkhā sikkhantassa accantameva cittaṃ vūpasantaṃ nāma  hotīti. gāthāpariyosāne vipassanaṃ vaḍḍhetvā arahattaṃ pāpuṇi.  tena vuttaṃ ^b^apadāne^eb^ (apa0 thera 2.47.59-72) -- </p>
              <p>[21] ``ajjhogāhetvā himavaṃ, mante vācemahaṃ tadā. </p>
              <p>[22] catupaññāsasahassāni, sissā mayhaṃ upaṭṭhahuṃ.. </p>
              <p>[21] ``adhitā vedagū sabbe, chaḷaṅge pāramiṃ gatā. </p>
              <p>[22] sakavijjāhupatthaddhā, himavante vasanti te.. </p>
              <p>[21] ``cavitvā tusitā kāyā, devaputto mahāyaso. </p>
              <p>[22] uppajji mātukucchismiṃ, sampajāno patissato.. </p>
              <p>[21] ``sambuddhe upapajjante, dasasahassi kampatha. </p>
              <p>[22] andhā cakkhuṃ alabhiṃsu, uppajjantamhi nāyake.. </p>
              <p>[21] ``sabbākāraṃ pakampittha, kevalā vasudhā ayaṃ. </p>
              <p>[22] nigghosasaddaṃ sutvāna, ubbijjiṃsu mahājanā.. </p>
              <p>[21] ``sabbe janā samāgamma, āgacchuṃ mama santikaṃ. </p>
              <p>[22] vasudhāyaṃ pakampittha, kiṃ vipāko bhavissati.. </p>
              <p>[21] ``avacāsiṃ ^a^M1.0455^ea^ tadā tesaṃ, mā bhetha natthi vo bhayaṃ. </p>
              <p>[22] visaṭṭhā hotha sabbepi, uppādoyaṃ suvatthiko.. </p>
              <p>[21] ``aṭṭhahetūhi samphussa, vasudhāyaṃ pakampati. </p>
              <p>[22] tathā nimittā dissanti, obhāso vipulo mahā.. </p>
              <p>[21] ``asaṃsayaṃ buddhaseṭṭho, uppajjissati cakkhumā. </p>
              <p>[22] saññāpetvāna janataṃ, pañcasīle kathesahaṃ.. </p>
              <p>[21] ``sutvāna pañcasīlāni, buddhuppādañca dullabhaṃ. </p>
              <p>[22] ubbegajātā sumanā, tuṭṭhahaṭṭhā ahaṃsu te.. </p>
              <p>[21] ``dvenavute ito kappe, yaṃ nimittaṃ viyākariṃ. </p>
              <p>[22] duggatiṃ nābhijānāmi, byākaraṇassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] vāraṇattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. vassikattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ekopi^eb^ ^a^V1.0387^ea^ ^b^saddho medhāvī^eb^ti āyasmato vassikattherassa  gāthā. kā uppatti? ayampi purimabuddhesu katādhikāro tattha tattha  bhave puññāni karonto atthadassissa bhagavato kāle kulagehe  nibbattitvā viññutaṃ patto ekadivasaṃ satthāraṃ disvā pasannacitto  pilakkhaphalāni adāsi. so tena puññakammena devamanussesu  saṃsaranto imasmiṃ buddhuppāde kosalaraṭṭhe brāhmaṇakule nibbattitvā  ^b^vassiko^eb^ti laddhanāmo vayappatto satthu yamakapāṭihāriyaṃ disvā  paṭiladdhasaddho pabbajitvā samaṇadhammaṃ karonto ābādhiko ahosi.  atha naṃ ñātakā vejjaparidiṭṭhena bhesajjavidhinā upaṭṭhahitvā arogamakaṃsu.  so tamhā ābādhā vuṭṭhito saṃvegajāto bhāvanaṃ ussukkāpetvā  chaḷabhiñño ahosi. tena vuttaṃ ^b^apadāne^eb^ (apa0 thera  2.47.40-44) -- </p>
              <p>[21] ``vanantare ^a^M1.0456^ea^ buddhaṃ disvā, atthadassiṃ mahāyasaṃ. </p>
              <p>[22] pasannacitto sumano, pilakkhassa phalaṃ adā.. </p>
              <p>[21] ``aṭṭhārase kappasate, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño ^a^P2.0096^ea^ pana hutvā ākāsena ñātakānaṃ  santike gantvā ākāse ṭhito dhammaṃ desetvā te saraṇesu sīlesu ca  patiṭṭhāpesi. tesu keci kālaṅkatā saraṇesu sīlesu ca patiṭṭhitattā  sagge nibbattiṃsu. atha naṃ satthā buddhupaṭṭhānaṃ upagataṃ ``kiṃ te,  vassika, ñātīnaṃ ārogya''nti pucchi. so ñātīnaṃ attanā kataṃ  upakāraṃ satthu kathento -- </p>
              <p>[03] 240^b^.^eb^ </p>
              <p>[21] ``ekopi saddho medhāvī, assaddhānīdha ñātinaṃ. </p>
              <p>[22] dhammaṭṭho sīlasampanno, hoti atthāya bandhunaṃ.. </p>
              <p>[03] 241^b^.^eb^ </p>
              <p>[21] ``niggayha anukampāya, coditā ñātayo mayā. </p>
              <p>[22] ñātibandhavapemena, kāraṃ katvāna bhikkhusu.. </p>
              <p>[03] 242^b^.^eb^ </p>
              <p>[21] ``te abbhatītā kālaṅkatā, pattā te tidivaṃ sukhaṃ. </p>
              <p>[22] bhātaro mayhaṃ mātā ca, modanti kāmakāmino''ti..  -- </p>
              <p>[25] tisso gāthā abhāsi.</p>
              <p>[03] tatthāyaṃ ^a^V1.0388^ea^ paṭhamagāthāya attho -- yo kammaphalasaddhāya ca  ratanattayasaddhāya ca vasena ^b^saddho,^eb^ tato eva  kammassakatañāṇādiyogato ^b^medhāvī,^eb^ satthu ovādadhamme  navalokuttaradhamme ca ṭhitattā ^b^dhammaṭṭho,^eb^ ācārasīlassa  maggasīlassa phalasīlassa ca vasena ^b^sīlasampanno,^eb^ so  ^b^ekopi^eb^ yathāvuttāya saddhāya abhāvena ^b^assaddhānaṃ idha^eb^  imasmiṃ loke ``amhākaṃ ime''ti ñātabbaṭṭhena ^b^ñātīnaṃ,^eb^ tathā  pemabandhanena bandhanaṭṭhena ^b^``bandhū''^eb^ti ca laddhanāmānaṃ bandhavānaṃ  ^b^atthāya^eb^ hitāya ^b^hotī^eb^ti.</p>
              <p>[03] evaṃ ^a^M1.0457^ea^ sādhāraṇato vuttamatthaṃ attūpanāyikaṃ katvā dassetuṃ  ^b^``niggayhā''^eb^tiādinā itaragāthā vuttā. tattha ^b^niggayha  anukampāya, coditā ñātayo mayā^eb^ti idānipi duggatā kusalaṃ  akatvā āyatiṃ parikkilesaṃ puna mānubhavitthāti niggahetvā ñātayo  mayā ovaditā. ^b^ñātibandhavapemena^eb^ ``amhākaṃ ayaṃ bandhavo''ti  evaṃ pavattena pemena mama ovādaṃ atikkamituṃ asakkontā ^b^kāraṃ  katvāna bhikkhūsu^eb^ pasannacittā hutvā cīvarādipaccayadānena ceva  upaṭṭhānena ca bhikkhūsu sakkārasammānaṃ katvā ^b^te abbhatītā  kālaṅkatā^eb^ hutvā imaṃ lokaṃ atikkantā. puna ^b^te^eb^ti nipātamattaṃ.  ^b^tidivaṃ sukha^eb^nti devalokapariyāpannasukhaṃ, sukhaṃ vā iṭṭhaṃ  tidivaṃ adhigatā. ``ke pana te''ti āha. ``^b^bhātaro mayhaṃ  mātā ca, modanti kāmakāmino''^eb^ti. attanā  yathākāmitavatthukāmasamaṅgino hutvā abhiramantīti attho. </p>
              <p>[06] vassikattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. yasojattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kālapabbaṅgasaṅkāso^eb^ti ^a^P2.0097^ea^ āyasmato  yasojattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto vipassissa  bhagavato kāle ārāmagopakakule nibbattitvā viññutaṃ patto ekadivasaṃ  vipassiṃ bhagavantaṃ ākāsena gacchantaṃ disvā pasannamānaso labujaphalaṃ  adāsi.</p>
              <p>[03] so tena puññakammena devamanussesu saṃsaranto imasmiṃ buddhuppāde  sāvatthinagaradvāre kevaṭṭagāme pañcakulasatajeṭṭhakassa kevaṭṭassa putto hutvā  nibbatti, ^b^yasojo^eb^tissa nāmaṃ akaṃsu. so vayappatto attano  sahāyehi kevaṭṭaputtehi saddhiṃ macchagahaṇatthaṃ aciravatiyaṃ nadiyaṃ jālaṃ  khipi. tattheko suvaṇṇavaṇṇo mahāmaccho antojālaṃ pāvisi. taṃ  te rañño pasenadissa dassesuṃ ^a^V1.0389^ea^. rājā ``imassa suvaṇṇavaṇṇassa  macchassa vaṇṇakāraṇaṃ bhagavā jānātī''ti macchaṃ gāhāpetvā bhagavato  ^a^M1.0458^ea^ dassesi. bhagavā ``ayaṃ kassapassa sammāsambuddhassa sāsane  osakkamāne pabbajitvā micchā paṭipajjanto sāsanaṃ osakkāpetvā  niraye nibbatto ekaṃ buddhantaraṃ niraye paccitvā tato cuto  aciravatiyaṃ maccho hutvā nibbatto''ti vatvā tassa bhaginīnañca  niraye nibbattabhāvaṃ, tassa bhātikattherassa parinibbutabhāvañca teneva  kathāpetvā imissā aṭṭhuppattiyā ^b^kapilasuttaṃ^eb^ desesi.</p>
              <p>[03] satthu desanaṃ sutvā yasojo saṃvegajāto saddhiṃ attano sahāyehi  bhagavato santike pabbajitvā patirūpe ṭhāne vasanto ekadivasaṃ  sapariso bhagavantaṃ vandituṃ jetavanaṃ agamāsi. tassa āgamane  senāsanapaññāpanādinā vihāre uccāsaddamahāsaddo ahosi. taṃ sutvā  ``bhagavā saparisaṃ yasojaṃ paṇāmesī''ti (udā0 23) sabbaṃ udāne  āgatanayena veditabbaṃ. paṇāmito pana āyasmā yasojo kasābhihato  bhaddo assājānīyo viya saṃviggamānaso saddhiṃ parisāya vaggumudāya  nadiyā tīre vasanto ghaṭento vāyamanto vipassanaṃ vaḍḍhetvā  antovasseyeva chaḷabhiñño ahosi. tena vuttaṃ ^b^apadāne^eb^ (apa0  thera 2.47.32-39) -- </p>
              <p>[21] ``nagare bandhumatiyā, ārāmiko ahaṃ tadā. </p>
              <p>[22] addasaṃ virajaṃ buddhaṃ, gacchantaṃ anilañjase.. </p>
              <p>[21] ``labujaṃ phalamādāya, buddhaseṭṭhassadāsahaṃ. </p>
              <p>[22] ākāseva ṭhito santo, paṭiggaṇhi mahāyaso.. </p>
              <p>[21] ``vittisañjānano mayhaṃ, diṭṭhadhammasukhāvaho. </p>
              <p>[22] phalaṃ buddhassa datvāna, vippasannena cetasā.. </p>
              <p>[21] ``adhigañchiṃ tadā pītiṃ, vipulaṃ sukhamuttamaṃ. </p>
              <p>[22] uppajjateva ratanaṃ, nibbattassa tahiṃ tahiṃ.. </p>
              <p>[21] ``ekanavutito kappe, yaṃ phalaṃ adadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiññaṃ ^a^M1.0459^ea^ pana samānaṃ saparisaṃ āyasmantaṃ yasojaṃ satthā  pakkositvā āneñjasamāpattinā paṭisanthāramakāsi. so sabbepi  ^a^P2.0098^ea^ dhutaṅgadhamme samādāya vattati. tenassa sarīraṃ  kisaṃ ahosi lūkhaṃ dubbaṇṇaṃ, taṃ bhagavā paramappicchatāya pasaṃsanto -- </p>
              <p>[03] 243^b^.^eb^ </p>
              <p>[21] ``kālapabbaṅgasaṅkāso ^a^V1.0390^ea^, kiso dhamanisanthato. </p>
              <p>[22] mattaññū annapānamhi, adīnamānaso naro''ti.. --  paṭhamaṃ gāthamāha.</p>
              <p>[03] tattha ^b^kālapabbaṅgasaṅkāso^eb^ti maṃsūpacayavigamena  kisadusaṇṭhitasarīrāvayavatāya dantilatāpabbasadisaṅgo, tenāha  ^b^``kiso dhamanisanthato''^eb^ti. ^b^kiso^eb^ti  moneyyapaṭipadāpūraṇena kisasarīro. ^b^dhamanisanthato^eb^ti dhamanīhi  santhatagatto appamaṃsalohitatāya pākaṭīhi kaṇḍarasirāhi vitatasarīro.  ^b^mattaññū^eb^ti pariyesanapaṭiggahaṇaparibhogavissajjanesu pamāṇaññū.  ^b^adīnamānaso^eb^ti kosajjādīhi anabhibhūtattā alīnacitto  akusītavutti. ^b^naro^eb^ti puriso, porisassa dhurassa vahanato  porisalakkhaṇasampanno purisadhorayhoti adhippāyo.</p>
              <p>[03] evaṃ thero satthārā pasaṭṭho pasaṭṭhabhāvānurūpaṃ attano  adhivāsanakhantivīriyārambhavivekābhiratikittanamukhena bhikkhūnaṃ dhammaṃ  kathento -- </p>
              <p>[03] 244^b^.^eb^ </p>
              <p>[21] ``phuṭṭho ḍaṃsehi makasehi, araññasmiṃ brahāvane. </p>
              <p>[22] nāgo saṅgāmasīseva, sato tatrādhivāsaye.. </p>
              <p>[03] 245^b^.^eb^ </p>
              <p>[21] ``yathā brahmā tathā eko, yathā devo tathā duve. </p>
              <p>[22] yathā gāmo tathā tayo, kolāhalaṃ tatuttari''nti.. -- </p>
              <p>[25] imā dve gāthā abhāsi.</p>
              <p>[03] tattha ^b^nāgo saṅgāmasīsevā^eb^ti yathā nāma ājāneyyo  hatthināgo yuddhamaṇḍale asisattitomarādippahāre adhivāsetvā parasenaṃ  viddhaṃseti, evaṃ bhikkhu ^b^araññasmiṃ brahāvane^eb^ araññāniyaṃ  ḍaṃsādiparissaye ^b^sato^eb^ ^a^M1.0460^ea^ sampajāno adhivāseyya, adhivāsetvā ca  bhāvanābalena mārabalaṃ vidhameyya. </p>
              <p>[01] ^b^yathā brahmā^eb^ti yathā brahmā ekako  cittappakoparahito jhānasukhena niccameva sukhito viharati ^b^tathā  eko^eb^ti bhikkhupi eko adutiyo vivekasukhamanubrūhento sukhaṃ  viharati. ekassa sāmaññasukhaṃ paṇītanti hi vuttaṃ. etena  ekavihārī bhikkhu ``brahmasamo''ti ovādaṃ deti. ^b^yathā devo  tathā duve^eb^ti yathā devānaṃ antarantarā ^a^P2.0099^ea^  cittappakopopi siyā, tathā dvinnaṃ bhikkhūnaṃ sahavāse ghaṭṭanāpi  bhaveyyāti sadutiyavāsena bhikkhu ``devasamo''ti vutto. ^b^yathā  gāmo tathā tayo^eb^ti asmimeva pāṭhe tiṇṇaṃ bhikkhūnaṃ sahavāso  gāmavāsasadiso vivekavāso na hotīti adhippāyo ^a^V1.0391^ea^. ^b^kolāhalaṃ  tatuttari^eb^nti tato tayato upari ca bahūnaṃ saṃvāso kolāhalaṃ  uccāsaddamahāsaddamahājanasannipātasadiso, tasmā ekavihārinā  bhavitabbanti adhippāyoti. </p>
              <p>[06] yasojattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. sāṭimattiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ahu tuyhaṃ pure saddhā^eb^ti āyasmato sāṭimattiyattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto siddhatthassa bhagavato kāle kulagehe  nibbattitvā viññutaṃ patto ekadivasaṃ satthāraṃ disvā pasannamānaso  tālavaṇṭaṃ adāsi. so tena puññakammena devamanussesu saṃsaranto  imasmiṃ buddhuppāde magadharaṭṭhe brāhmaṇakule nibbattitvā  ^b^sāṭimattiyo^eb^ti laddhanāmo vayappatto hetusampannatāya  āraññakabhikkhūnaṃ santike pabbajitvā vipassanāya kammaṃ karonto  chaḷabhiñño ahosi. tena vuttaṃ ^b^apadāne^eb^ (apa0 thera  1.38.43-47) -- </p>
              <p>[21] ``siddhatthassa ^a^M1.0461^ea^ bhagavato, tālavaṇṭamadāsahaṃ. </p>
              <p>[22] sumanehi paṭicchannaṃ, dhārayāmi mahārahaṃ.. </p>
              <p>[21] ``catunnavutito kappe, tālavaṇṭamadāsahaṃ. </p>
              <p>[22] duggatiṃ nābhijānāmi, tālavaṇṭassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā bhikkhū ovadati anusāsati bahū ca  satte dhammaṃ kathetvā saraṇesu ca sīlesu ca patiṭṭhāpesi. aññatarañca  kulaṃ assaddhaṃ appasannaṃ saddhaṃ pasannaṃ akāsi. tena tasmiṃ kule  manussā there abhippasannā ahesuṃ. tatthekā dārikā abhirūpā  dassanīyā theraṃ piṇḍāya paviṭṭhaṃ sakkaccaṃ bhojanena parivisati.  athekadivasaṃ māro ``evaṃ imassa ayaso vaḍḍhissati, appatiṭṭho  bhavissatī''ti cintetvā therassa rūpena gantvā taṃ dārikaṃ hatthe  aggahesi. dārikā ``nāyaṃ manussasamphasso''ti ca aññāsi,  hatthañca muñcāpesi. taṃ disvā gharajano there appasādaṃ janesi.  punadivase thero taṃ kāraṇaṃ anāvajjento taṃ gharaṃ agamāsi. tattha  manussā anādaraṃ akaṃsu. thero taṃ kāraṇaṃ āvajjento mārassa  kiriyaṃ disvā ``tassa gīvāyaṃ kukkurakuṇapaṃ paṭimuñcatū''ti  adhiṭṭhahitvā ^a^V1.0392^ea^ tassa mocanatthaṃ upagatena mārena atītadivase katakiriyaṃ  ^a^P2.0100^ea^ kathāpetvā taṃ tajjetvā vissajjesi. taṃ disvā  gharasāmiko ``khamatha, bhante, accaya''nti khamāpetvā ``ajjatagge  ahameva, bhante, tumhe upaṭṭhahāmī''ti āha. thero tassa dhammaṃ kathento  -- </p>
              <p>[03] 246^b^.^eb^ </p>
              <p>[21] ``ahu tuyhaṃ pure saddhā, sā te ajja na vijjati. </p>
              <p>[22] yaṃ tuyhaṃ tuyhamevetaṃ, natthi duccaritaṃ mama.. </p>
              <p>[03] 247^b^.^eb^ </p>
              <p>[21] ``aniccā hi calā saddhā, evaṃ diṭṭhā hi sā mayā. </p>
              <p>[22] rajjantipi virajjanti, tattha kiṃ jiyyate muni.. </p>
              <p>[03] 248^b^.^eb^ </p>
              <p>[21] ``paccati munino bhattaṃ, thokaṃ thokaṃ kule kule. </p>
              <p>[22] piṇḍikāya carissāmi, atthi jaṅghabalaṃ mamā''ti..  -- </p>
              <p>[25] tisso gāthā abhāsi.</p>
              <p>[03] tattha ^a^M1.0462^ea^ ^b^ahu tuyhaṃ pure saddhā, sā te ajja na vijjatī^eb^ti,  upāsaka, ito pubbe tava mayi ``ayyo dhammacārī  samacārī''tiādinā saddhā ahosi, sā saddhā te tava ajja idāni  na upalabbhati. tasmā ^b^yaṃ tuyhaṃ tuyhameveta^eb^nti catupaccayadānaṃ,  tuyhameva etaṃ hotu, na tena mayhaṃ attho, sammā pasannacittena hi dānaṃ  nāma dātabbanti adhippāyo. atha vā ^b^yaṃ tuyhaṃ tuyhameveta^eb^nti  yaṃ tava mayi ajja agāravaṃ pavattaṃ, taṃ tuyhameva, tassa phalaṃ tayā eva  paccanubhavitabbaṃ, na mayāti attho. ^b^natthi duccaritaṃ mamā^eb^ti  mama pana duccaritaṃ nāma natthi maggeneva duccaritahetūnaṃ kilesānaṃ  samucchinnattā.</p>
              <p>[03] ^b^aniccā hi calā saddhā^eb^ti yasmā pothujjanikā saddhā  aniccā ekantikā na hoti, tato eva calā assapiṭṭhe ṭhapitakumbhaṇḍaṃ  viya, thusarāsimhi nikhātakhāṇukaṃ viya ca anavaṭṭhitā. ^b^evaṃ  diṭṭhā hi sā mayā^eb^ti evaṃ bhūtā ca sā saddhā mayā tayi diṭṭhā  paccakkhato viditā. ^b^rajjantipi virajjantī^eb^ti evaṃ tassā  anavaṭṭhitattā eva ime sattā kadāci katthaci mittasanthavavasena  rajjanti sinehampi karonti, kadāci virajjanti virattacittā honti.  ^b^tattha kiṃ jiyyate munī^eb^ti tasmiṃ puthujjanānaṃ rajjane virajjane  ca muni pabbajito kiṃ jiyyati, kā tassa hānīti attho.</p>
              <p>[03] ``sace mama paccaye na gaṇhatha, kathaṃ tumhe yāpethā''ti evaṃ mā  cintayīti dassento ^b^``paccatī''^eb^ti gāthamāha. tassattho  ^b^munino^eb^ pabbajitassa ^b^bhattaṃ^eb^ nāma ^b^kule kule^eb^ anugharaṃ  divase divase ^a^V1.0393^ea^ ^b^thokaṃ thokaṃ^eb^ paccate, na ca tuyhaṃ eva gehe.  ^b^piṇḍikāya carissāmi, atthi jaṅghabalaṃ mamā^eb^ti atthi me  jaṅghabalaṃ, nāhaṃ obhaggajaṅgho na khañjo na ca pādarogī, tasmā  ^a^P2.0101^ea^ piṇḍikāya missakabhikkhāya carissāmi,  ``yathāpi bhamaro puppha''ntiādinā (dha0 pa0 49; netti0 123)  satthārā vuttanayena piṇḍāya caritvā yāpessāmīti dasseti. </p>
              <p>[06] sāṭimattiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 11. upālittheragāthāvaṇṇanā</h3n>
            <h4>
              <h4n> </h4n>
              <p>[03] ^b^saddhāya^eb^ ^a^M1.0463^ea^ ^b^abhinikkhammā^eb^ti āyasmato upālittherassa  gāthā. kā uppatti? ayampi padumuttarassa bhagavato kāle  haṃsavatīnagare kulaghare nibbatto ekadivasaṃ satthu dhammaṃ suṇanto  satthāraṃ ekaṃ bhikkhuṃ vinayadharānaṃ aggaṭṭhāne ṭhapentaṃ disvā  adhikārakammaṃ katvā taṃ ṭhānantaraṃ patthesi. so yāvajīvaṃ kusalaṃ  katvā devamanussesu saṃsaranto imasmiṃ buddhuppāde kappakagehe paṭisandhiṃ  gaṇhi, ^b^upālī^eb^tissa nāmaṃ akaṃsu. so vayappatto anuruddhādīnaṃ  channaṃ khattiyānaṃ pasādako hutvā tathāgate anupiyambavane viharante  pabbajanatthāya nikkhamantehi chahi khattiyehi saddhiṃ nikkhamitvā  pabbaji. tassa pabbajjāvidhānaṃ pāḷiyaṃ āgatameva (cūḷava0 330).</p>
              <p>[03] so pabbajitvā upasampanno satthu santike kammaṭṭhānaṃ gahetvā  ``mayhaṃ, bhante, araññavāsaṃ anujānāthā''ti āha. bhikkhu tava  araññe vasantassa ekameva dhuraṃ vaḍḍhissati, amhākaṃ pana santike  vasantassa ganthadhurañca vipassanādhurañca paripūressatīti. thero satthu  vacanaṃ sampaṭicchitvā vipassanāya kammaṃ karonto nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 1.1.441-595) -- </p>
              <p>[21] ``nagare haṃsavatiyā, sujāto nāma brāhmaṇo. </p>
              <p>[22] asītikoṭinicayo, pahūtadhanadhaññavā.. </p>
              <p>[21] ``ajjhāyako mantadharo, tiṇṇaṃ vedāna pāragū. </p>
              <p>[22] lakkhaṇe itihāse ca, sadhamme pāramiṃ gato.. </p>
              <p>[21] ``paribbājā ekasikhā, gotamā buddhasāvakā. </p>
              <p>[22] carakā tāpasā ceva, caranti mahiyā tadā.. </p>
              <p>[21] ``tepi ^a^V1.0394^ea^ maṃ parivārenti, brāhmaṇo vissuto iti. </p>
              <p>[22] bahujjano maṃ pūjeti, nāhaṃ pūjemi kiñcanaṃ.. </p>
              <p>[21] ``pūjārahaṃ na passāmi, mānatthaddho ahaṃ tadā. </p>
              <p>[22] buddhoti vacanaṃ natthi, tāva nuppajjate jino.. </p>
              <p>[21] ``accayena ahorattaṃ, padumuttaranāmako. </p>
              <p>[22] sabbaṃ tamaṃ vinodetvā, loke uppajji cakkhumā.. </p>
              <p>[21] ``vitthārike ^a^M1.0464^ea^ bāhujaññe, puthubhūte ca sāsane. </p>
              <p>[22] upāgami tadā buddho, nagaraṃ haṃsasavhayaṃ.. </p>
              <p>[21] ``pitu atthāya so buddho, dhammaṃ desesi cakkhumā. </p>
              <p>[22] tena kālena parisā, samantā yojanaṃ tadā.. </p>
              <p>[21] ``sammato manujānaṃ so, sunando nāma tāpaso. </p>
              <p>[22] yāvatā buddhaparisā, pupphehacchādayī tadā.. </p>
              <p>[21] ``catusaccaṃ pakāsente, seṭṭhe ca pupphamaṇḍape. </p>
              <p>[22] koṭisatasahassānaṃ, dhammābhisamayo ahu.. </p>
              <p>[21] ``sattarattindivaṃ buddho, vassetvā dhammavuṭṭhiyo. </p>
              <p>[22] aṭṭhame divase patte, sunandaṃ kittayī jino.. </p>
              <p>[21] ``devaloke manusse vā, saṃsaranto ayaṃ bhave. </p>
              <p>[22] sabbesaṃ pavaro hutvā, bhavesu saṃsarissati.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] mantāṇiputto puṇṇoti, hessati satthu sāvako.. </p>
              <p>[21] ``evaṃ kittayi sambuddho, sunandaṃ tāpasaṃ tadā. </p>
              <p>[22] hāsayanto janaṃ sabbaṃ, dassayanto sakaṃ balaṃ.. </p>
              <p>[21] ``katañjalī namassanti, sunandaṃ tāpasaṃ janā. </p>
              <p>[22] buddhe kāraṃ karitvāna, sodhesi gatimattano.. </p>
              <p>[21] ``tattha me ahu saṅkappo, sutvāna munino vacaṃ. </p>
              <p>[22] ahampi kāraṃ kassāmi, yathā passāmi gotamaṃ.. </p>
              <p>[21] ``evāhaṃ cintayitvāna, kiriyaṃ cintayiṃ mama. </p>
              <p>[22] kyāhaṃ kammaṃ ācarāmi, puññakkhette anuttare.. </p>
              <p>[21] ``ayañca pāṭhiko bhikkhu, sabbapāṭhissa sāsane. </p>
              <p>[22] vinaye agganikkhitto, taṃ ṭhānaṃ patthaye ahaṃ.. </p>
              <p>[21] ``idaṃ ^a^M1.0465^ea^ ^a^V1.0395^ea^ me amitaṃ bhogaṃ, akkhobhaṃ sāgarūpamaṃ. </p>
              <p>[22] tena bhogena buddhassa, ārāmaṃ māpaye ahaṃ.. </p>
              <p>[21] ``sobhanaṃ nāma ārāmaṃ, nagarassa puratthato. </p>
              <p>[22] kiṇitvā satasahassena, saṅghārāmaṃ amāpayiṃ.. </p>
              <p>[21] ``kūṭāgāre ca pāsāde, maṇḍape hammiye guhā. </p>
              <p>[22] caṅkame sukate katvā, saṅghārāmaṃ amāpayiṃ.. </p>
              <p>[21] ``jantāgharaṃ aggisālaṃ, atho udakamāḷakaṃ. </p>
              <p>[22] nhānagharaṃ māpayitvā, bhikkhusaṅghassadāsahaṃ.. </p>
              <p>[21] ``āsandiyo pīṭhake ca, paribhoge ca bhājane. </p>
              <p>[22] ārāmikañca bhesajjaṃ, sabbametaṃ adāsahaṃ.. </p>
              <p>[21] ``ārakkhaṃ paṭṭhapetvāna, pākāraṃ kārayiṃ daḷhaṃ. </p>
              <p>[22] mā naṃ koci viheṭhesi, santacittāna tādinaṃ.. </p>
              <p>[21] ``satasahassenāvāsaṃ, saṅghārāme amāpayiṃ. </p>
              <p>[22] vepullaṃ taṃ māpayitvā, sambuddhaṃ upanāmayiṃ.. </p>
              <p>[21] ``niṭṭhāpito mayārāmo, sampaṭiccha tuvaṃ muni. </p>
              <p>[22] niyyādessāmi taṃ vīra, adhivāsehi cakkhuma.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] mama saṅkappamaññāya, adhivāsesi nāyako.. </p>
              <p>[21] ``adhivāsanamaññāya, sabbaññussa mahesino. </p>
              <p>[22] bhojanaṃ paṭiyādetvā, kālamārocayiṃ ahaṃ.. </p>
              <p>[21] ``ārocitamhi kālamhi, padumuttaranāyako. </p>
              <p>[22] khīṇāsavasahassehi, ārāmaṃ me upāgami.. </p>
              <p>[21] ``nisinnaṃ kālamaññāya, annapānena tappayiṃ. </p>
              <p>[22] bhuttāviṃ kālamaññāya, idaṃ vacanamabraviṃ.. </p>
              <p>[21] ``kīto satasahassena, tattakeneva kārito. </p>
              <p>[22] sobhano nāma ārāmo, sampaṭiccha tuvaṃ muni.. </p>
              <p>[21] ``iminārāmadānena ^a^M1.0466^ea^, cetanāpaṇidhīhi ca. </p>
              <p>[22] bhave nibbattamānohaṃ, labhāmi mama patthitaṃ.. </p>
              <p>[21] ``paṭiggahetvā sambuddho, saṅghārāmaṃ sumāpitaṃ. </p>
              <p>[22] bhikkhusaṅghe nisīditvā, idaṃ vacanamabravi.. </p>
              <p>[21] ``yo so buddhassa pādāsi, saṅghārāmaṃ sumāpitaṃ. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``hatthī ^a^V1.0396^ea^ assā rathā pattī, senā ca caturaṅginī. </p>
              <p>[22] parivāressantimaṃ niccaṃ, saṅghārāmassidaṃ phalaṃ.. </p>
              <p>[21] ``saṭṭhi tūrasahassāni, bheriyo samalaṅkatā. </p>
              <p>[22] parivāressantimaṃ niccaṃ, saṅghārāmassidaṃ phalaṃ.. </p>
              <p>[21] ``chaḷasītisahassāni, nāriyo samalaṅkatā. </p>
              <p>[22] vicittavatthābharaṇā, āmuttamaṇikuṇḍalā.. </p>
              <p>[21] ``aḷārapamhā hasulā, susaññā tanumajjhimā. </p>
              <p>[22] parivāressantimaṃ niccaṃ, saṅghārāmassidaṃ phalaṃ.. </p>
              <p>[21] ``tiṃsakappasahassāni, devaloke ramissati. </p>
              <p>[22] sahassakkhattuṃ devindo, devarajjaṃ karissati.. </p>
              <p>[21] ``devarājena pattabbaṃ, sabbaṃ paṭilabhissati. </p>
              <p>[22] anūnabhogo hutvāna, devarajjaṃ karissati.. </p>
              <p>[21] ``sahassakkhattuṃ cakkavattī, rājā raṭṭhe bhavissati.. </p>
              <p>[22] pathabyā rajjaṃ vipulaṃ, gaṇanāto asaṅkhiyaṃ.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] upāli nāma nāmena, hessati satthu sāvako.. </p>
              <p>[21] ``vinaye pāramiṃ patvā, ṭhānāṭhāne ca kovido. </p>
              <p>[22] jinasāsanaṃ dhārento, viharissatināsavo.. </p>
              <p>[21] ``sabbametaṃ ^a^M1.0467^ea^ abhiññāya, gotamo sakyapuṅgavo. </p>
              <p>[22] bhikkhusaṅghe nisīditvā, etadagge ṭhapessati.. </p>
              <p>[21] ``aparimeyyupādāya, patthemi tava sāsanaṃ. </p>
              <p>[22] so me attho anuppatto, sabbasaṃyojanakkhayo.. </p>
              <p>[21] ``yathā sūlāvuto poso, rājadaṇḍena tajjito. </p>
              <p>[22] sūle sātaṃ avindanto, parimuttiṃva icchati.. </p>
              <p>[21] ``tathevāhaṃ mahāvīra, bhavadaṇḍena tajjito. </p>
              <p>[22] kammasūlāvuto santo, pipāsāvedanaṭṭito.. </p>
              <p>[21] ``bhave sātaṃ na vindāmi, ḍayhanto tīhi aggibhi. </p>
              <p>[22] parimuttiṃ gavesāmi, yathāpi rājadaṇḍito.. </p>
              <p>[21] ``yathā visādo puriso, visena paripīḷito. </p>
              <p>[22] agadaṃ so gaveseyya, visaghātāyupālanaṃ.. </p>
              <p>[21] ``gavesamāno ^a^V1.0397^ea^ passeyya, agadaṃ visaghātakaṃ. </p>
              <p>[22] taṃ pivitvā sukhī assa, visamhā parimuttiyā.. </p>
              <p>[21] ``tathevāhaṃ mahāvīra, yathā visahato naro. </p>
              <p>[22] sampīḷito avijjāya, saddhammāgadamesahaṃ.. </p>
              <p>[21] ``dhammāgadaṃ gavesanto, addakkhiṃ sakyasāsanaṃ. </p>
              <p>[22] aggaṃ sabbosadhānaṃ taṃ, sabbasallavinodanaṃ.. </p>
              <p>[21] ``dhammosadhaṃ pivitvāna, visaṃ sabbaṃ samūhaniṃ. </p>
              <p>[22] ajarāmaraṃ sītibhāvaṃ, nibbānaṃ phassayiṃ ahaṃ.. </p>
              <p>[21] ``yathā bhūtaṭṭito poso, bhūtaggāhena pīḷito. </p>
              <p>[22] bhūtavejjaṃ gaveseyya, bhūtasmā parimuttiyā.. </p>
              <p>[21] ``gavesamāno passeyya, bhūtavijjāsu kovidaṃ. </p>
              <p>[22] tassa so vihane bhūtaṃ, samūlañca vināsaye.. </p>
              <p>[21] ``tathevāhaṃ mahāvīra, tamaggāhena pīḷito. </p>
              <p>[22] ñāṇālokaṃ gavesāmi, tamato parimuttiyā.. </p>
              <p>[21] ``athaddasaṃ ^a^M1.0468^ea^ sakyamuniṃ, kilesatamasodhanaṃ. </p>
              <p>[22] so me tamaṃ vinodesi, bhūtavejjova bhūtakaṃ.. </p>
              <p>[21] ``saṃsārasotaṃ sañchindiṃ, taṇhāsotaṃ nivārayiṃ. </p>
              <p>[22] bhavaṃ ugghāṭayiṃ sabbaṃ, bhūtavejjova mūlato.. </p>
              <p>[21] ``garuḷo yathā opatati, pannagaṃ bhakkhamattano. </p>
              <p>[22] samantā yojanasataṃ, vikkhobheti mahāsaraṃ.. </p>
              <p>[21] ``pannagaṃ so gahetvāna, adhosīsaṃ viheṭhayaṃ. </p>
              <p>[22] ādāya so pakkamati, yenakāmaṃ vihaṅgamo.. </p>
              <p>[21] ``tathevāhaṃ mahāvīra, yathāpi garuḷo balī. </p>
              <p>[22] asaṅkhataṃ gavesanto, dose vikkhālayiṃ ahaṃ.. </p>
              <p>[21] ``diṭṭho ahaṃ dhammavaraṃ, santipadamanuttaraṃ. </p>
              <p>[22] ādāya viharāmetaṃ, garuḷo pannagaṃ yathā.. </p>
              <p>[21] ``āsāvatī nāma latā, jātā cittalatāvane. </p>
              <p>[22] tassā vassasahassena, ekaṃ nibbattate phalaṃ.. </p>
              <p>[21] ``taṃ devā payirupāsanti, tāvadūraphale sati. </p>
              <p>[22] devānaṃ sā piyā evaṃ, āsāvatī latuttamā.. </p>
              <p>[21] ``satasahassupādāya, tāhaṃ paricare muni. </p>
              <p>[22] sāyaṃ pātaṃ namassāmi, devā āsāvatiṃ yathā.. </p>
              <p>[21] ``avañjhā ^a^V1.0398^ea^ pāricariyā, amoghā ca namassanā. </p>
              <p>[22] dūrāgatampi maṃ santaṃ, khaṇoyaṃ na virādhayi.. </p>
              <p>[21] ``paṭisandhiṃ na passāmi, vicinanto bhave ahaṃ. </p>
              <p>[22] nirūpadhi vippamutto, upasanto carāmahaṃ.. </p>
              <p>[21] ``yathāpi padumaṃ nāma, sūriyaraṃsena pupphati. </p>
              <p>[22] tathevāhaṃ mahāvīra, buddharaṃsena pupphito.. </p>
              <p>[21] ``yathā balākayonimhi, na vijjati pumo sadā. </p>
              <p>[22] meghesu gajjamānesu, gabbhaṃ gaṇhanti tā sadā.. </p>
              <p>[21] ``cirampi ^a^M1.0469^ea^ gabbhaṃ dhārenti, yāva megho na gajjati. </p>
              <p>[22] bhārato parimuccanti, yadā megho pavassati.. </p>
              <p>[21] ``padumuttarabuddhassa, dhammameghena gajjato. </p>
              <p>[22] saddena dhammameghassa, dhammagabbhaṃ agaṇhahaṃ.. </p>
              <p>[21] ``satasahassupādāya, puññagabbhaṃ dharemahaṃ. </p>
              <p>[22] nappamuccāmi bhārato, dhammamegho na gajjati.. </p>
              <p>[21] ``yadā tuvaṃ sakyamuni, ramme kapilavatthave. </p>
              <p>[22] gajjasi dhammameghena, bhārato parimuccahaṃ.. </p>
              <p>[21] ``suññataṃ animittañca, tathāppaṇihitampi ca. </p>
              <p>[22] caturo ca phale sabbe, dhammevaṃ vijanayiṃ ahaṃ.. </p>
              <p>[21] ``aparimeyyupādāya, patthemi tava sāsanaṃ. </p>
              <p>[22] so me attho anuppatto, santipadamanuttaraṃ.. </p>
              <p>[21] ``vinaye pāramiṃ patto, yathāpi pāṭhiko isi. </p>
              <p>[22] na me samasamo atthi, dhāremi sāsanaṃ ahaṃ.. </p>
              <p>[21] ``vinaye khandhake cāpi, tikacchede ca pañcake. </p>
              <p>[22] ettha me vimati natthi, akkhare byañjanepi vā.. </p>
              <p>[21] ``niggahe paṭikamme ca, ṭhānāṭhāne ca kovido. </p>
              <p>[22] osāraṇe vuṭṭhāpane, sabbattha pāramiṃ gato.. </p>
              <p>[21] ``vinaye khandhake vāpi, nikkhipitvā padaṃ ahaṃ. </p>
              <p>[22] ubhato viniveṭhetvā, rasato osareyyahaṃ.. </p>
              <p>[21] ``niruttiyā sukusalo, atthānatthe ca kovido. </p>
              <p>[22] anaññātaṃ mayā natthi, ekaggo satthu sāsane.. </p>
              <p>[21] ``rūpadakkho ahaṃ ajja, sakyaputtassa sāsane. </p>
              <p>[22] kaṅkhaṃ sabbaṃ vinodemi, chindāmi sabbasaṃsayaṃ.. </p>
              <p>[21] ``padaṃ ^a^V1.0399^ea^ anupadañcāpi, akkharañcāpi byañjanaṃ. </p>
              <p>[22] nidāne pariyosāne, sabbattha kovido ahaṃ.. </p>
              <p>[21] ``yathāpi ^a^M1.0470^ea^ rājā balavā, niggaṇhitvā parantape. </p>
              <p>[22] vijinitvāna saṅgāmaṃ, nagaraṃ tattha māpaye.. </p>
              <p>[21] ``pākāraṃ parikhañcāpi, esikaṃ dvārakoṭṭhakaṃ. </p>
              <p>[22] aṭṭālake ca vividhe, kāraye nagare bahū.. </p>
              <p>[21] ``siṅghāṭakaṃ caccarañca, suvibhattantarāpaṇaṃ. </p>
              <p>[22] kārayeyya sabhaṃ tattha, atthānatthavinicchayaṃ.. </p>
              <p>[21] ``nigghātatthaṃ amittānaṃ, chiddāchiddañca jānituṃ. </p>
              <p>[22] balakāyassa rakkhāya, senāpaccaṃ ṭhapeti so.. </p>
              <p>[21] ``ārakkhatthāya bhaṇḍassa, nidhānakusalaṃ naraṃ. </p>
              <p>[22] mā me bhaṇḍaṃ vinassīti, bhaṇḍarakkhaṃ ṭhapeti so.. </p>
              <p>[21] ``mamatto hoti yo rañño, vuddhiṃ yassa ca icchati. </p>
              <p>[22] tassādhikaraṇaṃ deti, mittassa paṭipajjituṃ.. </p>
              <p>[21] ``uppātesu nimittesu, lakkhaṇesu ca kovidaṃ. </p>
              <p>[22] ajjhāyakaṃ mantadharaṃ, porohicce ṭhapeti so.. </p>
              <p>[21] ``etehaṅgehi sampanno, khattiyoti pavuccati. </p>
              <p>[22] sadā rakkhanti rājānaṃ, cakkavākova dukkhitaṃ.. </p>
              <p>[21] ``tatheva tvaṃ mahāvīra, hatāmittova khattiyo. </p>
              <p>[22] sadevakassa lokassa, dhammarājāti vuccati.. </p>
              <p>[21] ``titthiye nihanitvāna, mārañcāpi sasenakaṃ. </p>
              <p>[22] tamandhakāraṃ vidhamitvā, dhammanagaraṃ amāpayi.. </p>
              <p>[21] ``sīlaṃ pākārakaṃ tattha, ñāṇaṃ te dvārakoṭṭhakaṃ. </p>
              <p>[22] saddhā te esikā vīra, dvārapālo ca saṃvaro.. </p>
              <p>[21] ``satipaṭṭhānamaṭṭālaṃ, paññā te caccaraṃ mune. </p>
              <p>[22] iddhipādañca siṅghāṭaṃ, dhammavīthi sumāpitā.. </p>
              <p>[21] ``suttantaṃ abhidhammañca, vinayañcāpi kevalaṃ. </p>
              <p>[22] navaṅgaṃ buddhavacanaṃ, esā dhammasabhā tava.. </p>
              <p>[21] ``suññataṃ ^a^M1.0471^ea^ animittañca, vihārañcappaṇīhitaṃ. </p>
              <p>[22] āneñjañca nirodho ca, esā dhammakuṭī tava.. </p>
              <p>[21] ``paññāya aggo nikkhitto, paṭibhāne ca kovido. </p>
              <p>[22] sāriputtoti nāmena, dhammasenāpatī tava.. </p>
              <p>[21] ``cutūpapātakusalo ^a^V1.0400^ea^, iddhiyā pāramiṃ gato. </p>
              <p>[22] kolito nāma nāmena, porohicco tavaṃ mune.. </p>
              <p>[21] ``porāṇakavaṃsadharo, uggatejo durāsado. </p>
              <p>[22] dhutavādīguṇenaggo, akkhadasso tavaṃ mune.. </p>
              <p>[21] ``bahussuto dhammadharo, sabbapāṭhī ca sāsane. </p>
              <p>[22] ānando nāma nāmena, dhammārakkho tavaṃ mune.. </p>
              <p>[21] ``ete sabbe atikkamma, pamesi bhagavā mamaṃ. </p>
              <p>[22] vinicchayaṃ me pādāsi, vinaye viññudesitaṃ.. </p>
              <p>[21] ``yo koci vinaye pañhaṃ, pucchati buddhasāvako. </p>
              <p>[22] tattha me cintanā natthi, taññevatthaṃ kathemahaṃ.. </p>
              <p>[21] ``yāvatā buddhakhettamhi, ṭhapetvā taṃ mahāmuni. </p>
              <p>[22] vinaye mādiso natthi, kuto bhiyyo bhavissati.. </p>
              <p>[21] ``bhikkhusaṅghe nisīditvā, evaṃ gajjati gotamo. </p>
              <p>[22] upālissa samo natthi, vinaye khandhakesu ca.. </p>
              <p>[21] ``yāvatā buddhabhaṇitaṃ, navaṅgaṃ satthusāsanaṃ. </p>
              <p>[22] vinayogadhaṃ taṃ sabbaṃ, vinayamūlapassino.. </p>
              <p>[21] ``mama kammaṃ saritvāna, gotamo sakyapuṅgavo. </p>
              <p>[22] bhikkhusaṅghe nisīditvā, etadagge ṭhapesi maṃ.. </p>
              <p>[21] ``satasahassupādāya, imaṃ ṭhānaṃ apatthayiṃ. </p>
              <p>[22] so me attho anuppatto, vinaye pāramiṃ gato.. </p>
              <p>[21] ``sakyānaṃ nandijanano, kappako āsahaṃ pure. </p>
              <p>[22] vijahitvāna taṃ jātiṃ, putto jāto mahesino.. </p>
              <p>[21] ``ito ^a^M1.0472^ea^ dutiyake kappe, añjaso nāma khattiyo. </p>
              <p>[22] anantatejo amitayaso, bhūmipālo mahaddhano.. </p>
              <p>[21] ``tassa rañño ahaṃ putto, candano nāma khattiyo. </p>
              <p>[22] jātimadenupatthaddho, yasabhogamadena ca.. </p>
              <p>[21] ``nāgasatasahassāni, sabbālaṅkārabhūsitā. </p>
              <p>[22] tidhāpabhinnā mātaṅgā, parivārenti maṃ sadā.. </p>
              <p>[21] ``sabalehi paretohaṃ, uyyānaṃ gantukāmako. </p>
              <p>[22] āruyha sirikaṃ nāgaṃ, nagarā nikkhamiṃ tadā.. </p>
              <p>[21] ``caraṇena ca sampanno, guttadvāro susaṃvuto. </p>
              <p>[22] devalo nāma sambuddho, āgacchi purato mama.. </p>
              <p>[21] ``pesetvā ^a^V1.0401^ea^ sirikaṃ nāgaṃ, buddhaṃ āsādayiṃ tadā. </p>
              <p>[22] tato sañjātakopo so, nāgo nuddharate padaṃ.. </p>
              <p>[21] ``nāgaṃ ruṇṇamanaṃ disvā, buddhe kodhaṃ akāsahaṃ. </p>
              <p>[22] vihesayitvā sambuddhaṃ, uyyānaṃ agamāsahaṃ.. </p>
              <p>[21] ``sātaṃ tattha na vindāmi, siro pajjalito yathā. </p>
              <p>[22] pariḷāhena ḍayhāmi, macchova baḷisādako.. </p>
              <p>[21] ``sasāgarantā pathavī, ādittā viya hoti me. </p>
              <p>[22] pitu santikupāgamma, idaṃ vacanamabraviṃ.. </p>
              <p>[21] ``āsīvisaṃva kupitaṃ, aggikkhandhaṃva āgataṃ. </p>
              <p>[22] mattaṃva kuñjaraṃ dantiṃ, yaṃ sayambhumasādayiṃ.. </p>
              <p>[21] ``āsādito mayā buddho, ghoro uggatapo jino. </p>
              <p>[22] purā sabbe vinassāma, khamāpessāma taṃ muniṃ.. </p>
              <p>[21] ``no ce taṃ nijjhāpessāma, attadantaṃ samāhitaṃ. </p>
              <p>[22] orena sattadivasā, raṭṭhaṃ me vidhamissati.. </p>
              <p>[21] ``sumekhalo kosiyo ca, siggavo cāpi sattako. </p>
              <p>[22] āsādayitvā isayo, duggatā te saraṭṭhakā.. </p>
              <p>[21] ``yadā ^a^M1.0473^ea^ kuppanti isayo, saññatā brahmacārino. </p>
              <p>[22] sadevakaṃ vināsenti, sasāgaraṃ sapabbataṃ.. </p>
              <p>[21] ``tiyojanasahassamhi, purise sannipātayiṃ.</p>
              <p>[03] accayaṃ desanatthāya, sayambhuṃ upasaṅkamiṃ.. </p>
              <p>[21] ``allavatthā allasirā, sabbeva pañjalīkatā. </p>
              <p>[22] buddhassa pāde nipatitvā, idaṃ vacanamabravuṃ.. </p>
              <p>[21] ``khamassu tvaṃ mahāvīra, abhiyācati taṃ jano. </p>
              <p>[22] pariḷāhaṃ vinodehi, mā no raṭṭhaṃ vināsaya.. </p>
              <p>[21] ``sadevamānusā sabbe, sadānavā sarakkhasā. </p>
              <p>[22] ayomayena kūṭena, siraṃ bhindeyyu me sadā.. </p>
              <p>[21] ``dake aggi na saṇṭhāti, bījaṃ sele na rūhati. </p>
              <p>[22] agade kimi na saṇṭhāti, kopo buddhe na jāyati.. </p>
              <p>[21] ``yathā ca bhūmi acalā, appameyyo ca sāgaro. </p>
              <p>[22] anantako ca ākāso, evaṃ buddhā akhobhiyā.. </p>
              <p>[21] ``sadā khantā mahāvīrā, khamitā ca tapassino. </p>
              <p>[22] khantānaṃ khamitānañca, gamanaṃ taṃ na vijjati.. </p>
              <p>[21] ``idaṃ ^a^V1.0402^ea^ vatvāna sambuddho, pariḷāhaṃ vinodayaṃ. </p>
              <p>[22] mahājanassa purato, nabhaṃ abbhuggamī tadā.. </p>
              <p>[21] ``tena kammenahaṃ vīra, hīnattaṃ ajjhupāgato. </p>
              <p>[22] samatikkamma taṃ jātiṃ, pāvisiṃ abhayaṃ puraṃ.. </p>
              <p>[21] ``tadāpi maṃ mahāvīra, ḍayhamānaṃ susaṇṭhitaṃ. </p>
              <p>[22] pariḷāhaṃ vinodesi, sayambhuñca khamāpayiṃ.. </p>
              <p>[21] ``ajjāpi maṃ mahāvīra, ḍayhamānaṃ tihaggibhi. </p>
              <p>[22] nibbāpesi tayo aggī, sītibhāvañca pāpayiṃ.. </p>
              <p>[21] ``yesaṃ sotāvadhānatthi, suṇātha mama bhāsato. </p>
              <p>[22] atthaṃ tuyhaṃ pavakkhāmi, yathā diṭṭhaṃ padaṃ mama.. </p>
              <p>[21] ``sayambhuṃ ^a^M1.0474^ea^ taṃ vimānetvā, santacittaṃ samāhitaṃ. </p>
              <p>[22] tena kammenahaṃ ajja, jātomhi nīcayoniyaṃ.. </p>
              <p>[21] ``mā vo khaṇaṃ virādhetha, khaṇātītā hi socare. </p>
              <p>[22] sadatthe vāyameyyātha, khaṇo vo paṭipādito.. </p>
              <p>[21] ``ekaccānañca vamanaṃ, ekaccānaṃ virecanaṃ. </p>
              <p>[22] visaṃ halāhalaṃ eke, ekaccānañca osadhaṃ.. </p>
              <p>[21] ``vamanaṃ paṭipannānaṃ, phalaṭṭhānaṃ virecanaṃ. </p>
              <p>[22] osadhaṃ phalalābhīnaṃ, puññakkhettaṃ gavesinaṃ.. </p>
              <p>[21] ``sāsanena viruddhānaṃ, visaṃ halāhalaṃ yathā. </p>
              <p>[22] āsīviso diṭṭhaviso, evaṃ jhāpeti taṃ naraṃ.. </p>
              <p>[21] ``sakiṃ pītaṃ halāhalaṃ, uparundhati jīvitaṃ. </p>
              <p>[22] sāsanena virujjhitvā, kappakoṭimhi ḍayhati.. </p>
              <p>[21] ``khantiyā avihiṃsāya, mettacittavatāya ca. </p>
              <p>[22] sadevakaṃ so tāreti, tasmā te avirādhiyā.. </p>
              <p>[21] ``lābhālābhe na sajjanti, sammānanavimānane. </p>
              <p>[22] pathavīsadisā buddhā, tasmā te na virādhiyā.. </p>
              <p>[21] ``devadatte ca vadhake, core aṅgulimālake. </p>
              <p>[22] rāhule dhanapāle ca, sabbesaṃ samako muni.. </p>
              <p>[21] ``etesaṃ paṭigho natthi, rāgomesaṃ na vijjati. </p>
              <p>[22] sabbesaṃ samako buddho, vadhakassorasassa ca.. </p>
              <p>[21] ``panthe disvāna kāsāvaṃ, chaḍḍitaṃ mīḷhamakkhitaṃ. </p>
              <p>[22] sirasmiṃ añjaliṃ katvā, vanditabbaṃ isiddhajaṃ.. </p>
              <p>[21] ``abbhatītā ^a^V1.0403^ea^ ca ye buddhā, vattamānā anāgatā. </p>
              <p>[22] dhajenānena sujjhanti, tasmā ete namassiyā.. </p>
              <p>[21] ``satthukappaṃ suvinayaṃ, dhāremi hadayenahaṃ. </p>
              <p>[22] namassamāno vinayaṃ, viharissāmi sabbadā.. </p>
              <p>[21] ``vinayo ^a^M1.0475^ea^ āsayo mayhaṃ, vinayo ṭhānacaṅkamaṃ. </p>
              <p>[22] kappemi vinaye vāsaṃ, vinayo mama gocaro.. </p>
              <p>[21] ``vinaye pāramippatto, samathe cāpi kovido. </p>
              <p>[22] upāli taṃ mahāvīra, pāde vandati satthuno.. </p>
              <p>[21] ``so ahaṃ vicarissāmi, gāmā gāmaṃ purā puraṃ. </p>
              <p>[22] namassamāno sambuddhaṃ, dhammassa ca sudhammataṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] tattha hi naṃ satthā sayameva sakalaṃ vinayapiṭakaṃ uggaṇhāpesi.  so aparabhāge bhārukacchakavatthuṃ (pārā0 78) ajjukavatthuṃ (pārā0  158) kumārakassapavatthunti imāni tīṇi vatthūni vinicchayi.  satthā ekekasmiṃ vinicchite sādhukāraṃ datvā tayopi vinicchaye  aṭṭhuppattiṃ katvā theraṃ vinayadharānaṃ aggaṭṭhāne ṭhapesi. so aparabhāge  ekasmiṃ uposathadivase pātimokkhuddesasamaye bhikkhū ovadanto -- </p>
              <p>[03] 249^b^.^eb^ </p>
              <p>[21] ``saddhāya ^a^P2.0102^ea^ abhinikkhamma,  navapabbajito navo. </p>
              <p>[22] mitte bhajeyya kalyāṇe, suddhājīve atandite.. </p>
              <p>[03] 250^b^.^eb^ </p>
              <p>[21] ``saddhāya abhinikkhamma, navapabbajito navo. </p>
              <p>[22] saṅghasmiṃ viharaṃ bhikkhu, sikkhetha vinayaṃ budho.. </p>
              <p>[03] 251^b^.^eb^ </p>
              <p>[21] ``saddhāya abhinikkhamma, navapabbajito navo. </p>
              <p>[22] kappākappesu kusalo, careyya apurakkhato''ti.. --  tisso gāthā abhāsi.</p>
              <p>[03] tattha ^b^saddhāyā^eb^ti saddhānimittaṃ, na jīvikatthanti attho.  ^b^saddhāyā^eb^ti vā kammaphalāni ratanattayaguṇañca saddahitvā.  ^b^abhinikkhammā^eb^ti gharāvāsato nikkhamitvā.  ^b^navapabbajito^eb^ti navo hutvā pabbajito, paṭhamavaye eva pabbajito.  ^b^navo^eb^ti sāsane sikkhāya abhinavo daharo. ^b^mitte  bhajeyya kalyāṇe suddhājīve atandite^eb^ti ``piyo garu  bhāvanīyo''tiādinā (a0 ni0  7.37) vuttalakkhaṇe  kalyāṇamitte, micchājīvavivajjanena suddhājīve ^a^M1.0476^ea^, āraddhavīriyatāya  atandite ^a^V1.0404^ea^ bhajeyya upasaṅkameyya, tesaṃ ovādānusāsanīpaṭiggahaṇavasena  seveyya. ^b^saṅghasmiṃ vihara^eb^nti saṅghe bhikkhusamūhe  vattapaṭivattapūraṇavasena viharanto. ^b^sikkhetha vinayaṃ budho^eb^ti  bodhañāṇatāsukusalo hutvā vinayapariyattiṃ sikkheyya. vinayo hi  sāsanassa āyu, tasmiṃ ṭhite sāsanaṃ ṭhitaṃ hoti. ``buddho''ti ca  paṭhanti, so evattho. ^b^kappākappesū^eb^ti kappiyākappiyesu kusalo  suttavasena suttānulomavasena ca nipuṇo cheko. ^b^apurakkhato^eb^ti  na purakkhato taṇhādīhi kutoci purekkhāraṃ apaccāsīsanto hutvā  vihareyya. </p>
              <p>[06] upālittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 12. uttarapālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^paṇḍitaṃ vata maṃ santa^eb^nti āyasmato uttarapālattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto vipassissa bhagavato gamanamagge setuṃ  kārāpesi. so tena puññakammena devamanussesu saṃsaranto imasmiṃ  buddhuppāde sāvatthiyaṃ brāhmaṇakule nibbattitvā ^b^uttarapālo^eb^ti  laddhanāmo vayappatto yamakapāṭihāriyaṃ disvā paṭiladdhasaddho pabbajitvā  samaṇadhammaṃ karoti. tassa ekadivasaṃ ayonisomanasikāravasena  ^a^P2.0103^ea^ anubhūtārammaṇaṃ anussarantassa kāmarāgo uppajji.  so tāvadeva sahoḍḍhaṃ coraṃ gaṇhanto viya attano cittaṃ niggahetvā  saṃvegajāto paṭipakkhamanasikārena kilese vikkhambhetvā vipassanāya  kammaṃ karonto bhāvanaṃ ussukkāpetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.47.16-20) -- </p>
              <p>[21] ``vipassino bhagavato, caṅkamantassa sammukhā. </p>
              <p>[22] pasannacitto sumano, setuṃ kārāpayiṃ ahaṃ.. </p>
              <p>[21] ``ekanavutito ^a^M1.0477^ea^ kappe, yaṃ setuṃ kārayiṃ ahaṃ. </p>
              <p>[22] duggatiṃ nābhijānāmi, setudānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā sīhanādaṃ  nadanto -- </p>
              <p>[03] 252^b^.^eb^ </p>
              <p>[21] ``paṇḍitaṃ vata maṃ santaṃ, alamatthavicintakaṃ. </p>
              <p>[22] pañca kāmaguṇā loke, sammohā pātayiṃsu maṃ.. </p>
              <p>[03] 253^b^.^eb^ </p>
              <p>[21] ``pakkhando ^a^V1.0405^ea^ māravisaye, daḷhasallasamappito. </p>
              <p>[22] asakkhiṃ maccurājassa, ahaṃ pāsā pamuccituṃ.. </p>
              <p>[03] 254^b^.^eb^ </p>
              <p>[21] ``sabbe kāmā pahīnā me, bhavā sabbe padālitā. </p>
              <p>[22] vikkhīṇo jātisaṃsāro, natthi dāni punabbhavo''ti..  -- </p>
              <p>[25] tisso gāthā abhāsi.</p>
              <p>[03] tattha ^b^paṇḍitaṃ vata maṃ santa^eb^nti sutacintāmayāya paññāya  vasena paññāsampannampi nāma maṃ samānaṃ. ^b^alamatthavicintaka^eb^nti  attano ca paresañca atthaṃ hitaṃ vicintetuṃ samatthaṃ, alaṃ vā pariyattaṃ  atthassa vicintakaṃ, kilesaviddhaṃsanasamatthaṃ atthadassinaṃ vā, sabbametaṃ  attano antimabhavikatāya thero vadati. ^b^pañca kāmaguṇā^eb^ti  rūpādayo pañca kāmakoṭṭhāsā. ^b^loke^eb^ti tesaṃ pavattiṭṭhānadassanaṃ.  ^b^sammohā^eb^ti sammohanimittaṃ ayonisomanasikārahetu.  ^b^sammohā^eb^ti vā sammohanā sammohakarā. ^b^pātayiṃsū^eb^ti  dhīrabhāvato pātesuṃ, lokato vā uttaritukāmaṃ maṃ loke pātayiṃsūti  attho.</p>
              <p>[03] ^b^pakkhando^eb^ti anupaviṭṭho. ^b^māravisaye^eb^ti  kilesavisaye kilesamārassa pavattiṭṭhāne, tassa vasaṃ gatoti  adhippāyo. devaputtamārassa vā issariyaṭṭhāne taṃ anupavisitvā  ṭhito. ^b^daḷhasallasamappito^eb^ti daḷhaṃ thiraṃ, daḷhena vā sallena  samappito, rāgasallena hadayaṃ āhacca viddho. ^b^asakkhiṃ  maccurājassa, ahaṃ pāsā pamuccitu^eb^nti aggamaggasaṇḍāsena rāgādisallaṃ  anavasesato uddharantoyeva rāgabandhanasaṅkhātā ^a^M1.0478^ea^ maccurājassa pāsā ahaṃ  parimuccituṃ asakkhiṃ, tato attānaṃ pamocesiṃ.</p>
              <p>[03] tato eva ca ^b^sabbe kāmā pahīnā me, bhavā sabbe  padālitā^eb^ti vatthārammaṇādibhedena anekabhedabhinnā ^a^P2.0104^ea^  sabbe kilesakāmā ariyamaggena samucchedavasena mayā pahīnā.  kilesakāmesu hi pahīnesu vatthukāmāpi pahīnā eva honti. tathā  kāmabhavakammabhavādayo bhavā sabbe maggañāṇāsinā padālitā  viddhaṃsitā. kammabhavesu hi padālitesu upapattibhavā padālitā eva  honti. evaṃ kammabhavānaṃ padālitattā eva ^b^vikkhīṇo  jātisaṃsāro, natthi dāni punabbhavo^eb^ti. tassattho heṭṭhā vuttoyeva.  idameva ca therassa aññābyākaraṇaṃ ahosi. </p>
              <p>[06] uttarapālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 13. abhibhūtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^suṇātha^eb^ ^a^V1.0406^ea^ ^b^ñātayo sabbe^eb^ti āyasmato abhibhūtattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto vessabhussa bhagavato kāle kulagehe nibbattitvā  viññutaṃ patto tādisena kalyāṇamittasannissayena sāsane abhippasanno  ahosi. so satthari parinibbute tassa dhātuṃ gahetuṃ mahājane ussāhaṃ  karonte sayaṃ sabbapaṭhamaṃ gandhodakena citakaṃ nibbāpesi. so tena  puññakammena devamanussesu saṃsaranto imasmiṃ buddhuppāde veṭhapuranagare  rājakule nibbattitvā ^b^abhibhūto^eb^ti laddhanāmo pitu accayena rajjaṃ  kāreti. tasmiñca samaye bhagavā janapadacārikaṃ caranto anupubbena  taṃ nagaraṃ pāpuṇi. tato so rājā ``bhagavā kira mama nagaraṃ  anuppatto''ti sutvā satthu santikaṃ gantvā dhammaṃ sutvā dutiyadivase  mahādānaṃ pavattesi. bhagavā bhuttāvī tassa rañño ajjhāsayānurūpaṃ  anumodanaṃ karontoyeva vitthārato dhammaṃ desesi. so dhammaṃ sutvā  laddhappasādo rajjaṃ pahāya pabbajitvā arahattaṃ sacchākāsi. tena vuttaṃ  ^b^apadāne^eb^ (apa0 thera 2.47.11-15) -- </p>
              <p>[21] ``dayhamāne ^a^M1.0479^ea^ sarīramhi, vessabhussa mahesino. </p>
              <p>[22] gandhodakaṃ gahetvāna, citaṃ nibbāpayiṃ ahaṃ.. </p>
              <p>[21] ``ekatiṃse ito kappe, citaṃ nibbāpayiṃ ahaṃ. </p>
              <p>[22] duggatiṃ nābhijānāmi, gandhodakassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhena viharante tasmiṃ tassa ñātakā  amaccā pārisajjā nāgarā jānapadāti sabbe samāgantvā, ``bhante,  kasmā tvaṃ amhe anāthe katvā pabbajito''ti parideviṃsu. thero te  ñātipamukhe manusse paridevante disvā tesaṃ attano  pabbajjakāraṇavibhāvanamukhena dhammaṃ kathento -- </p>
              <p>[03] 255^b^.^eb^ </p>
              <p>[21] ``suṇātha ^a^P2.0105^ea^ ñātayo sabbe,  yāvantettha samāgatā. </p>
              <p>[22] dhammaṃ vo desayissāmi, dukkhā jāti punappunaṃ.. </p>
              <p>[03] 256^b^.^eb^ </p>
              <p>[21] ``ārambhatha nikkamatha, yuñjatha buddhasāsane. </p>
              <p>[22] dhunātha maccuno senaṃ, naḷāgāraṃva kuñjaro.. </p>
              <p>[03] 257^b^.^eb^ </p>
              <p>[21] ``yo ^a^V1.0407^ea^ imasmiṃ dhammavinaye, appamatto vihassati. </p>
              <p>[22] pahāya jātisaṃsāraṃ, dukkhassantaṃ karissatī''ti.. --  tisso gāthā abhāsi.</p>
              <p>[03] tattha ^b^suṇāthā^eb^ti nisāmetha, idāni mayā vuccamānaṃ  ohitasotā sotadvārānusārena upadhārethāti attho. ^b^ñātayo^eb^ti  ñātī pamukhe katvā tesaṃ sabbesaṃ ālapanaṃ, tenāha ^b^``sabbe  yāvantettha samāgatā''^eb^ti, yāvanto yattakā ettha samāgame, etissaṃ  vā mama pabbajjāya samāgatāti attho. </p>
              <p>[01] idāni yaṃ sandhāya ``suṇāthā''ti savanāṇattikavacanaṃ  kataṃ, taṃ ^b^``dhammaṃ vo desayissāmī''^eb^ti paṭijānitvā  ^b^``dukkhā jāti punappuna''^eb^ntiādinā desetuṃ ārabhi. tattha  ^b^dukkhā jāti punappuna^eb^nti jāti nāmesā  gabbhokkantimūlakādibhedassa jarādibhedassa ca anekavihitassa  dukkhassa adhiṭṭhānabhāvato dukkhā. sā punappunaṃ pavattamānā ativiya  dukkhā. </p>
              <p>[01] tassā ^a^M1.0480^ea^ pana jātiyā samatikkamanatthaṃ ussāho  karaṇīyoti dassento āha ^b^``ārambhathā^eb^''tiādi. tattha  ^b^ārambhathā^eb^ti ārambhadhātusaṅkhātaṃ vīriyaṃ karotha.  ^b^nikkamathā^eb^ti kosajjapakkhato nikkhantattā nikkamadhātusaṅkhātaṃ  taduttariṃ vīriyaṃ karotha. ^b^yuñjatha buddhasāsane^eb^ti yasmā  sīlasaṃvaro indriyesu guttadvāratā bhojane mattaññutā satisampajaññanti  imesu dhammesu patiṭṭhitānaṃ jāgariyānuyogavasena ārambhanikkamadhātuyo  sampajjanti, tasmā tathābhūtā samathavipassanāsaṅkhāte  adhisīlasikkhādisaṅkhāte vā bhagavato sāsane yuttappayuttā hotha.  ^b^dhunātha maccuno senaṃ, naḷāgāraṃva kuñjaro^eb^ti evaṃ paṭipajjantā ca  tedhātuissarassa maccurājassa vasaṃ satte netīti tassa senāsaṅkhātaṃ  abalaṃ dubbalaṃ yathā nāma thāmabalūpapanno kuñjaro naḷehi kataṃ agāraṃ  khaṇeneva viddhaṃseti, evameva kilesagaṇaṃ dhunātha vidhamatha viddhaṃsethāti  attho.</p>
              <p>[03] evaṃ pana buddhasāsane ussāhaṃ karontassa ekaṃsiko  jātidukkhassa samatikkamoti dassento ^b^``yo  imasmi''^eb^ntiādinā tatiyaṃ gāthamāha. taṃ suviññeyyameva. </p>
              <p>[06] abhibhūtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 14. gotamattheragāthāvaṇṇanā</h3n>
            <h4>
              <h4n> </h4n>
              <p>[03] ^b^saṃsara^eb^nti ^a^V1.0408^ea^ ^a^P2.0106^ea^ āyasmato gotamattherassa  gāthā. kā uppatti? ayaṃ kira purimabuddhesu katādhikāro tattha  tattha bhave puññāni karonto sikhimhi bhagavati parinibbute tassa  citakaṃ devamanussesu pūjentesu aṭṭhahi campakapupphehi citakaṃ pūjesi.  so tena puññakammena devamanussesu saṃsaranto imasmiṃ buddhuppāde  sakyarājakule nibbattitvā ^b^gotamo^eb^ti gottavaseneva  abhilakkhitanāmo vayappatto satthu ñātisamāgame paṭiladdhasaddho  pabbajitvā vipassanāya kammaṃ karonto chaḷabhiñño ahosi. tena  vuttaṃ ^b^apadāne^eb^ (apa0 thera 2.47.6-10) -- </p>
              <p>[21] ``jhāyamānassa ^a^M1.0481^ea^ bhagavato, sikhino lokabandhuno. </p>
              <p>[22] aṭṭha campakapupphāni, citakaṃ abhiropayiṃ.. </p>
              <p>[21] ``ekatiṃse ito kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, citapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā vimuttisukhena viharanto ekadivasaṃ  ñātakehi ``kasmā, bhante, amhe pahāya pabbajito''ti puṭṭho saṃsāre  attanā anubhūtadukkhañceva idāni adhigataṃ nibbānasukhañca pakāsento  -- </p>
              <p>[03] 258^b^.^eb^ </p>
              <p>[21] ``saṃsarañhi nirayaṃ agacchissaṃ, petalokamagamaṃ punappunaṃ. </p>
              <p>[22] dukkhamamhipi tiracchānayoniyaṃ, nekadhā hi vusitaṃ  ciraṃ mayā.. </p>
              <p>[03] 259^b^.^eb^ </p>
              <p>[21] ``mānusopi ca bhavobhirādhito, saggakāyamagamaṃ sakiṃ  sakiṃ. </p>
              <p>[22] rūpadhātusu arūpadhātusu, nevasaññisu asaññisuṭṭhitaṃ.. </p>
              <p>[03] 260^b^.^eb^ </p>
              <p>[21] ``sambhavā suviditā asārakā, saṅkhatā pacalitā  saderitā. </p>
              <p>[22] taṃ viditvā mahamahattasambhavaṃ, santimeva satimā  samajjhaga''nti.. -- </p>
              <p>[25] tīhi gāthāhi tesaṃ dhammaṃ desesi.</p>
              <p>[03] tattha ^b^saṃsara^eb^nti anādimati saṃsāre saṃsaranto  kammakilesehi pañcasu gatīsu cavanupapātavasena aparāparaṃ saṃsarantoti  attho. ^b^hī^eb^ti nipātamattaṃ. ^b^nirayaṃ agacchissa^eb^nti  sañjīvādikaṃ aṭṭhavidhaṃ mahānirayaṃ, kukkuḷādikaṃ soḷasavidhaṃ  ussadanirayañca paṭisandhivasena upagacchiṃ ^a^V1.0409^ea^. ^b^``punappuna''^eb^nti  idaṃ idhāpi ānetabbaṃ ^a^P2.0107^ea^. ^b^petaloka^eb^nti  pettivisayaṃ, khuppipāsādibhedaṃ petattabhāvanti ^a^M1.0482^ea^ attho. ^b^agama^eb^nti  paṭisandhivasena upagacchiṃ upapajjiṃ. ^b^punappuna^eb^nti aparāparaṃ.  ^b^dukkhamamhipī^eb^ti aññamaññaṃ tikhiṇakasāpatodābhighātādidukkhehi  dussahāyapi. liṅgavipallāsena hetaṃ vuttaṃ ``dukkhamamhipī''ti.  ^b^tiracchānayoniya^eb^nti migapakkhiādibhedāya tiracchānayoniyaṃ.  ^b^nekadhā hī^eb^ti oṭṭhagoṇagadrabhādivasena ceva  kākabalākakulalādivasena ca anekappakāraṃ anekavārañca ^b^ciraṃ^eb^  dīghamaddhānaṃ ^b^mayā vusitaṃ^eb^ niccaṃ utrastamānasatādivasena dukkhaṃ  anubhūtaṃ. tiracchānayoniyaṃ nibbattasatto mahāmūḷhatāya cirataraṃ  tattheva aparāparaṃ parivattatīti dassanatthaṃ idha ``cira''nti vuttaṃ.</p>
              <p>[03] ^b^mānusopi ca bhavobhirādhito^eb^ti manussattabhāvopi mayā  tādisena kusalakammunā samavāyena abhirādhito sādhito adhigato.  kāṇakacchapopamasuttamettha (ma0 ni0 3.252; saṃ0 ni0   5.1117) udāharitabbaṃ. ^b^saggakāyamagamaṃ sakiṃ saki^eb^nti  saggagatisaṅkhātaṃ kāmāvacaradevakāyaṃ sakiṃ sakiṃ kadāci kadāci  upapajjanavasena agacchiṃ. ^b^rūpadhātusū^eb^ti  puthujjanabhavaggapariyosānesu rūpabhavesu ^b^arūpadhātusū^eb^ti arūpabhavesu.  ^b^nevasaññisu asaññisuṭṭhita^eb^nti rūpārūpadhātūsu ca na kevalaṃ  saññīsu eva, atha kho nevasaññīnāsaññīsu asaññīsu ca upapajja  ṭhitaṃ mayāti ānetvā yojetabbaṃ. nevasaññiggahaṇena hettha  nevasaññīnāsaññībhavo gahito. yadipime dve bhavā  rūpārūpadhātuggahaṇeneva gayhanti, ye pana ito bāhirakā tattha  niccasaññino bhavavimokkhasaññino ca, tesaṃ tassā saññāya  micchābhāvadassanatthaṃ visuṃ gahitāti daṭṭhabbaṃ.</p>
              <p>[03] evaṃ dvīhi gāthāhi bhavamūlassa anupacchinnattā anādimati  saṃsāre attano vaṭṭadukkhānubhavaṃ dassetvā idāni tadupacchedena  vivaṭṭasukhānubhavaṃ dassento ^b^``sambhavā''^eb^tiādinā tatiyaṃ  gāthamāha. tattha ^b^sambhavā^eb^ti bhavā. kāmabhavādayo eva hi  hetupaccayasamavāyena bhavantīti idha sambhavāti vuttā.  ^b^suviditā^eb^ti vipassanāpaññāsahitāya maggapaññāya suṭṭhu viditā.  ^b^asārakā^eb^tiādi tesaṃ viditākāradassanaṃ. tattha  ^b^asārakā^eb^ti niccasārādisārarahitā. ^b^saṅkhatā^eb^ti samecca  sambhuyya paccayehi ^a^M1.0483^ea^ katā. ^b^pacalitā^eb^ti saṅkhatattā eva  uppādajarādīhi pakārato calitā anavaṭṭhitā. ^b^saderitā^eb^ti  sadā sabbakālaṃ bhaṅgena eritā, ittarā bhaṅgagāmino pabhaṅgunoti attho.  ^b^taṃ viditvā^eb^ ^a^P2.0108^ea^ ^b^mahamattasambhava^eb^nti taṃ  yathāvuttaṃ saṅkhatasabhāvaṃ attasambhavaṃ attani sambhūtaṃ attāyattaṃ  issarādivasena aparāyattaṃ pariññābhisamayavasena ahaṃ viditvā  tappaṭipakkhabhūtaṃ ^b^santimeva^eb^ nibbānameva maggapaññāsatiyā  ^b^satimā^eb^ ^a^V1.0410^ea^ hutvā ^b^samajjhagaṃ^eb^ adhigacchiṃ ariyamaggabhāvanāya  anuppattoti. evaṃ thero ñātakānaṃ dhammadesanāmukhena aññaṃ byākāsi. </p>
              <p>[06] gotamattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 15. hāritattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo pubbe karaṇīyānī^eb^ti āyasmato hāritattherassa gāthā.  kā uppatti? ayampi padumuttarassa bhagavato kāle kulagehe  nibbattitvā viññutaṃ patto satthari parinibbute tassa citakapūjāya  kayiramānāya gandhena pūjaṃ akāsi. so tena puññakammena  devamanussesu saṃsaranto imasmiṃ buddhuppāde sāvatthiyaṃ brāhmaṇakule  nibbattitvā ^b^hārito^eb^ti laddhanāmo vayappatto jātimānaṃ nissāya  aññe vasalavādena samudācarati. so bhikkhūnaṃ santikaṃ gantvā dhammaṃ  sutvā paṭiladdhasaddho pabbajitopi ciraparicitattā vasalasamudācāraṃ na  vissajji. athekadivasaṃ satthu santike dhammaṃ sutvā sañjātasaṃvego  vipassanaṃ paṭṭhapetvā attano cittappavattiṃ upaparikkhanto  mānuddhaccaviggahitataṃ disvā taṃ pahāya vipassanaṃ ussukkāpetvā arahattaṃ  pāpuṇi. tena vuttaṃ ^b^apadāne^eb^ (apa0 thera 2.46.63-67) -- </p>
              <p>[21] ``citāsu kurumānāsu, nānāgandhe samāhaṭe. </p>
              <p>[22] pasannacitto sumano, gandhamuṭṭhimapūjayiṃ.. </p>
              <p>[21] ``satasahassito kappe, citakaṃ yamapūjayiṃ. </p>
              <p>[22] duggatiṃ nābhijānāmi, citapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahā ^a^M1.0484^ea^ pana hutvā vimuttisukhaṃ anubhavanto ^b^``yo pubbe  karaṇīyānī''^eb^tiādinā tīhi gāthāhi bhikkhūnaṃ ovādadānamukhena  aññaṃ byākāsi. tāsaṃ attho heṭṭhā vuttoyeva. </p>
              <p>[06] hāritattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 16. vimalattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pāpamitte^eb^ti ^a^V1.0411^ea^ ^a^P2.0109^ea^ āyasmato vimalattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ puññaṃ upacinanto padumuttarassa bhagavato kāle  kulagehe nibbattitvā viññutaṃ patto satthari parinibbute  sādhukīḷanadivasesu vītivattesu satthu sarīraṃ gahetvā upāsakesu  jhāpanaṭṭhānaṃ gacchantesu satthu guṇe āvajjitvā pasannamānaso  sumanapupphehi pūjamakāsi. so tena puññakammena devamanussesu  saṃsaranto imasmiṃ buddhuppāde bārāṇasiyaṃ brāhmaṇakule nibbattitvā  ^b^vimalo^eb^ti laddhanāmo vayappatto somamittattheraṃ nissāya sāsane  pabbajitvā teneva ussāhito vipassanaṃ paṭṭhapetvā nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 2.46.58-62) -- </p>
              <p>[21] ``nīharante sarīramhi, vajjamānāsu bherisu. </p>
              <p>[22] pasannacitto sumano, paṭṭipupphamapūjayiṃ.. </p>
              <p>[21] ``satasahassito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, dehapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano sahāyassa bhikkhussa ovādaṃ dento  -- </p>
              <p>[03] 264^b^.^eb^ </p>
              <p>[21] ``pāpamitte vivajjetvā, bhajeyyuttamapuggalaṃ. </p>
              <p>[22] ovāde cassa tiṭṭheyya, patthento acalaṃ sukhaṃ.. </p>
              <p>[03] 265^b^.^eb^ </p>
              <p>[21] ``parittaṃ ^a^M1.0485^ea^ dārumāruyha, yathā sīde mahaṇṇave. </p>
              <p>[22] evaṃ kusītamāgamma, sādhujīvīpi sīdati. </p>
              <p>[22] tasmā taṃ parivajjeyya, kusītaṃ hīnavīriyaṃ.. </p>
              <p>[03] 266^b^.^eb^ </p>
              <p>[21] ``pavivittehi ariyehi, pahitattehi jhāyibhi. </p>
              <p>[22] niccaṃ āraddhavīriyehi, paṇḍitehi sahāvase''ti.. -- </p>
              <p>[25] tisso gāthā abhāsi.</p>
              <p>[03] tattha ^b^pāpamitte^eb^ti akalyāṇamitte asappurise hīnavīriye.  ^b^vivajjetvā^eb^ti taṃ abhajanavasena dūrato vajjetvā.  ^b^bhajeyyuttamapuggala^eb^nti sappurisaṃ paṇḍitaṃ kalyāṇamittaṃ  ovādānusāsanīgahaṇavasena ^a^V1.0412^ea^ seveyya. ^b^ovāde cassa tiṭṭheyyā^eb^ti  assa kalyāṇamittassa ovāde anusiṭṭhiyaṃ yathānusiṭṭhaṃ paṭipajjanavasena  tiṭṭheyya. ^b^patthento^eb^ti ākaṅkhanto. ^b^acalaṃ sukha^eb^nti  nibbānasukhaṃ phalasukhañca. tampi hi akuppabhāvato ``acala''nti  vuccati. sesaṃ vuttatthameva. </p>
              <p>[06] vimalattheragāthāvaṇṇanā niṭṭhitā. </p>
              <p>[06] tikanipātavaṇṇanā niṭṭhitā. </p>
              <p>[06] paṭhamo bhāgo niṭṭhito.</p>
            </h4>
          </h3>
        </h2>
      </h1>
    </h0>
    <h0>
      <h0n> 4. catukkanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. nāgasamālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^alaṅkatā^eb^tiādikā ^a^M2.0001^ea^ ^a^V2.0001^ea^ āyasmato nāgasamālattherassa gāthā.  kā uppatti? ayampi padumuttarassa bhagavato kāle kulagehe  nibbattitvā viññutaṃ patto gimhasamaye sūriyātapasantattāya ^a^V2.0002^ea^ bhūmiyā  gacchantaṃ satthāraṃ ^a^P2.0110^ea^ disvā pasannamānaso chattaṃ  adāsi. so tena puññakammena devamanussesu saṃsaranto imasmiṃ  buddhuppāde sakyarājakule nibbattitvā ^b^nāgasamālo^eb^ti laddhanāmo  vayappatto ñātisamāgame paṭiladdhasaddho pabbajitvā kiñci kālaṃ  bhagavato upaṭṭhāko ahosi. so ekadivasaṃ nagaraṃ piṇḍāya paviṭṭho  alaṅkatapaṭiyattaṃ aññataraṃ naccakiṃ mahāpathe tūriyesu vajjantesu naccantiṃ  disvā, ``ayaṃ cittakiriyavāyodhātuvipphāravasena karajakāyassa tathā  tathā parivatti, aho aniccā saṅkhārā''ti khayavayaṃ paṭṭhapetvā  vipassanaṃ ussukkāpetvā arahattaṃ pāpuṇi. tena vuttaṃ ^b^apadāne^eb^  (apa0 thera 2.46.37-48) -- </p>
              <p>[21] ``aṅgārajātā pathavī, kukkuḷānugatā mahī. </p>
              <p>[22] padumuttaro bhagavā, abbhokāsamhi caṅkami.. </p>
              <p>[21] ``paṇḍaraṃ ^a^M2.0002^ea^ chattamādāya, addhānaṃ paṭipajjahaṃ. </p>
              <p>[22] tattha disvāna sambuddhaṃ, vitti me upapajjatha.. </p>
              <p>[21] ``marīciyotthaṭā bhūmi, aṅgārāva mahī ayaṃ. </p>
              <p>[22] upahanti mahāvātā, sarīrassāsukhepanā.. </p>
              <p>[21] ``sītaṃ uṇhaṃ vihanantaṃ, vātātapanivāraṇaṃ. </p>
              <p>[22] paṭiggaṇha imaṃ chattaṃ, phassayissāmi nibbutiṃ.. </p>
              <p>[21] ``anukampako kāruṇiko, padumuttaro mahāyaso. </p>
              <p>[22] mama saṅkappamaññāya, paṭiggaṇhi tadā jino.. </p>
              <p>[21] ``tiṃsakappāni devindo, devarajjamakārayiṃ. </p>
              <p>[22] satānaṃ pañcakkhattuñca, cakkavattī ahosahaṃ.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] anubhomi sakaṃ kammaṃ, pubbe sukatamattano.. </p>
              <p>[21] ``ayaṃ me pacchimā jāti, carimo vattate bhavo. </p>
              <p>[22] ajjāpi setacchattaṃ me, sabbakālaṃ dharīyati.. </p>
              <p>[21] ``satasahassito kappe, yaṃ chattamadadiṃ tadā. </p>
              <p>[22] duggatiṃ nābhijānāmi, chattadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā -- </p>
              <p>[03] 267^b^.^eb^ </p>
              <p>[21] ``alaṅkatā ^a^V2.0003^ea^ suvasanā, mālinī candanussadā. </p>
              <p>[22] majjhe mahāpathe nārī, tūriye naccati naṭṭakī.. </p>
              <p>[03] 268^b^.^eb^ </p>
              <p>[21] ``piṇḍikāya paviṭṭhohaṃ, gacchanto naṃ udikkhisaṃ. </p>
              <p>[22] alaṅkataṃ suvasanaṃ, maccupāsaṃva oḍḍitaṃ.. </p>
              <p>[03] 269^b^.^eb^ </p>
              <p>[21] ``tato me manasīkāro, yoniso udapajjatha. </p>
              <p>[22] ādīnavo pāturahu, nibbidā samatiṭṭhatha.. </p>
              <p>[03] 270^b^.^eb^ </p>
              <p>[21] ``tato ^a^M2.0003^ea^ cittaṃ vimucci me, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] catūhi gāthāhi attano paṭipattikittanamukhena aññaṃ  byākāsi.</p>
              <p>[03] tattha ^b^alaṅkatā^eb^ti hatthūpagādiābharaṇehi alaṅkatagattā.  ^b^suvasanā^eb^ti sundaravasanā sobhanavatthanivatthā. ^b^mālinī^eb^ti  mālādhārinī piḷandhitapupphamālā. ^b^candanussadā^eb^ti  candanānulepalittasarīrā. ^b^majjhe mahāpathe nārī, tūriye naccati  naṭṭakī^eb^ti yathāvuttaṭṭhāne ekā nārī naṭṭakī nāṭakitthī nagaravīthiyā  majjhe pañcaṅgike tūriye vajjante naccati, yathāpaṭṭhapitaṃ naccaṃ karoti.</p>
              <p>[03] ^b^piṇḍikāyā^eb^ti bhikkhāya. ^b^paviṭṭhoha^eb^nti nagaraṃ  paviṭṭho ahaṃ. ^b^gacchanto naṃ udikkhisa^eb^nti nagaravīthiyaṃ  gacchanto parissayapariharaṇatthaṃ vīthiṃ olokento taṃ naṭṭakiṃ  olokesiṃ. kiṃ viya? ^b^maccupāsaṃva oḍḍita^eb^nti yathā maccussa  maccurājassa pāsabhūto rūpādiko oḍḍito loke anuvicaritvā ṭhito  ekaṃsena sattānaṃ anatthāvaho, evaṃ ^a^P2.0111^ea^ sāpi  appaṭisaṅkhāne ṭhitānaṃ andhaputhujjanānaṃ ekaṃsato anatthāvahāti  maccupāsasadisī vuttā.</p>
              <p>[03] ^b^tato^eb^ti tasmā maccupāsasadisattā. ^b^me^eb^ti mayhaṃ.  ^b^manasīkāro yoniso udapajjathā^eb^ti ``ayaṃ aṭṭhisaṅghāto  nhārusambandho maṃsena anupalitto chaviyā paṭicchanno  asuciduggandhajegucchapaṭikkūlo  aniccucchādanaparimaddanabhedanaviddhaṃsanadhammo īdise vikāre dassetī''ti  evaṃ yoniso manasikāro uppajji. ^b^ādīnavo pāturahū^eb^ti evaṃ  kāyassa sabhāvūpadhāraṇamukhena tassa ca taṃnissitānañca  cittacetasikānaṃ udayabbayaṃ sarasapabhaṅgutañca manasi karoto tesu ca  yakkharakkhasādīsu viya bhayato upaṭṭhahantesu tattha me  anekākārāadīnavo doso pāturahosi. tappaṭipakkhato ca nibbāne  ānisaṃso. ^b^nibbidā samatiṭṭhathā^eb^ti nibbindanaṃ  ādīnavānupassanānubhāvasiddhaṃ nibbidāñāṇaṃ mama hadaye saṇṭhāsi,  muhuttampi ^a^V2.0004^ea^ tesaṃ rūpārūpadhammānaṃ gahaṇe cittaṃ nāhosi, aññadatthu  muñcitukāmatādivasena tattha udāsīnameva jātanti attho.</p>
              <p>[03] ^b^tato^eb^ti ^a^M2.0004^ea^ vipassanāñāṇato paraṃ. ^b^cittaṃ vimucci  me^eb^ti lokuttarabhāvanāya vattamānāya maggapaṭipāṭiyā sabbakilesehi  mama cittaṃ vimuttaṃ ahosi. etena phaluppattiṃ dasseti. maggakkhaṇe  hi kilesā vimuccanti nāma, phalakkhaṇe vimuttāti. sesaṃ  vuttanayameva. </p>
              <p>[06] nāgasamālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. bhaguttheragāthāvaṇṇanā</h3n>
            <h4>
              <h4n> </h4n>
              <p>[03] ^b^ahaṃ middhenā^eb^tiādikā āyasmato bhaguttherassa gāthā.  kā uppatti? ayaṃ kira padumuttarassa bhagavato kāle kulagehe  nibbattitvā viññutaṃ patto satthari parinibbute tassa dhātuyo pupphehi  pūjesi. so tena puññakammena nimmānaratīsu nibbattitvā aparāparaṃ  devamanussesu saṃsaranto imasmiṃ buddhuppāde sakyarājakule nibbattitvā  ^b^bhagū^eb^ti laddhanāmo vayappatto anuruddhakimilehi saddhiṃ  nikkhamitvā pabbajitvā bālakaloṇakagāme vasanto ekadivasaṃ  thinamiddhābhibhavaṃ vinodetuṃ vihārato nikkhamma caṅkamaṃ abhiruhanto  papatitvā ^a^P2.0112^ea^ tadeva aṅkusaṃ katvā thinamiddhaṃ  vinodetvā vipassanaṃ vaḍḍhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.46.49-57) -- </p>
              <p>[21] ``parinibbute bhagavati, padumuttare mahāyase. </p>
              <p>[22] pupphavaṭaṃsake katvā, sarīramabhiropayiṃ.. </p>
              <p>[21] ``tattha cittaṃ pasādetvā, nimmānaṃ agamāsahaṃ. </p>
              <p>[22] devalokagato santo, puññakammaṃ sarāmahaṃ.. </p>
              <p>[21] ``ambarā pupphavasso me, sabbakālaṃ pavassati. </p>
              <p>[22] saṃsarāmi manusse ce, rājā homi mahāyaso.. </p>
              <p>[21] ``tahiṃ kusumavasso me, abhivassati sabbadā. </p>
              <p>[22] tasseva pupphapūjāya, vāhasā sabbadassino.. </p>
              <p>[21] ``ayaṃ ^a^V2.0005^ea^ pacchimako mayhaṃ, carimo vattate bhavo. </p>
              <p>[22] ajjāpi pupphavasso me, abhivassati sabbadā.. </p>
              <p>[21] ``satasahassito ^a^M2.0005^ea^ kappe, yaṃ pupphamabhiropayiṃ. </p>
              <p>[22] duggatiṃ nābhijānāmi, dehapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā phalasukhena nibbānasukhena ca vītināmento  satthārā ekavihāraṃ anumodituṃ upagatena -- ``kacci tvaṃ, bhikkhu,  appamatto viharasī''ti puṭṭho attano appamādavihāraṃ nivedento -- </p>
              <p>[03] 271^b^.^eb^ </p>
              <p>[21] ``ahaṃ middhena pakato, vihārā upanikkhamiṃ. </p>
              <p>[22] caṅkamaṃ abhiruhanto, tattheva papatiṃ chamā.. </p>
              <p>[03] 272^b^.^eb^ </p>
              <p>[21] ``gattāni parimajjitvā, punapāruyha caṅkamaṃ. </p>
              <p>[22] caṅkame caṅkamiṃ sohaṃ, ajjhattaṃ susamāhito.. </p>
              <p>[03] 273^b^.^eb^ </p>
              <p>[21] ``tato me manasīkāro, yoniso udapajjatha. </p>
              <p>[22] ādīnavo pāturahu, nibbidā samatiṭṭhatha.. </p>
              <p>[03] 274^b^.^eb^ </p>
              <p>[21] ``tato cittaṃ vimucci me, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] imā catasso gāthā abhāsi.</p>
              <p>[03] tattha ^b^middhena pakato^eb^ti kāyālasiyasaṅkhātena  asattivighātasabhāvena middhena abhibhūto. ^b^vihārā^eb^ti  senāsanato. ^b^upanikkhami^eb^nti caṅkamituṃ nikkhamiṃ.  ^b^tattheva papatiṃ chamā^eb^ti tattheva caṅkamasopāne niddābhibhūtatāya  bhūmiyaṃ nipatiṃ. ^b^gattāni parimajjitvā^eb^ti bhūmiyaṃ patanena  paṃsukitāni attano sarīrāvayavāni anumajjitvā. ^b^punapāruyha  caṅkama^eb^nti ``patito dānāha''nti saṅkocaṃ anāpajjitvā punapi  caṅkamaṭṭhānaṃ āruhitvā. ^b^ajjhattaṃ susamāhito^eb^ti gocarajjhatte  kammaṭṭhāne nīvaraṇavikkhambhanena suṭṭhu samāhito ekaggacitto hutvā  caṅkaminti yojanā. sesaṃ vuttanayameva. idameva ca therassa  aññābyākaraṇaṃ ahosi. </p>
              <p>[06] bhaguttheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. sabhiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pare^eb^ ^a^M2.0006^ea^ ^a^V2.0006^ea^ ^b^cā^eb^tiādikā āyasmato sabhiyattherassa gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto kakusandhassa bhagavato kāle kulagehe nibbattitvā viññutaṃ  patto ekadivasaṃ satthāraṃ divāvihārāya gacchantaṃ disvā pasannamānaso  upāhanaṃ ^a^P2.0113^ea^ adāsi. so tena puññakammena  devamanussesu saṃsaranto kassape bhagavati parinibbute patiṭṭhite  suvaṇṇacetiye chahi kulaputtehi saddhiṃ attasattamo sāsane pabbajitvā  kammaṭṭhānaṃ gahetvā araññe viharanto visesaṃ nibbattetuṃ asakkonto itare  āha -- ``mayaṃ piṇḍapātāya gacchanto jīvite sāpekkhā homa,  jīvite sāpekkhena ca na sakkā lokuttaradhammaṃ adhigantuṃ,  puthujjanakālaṅkiriyā ca dukkhā. handa, mayaṃ nisseṇiṃ bandhitvā  pabbataṃ abhiruyha kāye ca jīvite ca anapekkhā samaṇadhammaṃ  karomā''ti. te tathā akaṃsu.</p>
              <p>[03] atha nesaṃ mahāthero upanissayasampannattā tadaheva chaḷabhiñño  hutvā uttarakuruto piṇḍapātaṃ upanesi. itare -- ``tumhe, bhante,  katakiccā tumhehi saddhiṃ sallāpamattampi papañco, samaṇadhammameva mayaṃ  karissāma, tumhe attanā diṭṭhadhammasukhavihāramanuyuñjathā''ti vatvā  piṇḍapātaṃ paṭikkhipiṃsu. thero ne sampaṭicchāpetuṃ asakkonto  agamāsi.</p>
              <p>[03] tato nesaṃ eko dvīhatīhaccayena abhiññāparivāraṃ anāgāmiphalaṃ  sacchikatvā tatheva vatvā tehi paṭikkhitto agamāsi. tesu  khīṇāsavatthero parinibbāyi, anāgāmī suddhāvāsesu uppajji. itare  puthujjanakālaṅkiriyameva katvā chasu kāmasaggesu anulomapaṭilomato  dibbasampattiṃ anubhavitvā amhākaṃ bhagavato kāle devalokā cavitvā  eko mallarājakule paṭisandhiṃ gaṇhi, eko gandhārarājakule, eko  bāhiraraṭṭhe, eko rājagahe ekissā kuladārikāya kucchimhi paṭisandhiṃ  gaṇhi. itaro aññatarissā paribbājikāya kucchimhi paṭisandhiṃ  aggahesi. sā kira aññatarassa khattiyassa dhītā, naṃ mātāpitaro  -- ``amhākaṃ dhītā samayantaraṃ jānātū''ti ekassa paribbājakassa  niyyādayiṃsu. atheko paribbājako tāya saddhiṃ vippaṭipajji. sā  tena gabbhaṃ gaṇhi. taṃ gabbhiniṃ disvā paribbājakā nikkaḍḍhiṃsu.  sā aññattha ^a^M2.0007^ea^ gacchantī antarāmagge sabhāyaṃ vijāyi. tenassa  ^b^sabhiyo^eb^tveva nāmaṃ akāsi. so vaḍḍhitvā paribbājakapabbajjaṃ  pabbajitvā nānāsatthāni uggahetvā ^a^V2.0007^ea^ mahāvādī hutvā vādappasuto  vicaranto attanā sadisaṃ adisvā nagaradvāre assamaṃ kāretvā  khattiyakumārādayo sippaṃ sikkhāpento viharanto attano mātuyā  itthibhāvaṃ jigucchitvā jhānaṃ uppādetvā brahmaloke uppannāya  abhisaṅkharitvā dinne vīsatipañhe gahetvā te te samaṇabrāhmaṇe pucchi.  te cassa tesaṃ pañhānaṃ atthaṃ byākātuṃ nāsakkhiṃsu.  ^b^sabhiyasuttavaṇṇanāyaṃ^eb^ (su0 ni0 aṭṭha0 2. sabhiyasuttavaṇṇanā)  pana ^a^P2.0114^ea^ ``suddhāvāsabrahmā te pañhe abhisaṅkharitvā  adāsī''ti āgataṃ.</p>
              <p>[03] yadā pana bhagavā pavattavaradhammacakko anupubbena rājagahaṃ  āgantvā veḷuvane vihāsi, tadā sabhiyo tattha gantvā satthāraṃ  upasaṅkamitvā te pañhe pucchi. satthā tassa te pañhe byākāsīti  sabbaṃ ^b^sabhiyasutte^eb^ (su0 ni0 sabhiyasuttaṃ) āgatanayena veditabbaṃ.  sabhiyo pana bhagavatā tesu pañhesu byākatesu paṭiladdhasaddho  pabbajitvā vipassanaṃ paṭṭhapetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.46.27-31) -- </p>
              <p>[21] ``kakusandhassa munino, brāhmaṇassa vusīmato. </p>
              <p>[22] divāvihāraṃ vajato, akkamanamadāsahaṃ.. </p>
              <p>[21] ``imasmiṃyeva kappamhi, yaṃ dānamadadiṃ tadā. </p>
              <p>[22] duggatiṃ nābhijānāmi, akkamanassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahā pana hutvā devadatte saṅghabhedāya parakkamante  devadattapakkhikānaṃ bhikkhūnaṃ ovādaṃ dento -- </p>
              <p>[03] 275^b^.^eb^ </p>
              <p>[21] ``pare ca na vijānanti, mayamettha yamāmase. </p>
              <p>[22] ye ca tattha vijānanti, tato sammanti medhagā.. </p>
              <p>[03] 276^b^.^eb^ </p>
              <p>[21] ``yadā ca avijānantā, iriyantyamarā viya. </p>
              <p>[22] vijānanti ca ye dhammaṃ, āturesu anāturā.. </p>
              <p>[03] 277^b^.^eb^ </p>
              <p>[21] ``yaṃ ^a^M2.0008^ea^ kiñci sithilaṃ kammaṃ, saṃkiliṭṭhañca yaṃ vataṃ. </p>
              <p>[22] saṅkassaraṃ brahmacariyaṃ, na taṃ hoti mahapphalaṃ.. </p>
              <p>[03] 278^b^.^eb^ </p>
              <p>[21] ``yassa sabrahmacārīsu, gāravo nūpalabbhati. </p>
              <p>[22] ārakā hoti saddhammā, nabhaṃ puthaviyā yathā''ti.. -- </p>
              <p>[25] catūhi gāthāhi dhammaṃ desesi.</p>
              <p>[03] tattha ^a^V2.0008^ea^ ^b^pare^eb^ti paṇḍite ṭhapetvā tato aññe -- ``adhammaṃ  dhammo''ti ``dhammaṃ adhammo''tiādibhedakaravatthudīpanavasena  vivādappasutā pare nāma. te tattha vivādaṃ karontā ``mayaṃ yamāmase  uparamāma nassāma satataṃ samitaṃ maccusantikaṃ gacchāmā''ti na  jānanti. ^b^ye ca tattha vijānantī^eb^ti ye tattha paṇḍitā --  ``mayaṃ maccusamīpaṃ gacchāmā''ti vijānanti. ^b^tato sammanti  medhagā^eb^ti evañhi te jānantā yonisomanasikāraṃ uppādetvā  medhagānaṃ kalahānaṃ vūpasamāya paṭipajjanti. atha nesaṃ tāya  paṭipattiyā te medhagā sammanti. atha vā ^b^pare cā^eb^ti ye satthu  ovādānusāsaniyā aggahaṇena sāsanato bāhiratāya pare, te yāva  ``mayaṃ micchāgāhaṃ gahetvā ettha idha loke ^a^P2.0115^ea^  sāsanassa paṭiniggāhena yamāmase vāyamāmā''ti na vijānanti, tāva  vivādā na vūpasammanti, yadā pana tassa gāhassa vissajjanavasena ye  ca tattha tesu vivādappasutesu adhammadhammādike adhammadhammādito  yathābhūtaṃ vijānanti, tato tesaṃ santikā te paṇḍitapurise nissāya  vivādasaṅkhātā medhagā sammantīti evampettha attho veditabbo.</p>
              <p>[03] ^b^yadā^eb^ti yasmiṃ kāle. ^b^avijānantā^eb^ti vivādassa  vūpasamūpāyaṃ, dhammādhamme vā yāthāvato ajānantā. ^b^iriyantyamarā  viyā^eb^ti amarā viya jarāmaraṇaṃ atikkantā viya uddhatā unnaḷā  capalā mukharā vippakiṇṇavācā hutvā vattanti caranti vicaranti tadā  vivādo na vūpasammateva. ^b^vijānanti ca ye dhammaṃ, āturesu  anāturā^eb^ti ye pana satthu sāsanadhammaṃ yathābhūtaṃ jānanti, te  kilesarogena āturesu sattesu anāturā nikkilesā anīghā viharanti,  tesaṃ vasena vivādo accantameva vūpasammatīti adhippāyo.</p>
              <p>[03] ^b^yaṃ^eb^ ^a^M2.0009^ea^ ^b^kiñci sithilaṃ kamma^eb^nti oliyitvā karaṇena  sithilagāhaṃ katvā sāthalibhāvena kataṃ yaṃ kiñci kusalakammaṃ.  ^b^saṃkiliṭṭha^eb^nti vesīādike agocare caraṇena,  kuhanādimicchājīvena vā saṃkiliṭṭhaṃ vatasamādānaṃ.  ^b^saṅkassara^eb^nti saṅkāhi saritabbaṃ, vihāre kiñci asāruppaṃ sutvā  -- ``nūna asukena kata''nti parehi asaṅkitabbaṃ, uposathakiccādīsu  aññatarakiccavasena sannipatitampi saṅghaṃ disvā, ``addhā ime mama  cariyaṃ ñatvā maṃ ukkhipitukāmā sannipatitā''ti evaṃ attano vā  āsaṅkāhi saritaṃ usaṅkitaṃ parisaṅkitaṃ. ^b^na taṃ hotī^eb^ti taṃ  evarūpaṃ brahmacariyaṃ samaṇadhammakaraṇaṃ tassa puggalassa mahapphalaṃ na  hoti. tassa amahapphalabhāveneva paccayadāyakānampissa na mahapphalaṃ  hoti. tasmā sallekhavuttinā bhavitabbaṃ. sallekhavuttino ca  vivādassa avasaro eva natthīti adhippāyo.</p>
              <p>[03] ^b^gāravo^eb^ ^a^V2.0009^ea^ ^b^nūpalabbhatī^eb^ti anusāsaniyā  apadakkhiṇaggāhibhāvena garukātabbesu sabrahmacārīsu yassa puggalassa  gāravo garukaraṇaṃ na vijjati. ^b^ārakā hoti saddhammā^eb^ti so  evarūpo puggalo paṭipattisaddhammatopi paṭivedhasaddhammatopi dūre hoti,  na hi taṃ garū sikkhāpenti, asikkhiyamāno anādiyanto na  paṭipajjati, appaṭipajjanto kuto saccāni paṭivijjhissatīti.  tenāha -- ``ārakā hoti saddhammā''ti. yathā kiṃ? ^b^``nabhaṃ  puthaviyā yathā''^eb^ti yathā nabhaṃ ākāsaṃ puthaviyā pathavīdhātuyā  sabhāvato dūre. na kadāci sammissabhāvo. tenevāha -- </p>
              <p>[21] ``nabhañca ^a^P2.0116^ea^ dūre pathavī ca dūre, pāraṃ  samuddassa tadāhu dūre. </p>
              <p>[22] tato have dūrataraṃ vadanti, satañca dhammo asatañca  rājā''ti..(jā0 2.21.414). </p>
              <p>[06] sabhiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. nandakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^dhiratthū^eb^tiādikā ^a^M2.0010^ea^ āyasmato nandakattherassa gāthā. kā  uppatti? ayampi kira padumuttarassa bhagavato kāle haṃsavatīnagare  mahāvibhavo seṭṭhi hutvā satthu santike dhammaṃ suṇanto satthāraṃ ekaṃ  bhikkhuṃ bhikkhunovādakānaṃ aggaṭṭhāne ṭhapentaṃ disvā taṃ ṭhānantaraṃ  patthetvā satasahassagghanikena vatthena bhagavantaṃ pūjetvā  paṇidhānamakāsi, satthu bodhirukkhe padīpapūjañca pavatteti. so tato  paṭṭhāya devamanussesu saṃsaranto kakusandhassa bhagavato kāle  karavikasakuṇo hutvā madhurakūjitaṃ kūjanto satthāraṃ padakkhiṇaṃ  akāsi. aparabhāge mayūro hutvā aññatarassa paccekabuddhassa  vasanaguhāya dvāre pasannamānaso divase divase tikkhattuṃ madhuravassitaṃ  vassi, evaṃ tattha tattha puññāni katvā amhākaṃ bhagavato kāle  sāvatthiyaṃ kulagehe nibbattitvā ^b^nandako^eb^ti laddhanāmo vayappatto  satthu santike dhammaṃ sutvā paṭiladdhasaddho pabbajitvā vipassanaṃ  vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0 thera  2.46.22-26) -- </p>
              <p>[21] ``padumuttarabuddhassa ^a^V2.0010^ea^ bodhiyā pādaputtame. </p>
              <p>[22] pasannacitto sumano, tayo ukke adhārayiṃ.. </p>
              <p>[21] ``satasahassito kappe, sohaṃ ukkamadhārayiṃ. </p>
              <p>[22] duggatiṃ nābhijānāmi, ukkadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahā pana hutvā vimuttisukhena vītināmento satthārā  bhikkhunīnaṃ ovāde āṇatto ekasmiṃ uposathadivase pañca  bhikkhunisatāni ekovādeneva arahattaṃ pāpesi. tena naṃ bhagavā  bhikkhunovādakānaṃ aggaṭṭhāne ṭhapesi. athekadivasaṃ theraṃ sāvatthiyaṃ  piṇḍāya carantaṃ aññatarā purāṇadutiyikā itthī kilesavasena  oloketvā hasi. thero tassā taṃ kiriyaṃ disvā sarīrassa  paṭikkūlavibhāvanamukhena dhammaṃ kathento -- </p>
              <p>[03] 279^b^.^eb^ </p>
              <p>[21] ``dhiratthu pūre duggandhe, mārapakkhe avassute. </p>
              <p>[22] navasotāni te kāye, yāni sandanti sabbadā.. </p>
              <p>[03] 280^b^.^eb^ </p>
              <p>[21] ``mā ^a^M2.0011^ea^ ^a^P2.0117^ea^ purāṇaṃ amaññittho,  māsādesi tathāgate. </p>
              <p>[22] saggepi te na rajjanti, kimaṅgaṃ pana mānuse.. </p>
              <p>[03] 281^b^.^eb^ </p>
              <p>[21] ``ye ca kho bālā dummedhā, dummantī mohapārutā. </p>
              <p>[22] tādisā tattha rajjanti, mārakhittamhi bandhane.. </p>
              <p>[03] 282^b^.^eb^ </p>
              <p>[21] ``yesaṃ rāgo ca doso ca, avijjā ca virājitā. </p>
              <p>[22] tādī tattha na rajjanti, chinnasuttā abandhanā''ti..  -- gāthā abhāsi.</p>
              <p>[03] tattha ^b^dhī^eb^ti jigucchanatthe nipāto, ^b^ratthū^eb^ti ra-kāro  padasandhikaro, dhī atthu taṃ jigucchāmi tava dhikkāro hotūti attho.  ^b^pūre^eb^tiādīni tassā dhikkātabbabhāvadīpanāni  āmantanavacanāni. ^b^pūre^eb^ti ativiya jegucchehi nānākuṇapehi  nānāvidhāsucīhi sampuṇṇe. ^b^duggandhe^eb^ti kuṇapapūritattā eva  sabhāvaduggandhe. ^b^mārapakkhe^eb^ti yasmā visabhāgavatthu  andhaputhujjanānaṃ ayonisomanasikāranimittatāya kilesamāraṃ vaḍḍheti,  devaputtamārassa ca otāraṃ paviṭṭhaṃ deti. tasmā mārassa pakkho hoti.  tena vuttaṃ ``mārapakkhe''ti. ^b^avassute^eb^ti sabbakālaṃ  kilesāvassavanena tahiṃ tahiṃ asucinissandanena ca avassute.  idānissā ^b^navasotāni te kāye, yāni sandanti sabbadā^eb^ti  ``akkhimhā akkhigūthako''tiādinā (su0 ni0 199) vuttaṃ  asucino avassavanaṭṭhānaṃ dasseti.</p>
              <p>[03] evaṃ ^a^V2.0011^ea^ pana navachiddaṃ dhuvassavaṃ asucibharitaṃ kāyaṃ yathābhūtaṃ  jānantī ^b^mā purāṇaṃ amaññittho^eb^ti purāṇaṃ ajānanakāle pavattaṃ  hasitalapitaṃ kīḷitaṃ mā maññi, ``idānipi evaṃ  paṭipajjissatī''ti mā cintehi. ^b^māsādesi tathāgate^eb^ti yathā  upanissayasampattiyā purimakā buddhasāvakā āgatā, yathā vā te  sammāpaṭipattiyā gatā paṭipannā, yathā ca rūpārūpadhammānaṃ tathalakkhaṇaṃ  tathadhamme ca ariyasaccāni āgatā adhigatā avabuddhā, tathā imepīti  evaṃ tathā āgamanādiatthena tathāgate ariyasāvake pakatisatte viya  avaññāya kilesavasena ca ^a^M2.0012^ea^ upasaṅkamamānā māsādesi.  anāsādetabbatāya kāraṇamāha. ^b^saggepi te na rajjanti, kimaṅgaṃ  pana mānuse^eb^ti sabbaññubuddhenāpi akkhānena pariyosāpetuṃ  asakkuṇeyyasukhe saggepi te sāvakabuddhā na rajjanti, saṅkhāresu  ādīnavassa suparidiṭṭhattā rāgaṃ na janenti, kimaṅgaṃ pana  mīḷharāsisadise mānuse kāmaguṇe, tattha na rajjantīti vattabbameva  natthi.</p>
              <p>[03] ^b^ye ca kho^eb^ti ye pana bālyappayogato ^b^bālā,^eb^  dhammojapaññāya abhāvato ^b^dummedhā,^eb^ asubhe subhānupassanena  ducintitacintitāya ^b^dummantī,^eb^ mohena aññāṇena sabbaso  paṭicchāditacittatāya ^b^mohapārutā^eb^ ^a^P2.0118^ea^  ^b^tādisā^eb^ tathārūpā andhaputhujjanā, ^b^tattha^eb^ tasmiṃ  itthisaññite, ^b^mārakhittamhi bandhane^eb^ mārena oḍḍite mārapāse,  ^b^rajjanti^eb^ rattā giddhā gadhitā mucchitā ajjhopannā tiṭṭhanti.</p>
              <p>[03] ^b^virājitā^eb^ti ^b^yesaṃ^eb^ pana khīṇāsavānaṃ telañjanarāgo  viya dummocanīyasabhāvo ^b^rāgo^eb^ sapatto viya laddhokāso  dussanasabhāvo ^b^doso^eb^ aññāṇasabhāvā ^b^avijjā ca^eb^  ariyamaggavirāgena sabbaso ^b^virājitā^eb^ pahīnā samucchinnā,  tādisā aggamaggasatthena ^b^chinna^eb^bhavanetti^b^suttā^eb^ tato eva  katthacipi bandhanābhāvato ^b^abandhanā tattha^eb^ tasmiṃ yathāvutte  mārapāse ^b^na rajjanti^eb^. evaṃ thero tassā itthiyā dhammaṃ kathetvā  gato. </p>
              <p>[06] nandakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. jambukattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pañcapaññāsā^eb^tiādikā āyasmato jambukattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto tissassa bhagavato kāle kulagehe ^a^V2.0012^ea^ nibbattitvā  viññutaṃ patto satthu sammāsambodhiṃ saddahanto bodhirukkhaṃ vanditvā  bījanena pūjesi. so tena puññakammena devamanussesu saṃsaranto  kassapassa bhagavato kāle kulagehe nibbattitvā viññutaṃ patto sāsane  pabbajitvā aññatarena upāsakena kārite ārāme āvāsiko hutvā  viharati tena ^a^M2.0013^ea^ upaṭṭhīyamāno. athekadivasaṃ eko khīṇāsavatthero  lūkhacīvaradharo kesoharaṇatthaṃ araññato gāmābhimukho āgacchati, taṃ  disvā so upāsako iriyāpathe pasīditvā kappakena kesamassūni  ohārāpetvā paṇītabhojanaṃ bhojetvā sundarāni cīvarāni datvā  ``idheva, bhante, vasathā''ti vasāpeti. taṃ disvā āvāsiko  issāmaccherapakato khīṇāsavattheraṃ āha -- ``varaṃ te, bhikkhu,  iminā pāpupāsakena upaṭṭhīyamānassa evaṃ idha vasanato aṅgulīhi kese  luñcitvā acelassa sato gūthamuttāhārajīvana''nti. evañca pana  vatvā tāvadeva vaccakuṭiṃ pavisitvā pāyāsaṃ vaḍḍhento viya hatthena gūthaṃ  vaḍḍhetvā vaḍḍhetvā yāvadatthaṃ khādi, muttañca pivi. iminā  niyāmena yāvatāyukaṃ ṭhatvā kālaṅkatvā niraye paccitvā puna  gūthamuttāhāro vasitvā tasseva kammassa vipākāvasesena manussesu  uppannopi pañca jātisatāni nigaṇṭho hutvā gūthabhakkho ahosi.</p>
              <p>[03] puna ^a^P2.0119^ea^ imasmiṃ buddhuppāde manussayoniyaṃ  nibbattamānopi ariyūpavādabalena duggatakūle nibbattitvā thaññaṃ vā  khīraṃ vā sappiṃ vā pāyamāno, taṃ chaḍḍetvā muttameva pivati, odanaṃ  bhojiyamāno, taṃ chaḍḍetvā gūthameva khādati, evaṃ gūthamuttaparibhogena  vaḍḍhanto vayappattopi tadeva paribhuñjati. manussā tato vāretuṃ  asakkontā pariccajiṃsu. so ñātakehi pariccatto naggapabbajjaṃ  pabbajitvā na nhāyati, rajojalladharo kesamassūni luñcitvā aññe  iriyāpathe paṭikkhipitvā ekapādena tiṭṭhati, nimantanaṃ na sādiyati,  māsopavāsaṃ adhiṭṭhāya puññatthikehi dinnaṃ bhojanaṃ māse māse ekavāraṃ  kusaggena gahetvā divā jivhaggena lehati, rattiyaṃ pana ``allagūthaṃ  sappāṇaka''nti akhāditvā sukkhagūthameva khādati, evaṃ karontassa  pañcapaññāsavassāni vītivattāni mahājano ``mahātapo  paramappiccho''ti maññamāno tanninno tappoṇo ahosi.</p>
              <p>[03] atha bhagavā tassa hadayabbhantare ghaṭe padīpaṃ viya  arahattūpanissayaṃ pajjalantaṃ disvā sayameva tattha gantvā dhammaṃ desetvā  sotāpattiphale patiṭṭhāpetvā, ehibhikkhūpasampadāya laddhūpasampadaṃ  vipassanaṃ ussukkāpetvā arahatte patiṭṭhāpesi. ayamettha saṅkhepo.  vitthāro pana ^b^dhammapade^eb^ ^a^M2.0014^ea^ ``māse māse kusaggenā''ti  gāthāvaṇṇanāya (dha0 pa0 aṭṭha0 1.jambukattheravatthu) vuttanayena ^a^V2.0013^ea^  veditabbo. arahatte pana patiṭṭhito parinibbānakāle ``ādito  micchā paṭipajjitvāpi sammāsambuddhaṃ nissāya sāvakena adhigantabbaṃ  mayā adhigata''nti dassento -- </p>
              <p>[03] 283^b^.^eb^ </p>
              <p>[21] ``pañcapaññāsavassāni, rajojallamadhārayiṃ. </p>
              <p>[22] bhuñjanto māsikaṃ bhattaṃ, kesamassuṃ alocayiṃ.. </p>
              <p>[03] 284^b^.^eb^ </p>
              <p>[21] ``ekapādena aṭṭhāsiṃ, āsanaṃ parivajjayiṃ. </p>
              <p>[22] sukkhagūthāni ca khādiṃ, uddesañca na sādiyiṃ.. </p>
              <p>[03] 285^b^.^eb^ </p>
              <p>[21] ``etādisaṃ karitvāna, bahuṃ duggatigāminaṃ. </p>
              <p>[22] vuyhamāno mahoghena, buddhaṃ saraṇamāgamaṃ.. </p>
              <p>[03] 286^b^.^eb^ </p>
              <p>[21] ``saraṇagamanaṃ passa, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] imā catasso gāthā abhāsi.</p>
              <p>[03] tattha ^b^pañcapaññāsavassāni, rajojallamadhārayi^eb^nti  naggapabbajjūpagamanena nhānapaṭikkhepato pañcādhikāni paññāsavassāni  sarīre laggaṃ āgantukareṇusaṅkhātaṃ rajo, sarīramalasaṅkhātaṃ jallañca  kāyena dhāresiṃ. ^b^bhuñjanto māsikaṃ bhatta^eb^nti rattiyaṃ gūthaṃ  khādanto lokavañcanatthaṃ māsopavāsiko nāma hutvā puññatthikehi  dinnaṃ bhojanaṃ māse māse ekavāraṃ jivhagge paṭhanavasena bhuñjanto  ^b^alocayi^eb^nti tādisacchārikāpakkhepena sithilamūlaṃ kesamassuṃ  aṅgulīhi luñcāpesiṃ.</p>
              <p>[03] ^b^ekapādena^eb^ ^a^P2.0120^ea^ ^b^aṭṭhāsiṃ, āsanaṃ  parivajjayi^eb^nti sabbena sabbaṃ āsanaṃ nisajjaṃ parivajjesiṃ, tiṭṭhanto  ca ubho hatthe ukkhipitvā ekeneva pādena aṭṭhāsiṃ. ^b^uddesa^eb^nti  nimantanaṃ. udissakatanti keci. ^b^na sādiyi^eb^nti na  sampaṭicchiṃ paṭikkhipinti attho.</p>
              <p>[03] ^b^etādisaṃ karitvāna, bahuṃ duggatigāmina^eb^nti etādisaṃ  evarūpaṃ vipākanibbattanakaṃ duggatigāminaṃ bahuṃ pāpakammaṃ purimajātīsu  idha ca katvā uppādetvā. ^b^vuyhamāno^eb^ ^a^M2.0015^ea^ ^b^mahoghenā^eb^ti kāmoghādinā  mahatā oghena visesato diṭṭhoghena apāyasamuddaṃ patiākaḍḍhiyamāno,  ^b^buddhaṃ saraṇamāgama^eb^nti tādisena puññakammacchiddena kicchena  manussattabhāvaṃ labhitvā idāni puññabalena buddhaṃ ``saraṇa''nti  āgamāsiṃ, ``sammāsambuddho bhagavā''ti aveccapasādena satthari  pasīdiṃ. ^b^saraṇagamanaṃ passa, passa dhammasudhammata^eb^nti  āyatanagataṃ mama saraṇagamanaṃ passa, passa sāsanadhammassa ^a^V2.0014^ea^ ca sudhammataṃ  yohaṃ tathāmicchāpaṭipannopi ekovādeneva satthārā edisaṃ sampattiṃ  sampāpito. ^b^``tisso vijjā''^eb^tiādinā taṃ sampattiṃ dasseti  tenāha (apa0 thera 2.46.17-21) -- </p>
              <p>[21] ``tissassāhaṃ bhagavato, bodhirukkhamavandiyaṃ. </p>
              <p>[22] paggayha bījaniṃ tattha, sīhāsanamabījahaṃ.. </p>
              <p>[21] ``dvenavute ito kappe, sīhāsanamabījahaṃ. </p>
              <p>[22] duggatiṃ nābhijānāmi, bījanāya idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[06] jambukattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. senakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^svāgataṃ vatā^eb^tiādikā āyasmato senakattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto sikhissa bhagavato kāle kulagehe nibbattitvā  viññutaṃ patto ekadivasaṃ satthāraṃ disvā pasannamānaso morahatthena  bhagavantaṃ pūjesi. so tena puññakammena devamanussesu saṃsaranto  imasmiṃ buddhuppāde brāhmaṇakule nibbattitvā uruvelakassapattherassa  bhaginiyā kucchimhi nibbatti, ^b^senako^eb^tissa nāmaṃ ahosi.  so vayappatto brāhmaṇānaṃ vijjāsippesu nipphattiṃ gato gharāvāsaṃ vasati.  tena ca samayena mahājano saṃvacchare saṃvacchare phaggunamāse  uttaraphaggunanakkhatte ussavaṃ anubhavanto gayāyaṃ titthābhisekaṃ karoti.  tena taṃ ussavaṃ ^a^M2.0016^ea^ ^b^``gayāphaggū''^eb^ti vadanti. atha bhagavā  tādise ussavadivase veneyyānukampāya gayātitthasamīpe viharati,  mahājanopi titthābhisekādhippāyena tato ^a^P2.0121^ea^ tato taṃ  ṭhānaṃ upagacchati. tasmiṃ khaṇe senakopi titthābhisekatthaṃ taṃ ṭhānaṃ  upagato satthāraṃ dhammaṃ desentaṃ disvā upasaṅkamitvā dhammaṃ sutvā  paṭiladdhasaddho pabbajitvā vipassanāya kammaṃ karonto nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  2.46.9-16) -- </p>
              <p>[21] ``morahatthaṃ ^a^V2.0015^ea^ gahetvāna, upesiṃ lokanāyakaṃ. </p>
              <p>[22] pasannacitto sumano, morahatthamadāsahaṃ.. </p>
              <p>[21] ``iminā morahatthena, cetanāpaṇidhīhi ca. </p>
              <p>[22] nibbāyiṃsu tayo aggī, labhāmi vipulaṃ sukhaṃ.. </p>
              <p>[21] ``aho buddho aho dhammo, aho no satthusampadā. </p>
              <p>[22] datvānahaṃ morahatthaṃ, labhāmi vipulaṃ sukhaṃ.. </p>
              <p>[21] ``tiyaggī nibbutā mayhaṃ, bhavā sabbe samūhatā. </p>
              <p>[22] sabbāsavā parikkhīṇā, natthi dāni punabbhavo.. </p>
              <p>[21] ``ekatiṃse ito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, morahatthassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā  sañjātasomanasso udānavasena -- </p>
              <p>[03] 287^b^.^eb^ </p>
              <p>[21] ``svāgataṃ vata me āsi, gayāyaṃ gayaphagguyā. </p>
              <p>[22] yaṃ addasāsiṃ sambuddhaṃ, desentaṃ dhammamuttamaṃ.. </p>
              <p>[03] 288^b^.^eb^ </p>
              <p>[21] ``mahappabhaṃ gaṇācariyaṃ, aggapattaṃ vināyakaṃ. </p>
              <p>[22] sadevakassa lokassa, jinaṃ atuladassanaṃ.. </p>
              <p>[03] 289^b^.^eb^ </p>
              <p>[21] ``mahānāgaṃ mahāvīraṃ, mahājutimanāsavaṃ. </p>
              <p>[22] sabbāsavaparikkhīṇaṃ, satthāramakutobhayaṃ.. </p>
              <p>[03] 290^b^.^eb^ </p>
              <p>[21] ``cirasaṅkiliṭṭhaṃ ^a^M2.0017^ea^ vata maṃ, diṭṭhisandānabandhitaṃ. </p>
              <p>[22] vimocayi so bhagavā, sabbaganthehi senaka''nti.. -- </p>
              <p>[25] catasso gāthā abhāsi. </p>
              <p>[01] tattha ^b^svāgataṃ vata me āsī^eb^ti mayā suṭṭhu āgataṃ  vata āsi. mama vā sundaraṃ vata āgamanaṃ āsi. ^b^gayāya^eb^nti  gayātitthasamīpe. ^b^gayaphagguyā^eb^ti ``gayāphaggū''ti laddhavohāre  phaggunamāsassa uttaraphaggunīnakkhatte. ^b^``ya''^eb^ntiādi  svāgatabhāvassa kāraṇadassanaṃ. tattha ^b^ya^eb^nti yasmā.  ^b^addasāsi^eb^nti addakkhiṃ. ^b^sambuddha^eb^nti sammā sāmaṃ  sabbadhammānaṃ buddhattā sambuddhaṃ. ^b^desentaṃ dhammamuttama^eb^nti uttamaṃ  aggaṃ sabbaseṭṭhaṃ ekantaniyyānikaṃ dhammaṃ veneyyajjhāsayānurūpaṃ bhāsantaṃ.</p>
              <p>[03] ^b^mahappabha^eb^nti mahatiyā sarīrappabhāya ñāṇappabhāya ca  samannāgataṃ. ^b^gaṇācariya^eb^nti bhikkhuparisādīnaṃ gaṇānaṃ uttamena  damathena ācārasikkhāpanena gaṇācariyaṃ. aggabhūtānaṃ sīlādīnaṃ ^a^V2.0016^ea^  guṇānaṃ adhigamena ^b^aggappattaṃ^eb^. devamanussādīnaṃ paramena vinayena  vinayanato, sayaṃ nāyakarahitattā ca ^b^vināyakaṃ^eb^. kenaci  anabhibhūto hutvā sakalaṃ lokaṃ abhibhavitvā ṭhitattā, pañcannampi  mārānaṃ jitattā ca ^b^sadevakassa lokassa jinaṃ^eb^ sadevake loke  aggajinaṃ,  bāttiṃsavaramahāpurisalakkhaṇāsītianubyañjanādipaṭimaṇḍitarūpakāyatāya  dasabalacatuvesārajjādiguṇapaṭimaṇḍitadhammakāyatāya ca ^a^P2.0122^ea^  sadevakena lokena aparimeyyadassanatāya asadisadassanatāya  ca ^b^atuladassanaṃ^eb^.</p>
              <p>[03] gatibalaparakkamādisampattiyā mahānāgasadisattā, nāgesupi  khīṇāsavesu mahānubhāvatāya ca ^b^mahānāgaṃ^eb^. mārasenāvimathanato  mahāvikkantatāya ca ^b^mahāvīraṃ. mahājuti^eb^nti mahāpatāpaṃ  mahātejanti attho. natthi etassa cattāropi āsavāti  ^b^anāsavaṃ^eb^. sabbe āsavā savāsanā parikkhīṇā etassāti  ^b^sabbāsavaparikkhīṇaṃ^eb^. kāmaṃ sāvakabuddhā paccekabuddhā ca  khīṇāsavāva, sabbaññubuddhā eva pana savāsane āsave khepentīti  dassanatthaṃ ``anāsava''nti vatvā puna ``sabbāsavaparikkhīṇa''nti  vuttaṃ. tena vuttaṃ -- ``sabbe āsavā savāsanā parikkhīṇā  etassāti sabbāsavaparikkhīṇa''nti.  diṭṭhadhammikasamparāyikaparamatthehi yathārahaṃ veneyyānaṃ anusāsanato  ^b^satthāraṃ,^eb^ catuvesārajjavisāradatāya kutocipi ^a^M2.0018^ea^ bhayābhāvato  ^b^akutobhayaṃ,^eb^ evarūpaṃ sammāsambuddhaṃ yaṃ yasmā addasāsiṃ, tasmā  svāgataṃ vata me āsīti yojanā.</p>
              <p>[03] idāni satthu dassanena attanā laddhaguṇaṃ dassento catutthaṃ  gāthamāha. tassattho -- kañjiyapuṇṇalābu viya takkabharitacāṭi viya  vasāpītapilotikā viya ca saṃkilesavatthūhi anamatagge saṃsāre  cirakālaṃ ^b^saṃkiliṭṭhaṃ^eb^. gaddulabandhitaṃ viya thambhe sārameyaṃ  sakkāyathambhe ^b^diṭṭhisandānena,^eb^ diṭṭhibandhanena ^b^bandhitaṃ^eb^ baddhaṃ,  tato vimocento ca abhijjhādīhi ^b^sabbaganthe hi maṃ senakaṃ^eb^  ariyamaggahatthena, ^b^vimocayi vata so bhagavā^eb^ mayhaṃ satthāti  bhagavati abhippasādaṃ pavedeti. </p>
              <p>[06] senakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. sambhūtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo dandhakāle^eb^tiādikā āyasmato sambhūtattherassa gāthā.  kā uppatti? ayampi purimabuddhesu katādhikāro tattha tattha bhave  puññāni karonto buddhasuññe loke candabhāgāya nadiyā ^a^V2.0017^ea^ tīre  kinnarayoniyaṃ nibbatto. ekadivasaṃ aññataraṃ paccekabuddhaṃ disvā  pasannamānaso vanditvā katañjalī ajjunapupphehi pūjaṃ akāsi. so  tena puññakammena devamanussesu saṃsaranto imasmiṃ buddhuppāde kulagehe  nibbattitvā ^b^sambhūto^eb^ti laddhanāmo vayappatto bhagavato  parinibbānassa pacchā dhammabhaṇḍāgārikassa santike dhammaṃ sutvā  paṭiladdhasaddho pabbajitvā samaṇadhammaṃ karonto ^a^P2.0123^ea^  vipassanaṃ vaḍḍhetvā arahattaṃ pāpuṇi. tena vuttaṃ ^b^apadāne^eb^ (apa0  thera 2.52.28-36) -- </p>
              <p>[21] ``candabhāgānadītīre, ahosiṃ kinnaro tadā. </p>
              <p>[22] addasaṃ virajaṃ buddhaṃ, sayambhuṃ aparājitaṃ.. </p>
              <p>[21] ``pasannacitto sumano, vedajāto katañjalī. </p>
              <p>[22] gahetvā ajjunaṃ pupphaṃ, sayambhuṃ abhipūjayiṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā kinnaraṃ dehaṃ, tāvatiṃsamagacchahaṃ.. </p>
              <p>[21] ``chattisakkhattuṃ ^a^M2.0019^ea^ devindo, devarajjamakārayiṃ. </p>
              <p>[22] dasakkhattuṃ cakkavattī, mahārajjamakārayiṃ.. </p>
              <p>[21] ``padesarajjaṃ vipulaṃ, gaṇanāto asaṅkhiyaṃ. </p>
              <p>[22] sukhette vappitaṃ bījaṃ, sayambhumhi aho mama.. </p>
              <p>[21] ``kusalaṃ vijjate mayhaṃ, pabbajiṃ anagāriyaṃ. </p>
              <p>[22] pūjāraho ahaṃ ajja, sakyaputtassa sāsane.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhena viharanto vassasataparinibbute  bhagavati vesālikesu vajjiputtakesu dasa vatthūni paggayha ṭhitesu  kākaṇḍakaputtena yasattherena ussāhitehi sattasatehi khīṇāsavehi taṃ  diṭṭhiṃ bhinditvā saddhammaṃ paggaṇhantehi dhammavinayasaṅgahe kate tesaṃ  vajjiputtakānaṃ uddhammaubbinayadīpane dhammasaṃvegena thero -- </p>
              <p>[03] 291^b^.^eb^ </p>
              <p>[21] ``yo dandhakāle tarati, taraṇīye ca dandhaye. </p>
              <p>[22] ayonisaṃvidhānena, bālo dukkhaṃ nigacchati.. </p>
              <p>[03] 292^b^.^eb^ </p>
              <p>[21] ``tassatthā parihāyanti, kāḷapakkheva candimā. </p>
              <p>[22] āyasakyañca pappoti, mittehi ca virujjhati.. </p>
              <p>[03] 293^b^.^eb^ </p>
              <p>[21] ``yo ^a^V2.0018^ea^ dandhakāle dandheti, taraṇīye ca tāraye. </p>
              <p>[22] yoniso saṃvidhānena, sukhaṃ pappoti paṇḍito.. </p>
              <p>[03] 294^b^.^eb^ </p>
              <p>[21] ``tassatthā paripūrenti, sukkapakkheva candimā. </p>
              <p>[22] yaso kittiñca pappoti, mittehi na virujjhatī''ti..  -- </p>
              <p>[25] imā gāthā bhaṇanto aññaṃ byākāsi.</p>
              <p>[03] tattha ^b^yo dandhakāle taratī^eb^ti kismiñci kattabbavatthusmiṃ  -- ``kappati nu kho, na nu kho kappatī''ti vinayakukkucce uppanne  yāva viyattaṃ vinayadharaṃ pucchitvā taṃ kukkuccaṃ na vinodeti, tāva  dandhakāle tassa kiccassa dandhāyitabbasamaye tarati madditvā vītikkamaṃ  karoti. ^b^taraṇīye ca dandhaye^eb^ti gahaṭṭhassa tāva  saraṇagamanasīlasamādānādike, pabbajitassa vattapaṭivattakaraṇādike ^a^M2.0020^ea^  samathavipassanānuyoge ca taritabbe sampatte sīghaṃ taṃ kiccaṃ  ananuyuñjitvā -- ``āgamanamāse pakkhe vā karissāmī''ti  dandhāyeyya, taṃ kiccaṃ akarontova kālaṃ vītināmeyya.  ^b^ayonisaṃvidhānenā^eb^ti evaṃ dandhāyitabbe taranto taritabbe ca  dandhāyanto anupāyasaṃvidhānena upāyasaṃvidhānābhāvena ^b^bālo,^eb^  mandabuddhiko puggalo, sampati āyatiñca ^b^dukkhaṃ^eb^ anatthaṃ  pāpuṇāti.</p>
              <p>[03] ^b^tassatthā parihāyantī^eb^ti tassa tathārūpassa puggalassa  diṭṭhadhammikādibhedā atthā ^b^kāḷapakkhe candimā^eb^ viya,  ^b^parihāyanti^eb^ divase ^a^P2.0124^ea^ divase parikkhayaṃ  pariyādānaṃ gacchanti. ``asuko puggalo assaddho appasanno  kusīto hīnavīriyo''tiādinā. ^b^āyasakyaṃ^eb^ viññūhi  garahitabbataṃ ^b^pappoti^eb^ pāpuṇāti. ^b^mittehi ca virujjhatī^eb^ti  ``evaṃ paṭipajja, mā evaṃ paṭipajjā''ti ovādadāyakehi  kalyāṇamittehi ``avacanīyā maya''nti ovādassa anādāneneva  viruddho nāma hoti.</p>
              <p>[03] sesagāthādvayassa vuttavipariyāyena attho veditabbo. keci  panettha -- ``tarati dandhaye''tipadānaṃ atthabhāvena bhāvanācittassa  paggahaniggahe uddharanti. taṃ pacchimagāthāsu yujjati. purimā hi dve  gāthā pabbajitakālato paṭṭhāya caritabbaṃ samaṇadhammaṃ akatvā  kukkuccapakatatāya dasa vatthūni dīpetvā saṅghena nikkaḍḍhite vajjiputtake  sandhāya therena vuttā. pacchimā pana attasadise sammā paṭipanne  sakatthaṃ nipphādetvā ṭhiteti. </p>
              <p>[06] sambhūtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. rāhulattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ubhayenā^eb^tiādikā ^a^V2.0019^ea^ āyasmato rāhulattherassa gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto padumuttarassa bhagavato kāle kulagehe nibbattitvā viññutaṃ  patto satthāraṃ ekaṃ bhikkhuṃ sikkhākāmānaṃ aggaṭṭhāne ṭhapentaṃ disvā ^a^M2.0021^ea^  sayampi taṃ ṭhānantaraṃ patthetvā senāsanavisodhanavijjotanādikaṃ uḷāraṃ  puññaṃ katvā paṇidhānamakāsi. so tato cavitvā devamanussesu  saṃsaranto imasmiṃ buddhuppāde amhākaṃ bodhisattaṃ paṭicca yasodharāya  deviyā kucchimhi nibbattitvā ^b^rāhulo^eb^ti laddhanāmo mahatā  khattiyaparivārena vaḍḍhi, tassa pabbajjāvidhānaṃ khandhake (mahāva0  105) āgatameva. so pabbajitvā satthu santike anekehi  suttapadehi suladdhovādo paripakkañāṇo vipassanaṃ ussukkāpetvā arahattaṃ  pāpuṇi. tena vuttaṃ ^b^apadāne^eb^ (apa0 thera 1.2.68-85) -- </p>
              <p>[21] ``padumuttarassa bhagavato, lokajeṭṭhassa tādino. </p>
              <p>[22] sattabhūmamhi pāsāde, ādāsaṃ santhariṃ ahaṃ.. </p>
              <p>[21] ``khīṇāsavasahassehi, parikiṇṇo mahāmuni. </p>
              <p>[22] upāgami gandhakuṭiṃ, dvipadindo narāsabho.. </p>
              <p>[21] ``virocento gandhakuṭiṃ, devadevo narāsabho. </p>
              <p>[22] bhikkhusaṅghe ṭhito satthā, imā gāthā abhāsatha.. </p>
              <p>[21] ``yenāyaṃ jotitā seyyā, ādāsova susanthato. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``soṇṇamayā rūpimayā, atho veḷuriyāmayā. </p>
              <p>[22] nibbattissanti pāsādā, ye keci manaso piyā.. </p>
              <p>[21] ``catusaṭṭhikkhattuṃ devindo, devarajjaṃ karissati. </p>
              <p>[22] sahassakkhattuṃ cakkavattī, bhavissati anantarā.. </p>
              <p>[21] ``ekavīsatikappamhi, vimalo nāma khattiyo. </p>
              <p>[22] cāturanto vijitāvī, cakkavattī bhavissati.. </p>
              <p>[21] ``nagaraṃ reṇuvatī nāma, iṭṭhakāhi sumāpitaṃ. </p>
              <p>[22] āyāmato tīṇi sataṃ, caturassasamāyutaṃ.. </p>
              <p>[21] ``sudassano nāma pāsādo, vissakammena māpito. </p>
              <p>[22] kūṭāgāravarūpeto, sattaratanabhūsito.. </p>
              <p>[21] ``dasasaddāvivittaṃ ^a^M2.0022^ea^ taṃ, vijjādharasamākulaṃ. </p>
              <p>[22] sudassanaṃva nagaraṃ, devatānaṃ bhavissati.. </p>
              <p>[21] ``pabhā ^a^V2.0020^ea^ niggacchate tassa, uggacchanteva sūriye. </p>
              <p>[22] virocessati taṃ niccaṃ, samantā aṭṭhayojanaṃ.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tusitā so cavitvāna, sukkamūlena codito. </p>
              <p>[22] gotamassa bhagavato, atrajo so bhavissati.. </p>
              <p>[21] ``sacevaseyya agāraṃ, cakkavattī bhaveyya so. </p>
              <p>[22] aṭṭhānametaṃ yaṃ tādī, agāre ratimajjhagā.. </p>
              <p>[21] ``nikkhamitvā agāramhā, pabbajissati subbato. </p>
              <p>[22] rāhulo nāma nāmena, arahā so bhavissati.. </p>
              <p>[21] ``kikīva aṇḍaṃ rakkheyya, cāmarī viya vāladhiṃ. </p>
              <p>[22] nipako sīlasampanno, mamaṃ rakkhi mahāmuni.. </p>
              <p>[21] ``tassāhaṃ dhammamaññāya, vihāsiṃ sāsane rato. </p>
              <p>[22] sabbāsave pariññāya, viharāmi anāsavo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā aññaṃ  byākaronto -- </p>
              <p>[03] 295^b^.^eb^ </p>
              <p>[21] ``ubhayeneva ^a^P2.0125^ea^ sampanno, rāhulabhaddoti  maṃ vidū. </p>
              <p>[22] yañcamhi putto buddhassa, yañca dhammesu cakkhumā.. </p>
              <p>[03] 296^b^.^eb^ </p>
              <p>[21] ``yañca me āsavā khīṇā, yañca natthi punabbhavo. </p>
              <p>[22] arahā dakkhiṇeyyomhi, tevijjo amataddaso.. </p>
              <p>[03] 297^b^.^eb^ </p>
              <p>[21] ``kāmandhā jālapacchannā, taṇhāchadanachāditā. </p>
              <p>[22] pamattabandhunā baddhā, macchāva kumināmukhe.. </p>
              <p>[03] 298^b^.^eb^ </p>
              <p>[21] ``taṃ ^a^M2.0023^ea^ kāmaṃ ahamujjhitvā, chetvā mārassa bandhanaṃ. </p>
              <p>[22] samūlaṃ taṇhamabbuyha, sītibhūtosmi nibbuto''ti.. -- </p>
              <p>[25] catasso gāthā abhāsi.</p>
              <p>[03] tattha ^b^ubhayeneva sampanno^eb^ti jātisampadā,  paṭipattisampadāti ubhayasampattiyāpi sampanno samannāgato.  ^b^rāhulabhaddoti maṃ vidū^eb^ti ``rāhulabhaddo''ti maṃ sabrahmacārino  sañjānanti. tassa hi ^a^V2.0021^ea^ jātasāsanaṃ sutvā bodhisattena ``rāhu jāto,  bandhanaṃ jāta''nti vuttavacanaṃ upādāya suddhodanamahārājā ``rāhulo''ti  nāmaṃ gaṇhi. tattha ādito pitarā vuttapariyāyameva gahetvā āha --  ``rāhulabhaddoti maṃ vidū''ti. ^b^bhaddo^eb^ti ca pasaṃsāvacanametaṃ.</p>
              <p>[03] idāni taṃ ubhayasampattiṃ dassetuṃ ^b^``yañcamhī''^eb^tiādi  vuttaṃ. tattha ^b^ya^eb^nti yasmā. ^b^ca^eb^-saddo samuccayattho.  ^b^amhi putto buddhassā^eb^ti sammāsambuddhassa orasaputto amhi.  ^b^dhammesū^eb^ti lokiyesu lokuttaresu ca dhammesu, catusaccadhammesūti  attho. ^b^cakkhumā^eb^ti maggapaññācakkhunā cakkhumā ca amhīti  yojetabbaṃ.</p>
              <p>[03] puna aparāparehipi pariyāyehi attani ubhayasampattiṃ dassetuṃ --  ^b^``yañca me āsavā khīṇā''^eb^ti gāthamāha. tattha  ^b^dakkhiṇeyyo^eb^ti dakkhiṇāraho. ^b^amataddaso^eb^ti nibbānassa  dassāvī. sesaṃ suviññeyyameva.</p>
              <p>[03] idāni yāya vijjāsampattiyā ca vimuttisampattiyā ca abhāvena  sattakāyo kumine bandhamacchā viya saṃsāre parivattati, taṃ  ubhayasampattiṃ attani dassetuṃ ^b^``kāmandhā''^eb^ti gāthādvayamāha.  tattha kāmehi kāmesu vā andhāti ^b^kāmandhā^eb^. ``chando  rāgo''tiādivibhāgehi (cūḷani0 ajitamāṇavapucchāniddesa 8)  kilesakāmehi rūpādīsu vatthukāmesu anādīnavadassitāya andhīkatā.  ^b^jālapacchannā^eb^ti sakalaṃ bhavattayaṃ ajjhottharitvā ṭhitena  visattikājālena pakārato channā paliguṇṭhitā.  ^b^taṇhāchadanachāditā^eb^ti tato eva taṇhāsaṅkhātena chadanena  chāditā nivutā sabbaso paṭikujjitā. ^b^pamattabandhunā baddhā,  macchāva kumināmukhe^eb^ti kumināmukhe macchabandhānaṃ macchapasibbakamukhe  baddhā macchā viya pamattabandhunā mārena ^a^P2.0126^ea^ yena  ^a^M2.0024^ea^ kāmabandhanena baddhā ime sattā tato na nigacchanti antobandhanagatāva  honti.</p>
              <p>[03] ^b^taṃ^eb^ tathārūpaṃ ^b^kāmaṃ^eb^ bandhanabhūtaṃ ^b^ujjhitvā^eb^  pubbabhāgapaṭipattiyā pahāya kilesa^b^mārassa bandhanaṃ chetvā,^eb^ puna  ariyamaggasatthena anavasesato samucchinditvā tato eva  avijjāsaṅkhātena mūlena ^b^samūlaṃ,^eb^ kāmataṇhādikaṃ ^b^taṇhaṃ  abbuyha^eb^ uddharitvā sabbakilesadarathapariḷāhābhāvato, ^b^sītibhūto^eb^  saupādisesāya nibbānadhātuyā nibbuto, ahaṃ ^b^asmi^eb^ homīti  attho. </p>
              <p>[06] rāhulattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. candanattheragāthāvaṇṇanā</h3n>
            <h4>
              <h4n> </h4n>
              <p>[03] ^b^jātarūpenā^eb^tiādikā ^a^V2.0022^ea^ āyasmato candanattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto ito ekatiṃse kappe buddhasuññe loke rukkhadevatā  hutvā nibbatto sudassanaṃ nāma paccekabuddhaṃ pabbatantare vasantaṃ disvā  pasannamānaso kuṭajapupphehi pūjaṃ akāsi. so tena puññakammena  devamanussesu saṃsaranto imasmiṃ buddhuppāde sāvatthiyaṃ vibhavasampanne  kule nibbattitvā ^b^candano^eb^ti laddhanāmo vayappatto gharāvāsaṃ  vasanto satthu santike dhammaṃ sutvā sotāpanno ahosi. so ekaṃ  puttaṃ labhitvā gharāvāsaṃ pahāya pabbajitvā vipassanāya kammaṭṭhānaṃ  gahetvā araññe viharanto satthāraṃ vandituṃ sāvatthiṃ āgato susāne  vasati. tassa āgatabhāvaṃ sutvā purāṇadutiyikā alaṅkatapaṭiyattā  dārakaṃ ādāya mahatā parivārena therassa santikaṃ gacchati --  ``itthikuttādīhi naṃ palobhetvā uppabbājessāmī''ti. thero taṃ  āgacchantiṃ dūratova disvā ``idānissā avisayo bhavissāmī''ti  yathāraddhaṃ vipassanaṃ ussukkāpetvā chaḷabhiñño ahosi. tena vuttaṃ  ^b^apadāne^eb^ (apa0 thera 2.52.37-43) -- </p>
              <p>[21] ``himavantassāvidūre ^a^M2.0025^ea^, vasalo nāma pabbato. </p>
              <p>[22] buddho sudassano nāma, vasate pabbatantare.. </p>
              <p>[21] ``pupphaṃ hemavantaṃ mayha, vehāsaṃ agamāsahaṃ. </p>
              <p>[22] tatthaddasāsiṃ sambuddhaṃ, oghatiṇṇamanāsavaṃ.. </p>
              <p>[21] ``pupphaṃ kuṭajamādāya, sire katvāna añjaliṃ. </p>
              <p>[22] buddhassa abhiropesiṃ, sayambhussa mahesino.. </p>
              <p>[21] ``ekatiṃse ito kappe, yaṃ pupphamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā ākāse ṭhatvā tassā dhammaṃ desetvā  saraṇesu ca sīlesu ca patiṭṭhāpetvā sayaṃ attanā pubbe vasitaṭṭhānameva  gato. sahāyabhikkhūhi -- ``vippasannāni kho te, āvuso,  indriyāni, kacci tayā saccāni paṭividdhānī''ti puṭṭho -- </p>
              <p>[03] 299^b^.^eb^ </p>
              <p>[21] ``jātarūpena sañchannā, dāsīgaṇapurakkhatā. </p>
              <p>[22] aṅkena puttamādāya, bhariyā maṃ upāgami.. </p>
              <p>[03] 300^b^.^eb^ </p>
              <p>[21] ``tañca ^a^V2.0023^ea^ ^a^P2.0127^ea^ disvāna āyantiṃ,  sakaputtassa mātaraṃ. </p>
              <p>[22] alaṅkataṃ suvasanaṃ, maccupāsaṃva oḍḍitaṃ.. </p>
              <p>[03] 301^b^.^eb^ </p>
              <p>[21] ``tato me manasīkāro, yoniso udapajjatha. </p>
              <p>[22] ādīnavo pāturahu, nibbidā samatiṭṭhatha.. </p>
              <p>[03] 302^b^.^eb^ </p>
              <p>[21] ``tato cittaṃ vimucci me, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] imāhi gāthāhi attano paṭipattiṃ kathento aññaṃ  byākāsi.</p>
              <p>[03] tattha ^b^jātarūpena sañchannā^eb^ti jātarūpamayena  sīsūpagādialaṅkārena alaṅkaraṇavasena paṭicchāditasarīrā,  sabbābharaṇabhūsitāti attho. ^b^dāsīgaṇapurakkhatā^eb^ti yathārahaṃ  alaṅkatapaṭiyattena attano dāsigaṇena ^a^M2.0026^ea^ purato katā parivāritāti  attho. ^b^aṅkena puttamādāyā^eb^ti ``api nāma puttampi disvā  gehassitasāto bhaveyyā''ti puttaṃ attano aṅkena gahetvā.</p>
              <p>[03] ^b^āyanti^eb^nti āgacchantiṃ. ^b^sakaputtassa mātara^eb^nti  mama orasaputtassa jananiṃ, mayhaṃ purāṇadutiyikanti attho.  sabbamidaṃ thero attano kāmarāgasamucchedaṃ bahumaññanto vadati.  ^b^yoniso udapajjathā^eb^ti ``evarūpāpi nāma sampatti  jarābyādhimaraṇehi abhibhuyyati, aho saṅkhārā aniccā adhuvā  anassāsikā''ti evaṃ yonisomanasikāro uppajji. sesaṃ heṭṭhā  vuttanayameva. </p>
              <p>[06] candanattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. dhammikattheragāthāvaṇṇanā</h3n>
            <h4>
              <h4n> </h4n>
              <p>[03] ^b^dhammo have^eb^tiādikā āyasmato dhammikattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto sikhissa bhagavato kāle migaluddako hutvā  ekadivasaṃ araññāyatane devaparisāya satthu dhammaṃ desentassa ``dhammo  eso vuccatī''ti desanāya nimittaṃ gaṇhi. so tena puññakammena  devamanussesu saṃsaranto imasmiṃ buddhuppāde kosalaraṭṭhe brāhmaṇakule  nibbattitvā ^b^dhammiko^eb^ti laddhanāmo vayappatto jetavanapaṭiggahaṇe  laddhappasādo pabbajitvā aññatarasmiṃ gāmakāvāse āvāsiko hutvā  viharanto ^a^V2.0024^ea^ āgantukānaṃ bhikkhūnaṃ vattāvattesu ujjhānabahulo akkhamo  ahosi. tena bhikkhū taṃ vihāraṃ chaḍḍetvā pakkamiṃsu. so ekakova  ahosi. vihārasāmiko upāsako taṃ kāraṇaṃ sutvā bhagavato taṃ  pavattiṃ ārocesi. satthā taṃ bhikkhuṃ pakkosetvā tamatthaṃ pucchitvā  tena ``evaṃ, bhante''ti vutte -- ``nāyaṃ idāneva akkhamo, pubbepi  akkhamo ahosī''ti vatvā bhikkhūhi yācito rukkhadhammaṃ (jā0  1.1.74) kathetvā upari tassa ovādaṃ dento -- </p>
              <p>[03] 303^b^.^eb^ </p>
              <p>[21] ``dhammo ^a^M2.0027^ea^ ^a^P2.0128^ea^ have rakkhati dhammacāriṃ,  dhammo suciṇṇo sukhamāvahāti. </p>
              <p>[22] esānisaṃso dhamme suciṇṇe, na duggatiṃ gacchati  dhammacārī.. </p>
              <p>[03] 304^b^.^eb^ </p>
              <p>[21] ``na hi dhammo adhammo ca, ubho samavipākino. </p>
              <p>[22] adhammo nirayaṃ neti, dhammo pāpeti suggatiṃ.. </p>
              <p>[03] 305^b^.^eb^ </p>
              <p>[21] ``tasmā hi dhammesu kareyya chandaṃ, iti modamāno  sugatena tādinā. </p>
              <p>[22] dhamme ṭhitā sugatavarassa sāvakā, nīyanti dhīrā  saraṇavaraggagāmino.. </p>
              <p>[03] 306^b^.^eb^ </p>
              <p>[21] ``vipphoṭito gaṇḍamūlo, taṇhājālo samūhato. </p>
              <p>[27] so khīṇasaṃsāro na catthi kiñcanaṃ, </p>
              <p>[22] cando yathā dosinā puṇṇamāsiya''nti.. --  catasso gāthā abhāsi.</p>
              <p>[03] tattha ^b^dhammo^eb^ti lokiyalokuttaro sucaritadhammo.  ^b^rakkhatī^eb^ti apāyadukkhato rakkhati, saṃsāradukkhato ca  vivaṭṭūpanissayabhūto rakkhatiyeva. ^b^dhammacāri^eb^nti taṃ dhammaṃ  carantaṃ paṭipajjantaṃ. ^b^suciṇṇo^eb^ti suṭṭhu ciṇṇo kammaphalāni  saddahitvā sakkaccaṃ cittīkatvā upacito. ^b^sukha^eb^nti  lokiyalokuttarasukhaṃ. tattha lokiyaṃ tāva kāmāvacarādibhedo dhammo  yathāsakaṃ sukhaṃ diṭṭhe vā dhamme upapajje vā apare vā pariyāye  ^b^āvahati^eb^ nipphādeti, itaraṃ pana vivaṭṭūpanissaye ṭhatvā ciṇṇo  paramparāya āvahatīti vattuṃ vaṭṭati anupanissayassa tadabhāvato.  ^b^esānisaṃso dhamme suciṇṇe, na duggatiṃ gacchati dhammacārī^eb^ti  dhammacārī puggalo dhamme suciṇṇe taṃnimittaṃ duggatiṃ na gacchatīti  eso dhamme suciṇṇe ānisaṃso udrayoti attho.</p>
              <p>[03] yasmā ^a^M2.0028^ea^ dhammeneva sugatigamanaṃ, adhammeneva ca duggatigamanaṃ,  tasmā ``dhammo adhammo''ti ime aññamaññaṃ asaṃkiṇṇaphalāti  dassetuṃ ^b^``na hi dhammo''^eb^tiādinā dutiyaṃ gāthamāha. tattha  ^b^adhammo^eb^ti dhammapaṭipakkho duccaritaṃ. ^b^samavipākino^eb^ti  sadisavipākā samānaphalā.</p>
              <p>[03] ^b^tasmā^eb^ti ^a^V2.0025^ea^ yasmā dhammādhammānaṃ ayaṃ yathāvutto vipākabhedo,  tasmā. ^b^chanda^eb^nti kattukamyatāchandaṃ. ^b^iti modamāno  sugatena tādinā^eb^ti iti evaṃ vuttappakārena ovādadānena sugatena  sammaggatena sammāpaṭipannena iṭṭhādīsu tādibhāvappattiyā tādināmavatā  hetubhūtena modamāno ^a^P2.0129^ea^ tuṭṭhiṃ āpajjamāno dhammesu  chandaṃ kareyyāti yojanā. ettāvatā vaṭṭaṃ dassetvā idāni vivaṭṭaṃ  dassento ^b^``dhamme ṭhitā''^eb^tiādimāha. tassattho -- yasmā  sugatassa varassa sugatesu ca varassa sammāsambuddhassa ^b^sāvakā^eb^  tassa ^b^dhamme ṭhitā dhīrā^eb^ ativiya aggabhūtasaraṇagāmino teneva  saraṇagamanasaṅkhāte dhamme ṭhitabhāvena sakalavaṭṭadukkhatopi  ^b^nīyanti^eb^ nissaranti, tasmā hi dhammesu kareyya chandanti.</p>
              <p>[03] evaṃ satthārā tīhi gāthāhi dhamme desite desanānusārena  yathānisinnova vipassanaṃ vaḍḍhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.52.44-50) -- </p>
              <p>[21] ``migaluddo pure āsiṃ, araññe vipine ahaṃ. </p>
              <p>[22] addasaṃ virajaṃ buddhaṃ, devasaṅghapurakkhataṃ.. </p>
              <p>[21] ``catusaccaṃ pakāsentaṃ, desentaṃ amataṃ padaṃ. </p>
              <p>[22] assosiṃ madhuraṃ dhammaṃ, sikhino lokabandhuno.. </p>
              <p>[21] ``ghose cittaṃ pasādesiṃ, asamappaṭipuggale. </p>
              <p>[22] tattha cittaṃ pasādetvā, uttariṃ duttaraṃ bhavaṃ.. </p>
              <p>[21] ``ekatiṃse ito kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, ghosasaññāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] tathā arahatte patiṭṭhito. arahattaṃ pana patvā attanā adhigataṃ  visesaṃ satthu nivedento carimagāthāya aññaṃ byākāsi.</p>
              <p>[03] tattha ^a^M2.0029^ea^ ^b^vipphoṭito^eb^ti vidhuto, maggañāṇena paṭinissaṭṭhoti  attho. ^b^gaṇḍamūlo^eb^ti avijjā. sā hi gaṇḍati savati.  ``gaṇḍoti kho, bhikkhu, pañcannetaṃ upādānakkhandhānaṃ adhivacana''nti  (saṃ0 ni0  4.103; a0 ni0  6.23;  8.56;  9.15;  cūḷani0 khaggavisāṇasuttaniddesa 137) evaṃ satthārā vuttassa  dukkhamūlayogato, kilesāsucipaggharaṇato, uppādajarābhaṅgehi  uddhumātapakkapabhijjanato ca, gaṇḍābhidhānassa upādānakkhandhapañcakassa  ^a^V2.0026^ea^ mūlaṃ kāraṇaṃ ^b^taṇhājālo samūhato^eb^ti taṇhāsaṅkhāto jālo  maggena samugghāṭito. ^b^so khīṇasaṃsāro na catthi kiñcana^eb^nti  so ahaṃ evaṃ pahīnataṇhāvijjatāya parikkhīṇasaṃsāro pahīnabhavamūlattā  eva na catthi, na ca upalabbhati rāgādikiñcanaṃ. ^b^cando yathā  dosinā puṇṇamāsiya^eb^nti yathā nāma cando  abbhamahikādidosarahito puṇṇamāsiyaṃ paripuṇṇakāle evaṃ ahampi  arahattādhigamena apetarāgādikiñcano paripuṇṇadhammakoṭṭhāso  ahosinti. </p>
              <p>[06] dhammikattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 11. sappakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yadā^eb^ ^a^P2.0130^ea^ ^b^balākā^eb^tiādikā  āyasmato sappakattherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto ito  ekatiṃse kappe mahānubhāvo nāgarājā hutvā nibbatto sambhavassa nāma  paccekabuddhassa abbhokāse samāpattiyā nisinnassa mahantaṃ padumaṃ gahetvā  uparimuddhani dhārento pūjaṃ akāsi. so tena puññakammena  devamanussesu saṃsaranto imasmiṃ buddhuppāde sāvatthiyaṃ brāhmaṇakule  nibbattitvā ^b^sappako^eb^ti laddhanāmo viññutaṃ patto bhagavato  santike dhammaṃ sutvā paṭiladdhasaddho pabbajitvā kammaṭṭhānaṃ gahetvā  ajakaraṇiyā ^a^M2.0030^ea^ nāma nadiyā tīre leṇagirivihāre vasanto nacirasseva  arahattaṃ pāpuṇi. tena vuttaṃ ^b^apadāne^eb^ (apa0 thera  2.52.78-83) -- </p>
              <p>[21] ``himavantassāvidūre, romaso nāma pabbato. </p>
              <p>[22] buddhopi sambhavo nāma, abbhokāse vasī tadā.. </p>
              <p>[21] ``bhavanā nikkhamitvāna, padumaṃ dhārayiṃ ahaṃ. </p>
              <p>[22] ekāhaṃ dhārayitvāna, bhavanaṃ punarāgamiṃ.. </p>
              <p>[21] ``ekatiṃse ito kappe, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] so arahattaṃ patvā satthāraṃ vandituṃ sāvatthiṃ āgato ñātīhi  upaṭṭhīyamāno tattha katipāhaṃ ^a^V2.0027^ea^ vasitvā dhammaṃ desetvā ñātake saraṇesu  ca sīlesu ca patiṭṭhāpetvā yathāvuttaṭṭhānameva gantukāmo ahosi. taṃ  ñātakā ``idheva, bhante, vasatha, mayaṃ paṭijaggissāmā''ti yāciṃsu.  so gamanākāraṃ dassetvā ṭhito attanā vasitaṭṭhānakittanāpadesena  vivekābhiratiṃ pakāsento -- </p>
              <p>[03] 307^b^.^eb^ </p>
              <p>[21] ``yadā balākā sucipaṇḍaracchadā, kāḷassa meghassa  bhayena tajjitā. </p>
              <p>[22] palehiti ālayamālayesinī, tadā nadī ajakaraṇī  rameti maṃ.. </p>
              <p>[03] 308^b^.^eb^ </p>
              <p>[21] ``yadā balākā suvisuddhapaṇḍarā, kāḷassa meghassa  bhayena tajjitā. </p>
              <p>[22] pariyesati leṇamaleṇadassinī, tadā nadī ajakaraṇī  rameti maṃ.. </p>
              <p>[03] 309^b^.^eb^ </p>
              <p>[21] ``kaṃ nu tattha na ramenti, jambuyo ubhato tahiṃ. </p>
              <p>[22] sobhentī āpagākūlaṃ, mama leṇassa pacchato.. </p>
              <p>[03] 310^b^.^eb^ </p>
              <p>[21] ``tāmatamadasaṅghasuppahīnā ^a^M2.0031^ea^ ^a^P2.0131^ea^, bhekā  mandavatī panādayanti. </p>
              <p>[27] nājja girinadīhi vippavāsasamayo, </p>
              <p>[22] khemā ajakaraṇī sivā surammā''ti.. -- catasso  gāthā abhāsi.</p>
              <p>[03] tattha ^b^yadā^eb^ti yasmiṃ kāle. ^b^balākā^eb^ti  balākāsakuṇikā. ^b^sucipaṇḍaracchadā^eb^ti sucisuddhadhavalapakkhā.  ^b^kāḷassa meghassa bhayena tajjitā^eb^ti jalabhārabharitatāya kāḷassa  añjanagirisannikāsassa pāvussakameghassa gajjato vuṭṭhibhayena  nibbijjitā bhiṃsāpitā. ^b^palehitī^eb^ti gocarabhūmito uppatitvā  gamissati. ^b^ālaya^eb^nti nilayaṃ attano kulāvakaṃ.  ^b^ālayesinī^eb^ti tattha ālayanaṃ nilīyanameva icchantī.  ^b^tadā nadī ajakaraṇī rameti ma^eb^nti tasmiṃ pāvussakakāle  ajakaraṇīnāmikā nadī navodakassa pūrā hārahārinī kulaṅkasā maṃ  rameti mama cittaṃ ārādhetīti utupadesavisesakittanāpadesena  vivekābhiratiṃ pakāsesi.</p>
              <p>[03] ^b^suvisuddhapaṇḍarā^eb^ti suṭṭhu visuddhapaṇḍaravaṇṇā,  asammissavaṇṇā sabbasetāti attho. ^b^pariyesatī^eb^ti maggati.  ^b^leṇa^eb^nti vasanaṭṭhānaṃ. ^b^aleṇadassinī^eb^ti vasanaṭṭhānaṃ  apassantī. pubbe nibaddhavasanaṭṭhānassa abhāvena aleṇadassinī,  idāni pāvussakakāle meghagajjitena āhitagabbhā ^b^pariyesati  leṇa^eb^nti nibaddhavasanaṭṭhānaṃ kulāvakaṃ karotīti attho.</p>
              <p>[03] ^b^kaṃ nu tattha...pe0... pacchato^eb^ti ^b^mama^eb^  vasanakamahāleṇassa ^b^pacchato^eb^ pacchābhāge ^b^āpagākūlaṃ^eb^  ajakaraṇīnadiyā ubhatotīraṃ ^b^tahiṃ tahiṃ^eb^ ito cito ca  sobhentiyo niccakālaṃ phalabhāranamitasākhā ^a^V2.0028^ea^ siniddhapaṇṇacchāyā  ^b^jambuyo tattha^eb^ tasmiṃ ṭhāne ^b^kaṃ^eb^ nāma sattaṃ ^b^na ramenti  nu,^eb^ sabbaṃ ramentiyeva.</p>
              <p>[03] ^b^tāmatamadasaṅghasuppahīnā^eb^ti ^a^M2.0032^ea^ amataṃ vuccati agadaṃ, tena  majjantīti amatamadā, sappā, tesaṃ saṅgho amatamadasaṅgho, tato suṭṭhu  pahīnā apagatā. ^b^bhekā^eb^ maṇḍūkiyo, ^b^mandavatī^eb^ saravatiyo,  ^b^panādayanti^eb^ taṃ ṭhānaṃ madhurena vassitena ninnādayanti.  ^b^nājja^eb^ ^a^P2.0132^ea^ ^b^girinadīhi vippavāsasamayoti^eb^  ajja etarahi aññāhipi pabbateyyāhi nadīhi vippavāsasamayo na  hoti, visesato pana vāḷamacchasusumārādivirahitato ^b^khemā  ajakaraṇī^eb^ nadī. sundaratalatitthapulinasampattiyā ^b^sivā^eb^.  suṭṭhu rammā ramaṇīyā, tasmā tattheva me mano ramatīti adhippāyo.</p>
              <p>[03] evaṃ pana vatvā ñātake vissajjetvā attano vasanaṭṭhānameva gato.  suññāgārābhiratidīpanena idameva ca therassa aññābyākaraṇaṃ  ahosīti. </p>
              <p>[06] sappakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 12. muditattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pabbaji^eb^ntiādikā āyasmato muditattherassa gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto vipassissa bhagavato kāle kulagehe nibbattitvā viññutaṃ  patto ekadivasaṃ satthāraṃ disvā pasannamānaso ekaṃ mañcamadāsi.  so tena puññakammena devamanussesu saṃsaranto imasmiṃ buddhuppāde  kosalaraṭṭhe gahapatikule nibbattitvā ^b^mudito^eb^ti laddhanāmo  viññutaṃ pāpuṇi. tena ca samayena taṃ kulaṃ raññā kenacideva  karaṇīyena palibuddhaṃ ahosi. mudito rājabhayābhīto palāyitvā  araññaṃ paviṭṭho aññatarassa khīṇāsavattherassa vasanaṭṭhānaṃ upagacchi.  thero tassa bhītabhāvaṃ ñatvā ``mā bhāyī''ti samassāsesi. so  ``kittakena nu kho, bhante, kālena idaṃ me bhayaṃ vūpasamessatī''ti  pucchitvā ``sattaṭṭhamāse atikkamitvā''ti vutte -- ``ettakaṃ kālaṃ  adhivāsetuṃ na sakkomi, pabbajissāmahaṃ, bhante, pabbājetha ma''nti  jīvitarakkhaṇatthaṃ pabbajjaṃ yāci. thero taṃ pabbājesi. so  pabbajitvā sāsane paṭiladdhasaddho bhaye vūpasantepi samaṇadhammaṃyeva ^a^M2.0033^ea^   ^a^V2.0029^ea^ rocento kammaṭṭhānaṃ gahetvā vipassanāya kammaṃ karonto -- ``arahattaṃ  appatvā imasmā vasanagabbhā bahi na nikkhamissāmī''tiādinā  paṭiññaṃ katvā vipassanaṃ ussukkāpetvā arahattaṃ pāpuṇi. tena vuttaṃ  ^b^apadāne^eb^ (apa0 thera 1.36.30-33) -- </p>
              <p>[21] ``vipassino bhagavato, lokajeṭṭhassa tādino. </p>
              <p>[22] ekaṃ mañcaṃ mayā dinnaṃ, pasannena sapāṇinā.. </p>
              <p>[21] ``hatthiyānaṃ assayānaṃ, dibbayānaṃ samajjhagaṃ. </p>
              <p>[22] tena mañcakadānena, pattomhi āsavakkhayaṃ.. </p>
              <p>[21] ``ekanavutito kappe, yaṃ mañcamadadiṃ tadā. </p>
              <p>[22] duggatiṃ nābhijānāmi, mañcadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhaṃ paṭisaṃvedento sahāyabhikkhūhi  adhigataṃ pucchito attano paṭipannākāraṃ kathento -- </p>
              <p>[03] 311^b^.^eb^ </p>
              <p>[21] ``pabbajiṃ ^a^P2.0133^ea^ jīvikatthohaṃ, laddhāna  upasampadaṃ. </p>
              <p>[22] tato saddhaṃ paṭilabhiṃ, daḷhavīriyo parakkamiṃ.. </p>
              <p>[03] 312^b^.^eb^ </p>
              <p>[21] ``kāmaṃ bhijjatuyaṃ kāyo, maṃsapesī visīyaruṃ. </p>
              <p>[22] ubho jaṇṇukasandhīhi, jaṅghāyo papatantu me.. </p>
              <p>[03] 313^b^.^eb^ </p>
              <p>[21] ``nāsissaṃ na pivissāmi, vihārā ca na nikkhame. </p>
              <p>[22] napi passaṃ nipātessaṃ, taṇhāsalle anūhate.. </p>
              <p>[03] 314^b^.^eb^ </p>
              <p>[21] ``tassa mevaṃ viharato, passa vīriyaparakkamaṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] catasso gāthā abhāsi.</p>
              <p>[03] tattha ^b^jīvikattho^eb^ti jīvikāya atthiko  jīvikappayojano. ``ettha pabbajitvā nibbhayo sukhena  akilamanto jīvissāmī''ti evaṃ jīvikatthāya pabbajinti attho.  ^b^laddhāna upasampada^eb^nti paṭhamaṃ sāmaṇerapabbajjāyaṃ ṭhito ^a^M2.0034^ea^  ñatticatutthena kammena upasampadaṃ labhitvā. ^b^tato saddhaṃ  paṭilabhi^eb^nti tato upasampannakālato paṭṭhāya kalyāṇamitte sevanto dve  mātikā, tisso anumodanā, ekaccaṃ suttaṃ, samathakammaṭṭhānaṃ,  vipassanāvidhiñca uggaṇhanto buddhādīnaṃ mahānubhāvataṃ ^a^V2.0030^ea^ disvā --  ``sammāsambuddho bhagavā, svākkhāto dhammo, suppaṭipanno saṅgho''ti  ratanattaye saddhaṃ paṭilabhiṃ. ^b^daḷhavīriyo parakkami^eb^nti evaṃ  paṭiladdhasaddho hutvā vipassanāya kammaṃ karonto nacirasseva  saccapaṭivedhāya daḷhavīriyo thiravīriyo hutvā parakkamiṃ, akusalānaṃ  dhammānaṃ pahānāya kusalānaṃ dhammānaṃ upasampadāya sammadeva padahiṃ.</p>
              <p>[03] yathā pana parakkamiṃ, taṃ dassetuṃ ^b^``kāma''^eb^ntiādi vuttaṃ.  tattha ^b^kāma^eb^nti yathākāmaṃ ekaṃsato vā ^b^bhijjatu. ayaṃ  kāyo^eb^ti ayaṃ mama pūtikāyo, iminā vīriyapatāpena bhijjati ce,  bhijjatu chinnabhinnaṃ hotu. ^b^maṃsapesī visīyaru^eb^nti iminā  daḷhaparakkamena imasmā kāyā maṃsapesiyo visīyanti ce, visīyantu  ito cito viddhaṃsantu. ^b^ubho jaṇṇukasandhīhi, jaṅghāyo papatantu  me^eb^ti ubhohi jaṇṇukasandhīhi saha mama ubho jaṅghāyo satthiyo  ūrubandhato bhijjitvā bhūmiyaṃ papatantu. ``ma''ntipi pāṭho, so  evattho. sesaṃ heṭṭhā vuttanayameva. </p>
              <p>[06] muditattheragāthāvaṇṇanā niṭṭhitā. </p>
              <p>[06] catukkanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. pañcakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. rājadattattheragāthāvaṇṇanā </h3n>
            <h4>
              <h4n> </h4n>
              <p>[01] pañcakanipāte ^a^M2.0035^ea^ ^a^V2.0031^ea^ ^b^bhikkhu sivathikaṃ gantvā^eb^tiādikā  āyasmato rājadattattherassa gāthā. kā uppatti? ayampi  purimabuddhesu katādhikāro, tattha tattha bhave vivaṭṭūpanissayaṃ puññaṃ  upacinanto, ito catuddase kappe buddhasuññe loke ^a^P2.0134^ea^  kulagehe nibbattitvā viññutaṃ patto, ekadivasaṃ kenacideva karaṇīyena  vanantaṃ upagato tattha aññataraṃ paccekabuddhaṃ rukkhamūle nisinnaṃ disvā  pasannamānaso suparisuddhaṃ ambāṭakaphalaṃ adāsi. so tena  puññakammena devamanussesu saṃsaranto imasmiṃ buddhuppāde sāvatthiyaṃ  satthavāhakule nibbatti. tassa mahārājaṃ vessavaṇaṃ ārādhetvā  paṭiladdhabhāvato mātāpitaro ^b^rājadatto^eb^ti nāmaṃ akaṃsu. so  vayappatto pañcahi sakaṭasatehi bhaṇḍaṃ ādāya vāṇijjavasena rājagahaṃ  agamāsi. tena ca samayena rājagahe aññatarā gaṇikā abhirūpā  dassanīyā paramasobhaggayogato divase divase sahassaṃ labhati. atha  so satthavāhaputto divase divase tassā gaṇikāya sahassaṃ datvā  saṃvāsaṃ kappento nacirasseva sabbaṃ dhanaṃ khepetvā duggato hutvā  ghāsacchādanamattampi alabhanto ito cito ca paribbhamanto saṃvegappatto  ahosi. so ekadivasaṃ upāsakehi saddhiṃ veḷuvanaṃ agamāsi. </p>
              <p>[01] tena ca samayena satthā mahatiyā parisāya parivuto  dhammaṃ desento nisinno hoti. so parisapariyante nisīditvā  satthu santike dhammaṃ sutvā paṭiladdhasaddho pabbajitvā dhutaṅgāni  samādiyitvā susāne vasati. tadā aññataropi satthavāhaputto  sahassaṃ datvā tāya gaṇikāya saha vasati. sā ca gaṇikā tassa  hatthe mahaggharatanaṃ disvā lobhaṃ uppādetvā aññehi dhuttapurisehi taṃ  mārāpetvā taṃ ratanaṃ gaṇhi. atha tassa satthavāhaputtassa manussā taṃ  pavattiṃ sutvā ocarakamanusse pesesuṃ. te rattiyaṃ tassā gaṇikāya  gharaṃ pavisitvā chaviādīni anupahacceva taṃ māretvā sivathikāya  chaḍḍesuṃ. rājadattatthero asubhanimittaṃ gahetuṃ susāne vicaranto tassā  gaṇikāya kaḷevaraṃ ^a^M2.0036^ea^ paṭikkulato manasi kātuṃ upagato katipayavāre  yoniso manasi katvā aciramatabhāvato soṇasiṅgālādīhi  anupahatachavitāya visabhāgavatthutāya ca ayoniso ^a^V2.0032^ea^ manasikaronto,  tattha kāmarāgaṃ uppādetvā saṃviggataramānaso attano cittaṃ  paribhāsitvā muhuttaṃ ekamantaṃ apasakkitvā ādito upaṭṭhitaṃ  asubhanimittameva gahetvā yoniso manasikaronto jhānaṃ uppādetvā taṃ  jhānaṃ pādakaṃ katvā vipassanaṃ paṭṭhapetvā tāvadeva arahattaṃ pāpuṇi. tena  vuttaṃ ^b^apadāne^eb^ (apa0 thera 2.44.55-59) -- </p>
              <p>[21] ``vipine buddhaṃ disvāna, sayambhuṃ aparājitaṃ. </p>
              <p>[22] ambāṭakaṃ gahetvāna, sayambhussa adāsahaṃ.. </p>
              <p>[21] ``ekatiṃse ito kappe, yaṃ phalamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] arahattaṃ pana patvā attano paṭipattiṃ paccavekkhitvā  pītisomanassajāto -- </p>
              <p>[03] 315^b^.^eb^ </p>
              <p>[21] ``bhikkhu ^a^P2.0135^ea^ sivathikaṃ gantvā, addasa  itthimujjhitaṃ. </p>
              <p>[22] apaviddhaṃ susānasmiṃ, khajjantiṃ kimihī phuṭaṃ.. </p>
              <p>[03] 316^b^.^eb^ </p>
              <p>[21] ``yañhi eke jigucchanti, mataṃ disvāna pāpakaṃ. </p>
              <p>[22] kāmarāgo pāturahu, andhova savatī ahuṃ.. </p>
              <p>[03] 317^b^.^eb^ </p>
              <p>[21] ``oraṃ odanapākamhā, tamhā ṭhānā apakkamiṃ. </p>
              <p>[22] satimā sampajānohaṃ, ekamantaṃ upāvisiṃ.. </p>
              <p>[03] 318^b^.^eb^ </p>
              <p>[21] ``tato me manasīkāro, yoniso udapajjatha. </p>
              <p>[22] ādīnavo pāturahu, nibbidā samatiṭṭhatha.. </p>
              <p>[03] 319^b^.^eb^ </p>
              <p>[21] ``tato cittaṃ vimucci me, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] imā pañca gāthā abhāsi. </p>
              <p>[01] tattha ^a^M2.0037^ea^ ^b^bhikkhu sivathikaṃ gantvā^eb^ti saṃsāre bhayassa  ikkhanato bhikkhu, asubhakammaṭṭhānatthaṃ āmakasusānaṃ upagantvā.  ``bhikkhū''ti cetaṃ attānaṃ sandhāya thero sayaṃ vadati.  ^b^itthi^eb^nti thīyati ettha sukkasoṇitaṃ sattasantānabhāvena  saṃhaññatīti thī, mātugāmo. evañca sabhāvaniruttivasena  ``itthī''tipi vuccati. vañjhādīsu pana taṃsadisatāya  taṃsabhāvānativattanato ca tabbohāro. ``itthī''ti itthikaḷevaraṃ  vadati. ^b^ujjhita^eb^nti pariccattaṃ ujjhaniyattā eva ^b^apaviddhaṃ^eb^  anapekkhabhāvena khittaṃ. ^b^khajjantiṃ kimihī phuṭa^eb^nti kimīhi  pūritaṃ hutvā khajjamānaṃ.</p>
              <p>[03] ^b^yañhi ^a^V2.0033^ea^ eke jigucchanti, mataṃ disvāna pāpaka^eb^nti yaṃ  apagatāyūsmāviññāṇatāya mataṃ kaḷevaraṃ pāpakaṃ nihīnaṃ lāmakaṃ eke  cokkhajātikā jigucchanti, oloketumpi na icchanti.  ^b^kāmarāgo pāturahū^eb^ti tasmiṃ kuṇape ayonisomanasikārassa  balavatāya kāmarāgo mayhaṃ pāturahosi uppajji. ^b^andhova savatī  ahu^eb^nti tasmiṃ kaḷevare navahi dvārehi asuciṃ savati sandante  asucibhāvassa adassanena andho viya ahosiṃ. tenāha -- </p>
              <p>[21] ``ratto atthaṃ na jānāti, ratto dhammaṃ na passati. </p>
              <p>[22] andhatamaṃ tadā hoti, yaṃ rāgo sahate nara''nti ca..</p>
              <p>[03] ``kāmacchando kho, brāhmaṇa, andhakaraṇo acakkhukaraṇo''ti  ca ādi. keci panettha takārāgamaṃ katvā ``kilesapariyuṭṭhānena  avasavatti kilesassa vā vasavattī''ti atthaṃ vadanti. apare  ``andhova asati ahu''nti pāḷiṃ ^a^P2.0136^ea^ vatvā  ``kāmarāgena andho eva hutvā satirahito ahosi''nti atthaṃ  vadanti. tadubhayaṃ pana pāḷiyaṃ natthi.</p>
              <p>[03] ^b^oraṃ odanapākamhā^eb^ti odanapākato oraṃ, yāvatā  kālena suparidhotatintataṇḍulanāḷiyā odanaṃ pacati, tato orameva  kālaṃ, tatopi lahukālena rāgaṃ vinodento, ^b^tamhā ṭhānā apakkamiṃ^eb^  yasmiṃ ṭhāne ṭhitassa me rāgo uppajji, tamhā ṭhānā apakkamiṃ  apasakkiṃ. apakkantova ^b^satimā sampajānohaṃ^eb^ samaṇasaññaṃ  upaṭṭhapetvā satipaṭṭhānamanasikāravasena satimā, sammadeva  dhammasabhāvajānanena sampajāno ^a^M2.0038^ea^ ca hutvā ekamantaṃ upāvisiṃ, pallaṅkaṃ  ābhujitvā nisīdiṃ. nisinnassa ca ^b^tato me manasīkāro,  yoniso udapajjathā^eb^tiādi sabbaṃ heṭṭhā vuttanayamevāti. </p>
              <p>[06] rājadattattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. subhūtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ayoge^eb^tiādikā āyasmato subhūtattherassa gāthā. kā  uppatti? ayampi purimabuddhesu katādhikāro tattha tattha bhave puññāni  upacinanto kassapassa bhagavato kāle bārāṇasiyaṃ gahapatimahāsālakule  nibbattitvā viññutaṃ patto ekadivasaṃ satthu santike dhammaṃ sutvā  pasannamānaso saraṇesu ca sīlesu ca patiṭṭhāya māse māse aṭṭhakkhattuṃ  catujjātiyagandhena satthu gandhakuṭiṃ ^a^V2.0034^ea^ opuñjāpesi. so tena  puññakammena nibbattanibbattaṭṭhāne sugandhasarīro hutvā, imasmiṃ  buddhuppāde magadharaṭṭhe gahapatikule nibbattitvā ^b^subhūto^eb^ti laddhanāmo  vayappatto, nissaraṇajjhāsayatāya gharāvāsaṃ pahāya titthiyesu  pabbajitvā tattha sāraṃ alabhanto, satthu santike  upatissakolitaselādike bahū samaṇabrāhmaṇe pabbajitvā sāmaññasukhaṃ  anubhavante disvā sāsane paṭiladdhasaddho pabbajitvā ācariyupajjhāye  ārādhetvā kammaṭṭhānaṃ gahetvā vivekavāsaṃ vasanto vipassanaṃ vaḍḍhetvā  arahattaṃ pāpuṇi. tena vuttaṃ ^b^apadāne^eb^ (apa0 thera  2.55.272-308) -- </p>
              <p>[21] ``imamhi bhaddake kappe, brahmabandhu mahāyaso. </p>
              <p>[22] kassapo nāma gottena, uppajji vadataṃ varo.. </p>
              <p>[21] ``anubyañjanasampanno, bāttiṃsavaralakkhaṇo. </p>
              <p>[22] byāmappabhāparivuto, raṃsijālasamotthaṭo.. </p>
              <p>[21] ``assāsetā yathā cando, sūriyova pabhaṅkaro. </p>
              <p>[22] nibbāpetā yathā megho, sāgarova guṇākaro.. </p>
              <p>[21] ``dharaṇīriva ^a^M2.0039^ea^ sīlena, himavāva samādhinā. </p>
              <p>[22] ākāso viya paññāya, asaṅgo anilo yathā.. </p>
              <p>[21] ``tadāhaṃ bārāṇasiyaṃ, upapanno mahākule. </p>
              <p>[22] pahūtadhanadhaññasmiṃ, nānāratanasañcaye.. </p>
              <p>[21] ``mahatā parivārena, nisinnaṃ lokanāyakaṃ. </p>
              <p>[22] upecca dhammamassosiṃ, amataṃva manoharaṃ.. </p>
              <p>[21] ``dvattiṃsalakkhaṇadharo, sanakkhattova candimā. </p>
              <p>[22] anubyañjanasampanno, sālarājāva phullito.. </p>
              <p>[21] ``raṃsijālaparikkhitto, dittova kanakācalo. </p>
              <p>[22] byāmappabhāparivuto, sataraṃsī divākaro.. </p>
              <p>[21] ``soṇṇānano jinavaro, samaṇīva siluccayo. </p>
              <p>[22] karuṇāpuṇṇahadayo, guṇena viya sāgaro.. </p>
              <p>[21] ``lokavissutakitti ca, sinerūva naguttamo. </p>
              <p>[22] yasasā vitthato vīro, ākāsasadiso muni.. </p>
              <p>[21] ``asaṅgacitto sabbattha, anilo viya nāyako. </p>
              <p>[22] patiṭṭhā sabbabhūtānaṃ, mahīva munisattamo.. </p>
              <p>[21] ``anupalitto lokena, toyena padumaṃ yathā. </p>
              <p>[22] kuvādagacchadahano, aggikkhandhova sobhati.. </p>
              <p>[21] ``agado ^a^V2.0035^ea^ viya sabbattha, kilesavisanāsako. </p>
              <p>[22] gandhamādanaselova, guṇagandhavibhūsito.. </p>
              <p>[21] ``guṇānaṃ ākaro vīro, ratanānaṃva sāgaro. </p>
              <p>[22] sindhūva vanarājīnaṃ, kilesamalahārako.. </p>
              <p>[21] ``vijayīva mahāyodho, mārasenāvamaddano. </p>
              <p>[22] cakkavattīva so rājā, bojjhaṅgaratanissaro.. </p>
              <p>[21] ``mahābhisakkasaṅkāso, dosabyādhitikicchako. </p>
              <p>[22] sallakatto yathā vejjo, diṭṭhigaṇḍaviphālako.. </p>
              <p>[21] ``so ^a^M2.0040^ea^ tadā lokapajjoto, sanarāmarasakkato. </p>
              <p>[22] parisāsu narādicco, dhammaṃ desayate jino.. </p>
              <p>[21] ``dānaṃ datvā mahābhogo, sīlena sugatūpago. </p>
              <p>[22] bhāvanāya ca nibbāti, iccevamanusāsatha.. </p>
              <p>[21] ``desanaṃ taṃ mahassādaṃ, ādimajjhantasobhanaṃ. </p>
              <p>[22] suṇanti parisā sabbā, amataṃva mahārasaṃ.. </p>
              <p>[21] ``sutvā sumadhuraṃ dhammaṃ, pasanno jinasāsane. </p>
              <p>[22] sugataṃ saraṇaṃ gantvā, yāvajīvaṃ namassahaṃ.. </p>
              <p>[21] ``munino gandhakuṭiyā, opuñjesiṃ tadā mahiṃ. </p>
              <p>[22] catujjātena gandhena, māse aṭṭha dinesvahaṃ.. </p>
              <p>[21] ``paṇidhāya sugandhattaṃ, sarīravissagandhino. </p>
              <p>[22] tadā jino viyākāsi, sugandhatanulābhitaṃ.. </p>
              <p>[21] ``yo yaṃ gandhakuṭibhūmiṃ, gandhenopuñjate sakiṃ. </p>
              <p>[22] tena kammavipākena, upapanno tahiṃ tahiṃ.. </p>
              <p>[21] ``sugandhadeho sabbattha, bhavissati ayaṃ naro. </p>
              <p>[22] guṇagandhayutto hutvā, nibbāyissatināsavo.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``pacchime ca bhave dāni, jāto vippakule ahaṃ. </p>
              <p>[22] gabbhaṃ me vasato mātā, dehenāsi sugandhitā.. </p>
              <p>[21] ``yadā ca mātukucchimhā, nikkhamāmi tadā purī. </p>
              <p>[22] sāvatthi sabbagandhehi, vāsitā viya vāyatha.. </p>
              <p>[21] ``pupphavassañca surabhi, dibbagandhaṃ manoramaṃ. </p>
              <p>[22] dhūpāni ca mahagghāni, upavāyiṃsu tāvade.. </p>
              <p>[21] ``devā ^a^V2.0036^ea^ ca sabbagandhehi, dhūpapupphehi taṃ gharaṃ. </p>
              <p>[22] vāsayiṃsu sugandhena, yasmiṃ jāto ahaṃ ghare.. </p>
              <p>[21] ``yadā ^a^M2.0041^ea^ ca taruṇo bhaddo, paṭhame yobbane ṭhito. </p>
              <p>[22] tadā selaṃ saparisaṃ, vinetvā narasārathi.. </p>
              <p>[21] ``tehi sabbehi parivuto, sāvatthipuramāgato. </p>
              <p>[22] tadā buddhānubhāvaṃ taṃ, disvā pabbajito ahaṃ.. </p>
              <p>[21] ``sīlaṃ samādhipaññañca, vimuttiñca anuttaraṃ. </p>
              <p>[22] bhāvetvā caturo dhamme, pāpuṇiṃ āsavakkhayaṃ.. </p>
              <p>[21] ``yadā pabbajito cāhaṃ, yadā ca arahā ahuṃ. </p>
              <p>[22] nibbāyissaṃ yadā cāhaṃ, gandhavasso tadā ahu.. </p>
              <p>[21] ``sarīragandho ca sadātiseti me, mahārahaṃ  candanacampakuppalaṃ. </p>
              <p>[22] tatheva gandhe itare ca sabbaso, pasayha vāyāmi tato  tahiṃ tahiṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā titthiyesu pabbajitvā attano pattaṃ  attakilamathānuyogaṃ dukkhaṃ, sāsane pabbajitvā pattaṃ jhānādisukhañca  cintetvā attano paṭipattipaccavekkhaṇamukhena aññaṃ byākaronto -- </p>
              <p>[03] 320^b^.^eb^ </p>
              <p>[21] ``ayoge ^a^P2.0137^ea^ yuñjamattānaṃ, puriso  kiccamicchako. </p>
              <p>[22] caraṃ ce nādhigaccheyya, taṃ me dubbhagalakkhaṇaṃ.. </p>
              <p>[03] 321^b^.^eb^ </p>
              <p>[21] ``abbūḷhaṃ aghagataṃ vijitaṃ, ekañce ossajeyya  kalīva siyā. </p>
              <p>[22] sabbānipi ce ossajeyya andhova siyā,  samavisamassa adassanato.. </p>
              <p>[03] 322^b^.^eb^ </p>
              <p>[21] ``yañhi kayirā tañhi vade, yaṃ na kayirā na taṃ vade. </p>
              <p>[22] akarontaṃ bhāsamānaṃ, parijānanti paṇḍitā.. </p>
              <p>[03] 323^b^.^eb^ </p>
              <p>[21] ``yathāpi ruciraṃ pupphaṃ, vaṇṇavantaṃ agandhakaṃ. </p>
              <p>[22] evaṃ subhāsitā vācā, aphalā hoti akubbato.. </p>
              <p>[03] 324^b^.^eb^ </p>
              <p>[21] ``yathāpi ^a^M2.0042^ea^ ruciraṃ pupphaṃ, vaṇṇavantaṃ sugandhakaṃ. </p>
              <p>[22] evaṃ subhāsitā vācā, saphalā hoti kubbato''ti..  -- </p>
              <p>[25] imā pañca gāthā abhāsi.</p>
              <p>[03] tattha ^b^ayoge^eb^ti ayuñjitabbe asevitabbe antadvaye. idha  pana attakilamathānuyogavasena attho veditabbo. ^b^yuñja^eb^nti  tasmiṃ attānaṃ yuñjanto yojento tathā paṭipajjanto.  ^b^kiccamicchako^eb^ti ^a^V2.0037^ea^ ubhayahitāvahaṃ kiccaṃ icchanto, tappaṭipakkhato  ayoge ^b^caraṃ^eb^ caranto ce bhaveyya. ^b^nādhigaccheyyā^eb^ti  yathādhippetaṃ hitasukhaṃ na pāpuṇeyyāti ñāyo. tasmā yaṃ ahaṃ  titthiyamatavañcito ayoge yuñjiṃ, ^b^taṃ me dubbhagalakkhaṇaṃ^eb^  apuññasabhāvo. ``purimakammabyāmohito ayoge yuñji''nti dasseti.</p>
              <p>[03] ^b^abbūḷhaṃ aghagataṃ vijita^eb^nti vibādhanasabhāvatāya aghā  nāma rāgādayo, aghāni eva aghagataṃ, aghagatānaṃ vijitaṃ  saṃsārappavatti, tesaṃ vijayo kusaladhammābhibhavo. ``aghagataṃ  vijita''nti anunāsikalopaṃ akatvā vuttaṃ. taṃ abbūḷhaṃ anuddhataṃ  yena, taṃ abbūḷhāghagataṃ vijitaṃ katvā evaṃbhūto hutvā, kilese  asamucchinditvāti attho. ^b^ekañce ossajeyyā^eb^ti  adutiyatāya padhānatāya ca ekaṃ appamādaṃ sammāpayogameva vā  ossajeyya pariccajeyya ce. ^b^kalīva^eb^ so puggalo kāḷakaṇṇī  viya ^b^siyā. sabbānipi ce ossajeyyā^eb^ti sabbānipi  vimuttiyā paripācakāni saddhāvīriyasatisamādhipaññindriyāni  ossajeyya ce, abhāvanāya chaḍḍeyya ce, ^b^andhova siyā  samavisamassa adassanato^eb^.</p>
              <p>[03] ^b^yathā^eb^ti opammasampaṭipādanatthe nipāto.  ^b^rucira^eb^nti sobhanaṃ. ^b^vaṇṇavanta^eb^nti vaṇṇasaṇṭhānasampannaṃ.  ^b^agandhaka^eb^nti gandharahitaṃ pālibhaddakagirikaṇṇikajayasumanādibhedaṃ.  ^b^evaṃ subhāsitā vācā^eb^ti subhāsitā vācā nāma tepiṭakaṃ  buddhavacanaṃ vaṇṇasaṇṭhānasampannapupphasadisaṃ. yathā hi agandhakaṃ pupphaṃ  ^a^P2.0138^ea^ dhārentassa sarīre gandho na pharati, evaṃ etampi  yo sakkaccasavanādīhi ^a^M2.0043^ea^ ca samācarati, tassa sakkaccaṃ asamācarantassa  yaṃ tattha kattabbaṃ, taṃ akubbato sutagandhaṃ paṭipattigandhañca na āvahati  aphalā hoti. tena vuttaṃ ``evaṃ subhāsitā vācā, aphalā hoti  akubbato''ti. </p>
              <p>[01] ^b^sugandhaka^eb^nti sumanacampakanīluppalapupphādibhedaṃ.  ^b^eva^eb^nti yathā taṃ pupphaṃ dhārentassa sarīre gandho pharati, evaṃ  tepiṭakabuddhavacanasaṅkhātā subhāsitā vācāpi yo sakkaccasavanādīhi  tattha kattabbaṃ karoti, assa puggalassa saphalā hoti,  sutagandhapaṭipattigandhānaṃ āvahanato mahapphalā hoti mahānisaṃsā.  tasmā yathovādaṃ paṭipajjeyya, yathākārī tathāvādī ca bhaveyyāti.  sesaṃ vuttanayameva. </p>
              <p>[06] subhūtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. girimānandattheragāthāvaṇṇanā</h3n>
            <h4>
              <h4n> </h4n>
              <p>[03] ^b^vassati^eb^ ^a^V2.0038^ea^ ^b^devo^eb^tiādikā āyasmato girimānandattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto sumedhassa bhagavato kāle kulagehe  nibbattitvā vayappatto gharāvāsaṃ vasanto attano bhariyāya putte ca  kālaṅkate sokasallasamappito araññaṃ paviṭṭho satthārā tattha gantvā  dhammaṃ kathetvā sokasalle abbūḷhe pasannamānaso sugandhapupphehi pūjetvā  pañcapatiṭṭhitena vanditvā sirasi añjaliṃ katvā abhitthavi.</p>
              <p>[03] so tena puññakammena devamanussesu saṃsaranto imasmiṃ buddhuppāde  rājagahe bimbisārarañño purohitassa putto hutvā nibbatti,  ^b^girimānando^eb^tissa nāmaṃ ahosi. so viññutaṃ patto satthu  rājagahagamane buddhānubhāvaṃ disvā paṭiladdhasaddho pabbajitvā samaṇadhammaṃ  karonto katipayaṃ divasaṃ gāmakāvāse vasitvā satthāraṃ vandituṃ  rājagahaṃ agamāsi. bimbisāramahārājā tassa āgamanaṃ sutvā  upasaṅkamitvā ``idheva, bhante, vasatha, ahaṃ catūhi paccayehi  upaṭṭhahāmī''ti sampavāretvā gato ^a^M2.0044^ea^ bahukiccatāya na sari. ``thero  abbhokāse vasatī''ti devatā therassa temanabhayena vassaṃ vāresuṃ.  rājā avassanakāraṇaṃ sallakkhetvā therassa kuṭikaṃ kārāpesi. thero  kuṭikāyaṃ vasanto senāsanasappāyalābhena samādhānaṃ ^a^P2.0139^ea^  labhitvā vīriyasamataṃ yojetvā vipassanaṃ ussukkāpetvā arahattaṃ pāpuṇi.  tena vuttaṃ ^b^apadāne^eb^ (apa0 thera 1.40.419-448) -- </p>
              <p>[21] ``bhariyā me kālaṅkatā, putto sivathikaṃ gato. </p>
              <p>[22] mātā pitā matā bhātā, ekacitamhi ḍayhare.. </p>
              <p>[21] ``tena sokena santatto, kiso paṇḍu ahosahaṃ. </p>
              <p>[22] cittakkhepo ca me āsi, tena sokena aṭṭito.. </p>
              <p>[21] ``sokasallaparetohaṃ, vanantamupasaṅkamiṃ. </p>
              <p>[22] pavattaphalaṃ bhuñjitvā, rukkhamūle vasāmahaṃ.. </p>
              <p>[21] ``sumedho nāma sambuddho, dukkhassantakaro jino. </p>
              <p>[22] mamuddharitukāmo so, āgañchi mama santikaṃ.. </p>
              <p>[21] ``padasaddaṃ ^a^V2.0039^ea^ suṇitvāna, sumedhassa mahesino. </p>
              <p>[22] paggahetvānahaṃ sīsaṃ, ullokesiṃ mahāmuniṃ.. </p>
              <p>[21] ``upāgate mahāvīre, pīti me udapajjatha. </p>
              <p>[22] tadāsimekaggamano, disvā taṃ lokanāyakaṃ.. </p>
              <p>[21] ``satiṃ paṭilabhitvāna, paṇṇamuṭṭhimadāsahaṃ. </p>
              <p>[22] nisīdi bhagavā tattha, anukampāya cakkhumā.. </p>
              <p>[21] ``nisajja tattha bhagavā, sumedho lokanāyako. </p>
              <p>[22] dhammaṃ me kathayī buddho, sokasallavinodanaṃ.. </p>
              <p>[21] ``anavhitā tato āguṃ, ananuññātā ito gatā. </p>
              <p>[22] yathāgatā tathā gatā, tattha kā paridevanā.. </p>
              <p>[21] ``yathāpi pathikā sattā, vassamānāya vuṭṭhiyā. </p>
              <p>[22] sabhaṇḍā upagacchanti, vassassāpatanāya te.. </p>
              <p>[21] ``vasse ^a^M2.0045^ea^ ca te oramite, sampayanti yadicchakaṃ. </p>
              <p>[22] evaṃ mātā pitā tuyhaṃ, tattha kā paridevanā.. </p>
              <p>[21] ``āgantukā pāhunakā, caliteritakampitā. </p>
              <p>[22] evaṃ mātā pitā tuyhaṃ, tattha kā paridevanā.. </p>
              <p>[21] ``yathāpi urago jiṇṇaṃ, hitvā gacchati saṃ tacaṃ. </p>
              <p>[22] evaṃ mātā pitā tuyhaṃ, saṃ tanuṃ idha hīyare.. </p>
              <p>[21] ``buddhassa giramaññāya, sokasallaṃ vivajjayiṃ. </p>
              <p>[22] pāmojjaṃ janayitvāna, buddhaseṭṭhaṃ avandahaṃ.. </p>
              <p>[21] ``vanditvāna mahānāgaṃ, pūjayiṃ girimañjariṃ. </p>
              <p>[22] dibbagandhaṃ sampavantaṃ, sumedhaṃ lokanāyakaṃ.. </p>
              <p>[21] ``pūjayitvāna sambuddhaṃ, sire katvāna añjaliṃ. </p>
              <p>[22] anussaraṃ guṇaggāni, santhaviṃ lokanāyakaṃ.. </p>
              <p>[21] ``nittiṇṇosi mahāvīra, sabbaññu lokanāyaka. </p>
              <p>[22] sabbe satte uddharasi, ñāṇena tvaṃ mahāmune.. </p>
              <p>[21] ``vimatiṃ dveḷhakaṃ vāpi, sañchindasi mahāmune. </p>
              <p>[22] paṭipādesi me maggaṃ, tava ñāṇena cakkhuma.. </p>
              <p>[21] ``arahā vasipattā ca, chaḷabhiññā mahiddhikā. </p>
              <p>[22] antalikkhacarā dhīrā, parivārenti tāvade.. </p>
              <p>[21] ``paṭipannā ca sekhā ca, phalaṭṭhā santi sāvakā. </p>
              <p>[22] surodayeva padumā, pupphanti tava sāvakā.. </p>
              <p>[21] ``mahāsamuddovakkhobho ^a^V2.0040^ea^, atulopi duruttaro. </p>
              <p>[22] evaṃ ñāṇena sampanno, appameyyosi cakkhuma.. </p>
              <p>[21] ``vanditvāhaṃ lokajinaṃ, cakkhumantaṃ mahāyasaṃ. </p>
              <p>[22] puthudisā namassanto, paṭikuṭiko āgañchahaṃ.. </p>
              <p>[21] ``devalokā cavitvāna, sampajāno patissato. </p>
              <p>[22] okkamiṃ mātuyā kucchiṃ, sandhāvanto bhavābhave.. </p>
              <p>[21] ``agārā ^a^M2.0046^ea^ abhinikkhamma, pabbajiṃ anagāriyaṃ. </p>
              <p>[22] ātāpī nipako jhāyī, paṭisallānagocaro.. </p>
              <p>[21] ``padhānaṃ padahitvāna, tosayitvā mahāmuniṃ. </p>
              <p>[22] candovabbhaghanā mutto, vicarāmi ahaṃ sadā.. </p>
              <p>[21] ``vivekamanuyuttomhi, upasanto nirūpadhi. </p>
              <p>[22] sabbāsave pariññāya, viharāmi anāsavo.. </p>
              <p>[21] ``tiṃsakappasahassamhi, yaṃ buddhamabhipūjayiṃ. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] atha therassa arahattappattiyā haṭṭhatuṭṭhe viya deve vassante upari  taṃ vassane niyojanamukhena aññaṃ byākaronto -- </p>
              <p>[03] 325^b^.^eb^ </p>
              <p>[21] ``vassati devo yathāsugītaṃ, channā me kuṭikā sukhā  nivātā. </p>
              <p>[22] tassaṃ viharāmi vūpasanto, atha ce patthayasī pavassa  deva.. </p>
              <p>[03] 326^b^.^eb^ </p>
              <p>[21] ``vassati devo yathāsugītaṃ, channā me kuṭikā sukhā  nivātā. </p>
              <p>[22] tassaṃ viharāmi santacitto, atha ce patthayasī pavassa  deva.. </p>
              <p>[03] 327^b^.^eb^ </p>
              <p>[21] ``vassati devo...pe0... tassaṃ viharāmi  vītarāgo...pe0..... </p>
              <p>[03] 328^b^.^eb^ </p>
              <p>[21] ``vassati devo...pe0... tassaṃ viharāmi  vītadoso...pe0..... </p>
              <p>[03] 329^b^.^eb^ </p>
              <p>[21] ``vassati devo...pe0... tassaṃ viharāmi vītamoho. </p>
              <p>[22] atha ce patthayasī pavassa devā''ti.. -- imā pañca  gāthā abhāsi. </p>
              <p>[01] tattha ^a^M2.0047^ea^ ^b^yathāsugīta^eb^nti sugītānurūpaṃ, sundarassa  attano meghagītassa anurūpamevāti attho. valāhako hi yathā  agajjanto kevalaṃ vassanto na sobhati, evaṃ satapaṭalasahassapaṭalena  uṭṭhahitvā thanayanto gajjanto vijjullatā nicchārentopi avassanto na  sobhati, tathābhūto pana hutvā vassanto sobhatīti vuttaṃ ``vassati  devo yathāsugīta''nti. tenāha -- ``abhitthanaya, pajjunna'' ^a^V2.0041^ea^,  (cariyā0 3.89; jā0 1.1.75) ``gajjitā ceva vassitā  cā''ti (a0 ni0  4.101; pu0 pa0 157) ca. ^b^tassaṃ  viharāmī^eb^ti tassaṃ kuṭikāyaṃ ariyavihāragabbhena iriyāpathavihārena  viharāmi. ^b^vūpasantacitto^eb^ti aggaphalasamādhinā sammadeva  upasantamānaso.</p>
              <p>[03] evaṃ therassa anekavāraṃ kataṃ uyyojanaṃ sirasā sampaṭicchanto  valāhakadevaputto ninnañca thalañca pūrento mahāvassaṃ vassāpesi. </p>
              <p>[06] girimānandattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. sumanattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yaṃ patthayāno^eb^tiādikā āyasmato sumanattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto ito pañcanavute kappe buddhasuññe loke kulagehe  nibbattitvā viññutaṃ patto ekaṃ paccekabuddhaṃ byādhitaṃ disvā harītakaṃ  adāsi ^a^P2.0140^ea^. so tena puññakammena devamanussesu  saṃsaranto imasmiṃ buddhuppāde kosalaraṭṭhe gahapatikule nibbattitvā  ^b^sumano^eb^ti laddhanāmo sukhena vaḍḍhi. tassa pana mātulo  pabbajitvā arahā hutvā araññe viharanto sumane vayappatte taṃ  pabbājetvā caritānukūlaṃ kammaṭṭhānaṃ adāsi. so tattha yogakammaṃ  karonto cattāri jhānāni pañca ca abhiññāyo nibbattesi. athassa  thero vipassanāvidhiṃ ācikkhi. so ca nacireneva vipassanaṃ  vaḍḍhetvā arahatte patiṭṭhāsi. tena vuttaṃ ^b^apadāne^eb^ (apa0 thera  2.44.60-71) -- </p>
              <p>[21] ``harītakaṃ āmalakaṃ, ambajambuvibhītakaṃ. </p>
              <p>[22] kolaṃ bhallātakaṃ billaṃ, sayameva harāmahaṃ.. </p>
              <p>[21] ``disvāna ^a^M2.0048^ea^ pabbhāragataṃ, jhāyiṃ jhānarataṃ muniṃ. </p>
              <p>[22] ābādhena āpīḷentaṃ, adutīyaṃ mahāmuniṃ.. </p>
              <p>[21] ``harītakaṃ gahetvāna, sayambhussa adāsahaṃ. </p>
              <p>[22] khādamattamhi bhesajje, byādhi passambhi tāvade.. </p>
              <p>[21] ``pahīnadaratho buddho, anumodamakāsi me. </p>
              <p>[22] bhesajjadāneniminā, byādhivūpasamena ca.. </p>
              <p>[21] ``devabhūto ^a^V2.0042^ea^ manusso vā, jāto vā aññajātiyā. </p>
              <p>[22] sabbattha sukhito hotu, mā ca te byādhimāgamā.. </p>
              <p>[21] ``idaṃ vatvāna sambuddho, sayambhū aparājito. </p>
              <p>[22] nabhaṃ abbhuggamī dhīro, haṃsarājāva ambare.. </p>
              <p>[21] ``yato harītakaṃ dinnaṃ, sayambhussa mahesino. </p>
              <p>[22] imaṃ jātiṃ upādāya, byādhi me nupapajjatha.. </p>
              <p>[21] ``ayaṃ pacchimako mayhaṃ, carimo vattate bhavo. </p>
              <p>[22] tisso vijjā sacchikatā, kataṃ buddhassa sāsanaṃ.. </p>
              <p>[21] ``catunnavutito kappe, bhesajjamadadiṃ tadā. </p>
              <p>[22] duggatiṃ nābhijānāmi, bhesajjassa idaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahatte pana patiṭṭhito ekadivasaṃ mātulattherassa upaṭṭhānaṃ  agamāsi. taṃ thero adhigamaṃ pucchi, taṃ byākaronto -- </p>
              <p>[03] 330^b^.^eb^ </p>
              <p>[21] ``yaṃ patthayāno dhammesu, upajjhāyo anuggahi. </p>
              <p>[22] amataṃ abhikaṅkhantaṃ, kataṃ kattabbakaṃ mayā.. </p>
              <p>[03] 331^b^.^eb^ </p>
              <p>[21] ``anuppatto sacchikato, sayaṃ dhammo anītiho. </p>
              <p>[22] visuddhañāṇo nikkaṅkho, byākaromi tavantike.. </p>
              <p>[03] 332^b^.^eb^ </p>
              <p>[21] ``pubbenivāsaṃ jānāmi, dibbacakkhu visodhitaṃ. </p>
              <p>[22] sadattho me anuppatto, kataṃ buddhassa sāsanaṃ.. </p>
              <p>[03] 333^b^.^eb^ </p>
              <p>[21] ``appamattassa ^a^M2.0049^ea^ me sikkhā, sussutā tava sāsane. </p>
              <p>[22] sabbe me āsavā khīṇā, natthi dāni punabbhavo.. </p>
              <p>[03] 334^b^.^eb^ </p>
              <p>[21] ``anusāsi maṃ ariyavatā, anukampi anuggahi. </p>
              <p>[22] amogho tuyhamovādo, antevāsimhi sikkhito''ti..  -- </p>
              <p>[25] imāhi pañcahi gāthāhi sīhanādaṃ nadanto aññaṃ  byākāsi.</p>
              <p>[03] tattha ^b^yaṃ patthayāno dhammesu, upajjhāyo anuggahi. amataṃ  abhikaṅkhanta^eb^nti samathavipassanādīsu anavajjadhammesu yaṃ dhammaṃ  mayhaṃ patthayanto ākaṅkhanto upajjhāyo amataṃ nibbānaṃ  abhikaṅkhantaṃ maṃ ovādadānavasena anuggaṇhi. ^b^kataṃ kattabbakaṃ  mayā^eb^ti tassa adhigamatthaṃ kattabbaṃ pariññādisoḷasavidhaṃ kiccaṃ kataṃ  niṭṭhāpitaṃ mayā.</p>
              <p>[03] tato ^a^V2.0043^ea^ eva ^b^anuppatto^eb^ adhigato catubbidhopi maggadhammo  ^b^sacchikato. sayaṃ dhammo anītiho^eb^ti sayaṃ attanāyeva  nibbānadhammo phaladhammo ca anītiho asandiddho attapaccakkho  kato, ``itiha, iti kirā''ti pavattiyā itihasaṅkhātaṃ saṃsayaṃ  samucchindantoyeva ariyamaggo pavattati. tenāha ^b^``visuddhañāṇo  nikkaṅkho''^eb^tiādi. tattha ^b^visuddhañāṇo^eb^ti  sabbasaṃkilesavisuddhiyā visuddhañāṇo. ^b^tavantike^eb^ti tava samīpe. </p>
              <p>[01] ^b^sadattho^eb^ti arahattaṃ. ^b^sikkhā^eb^ti ^a^P2.0141^ea^  adhisīlasikkhādayo. ^b^sussutā^eb^ti  pariyattibāhusaccassa paṭivedhabāhusaccassa ca pāripūrivasena suṭṭhu sutā.  ^b^tava sāsane^eb^ti tava ovāde anusiṭṭhiyaṃ ṭhitassa.</p>
              <p>[03] ^b^ariyavatā^eb^ti suvisuddhasīlādivatasamādānena.  ^b^antevāsimhi sikkhito^eb^ti tuyhaṃ samīpe  ciṇṇabrahmacariyavāsatāya antevāsī sikkhitavā  sikkhitādhisīlādisikkho amhīti. </p>
              <p>[06] sumanattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. vaḍḍhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sādhū^eb^ ^a^M2.0050^ea^ ^b^hī^eb^tiādikā āyasmato vaḍḍhattherassa gāthā. kā  uppatti? ayampi purimabuddhesu katādhikāro tattha tattha bhave  vivaṭṭūpanissayāni puññāni upacinanto imasmiṃ buddhuppāde  bhārukacchanagare gahapatikule nibbattitvā ^b^vaḍḍho^eb^ti laddhanāmo  anupubbena vaḍḍhati. athassa mātā saṃsāre sañjātasaṃvegā puttaṃ ñātīnaṃ  niyyādetvā bhikkhunīnaṃ santike pabbajitvā vipassanāya kammaṃ  karontī arahattaṃ pāpuṇitvā aparena samayena puttampi viññutaṃ pattaṃ  veḷudantattherassa santike pabbājesi. so pabbajito buddhavacanaṃ  uggahetvā bahussuto dhammakathiko hutvā ganthadhuraṃ vahanto ekadivasaṃ  ``ekako santaruttarova mātaraṃ passissāmī''ti bhikkhunupassayaṃ  agamāsi. taṃ disvā mātā ``kasmā tvaṃ ekako santaruttarova  idhāgato''ti codesi. so mātarā codiyamāno ``ayuttaṃ mayā  kata''nti uppannasaṃvego vihāraṃ gantvā divāṭṭhāne nisinno vipassitvā  arahattaṃ patvā mātu ovādasampattipakāsanamukhena aññaṃ byākaronto -- </p>
              <p>[03] 335^b^.^eb^ </p>
              <p>[21] ``sādhū ^a^V2.0044^ea^ hi kira me mātā, patodaṃ upadaṃsayi. </p>
              <p>[27] yassāhaṃ vacanaṃ sutvā, anusiṭṭho janettiyā. </p>
              <p>[22] āraddhavīriyo pahitatto, patto sambodhimuttamaṃ.. </p>
              <p>[03] 336^b^.^eb^ </p>
              <p>[21] ``arahā dakkhiṇeyyomhi, tevijjo amataddaso. </p>
              <p>[22] jetvā namucino senaṃ, viharāmi anāsavo.. </p>
              <p>[03] 337^b^.^eb^ </p>
              <p>[21] ``ajjhattañca bahiddhā ca, ye me vijjiṃsu āsavā. </p>
              <p>[22] sabbe asesā ucchinnā, na ca uppajjare puna.. </p>
              <p>[03] 338^b^.^eb^ </p>
              <p>[21] ``visāradā kho bhaginī, evamatthaṃ abhāsayi. </p>
              <p>[22] apihā nūna mayipi, vanatho te na vijjati.. </p>
              <p>[03] 339^b^.^eb^ </p>
              <p>[21] ``pariyantakataṃ dukkhaṃ, antimoyaṃ samussayo. </p>
              <p>[22] jātimaraṇasaṃsāro, natthi dāni punabbhavo''ti.. --  imā gāthā abhāsi.</p>
              <p>[03] tattha ^a^M2.0051^ea^ ^a^P2.0142^ea^ ^b^sādhū hi kira me mātā, patodaṃ  upadaṃsayī^eb^ti sādhu vata mātā mayhaṃ ovādasaṅkhātaṃ patodaṃ dasseti,  tena me vīriyaṃ uttejentī uttamaṅge paññāsīse vijjhi.  ^b^yassā^eb^ti yassā me mātuyā. ^b^sambodhi^eb^nti arahattaṃ.  ayañhettha yojanā -- janettiyā me anusiṭṭho yassā anusāsanībhūtaṃ  vacanaṃ sutvā ahaṃ āraddhavīriyo pahitatto viharanto uttamaṃ aggaphalaṃ  sambodhiṃ arahattaṃ patto.</p>
              <p>[03] tato eva ārakattā kilesehi ^b^arahā^eb^ puññakkhettatāya  ^b^dakkhiṇeyyo^eb^ dakkhiṇāraho amhi.  pubbenivāsañāṇādivijjāttayassa adhigatattā ^b^tevijjo^eb^ nibbānassa  sacchikatattā ^b^amataddaso namucino^eb^ mārassa ^b^senaṃ^eb^  kilesavāhiniṃ bodhipakkhiyasenāya jinitvā tassa jitattāyeva  anāsavo sukhaṃ viharāmīti.</p>
              <p>[03] idāni ``anāsavo''ti vuttamatthaṃ pākaṭataraṃ kātuṃ  ^b^``ajjhattañcā''^eb^ ti gāthamāha. tassattho -- ^b^ajjhattaṃ^eb^  ajjhattavatthukā ca ^b^bahiddhā^eb^ bahiddhavatthukā ca ^b^āsavā ye^eb^  mayhaṃ ariyamaggādhigamato pubbe ^b^vijjiṃsu^eb^ upalabbhiṃsu, te sabbe  anavasesā ^b^ucchinnā^eb^ ariyamaggena samucchinnā pahīnā puna dāni  kadācipi na ca uppajjeyyuṃ na uppajjissantiyevāti.</p>
              <p>[03] idāni mātu vacanaṃ aṅkusaṃ katvā attanā arahattassa  adhigatattā mātaraṃ thomento ^b^``visāradā''^eb^ti gāthamāha. tattha  ^b^visāradā kho^eb^ti ekaṃsena vigatasārajjā. evaṃ mātu attano ^a^V2.0045^ea^ ca  arahattādhigamena satthu orasaputtabhāvaṃ ullapento mātaraṃ  ^b^``bhaginī''^eb^ti āha. ^b^etamatthaṃ abhāsayī^eb^ti etaṃ mama  ovādabhūtaṃ atthaṃ abhaṇi. evaṃ pana maṃ ovadantī na kevalaṃ  visāradā eva, atha kho ^b^apihā nūna mayipi^eb^ tava puttakepi  apihā asanthavā maññe, kiṃ vā etena parikappanena? ^b^vanatho te  na vijjati^eb^ avijjādiko vanatho tava santāne nattheva, yā maṃ  bhavakkhaye niyojesīti adhippāyo.</p>
              <p>[03] idāni ``tayā niyojitākāreneva mayā paṭipanna''nti  dassento ^b^``pariyantakata''^eb^nti osānagāthamāha, tassattho  suviññeyyova. </p>
              <p>[06] vaḍḍhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. nadīkassapattheragāthāvaṇṇanā</h3n>
            <h4>
              <h4n> </h4n>
              <p>[03] ^b^atthāya^eb^ ^a^M2.0052^ea^ ^b^vata me^eb^tiādikā āyasmato nadīkassapattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinanto padumuttarassa bhagavato kāle  ^a^P2.0143^ea^ kulagehe nibbattitvā viññutaṃ patto ekadivasaṃ  satthāraṃ piṇḍāya carantaṃ disvā pasannamānaso attanā ropitassa  ambarukkhassa paṭhamuppannaṃ manosilāvaṇṇaṃ ekaṃ ambaphalaṃ adāsi.  so tena puññakammena devamanussesu saṃsaranto imasmiṃ buddhuppāde  magadharaṭṭhe brāhmaṇakule uruvelakassapassa bhātā hutvā nibbatto.  vayappatto nissaraṇajjhāsayatāya gharāvāsaṃ anicchanto tāpasapabbajjaṃ  pabbajitvā tīhi tāpasasatehi saddhiṃ nerañjarāya nadiyā tīre assamaṃ  māpetvā viharati. nadītīre vasanato hissa kassapagottatāya ca  ^b^nadīkassapo^eb^ti samaññā ahosi. tassa bhagavā saparisassa  ehibhikkhubhāvena upasampadaṃ adāsi. taṃ sabbaṃ khandhake (mahāva0  36-39) āgatameva. so bhagavato ^b^ādittapariyāyadesanāya^eb^  (mahāva0 54; saṃ0 ni0  4.28) arahatte patiṭṭhāsi. tena vuttaṃ  ^b^apadāne^eb^ (apa0 thera 2.44.81-87) -- </p>
              <p>[21] ``padumuttarabuddhassa, lokajeṭṭhassa tādino. </p>
              <p>[22] piṇḍāya vicarantassa, dhārato uttamaṃ yasaṃ.. </p>
              <p>[21] ``aggaphalaṃ ^a^V2.0046^ea^ gahetvāna, vippasannena cetasā. </p>
              <p>[22] dakkhiṇeyyassa vīrassa, adāsiṃ satthuno ahaṃ.. </p>
              <p>[21] ``tena kammena dvipadinda, lokajeṭṭha narāsabha. </p>
              <p>[22] pattomhi acalaṃ ṭhānaṃ, hitvā jayaparājayaṃ.. </p>
              <p>[21] ``satasahassito kappe, yaṃ dānamadadiṃ tadā. </p>
              <p>[22] duggatiṃ nābhijānāmi, aggadānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahatte pana patiṭṭhito aparabhāge attano paṭipattiṃ  paccavekkhitvā diṭṭhisamugghātakittanamukhena aññaṃ byākaronto -- </p>
              <p>[03] 340^b^.^eb^ </p>
              <p>[21] ``atthāya ^a^M2.0053^ea^ vata me buddho, nadiṃ nerañjaraṃ agā. </p>
              <p>[22] yassāhaṃ dhammaṃ sutvāna, micchādiṭṭhiṃ vivajjayiṃ.. </p>
              <p>[03] 341^b^.^eb^ </p>
              <p>[21] ``yajiṃ uccāvace yaññe, aggihuttaṃ juhiṃ ahaṃ. </p>
              <p>[22] esā suddhīti maññanto, andhabhūto puthujjano.. </p>
              <p>[03] 342^b^.^eb^ </p>
              <p>[21] ``diṭṭhigahanapakkhando, parāmāsena mohito. </p>
              <p>[22] asuddhiṃ maññisaṃ suddhiṃ, andhabhūto aviddasu.. </p>
              <p>[03] 343^b^.^eb^ </p>
              <p>[21] ``micchādiṭṭhi pahīnā me, bhavā sabbe vidālitā. </p>
              <p>[22] juhāmi dakkhiṇeyyaggiṃ, namassāmi tathāgataṃ.. </p>
              <p>[03] 344^b^.^eb^ </p>
              <p>[21] ``mohā sabbe pahīnā me, bhavataṇhā padālitā. </p>
              <p>[22] vikkhīṇo jātisaṃsāro, natthi dāni punabbhavo''ti..  -- </p>
              <p>[25] imā pañca gāthā abhāsi.</p>
              <p>[03] tattha ^b^atthāya vata me^eb^ti mayhaṃ atthāya vata hitāya vata.  ^b^buddho^eb^ti sabbaññubuddho. ^b^nadiṃ nerañjaraṃ agā^eb^ti  nerañjarāsaṅkhātaṃ nadiṃ agañchi, tassā nadiyā tīre ca mama bhātu  uruvelakassapassa assamaṃ upagatoti adhippāyo. </p>
              <p>[01] idāni yathāvuttamatthaṃ vivarituṃ  ^b^``yassāha''^eb^ntiādi vuttaṃ. ^b^yassā^eb^ti yassa buddhassa  bhagavato. ^b^dhammaṃ sutvānā^eb^ti catusaccapaṭisaṃyuttaṃ dhammaṃ sutvā,  sotadvārānusārena upalabhitvā. ^b^micchādiṭṭhiṃ vivajjayi^eb^nti  ^a^P2.0144^ea^ ``yaññādīhi suddhi hotī''tiādinayappavattaṃ  viparītadassanaṃ pajahiṃ.</p>
              <p>[03] micchādiṭṭhiṃ ^a^V2.0047^ea^ vivajjayinti vuttamevatthaṃ vitthāretvā dassetuṃ  ^b^``yaji''^eb^ntiādimāha. tattha ^b^yajiṃ uccāvace yaññe^eb^ti  pākaṭayaññe somayāgavājapeyyādike nānāvidhe yaññe yajiṃ.  ^b^aggihuttaṃ juhiṃ aha^eb^nti tesaṃ yaññānaṃ yajanavasena āhutiṃ  paggaṇhanto aggiṃ paricariṃ. ^b^esā suddhīti maññanto^eb^ti esā  yaññakiriyā aggipāricariyā suddhihetubhāvato suddhi ``evaṃ me  saṃsārasuddhi hotī''ti maññamāno. ^b^andhabhūto puthujjano^eb^ti  paññācakkhuvekallena avijjandhatāya andhabhūto puthujjano hutvā  vanagahanapabbatagahanādīni viya duratikkamanaṭṭhena diṭṭhiyeva gahanaṃ  diṭṭhigahanaṃ ^a^M2.0054^ea^, taṃ pakkhando anupaviṭṭhoti ^b^diṭṭhigahanapakkhando.  parāmāsenā^eb^ti dhammasabhāvaṃ atikkamitvā ``idameva sacca''nti  parāmasanato parāmāsasaṅkhātena micchābhinivesena. ^b^mohito^eb^ti  mūḷhabhāvaṃ pāpito. ^b^asuddhiṃ maññisaṃ suddhi^eb^nti asuddhiṃ maggaṃ  ``suddhiṃ magga''nti maññisaṃ maññiṃ. tattha kāraṇamāha  ^b^``andhabhūto aviddasū''^eb^ti. yasmā avijjāya andhabhūto, tato  eva dhammādhammaṃ yuttāyuttañca avidvā, tasmā tathā maññinti attho.</p>
              <p>[03] ^b^micchādiṭṭhi pahīnā me^eb^ti evaṃbhūtassa pana satthu sammukhā  catusaccagabbhaṃ dhammakathaṃ sutvā yoniso paṭipajjantassa  ariyamaggasammādiṭṭhiyā sabbāpi micchādiṭṭhi samucchedappahānavasena  mayhaṃ pahīnā. ^b^bhavā^eb^ti kāmabhavādayo sabbepi bhavā  ariyamaggasatthena ^b^vidālitā^eb^ viddhaṃsitā. ^b^juhāmi  dakkhiṇeyyaggi^eb^nti āhavanīyādike aggī chaḍḍetvā sadevakassa  lokassa aggadakkhiṇeyyatāya sabbassa ca pāpassa dahanato  dakkhiṇeyyaggiṃ sammāsambuddhaṃ juhāmi paricarāmi. tayidaṃ mayhaṃ  dakkhiṇeyyaggiparicaraṇaṃ dadhinavanītamathitasappiādinirapekkhaṃ satthu  namassanamevāti āha ^b^``namassāmi tathāgata''^eb^nti. atha vā  ^b^juhāmi dakkhiṇeyyaggi^eb^nti dāyakānaṃ dakkhiṇāya  mahapphalabhāvakaraṇena pāpassa ca dahanena dakkhiṇeyyaggibhūtaṃ attānaṃ  juhāmi paricarāmi tathā katvā paricarāmi, tathā katvā pariharāmi.  pubbe aggidevaṃ namassāmi, idāni pana namassāmi tathāgatanti.</p>
              <p>[03] ^b^mohā sabbe pahīnā me^eb^ti dukkhe aññāṇādibhedā sabbe  mohā mayhaṃ pahīnā samucchinnā, tato eva ^b^``bhavataṇhā padālitā.  vikkhīṇo jātisaṃsāro, natthi dāni punabbhavo''^eb^ti tīsu padesu  me-saddo ānetvā yojetabbo. </p>
              <p>[06] nadīkassapattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. gayākassapattheragāthāvaṇṇanā </h3n>
            <h4>
              <h4n> </h4n>
              <p>[01] ^b^pāto^eb^ ^a^V2.0048^ea^ ^a^P2.0145^ea^  ^b^majjhanhika^eb^ntiādikā āyasmato gayākassapattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinanto ito ekatiṃse kappe sikhissa  bhagavato kāle kulagehe nibbattitvā viññutaṃ patto  nissaraṇajjhāsayatāya gharāvāsaṃ pahāya tāpasapabbajjaṃ pabbajitvā  araññāyatane ^a^M2.0055^ea^ assamaṃ kāretvā vanamūlaphalāhāro vasati. tena ca  samayena bhagavā eko adutiyo tassa assamasamīpena gacchati. so  bhagavantaṃ disvā pasannamānaso upasaṅkamitvā vanditvā ekamantaṃ ṭhito  velaṃ oloketvā manoharāni kolaphalāni satthu upanesi. so tena  puññakammena devamanussesu saṃsaranto imasmiṃ buddhuppāde brāhmaṇakule  nibbattitvā vayappatto nissaraṇajjhāsayatāya gharāvāsaṃ pahāya  tāpasapabbajjaṃ pabbajitvā dvīhi tāpasasatehi saddhiṃ gayāyaṃ viharati.  gayāyaṃ vasanato hissa kassapagottatāya ca ^b^gayākassapo^eb^ti  samaññā ahosi. so bhagavatā saddhiṃ parisāya ehibhikkhūpasampadaṃ  datvā ^b^ādittapariyāyadesanāya^eb^ (mahāva0 54) ovadiyamāno  arahatte patiṭṭhāsi. tena vuttaṃ ^b^apadāne^eb^ (apa0 thera  2.45.8-14) -- </p>
              <p>[21] ``ajinena nivatthohaṃ, vākacīradharo tadā. </p>
              <p>[22] khāriyā pūrayitvānaṃ, kolaṃhāsiṃ mamassamaṃ.. </p>
              <p>[21] ``tamhi kāle sikhī buddho, eko adutiyo ahu. </p>
              <p>[22] mamassamaṃ upagacchi, jānanto sabbakālikaṃ.. </p>
              <p>[21] ``sakaṃ cittaṃ pasādetvā, vanditvāna ca subbataṃ. </p>
              <p>[22] ubho hatthehi paggayha, kolaṃ buddhassadāsahaṃ.. </p>
              <p>[21] ``ekatiṃse ito kappe, yaṃ phalamadadiṃ tadā. </p>
              <p>[22] duggatiṃ nābhijānāmi, koladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahatte pana patiṭṭhito attano paṭipattiṃ paccavekkhitvā  pāpapavāhanakittanamukhena aññaṃ byākaronto -- </p>
              <p>[03] 345^b^.^eb^ </p>
              <p>[21] ``pāto majjhanhikaṃ sāyaṃ, tikkhattuṃ divasassahaṃ. </p>
              <p>[22] otariṃ udakaṃ sohaṃ, gayāya gayaphagguyā.. </p>
              <p>[03] 346^b^.^eb^ </p>
              <p>[21] ``yaṃ ^a^V2.0049^ea^ mayā pakataṃ pāpaṃ, pubbe aññāsu jātisu. </p>
              <p>[22] taṃ dānīdha pavāhemi, evaṃdiṭṭhi pure ahuṃ.. </p>
              <p>[03] 347^b^.^eb^ </p>
              <p>[21] ``sutvā ^a^M2.0056^ea^ subhāsitaṃ vācaṃ, dhammatthasahitaṃ padaṃ. </p>
              <p>[22] tathaṃ yāthāvakaṃ atthaṃ, yoniso paccavekkhisaṃ.. </p>
              <p>[03] 348^b^.^eb^ </p>
              <p>[21] ``ninhātasabbapāpomhi, nimmalo payato suci. </p>
              <p>[22] suddho suddhassa dāyādo, putto buddhassa oraso.. </p>
              <p>[03] 349^b^.^eb^ </p>
              <p>[21] ``ogayhaṭṭhaṅgikaṃ sotaṃ, sabbapāpaṃ pavāhayiṃ. </p>
              <p>[22] tisso vijjā ajjhagamiṃ, kataṃ buddhassa sāsana''nti..  -- </p>
              <p>[25] imā pañca gāthā abhāsi.</p>
              <p>[03] tattha paṭhamagāthāya tāva ayaṃ saṅkhepattho -- ^b^pāto^eb^  sūriyuggamanavelāyaṃ, ^b^majjhanhikaṃ^eb^ ^a^P2.0146^ea^  majjhanhavelāyaṃ, ^b^sāyaṃ^eb^ sāyanhavelāyanti divasassa  ^b^tikkhattuṃ^eb^ tayo vāre ahaṃ udakaṃ ^b^otariṃ^eb^ ogāhiṃ.  otaranto ca sohaṃ na yattha katthaci yadā vā tadā vā otariṃ, atha  kho ^b^gayāya^eb^ mahājanassa ``pāpapavāhana''nti abhisammate  gayātitthe, ^b^gayaphagguyā^eb^ gayāphaggunāmake phaggunīmāsassa  uttaraphaggunīnakkhatte anusaṃvaccharaṃ udakorohanamanuyutto ahosinti. </p>
              <p>[01] idāni tadā yenādhippāyena udakorohanamanuyuttaṃ, taṃ  dassetuṃ ^b^``yaṃ mayā''^eb^ti gāthamāha. tassattho -- ``yaṃ mayā  pubbe ito aññāsu jātīsu pāpakammaṃ upacitaṃ. taṃ idāni ^b^idha^eb^  gayātitthe imissā ca gayāphagguyā iminā udakorohanena  ^b^pavāhemi^eb^ apanemi vikkhālemī''ti. ^b^pure^eb^ satthu  sāsanupagamanato pubbe ^b^evaṃdiṭṭhi^eb^ evarūpaviparītadassano ^b^ahuṃ^eb^  ahosiṃ.</p>
              <p>[03] ^b^dhammatthasahitaṃ pada^eb^nti vibhattialopena niddeso. dhammena  ca atthena ca sahitakoṭṭhāsaṃ, ādito majjhato pariyosānato ca  dhammūpasaṃhitaṃ atthūpasaṃhitaṃ suṭṭhu ekantena niyyānikaṃ katvā bhāsitaṃ  vācaṃ sammāsambuddhavacanaṃ sutvā tena pakāsitaṃ paramatthabhāvena  tacchabhāvato ^b^tathaṃ^eb^ yathārahaṃ pavattinivattiupāyabhāve  byabhicārābhāvato ^b^yāthāvakaṃ^eb^ dukkhādi^b^atthaṃ yoniso^eb^  upāyena pariññeyyādibhāvena ^b^paccavekkhisaṃ^eb^ ``dukkhaṃ pariññeyyaṃ,  samudayo pahātabbo, nirodho sacchikātabbo ^a^M2.0057^ea^, maggo bhāvetabbo''ti  patiavekkhiṃ, ñāṇacakkhunā passiṃ paṭivijjhinti attho.</p>
              <p>[03] ^b^ninhātasabbapāpomhī^eb^ti evaṃ paṭividdhasaccattā eva  ariyamaggajalena vikkhālitasabbapāpo amhi. tato eva  rāgamalādīnaṃ abhāvena nimmalattā ^b^nimmalo^eb^. tato eva  ^a^V2.0050^ea^ parisuddhakāyasamācāratāya parisuddhavacīsamācāratāya  parisuddhamanosamācāratāya ^b^payato suci^eb^ ^b^suddho^eb^.  savāsanasabbakilesamalavisuddhiyā ^b^suddhassa^eb^ buddhassa bhagavato  lokuttaradhammadāyassa ādiyanato ^b^dāyādo^eb^. tasseva  desanāñāṇasamuṭṭhānaurovāyāmajanitābhijātitāya ^b^oraso^eb^ putto  amhīti yojanā.</p>
              <p>[03] punapi attano paramatthato nhātakabhāvameva vibhāvetuṃ  ^b^``ogayhā''^eb^ti osānagāthamāha. tattha ^b^ogayhā^eb^ti  ogāhetvā anupavisitvā. ^b^aṭṭhaṅgikaṃ sota^eb^nti  sammādiṭṭhiādīhi aṭṭhaṅgasamodhānabhūtaṃ maggasotaṃ. ^b^sabbapāpaṃ  pavāhayi^eb^nti anavasesaṃ pāpamalaṃ pakkhālesiṃ, ariyamaggajalapavāhanena  paramatthanhātako ahosiṃ. tato eva ^b^tisso vijjā ajjhagamiṃ,  kataṃ buddhassa sāsana^eb^nti vuttatthameva. </p>
              <p>[06] gayākassapattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. vakkalittheragāthāvaṇṇanā</h3n>
            <h4>
              <h4n> </h4n>
              <p>[03] ^b^vātarogābhinīto^eb^tiādikā ^a^P2.0147^ea^  āyasmato vakkalittherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto  padumuttarassa bhagavato kāle haṃsavatīnagare kulagehe nibbattitvā viññutaṃ  patto satthu santikaṃ gacchantehi upāsakehi saddhiṃ vihāraṃ gantvā  parisapariyante ṭhito dhammaṃ suṇanto satthāraṃ ekaṃ bhikkhuṃ  saddhādhimuttānaṃ aggaṭṭhāne ṭhapentaṃ disvā sayampi taṃ ṭhānaṃ patthento  sattāhaṃ mahādānaṃ datvā paṇidhānaṃ akāsi. satthā tassa anantarāyataṃ  disvā byākari.</p>
              <p>[03] sopi ^a^M2.0058^ea^ yāvajīvaṃ kusalaṃ katvā devamanussesu saṃsaranto amhākaṃ  satthu kāle sāvatthiyaṃ brāhmaṇakule nibbatti, ^b^vakkalī^eb^tissa nāmaṃ  akaṃsu. so vuddhippatto tayo vede uggaṇhitvā brāhmaṇasippesu  nipphattiṃ gato satthāraṃ disvā rūpakāyassa sampattidassanena atitto  satthārā saddhiṃyeva vicarati. ``agāramajjhe vasanto niccakālaṃ  satthāraṃ daṭṭhuṃ na labhissāmī''ti satthu santike pabbajitvā ṭhapetvā  bhojanavelaṃ sarīrakiccakālañca sesakāle yattha ṭhitena sakkā dasabalaṃ  passituṃ, tattha ṭhito aññaṃ kiccaṃ pahāya bhagavantaṃ olokentova  viharati. satthā tassa ñāṇaparipākaṃ āgamento bahukālaṃ tasmiṃ  rūpadassaneneva vicarante kiñci avatvā punekadivasaṃ ^a^V2.0051^ea^ ``kiṃ te,  vakkali, iminā pūtikāyena diṭṭhena? yo kho, vakkali, dhammaṃ  passati, so maṃ passati. yo maṃ passati, so dhammaṃ passati.  dhammañhi, vakkali, passanto maṃ passati, maṃ passanto dhammaṃ  passatī''ti (saṃ0 ni0  3.87) āha.</p>
              <p>[03] satthari evaṃ vadantepi thero satthu dassanaṃ pahāya aññattha gantuṃ  na sakkoti. tato satthā ``nāyaṃ bhikkhu saṃvegaṃ alabhitvā  bujjhissatī''ti vassūpanāyikadivase ``apehi, vakkalī''ti theraṃ  paṇāmesi. so satthārā paṇāmito sammukhe ṭhātuṃ asakkonto ``kiṃ  mayhaṃ jīvitena, yohaṃ satthāraṃ daṭṭhuṃ na labhāmī''ti gijjhakūṭapabbate  papātaṭṭhānaṃ abhiruhi. satthā tassa taṃ pavattiṃ ñatvā ``ayaṃ bhikkhu  mama santikā assāsaṃ alabhanto maggaphalānaṃ upanissayaṃ  nāseyyā''ti attānaṃ dassetuṃ obhāsaṃ vissajjento -- </p>
              <p>[21] ``pāmojjabahulo bhikkhu, pasanno buddhasāsane. </p>
              <p>[22] adhigacche padaṃ santaṃ, saṅkhārūpasamaṃ sukha''nti..  (dha0 pa0 381) -- </p>
              <p>[25] gāthaṃ vatvā ``ehi, vakkalī''ti hatthaṃ pasāresi.  thero ``dasabalo me diṭṭho, `ehī'ti avhānampi laddha''nti  balavapītisomanassaṃ uppādetvā ^a^P2.0148^ea^ ``kuto  āgacchāmī''ti attano gamanabhāvaṃ ajānitvā satthu sammukhe ākāse  pakkhandanto paṭhamapādena pabbate ṭhitoyeva satthārā vuttagāthaṃ ^a^M2.0059^ea^ āvajjento  ākāseyeva pītiṃ vikkhambhetvā saha paṭisambhidāhi arahattaṃ pāpuṇīti  ^b^aṅguttaraṭṭhakathāyaṃ^eb^ (a0 ni0 aṭṭha0 1.1.208)  ^b^dhammapadavaṇṇanāyañca^eb^ (dha0 pa0 aṭṭha0 2.381) āgataṃ.</p>
              <p>[03] idha pana evaṃ vadanti -- ``kiṃ te, vakkalī''tiādinā  satthārā ovadito gijjhakūṭe viharanto vipassanaṃ paṭṭhapesi, tassa  saddhāya balavabhāvato eva vipassanā vīthiṃ na otarati, bhagavā taṃ  ñatvā kammaṭṭhānaṃ sodhetvā adāsi. puna vipassanaṃ matthakaṃ pāpetuṃ  nāsakkhiyeva, athassa āhāravekallena vātābādho uppajji, taṃ  vātābādhena pīḷiyamānaṃ ñatvā bhagavā tattha gantvā pucchanto -- </p>
              <p>[03] 350^b^.^eb^ </p>
              <p>[21] ``vātarogābhinīto tvaṃ, viharaṃ kānane vane. </p>
              <p>[22] paviddhagocare lūkhe, kathaṃ bhikkhu karissasī''ti..  -- </p>
              <p>[25] āha. taṃ sutvā thero -- </p>
              <p>[03] 351^b^.^eb^ </p>
              <p>[21] ``pītisukhena ^a^V2.0052^ea^ vipulena, pharamāno samussayaṃ. </p>
              <p>[22] lūkhampi abhisambhonto, viharissāmi kānane.. </p>
              <p>[03] 352^b^.^eb^ </p>
              <p>[21] ``bhāvento satipaṭṭhāne, indriyāni balāni ca. </p>
              <p>[22] bojjhaṅgāni ca bhāvento, viharissāmi kānane.. </p>
              <p>[03] 353^b^.^eb^ </p>
              <p>[21] ``āraddhavīriye pahitatte, niccaṃ daḷhaparakkame. </p>
              <p>[22] samagge sahite disvā, viharissāmi kānane.. </p>
              <p>[03] 354^b^.^eb^ </p>
              <p>[21] ``anussaranto sambuddhaṃ, aggaṃ dantaṃ samāhitaṃ. </p>
              <p>[22] atandito rattindivaṃ, viharissāmi kānane''ti.. -- </p>
              <p>[25] catasso gāthā abhāsi.</p>
              <p>[03] tattha ^b^vātarogābhinīto^eb^ti vātābādhena aseribhāvaṃ  upanīto, vātabyādhinā abhibhūto. ^b^tva^eb^nti theraṃ ālapati.  ^b^vihara^eb^nti tena iriyāpathavihārena viharanto. ^b^kānane  vane^eb^ti kānanabhūte vane, mahāaraññeti attho. ^b^paviddhagocare^eb^ti  vissaṭṭhagocare dullabhapaccaye. vātarogassa sappāyānaṃ  sappiādibhesajjānaṃ abhāvena pharusabhūmibhāgatāya ca ^b^lūkhe^eb^  lūkhaṭṭhāne. ^b^kathaṃ bhikkhu karissasī^eb^ti bhikkhu tvaṃ kathaṃ  viharissasīti bhagavā pucchi.</p>
              <p>[03] taṃ ^a^M2.0060^ea^ sutvā thero nirāmisapītisomanassādinā attano  sukhavihāraṃ pakāsento ^b^``pītisukhenā''^eb^tiādimāha. tattha  ^b^pītisukhenā^eb^ti ubbegalakkhaṇāya pharaṇalakkhaṇāya ca ^a^P2.0149^ea^  pītiyā taṃsampayuttasukhena ca. tenāha  ^b^``vipulenā''^eb^ti uḷārenāti attho. ^b^pharamāno  samussaya^eb^nti yathāvuttapītisukhasamuṭṭhitehi paṇītehi rūpehi sakalaṃ  kāyaṃ pharāpento nirantaraṃ phuṭaṃ karonto. ^b^lūkhampi  abhisambhonto^eb^ti araññāvāsajanitaṃ sallekhavuttihetukaṃ dussahampi  paccayalūkhaṃ abhibhavanto adhivāsento. ^b^viharissāmi kānane^eb^ti  jhānasukhena vipassanāsukhena ca araññāyatane viharissāmīti attho.  tenāha -- ``sukhañca kāyena paṭisaṃvedesi''nti (pārā0 11). </p>
              <p>[21] ``yato yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amataṃ taṃ vijānata''nti ca..  (dha0 pa0 374).</p>
              <p>[03] ^b^bhāvento satipaṭṭhāne^eb^ti maggapariyāpanne kāyānupassanādike  cattāro satipaṭṭhāne uppādento vaḍḍhento ca. ^b^indriyānī^eb^ti  maggapariyāpannāni eva saddhādīni pañcindriyāni. ^b^balānī^eb^ti  tathā saddhādīni ^a^V2.0053^ea^ pañca balāni. ^b^bojjhaṅgānī^eb^ti tathā  satisambojjhaṅgādīni satta bojjhaṅgāni. ^b^ca^eb^-saddena  sammappadhānaiddhipādamaggaṅgāni saṅgaṇhāti. tadavinābhāvato hi  taggahaṇeneva tesaṃ gahaṇaṃ hoti. ^b^viharissāmī^eb^ti yathāvutte  bodhipakkhiyadhamme bhāvento maggasukhena tadadhigamasiddhena phalasukhena  nibbānasukhena ca viharissāmi.</p>
              <p>[03] ^b^āraddhavīriye^eb^ti catubbidhasammappadhānavasena  paggahitavīriye. ^b^pahitatte^eb^ti nibbānaṃ patipesitacitte.  ^b^niccaṃ daḷhaparakkame^eb^ti sabbakālaṃ asithilavīriye.  avivādavasena kāyasāmaggidānavasena ca ^b^samagge^eb^.  diṭṭhisīlasāmaññena ^b^sahite^eb^ sabrahmacārī disvā. etena  kalyāṇamittasampattiṃ dasseti.</p>
              <p>[03] ^b^anussaranto sambuddha^eb^nti sammā sāmaṃ sabbadhammānaṃ buddhattā  sammāsambuddhaṃ sabbasattuttamatāya, ^b^aggaṃ^eb^ uttamena damathena  ^b^dantaṃ,^eb^ anuttarasamādhinā ^b^samāhitaṃ atandito^eb^ analaso  hutvā, ^b^rattindivaṃ^eb^ sabbakālaṃ ``itipi so bhagavā  araha''ntiādinā anussaranto viharissāmi. etena  buddhānussatibhāvanāya ^a^M2.0061^ea^ yuttākāradassanena sabbattha kammaṭṭhānānuyogamāha,  purimena pārihāriyakammaṭṭhānānuyogaṃ.</p>
              <p>[03] evaṃ pana vatvā thero vipassanaṃ ussukkāpetvā arahattaṃ pāpuṇi.  tena vuttaṃ ^b^apadāne^eb^ (apa0 thera 2.54.28-65) -- </p>
              <p>[21] ``ito satasahassamhi, kappe uppajji nāyako. </p>
              <p>[22] anomanāmo amito, nāmena padumuttaro.. </p>
              <p>[21] ``padumākāravadano, padumāmalasucchavī. </p>
              <p>[22] lokenānupalittova, toyena padumaṃ yathā.. </p>
              <p>[21] ``vīro padumapattakkho, kanto ca padumaṃ yathā. </p>
              <p>[22] padumuttaragandhova, tasmā so padumuttaro.. </p>
              <p>[21] ``lokajeṭṭho ca nimmāno, andhānaṃ nayanūpamo. </p>
              <p>[22] santaveso guṇanidhi, karuṇāmatisāgaro.. </p>
              <p>[21] ``sa kadāci mahāvīro, brahmāsurasuraccito. </p>
              <p>[22] sadevamanujākiṇṇe, janamajjhe jinuttamo.. </p>
              <p>[21] ``vadanena sugandhena, madhurena rutena ca. </p>
              <p>[22] rañjayaṃ parisaṃ sabbaṃ, santhavī sāvakaṃ sakaṃ.. </p>
              <p>[21] ``saddhādhimutto sumati, mama dassanalālaso. </p>
              <p>[22] natthi etādiso añño, yathāyaṃ bhikkhu vakkali.. </p>
              <p>[21] ``tadāhaṃ ^a^V2.0054^ea^ haṃsavatiyaṃ, nagare brāhmaṇatrajo. </p>
              <p>[22] hutvā sutvā ca taṃ vākyaṃ, taṃ ṭhānamabhirocayiṃ.. </p>
              <p>[21] ``sasāvakaṃ taṃ vimalaṃ, nimantetvā tathāgataṃ. </p>
              <p>[22] sattāhaṃ bhojayitvāna, dussehacchādayiṃ tadā.. </p>
              <p>[21] ``nipacca sirasā tassa, anantaguṇasāgare. </p>
              <p>[22] nimuggo pītisampuṇṇo, idaṃ vacanamabraviṃ.. </p>
              <p>[21] ``yo so tayā santhavito, ito sattamake muni. </p>
              <p>[22] bhikkhu saddhāvataṃ aggo, tādiso homahaṃ mune.. </p>
              <p>[21] ``evaṃ ^a^M2.0062^ea^ vutte mahāvīro, anāvaraṇadassano. </p>
              <p>[22] imaṃ vākyaṃ udīresi, parisāya mahāmuni.. </p>
              <p>[21] ``passathetaṃ māṇavakaṃ, pītamaṭṭhanivāsanaṃ. </p>
              <p>[22] hemayaññopacitaṅgaṃ, jananettamanoharaṃ.. </p>
              <p>[21] ``eso anāgataddhāne, gotamassa mahesino. </p>
              <p>[22] aggo saddhādhimuttānaṃ, sāvakoyaṃ bhavissati.. </p>
              <p>[21] ``devabhūto manusso vā, sabbasantāpavajjito. </p>
              <p>[22] sabbabhogaparibyūḷho, sukhito saṃsarissati.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] vakkali nāma nāmena, hessati satthu sāvako.. </p>
              <p>[21] ``tena kammavisesena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``sabbattha sukhito hutvā, saṃsaranto bhavābhave. </p>
              <p>[22] sāvatthiyaṃ pure jāto, kule aññatare ahaṃ.. </p>
              <p>[21] ``nonītasukhumālaṃ maṃ, jātapallavakomalaṃ. </p>
              <p>[22] mandaṃ uttānasayanaṃ, pisācabhayatajjitā.. </p>
              <p>[21] ``pādamūle mahesissa, sāyesuṃ dīnamānasā. </p>
              <p>[22] imaṃ dadāma te nātha, saraṇaṃ hohi nāyaka.. </p>
              <p>[21] ``tadā paṭiggahi so maṃ, bhītānaṃ saraṇo muni. </p>
              <p>[22] jālinā cakkaṅkitena, mudukomalapāṇinā.. </p>
              <p>[21] ``tadā pabhuti tenāhaṃ, arakkheyyena rakkhito. </p>
              <p>[22] sabbaveravinimutto, sukhena parivuddhito.. </p>
              <p>[21] ``sugatena ^a^V2.0055^ea^ vinā bhūto, ukkaṇṭhāmi muhuttakaṃ. </p>
              <p>[22] jātiyā sattavassohaṃ, pabbajiṃ anagāriyaṃ.. </p>
              <p>[21] ``sabbapāramisambhūtaṃ ^a^M2.0063^ea^, nīlakkhinayanaṃ varaṃ. </p>
              <p>[22] rūpaṃ sabbasubhākiṇṇaṃ, atitto viharāmahaṃ.. </p>
              <p>[21] ``buddharūparatiṃ ñatvā, tadā ovadi maṃ jino. </p>
              <p>[22] alaṃ vakkali kiṃ rūpe, ramase bālanandite.. </p>
              <p>[21] ``yo hi passati saddhammaṃ, so maṃ passati paṇḍito. </p>
              <p>[22] apassamāno saddhammaṃ, maṃ passampi na passati.. </p>
              <p>[21] ``anantādīnavo kāyo, visarukkhasamūpamo. </p>
              <p>[22] āvāso sabbarogānaṃ, puñjo dukkhassa kevalo.. </p>
              <p>[21] ``nibbindiya tato rūpe, khandhānaṃ udayabbayaṃ. </p>
              <p>[22] passa upakkilesānaṃ, sukhenantaṃ gamissasi.. </p>
              <p>[21] ``evaṃ tenānusiṭṭhohaṃ, nāyakena hitesinā. </p>
              <p>[22] gijjhakūṭaṃ samāruyha, jhāyāmi girikandare.. </p>
              <p>[21] ``ṭhito pabbatapādamhi, assāsayi mahāmuni. </p>
              <p>[22] vakkalīti jino vācaṃ, taṃ sutvā mudito ahaṃ.. </p>
              <p>[21] ``pakkhandiṃ selapabbhāre, anekasataporise. </p>
              <p>[22] tadā buddhānubhāvena, sukheneva mahiṃ gato.. </p>
              <p>[21] ``punopi dhammaṃ deseti, khandhānaṃ udayabbayaṃ. </p>
              <p>[22] tamahaṃ dhammamaññāya, arahattamapāpuṇiṃ.. </p>
              <p>[21] ``sumahāparisamajjhe, tadā maṃ caraṇantago. </p>
              <p>[22] aggaṃ saddhādhimuttānaṃ, paññapesi mahāmati.. </p>
              <p>[21] ``satasahassito kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^P2.0150^ea^ pana patvā aññaṃ byākarontopi  thero imā eva gāthā abhāsi. atha naṃ satthā bhikkhusaṅghamajjhe  nisinno saddhādhimuttānaṃ aggaṭṭhāne ṭhapesīti. </p>
              <p>[06] vakkalittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. vijitasenattheragāthāvaṇṇanā</h3n>
            <h4>
              <h4n> </h4n>
              <p>[03] ^b^olaggessāmī^eb^tiādikā ^a^M2.0064^ea^ ^a^V2.0056^ea^ āyasmato vijitasenattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinanto atthadassissa bhagavato kāle  kulagehe nibbattitvā viññutaṃ patto gharāvāsaṃ pahāya isipabbajjaṃ  pabbajitvā araññe viharanto ākāsena gacchantaṃ bhagavantaṃ disvā  pasannamānaso pasannākāraṃ dassento añjaliṃ paggayha aṭṭhāsi. satthā  tassa ajjhāsayaṃ ñatvā ākāsato otari. so bhagavato manoharāni  madhurāni phalāni upanesi, paṭiggahesi bhagavā anukampaṃ upādāya.  so tena puññakammena devamanussesu saṃsaranto imasmiṃ buddhuppāde  kosalaraṭṭhe hatthācariyakule nibbattitvā ^b^vijitaseno^eb^ti laddhanāmo  viññutaṃ pāpuṇi. tassa mātulā seno ca upaseno cāti dve  hatthācariyā satthu santike dhammaṃ sutvā paṭiladdhasaddhā pabbajitvā  vāsadhuraṃ pūrentā arahattaṃ pāpuṇiṃsu. vijitasenopi hatthisippe  nipphattiṃ gato nissaraṇajjhāsayatāya gharāvāse alaggamānaso satthu  yamakapāṭihāriyaṃ disvā paṭiladdhasaddho mātulattherānaṃ santike  pabbajitvā tesaṃ ovādānusāsaniyā vipassanāya kammaṃ karonto  vipassanāvīthiṃ laṅghitvā bahiddhā nānārammaṇe vidhāvantaṃ attano  cittaṃ ovadanto -- </p>
              <p>[03] 355^b^.^eb^ </p>
              <p>[21] ``olaggessāmi te citta, āṇidvāreva hatthinaṃ. </p>
              <p>[22] na taṃ pāpe niyojessaṃ, kāmajālaṃ sarīrajaṃ.. </p>
              <p>[03] 356^b^.^eb^ </p>
              <p>[21] ``tvaṃ olaggo na gacchasi, dvāravivaraṃ gajova  alabhanto. </p>
              <p>[22] na ca cittakali punappunaṃ, pasakka pāparato carissasi..</p>
              <p>[03]  </p>
              <p>[03] 357^b^.^eb^ </p>
              <p>[21] ``yathā kuñjaraṃ adantaṃ, navaggahamaṅkusaggaho. </p>
              <p>[22] balavā āvatteti akāmaṃ, evaṃ āvattayissaṃ taṃ.. </p>
              <p>[03] 358^b^.^eb^ </p>
              <p>[21] ``yathā varahayadamakusalo, sārathipavaro dameti  ājaññaṃ. </p>
              <p>[22] evaṃ damayissaṃ taṃ, patiṭṭhito pañcasu balesu.. </p>
              <p>[03] 359^b^.^eb^ </p>
              <p>[21] ``satiyā ^a^M2.0065^ea^ ^a^P2.0151^ea^ taṃ nibandhissaṃ, payutto  te damessāmi. </p>
              <p>[22] vīriyadhuraniggahito, na yito dūraṃ gamissase  cittā''ti.. -- </p>
              <p>[25] gāthā abhāsi.</p>
              <p>[03] tattha ^b^olaggessāmī^eb^ti saṃvarissāmi nivāressāmi.  ^b^te^eb^ti taṃ. upayogatthe hi idaṃ sāmivacanaṃ ^a^V2.0057^ea^. te gamananti vā  vacanaseso. ^b^hatthina^eb^nti ca hatthinti attho. ^b^cittā^eb^ti  attano cittaṃ ālapati. yathā taṃ vāretukāmo, taṃ dassento  ^b^``āṇidvāreva hatthina''^eb^nti āha. āṇidvāraṃ nāma  pākārabaddhassa nagarassa khuddakadvāraṃ, yaṃ ghaṭikāchidde āṇimhi  pakkhitte yantena vinā abbhantare ṭhitehipi vivarituṃ na sakkā. yena  manussagavassamahiṃsādayo na niggantuṃ sakkā. nagarato bahi  niggantukāmampi hatthiṃ yato palobhetvā hatthācariyo gamanaṃ nivāresi.  atha vā āṇidvāraṃ nāma palighadvāraṃ. tattha hi tiriyaṃ palighaṃ  ṭhapetvā rukkhasūcisaṅkhātaṃ āṇiṃ palighasīse āvuṇanti.  ^b^pāpe^eb^ti rūpādīsu uppajjanakābhijjhādipāpadhamme ^b^taṃ na  niyojessaṃ^eb^ na niyojissāmi. ^b^kāmajālā^eb^ti kāmassa  jālabhūtaṃ. yathā hi macchabandhamigaluddānaṃ jālaṃ nāma macchādīnaṃ tesaṃ  yathākāmakārasādhanaṃ, evaṃ ayonisomanasikārānupātitaṃ cittaṃ mārassa  kāmakārasādhanaṃ. tena hi so satte anatthesu pāteti.  ^b^sarīrajā^eb^ti sarīresu uppajjanaka. pañcavokārabhave hi cittaṃ  rūpapaṭibaddhavuttitāya ``sarīraja''nti vuccati.</p>
              <p>[03] ^b^tvaṃ olaggo na gacchasī^eb^ti tvaṃ, cittakali, mayā  satipaññāpatodāṅkusehi vārito na dāni yathāruciṃ gamissasi,  ayonisomanasikāravasena yathākāmaṃ vattituṃ na labhissasi. yathā  kiṃ? ^b^dvāravivaraṃ gajova alabhanto^eb^ nagarato gajanirodhato vā  niggamanāya dvāravivarakaṃ alabhamāno hatthī viya.  ^b^cittakalī^eb^ti cittakāḷakaṇṇi. ^b^punappuna^eb^nti aparāparaṃ.  ^b^pasakkā^eb^ti saraṇasampassāsavasena. ^b^pāparato^eb^ti  pāpakammanirato pubbe viya idāni ^b^na carissasi^eb^ tathā carituṃ  na dassāmīti attho.</p>
              <p>[03] ^b^adanta^eb^nti ^a^M2.0066^ea^ adamitaṃ hatthisikkhaṃ asikkhitaṃ.  ^b^navaggaha^eb^nti aciragahitaṃ. ^b^aṅkusaggaho^eb^ti hatthācariyo.  ^b^balavā^eb^ti kāyabalena ñāṇabalena ca balavā. ^b^āvatteti  akāma^eb^nti anicchantameva nisedhanato nivatteti. ^b^evaṃ  āvattayissa^eb^nti yathā yathāvuttaṃ hatthiṃ hatthācariyo, evaṃ taṃ cittaṃ  cittakaliṃ duccaritanisedhanato nivattayissāmi.</p>
              <p>[03] ^b^varahayadamakusalo^eb^ti ^a^P2.0152^ea^ uttamānaṃ  assadammānaṃ damane kusalo. tato eva ^b^sārathipavaro^eb^  assadammasārathīsu visiṭṭho ^b^dameti ājaññaṃ^eb^ ājānīyaṃ  assadammaṃ desakālānurūpaṃ saṇhapharusehi dameti vineti nibbisevanaṃ  karoti. ^b^patiṭṭhito pañcasu balesū^eb^ti saddhādīsu pañcasu balesu  patiṭṭhito hutvā assaddhiyādinisedhanato ^b^taṃ damayissaṃ^eb^  damessāmīti attho.</p>
              <p>[03] ^b^satiyā^eb^ ^a^V2.0058^ea^ ^b^taṃ nibandhissa^eb^nti gocarajjhattato bahi gantuṃ  adento satiyottena kammaṭṭhānathambhe, cittakali, taṃ nibandhissāmi  niyamessāmi. ^b^payutto te damessāmī^eb^ti tattha nibandhanto eva  yuttappayutto hutvā te damessāmi, saṃkilesamalato taṃ visodhessāmi.  ^b^vīriyadhuraniggahito^eb^ti yathāvutto chekena susārathinā yuge  yojito yuganiggahito yugantaragato taṃ nātikkamati, evaṃ tvampi  citta, mama vīriyadhure niggahito sakkaccakāritāya sātaccakāritāya  aññathā vattituṃ alabhanto ito gocarajjhattato dūraṃ bahi na  gamissasi. bhāvanānuyuttassa hi kammaṭṭhānato aññaṃ āsannampi  lakkhaṇato dūramevāti evaṃ thero imāhi gāthāhi attano cittaṃ  niggaṇhantova vipassanaṃ vaḍḍhetvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.45.22-30) -- </p>
              <p>[21] ``suvaṇṇavaṇṇaṃ sambuddhaṃ, dvattiṃsavaralakkhaṇaṃ. </p>
              <p>[22] vipinaggena gacchantaṃ, sālarājaṃva phullitaṃ.. </p>
              <p>[21] ``tiṇattharaṃ paññāpetvā, buddhaseṭṭhaṃ ayācahaṃ. </p>
              <p>[22] anukampatu maṃ buddho, bhikkhaṃ icchāmi dātave.. </p>
              <p>[21] ``anukampako ^a^M2.0067^ea^ kāruṇiko, atthadassī mahāyaso. </p>
              <p>[22] mama saṅkappamaññāya, orūhi mama assame.. </p>
              <p>[21] ``orohitvāna sambuddho, nisīdi paṇṇasanthare. </p>
              <p>[22] bhallātakaṃ gahetvāna, buddhaseṭṭhassadāsahaṃ.. </p>
              <p>[21] ``mama nijjhāyamānassa, paribhuñji tadā jino. </p>
              <p>[22] tattha cittaṃ pasādetvā, abhivandiṃ tadā jinaṃ.. </p>
              <p>[21] ``aṭṭhārase kappasate, yaṃ phalamadadiṃ tadā. </p>
              <p>[22] duggatiṃ nābhijānāmi, phaladānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākarontopi imā gāthā abhāsi. </p>
              <p>[06] vijitasenattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. yasadattattheragāthāvaṇṇanā</h3n>
            <h4>
              <h4n> </h4n>
              <p>[03] ^b^upārambhacitto^eb^tiādikā āyasmato yasadattattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacini. tathā hesa padumuttarassa ^a^V2.0059^ea^ bhagavato  kāle brāhmaṇakule nibbattitvā brāhmaṇānaṃ vijjāsippesu nipphattiṃ gato  kāme pahāya isipabbajjaṃ pabbajitvā araññe viharanto ekadivasaṃ  satthāraṃ disvā pasannamānaso añjaliṃ paggayha abhitthavi. so tena  puññakammena devamanussesu saṃsaranto imasmiṃ buddhuppāde mallaraṭṭhe  mallarājakule nibbattitvā ^b^yasadatto^eb^ti laddhanāmo, vayappatto  takkasilaṃ gantvā sabbasippāni sikkhitvā sabhiyena paribbājakena  saddhiṃyeva cārikaṃ caramāno, anupubbena sāvatthiyaṃ bhagavantaṃ  upasaṅkamitvā sabhiyena puṭṭhapañhesu ^a^P2.0153^ea^  vissajjiyamānesu sayaṃ otārāpekkho suṇanto nisīdi ``samaṇassa  gotamassa vāde dosaṃ dassāmī''ti. athassa bhagavā cittācāraṃ ñatvā  ^b^sabhiyasuttadesanāvasāne^eb^ (su0 ni0 sabhiyasutta) ovādaṃ dento  -- </p>
              <p>[03] 360^b^.^eb^ </p>
              <p>[21] ``upārambhacitto ^a^M2.0068^ea^ dummedho, suṇāti jinasāsanaṃ. </p>
              <p>[22] ārakā hoti saddhammā, nabhaso pathavī yathā.. </p>
              <p>[03] 361^b^.^eb^ </p>
              <p>[21] ``upārambhacitto dummedho, suṇāti jinasāsanaṃ. </p>
              <p>[22] parihāyati saddhammā, kāḷapakkheva candimā.. </p>
              <p>[03] 362^b^.^eb^ </p>
              <p>[21] ``upārambhacitto dummedho, suṇāti jinasāsanaṃ. </p>
              <p>[22] parisussati saddhamme, maccho appodake yathā.. </p>
              <p>[03] 363^b^.^eb^ </p>
              <p>[21] ``upārambhacitto dummedho, suṇāti jinasāsanaṃ. </p>
              <p>[22] na virūhati saddhamme, khette bījaṃva pūtikaṃ.. </p>
              <p>[03] 364^b^.^eb^ </p>
              <p>[21] ``yo ca tuṭṭhena cittena, suṇāti jinasāsanaṃ. </p>
              <p>[27] khepetvā āsave sabbe, sacchikatvā akuppataṃ. </p>
              <p>[22] pappuyya paramaṃ santiṃ, parinibbātināsavo''ti.. -- </p>
              <p>[25] imā pañca gāthā abhāsi.</p>
              <p>[03] tattha ^b^upārambhacitto^eb^ti sārambhacitto,  dosāropanādhippāyoti attho. ^b^dummedho^eb^ti nippañño.  ^b^ārakā hoti saddhammā^eb^ti so tādiso puggalo nabhaso viya  pathavī paṭipattisaddhammatopi dūre hoti, pageva paṭivedhasaddhammato.  ``na tvaṃ imaṃ dhammavinayaṃ ājānāsī''tiādinā (dī0 ni0  1.18) viggāhikakathaṃ anuyuttassa kuto santanipuṇo  paṭipattisaddhammo.</p>
              <p>[03] ^b^parihāyati saddhammā^eb^ti navavidhalokuttaradhammato  pubbabhāgiyasaddhādisaddhammatopi nihīyati. ^b^parisussatī^eb^ti  visussati kāyacittānaṃ pīṇanarasassa  pītipāmojjādikusaladhammassābhāvato. ^b^na virūhatī^eb^ti ^a^V2.0060^ea^   virūḷhiṃ vuddhiṃ na pāpuṇāti. ^b^pūtika^eb^nti  gomayalepadānādiabhāvena pūtibhāvaṃ pattaṃ.</p>
              <p>[03] ^b^tuṭṭhena cittenā^eb^ti itthambhūtalakkhaṇe karaṇavacanaṃ, attamano  pamudito hutvāti attho. ^b^khepetvā^eb^ti samucchinditvā.  ^b^akuppata^eb^nti arahattaṃ. ^b^pappuyyā^eb^ti pāpuṇitvā. ^b^paramaṃ  santi^eb^nti anupādisesaṃ nibbānaṃ. tadadhigamo ^a^M2.0069^ea^ cassa kevalaṃ  kālāgamanameva, na kocividhoti taṃ dassetuṃ vuttaṃ  ^b^``parinibbātināsavo''^eb^ti.</p>
              <p>[03] evaṃ satthārā ovadito saṃvegajāto pabbajitvā vipassanaṃ  paṭṭhapetvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 2.44.35-43) -- </p>
              <p>[21] ``kaṇikāraṃva ^a^P2.0154^ea^ jalitaṃ, dīparukkhaṃva  jotitaṃ. </p>
              <p>[22] kañcanaṃva virocantaṃ, addasaṃ dvipaduttamaṃ.. </p>
              <p>[21] ``kamaṇḍaluṃ ṭhapetvāna, vākacīrañca kuṇḍikaṃ. </p>
              <p>[22] ekaṃsaṃ ajinaṃ katvā, buddhaseṭṭhaṃ thaviṃ ahaṃ.. </p>
              <p>[21] ``tamandhakāraṃ vidhamaṃ, mohajālasamākulaṃ. </p>
              <p>[22] ñāṇālokaṃ dassetvāna, nittiṇṇosi mahāmuni.. </p>
              <p>[21] ``samuddharasimaṃ lokaṃ, sabbāvantamanuttaraṃ. </p>
              <p>[22] ñāṇe te upamā natthi, yāvatā jagato gati.. </p>
              <p>[21] ``tena ñāṇena sabbaññū, iti buddho pavuccati. </p>
              <p>[22] vandāmi taṃ mahāvīraṃ, sabbaññutamanāvaraṃ.. </p>
              <p>[21] ``satasahassito kappe, buddhaseṭṭhaṃ thaviṃ ahaṃ. </p>
              <p>[22] duggatiṃ nābhijānāmi, ñāṇatthavāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā aññaṃ byākarontopi thero imā eva gāthā  abhāsi. </p>
              <p>[06] yasadattattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 11. soṇakuṭikaṇṇattheragāthāvaṇṇanā</h3n>
            <h4>
              <h4n> </h4n>
              <p>[03] ^b^upasampadā^eb^ ^a^V2.0061^ea^ ^b^ca me laddhā^eb^tiādikā āyasmato soṇassa  kuṭikaṇṇassa gāthā. kā uppatti? ayaṃ kira padumuttarassa bhagavato  kāle haṃsavatīnagare vibhavasampanno seṭṭhi hutvā uḷārāya  issariyasampattiyā ṭhito ekadivasaṃ satthāraṃ  satasahassakhīṇāsavaparivutaṃ mahatiyā ^a^M2.0070^ea^ buddhalīḷāya mahantena  buddhānubhāvena nagaraṃ pavisantaṃ disvā pasannamānaso vanditvā añjaliṃ  katvā aṭṭhāsi. so pacchābhattaṃ upāsakehi saddhiṃ vihāraṃ gantvā  bhagavato santike dhammaṃ suṇanto satthāraṃ ekaṃ bhikkhuṃ  kalyāṇavākkaraṇānaṃ aggaṭṭhāne ṭhapentaṃ disvā sayampi taṃ ṭhānaṃ patthetvā  mahādānaṃ datvā paṇidhānaṃ akāsi. satthā tassa anantarāyataṃ disvā  ``anāgate gotamassa nāma sammāsambuddhassa sāsane  kalyāṇavākkaraṇānaṃ aggo bhavissatī''ti byākāsi.</p>
              <p>[03] so tattha yāvajīvaṃ puññāni katvā devamanussesu saṃsaranto  vipassissa bhagavato kāle sāsane pabbajitvā vattapaṭivattāni pūrento  ekassa bhikkhuno cīvaraṃ sibbitvā adāsi. puna buddhasuññe loke  bārāṇasiyaṃ tunnavāyo hutvā ekassa paccekabuddhassa cīvarakoṭiṃ chinnaṃ  ghaṭetvā adāsi. evaṃ tattha tattha puññāni katvā imasmiṃ buddhuppāde  avantiraṭṭhe kuraraghare mahāvibhavassa seṭṭhino putto hutvā nibbatti.  ^b^soṇo^eb^tissa nāmaṃ akaṃsu. koṭiagghanakassa kaṇṇapiḷandhanassa  dhāraṇena ``koṭikaṇṇo''ti vattabbe ^b^kuṭikaṇṇo^eb^ti paññāyittha.</p>
              <p>[03] so anukkamena vaḍḍhitvā kuṭumbaṃ saṇṭhapento āyasmante  mahākaccāne kulagharaṃ nissāya pavattapabbate viharante tassa santike  dhammaṃ sutvā saraṇesu ca sīlesu ca patiṭṭhāya taṃ catūhi paccayehi  upaṭṭhahi. so aparabhāge saṃsāre sañjātasaṃvego therassa santike  pabbajitvā kicchena kasirena dasavaggaṃ saṅghaṃ sannipātetvā  upasampajjitvā katipayakālaṃ therassa santike vasitvā, theraṃ  āpucchitvā satthāraṃ vandituṃ sāvatthiṃ upagato, satthārā  ekagandhakuṭiyaṃ vāsaṃ labhitvā paccūsasamaye ajjhiṭṭho  soḷasāṭṭhakavaggiyānaṃ ^a^P2.0155^ea^ ussāraṇena sādhukāraṃ datvā  bhāsitāya ``disvā ādīnavaṃ loke''ti (udā0 46; mahāva0  258) udānagāthāya pariyosāne vipassanaṃ vaḍḍhetvā arahattaṃ pāpuṇi.  tena vuttaṃ ^b^apadāne^eb^ (apa0 thera 2.44.26-34) -- </p>
              <p>[21] ``padumuttaro ^a^M2.0071^ea^ nāma jino, āhutīnaṃ paṭiggaho. </p>
              <p>[22] vasīsatasahassehi, nagaraṃ pāvisī tadā.. </p>
              <p>[21] ``nagaraṃ ^a^V2.0062^ea^ pavisantassa, upasantassa tādino. </p>
              <p>[22] ratanāni pajjotiṃsu, nigghoso āsi tāvade.. </p>
              <p>[21] ``buddhassa ānubhāvena, bherī vajjumaghaṭṭitā. </p>
              <p>[22] sayaṃ vīṇā pavajjanti, buddhassa pavisato puraṃ.. </p>
              <p>[21] ``buddhaseṭṭhaṃ namassāmi, padumuttaramahāmuniṃ. </p>
              <p>[22] pāṭihīrañca passitvā, tattha cittaṃ pasādayiṃ.. </p>
              <p>[21] ``aho buddho aho dhammo, aho no satthu sampadā. </p>
              <p>[22] acetanāpi tūriyā, sayameva pavajjare.. </p>
              <p>[21] ``satasahassito kappe, yaṃ saññamalabhiṃ tadā. </p>
              <p>[22] duggatiṃ nābhijānāmi, buddhasaññāyidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahatte pana patiṭṭhito attano upajjhāyena ācikkhitaniyāmena  paccantimesu janapadesu vinayadharapañcamena gaṇena upasampadā, dhuvanhānaṃ,  cammattharaṇaṃ, guṇaṅguṇūpāhanaṃ, cīvaravippavāsoti pañca vare yācitvā te  satthu santikā labhitvā punadeva attano vasitaṭṭhānaṃ gantvā  upajjhāyassa tamatthaṃ ārocesi. ayamettha saṅkhepo. vitthāro pana  ^b^udānaṭṭhakathāyaṃ^eb^ āgatanayena veditabbo. ^b^aṅguttaraṭṭhakathāyaṃ^eb^  (a0 ni0 aṭṭha0 1.1.206) pana ``upasampanno hutvā attano  upajjhāyassa santike kammaṭṭhānaṃ gahetvā vipassanaṃ vaḍḍhetvā arahattaṃ  pāpuṇī''ti vuttaṃ.</p>
              <p>[03] so aparabhāge vimuttisukhena viharanto attano paṭipattiṃ  paccavekkhitvā somanassajāto udānavasena -- </p>
              <p>[03] 365^b^.^eb^ </p>
              <p>[21] ``upasampadā ca me laddhā, vimutto camhi anāsavo. </p>
              <p>[22] so ca me bhagavā diṭṭho, vihāre ca sahāvasiṃ.. </p>
              <p>[03] 366^b^.^eb^ </p>
              <p>[21] ``bahudeva rattiṃ bhagavā, abbhokāsetināmayi. </p>
              <p>[22] vihārakusalo satthā, vihāraṃ pāvisī tadā.. </p>
              <p>[03] 367^b^.^eb^ </p>
              <p>[21] ``santharitvāna ^a^M2.0072^ea^ saṅghāṭiṃ, seyyaṃ kappesi gotamo. </p>
              <p>[22] sīho selaguhāyaṃva, pahīnabhayabheravo.. </p>
              <p>[03] 368^b^.^eb^ </p>
              <p>[21] ``tato kalyāṇavākkaraṇo, sammāsambuddhasāvako. </p>
              <p>[22] soṇo abhāsi saddhammaṃ, buddhaseṭṭhassa sammukhā.. </p>
              <p>[03] 369^b^.^eb^ </p>
              <p>[21] ``pañcakkhandhe ^a^V2.0063^ea^ pariññāya, bhāvayitvāna añjasaṃ. </p>
              <p>[22] pappuyya paramaṃ santiṃ, parinibbissatyanāsavo''ti..  -- </p>
              <p>[25] imā pañca gāthā abhāsi.</p>
              <p>[03] tattha ^b^upasampadā ca me laddhā^eb^ti yā sā kicchena  dasavaggaṃ bhikkhusaṅghaṃ sannipātetvā attanā laddhā upasampadā. yā ca  pana varadānavasena sabbapaccantimesu janapadesu vinayadharapañcamena gaṇena  satthārā anuññātā upasampadā, tadubhayaṃ sandhāyāha. ^b^ca^eb^-saddo  ^a^P2.0156^ea^ samuccayattho, tena itarepi satthu santikā laddhavare  saṅgaṇhāti. ^b^vimutto camhi anāsavo^eb^ti aggamaggena  sakalakilesavatthuvimuttiyā vimutto ca amhi. tato eva  kāmāsavādīhi anāsavo amhīti yojanā. ^b^so ca me bhagavā  diṭṭho^eb^ti yadatthaṃ ahaṃ avantiraṭṭhato sāvatthiṃ gato, so ca bhagavā  mayā adiṭṭhapubbo diṭṭho. ^b^vihāre ca sahāvasi^eb^nti na kevalaṃ  tassa bhagavato dassanameva mayā laddhaṃ, atha kho vihāre satthu  gandhakuṭiyaṃ satthārā kāraṇaṃ sallakkhetvā vāsentena saha avasiṃ.  ^b^``vihāre^eb^ti vihārasamīpe''ti keci.</p>
              <p>[03] ^b^bahudeva ratti^eb^nti paṭhamaṃ yāmaṃ bhikkhūnaṃ dhammadesanāvasena  kammaṭṭhānasodhanavasena ca, majjhimaṃ yāmaṃ devānaṃ brahmūnañca  kaṅkhacchedanavasena bhagavā bahudeva rattiṃ abbhokāse ^b^atināmayi^eb^  vītināmesi. ^b^vihārakusalo^eb^ti dibbabrahmāaneñjāriyavihāresu  kusalo. ^b^vihāraṃ pāvisī^eb^ti ativelaṃ nisajjacaṅkamehi  uppannaparissamavinodanatthaṃ gandhakuṭiṃ pāvisi.</p>
              <p>[03] ^b^santharitvāna saṅghāṭiṃ, seyyaṃ kappesī^eb^ti catugguṇaṃ  saṅghāṭiṃ paññāpetvā sīhaseyyaṃ kappesi. tenāha ``gotamo sīho  selaguhāyaṃva pahīnabhayabheravo''ti. tattha ^b^gotamo^eb^ti bhagavantaṃ  gottena kitteti. ^b^sīho selaguhāyaṃvā^eb^ti selassa pabbatassa  guhāyaṃ. yathā sīho migarājā tejussadatāya pahīnabhayabheravo  dakkhiṇena passena ^a^M2.0073^ea^ pāde pādaṃ accādhāya seyyaṃ kappesi, evaṃ  cittutrāsalomahaṃsanachambhitattahetūnaṃ kilesānaṃ samucchinnattā  pahīnabhayabheravo gotamo bhagavā seyyaṃ kappesīti attho.</p>
              <p>[03] ^b^tato^eb^ti pacchā, sīhaseyyaṃ kappetvā tato vuṭṭhahitvā  ``paṭibhātu taṃ bhikkhu dhammo bhāsitu''nti (udā0 46) satthārā  ajjhesitoti attho. ^b^kalyāṇavākkaraṇo^eb^ti sundaravacīkaraṇo,  lakkhaṇasampannavacanakkamoti attho. ^b^soṇo abhāsi saddhamma^eb^nti  soḷasa aṭṭhakavaggiyasuttāni ^a^V2.0064^ea^ soṇo kuṭikaṇṇo, ^b^buddhaseṭṭhassa^eb^  sammāsambuddhassa ^b^sammukhā,^eb^ paccakkhato abhāsīti thero  attānameva paraṃ viya avoca.</p>
              <p>[03] ^b^pañcakkhandhe pariññāyā^eb^ti pañcupādānakkhandhe tīhipi  pariññāhi parijānitvā te parijānantoyeva, ^b^añjasaṃ^eb^ ariyaṃ  aṭṭhaṅgikaṃ maggaṃ bhāvayitvā, ^b^paramaṃ santiṃ^eb^ nibbānaṃ ^b^pappuyya^eb^  pāpuṇitvā ṭhito ^b^anāsavo^eb^. tato eva idāni  ^b^parinibbissati^eb^ anupādisesanibbānavasena nibbāyissatīti. </p>
              <p>[06] soṇakuṭikaṇṇattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 12. kosiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yo^eb^ ^a^P2.0157^ea^ ^b^eva garūna^eb^ntiādikā  āyasmato kosiyattherassa gāthā. kā uppatti? ayampi  purimabuddhesu katādhikāro tattha tattha bhave vivaṭṭūpanissayaṃ kusalaṃ  upacinanto vipassissa bhagavato kāle kulagehe nibbattitvā viññutaṃ  patto ekadivasaṃ satthāraṃ disvā pasannacitto ucchukhaṇḍikaṃ adāsi.  so tena puññakammena devamanussesu saṃsaranto imasmiṃ buddhuppāde  magadharaṭṭhe brāhmaṇakule nibbatti, ^b^kosiyo^eb^tissa gottavasena nāmaṃ  akāsi. so viññutaṃ patto āyasmantaṃ dhammasenāpatiṃ abhiṇhaṃ  upasaṅkamati, tassa santike dhammaṃ suṇāti. so tena sāsane  paṭiladdhasaddho pabbajitvā kammaṭṭhānaṃ anuyuñjanto nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 2.44.44-49) -- </p>
              <p>[21] ``nagare ^a^M2.0074^ea^ bandhumatiyā, dvārapālo ahosahaṃ. </p>
              <p>[22] addasaṃ virajaṃ buddhaṃ, sabbadhammāna pāraguṃ.. </p>
              <p>[21] ``ucchukhaṇḍikamādāya buddhaseṭṭhassadāsahaṃ. </p>
              <p>[22] pasannacitto sumano, vipassissa mahesino.. </p>
              <p>[21] ``ekanavutito kappe, yaṃ ucchumadadiṃ tadā. </p>
              <p>[22] duggatiṃ nābhijānāmi, ucchukhaṇḍassidaṃ phalaṃ.. </p>
              <p>[21] ``kilesā ^a^V2.0065^ea^ jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā garuvāsaṃ  sappurisūpanissayañca pasaṃsanto -- </p>
              <p>[03] 370^b^.^eb^ </p>
              <p>[21] ``yo ve garūnaṃ vacanaññu dhīro, vase ca tamhi  janayetha pemaṃ. </p>
              <p>[22] so bhattimā nāma ca hoti paṇḍito, ñatvā ca dhammesu  visesi assa.. </p>
              <p>[03] 371^b^.^eb^ </p>
              <p>[21] ``yaṃ āpadā uppatitā uḷārā, nakkhambhayante  paṭisaṅkhayantaṃ. </p>
              <p>[22] so thāmavā nāma ca hoti paṇḍito, ñatvā ca dhammesu  visesi assa.. </p>
              <p>[03] 372^b^.^eb^ </p>
              <p>[21] ``yo ve samuddova ṭhito anejo, gambhīrapañño  nipuṇatthadassī. </p>
              <p>[22] asaṃhāriyo nāma ca hoti paṇḍito, ñatvā ca dhammesu  visesi assa.. </p>
              <p>[03] 373^b^.^eb^ </p>
              <p>[21] ``bahussuto dhammadharo ca hoti, dhammassa hoti  anudhammacārī. </p>
              <p>[22] so tādiso nāma ca hoti paṇḍito, ñatvā ca dhammesu  visesi assa.. </p>
              <p>[03] 374^b^.^eb^ </p>
              <p>[21] ``atthañca ^a^M2.0075^ea^ yo jānāti bhāsitassa, </p>
              <p>[27] atthañca ñatvāna tathā karoti. </p>
              <p>[26] atthantaro nāma sa hoti paṇḍito, </p>
              <p>[22] ñatvā ca dhammesu visesi assā''ti.. -- </p>
              <p>[25] imā pañca gāthā abhāsi.</p>
              <p>[03] tattha ^a^P2.0158^ea^ ^b^yo^eb^ti khattiyādīsu catūsu  parisāsu yo koci. ^b^ve^eb^ti byattaṃ. ^b^garūna^eb^nti  sīlādigaruguṇayuttānaṃ paṇḍitānaṃ. ^b^vacanaññū^eb^ti tesaṃ  anusāsanīvacanaṃ jānanto, yathānusiṭṭhaṃ paṭipajjamāno paṭipajjitvā ca  tassa phalaṃ jānantoti attho. ^b^dhīro^eb^ti dhitisampanno.  ^b^vase ca tamhi janayetha pema^eb^nti tasmiṃ garūnaṃ vacane ovāde  vaseyya yathānusiṭṭhaṃ paṭipajjeyya, paṭipajjitvā ``iminā vatāhaṃ  ovādena imaṃ jātiādidukkhaṃ vītivatto''ti tattha janayetha pemaṃ  gāravaṃ uppādeyya. idañhi dvayaṃ ``garūnaṃ vacanaññu dhīro''ti  padadvayena vuttassevatthassa pākaṭakaraṇaṃ. ^b^so^eb^ti yo garūnaṃ  vacanaññū dhīro, so yathānusiṭṭhaṃ paṭipattiyā tattha ^b^bhattimā^eb^ ca  nāma hoti, jīvitahetupi tassa anatikkamanato ^b^paṇḍito^eb^ ca  nāma hoti. ^b^ñatvā ca dhammesu visesi assā^eb^ti tathā  paṭipajjanto ca tāya eva paṭipattiyā catunnaṃ ariyasaccānaṃ jānanahetu  ^a^V2.0066^ea^ lokiyalokuttaradhammesu vijjāttayādivasena ``tevijjo, chaḷabhiñño,  paṭisambhidāpatto''ti visesi visesavā siyāti attho.</p>
              <p>[03] ^b^ya^eb^nti yaṃ puggalaṃ paṭipattiyā antarāyakaraṇato  ^b^``āpadā''^eb^ti laddhavohārā sotuṇhakhuppipāsādipākaṭaparissayā  ceva rāgādipaṭicchannaparissayā ca ^b^uppatitā^eb^ uppannā,  ^b^uḷārā^eb^ balavantopi ^b^nakkhambhayante^eb^ na kiñci cālenti.  kasmā? ^b^paṭisaṅkhayanta^eb^nti paṭisaṅkhāyamānaṃ paṭisaṅkhānabale  ṭhitanti attho. ^b^so^eb^ti yo daḷhatarāhi āpadāhipi  akkhambhanīyo, so ^b^thāmavā^eb^ dhitimā daḷhaparakkamo nāma hoti.  anavasesasaṃkilesapakkhassa abhibhavanakapaññābalasamaṅgitāya  ^b^paṇḍito^eb^ ca nāma hoti. tathābhūto ca ^b^ñatvā ca dhammesu  visesi assā^eb^ti taṃ vuttatthameva.</p>
              <p>[03] ^b^samuddova^eb^ ^a^M2.0076^ea^ ^b^ṭhito^eb^ti samuddo viya ṭhitasabhāvo. yathā hi  caturāsītiyojanasahassagambhīre sinerupādasamīpe mahāsamuddo aṭṭhahipi  disāhi uṭṭhitehi pakativātehi aniñjanato ^b^ṭhito anejo^eb^  gambhīro ca, evaṃ kilesavātehi titthiyavādavātehi ca akampanīyato  ^b^ṭhito anejo^eb^. gambhīrassa anupacitañāṇasambhārehi  aladdhagādhassa nipuṇassa sukhumassa paṭiccasamuppādādiatthassa  paṭivijjhanena ^b^gambhīrapañño nipuṇatthadassī. asaṃhāriyo nāma  ca hoti paṇḍito^eb^ so tādiso puggalo kilesehi devaputtamārādīsu  vā kenaci asaṃhāriyatāya asaṃhāriyo nāma hoti, yathāvuttena atthena  ^b^paṇḍito^eb^ ca nāma hoti. sesaṃ vuttanayameva.</p>
              <p>[03] ^b^bahussuto^eb^ti pariyattibāhusaccavasena bahussuto,  suttageyyādi bahuṃ sutaṃ etassāti bahussuto. tameva dhammaṃ  suvaṇṇabhājane pakkhittasīhavasaṃ viya avinassantameva dhāretīti  ^b^dhammadharo^eb^ ^a^P2.0159^ea^ ca hoti. ^b^dhammassa hoti  anudhammacārī^eb^ti yathāsutassa yathāpariyattassa dhammassa atthamaññāya  dhammamaññāya navalokuttaradhammassa anurūpaṃ dhammaṃ  pubbabhāgapaṭipadāsaṅkhātaṃ catupārisuddhisīladhutaṅgāsubhakammaṭṭhānādibhedaṃ  carati paṭipajjatīti anudhammacārī hoti, ``ajja ajjevā''ti  paṭivedhaṃ ākaṅkhanto vicarati. ^b^so tādiso nāma ca hoti  paṇḍito^eb^ti yo puggalo yaṃ garuṃ nissāya bahussuto dhammadharo  dhammassa ca anudhammacārī hoti. so ca ^b^tādiso^eb^ tena garunā  sadiso paṇḍito nāma hoti paṭipattiyā sadisabhāvato. tathābhūto  pana so ^b^ñatvā ca dhammesu visesi assa,^eb^ taṃ vuttatthaṃva.</p>
              <p>[03] ^b^atthañca yo jānāti bhāsitassā^eb^ti yo puggalo  sammāsambuddhena bhāsitassa pariyattidhammassa ^a^V2.0067^ea^ atthaṃ jānāti.  jānanto pana ``idha sīlaṃ vuttaṃ, idha samādhi, idha paññā''ti tattha  tattha yathāvuttaṃ ^b^atthañca ñatvāna tathā karoti^eb^ yathā satthārā  anusiṭṭhaṃ, tathā paṭipajjati. ^b^atthantaro nāma sa hoti  paṇḍito^eb^ti so evarūpo puggalo atthantaro atthakāraṇā  sīlādiatthajānanamattameva upanissayaṃ katvā paṇḍito hoti. sesaṃ  vuttanayameva.</p>
              <p>[03] ettha ^a^M2.0077^ea^ ca paṭhamagāthāya ``yo ve garūna''ntiādinā  saddhūpanissayo visesabhāvo vutto, dutiyagāthāya ``yaṃ āpadā''ti  ādinā vīriyūpanissayo, tatiyagāthāya ``yo ve samuddova  ṭhito''tiādinā samādhūpanissayo, catutthagāthāya  ``bahussuto''tiādinā satūpanissayo, pañcamagāthāya ``atthañca yo  jānātī''tiādinā paññūpanissayo visesabhāvo vuttoti veditabbo. </p>
              <p>[06] kosiyattheragāthāvaṇṇanā niṭṭhitā. </p>
              <p>[06] pañcakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 6. chakkanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. uruvelakassapattheragāthāvaṇṇanā</h3n>
            <h4>
              <h4n> </h4n>
              <p>[03] chakkanipāte ^a^M2.0078^ea^ ^a^V2.0068^ea^ ^b^disvāna pāṭihīrānī^eb^tiādikā āyasmato  uruvelakassapattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinanto  padumuttarassa bhagavato kāle kulagehe nibbattitvā, vayappatto satthu  santike dhammaṃ suṇanto satthāraṃ ekaṃ bhikkhuṃ mahāparisānaṃ aggaṭṭhāne  ṭhapentaṃ disvā, sayampi taṃ ṭhānantaraṃ patthetvā mahādānaṃ datvā  paṇidhānamakāsi. bhagavā cassa anantarāyataṃ disvā, ``anāgate  gotamabuddhassa sāsane mahāparisānaṃ aggo bhavissatī''ti byākāsi.</p>
              <p>[03] so ^a^P2.0160^ea^ tattha yāvajīvaṃ puññāni katvā tato  cavitvā devamanussesu saṃsaranto ito dvānavutikappamatthake phussassa  bhagavato vemātikakaniṭṭhabhātā hutvā nibbatti. aññepissa dve  kaniṭṭhabhātaro ahesuṃ. te tayopi buddhappamukhaṃ saṅghaṃ paramāya pūjāya  pūjetvā yāvajīvaṃ kusalaṃ katvā devamanussesu saṃsaranto amhākaṃ  bhagavato nibbattito puretarameva bārāṇasiyaṃ brāhmaṇakule bhātaro hutvā,  anukkamena nibbattā gottavasena tayopi kassapā eva nāma jātā. te  vayappattā tayo vede uggaṇhiṃsu. tesaṃ jeṭṭhabhātikassa pañca  māṇavakasatāni parivāro, majjhimassa tīṇi, kaniṭṭhassa dve. te  attano ganthe sāraṃ olokentā diṭṭhadhammikameva atthaṃ disvā pabbajjaṃ  rocesuṃ. tesu jeṭṭhabhātā attano parivārena saddhiṃ uruvelaṃ gantvā  isipabbajjaṃ pabbajitvā ^b^uruvelakassapo^eb^ nāma jāto  mahāgaṅgānadīvaṅke pabbajito ^b^nadīkassapo^eb^ nāma jāto, gayāsīse  pabbajito ^b^gayākassapo^eb^ nāma jāto.</p>
              <p>[03] evaṃ tesu isipabbajjaṃ pabbajitvā tattha tattha vasantesu bahūnaṃ  divasānaṃ accayena amhākaṃ bodhisatto mahābhinikkhamanaṃ nikkhamitvā,  paṭividdhasabbaññutaññāṇo anukkamena dhammacakkaṃ pavattetvā,  pañcavaggiyatthere arahatte patiṭṭhāpetvā yasappamukhe pañcapaññāsa sahāyake  vinetvā saṭṭhi arahante ``caratha, bhikkhave, cārika''nti vissajjetvā,  bhaddavaggiye vinetvā uruvelakassapassa ^a^V2.0069^ea^ vasanaṭṭhānaṃ gantvā vasanatthāya  agyāgāraṃ pavisitvā ^a^M2.0079^ea^, tattha katanāgadamanaṃ ādiṃ katvā  aḍḍhuḍḍhasahassehi pāṭihāriyehi uruvelakassapaṃ saparisaṃ vinetvā  pabbājesi. tassa pabbajitabhāvaṃ ñatvā itarepi dve bhātaro saparisā  āgantvā satthu santike pabbajiṃsu. sabbeva ehibhikkhū  iddhimayapattacīvaradharā ahesuṃ.</p>
              <p>[03] satthā taṃ samaṇasahassaṃ ādāya gayāsīsaṃ gantvā piṭṭhipāsāṇe  nisinno ^b^ādittapariyāyadesanāya^eb^ sabbe arahatte patiṭṭhāpesi.  tena vuttaṃ ^b^apadāne^eb^ (apa0 thera 2.54.251-295) -- </p>
              <p>[21] ``padumuttaro nāma jino, sabbalokavidū muni. </p>
              <p>[22] ito satasahassamhi, kappe uppajji cakkhumā.. </p>
              <p>[21] ``ovādako viññāpako, tārako sabbapāṇinaṃ. </p>
              <p>[22] desanākusalo buddho, tāresi janataṃ bahuṃ.. </p>
              <p>[21] ``anukampako kāruṇiko, hitesī sabbapāṇinaṃ. </p>
              <p>[22] sampatte titthiye sabbe, pañcasīle patiṭṭhapi.. </p>
              <p>[21] ``evaṃ nirākulaṃ āsi, suññataṃ titthiyehi ca. </p>
              <p>[22] vicittaṃ arahantehi, vasībhūtehi tādibhi.. </p>
              <p>[21] ``ratanānaṭṭhapaññāsaṃ, uggato so mahāmuni. </p>
              <p>[22] kañcanagghiyasaṅkāso, bāttiṃsavaralakkhaṇo.. </p>
              <p>[21] ``vassasatasahassāni, āyu vijjati tāvade. </p>
              <p>[22] tāvatā tiṭṭhamāno so, tāresi janataṃ bahuṃ.. </p>
              <p>[21] ``tadāhaṃ haṃsavatiyā, brāhmaṇo sādhusammato. </p>
              <p>[22] upecca lokapajjotaṃ, assosiṃ dhammadesanaṃ.. </p>
              <p>[21] ``tadā mahāparisatiṃ, mahāparisasāvakaṃ. </p>
              <p>[22] ṭhapentaṃ etadaggamhi, sutvāna mudito ahaṃ.. </p>
              <p>[21] ``mahatā parivārena, nimantetvā mahājinaṃ. </p>
              <p>[22] brāhmaṇānaṃ sahassena, sahadānamadāsahaṃ.. </p>
              <p>[21] ``mahādānaṃ daditvāna, abhivādiya nāyakaṃ. </p>
              <p>[22] ekamantaṃ ṭhito haṭṭho, idaṃ vacanamabraviṃ.. </p>
              <p>[21] ``tayi ^a^M2.0080^ea^ saddhāya me vīra, adhikāraguṇena ca. </p>
              <p>[22] parisā mahatī hotu, nibbattassa tahiṃ tahiṃ.. </p>
              <p>[21] ``tadā ^a^V2.0070^ea^ avoca parisaṃ, gajagajjitasussaro. </p>
              <p>[22] karavīkaruto satthā, etaṃ passatha brāhmaṇaṃ.. </p>
              <p>[21] ``hemavaṇṇaṃ mahābāhuṃ, kamalānanalocanaṃ. </p>
              <p>[22] udaggatanujaṃ haṭṭhaṃ, saddhavantaṃ guṇe mama.. </p>
              <p>[21] ``esa patthayate ṭhānaṃ, sīhaghosassa bhikkhuno. </p>
              <p>[22] anāgatamhi addhāne, lacchase taṃ manorathaṃ.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] kassapo nāma gottena, hessati satthu sāvako.. </p>
              <p>[21] ``ito dvenavute kappe, ahu satthā anuttaro. </p>
              <p>[22] anūpamo asadiso, phusso lokagganāyako.. </p>
              <p>[21] ``so ca sabbaṃ tamaṃ hantvā, vijaṭetvā mahājaṭaṃ. </p>
              <p>[22] vassate amataṃ vuṭṭhiṃ, tappayanto sadevakaṃ.. </p>
              <p>[21] ``tadā hi bārāṇasiyaṃ, rājāpaccā ahumhase. </p>
              <p>[22] bhātaromha tayo sabbe, saṃvisaṭṭhāva rājino.. </p>
              <p>[21] ``vīraṅgarūpā balino, saṅgāme aparājitā. </p>
              <p>[22] tadā kupitapaccanto, amhe āha mahīpati.. </p>
              <p>[21] ``etha gantvāna paccantaṃ, sodhetvā aṭṭavībalaṃ. </p>
              <p>[22] khemaṃ vijiritaṃ katvā, puna dethāti bhāsatha.. </p>
              <p>[21] ``tato ^a^V2.0071^ea^ mayaṃ avocumha, yadi deyyāsi nāyakaṃ. </p>
              <p>[22] upaṭṭhānāya amhākaṃ, sādhayissāma vo tato.. </p>
              <p>[21] ``tato mayaṃ laddhavarā, bhūmipālena pesitā. </p>
              <p>[22] nikkhittasatthaṃ paccantaṃ, katvā punarupecca taṃ.. </p>
              <p>[21] ``yācitvā ^a^M2.0081^ea^ satthupaṭṭhānaṃ, rājānaṃ lokanāyakaṃ. </p>
              <p>[22] munivīraṃ labhitvāna, yāvajīvaṃ yajimha taṃ.. </p>
              <p>[21] ``mahagghāni ca vatthāni, paṇītāni rasāni ca. </p>
              <p>[22] senāsanāni rammāni, bhesajjāni hitāni ca.. </p>
              <p>[21] ``datvā sasaṅghamunino, dhammenuppāditāni no. </p>
              <p>[22] sīlavanto kāruṇikā, bhāvanāyuttamānasā.. </p>
              <p>[21] ``saddhā paricaritvāna, mettacittena nāyakaṃ. </p>
              <p>[22] nibbute tamhi lokagge, pūjaṃ katvā yathābalaṃ.. </p>
              <p>[21] ``tato cutā santusitaṃ, gatā tattha mahāsukhaṃ. </p>
              <p>[22] anubhūtā mayaṃ sabbe, buddhapūjāyidaṃ phalaṃ.. </p>
              <p>[21] ``māyākāro yathā raṅge, dassesi vikatiṃ bahuṃ. </p>
              <p>[22] tathā bhave bhamantohaṃ, videhādhipatī ahuṃ.. </p>
              <p>[21] ``guṇācelassa vākyena, micchādiṭṭhigatāsayo. </p>
              <p>[22] narakaṃ maggamārūḷho, rucāya mama dhītuyā.. </p>
              <p>[21] ``ovādaṃ nādiyitvāna, brahmunā nāradenahaṃ. </p>
              <p>[22] bahudhā saṃsito santo, diṭṭhiṃ hitvāna pāpikaṃ.. </p>
              <p>[21] ``pūrayitvā visesena, dasa kammapathānihaṃ. </p>
              <p>[22] hitvāna dehamagamiṃ, saggaṃ sabhavanaṃ yathā.. </p>
              <p>[21] ``pacchime bhave sampatte, brahmabandhu ahosahaṃ. </p>
              <p>[22] bārāṇasiyaṃ phītāyaṃ, jāto vippamahākule.. </p>
              <p>[21] ``maccubyādhijarābhīto, ogāhetvā mahāvanaṃ. </p>
              <p>[22] nibbānaṃ padamesanto, jaṭilesu paribbajiṃ.. </p>
              <p>[21] ``tadā dve bhātaro mayhaṃ, pabbajiṃsu mayā saha. </p>
              <p>[22] uruvelāyaṃ māpetvā, assamaṃ nivasiṃ ahaṃ.. </p>
              <p>[21] ``kassapo nāma gottena, uruvelanivāsiko. </p>
              <p>[22] tato me āsi paññatti, uruvelakassapo iti.. </p>
              <p>[21] ``nadīsakāse ^a^M2.0082^ea^ bhātā me, nadīkassapasavhayo. </p>
              <p>[22] āsī sakāsanāmena, gayāyaṃ gayākassapo.. </p>
              <p>[21] ``dve satāni kaniṭṭhassa, tīṇi, majjhassa bhātuno. </p>
              <p>[22] mama pañca satānūnā, sissā sabbe mamānugā.. </p>
              <p>[21] ``tadā upecca maṃ buddho, katvāna vividhāni me. </p>
              <p>[22] pāṭihīrāni lokaggo, vinesi narasārathi.. </p>
              <p>[21] ``sahassaparivārena, ahosiṃ ehibhikkhuko. </p>
              <p>[22] teheva saha sabbehi, arahattamapāpuṇiṃ.. </p>
              <p>[21] ``te cevaññe ca bahavo, sissā maṃ parivārayuṃ. </p>
              <p>[22] bhāsituñca samatthohaṃ, tato maṃ isisattamo.. </p>
              <p>[21] ``mahāparisabhāvasmiṃ, etadagge ṭhapesi maṃ. </p>
              <p>[22] aho buddhe kataṃ kāraṃ, saphalaṃ me ajāyatha.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā sīhanādaṃ  nadanto -- </p>
              <p>[03] 375^b^.^eb^ </p>
              <p>[21] ``disvāna ^a^V2.0072^ea^ pāṭihīrāni, gotamassa yasassino. </p>
              <p>[22] na tāvāhaṃ paṇipatiṃ, issāmānena vañcito.. </p>
              <p>[03] 376^b^.^eb^ </p>
              <p>[21] ``mama saṅkappamaññāya, codesi narasārathi. </p>
              <p>[22] tato me āsi saṃvego, abbhuto lomahaṃsano.. </p>
              <p>[03] 377^b^.^eb^ </p>
              <p>[21] ``pubbe ^a^P2.0161^ea^ jaṭilabhūtassa, yā me  siddhi parittikā. </p>
              <p>[22] tāhaṃ tadā nirākatvā, pabbajiṃ jinasāsane.. </p>
              <p>[03] 378^b^.^eb^ </p>
              <p>[21] ``pubbe yaññena santuṭṭho, kāmadhātupurakkhato. </p>
              <p>[22] pacchā rāgañca dosañca, mohañcāpi samūhaniṃ.. </p>
              <p>[03] 379^b^.^eb^ </p>
              <p>[21] ``pubbenivāsaṃ jānāmi, dibbacakkhu visodhitaṃ. </p>
              <p>[22] iddhimā paracittaññū, dibbasotañca pāpuṇiṃ.. </p>
              <p>[03] 380^b^.^eb^ </p>
              <p>[21] ``yassa ^a^M2.0083^ea^ catthāya pabbajito, agārasmānagāriyaṃ. </p>
              <p>[22] so me attho anuppatto, sabbasaṃyojanakkhayo''ti..  -- </p>
              <p>[25] imā cha gāthā abhāsi. </p>
              <p>[01] tattha ^b^disvāna pāṭihīrānī^eb^ti nāgarājadamanādīni  aḍḍhuḍḍhasahassāni pāṭihāriyāni disvā. ``pāṭihīraṃ, pāṭiheraṃ,  pāṭihāriya''nti hi atthato ekaṃ, byañjanameva nānaṃ.  ^b^yasassino''^eb^ti ``itipi so bhagavā''tiādinā sadevake loke  yathābhuccaṃ patthaṭakittisaddassa. ^b^na tāvāhaṃ paṇipati^eb^nti yāva maṃ  bhagavā ``neva kho tvaṃ, kassapa, arahā, nāpi arahattamaggaṃ samāpanno,  sāpi te paṭipadā natthi, yāya tvaṃ arahā vā assa, arahattamaggaṃ vā  samāpanno''ti na tajjesi, tāva ahaṃ na paṇipātanaṃ akāsiṃ.  kiṃkāraṇā? ^b^issāmānena vañcito,^eb^ ``imassa mayi sāvakattaṃ  upagate mama lābhasakkāro parihāyissati, imassa eva vaḍḍhissatī''ti  evaṃ parasampattiasahanalakkhaṇāya issāya ceva, ``ahaṃ gaṇapāmokkho  bahujanasammato''ti evaṃ abbhunnatilakkhaṇena mānena ca vañcito,  palambhito hutvāti attho.</p>
              <p>[03] ^b^mama saṅkappamaññāyā^eb^ti mayhaṃ micchāsaṅkappaṃ jānitvā, yaṃ  yaṃ bhagavā uttari manussadhammā iddhipāṭihāriyaṃ dasseti, taṃ taṃ disvā  ``mahiddhiko kho mahāsamaṇo mahānubhāvo''ti cintetvāpi ``na  tveva kho arahā yathā aha''nti evaṃ pavattaṃ micchāvitakkaṃ jānantopi  ñāṇaparipākaṃ āgamento ajjhupekkhitvā pacchā nerañjarāya majjhe  samantato udakaṃ ussāretvā reṇuhatāya bhūmiyā caṅkamitvā tena  ābhatanāvāya ṭhito tadāpi ``mahiddhiko''tiādikaṃ cintetvā puna  ``na tveva kho arahā yathā aha''nti pavattitaṃ micchāsaṅkappaṃ  ñatvāti attho. ^b^codesi narasārathī^eb^ti tadā me ^a^V2.0073^ea^ ñāṇaparipākaṃ  ñatvā ``neva kho tvaṃ arahā''tiādinā purisadammasārathi satthā maṃ  codesi niggaṇhi. ^b^tato me āsi saṃvego, abbhuto  lomahaṃsano^eb^ti tato yathāvuttacodanāhetu ettakaṃ kālaṃ abhūtapubbatāya  ^b^abbhuto^eb^ lomahaṃsanavasena pavattiyā ^b^lomahaṃsano^eb^  ``anarahāva samāno `arahā'ti ^a^M2.0084^ea^ maññi''nti ^b^saṃvego^eb^ sahottappo  ñāṇuppādo mayhaṃ ahosi.</p>
              <p>[03] ^b^jaṭilabhūtassā^eb^ti ^a^P2.0162^ea^ tāpasabhūtassa.  ^b^siddhī^eb^ti lābhasakkārasamiddhi. ^b^parittikā^eb^ti appamattikā.  ^b^tāha^eb^nti taṃ ahaṃ. ^b^tadā^eb^ti bhagavato codanāya  saṃveguppattikāle. ^b^nirākatvā^eb^ti apanetvā chaḍḍetvā, anapekkho  hutvāti attho. ^b^``iddhī^eb^ti bhāvanāmayaiddhī''ti vadanti.  tadayuttaṃ tadā tassa ajhānalābhībhāvato. tathā hi vuttaṃ  ``kāmadhātupurakkhato''ti.</p>
              <p>[03] ^b^yaññena santuṭṭho^eb^ti ``yaññaṃ yajitvā saggasukhaṃ  anubhavissāmi, alamettāvatā''ti yaññayajanena santuṭṭho  niṭṭhitakiccasaññī. ^b^kāmadhātupurakkhato^eb^ti kāmasugatiṃ ārabbha  uppannataṇho yaññayajanena kāmalokaṃ purakkhatvā ṭhito. so ce  yañño pāṇātipātapaṭisaṃyutto hoti, na tena sugatiṃ sakkā laddhuṃ. na  hi akusalassa iṭṭho kanto vipāko nibbattati. yā pana tattha  dānādikusalacetanā, tāya sati paccayasamavāye sugatiṃ gaccheyya.  ^b^pacchā^eb^ti tāpasapabbajjāto pacchā satthu ovādena tāpasaladdhiṃ  pahāya catusaccakammaṭṭhānānuyogakāle. ^b^samūhani^eb^nti vipassanaṃ  ussukkāpetvā maggapaṭipāṭiyā rāgañca dosañca mohañca anavasesato  samugghātesiṃ.</p>
              <p>[03] yasmā panāyaṃ thero ariyamaggena rāgādayo samūhanantoyeva  chaḷabhiñño ahosi, tasmā taṃ attano chaḷabhiññabhāvaṃ dassento  ^b^``pubbenivāsaṃ jānāmī''^eb^tiādimāha. tattha ^b^pubbenivāsaṃ  jānāmī^eb^ti attano paresañca pubbenivāsaṃ atītāsu jātīsu  nibbattakkhandhe khandhapaṭibaddhe ca pubbenivāsañāṇena hatthatale āmalakaṃ  viya paccakkhato jānāmi bujjhāmi. ^b^dibbacakkhu  visodhita^eb^nti dibbacakkhuñāṇaṃ visodhitaṃ, pakaticakkhunā āpāthagataṃ  pakatirūpaṃ viya dibbaṃ mānusampi dūraṃ tiroṭṭhitaṃ atisukhumañca rūpaṃ  vibhāvetuṃ samatthañāṇaṃ bhāvanāya mayā visuddhaṃ katvā paṭiladdhanti  attho. ^b^iddhimā^eb^ti adhiṭṭhāniddhivikubbaniddhiādīhi iddhīhi  iddhimā, iddhividhañāṇalābhīti attho. sarāgādibhedassa paresaṃ  cittassa jānanato ^b^paracittaññū,^eb^ cetopariyañāṇalābhīti vuttaṃ  hoti. ^b^dibbasotañca pāpuṇi^eb^nti dibbasotañāṇañca paṭilabhiṃ.</p>
              <p>[03] ^b^so^eb^ ^a^M2.0085^ea^ ^b^me attho anuppatto, sabbasaṃyojanakkhayo^eb^ti yo  sabbesaṃ saṃyojanānaṃ khayabhūto khayena ^a^V2.0074^ea^ vā laddhabbo, so sadattho  paramattho ca mayā ariyamaggādhigamena adhigatoti. evametāya  gāthāya therassa aññābyākaraṇaṃ ahosīti veditabbo. </p>
              <p>[06] uruvelakassapattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. tekicchakārittheragāthāvaṇṇanā</h3n>
            <h4>
              <h4n> </h4n>
              <p>[03] ^b^atihitā^eb^ ^a^P2.0163^ea^ ^b^vīhī^eb^tiādikā  āyasmato tekicchakārittherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto ito  ekanavute kappe vipassissa bhagavato kāle kulagehe nibbattitvā  viññutaṃ patvā vejjasatthe nipphattiṃ gato. vipassissa bhagavato  upaṭṭhākaṃ asokaṃ nāma theraṃ byādhitaṃ arogamakāsi, aññesañca sattānaṃ  rogābhibhūtānaṃ anukampāya bhesajjaṃ saṃvidahi.</p>
              <p>[03] so tena puññakammena devamanussesu saṃsaranto imasmiṃ buddhuppāde  subuddhassa nāma brāhmaṇassa putto hutvā nibbatti. tassa  tikicchakehi gabbhakāle parissayaṃ apaharitvā paripālitatāya  ^b^tekicchakārī^eb^ti nāmaṃ akaṃsu. so attano kulānurūpāni  vijjāṭṭhānāni sippāni ca sikkhanto vaḍḍhati. tadā cāṇakko  subuddhassa paññāveyyattiyaṃ kiriyāsu upāyakosallañca disvā, ``ayaṃ  imasmiṃ rājakule patiṭṭhaṃ labhanto maṃ abhibhaveyyā''ti issāpakato  raññā candaguttena taṃ bandhanāgāre khipāpesi. tekicchakārī pitu  bandhanāgārappavesanaṃ sutvā bhīto palāyitvā sāṇavāsittherassa santikaṃ  gantvā attano saṃvegakāraṇaṃ therassa kathetvā pabbajitvā kammaṭṭhānaṃ  gahetvā abbhokāsiko nesajjiko ca hutvā viharati, sītuṇhaṃ  agaṇento ^a^M2.0086^ea^ samaṇadhammameva karoti, visesato  brahmavihārabhāvanamanuyuñjati. taṃ disvā māro pāpimā ``na imassa  mama visayaṃ atikkamituṃ dassāmī''ti vikkhepaṃ kātukāmo sassānaṃ  nipphattikāle khettagopakavaṇṇena therassa santikaṃ gantvā taṃ  nippaṇḍento -- </p>
              <p>[03] 381^b^.^eb^ </p>
              <p>[21] ``atihitā vīhi, khalagatā sālī. </p>
              <p>[22] na ca labhe piṇḍaṃ, kathamahaṃ kassa''nti.. -- āha.  taṃ sutvā thero -- </p>
              <p>[03] 382^b^.^eb^ </p>
              <p>[21] ``buddhamappameyyaṃ ^a^V2.0075^ea^ anussara pasanno, pītiyā phuṭasarīro  hohisi satatamudaggo.. </p>
              <p>[03] 383^b^.^eb^ </p>
              <p>[21] ``dhammamappameyyaṃ ^a^P2.0164^ea^...pe0...  satatamudaggo.. </p>
              <p>[03] 384^b^.^eb^ </p>
              <p>[21] ``saṅghamappameyyaṃ...pe0... satatamudaggo''ti.. --  āha. taṃ sutvā māro -- </p>
              <p>[03] 385^b^.^eb^ </p>
              <p>[21] ``abbhokāse viharasi, sītā hemantikā imā ratyo. </p>
              <p>[22] mā sītena pareto vihaññittho, pavisa tvaṃ vihāraṃ  phusitaggaḷa''nti.. -- </p>
              <p>[25] āha. atha thero -- </p>
              <p>[03] 386^b^.^eb^ </p>
              <p>[21] ``phusissaṃ catasso appamaññāyo, tāhi ca sukhito  viharissaṃ. </p>
              <p>[22] nāhaṃ sītena vihaññissaṃ, aniñjito viharanto''ti..  -- āha.</p>
              <p>[03] tattha ^b^atihitā vīhī^eb^ti vīhayo koṭṭhāgāraṃ atinetvā  ṭhapitā, tattha paṭisāmitā khalato vā gharaṃ upanītāti attho.  vīhiggahaṇena cettha itarampi dhaññaṃ saṅgaṇhāti. sālī pana yebhuyyena  vīhito ^a^M2.0087^ea^ pacchā paccantīti āha. ^b^khalagatā sālī^eb^ti khalaṃ  dhaññakaraṇaṭṭhānaṃ gatā, tattha rāsivasena maddanacāvanādivasena ṭhitāti  attho. padhānadhaññabhāvadassanatthañcettha sālīnaṃ visuṃ gahaṇaṃ,  ubhayenapi gāme, gāmato bahi ca dhaññaṃ paripuṇṇaṃ ṭhitanti dasseti.  ^b^na ca labhe piṇḍa^eb^nti evaṃ sulabhadhaññe subhikkhakāle ahaṃ  piṇḍamattampi na labhāmi. idāni ^b^kathamahaṃ kassa^eb^nti ahaṃ kathaṃ  karissāmi, kathaṃ jīvissāmīti parihāsakeḷiṃ akāsi.</p>
              <p>[03] taṃ sutvā thero ``ayaṃ varāko attanā attano pavattiṃ mayhaṃ  pakāsesi, mayā pana attanāva attā ovaditabbo, na mayā kiñci  kathetabba''nti vatthuttayānussatiyaṃ attānaṃ niyojento  ^b^``buddhamappameyya''^eb^ntiādinā tisso gāthā abhāsi. tattha  ^b^buddhamappameyyaṃ anussara pasanno^eb^ti savāsanāya avijjāniddāya  accantavigamena, buddhiyā ca vikasitabhāvena buddhaṃ bhagavantaṃ  pamāṇakarānaṃ rāgādikilesānaṃ abhāvā aparimāṇaguṇasamaṅgitāya  appameyyapuññakkhettatāya ca appameyyaṃ. okappanalakkhaṇena  abhippasādena pasanno, pasannamānaso ``itipi so bhagavā arahaṃ  sammāsambuddho''tiādinā (ma0 ni0 1.74; saṃ0 ni0   5.997) anussara anu anu buddhārammaṇaṃ satiṃ pavattehi, pītiyā  phuṭasarīro hohisi. ^b^satatamudaggo^eb^ti anussarantova  pharaṇalakkhaṇāya pītiyā satataṃ sabbadā phuṭasarīro  pītisamuṭṭhānapaṇītarūpehi ajjhotthaṭasarīro ubbegapītiyā ^a^P2.0165^ea^  udaggo kāyaṃ udaggaṃ katvā ākāsaṃ laṅghituṃ samattho ca  bhaveyyāsi, buddhānussatiyā buddhārammaṇaṃ uḷāraṃ pītisomanassaṃ  paṭisaṃvedeyyāsi. yato sītuṇhehi viya jighacchāpipāsāhipi  anabhibhūto hohisīti attho.</p>
              <p>[03] ^b^dhamma^eb^nti ^a^V2.0076^ea^ ariyaṃ lokuttaradhammaṃ. ^b^saṅgha^eb^nti ariyaṃ  paramatthasaṅghaṃ. sesaṃ vuttanayameva. ^b^anussarā^eb^ti panettha  ``svākkhāto bhagavatā dhammo''tiādinā dhammaṃ, ``suppaṭipanno  bhagavato sāvakasaṅgho''tiādinā saṅghaṃ anussarāti yojetabbaṃ.</p>
              <p>[03] evaṃ therena ratanattayaguṇānussaraṇe niyojanavasena attani  ovadite puna māro vivekavāsato naṃ vivecetukāmo hitesībhāvaṃ ^a^M2.0088^ea^ viya  dassento ^b^``abbhokāse viharasī''^eb^ti pañcamaṃ gāthamāha.  tassattho -- tvaṃ, bhikkhu, ^b^abbhokāse^eb^ kenaci apaṭicchanne  vivaṭaṅgaṇe ^b^viharasi^eb^ iriyāpathe kappesi. ^b^hemantikā^eb^  himapātasamaye pariyāpannā imā sītā rattiyo vattanti. tasmā  sītena ^b^pareto^eb^ abhibhūto hutvā ^b^mā vihaññittho^eb^ vighātaṃ mā  āpajji mā kilami. ^b^phusitaggaḷaṃ^eb^ pihitakavāṭaṃ senāsanaṃ  pavisa, evaṃ te sukhavihāro bhavissatīti.</p>
              <p>[03] taṃ sutvā thero ``na mayhaṃ senāsanapariyesanāya payojanaṃ,  etthevāhaṃ sukhavihārī''ti dassento ^b^``phusissa''^eb^ntiādinā  chaṭṭhaṃ gāthamāha. tattha ^b^phusissaṃ catasso appamaññāyo^eb^ti  appamāṇagocaratāya ``appamaññā''ti laddhavohāre cattāro brahmavihāre  phusissaṃ phusissāmi, kālena kālaṃ samāpajjissāmi. ^b^tāhi ca  sukhito viharissa^eb^nti tāhi appamaññāhi sukhito sañjātasukho  hutvā viharissaṃ cattāropi iriyāpathe kappessāmīti. tena mayhaṃ  sabbakāle sukhameva, na dukkhaṃ. ^b^yato nāhaṃ sītena vihaññissaṃ^eb^  antaraṭṭhakepi himapātasamaye ahaṃ sītena na kilamissāmi, tasmā  ^b^aniñjito viharanto^eb^ cittassa iñjitakāraṇānaṃ byāpādādīnaṃ  suppahīnattā paccayuppanniñjanāya ca abhāvato samāpattisukheneva sukhito  viharissāmīti. evaṃ thero imaṃ gāthaṃ vadantoyeva vipassanaṃ vaḍḍhetvā  arahattaṃ sacchākāsi. tena vuttaṃ ^b^apadāne^eb^ (apa0 thera  1.18.39-44) -- </p>
              <p>[21] ``nagare bandhumatiyā, vejjo āsiṃ susikkhito. </p>
              <p>[22] āturānaṃ sadukkhānaṃ, mahājanasukhāvaho.. </p>
              <p>[21] ``byādhitaṃ samaṇaṃ disvā, sīlavantaṃ mahājutiṃ. </p>
              <p>[22] pasannacitto sumano, bhesajjamadadiṃ tadā.. </p>
              <p>[21] ``arogo āsi teneva, samaṇo saṃvutindriyo. </p>
              <p>[22] asoko nāma nāmena, upaṭṭhāko vipassino.. </p>
              <p>[21] ``ekanavutito kappe, yaṃ osadhamadāsahaṃ. </p>
              <p>[22] duggatiṃ nābhijānāmi, bhesajjassa idaṃ phalaṃ.. </p>
              <p>[21] ``ito ^a^M2.0089^ea^ ca aṭṭhame kappe, sabbosadhasanāmako. </p>
              <p>[22] sattaratanasampanno, cakkavattī mahapphalo.. </p>
              <p>[21] ``kilesā ^a^V2.0077^ea^ jhāpitā mayhaṃ...pe0... kataṃ buddhassa  sāsana''nti..</p>
              <p>[03] ettha ca bindusārarañño kāle imassa therassa uppannattā  tatiyasaṅgītiyaṃ imā gāthā saṅgītāti veditabbā. </p>
              <p>[06] tekicchakārittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. mahānāgattheragāthāvaṇṇanā </h3n>
            <h4>
              <h4n> </h4n>
              <p>[01] ^b^yassa sabrahmacārīsū^eb^tiādikā āyasmato  mahānāgattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinanto  kakusandhassa bhagavato kāle ^a^P2.0166^ea^ kulagehe nibbattitvā  viññutaṃ patto ekadivasaṃ kakusandhaṃ bhagavantaṃ araññaṃ ajjhogāhetvā  aññatarasmiṃ rukkhamūle jhānasukhena nisinnaṃ disvā pasannamānaso  tassa dāḷimaphalaṃ adāsi. so tena puññakammena devamanussesu  saṃsaranto imasmiṃ buddhuppāde sākete madhuvāseṭṭhassa nāma brāhmaṇassa  putto hutvā nibbatti, ^b^mahānāgo^eb^tissa nāmaṃ ahosi. so  viññutaṃ patto bhagavati sākete añjanavane viharante āyasmato  gavampatittherassa pāṭihāriyaṃ disvā paṭiladdhasaddho therasseva santike  pabbajitvā tassovāde ṭhatvā arahattaṃ pāpuṇi. tena vuttaṃ  ^b^apadāne^eb^ (apa0 thera 2.45.1-7) -- </p>
              <p>[21] ``kakusandho mahāvīro, sabbadhammāna pāragū. </p>
              <p>[22] gaṇamhā vūpakaṭṭho so, agamāsi vanantaraṃ.. </p>
              <p>[21] ``bījamiñjaṃ gahetvāna, latāya āvuṇiṃ ahaṃ. </p>
              <p>[22] bhagavā tamhi samaye, jhāyate pabbatantare.. </p>
              <p>[21] ``disvānahaṃ devadevaṃ, vippasannena cetasā. </p>
              <p>[22] dakkhiṇeyyassa vīrassa, bījamiñjamadāsahaṃ.. </p>
              <p>[21] ``imasmiṃyeva ^a^M2.0090^ea^ kappamhi, yaṃ miñjamadadiṃ tadā. </p>
              <p>[22] duggatiṃ nābhijānāmi, bījamiñjassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā vimuttisukhena viharanto thero chabbaggiye  bhikkhū sabrahmacārīsu gāravaṃ akatvā viharante disvā tesaṃ  ovādadānavasena -- </p>
              <p>[03] 387^b^.^eb^ </p>
              <p>[21] ``yassa ^a^V2.0078^ea^ sabrahmacārīsu, gāravo nūpalabbhati. </p>
              <p>[22] parihāyati saddhammā, maccho appodake yathā.. </p>
              <p>[03] 388^b^.^eb^ </p>
              <p>[21] ``yassa sabrahmacārīsu, gāravo nūpalabbhati. </p>
              <p>[22] na virūhati saddhamme, khette bījaṃva pūtikaṃ.. </p>
              <p>[03] 389^b^.^eb^ </p>
              <p>[21] ``yassa sabrahmacārīsu, gāravo nūpalabbhati. </p>
              <p>[22] ārakā hoti nibbānā, dhammarājassa sāsane.. </p>
              <p>[03] 390^b^.^eb^ </p>
              <p>[21] ``yassa sabrahmacārīsu, gāravo upalabbhati. </p>
              <p>[22] na vihāyati saddhammā, maccho bavhodake yathā.. </p>
              <p>[03] 391^b^.^eb^ </p>
              <p>[21] ``yassa sabrahmacārīsu, gāravo upalabbhati. </p>
              <p>[22] so virūhati saddhamme, khette bījaṃva bhaddakaṃ.. </p>
              <p>[03] 392^b^.^eb^ </p>
              <p>[21] ``yassa sabrahmacārīsu, gāravo upalabbhati. </p>
              <p>[22] santike hoti nibbānaṃ, dhammarājassa sāsane''ti..  -- </p>
              <p>[25] imā cha gāthā abhāsi.</p>
              <p>[03] tattha ^b^sabrahmacārīsū^eb^ti samānaṃ brahmaṃ sīlādidhammaṃ  carantīti sabrahmacārino, sīladiṭṭhisāmaññagatā sahadhammikā, tesu.  ^b^gāravo^eb^ti garubhāvo sīlādiguṇanimittaṃ garukaraṇaṃ.  ^b^nūpalabbhatī^eb^ti na vijjati na pavattati, na upatiṭṭhatīti attho.  ^b^nibbānā^eb^ti kilesānaṃ nibbāpanato kilesakkhayāti attho.  ^b^dhammarājassā^eb^ti satthuno. satthā hi sadevakaṃ lokaṃ yathārahaṃ  lokiyalokuttarena dhammena rañjeti tosetīti ^b^dhammarājā^eb^. ettha  ca ``dhammarājassa sāsane''ti iminā nibbānaṃ nāma dhammarājasseva  sāsane ^a^P2.0167^ea^, na aññattha. tattha yo sabrahmacārīsu ^a^M2.0091^ea^  gāravarahito, so yathā nibbānā ārakā hoti, tathā dhammarājassa  sāsanatopi ārakā hotīti dasseti. ^b^bavhodake^eb^ti bahūdake.  ^b^santike hoti nibbāna^eb^nti nibbānaṃ tassa santike samīpe eva  hoti. sesaṃ vuttanayameva. imā eva ca therassa aññābyākaraṇagāthā  ahesuṃ. </p>
              <p>[06] mahānāgattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. kullattheragāthāvaṇṇanā</h3n>
            <h4>
              <h4n> </h4n>
              <p>[03] ^b^kullo sivathika^eb^ntiādikā āyasmato kullattherassa gāthā.  kā uppatti? ayampi purimabuddhesu ^a^V2.0079^ea^ katādhikāro tattha tattha bhave  puññāni upacinanto imasmiṃ buddhuppāde sāvatthiyaṃ kuṭumbiyakule  nibbattitvā ^b^kullo^eb^ti laddhanāmo viññutaṃ patto satthu santike  dhammaṃ sutvā paṭiladdhasaddho pabbaji. so ca rāgacaritattā  tibbarāgajātiko hoti. tenassa abhikkhaṇaṃ kilesā cittaṃ  pariyādāya tiṭṭhanti. athassa satthā cittācāraṃ ñatvā asubhakammaṭṭhānaṃ  datvā, ``kulla, tayā abhiṇhaṃ susāne cārikā caritabbā''ti āha.  so susānaṃ pavisitvā uddhumātakādīni tāni tāni asubhāni disvā  taṃ muhuttaṃ asubhamanasikāraṃ uppādetvā susānato nikkhantamattova  kāmarāgena abhibhuyyati. puna bhagavā tassa taṃ pavattiṃ ñatvā  ekadivasaṃ tassa susānaṭṭhānaṃ gatakāle ekaṃ taruṇitthirūpaṃ adhunā mataṃ  avinaṭṭhacchaviṃ nimminitvā dasseti. tassa taṃ diṭṭhamattassa  jīvamānavisabhāgavatthusmiṃ viya sahasā rāgo uppajjati. atha naṃ  satthā tassa pekkhantasseva navahi vaṇamukhehi paggharamānāsuciṃ  kimikulākulaṃ ativiya bībhacchaṃ duggandhaṃ jegucchaṃ paṭikkūlaṃ katvā  dassesi. so taṃ pekkhanto virattacitto hutvā aṭṭhāsi. athassa  bhagavā obhāsaṃ pharitvā satiṃ janento -- </p>
              <p>[21] ``āturaṃ asuciṃ pūtiṃ, passa kulla samussayaṃ. </p>
              <p>[22] uggharantaṃ paggharantaṃ, bālānaṃ abhinandita''nti.. -- </p>
              <p>[25] āha ^a^M2.0092^ea^. taṃ sutvā thero sammadeva sarīrasabhāvaṃ  upadhārento asubhasaññaṃ paṭilabhitvā tattha paṭhamaṃ jhānaṃ nibbattetvā taṃ  pādakaṃ katvā vipassanaṃ vaḍḍhetvā arahattaṃ pāpuṇitvā attano paṭipattiṃ  paccavekkhitvā -- </p>
              <p>[03] 393^b^.^eb^ </p>
              <p>[21] ``kullo ^a^P2.0168^ea^ sivathikaṃ gantvā, addasa  itthimujjhitaṃ. </p>
              <p>[22] apaviddhaṃ susānasmiṃ, khajjantiṃ kimihī phuṭaṃ.. </p>
              <p>[03] 394^b^.^eb^ </p>
              <p>[21] ``āturaṃ...pe0... bālānaṃ abhinanditaṃ.. </p>
              <p>[03] 395^b^.^eb^ </p>
              <p>[21] ``dhammādāsaṃ gahetvāna, ñāṇadassanapattiyā. </p>
              <p>[22] paccavekkhiṃ imaṃ kāyaṃ, tucchaṃ santarabāhiraṃ.. </p>
              <p>[03] 396^b^.^eb^ </p>
              <p>[21] ``yathā idaṃ tathā etaṃ, yathā etaṃ tathā idaṃ. </p>
              <p>[22] yathā adho tathā uddhaṃ, yathā uddhaṃ tathā adho.. </p>
              <p>[03] 397^b^.^eb^ </p>
              <p>[21] ``yathā divā tathā rattiṃ, yathā rattiṃ tathā divā. </p>
              <p>[22] yathā pure tathā pacchā, yathā pacchā tathā pure.. </p>
              <p>[03] 398^b^.^eb^ </p>
              <p>[21] ``pañcaṅgikena turiyena, na ratī hoti tādisī. </p>
              <p>[22] yathā ekaggacittassa, sammā dhammaṃ vipassato''ti..  -- </p>
              <p>[25] udānavasena imā gāthā abhāsi.</p>
              <p>[03] tattha ^a^V2.0080^ea^ ^b^kullo^eb^ti attānameva thero paraṃ viya katvā vadati.</p>
              <p>[03] ^b^ātura^eb^nti nānappakārehi dukkhehi abhiṇhaṃ paṭipīḷitaṃ.  ^b^asuci^eb^nti sucirahitaṃ jegucchaṃ paṭikkūlaṃ. ^b^pūti^eb^nti  duggandhaṃ. ^b^passā^eb^ti sabhāvato olokehi. ^b^kullā^eb^ti  ovādakāle bhagavā theraṃ ālapati. udānakāle pana thero sayameva  attānaṃ vadati. ^b^samussaya^eb^nti sarīraṃ. ^b^uggharanta^eb^nti uddhaṃ  vaṇamukhehi asuciṃ savantaṃ. ^b^paggharanta^eb^nti adho vaṇamukhehi  samantato ca asuciṃ savantaṃ. ^b^bālānaṃ abhinandita^eb^nti bālehi  andhaputhujjanehi diṭṭhitaṇhābhinandanāhi ``ahaṃ mama''nti abhinivissa  nanditaṃ.</p>
              <p>[03] ^b^dhammādāsa^eb^nti dhammamayaṃ ādāsaṃ. yathā hi sattā  adāsena attano mukhe kāye vā guṇadose passanti, evaṃ yogāvacaro  yena attabhāve ^a^M2.0093^ea^ saṃkilesavodānadhamme yāthāvato passati, taṃ  vipassanāñāṇaṃ idha ``dhammādāsa''nti vuttaṃ. taṃ ñāṇadassanassa  maggañāṇasaṅkhātassa dhammacakkhussa adhigamāya attano santāne  uppādetvā. ^b^paccavekkhiṃ imaṃ kāya^eb^nti imaṃ karajakāyaṃ  niccasārādivirahato ^b^tucchaṃ^eb^ attaparasantānānaṃ vibhāgato  ^b^santarabāhiraṃ^eb^ ñāṇacakkhunā patiavekkhiṃ passiṃ.</p>
              <p>[03] yathā pana paccavekkhiṃ, taṃ dassetuṃ ^b^``yathā ida''^eb^ntiādi  vuttaṃ. tattha ^b^yathā idaṃ tathā eta^eb^nti yathā idaṃ mayhaṃ  sarīrasaṅkhātaṃ asubhaṃ āyūsmāviññāṇānaṃ anapagamā nānāvidhaṃ  māyopamaṃ kiriyaṃ dasseti, tathāva etaṃ matasarīraṃ pubbe tesaṃ dhammānaṃ  anapagamā ahosi. yathā etaṃ etarahi matasarīraṃ tesaṃ dhammānaṃ  apagamā na kiñci kiriyaṃ dasseti, tathā idaṃ mama sarīrampi tesaṃ  dhammānaṃ apagamā nassatevāti. yathā ca idaṃ mama sarīraṃ etarahi  susāne na mataṃ na sayitaṃ, na uddhumātakādibhāvaṃ upagataṃ, tathā etaṃ  etarahi matasarīrampi pubbe ^a^P2.0169^ea^ ahosi. yathā panetaṃ  etarahi matasarīraṃ susāne sayitaṃ uddhumātakādibhāvaṃ upagataṃ, tathā idaṃ  mama sarīrampi bhavissati. atha vā yathā idaṃ mama sarīraṃ asuci  duggandhaṃ jegucchaṃ paṭikkūlaṃ aniccaṃ dukkhaṃ anattā, tathā etaṃ  matasarīrampi. yathā vā etaṃ matasarīraṃ asuciādisabhāvañceva  aniccādisabhāvañca, tathā idaṃ mama sarīrampi. ^b^yathā adho tathā  uddha^eb^nti yathā nābhito adho heṭṭhā ayaṃ kāyo asuci duggandho  jeguccho paṭikkūlo anicco dukkho anattā ca, tathā uddhaṃ nābhito  upari asuciādisabhāvo ca. ^b^yathā uddhaṃ tathā adho^eb^ti yathā  ca nābhito, uddhaṃ asuciādisabhāvo, tathā adho nābhito heṭṭhāpi.</p>
              <p>[03] ^b^yathā^eb^ ^a^V2.0081^ea^ ^b^divā tathā ratti^eb^nti yathā ayaṃ kāyo divā  ``akkhimhā akkhigūthako''tiādinā (su0 ni0 199) asuci  paggharati, tathā rattimpi. ^b^yathā rattiṃ tathā divā^eb^ti yathā ca  rattiṃ ayaṃ kāyo asuci paggharati, tathā divāpi, nayimassa  kālavibhāgena aññathābhāvoti attho. ^b^yathā pure tathā pacchā^eb^ti  yathā ayaṃ kāyo pure pubbe taruṇakāle asuci duggandho jeguccho  paṭikkūlo, tathā ca pacchā jiṇṇakāle. yathā ca pacchā jiṇṇakāle  asuciādisabhāvo, tathā pure taruṇakālepi ^a^M2.0094^ea^. yathā vā pure  atītakāle saviññāṇakāle asuciādisabhāvo ca aniccādisabhāvo  ca, tathā pacchā anāgatakāle aviññāṇakāleti evampettha attho  veditabbo.</p>
              <p>[03] ^b^pañcaṅgikena turiyenā^eb^ti ``ātataṃ vitataṃ ātatavitataṃ  ghanaṃ susīra''nti evaṃ pañcaṅgikena pañcahi aṅgehi samannāgatena  turiyena paricariyamānassa kāmasukhasamaṅgino issarajanassa  ^b^tādisī^eb^ tathārūpā ^b^rati^eb^ sukhassādo na hoti. ^b^yathā  ekaggacittassa, sammā dhammaṃ vipassato^eb^ti samathavipassanaṃ yuganaddhaṃ  katvā indriyānaṃ ekarasabhāvena vīthipaṭipannāya vipassanāya khandhānaṃ  udayabbayaṃ passantassa yogāvacarassa yādisā dhammarati, tassā  kalampi kāmarati na upetīti. vuttañhetaṃ bhagavatā -- </p>
              <p>[21] ``yato yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amataṃ taṃ vijānata''nti..  (dha0 pa0 374).</p>
              <p>[03] imā eva ca therassa aññābyākaraṇagāthāpi ahesuṃ. </p>
              <p>[06] kullattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. mālukyaputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^manujassā^eb^tiādikā ^a^P2.0170^ea^ āyasmato  mālukyaputtattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinitvā imasmiṃ buddhuppāde  sāvatthiyaṃ kosalarañño aggāsanikassa putto hutvā nibbatti. tassa  mātā mālukyā nāma, tassā vasena ^b^mālukyaputto^eb^tveva paññāyittha.  so vayappatto nissaraṇajjhāsayatāya gharāvāsaṃ pahāya  paribbājakapabbajjaṃ ^a^V2.0082^ea^ pabbajitvā vicaranto satthu santike dhammaṃ sutvā  sāsane paṭiladdhasaddho pabbajitvā vipassanāya kammaṃ karonto  nacirasseva chaḷabhiñño ahosi. so ñātīsu anukampāya ñātikulaṃ  agamāsi. taṃ ñātakā paṇītena khādanīyena bhojanīyena  parivisitvā dhanena palobhetukāmā mahantaṃ dhanarāsiṃ ^a^M2.0095^ea^ purato upaṭṭhapetvā  ``idaṃ dhanaṃ tava santakaṃ, vibbhamitvā iminā dhanena puttadāraṃ  paṭijagganto puññāni karohī''ti yāciṃsu. thero tesaṃ ajjhāsayaṃ  viparivattento ākāse ṭhatvā -- </p>
              <p>[03] 399^b^.^eb^ </p>
              <p>[21] ``manujassa pamattacārino, taṇhā vaḍḍhati māluvā  viya. </p>
              <p>[22] so plavatī hurā huraṃ, phalamicchaṃva vanasmi vānaro.. </p>
              <p>[03] 400^b^.^eb^ </p>
              <p>[21] ``yaṃ esā sahate jammī, taṇhā loke visattikā. </p>
              <p>[22] sokā tassa pavaḍḍhanti, abhivaṭṭhaṃva bīraṇaṃ.. </p>
              <p>[03] 401^b^.^eb^ </p>
              <p>[21] ``yo cetaṃ sahate jammiṃ, taṇhaṃ loke duraccayaṃ. </p>
              <p>[22] sokā tamhā papatanti, udabindūva pokkharā.. </p>
              <p>[03] 402^b^.^eb^ </p>
              <p>[21] ``taṃ vo vadāmi bhaddaṃ vo, yāvantettha samāgatā. </p>
              <p>[27] taṇhāya mūlaṃ khaṇatha, usīratthova bīraṇaṃ. </p>
              <p>[22] mā vo naḷaṃva sotova, māro bhañji punappunaṃ.. </p>
              <p>[03] 403^b^.^eb^ </p>
              <p>[21] ``karotha buddhavacanaṃ, khaṇo vo mā upaccagā. </p>
              <p>[22] khaṇātītā hi socanti, nirayamhi samappitā.. </p>
              <p>[03] 404^b^.^eb^ </p>
              <p>[21] ``pamādo rajo pamādo, pamādānupatito rajo. </p>
              <p>[22] appamādena vijjāya, abbahe sallamattano''ti.. -- </p>
              <p>[25] imāhi chahi gāthāhi dhammaṃ deseti.</p>
              <p>[03] tattha ^b^manujassā^eb^ti sattassa. ^b^pamattacārino^eb^ti  sativossaggalakkhaṇena pamādena pamattacārissa, neva jhānaṃ, na  vipassanā ^a^P2.0171^ea^, na maggaphalāni vaḍḍhanti. yathā  pana rukkhaṃ saṃsibbantī pariyonandhantī tassa vināsāya māluvā latā  vaḍḍhati, evamassa cha dvārāni nissāya rūpādīsu punappunaṃ  uppajjamānā taṇhā vaḍḍhati. vaḍḍhamānāva yathā māluvā latā attano  apassayabhūtaṃ rukkhaṃ ajjhottharitvā pāteti, evaṃ taṇhāvasikaṃ puggalaṃ  apāye nipāteti. ^b^so plavatī^eb^ti so taṇhāvasiko puggalo  aparāparaṃ bhavābhave uplavati dhāvati. yathā kiṃ? ^b^phalamicchaṃva  vanasmi vānaro^eb^ yathā rukkhaphalaṃ icchanto vānaro vanasmiṃ dhāvanto  rukkhassa ekaṃ sākhaṃ gaṇhāti, taṃ muñcitvā aññaṃ gaṇhāti, taṃ  muñcitvā aññanti ``sākhaṃ ^a^V2.0083^ea^ alabhitvā nisinno''ti vattabbataṃ ^a^M2.0096^ea^  nāpajjati; evameva taṇhāvasiko puggalo hurā huraṃ dhāvanto  ``ārammaṇaṃ alabhitvā taṇhāya appavattiṃ patto''ti vattabbataṃ  nāpajjati.</p>
              <p>[03] ^b^ya^eb^nti yaṃ puggalaṃ. esā lāmakabhāvena ^b^jammī^eb^  visāhāratāya visamūlatāya visaphalatāya visaparibhogatāya rūpādīsu  visattatāya āsattatāya ca ^b^visattikā^eb^ti saṅkhaṃ gatā chadvārikā  taṇhā ^b^sahate^eb^ abhibhavati tassa puggalassa. yathā nāma vane  punappunaṃ vassante deve abhivaṭṭhaṃ ^b^bīraṇaṃ^eb^ bīraṇatiṇaṃ vaḍḍhati, evaṃ  vaṭṭamūlakā sokā abhivaḍḍhanti vuddhiṃ āpajjantīti attho.</p>
              <p>[03] ^b^yo cetaṃ...pe0... duraccaya^eb^nti yo pana puggalo evaṃ  vuttappakāraṃ atikkamituṃ pajahituṃ dukkaratāya duraccayaṃ taṇhaṃ ^b^sahate^eb^  abhibhavati, tamhā puggalā vaṭṭamūlakā sokā papatanti. yathā nāma  pokkhare padumapatte patitaṃ udabindu na patiṭṭhāti, evaṃ na  patiṭṭhahantīti attho. </p>
              <p>[01] ^b^taṃ vo vadāmī^eb^ti tena kāraṇena ahaṃ tumhe vadāmi.  ^b^bhaddaṃ vo^eb^ti bhaddaṃ tumhākaṃ hotu, mā taṇhaṃ anuvattapuggalo viya  vibhavaṃ anatthaṃ pāpuṇāthāti attho. ^b^yāvantettha samāgatā^eb^ti  imasmiṃ ṭhāne yattakā sannipatitā, tattakā. kiṃ vadasīti ce?  ^b^taṇhāya mūlaṃ khaṇatha^eb^ imissā chadvārikataṇhāya mūlaṃ kāraṇaṃ  avijjādikilesaggahanaṃ arahattamaggañāṇakudālena khaṇatha samucchindatha.  kiṃ viyāti? ^b^usīratthova bīraṇaṃ^eb^ yathā usīrena atthiko  puriso mahantena kudālena bīraṇāparanāmaṃ usīraṃ nāma tiṇaṃ khaṇati,  evamassa mūlaṃ khaṇathāti attho. ^b^mā vo naḷaṃva sotova, māro  bhañji punappuna^eb^nti tumhe nadītīre jātaṃ naḷaṃ mahāvegena āgato  nadīsoto viya kilesamāro maccumāro devaputtamāro ca punappunaṃ mā  bhañjīti attho.</p>
              <p>[03] tasmā ^b^karotha buddhavacanaṃ^eb^ ``jhāyatha, bhikkhave, mā  pamādatthā''tiādinā (ma0 ni0 1.215) vuttaṃ buddhassa bhagavato  vacanaṃ karotha, yathānusiṭṭhaṃ paṭipattiyā sampādetha. ^b^khaṇo vo  mā^eb^ ^a^P2.0172^ea^ ^b^upaccagā^eb^ti yo hi buddhavacanaṃ na  karoti, taṃ ^a^M2.0097^ea^ puggalaṃ ayaṃ buddhuppādakkhaṇo patirūpadesavāse  uppattikkhaṇo sammadiṭṭhiyā paṭiladdhakkhaṇo channaṃ āyatanānaṃ  avekallakkhaṇoti sabbopi khaṇo atikkamati, so khaṇo mā tumhe  atikkamatu. ^b^khaṇātītā^eb^ti ye hi taṃ khaṇaṃ atītā, ye vā  puggale so khaṇo atīto, te ^b^nirayamhi samappitā^eb^ tattha  nibbattā cirakālaṃ socanti.</p>
              <p>[03] ^b^pamādo rajo^eb^ti rūpādīsu ārammaṇesu  sativossaggalakkhaṇo pamādo, saṃkilesasabhāvattā  rāgarajādimissatāya ^a^V2.0084^ea^ ca rajo. ^b^pamādānupatito rajo^eb^ti yo hi  koci rajo nāma rāgādiko, so sabbo pamādānupatito pamādavaseneva  uppajjati. ^b^appamādenā^eb^ti appamajjanena appamādapaṭipattiyā.  ^b^vijjāyā^eb^ti aggamaggavijjāya. ^b^abbahe sallamattano^eb^ti  attano hadayanissitaṃ rāgādisallaṃ uddhareyya samūhaneyyāti. </p>
              <p>[06] mālukyaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. sappadāsattheragāthāvaṇṇanā</h3n>
            <h4>
              <h4n> </h4n>
              <p>[03] ^b^paṇṇavīsatī^eb^tiādikā āyasmato sappadāsattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinitvā imasmiṃ buddhuppāde kapilavatthusmiṃ  suddhodanamahārājassa purohitaputto hutvā nibbatti, tassa  ^b^sappadāso^eb^ti nāmaṃ ahosi. so vayappatto satthu ñātisamāgame  paṭiladdhasaddho pabbajitvā kilesābhibhavena cetosamādhiṃ alabhanto  brahmacariyaṃ caritvā saṃvegajāto pacchā satthaṃ āharanto yoniso  manasikāraṃ vaḍḍhetvā arahattaṃ pāpuṇitvā aññaṃ byākaronto -- </p>
              <p>[03] 405^b^.^eb^ </p>
              <p>[21] ``paṇṇavīsati vassāni, yato pabbajito ahaṃ. </p>
              <p>[22] accharāsaṅghātamattampi, cetosantimanajjhagaṃ.. </p>
              <p>[03] 406^b^.^eb^ </p>
              <p>[21] ``aladdhā cittassekaggaṃ, kāmarāgena aṭṭito. </p>
              <p>[22] bāhā paggayha kandanto, vihārā upanikkhamiṃ.. </p>
              <p>[03] 407^b^.^eb^ </p>
              <p>[21] ``satthaṃ ^a^M2.0098^ea^ vā āharissāmi, ko attho jīvitena me. </p>
              <p>[22] kathañhi sikkhaṃ paccakkhaṃ, kālaṃ kubbetha mādiso.. </p>
              <p>[03] 408^b^.^eb^ </p>
              <p>[21] ``tadāhaṃ ^a^P2.0173^ea^ khuramādāya, mañcakamhi  upāvisiṃ. </p>
              <p>[22] parinīto khuro āsi, dhamaniṃ chettumattano.. </p>
              <p>[03] 409^b^.^eb^ </p>
              <p>[21] ``tato me manasīkāro, yoniso udapajjatha. </p>
              <p>[22] ādīnavo pāturahu, nibbidā samatiṭṭhatha.. </p>
              <p>[03] 410^b^.^eb^ </p>
              <p>[21] ``tato cittaṃ vimucci me, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..  -- </p>
              <p>[25] imā gāthā abhāsi.</p>
              <p>[03] tattha ^a^V2.0085^ea^ ^b^paṇṇavīsativassāni, yato pabbajito aha^eb^nti yato  paṭṭhāya ahaṃ pabbajito tānimāni paṇṇavīsativassāni.  ^b^accharāsaṅghātamattampi, cetosantimanajjhaga^eb^nti sohaṃ ettakaṃ  kālaṃ brahmacariyaṃ caranto accharāsaṅghātamattampi aṅguliphoṭanamattampi  khaṇaṃ cetosantiṃ cetaso samādhānaṃ na labhiṃ.</p>
              <p>[03] evaṃ pana aladdhā cittassekaggataṃ, tattha kāraṇamāha  ^b^``kāmarāgena aṭṭito^eb^''ti. tattha ^b^aṭṭito^eb^ti pīḷito,  abhibhūtoti attho. ^b^bāhā paggayha kandanto^eb^ti ``idamidha  ativiya ayuttaṃ vattati, yadāhaṃ niyyānike sāsane pabbajitvā  attānaṃ kilesapaṅkato uddharituṃ na sakkomī''ti uddhaṃmukho bāhā paggayha  kandamāno. ^b^vihārā upanikkhami^eb^nti vasanakavihārato bahi  nikkhanto.</p>
              <p>[03] yenādhippāyena nikkhanto, taṃ dassetuṃ ^b^``satthaṃ vā  āharissāmī''^eb^tiādi vuttaṃ. tattha ^b^satthaṃ vā āharissāmī^eb^ti  ^b^vā^eb^-saddo vikappanattho. tena ``rukkhā vā papatissāmi,  ubbandhitvā vā marissāmī''tiādike maraṇappakāre saṅgaṇhāti.  ^b^sikkha^eb^nti adhisīlasikkhaṃ. ^b^paccakkha^eb^nti  paccācikkhanto pariccajanto. ``paccakkhā''tipi pāḷi,  paccakkhāyāti attho. ^b^kāla^eb^nti maraṇaṃ. kathañhi nāma  mādiso sikkhāpaccakkhānena kālaṃ kareyyāti attho.  sikkhāpaccakkhānañhi ariyassa vinaye maraṇaṃ nāma. yathāha bhagavā  -- ``maraṇañhetaṃ ^a^M2.0099^ea^, bhikkhave, yo sikkhaṃ paccakkhāya  hīnāyāvattatī''ti (ma0 ni0 3.63). ``sikkhaṃ paccakkhā''ti  pana pāṭhe kathañhi nāma mādiso sikkhaṃ paccakkhāya kālaṃ kareyya,  sikkhāsamaṅgī eva pana hutvā kālaṃ kareyya? tasmā satthaṃ vā  āharissāmi, ko attho jīvitena meti yojanā.</p>
              <p>[03] ^b^tadāha^eb^nti yadā kilesābhibhavena samaṇadhammaṃ kātuṃ  asamatthatāya jīvite nibbindanto tadā. ^b^khura^eb^nti  nisitakhuraṃ, khurasadisaṃ vā satthakaṃ. ^b^mañcakamhi upāvisi^eb^nti  paresaṃ nivāraṇabhayena ovarakaṃ pavisitvā mañcake nisīdiṃ.  ^b^parinīto^eb^ti upanīto, gale ṭhapitoti adhippāyo.  ^b^dhamani^eb^nti ``kaṇṭhe dhamaniṃ, kaṇṭhadhamaniṃ galavalaya''ntipi  vadanti. ^b^chettu^eb^nti chindituṃ.</p>
              <p>[03] ^b^tato me manasīkāro, yoniso udapajjathā^eb^ti ``yadāhaṃ  marissāmī''ti kaṇṭhe dhamaniṃ chindituṃ khuraṃ upanesiṃ, tato paraṃ  ``arogaṃ nu kho me sīla''nti paccavekkhantassa akkhaṇḍaṃ acchiddaṃ  suparisuddhaṃ ^a^V2.0086^ea^ sīlaṃ disvā pīti uppajji, pītimanassa kāyo passambhi,  passaddhakāyassa nirāmisaṃ sukhaṃ anubhavantassa cittassa samāhitatāya  vipassanāvasena ^a^P2.0174^ea^ yoniso manasikāro uppajji.  atha vā tatoti kaṇṭhe khurassa upanayato vaṇe jāte uppannaṃ vedanaṃ  vikkhambhento vipassanāya vasena yonisomanasikāro uppajji.  idāni tato paraṃ maggaphalapaccavekkhaṇañāṇaṃ uppannabhāvaṃ dassetuṃ  ``ādīnavo pāturahū''tiādi vuttaṃ. taṃ heṭṭhā vuttatthameva. </p>
              <p>[06] sappadāsattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. kātiyānattheragāthāvaṇṇanā</h3n>
            <h4>
              <h4n> </h4n>
              <p>[03] ^b^uṭṭhehī^eb^tiādikā āyasmato kātiyānattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinitvā imasmiṃ buddhuppāde sāvatthiyaṃ aññatarassa  kosiyagottassa brāhmaṇassa ^a^M2.0100^ea^ putto hutvā nibbatto, mātugottavasena pana  ^b^kātiyāno^eb^ti laddhanāmo vayappatto sāmaññakānittherassa  gihisahāyo theraṃ disvā pabbajito samaṇadhammaṃ karonto rattiṃ  ``niddābhibhavaṃ vinodessāmī''ti caṅkamaṃ āruhi. so caṅkamanto  niddāya abhibhūto pacalāyamāno paripatitvā tattheva anantarahitāya  bhūmiyā nipajji, satthā tassa taṃ pavattiṃ disvā sayaṃ tattha gantvā  ākāse ṭhatvā ^b^``kātiyānā''^eb^ti saññaṃ adāsi. so satthāraṃ  disvā uṭṭhahitvā vanditvā saṃvegajāto aṭṭhāsi. athassa satthā dhammaṃ  desento -- </p>
              <p>[03] 411^b^.^eb^ </p>
              <p>[21] ``uṭṭhehi nisīda kātiyāna, mā niddābahulo ahu  jāgarassu. </p>
              <p>[22] mā taṃ alasaṃ pamattabandhu, kūṭeneva jinātu maccurājā..</p>
              <p>[03]  </p>
              <p>[03] 412^b^.^eb^ </p>
              <p>[21] ``seyyathāpi mahāsamuddavego, evaṃ jātijarāti vattate  taṃ. </p>
              <p>[22] so karohi sudīpamattano tvaṃ, na hi tāṇaṃ tava  vijjateva aññaṃ.. </p>
              <p>[03] 413^b^.^eb^ </p>
              <p>[21] ``satthā hi vijesi maggametaṃ, saṅgā jātijarābhayā  atītaṃ. </p>
              <p>[22] pubbāpararattamappamatto, anuyuñjassu daḷhaṃ karohi yogaṃ..</p>
              <p>[03]  </p>
              <p>[03] 414^b^.^eb^ </p>
              <p>[21] ``purimāni pamuñca bandhanāni,  saṅghāṭikhuramuṇḍabhikkhabhojī. </p>
              <p>[22] mā ^a^P2.0175^ea^ khiḍḍāratiñca mā niddaṃ,  anuyuñjittha jhāya kātiyāna.. </p>
              <p>[03] 415^b^.^eb^ </p>
              <p>[21] ``jhāyāhi jināhi kātiyāna, yogakkhemapathesu  kovidosi. </p>
              <p>[22] pappuyya anuttaraṃ visuddhiṃ, parinibbāhisi vārināva  joti.. </p>
              <p>[03] 416^b^.^eb^ </p>
              <p>[21] ``pajjotakaro ^a^M2.0101^ea^ ^a^V2.0087^ea^ parittaraṃso, vātena vinamyate latāva. </p>
              <p>[27] evampi tuvaṃ anādiyāno, māraṃ indasagotta niddhunāhi. </p>
              <p>[22] so vedayitāsu vītarāgo, kālaṃ kaṅkha idheva  sītibhūto''ti.. -- </p>
              <p>[25] imā gāthā abhāsi.</p>
              <p>[03] tattha ^b^uṭṭhehī^eb^ti niddūpagamanato uṭṭhahanto uṭṭhānavīriyaṃ  karohi. yasmā nipajjā nāma kosajjapakkhiyā, tasmā mā sayi.  ^b^nisīdā^eb^ti pallaṅkaṃ ābhujitvā ujuṃ kāyaṃ paṇidhāya parimukhaṃ  satiṃ upaṭṭhapetvā nisīda. ^b^kātiyānā^eb^ti taṃ nāmena ālapati.  ^b^mā niddābahulo ahū^eb^ti niddābahulo niddābhibhūto mā ahu.  ^b^jāgarassū^eb^ti jāgara, jāgariyamanuyutto hohi. ^b^mā taṃ  alasa^eb^nti jāgariyaṃ ananuyuñjantaṃ taṃ alasaṃ kusītaṃ pamattabandhu  maccurājā ^b^kūṭeneva^eb^ adduhanena viya nesādo migaṃ vā pakkhiṃ vā  jarārogehi mā jinātu mā abhibhavatu, mā ajjhottharatūti attho.</p>
              <p>[03] ^b^seyyathāpī^eb^ti seyyathā api. ^b^mahāsamuddavego^eb^ti  mahāsamuddassa ūmivego. ^b^eva^eb^nti yathā nāma mahāsamuddaūmivego  uparūpari uṭṭhahanto taṃ abhikkamituṃ asakkontaṃ purisaṃ abhibhavati, evaṃ  jāti jarā ca kosajjābhibhūtaṃ taṃ ^b^ativattate^eb^ uparūpari  ajjhottharati. ^b^so karohī^eb^ti so tvaṃ, kātiyāna, catūhi  oghehi anajjhottharaṇīyaṃ arahattaphalasaṅkhātaṃ ^b^sudīpaṃ attano  karohi^eb^ attano santāne uppādehi. ^b^na hi tāṇaṃ tava vijjateva  añña^eb^nti ^b^hī^eb^ti hetuatthe nipāto. yasmā tato aggaphalato  aññaṃ tava tāṇaṃ nāma idha vā huraṃ vā na upalabbhati, tasmā taṃ  arahattasaṅkhātaṃ sudīpaṃ karohīti.</p>
              <p>[03] ^b^satthā hi vijesi maggameta^eb^nti yaṃ sādhetuṃ avisahantā  yato parājitā puthū aññatitthiyā, tadetaṃ tassa sudīpassa kāraṇabhūtaṃ  pañcavidhasaṅgato jātiādibhayato ca atītaṃ ariyamaggaṃ  devaputtamārādike abhibhavitvā tuyhaṃ satthā vijesi sādhesi. yasmā  satthu santakaṃ ^a^M2.0102^ea^ nāma sāvakena adhigantabbaṃ na vissajjetabbaṃ, tasmā  tassa adhigamāya pubbarattāpararattaṃ purimayāmaṃ pacchimayāmañca ^a^P2.0176^ea^,  ^b^appamatto^eb^ sato sampajāno hutvā ^b^anuyuñja  yogaṃ^eb^ bhāvanaṃ daḷhañca karohi.</p>
              <p>[03] ^b^purimāni pamuñca bandhanānī^eb^ti purimakāni gihikāle  ābaddhāni gihibandhanāni kāmaguṇabandhanāni pamuñca vissajjehi,  tattha anapekkho hohi. ^b^saṅghāṭikhuramuṇḍabhikkhabhojī^eb^ti  saṅghāṭidhārī ^a^V2.0088^ea^ khurena katasiramuṇḍo bhikkhāhārabhojī, tividhampetaṃ  purimabandhanapamokkhassa khiḍḍāratiniddānanuyogassa ca kāraṇavacanaṃ.  yasmā tvaṃ saṅghāṭipāruto muṇḍo bhikkhāhāro jīvati, tasmā te  kāmasukhānuyogo khiḍḍāratiniddānuyogo ca na yuttoti tato  purimāni pamuñca bandhanāni khiḍḍāratiṃ niddañca mānuyuñjitthāti  yojanā. ^b^jhāyā^eb^ti jhāyassu ārammaṇūpanijjhānaṃ ^b^anuyuñja^eb^.</p>
              <p>[03] taṃ pana anuyuñjanto yena jhānena jhāyato kilesā sabbaso  jitā honti, taṃ lakkhaṇūpanijjhānaṃ anuyuñjāti dassento  ^b^``jhāyāhi jināhī''^eb^ti āha. ^b^yogakkhemapathesu  kovidosī^eb^ti catūhi yogehi khemassa nibbānassa pathabhūtesu  bodhipakkhiyadhammesu kusalo cheko asi, tasmā bhāvanaṃ ussukkāpento  ^b^anuttaraṃ^eb^ uttararahitaṃ, ^b^visuddhiṃ^eb^ nibbānaṃ arahattañca  ^b^pappuyya^eb^ pāpuṇitvā pana tvaṃ parinibbāhisi. ^b^vārināva  jotī^eb^ti mahatā salilavuṭṭhinipātena aggikhandho viya  ariyamaggavuṭṭhinipātena parinibbāyissati.</p>
              <p>[03] ^b^pajjotakaro^eb^ti pajjotiṃ karo padīpo.  ^b^parittaraṃso^eb^ti khuddakacciko. ^b^vinamyate^eb^ti vinamīyati  apaniyyati. ^b^latāvā^eb^ti valli viya. idaṃ vuttaṃ hoti --  yathā vaṭṭiādipaccayavekallena parittaraṃso mandapabho padīpo appikā  latā vā vātena vidhamiyyati viddhaṃsiyyati, evaṃ tuvampi.  kosiyagottatāya, ^b^indasagotta,^eb^ indasamānagottaṃ. māraṃ tassa  vase anāvattanā anupādānato ca ^b^anādiyāno, niddhunāhi^eb^  vidhamehi viddhaṃsehi. evaṃ pana viddhaṃsamāno so tvaṃ vedayitāsu  sabbāsu vedanāsu vigatacchandarāgo ^b^idheva^eb^ imasmiṃyeva attabhāve  sabbakilesadarathapariḷāhābhāvena ^b^sītibhūto^eb^ nibbuto attano  parinibbānakālaṃ ^b^kaṅkha^eb^ āgamehīti ^a^M2.0103^ea^. evaṃ satthārā  anupādisesaṃ nibbānaṃ pāpetvā desanāya katāya thero desanāvasāne  vipassanaṃ vaḍḍhetvā arahattaṃ pāpuṇi. arahattaṃ pana patvā satthārā  desitaniyāmeneva imā gāthā abhāsi. tā eva imā gāthā therassa  aññābyākaraṇañca jātā. </p>
              <p>[06] kātiyānattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. migajālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sudesito^eb^tiādikā ^a^P2.0177^ea^ āyasmato  migajālattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto imasmiṃ buddhuppāde  sāvatthiyaṃ visākhāya ^a^V2.0089^ea^ mahāupāsikāya putto hutvā nibbatti,  ^b^migajālo^eb^tissa nāmaṃ ahosi. so vihāraṃ gantvā abhiṇhaso  dhammassavanena paṭiladdhasaddho pabbajitvā vipassanaṃ vaḍḍhetvā arahattaṃ  patvā aññaṃ byākaronto -- </p>
              <p>[03] 417^b^.^eb^ </p>
              <p>[21] ``sudesito cakkhumatā, buddhenādiccabandhunā. </p>
              <p>[22] sabbasaṃyojanātīto, sabbavaṭṭavināsano.. </p>
              <p>[03] 418^b^.^eb^ </p>
              <p>[21] ``niyyāniko uttaraṇo, taṇhāmūlavisosano. </p>
              <p>[22] visamūlaṃ āghātanaṃ, chetvā pāpeti nibbutiṃ.. </p>
              <p>[03] 419^b^.^eb^ </p>
              <p>[21] ``aññāṇamūlabhedāya, kammayantavighāṭano. </p>
              <p>[22] viññāṇānaṃ pariggahe, ñāṇavajiranipātano.. </p>
              <p>[03] 420^b^.^eb^ </p>
              <p>[21] </p>
              <p>[21] ``vedanānaṃ viññāpano, upādānappamocano. </p>
              <p>[22] bhavaṃ aṅgārakāsuṃva, ñāṇena anupassano.. </p>
              <p>[03] 421^b^.^eb^ </p>
              <p>[21] ``mahāraso sugambhīro, jarāmaccunivāraṇo. </p>
              <p>[22] ariyo aṭṭhaṅgiko maggo, dukkhūpasamano sivo.. </p>
              <p>[03] 422^b^.^eb^ </p>
              <p>[21] ``kammaṃ kammanti ñatvāna, vipākañca vipākato. </p>
              <p>[27] paṭiccuppannadhammānaṃ, yathāvālokadassano. </p>
              <p>[22] mahākhemaṅgamo santo, pariyosānabhaddako''ti.. --  imā gāthā abhāsi.</p>
              <p>[03] tattha ^a^M2.0104^ea^ ^b^sudesito^eb^ti suṭṭhu desito, veneyyajjhāsayānurūpaṃ  diṭṭhadhammikasamparāyikaparamatthānaṃ yāthāvato vibhāvanavasena desitoti  attho. atha vā ^b^sudesito^eb^ti sammā desito, pavattinivattīnaṃ  tadubhayahetūnañca aviparītato pakāsanavasena bhāsito svākhyātoti  attho. ^b^cakkhumatā^eb^ti maṃsacakkhu, dibbacakkhu, paññācakkhu,  buddhacakkhu, samantacakkhūti imehi pañcahi cakkhūhi cakkhumatā.  ^b^buddhenā^eb^ti sabbaññubuddhena. ^b^ādiccabandhunā^eb^ti  ādiccagottena. duvidho hi loke khattiyavaṃso -- ādiccavaṃso,  somavaṃsoti. tattha ādiccavaṃso, okkākarājavaṃsoti jānitabbaṃ.  tato sañjātatāya sākiyā ādiccagottāti bhagavā ``ādiccabandhū''ti  vuccati. atha vā ādiccassa bandhūtipi bhagavā ādiccabandhu,  svāyamattho heṭṭhā vuttoyeva. kāmarāgasaṃyojanādīnaṃ sabbesaṃ  saṃyojanānaṃ samatikkamanabhāvato ^b^sabbasaṃyojanātīto^eb^ tato eva  kilesakammavipākavaṭṭānaṃ vināsanato viddhaṃsanato  ^b^sabbavaṭṭavināsano,^eb^ saṃsāracārakato ^a^P2.0178^ea^  niyyānato ^b^niyyāniko,^eb^ saṃsāramahoghato samuttaraṇaṭṭhena  ^b^uttaraṇo,^eb^ kāmataṇhādīnaṃ sabbataṇhānaṃ mūlaṃ avijjaṃ ayoniso  manasikārañca visoseti sukkhāpetīti ^b^taṇhāmūlavisosano,^eb^  tiṇṇampi vedānaṃ sampaṭivedhassa ^a^V2.0090^ea^ viddhaṃsanato visassa dukkhassa  kāraṇattā ^b^visamūlaṃ,^eb^ sattānaṃ byasanuppattiṭṭhānatāya ^b^āghātanaṃ^eb^  kammaṃ kilesaṃ vā ^b^chetvā^eb^ samucchinditvā ^b^nibbutiṃ^eb^ nibbānaṃ  pāpeti.</p>
              <p>[03] aññāṇassa mūlaṃ ayoniso manasikāro āsavā ca  ``āsavasamudayā avijjāsamudayo''ti (ma0 ni0 1.103) hi vuttaṃ,  tassa ^b^bhedāya^eb^ vajirūpamañāṇena bhindanatthāya. atha vā  ``avijjāpaccayā saṅkhārā''tiādivacanato (vibha0 225-226;  saṃ0 ni0  2.1) aññāṇaṃ mūlaṃ etassāti aññāṇamūlaṃ, bhavacakkaṃ,  tassa maggañāṇavajirena padālanatthaṃ desitoti sambandho.  ^b^kammayantavighāṭano^eb^ti kammaghaṭitassa attabhāvayantassa viddhaṃsano.  ^b^viññāṇānaṃ pariggahe^eb^ti kāmabhavādīsu yathāsakakammunā  viññāṇaggahaṇe upaṭṭhiteti vacanaseso. tattha tattha hi bhave  paṭisandhiyā gahitāya taṃtaṃbhavanissitaviññāṇānipi gahitāneva honti.  ^b^ñāṇavajiranipātano^eb^ti ñāṇavajirassa ^a^M2.0105^ea^ nipāto, ñāṇavajiraṃ  nipātetvā tesaṃ padāletā. lokuttaradhammo hi uppajjamāno  sattamabhavādīsu uppajjanārahāni viññāṇāni bhindattameva uppajjatīti.</p>
              <p>[03] ^b^vedanānaṃ viññāpano^eb^ti sukhādīnaṃ tissannaṃ vedanānaṃ  yathākkamaṃ dukkhasallāniccavasena yāthāvato pavedako.  ^b^upādānappamocano^eb^ti kāmupādānādīhi catūhipi upādānehi  cittasantānassa vimocako. ^b^bhavaṃ aṅgārakāsuṃva, ñāṇena  anupassano^eb^ti kāmabhavādinavavidhampi bhavaṃ ekādasahi aggīhi  ādittabhāvato sādhikaporisaṃ aṅgārakāsuṃ viya maggañāṇena  anupaccakkhato dassetā. </p>
              <p>[01] santapaṇītabhāvato atittikaraṭṭhena ^b^mahāraso^eb^  pariññādivasena vā mahākiccatāya sāmaññaphalavasena mahāsampattitāya  ca ^b^mahāraso,^eb^ anupacitasambhārehi duravagāhatāya  alabbhaneyyapatiṭṭhatāya ca ^b^suṭṭhu gambhīro jarāmaccunivāraṇo,^eb^  āyatiṃ bhavābhinipphattiyā nivattanena jarāya maccuno ca paṭisedhako.  idāni yathāvuttaguṇavisesayuttaṃ dhammaṃ sarūpato dassento  ^b^``ariyo aṭṭhaṅgiko''^eb^ti vatvā punapi tassa katipaye guṇe  vibhāvetuṃ ^b^``dukkhūpasamano sivo^eb^''tiādimāha. tassattho --  parisuddhaṭṭhena ^b^ariyo,^eb^ sammādiṭṭhiādiaṭṭhadhammasamodhānatāya  ^b^aṭṭhaṅgiko,^eb^ nibbānagavesanaṭṭhena ^b^maggo^eb^  sakalavaṭṭadukkhavūpasamanaṭṭhena ^a^P2.0179^ea^ ^b^dukkhavūpasamano,^eb^  khemaṭṭhena ^b^sivo^eb^.</p>
              <p>[03] yathā ito bāhirakasamaye asammāsambuddhapaveditattā  kammavipāko vipallāso siyāti evaṃ avipallāsetvā  ^b^paṭiccuppannadhammānaṃ^eb^ paṭiccasamuppannesu dhammesu kammaṃ kammanti  vipākañca vipākato ^a^V2.0091^ea^ ñatvāna pubbabhāgañāṇena jānanahetu  sassatucchedaggāhānaṃ vidhamanena yāthāvato ālokadassano takkarassa  lokuttarañāṇālokassa dassano. kenaci kañci kadācipi  anupaddutattā mahākhemaṃ nibbānaṃ gacchati satte gameti cāti  ^b^mahākhemaṅgamo,^eb^ sabbakilesadarathapariḷāhavūpasamanato ^b^santo,^eb^  akuppāya cetovimuttiyā anupādisesāya ca nibbānadhātuyā pāpanena  ^b^pariyosānabhaddako^eb^ sudesito cakkhumatāti yojanā.</p>
              <p>[03] evaṃ ^a^M2.0106^ea^ thero nānānayehi ariyadhammaṃ pasaṃsanto tassa dhammassa  attanā adhigatabhāvaṃ aññāpadesena pakāsesi. </p>
              <p>[06] migajālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. purohitaputtajentattheragāthāvaṇṇanā</h3n>
            <h4>
              <h4n> </h4n>
              <p>[03] ^b^jātimadena mattoha^eb^ntiādikā āyasmato jentattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinitvā imasmiṃ buddhuppāde sāvatthiyaṃ kosalarañño  purohitassa putto hutvā nibbatti, tassa ^b^jento^eb^ti nāmaṃ ahosi.  so vayappatto jātimadena bhogaissariyarūpamadena ca matto aññe  hīḷento garuṭṭhāniyānampi apacitiṃ akaronto mānathaddho vicarati.  so ekadivasaṃ satthāraṃ mahatiyā parisāya parivutaṃ dhammaṃ desentaṃ  disvā upasaṅkamanto ``sace maṃ samaṇo gotamo paṭhamaṃ ālapissati,  ahampi ālapissāmi; no ce, nālapissāmī''ti cittaṃ uppādetvā  upasaṅkamitvā ṭhito bhagavati paṭhamaṃ anālapante sayampi mānena  anālapitvā gamanākāraṃ dassesi. taṃ bhagavā -- </p>
              <p>[21] ``na mānaṃ brāhmaṇa sādhu, atthikassīdha brāhmaṇa. </p>
              <p>[22] yena atthena āgacchi, tamevamanubrūhaye''ti.. (saṃ0  ni0  1.201) -- </p>
              <p>[25] gāthāya ^a^P2.0180^ea^ ajjhabhāsi. so ``cittaṃ  me samaṇo gotamo jānātī''ti abhippasanno bhagavato pādesu sirasā  nipatitvā paramanipaccākāraṃ katvā -- </p>
              <p>[21] ``kesu na mānaṃ kayirātha, kesu cassa sagāravo. </p>
              <p>[22] kyassa apacitā assu, kyassu sādhu supūjitā''ti..  -- </p>
              <p>[25] pucchi. tassa bhagavā -- </p>
              <p>[21] ``mātari ^a^V2.0092^ea^ pitari cāpi, atho jeṭṭhamhi bhātari. </p>
              <p>[22] ācariye catutthamhi, samaṇabrāhmaṇesu ca.. </p>
              <p>[21] ``tesu ^a^M2.0107^ea^ na mānaṃ kayirātha, tesu assa sagāravo. </p>
              <p>[22] kyassa apacitā assu, tyassu sādhu supūjitā.. </p>
              <p>[21] ``arahante sītibhūte, katakicce anāsave. </p>
              <p>[22] nihacca mānaṃ atthaddho, te namasse anuttare''ti..  (saṃ0 ni0  1.201) -- </p>
              <p>[25] pañhaṃ vissajjento dhammaṃ desesi. so tāya desanāya  sotāpanno hutvā pabbajitvā vipassanāya kammaṃ karonto arahattaṃ patvā  attano paṭipattikittanamukhena aññaṃ byākaronto -- </p>
              <p>[03] 423^b^.^eb^ </p>
              <p>[21] ``jātimadena mattohaṃ, bhogaissariyena ca. </p>
              <p>[22] saṇṭhānavaṇṇarūpena, madamatto acārihaṃ.. </p>
              <p>[03] 424^b^.^eb^ </p>
              <p>[21] ``nāttano samakaṃ kañci, atirekañca maññisaṃ. </p>
              <p>[22] atimānahato bālo, patthaddho ussitaddhajo.. </p>
              <p>[03] 425^b^.^eb^ </p>
              <p>[21] ``mātaraṃ pitarañcāpi, aññepi garusammate. </p>
              <p>[22] na kañci abhivādesiṃ, mānatthaddho anādaro.. </p>
              <p>[03] 426^b^.^eb^ </p>
              <p>[21] ``disvā vināyakaṃ aggaṃ, sārathīnaṃ varuttamaṃ. </p>
              <p>[22] tapantamiva ādiccaṃ, bhikkhusaṅghapurakkhataṃ.. </p>
              <p>[03] 427^b^.^eb^ </p>
              <p>[21] ``mānaṃ madañca chaḍḍetvā, vippasannena cetasā. </p>
              <p>[22] sirasā abhivādesiṃ, sabbasattānamuttamaṃ.. </p>
              <p>[03] 428^b^.^eb^ </p>
              <p>[21] ``atimāno ca omāno, pahīnā susamūhatā. </p>
              <p>[22] asmimāno samucchinno, sabbe mānavidhā hatā''ti..  -- </p>
              <p>[25] imā gāthā abhāsi.</p>
              <p>[03] tattha ^b^jātimadena mattoha^eb^nti ahaṃ udicce brāhmaṇakule  nibbatto, ``na mādiso ubhato sujāto añño atthī''ti kulamānena  matto mānathaddho acārinti yojanā. ^b^bhogaissariyena cā^eb^ti  vibhavena ādhipaccena ca hetubhūtena bhogasampadañca issariyasampadañca  paṭicca uppannamadena matto ahaṃ acārinti yojanā.  ^b^saṇṭhānavaṇṇarūpenā^eb^ti saṇṭhānaṃ ^a^M2.0108^ea^ ārohapariṇāhasampatti, vaṇṇo  ^a^P2.0181^ea^ odātasāmatādichavisampatti, rūpaṃ  aṅgapaccaṅgasobhā. idhāpi vuttanayena yojanā veditabbā.  ^b^madamatto^eb^ti vuttappakārato aññenapi madena matto.</p>
              <p>[03] ^b^nāttano^eb^ ^a^V2.0093^ea^ ^b^samakaṃ kañcī^eb^ti attano samakaṃ sadisaṃ  jātiādīhi samānaṃ atirekaṃ vā kañci na maññisaṃ na maññiṃ, mayā  samānampi na maññiṃ, kuto adhikanti adhippāyo.  ^b^atimānahato bālo^eb^ti bālo ahaṃ tato bālabhāvato atimānena  khatūpahatakusalācāro, tato eva ^b^patthaddho ussitaddhajo^eb^ thambhavasena  garūnampi nipaccakārassa akaraṇato bhusaṃ thaddho anonamanathaddhajāto  ussitamānaddhajo.</p>
              <p>[03] vuttamevatthaṃ pākaṭataraṃ kātuṃ ^b^``mātara''^eb^ntiādi vuttaṃ.  tattha ^b^aññe^eb^ti jeṭṭhabhātuādike, samaṇabrāhmaṇe ca.  ^b^garusammate^eb^ti garūti sammate garuṭṭhāniye. ^b^anādaro^eb^ti  ādararahito.</p>
              <p>[03] ^b^disvā vināyakaṃ agga^eb^nti evaṃ mānathaddho hutvā  vicaranto diṭṭhadhammikasamparāyikaparamatthehi veneyyānaṃ vinayanato  sayambhutāya nāyakabhāvato ca vināyakaṃ. sadevake loke  sīlādiguṇehi seṭṭhabhāvato aggaṃ. purisadammānaṃ accantatāya damanato  ^b^sārathīnaṃ varuttamaṃ,^eb^ ativiya uttamaṃ byāmappabhādiobhāsena  ādiccamiva ^b^tapantaṃ,^eb^ obhāsantaṃ bhikkhusaṅghapurakkhataṃ dhammaṃ  desentaṃ sabbasattānaṃ uttamaṃ satthāraṃ disvā buddhānubhāvena santajjito  ``ahameva seṭṭho, aññe hīnā''ti pavattamānaṃ bhogamadādimadañca  ^b^chaḍḍetvā^eb^ pahāya vippasannena cetasā sirasā abhivādesinti  yojanā. kathaṃ panāyaṃ mānathaddho samāno satthu dassanamattena mānaṃ  pahāsīti? na kho panetaṃ evaṃ daṭṭhabbaṃ. satthu dassanamattena mānaṃ na  pahāsi ``na mānaṃ, brāhmaṇa, sādhū''tiādikāya pana desanāya mānaṃ  pahāsi. taṃ sandhāya vuttaṃ ``mānaṃ madañca chaḍḍetvā, vippasannena  cetasā. sirasā abhivādesi''nti. ^b^vippasannena cetasā^eb^ti ca  itthambhūtalakkhaṇe karaṇavacanaṃ daṭṭhabbaṃ. </p>
              <p>[01] ``ahameva ^a^M2.0109^ea^ seṭṭho''ti pavatto māno ^b^atimāno^eb^.  ``ime pana nihīnā''ti aññe hīnato dahantassa māno  ^b^``omāno''^eb^ti vadanti. ``seyyohamasmī''ti pana aññaṃ  atikkamitvā attānaṃ seyyato dahantassa pavatto seyyamāno  ^b^atimāno^eb^. ``hīnohamasmī''ti pavatto hīnamāno ^b^omāno.  pahīnā susamūhatā^eb^ti heṭṭhimamaggehi pahīnā hutvā aggamaggena suṭṭhu  samugghāṭitā. ^b^asmimāno^eb^ti ``esohamasmī''ti khandhe  ``aha''nti ^a^P2.0182^ea^ gahaṇavasena pavattamāno.  ^b^sabbe^eb^ti na kevalaṃ atimānaomānāsmimānā eva, atha kho  seyyassa seyyamānādayo navavidhā antarabhedena anekavidhā ca sabbe  mānavidhā mānakoṭṭhāsā ^b^hatā^eb^ aggamaggena samugghāṭitāti. </p>
              <p>[06] purohitaputtajentattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. sumanattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yadā^eb^ ^a^V2.0094^ea^ ^b^navo pabbajito^eb^tiādikā āyasmato sumanattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto sikhissa bhagavato kāle mālākārakule  nibbattitvā viññutaṃ patto ekadivasaṃ sikhiṃ bhagavantaṃ passitvā  pasannamānaso sumanapupphehi pūjaṃ akāsi. so tena puññakammena  devamanussesu saṃsaranto imasmiṃ buddhuppāde aññatarassa upāsakassa gehe  paṭisandhiṃ gaṇhi. so ca upāsako āyasmato anuruddhattherassa  upaṭṭhāko ahosi. tassa ca tato pubbe jātājātā dārakā mariṃsu.  tena so ``sacāhaṃ idāni ekaṃ puttaṃ labhissāmi, ayyassa  anuruddhattherassa santike pabbājessāmī''ti cittaṃ uppādesi. so ca  dasamāsaccayena jāto arogoyeva hutvā anukkamena vaḍḍhento  sattavassiko ahosi, taṃ pitā therassa santike pabbājesi. so  pabbajitvā tato paripakkañāṇattā vipassanāya kammaṃ karonto  nacirasseva chaḷabhiñño hutvā theraṃ upaṭṭhahanto ``pānīyaṃ  āharissāmī''ti ghaṭaṃ ādāya iddhiyā anotattadahaṃ agamāsi.  atheko micchādiṭṭhiko nāgarājā anotattadahaṃ paṭicchādento sattakkhattuṃ  bhogena parikkhipitvā ^a^M2.0110^ea^ upari mahantaṃ phaṇaṃ katvā sumanassa pānīyaṃ  gahetuṃ okāsaṃ na deti. sumano garuḷarūpaṃ gahetvā taṃ nāgarājaṃ  abhibhavitvā pānīyaṃ gahetvā therassa vasanaṭṭhānaṃ uddissa ākāsena  gacchati. taṃ satthā jetavane nisinno tathā gacchantaṃ disvā  dhammasenāpatiṃ āmantetvā, ``sāriputta, imaṃ passā''tiādinā catūhi  gāthāhi tassa guṇe abhāsi. atha sumanatthero -- </p>
              <p>[03] 429^b^.^eb^ </p>
              <p>[21] ``yadā navo pabbajito, jātiyā sattavassiko. </p>
              <p>[22] iddhiyā abhibhotvāna, pannagindaṃ mahiddhikaṃ.. </p>
              <p>[03] 430^b^.^eb^ </p>
              <p>[21] ``upajjhāyassa udakaṃ, anotattā mahāsarā. </p>
              <p>[22] āharāmi tato disvā, maṃ satthā etadabravi.. </p>
              <p>[03] 431^b^.^eb^ </p>
              <p>[21] ``sāriputta imaṃ passa, āgacchantaṃ kumārakaṃ. </p>
              <p>[22] udakakumbhamādāya, ajjhattaṃ susamāhitaṃ.. </p>
              <p>[03] 432^b^.^eb^ </p>
              <p>[21] ``pāsādikena ^a^P2.0183^ea^ vattena,  kalyāṇairiyāpatho. </p>
              <p>[22] sāmaṇeronuruddhassa, iddhiyā ca visārado.. </p>
              <p>[03] 433^b^.^eb^ </p>
              <p>[21] ``ājānīyena ājañño, sādhunā sādhukārito. </p>
              <p>[22] vinīto anuruddhena, katakiccena sikkhito.. </p>
              <p>[03] 434^b^.^eb^ </p>
              <p>[21] ``so ^a^V2.0095^ea^ patvā paramaṃ santiṃ, sacchikatvā akuppataṃ. </p>
              <p>[22] sāmaṇero sa sumano, mā maṃ jaññāti icchatī''ti..  -- </p>
              <p>[25] aññābyākaraṇavasena cha gāthā abhāsi.</p>
              <p>[03] tattha ādito dve gāthā sumanatthereneva bhāsitā, itarā catasso  taṃ pasaṃsantena satthārā bhāsitā. tā sabbā ekajjhaṃ katvā  sumanatthero pacchā aññābyākaraṇavasena abhāsi. tattha  ^b^pannaginda^eb^nti nāgarājaṃ. ^b^tato^eb^ti tattha, yadā navo  pabbajito jātiyā sattavassiko iddhibalena mahiddhikaṃ nāgarājaṃ  abhibhavitvā anotattadahato upajjhāyassa pānīyaṃ āharāmi, tasmiṃ  kāleti attho.</p>
              <p>[03] maṃ ^a^M2.0111^ea^ uddissa mayhaṃ satthā etadabravi, taṃ dassento,  ^b^``sāriputta, imaṃ passā''^eb^tiādimāha. ^b^ajjhattaṃ  susamāhita^eb^nti visayajjhattabhūtena aggaphalasamādhinā suṭṭhu samāhitaṃ.</p>
              <p>[03] ^b^pāsādikena vattenā^eb^ti passantānaṃ pasādāvahena  ācāravattena, karaṇatthe idaṃ karaṇavacanaṃ. ^b^kalyāṇairiyāpatho^eb^ti  sampanniriyāpatho. pāsādikena vattenāti vā itthambhūtalakkhaṇe  karaṇavacanaṃ. samaṇassa bhāvo sāmaṇyaṃ, sāmaññanti attho. tadatthaṃ  īrati pavattatīti sāmaṇero, samaṇuddeso. ^b^iddhiyā ca  visārado^eb^ti iddhiyampi byatto sukusalo. ^b^ājānīyenā^eb^ti  purisājānīyena. attahitaparahitānaṃ sādhanato ^b^sādhunā^eb^  katakiccena anuruddhena ^b^sādhu^eb^ ubhayahitasādhako, suṭṭhu vā ājañño  ^b^kārito^eb^ damito. aggavijjāya ^b^vinīto^eb^  asekkhabhāvāpādanena ^b^sikkhito^eb^ sikkhāpitoti attho.</p>
              <p>[03] so sāmaṇero sumano paramaṃ ^b^santiṃ^eb^ nibbānaṃ ^b^patvā^eb^  aggamaggādhigamena adhigantvā ^b^sacchikatvā^eb^ attapaccakkhaṃ katvā  ^b^akuppataṃ^eb^ arahattaphalaṃ appicchabhāvassa paramukkaṃsagatattā ^b^mā maṃ  jaññā^eb^ti maṃ ``ayaṃ khīṇāsavo''ti vā ``chaḷabhiñño''ti vā  kocipi mā jāneyyāti ^b^icchati^eb^ abhikaṅkhatīti. </p>
              <p>[06] sumanattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 11. nhātakamunittheragāthāvaṇṇanā</h3n>
            <h4>
              <h4n> </h4n>
              <p>[03] ^b^vātarogābhinīto^eb^tiādikā ^a^V2.0096^ea^ ^a^P2.0184^ea^  āyasmato nhātakamunissa gāthā. kā uppatti? ayampi  purimabuddhesu katādhikāro tattha tattha bhave puññāni upacinitvā  imasmiṃ buddhuppāde rājagahe brāhmaṇakule nibbattitvā vayappatto  vijjāṭṭhānādīsu nipphattiṃ gato nhātakalakkhaṇayogena ^b^nhātako^eb^ti  paññāyittha. so tāpasapabbajjaṃ pabbajitvā rājagahassa  tiyojanappamāṇe ṭhāne araññāyatane nīvārehi yāpento aggiṃ  paricārayamāno vasati. tassa satthā ghaṭe viya padīpaṃ hadayabbhantare  pajjalantaṃ arahattūpanissayaṃ disvā assamapadaṃ agamāsi. so  bhagavantaṃ disvā haṭṭhatuṭṭho attano ^a^M2.0112^ea^ upakappananiyāmena āhāraṃ upanesi.  taṃ bhagavā paribhuñji. evaṃ tayo divase datvā catutthadivase ``bhagavā  tumhe paramasukhumālā, kathaṃ iminā āhārena yāpethā''ti āha. tassa  satthā ariyasantosaguṇaṃ pakāsento dhammaṃ desesi. tāpaso taṃ sutvā  sotāpanno hutvā pabbajitvā arahattaṃ pāpuṇi. bhagavā taṃ arahatte  patiṭṭhapetvā gato. so pana tattheva viharanto aparabhāge vātābādhena  upadduto ahosi. satthā tattha gantvā paṭisanthāramukhena tassa vihāraṃ  pucchanto -- </p>
              <p>[03] 435^b^.^eb^ </p>
              <p>[21] ``vātarogābhinīto tvaṃ, viharaṃ kānane vane. </p>
              <p>[22] paviddhagocare lūkhe, kathaṃ bhikkhu karissasī''ti..  -- gāthamāha. atha thero -- </p>
              <p>[03] 436^b^.^eb^ </p>
              <p>[21] ``pītisukhena vipulena, pharitvāna samussayaṃ. </p>
              <p>[22] lūkhampi abhisambhonto, viharissāmi kānane.. </p>
              <p>[03] 437^b^.^eb^ </p>
              <p>[21] ``bhāvento satta bojjhaṅge, indriyāni balāni ca. </p>
              <p>[22] jhānasokhummasampanno, viharissaṃ anāsavo.. </p>
              <p>[03] 438^b^.^eb^ </p>
              <p>[21] ``vippamuttaṃ kilesehi, suddhacittaṃ anāvilaṃ. </p>
              <p>[22] abhiṇhaṃ paccavekkhanto, viharissaṃ anāsavo.. </p>
              <p>[03] 439^b^.^eb^ </p>
              <p>[21] ``ajjhattañca bahiddhā ca, ye me vijjiṃsu āsavā. </p>
              <p>[22] sabbe asesā ucchinnā, na ca uppajjare puna.. </p>
              <p>[03] 440^b^.^eb^ </p>
              <p>[21] ``pañcakkhandhā pariññātā, tiṭṭhanti chinnamūlakā. </p>
              <p>[22] dukkhakkhayo anuppatto, natthi dāni punabbhavo''ti..  -- </p>
              <p>[25] imāhi sesagāthāhi attano vihāraṃ satthu pavedesi.</p>
              <p>[03] tattha ^a^V2.0097^ea^ ^b^jhānasokhummasampanno^eb^ti jhānasukhumabhāvena  samannāgato. jhānasukhumaṃ nāma arūpajjhānaṃ, tasmā  aṭṭhasamāpattilābhimhīti vuttaṃ hoti. tena attano ubhatobhāgavimuttitaṃ  dasseti. apare panāhu -- ``sokhummanti aggamaggaphalesu  adhipaññāsikkhā ^a^P2.0185^ea^ adhippetā, tato jhānaggahaṇena ^a^M2.0113^ea^  attano ubhatobhāgavimuttitaṃ vibhāvetī''ti. ^b^vippamuttaṃ  kilesehī^eb^ti paṭippassaddhivimuttiyā sabbakilesehi vimuttaṃ, tato  eva ^b^suddhacittaṃ,^eb^ anāvilasaṅkappatāya ^b^anāvilaṃ,^eb^ tīhipi  padehi arahattaphalacittameva vadati. sesaṃ heṭṭhā vuttanayameva. imameva  ca therassa aññābyākaraṇaṃ ahosīti. </p>
              <p>[06] nhātakamunittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 12. brahmadattattheragāthāvaṇṇanā</h3n>
            <h4>
              <h4n> </h4n>
              <p>[03] ^b^akkodhassā^eb^tiādikā āyasmato brahmadattattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinitvā imasmiṃ buddhuppāde sāvatthiyaṃ kosalarañño putto  hutvā nibbatti, ^b^brahmadatto^eb^tissa nāmaṃ ahosi. so vayappatto  jetavanamahe buddhānubhāvaṃ disvā paṭiladdhasaddho pabbajitvā vipassanāya  kammaṃ karonto saha paṭisambhidāhi chaḷabhiñño ahosi. taṃ  ekadivasaṃ nagare piṇḍāya carantaṃ aññataro brāhmaṇo akkosi. thero  taṃ sutvāpi tuṇhībhūto piṇḍāya caratiyeva, brāhmaṇo punapi akkosiyeva.  manussā evaṃ akkosantampi naṃ ``ayaṃ thero na kiñci bhaṇatī''ti  āhaṃsu. taṃ sutvā thero tesaṃ manussānaṃ dhammaṃ desento -- </p>
              <p>[03] 441^b^.^eb^ </p>
              <p>[21] ``akkodhassa kuto kodho, dantassa samajīvino. </p>
              <p>[22] sammadaññā vimuttassa, upasantassa tādino.. </p>
              <p>[03] 442^b^.^eb^ </p>
              <p>[21] ``tasseva tena pāpiyo, yo kuddhaṃ paṭikujjhati. </p>
              <p>[22] kuddhaṃ appaṭikujjhanto, saṅgāmaṃ jeti dujjayaṃ.. </p>
              <p>[03] 443^b^.^eb^ </p>
              <p>[21] ``ubhinnamatthaṃ carati, attano ca parassa ca. </p>
              <p>[22] paraṃ saṅkupitaṃ ñatvā, yo sato upasammati.. </p>
              <p>[03] 444^b^.^eb^ </p>
              <p>[21] ``ubhinnaṃ tikicchantaṃ taṃ, attano ca parassa ca. </p>
              <p>[22] janā maññanti bāloti, ye dhammassa akovidā..  (saṃ0 ni0  1.189). </p>
              <p>[03] 445^b^.^eb^ </p>
              <p>[21] ``uppajje ^a^M2.0114^ea^ ^a^V2.0098^ea^ ^a^P2.0186^ea^ te sace kodho, āvajja  kakacūpamaṃ. </p>
              <p>[22] uppajje ce rase taṇhā, puttamaṃsūpamaṃ sara.. </p>
              <p>[03] 446^b^.^eb^ </p>
              <p>[21] ``sace dhāvati cittaṃ te, kāmesu ca bhavesu ca. </p>
              <p>[22] khippaṃ niggaṇha satiyā, kiṭṭhādaṃ viya duppasu''nti..  -- </p>
              <p>[25] imā gāthā abhāsi.</p>
              <p>[03] tattha ^b^akkodhassā^eb^ti kodharahitassa maggena  samucchinnakodhassa. ^b^kuto kodho^eb^ti kuto nāma hetu kodho  uppajjeyya, tassa uppattikāraṇaṃ natthīti attho. ^b^dantassā^eb^ti  uttamena damena aggamaggadamathena dantassa. ^b^samajīvino^eb^ti  kāyavisamādīni sabbaso pahāya kāyasamādīnaṃ vasena samaṃ  jīvantassa sattaṭṭhāniyena sampajaññena sammadeva vattantassa.  ^b^sammadaññā vimuttassā^eb^ti sammā aññāya abhiññeyyādike dhamme  jānitvā sabbāsavehi vippamuttassa. tato eva  sabbakilesadarathapariḷāhavūpasamena ^b^upasantassa^eb^. iṭṭhādīsu  tādilakkhaṇappattiyā ^b^tādino^eb^ khīṇāsavassa kuto kodhoti  aññāpadesena thero attano kodhābhāvaṃ tassa ca kāraṇāni vatvā  idāni kodhe akodhe ca ādīnavānisaṃsadassanena dhammaṃ kathento  ^b^``tassevā''^eb^tiādimāha. tattha ^b^yo kuddhaṃ paṭikujjhatī^eb^ti  yo puggalo attano upari kuddhaṃ kupitaṃ puggalaṃ paṭikujjhati, tasseva  tena paṭikujjhanapaccakkosanapaṭippaharaṇādinā ^b^pāpiyo^eb^ idhaloke  viññūgarahādivasena paraloke nirayadukkhādivasena abhaddakataraṃ  akalyāṇataraṃ hoti. kujjhanena pana akuddhassa pāpaṃ hotīti  vattabbameva natthi. keci pana ``yo akuddhaṃ paṭikuddhaṃ ārabbha  kujjhatī''ti atthaṃ vadanti. ^b^kuddhaṃ appaṭikujjhanto^eb^ti yo pana  kuddhaṃ puggalaṃ ``ayaṃ kuddho kodhapareto''ti ñatvā na paṭikujjhati  khamati, so ^b^dujjayaṃ^eb^ kilesasaṅgāmaṃ jeti nāma. na  kevalañcassa kilesasaṅgāmajayo eva, atha kho  ubhayahitapaṭipattimpīti dassento āha ^b^``ubhinnamatthaṃ...pe0...  upasammatī''^eb^ti. yo ^b^paraṃ^eb^ puggalaṃ ^b^saṅkupitaṃ^eb^ kuddhaṃ  ``kodhapareto''ti ñatvā taṃ mettāyanto ajjhupekkhanto vā sato ^a^M2.0115^ea^  sampajāno hutvā ^b^upasammati^eb^ khamati na paṭippharati. so  ^b^attano ca parassa cā^eb^ti ubhinnaṃ ubhayalokasukhāvahaṃ ^b^atthaṃ^eb^  hitaṃ carati.</p>
              <p>[03] ^b^ubhinnaṃ tikicchantaṃ ta^eb^nti taṃ attano ca parassa cāti  ubhinnaṃ dvinnaṃ kodhabyādhitikicchāya tikicchantaṃ khamantaṃ puggalaṃ ye  janā ^b^dhammassa^eb^ ariyācāradhamme akusalā, te bālā ``ayaṃ  aviddasu yo attānaṃ akkosantassa paharantassa kiñci na karotī''ti  maññanti ^a^P2.0187^ea^, taṃ tesaṃ ayoniso maññananti  adhippāyo. ``tikicchana''ntipi paṭhanti, tikicchanasabhāvanti  attho.</p>
              <p>[03] evaṃ ^a^V2.0099^ea^ therena vuccamānaṃ dhammaṃ sutvā akkosakabrāhmaṇo saṃviggo  pasannacitto ca hutvā theraṃ khamāpetvā tasseva santike pabbaji. thero  tassa kammaṭṭhānaṃ dento ``imassa mettābhāvanā yuttā''ti mettākammaṭṭhānaṃ  datvā kodhapariyuṭṭhānādīsu paccavekkhaṇādividhiṃ dassento  ^b^``uppajje te''^eb^tiādimāha. tattha ^b^uppajje te sace^eb^ti sace  te kammaṭṭhānaṃ anuyuñjantassa kañci puggalaṃ nissāya ciraparicayo  kodho uppajjeyya, tassa vūpasamāya -- </p>
              <p>[02] ``ubhatodaṇḍakena cepi, bhikkhave, kakacena corā  ocarakā aṅgamaṅgāni okanteyyuṃ, tatrāpi yo mano padūseyya, na me  so tena sāsanakaro''ti (ma0 ni0 1.232) -- </p>
              <p>[25] satthārā vuttaṃ kakacūpamaṃ ovādaṃ āvajjehi.  ^b^uppajje ce rase taṇhā^eb^ti sace te madhurādibhede rase taṇhā  abhilāso uppajjeyya, tassa vūpasamāya -- </p>
              <p>[02] ``puttamaṃsaṃ jāyampatikā yathā kantāranittharaṇatthameva  khādiṃsu, na rasataṇhāya evaṃ kulaputtopi pabbajito piṇḍapātaṃ  paṭisevati...pe0... phāsuvihāro cā''ti (saṃ0 ni0  2.63  atthato samānaṃ) -- </p>
              <p>[25] evaṃ vuttaṃ puttamaṃsūpamovādaṃ ^b^sara^eb^ anussara.</p>
              <p>[03] ^b^sace dhāvati te citta^eb^nti ayoniso manasi karoto tava  cittaṃ ^b^kāmesu^eb^ pañcakāmaguṇesu chandarāgavasena, kāmabhavādīsu  ^b^bhavesu^eb^ bhavapatthanāvasena sace dhāvati sarati javati. ^b^khippaṃ  niggaṇha satiyā, kiṭṭhādaṃ^eb^ ^a^M2.0116^ea^ ^b^viya duppasu^eb^nti tathā dhāvituṃ adento  yathā nāma puriso kiṭṭhādaṃ sassakhādakaṃ duppasuṃ duṭṭhagoṇaṃ yottena thambhe  bandhitvā attano vase vatteti, evaṃ satiyā satiyottena sammādhithambhe  bandhanto khippaṃ sīghameva niggaṇha, yathā kilesavigamena nibbisevanaṃ  hoti, tathā damehīti. keci pana ``thero puthujjanova hutvā akkosaṃ  adhivāsento tesaṃ manussānaṃ ariyaguṇe pakāsento dhammaṃ kathetvā  pacchā dvīhi gāthāhi attānaṃ ovadanto vipassanaṃ vaḍḍhetvā arahattaṃ  patvā aññaṃ byākaronto imāyeva gāthā abhāsī''ti vadanti. </p>
              <p>[06] brahmadattattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 13. sirimaṇḍattheragāthāvaṇṇanā </h3n>
            <h4>
              <h4n> </h4n>
              <p>[01] ^b^channamativassatī^eb^tiādikā ^a^V2.0100^ea^ āyasmato  sirimaṇḍattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinitvā imasmiṃ buddhuppāde  saṃsumāragire brāhmaṇakule nibbattitvā ^a^P2.0188^ea^  ^b^sirimaṇḍo^eb^ti laddhanāmo vayappatto bhesakalāvane bhagavati  viharante satthāraṃ upasaṅkamitvā dhammaṃ sutvā paṭiladdhasaddho pabbajitvā  laddhūpasampado samaṇadhammaṃ karonto ekasmiṃ uposathadivase  pātimokkhuddesaṭṭhāne nisinno nidānuddesassa pariyosāne ``āvikatā  hissa phāsu hotī''ti (mahāva0 134) pāḷiyā atthaṃ upadhārento  āpannaṃ āpattiṃ anāvikatvā paṭicchādento uparūpari āpattiyo  āpajjati, tenassa na phāsu hoti, āvikatvā pana yathādhammaṃ  paṭikarontassa phāsu hotīti imamatthaṃ manasi katvā ``aho satthu  sāsanaṃ suvisuddha''nti laddhappasādo tathā uppannaṃ pītiṃ vikkhambhetvā  vipassanaṃ vaḍḍhetvā arahattaṃ patvā attano paṭipattiṃ paccavekkhitvā  pasannamānaso bhikkhūnaṃ ovādaṃ dento -- </p>
              <p>[03] 447^b^.^eb^ </p>
              <p>[21] ``channamativassati, vivaṭaṃ nātivassati. </p>
              <p>[22] tasmā channaṃ vivaretha, evaṃ taṃ nātivassati.. </p>
              <p>[03] 448^b^.^eb^ </p>
              <p>[21] ``maccunābbhāhato ^a^M2.0117^ea^ loko, jarāya parivārito. </p>
              <p>[22] taṇhāsallena otiṇṇo, icchādhūpāyito sadā.. (saṃ0  ni0  1.66). </p>
              <p>[03] 449^b^.^eb^ </p>
              <p>[21] ``maccunābbhāhato loko, parikkhitto jarāya ca. </p>
              <p>[22] haññati niccamattāṇo, pattadaṇḍova takkaro.. </p>
              <p>[03] 450^b^.^eb^ </p>
              <p>[21] ``āgacchantaggikhandhāva, maccu byādhi jarā tayo. </p>
              <p>[22] paccuggantuṃ balaṃ natthi, javo natthi palāyituṃ.. </p>
              <p>[03] 451^b^.^eb^ </p>
              <p>[21] ``amoghaṃ divasaṃ kayirā, appena bahukena vā. </p>
              <p>[22] yaṃ yaṃ vijahate rattiṃ, tadūnaṃ tassa jīvitaṃ.. </p>
              <p>[03] 452^b^.^eb^ </p>
              <p>[21] ``carato tiṭṭhato vāpi, āsīnasayanassa vā. </p>
              <p>[22] upeti carimā ratti, na te kālo pamajjitu''nti..  -- </p>
              <p>[25] imā gāthā abhāsi.</p>
              <p>[03] tattha ^b^channa^eb^nti chāditaṃ yathābhūtaṃ avivaṭaṃ appakāsitaṃ  duccaritaṃ. ^b^ativassatī^eb^ti āpattivassañceva kilesavassañca  ativiya vassati. āpattiyā hi chādanaṃ alajjibhāvādinā  ^a^V2.0101^ea^ tādisova, chādanena tato aññathāva punapi tathārūpaṃ tato vā  pāpiṭṭhataraṃ āpattiṃ āpajjeyyāti chādanaṃ vassanassa kāraṇaṃ vuttaṃ.  ^b^vivaṭa^eb^nti pakāsitaṃ appaṭicchannaṃ. ^b^nātivassatī^eb^ti ettha  ^b^atī^eb^ti upasaggamattaṃ, na vassatīti attho. avassanañcettha  vuttavipariyāyena veditabbaṃ cittasantānassa visodhitattā.  ^b^tasmā^eb^ti vuttamevatthaṃ kāraṇabhāvena paccāmasati, channassa  duccaritassa āpattivassādīnaṃ ativassanato vivaṭassa ca  avassanatoti attho. ^b^channaṃ vivarethā^eb^ti puthujjanabhāvena  chādanādhippāye uppannepi taṃ ^a^P2.0189^ea^ ananuvattitvā vivaretha  āvikareyya, yathādhammaṃ paṭikareyya. ^b^eva^eb^nti vivaraṇena  yathādhammaṃ paṭipattiyā. ^b^ta^eb^nti taṃ channaṃ duccaritaṃ.  ^b^nātivassati^eb^ āpattivassaṃ kilesavassañca na vassati, suddhante  puggalaṃ patiṭṭhapetīti attho.</p>
              <p>[03] idāni ^a^M2.0118^ea^ ``ekaṃsena sīghaṃyeva ca attā sodhetabbo, appamādo  kātabbo''ti tassa kāraṇaṃ saṃvegavatthuṃ dassento ^b^``maccunābbhāhato  loko''^eb^tiādimāha. tattha ^b^maccunābbhāhato loko^eb^ti ayaṃ  sabbopi sattaloko coro viya coraghātakena, sabbavaṭṭanipātinā  maccunā maraṇena abhihato, na tassa hatthato muccati. ^b^jarāya  parivārito^eb^ti ayaṃ loko uppādato uddhaṃ maraṇūpanayanarasāya jarāya  parivārito ajjhotthaṭo, jarāsaṅghātaparimukkoti attho.  ^b^taṇhāsallena otiṇṇo^eb^ti sarīrassa anto nimuggena  visapītakhurappena viya upādānalakkhaṇena taṇhāsaṅkhātena sallena  otiṇṇo hadayabbhantare ogāḷho. taṇhā hi pīḷājananato anto  tudanato duruddhārato ca ``sallo''ti vuccati.  ^b^icchādhūpāyito^eb^ti ārammaṇābhipatthanalakkhaṇāya icchāya  santāpito. taṃ visayaṃ icchanto hi puggalo yadicchitaṃ visayaṃ  labhanto vā alabhanto vā tāya eva anudahanalakkhaṇāya icchāya  santatto pariḷāhappatto hoti. ^b^sadā^eb^ti sabbakālaṃ, idañca padaṃ  sabbapadesu yojetabbaṃ.</p>
              <p>[03] ^b^parikkhitto jarāya cā^eb^ti na kevalaṃ maccunā  abbhāhatoyeva, atha kho jarāya ca parikkhitto. jarāya samavaruddho  jarāpākāraparikkhitto, na taṃ samatikkamatīti attho. ^b^haññati  niccamattāṇo^eb^ti atāṇo asaraṇo hutvā niccakālaṃ jarāmaraṇehi  haññati vibādhīyati. yathā kiṃ? ^b^pattadaṇḍova takkaro^eb^ yathā  takkaro coro katāparādho vajjhappatto atāṇo rājāṇāya haññati,  evamayaṃ loko jarāmaraṇehīti dasseti.</p>
              <p>[03] ^b^āgacchantaggikhandhāvā^eb^ti mahāvane ḍayhamāne taṃ  abhibhavantā mahantā aggikkhandhā viya maccu byādhi jarāti ime  tayo anudahanaṭṭhena aggikkhandhā imaṃ sattalokaṃ abhibhavantā  āgacchanti ^a^V2.0102^ea^, tesaṃ pana paṭibalo hutvā ^b^paccuggantuṃ^eb^ abhibhavituṃ  ^b^balaṃ^eb^ ussāho natthi, imassa lokassa, ^b^javo natthi  palāyituṃ^eb^ javantesu, ajjhottharantesu. yattha te nābhibhavanti, piṭṭhiṃ  dassetvā tato palāyitumpi imassa lokassa jaṅghājavo natthi, evaṃ ^a^M2.0119^ea^  attanā asamattho māyādīhi upāyehi appaṭikāre tividhe balavati  paccāmitte niccupaṭṭhite kiṃ kātabbanti ce? ^b^amoghaṃ^eb^ ^a^P2.0190^ea^  ^b^divasaṃ kayirā, appena bahukena vā^eb^ti appena  antamaso gaddūhanamattampi kālaṃ pavattitena bahukena vā sakalaṃ ahorattaṃ  pavattitena vipassanāmanasikārena amoghaṃ avañjhaṃ divasaṃ kareyya,  yasmā ^b^yaṃ yaṃ vijahate rattiṃ, tadūnaṃ tassa jīvitaṃ^eb^ ayaṃ satto yaṃ  yaṃ rattiṃ vijahati nāseti khepeti, tadūnaṃ tena ūnaṃ tassa sattassa  jīvitaṃ hoti. etena rattikkhayo nāma jīvitakkhayo tassa  anivattanatoti dasseti. tenāha -- </p>
              <p>[21] ``yamekarattiṃ paṭhamaṃ, gabbhe vasati māṇavo. </p>
              <p>[22] abbhuṭṭhitova so yāti, sa gacchaṃ na nivattatī''ti..  (jā0 1.15.363).</p>
              <p>[03] na kevalaṃ rattivaseneva, atha kho iriyāpathavasenāpi  jīvitakkhayo upadhāretabboti āha ^b^``carato''^eb^tiādi.  ^b^carato^eb^ti gacchantassa. ^b^tiṭṭhato^eb^ti ṭhitaṃ kappentassa.  ^b^āsīnasayanassa vā^eb^ti āsīnassa sayanassa vā, nisinnassa  nipajjantassa vāti attho. ``āsīdana''ntipi paṭhanti, tattha  sāmiatthe upayogavacanaṃ daṭṭhabbaṃ. ^b^upeti carimā rattī^eb^ti  carimakacittasahitā ratti upagacchati, rattiggahaṇañcettha  desanāsīsamattaṃ. gamanādīsu yena kenaci iriyāpathena samaṅgībhūtassa  carimakāloyeva, tenevassa iriyāpathakkhaṇā jīvitaṃ khepetvā eva  gacchanti, tasmā ^b^na te kālo pamajjituṃ^eb^ nāyaṃ tuyhaṃ pamādaṃ  āpajjituṃ kālo ``imasmiṃ nāma kāle maraṇaṃ na hotī''ti  aviditattā. vuttaṃ hi -- </p>
              <p>[21] ``animittamanaññātaṃ, maccānaṃ idha jīvitaṃ. </p>
              <p>[22] kasirañca parittañca, tañca dukkhena saṃyuta''nti..  (su0 ni0 579).</p>
              <p>[03] tasmā evaṃ attānaṃ ovaditvā appamattena tīsu sikkhāsu  anuyogo kātabboti adhippāyo. </p>
              <p>[06] sirimaṇḍattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 14. sabbakāmittheragāthāvaṇṇanā</h3n>
            <h4>
              <h4n> </h4n>
              <p>[03] ^b^dvipādako^eb^tiādikā ^a^M2.0120^ea^ ^a^V2.0103^ea^ āyasmato sabbakāmittherassa gāthā.  kā uppatti? ayaṃ kira padumuttarassa bhagavato sāsane uppannaṃ  abbudaṃ sodhetvā paṭipākatikaṃ ṭhapentaṃ ekaṃ theraṃ disvā, ``ahampi  anāgate ekassa buddhassa sāsane abbudaṃ sodhetvā paṭipākatikaṃ ṭhapetuṃ  samattho bhaveyya''nti patthanaṃ paṭṭhapetvā tadanurūpāni puññāni katvā  ^a^P2.0191^ea^ devamanussesu saṃsaranto imasmiṃ buddhuppāde  aparinibbute eva bhagavati vesāliyaṃ khattiyakule nibbattitvā  ^b^sabbakāmo^eb^ti laddhanāmo vayappatto ñātakehi dārapariggahaṃ  kārito nissaraṇajjhāsayatāya gharāvāsaṃ jigucchanto  dhammabhaṇḍāgārikassa santike pabbajitvā samaṇadhammaṃ karonto  upajjhāyena saddhiṃ vesāliṃ upagato ñātigharaṃ agamāsi. tattha naṃ  purāṇadutiyikā pativiyogadukkhitā kisā dubbaṇṇā analaṅkatā  kiliṭṭhavatthanivasanā vanditvā rodamānā ekamantaṃ aṭṭhāsi. taṃ  disvā therassa karuṇāpurassaraṃ mettaṃ upaṭṭhāpayato anubhūtārammaṇe  ayonisomanasikāravasena sahasā kileso uppajji.</p>
              <p>[03] so tena kasāhi tāḷito ājānīyo viya sañjātasaṃvego  tāvadeva susānaṃ gantvā, asubhanimittaṃ uggahetvā, tattha paṭiladdhajhānaṃ  pādakaṃ katvā, vipassanaṃ vaḍḍhetvā, arahattaṃ pāpuṇi. athassa sasuro  alaṅkatapaṭiyattaṃ dhītaraṃ ādāya mahatā parivārena naṃ uppabbājetukāmo  vihāraṃ agamāsi. thero tassā adhippāyaṃ ñatvā attano kāmesu  virattabhāvaṃ sabbattha ca anupalittataṃ pakāsento -- </p>
              <p>[03] 453^b^.^eb^ </p>
              <p>[21] ``dvipādakoyaṃ asuci, duggandho parihīrati. </p>
              <p>[22] nānākuṇapaparipūro, vissavanto tato tato.. </p>
              <p>[03] 454^b^.^eb^ </p>
              <p>[21] ``migaṃ nilīnaṃ kūṭena, baḷiseneva ambujaṃ. </p>
              <p>[22] vānaraṃ viya lepena, bādhayanti puthujjanaṃ.. </p>
              <p>[03] 455^b^.^eb^ </p>
              <p>[21] ``rūpā saddā rasā gandhā, phoṭṭhabbā ca manoramā. </p>
              <p>[22] pañca kāmaguṇā ete, itthirūpasmi dissare.. </p>
              <p>[03] 456^b^.^eb^ </p>
              <p>[21] ``ye etā upasevanti, rattacittā puthujjanā. </p>
              <p>[22] vaḍḍhenti kaṭasiṃ ghoraṃ, ācinanti punabbhavaṃ.. </p>
              <p>[03] 457^b^.^eb^ </p>
              <p>[21] ``yo ^a^M2.0121^ea^ ^a^V2.0104^ea^ cetā parivajjeti, sappasseva padā siro. </p>
              <p>[22] somaṃ visattikaṃ loke, sato samativattati.. </p>
              <p>[03] 458^b^.^eb^ </p>
              <p>[21] ``kāmesvādīnavaṃ disvā, nekkhammaṃ daṭṭhu khemato. </p>
              <p>[22] nissaṭo sabbakāmehi, patto me āsavakkhayo''ti..  -- </p>
              <p>[25] imā gāthā abhāsi.</p>
              <p>[03] tattha ^b^dvipādako^eb^ti yadipi apādakādayopi kāyā  asucīyeva, adhikāravasena pana ukkaṭṭhaparicchedena vā evaṃ vuttaṃ.  yasmā vā aññe asucibhūtāpi kāyā loṇambilādīhi  abhisaṅkharitvā manussānaṃ bhojanepi upanīyanti, na pana  manussakāyo, tasmā asucitarasabhāvamassa dassento ``dvipādako''ti  āha. ^b^aya^eb^nti tadā upaṭṭhitaṃ itthirūpaṃ ^a^P2.0192^ea^  sandhāyāha. ^b^asucī^eb^ti asuci eva, na ettha kiñcipi sucīti  attho. ^b^duggandho parihīratī^eb^ti duggandho samāno  pupphagandhādīhi saṅkharitvā pariharīyati.  ^b^nānākuṇapaparipūro^eb^ti kesādianekappakārakuṇapabharito.  ^b^vissavanto tato tato^eb^ti pupphagandhādīhissa jegucchabhāvaṃ  paṭicchādetuṃ vāyamantānampi taṃ vāyāmaṃ nipphalaṃ katvā navahi dvārehi  kheḷasiṅghāṇikādīni lomakūpehi ca sedajallikaṃ `vissavantoyeva  parihīratī'ti sambandho.</p>
              <p>[03] evaṃ jegucchopi samāno cāyaṃ kāyo kūṭādīhi viya migādike  attano rūpādīhi andhaputhujjane vañcetiyevāti dassento  ^b^``miga''^eb^ntiādimāha. tattha ^b^migaṃ nilīnaṃ kūṭenā^eb^ti  pāsavākarādinā kūṭena nilīnaṃ, paṭicchannaṃ katvā migaṃ viya nesādo.  vakkhamāno hi ^b^iva^eb^-saddo idhāpi ānetvā yojetabbo.  ^b^baḷiseneva ambuja^eb^nti ambujaṃ macchaṃ āmisabaddhena baḷisena  viya bāḷisiko. ^b^vānaraṃ viya lepenā^eb^ti rukkhasilādīsu  pakkhittena makkaṭalepena makkaṭaṃ viya migaluddo andhaputhujjanaṃ vañcento  bādhentīti.</p>
              <p>[03] ke pana bādhentīti āha. ^b^``rūpā saddā''^eb^tiādi.  rūpādayo hi pañca kāmakoṭṭhāsā visesato visabhāgavatthusannissayā  vipallāsūpanissayena ayonisomanasikārena parikkhittānaṃ  andhaputhujjanānaṃ mano ramento kilesavatthutāya anatthāvahabhāvato te  bādhenti nāma. tena vuttaṃ ^b^``rūpā saddā...pe0... itthirūpasmi  dissare''^eb^ti.</p>
              <p>[03] itthiggahaṇañcettha ^a^M2.0122^ea^ adhikāravasena katanti veditabbaṃ. tenevāha  ^b^``ye etā upasevantī''^eb^tiādi. tassattho -- ^b^ye^eb^  puthujjanā ^b^etā^eb^ itthiyo ^b^rattacittā^eb^ rāgābhibhūtacittā  upabhogavatthusaññāya ^a^V2.0105^ea^ upasevanti. ^b^vaḍḍhenti kaṭasiṃ ghora^eb^nti te  jātiādīhi nirayādīhi ca ghoraṃ, bhayānakaṃ, andhabālehi  abhiramitabbato kaṭasisaṅkhātaṃ saṃsāraṃ punappunaṃ uppattimaraṇādinā  vaḍḍhenti. tenāha ^b^``ācinanti punabbhava''^eb^nti.</p>
              <p>[03] ^b^yo cetā^eb^ti yo pana puggalo etā itthiyo tattha  chandarāgassa vikkhambhanena vā samucchindanena vā attano pādena  sappassa siraṃ viya parivajjeti, so sabbaṃ lokaṃ visajitvā ṭhitattā  loke visattikāsaṅkhātaṃ taṇhaṃ sato hutvā samativattati.</p>
              <p>[03] ^b^kāmesvādīnavaṃ disvā^eb^ti ``aṭṭhikaṅkalūpamā kāmā  bahudukkhā bahupāyāsā''tiādinā (pāci0 417; cūḷava0 65; ma0  ni0 1.234) vatthukāmesu kilesakāmesu anekākāravokāraṃ  ādīnavaṃ, dosaṃ, disvā. ^b^nekkhammaṃ daṭṭhu khemato^eb^ti kāmehi  bhavehi ca nikkhantabhāvato nekkhammaṃ, pabbajjaṃ ^a^P2.0193^ea^,  nibbānañca, khemato, anupaddavato, daṭṭhu, disvā.  ^b^sabbakāmehi^eb^pi tebhūmakadhammehi ^b^nissaṭo^eb^ visaṃyutto.  sabbepi tebhūmakā dhammā kāmanīyaṭṭhena kāmā, tehi ca thero visaṃyutto.  tenāha ^b^``patto me āsavakkhayo''^eb^ti.</p>
              <p>[03] evaṃ thero ādito pañcahi gāthāhi dhammaṃ kathetvā chaṭṭhagāthāya  aññaṃ byākāsi. taṃ sutvā sasuro ``ayaṃ sabbattha anupalitto, na  sakkā imaṃ kāmesu patāretu''nti yathāgatamaggeneva gato. theropi  vassasataparinibbute bhagavati upasampadāya vīsavassasatiko pathabyā  thero hutvā, vesālikehi vajjiputtehi uppāditaṃ sāsanassa abbudaṃ  sodhetvā, dutiyaṃ dhammasaṅgītiṃ saṅgāyitvā ``anāgate dhammāsokakāle  uppajjanakaṃ abbudaṃ sodhehī''ti tissamahābrahmānaṃ āṇāpetvā  anupādisesāya nibbānadhātuyā parinibbāyi. </p>
              <p>[06] sabbakāmittheragāthāvaṇṇanā niṭṭhitā. </p>
              <p>[06] chakkanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 7. sattakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. sundarasamuddattheragāthāvaṇṇanā</h3n>
            <h4>
              <h4n> </h4n>
              <p>[03] sattakanipāte ^a^M2.0123^ea^ ^a^V2.0106^ea^ ^b^alaṅkatā^eb^tiādikā āyasmato  sundarasamuddattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinitvā imasmiṃ buddhuppāde  rājagahe aññatarassa mahāvibhavassa seṭṭhino putto hutvā nibbatti.  ^b^samuddo^eb^tissa nāmaṃ ahosi. rūpasampattiyā pana  ^b^sundarasamuddo^eb^ti paññāyittha. so paṭhamavaye ṭhito bhagavato  rājagahappavese buddhānubhāvaṃ disvā, paṭiladdhasaddho nissaraṇajjhāsayatāya  pabbajitvā, laddhūpasampado samādinnadhutadhammo rājagahato sāvatthiṃ  gantvā, kalyāṇamittassa santike vipassanācāraṃ uggahetvā, kammaṭṭhānaṃ  anuyuñjanto viharati. tassa mātā rājagahe ussavadivase aññe  seṭṭhiputte sapajāpatike alaṅkatapaṭiyatte ussavakīḷaṃ kīḷante disvā,  puttaṃ anussaritvā rodati. taṃ disvā aññatarā gaṇikā  rodanakāraṇaṃ pucchi. sā tassā taṃ kāraṇaṃ kathesi. taṃ sutvā  gaṇikā ``ahaṃ taṃ ānessāmi, passa tāva mama itthibhāva''nti vatvā  ``yadi evaṃ taṃyeva tassa pajāpatiṃ katvā imassa kulassa sāminiṃ  karissāmī''ti tāya bahuṃ dhanaṃ datvā ^a^P2.0194^ea^,  vissajjitā mahatā parivārena sāvatthiṃ gantvā, therassa piṇḍāya  vicaraṇaṭṭhāne ekasmiṃ gehe vasamānā divase divase aññehi therassa  sakkaccaṃ piṇḍapātaṃ dāpesi. alaṅkatapaṭiyattā ca hutvā suvaṇṇapādukā  āruyha attānaṃ dassesi. athekadivasaṃ gehadvārena gacchantaṃ theraṃ  disvā, suvaṇṇapādukā omuñcitvā, añjaliṃ paggayha purato gacchantī  nānappakāraṃ theraṃ kāmanimantanāya nimantesi. taṃ sutvā thero  ``puthujjanacittaṃ nāma cañcalaṃ, yaṃnūna mayā idāneva ussāho  karaṇīyo''ti tattheva ṭhito bhāvanaṃ ussukkāpetvā chaḷabhiñño ahosi.  taṃ sandhāya vuttaṃ -- </p>
              <p>[03] 459^b^.^eb^ </p>
              <p>[21] ``alaṅkatā suvasanā, māladhārī vibhūsitā. </p>
              <p>[22] alattakakatāpādā, pādukāruyha vesikā.. </p>
              <p>[03] 460^b^.^eb^ </p>
              <p>[21] ``pādukā ^a^M2.0124^ea^ ^a^V2.0107^ea^ oruhitvāna, purato pañjalīkatā. </p>
              <p>[22] sā maṃ saṇhena mudunā, mhitapubbaṃ abhāsatha.. </p>
              <p>[03] 461^b^.^eb^ </p>
              <p>[21] ```yuvāsi tvaṃ pabbajito, tiṭṭhāhi mama sāsane. </p>
              <p>[27] bhuñja mānusake kāme, ahaṃ vittaṃ dadāmi te. </p>
              <p>[22] saccaṃ te paṭijānāmi, aggiṃ vā te harāmahaṃ.. </p>
              <p>[03] 462^b^.^eb^ </p>
              <p>[21] ```yadā jiṇṇā bhavissāma, ubho daṇḍaparāyanā. </p>
              <p>[22] ubhopi pabbajissāma, ubhayattha kaṭaggaho'''.. </p>
              <p>[03] 463^b^.^eb^ </p>
              <p>[21] ``tañca disvāna yācantiṃ, vesikaṃ pañjalīkataṃ. </p>
              <p>[22] alaṅkataṃ suvasanaṃ, maccupāsaṃva oḍḍitaṃ.. </p>
              <p>[03] 464^b^.^eb^ </p>
              <p>[21] ``tato me manasīkāro, yoniso udapajjatha. </p>
              <p>[22] ādīnavo pāturahu, nibbidā samatiṭṭhatha.. </p>
              <p>[03] 465^b^.^eb^ </p>
              <p>[21] ``tato cittaṃ vimucci me, passa dhammasudhammataṃ. </p>
              <p>[22] tisso vijjā anuppattā, kataṃ buddhassa sāsana''nti..</p>
              <p>[03] tattha ^b^māladhārī^eb^ti mālādhārinī piḷandhapupphadāmā.  ^b^vibhūsitā^eb^ti ūnaṭṭhānassa pūraṇavasena pupphehi ceva  gandhavilepanādīhi ca vibhūsitagattā. ^b^``alaṅkatā''^eb^ti iminā  hatthūpagagīvūpagādīhi ābharaṇehi alaṅkaraṇaṃ adhippetaṃ.  ^b^alattakakatāpādā^eb^ti pariṇatajayasumanapupphavaṇṇena lākhārasena  rañjitacaraṇayugaḷā. samāsapadañhetaṃ, ``alattakakatapādā''ti vattabbe  gāthāsukhatthaṃ dīghaṃ katvā vuttaṃ. asamāsabhāve pana ``tassā''ti  vacanaseso veditabbo. ^b^pādukāruyha vesikā^eb^ti ekā  rūpūpajīvikā itthī yathāvuttavesā suvaṇṇapādukā paṭimuñcitvā  ``ṭhitā''ti vacanaseso.</p>
              <p>[03] ^b^pādukā oruhitvānā^eb^ti pādukāhi otaritvā,  suvaṇṇapādukāyo omuñcitvāti attho. ^b^pañjalīkatā^eb^ti  paggahitāñjalikā ^b^sā^eb^ vesī maṃ. sāmaṃ vā vacanaparamparaṃ  ^a^P2.0195^ea^ vinā sayameva abhāsatha. ^b^saṇhenā^eb^ti maṭṭhena.  ^b^mudunā^eb^ti madhurena. ``vacanenā''ti avuttampi vuttameva  hoti, abhāsathāti, vuttattā.</p>
              <p>[03] ^b^yuvāsi^eb^ ^a^M2.0125^ea^ ^b^tvaṃ pabbajito^eb^ti tvaṃ pabbajanto yuvā, daharoyeva  hutvā pabbajitosi, nanu pabbajantena sattame dasake sampatteva  pabbajitabbanti dasseti. ^b^tiṭṭhāhi mama sāsane^eb^ti mama vacane  tiṭṭha.</p>
              <p>[03] kiṃ ^a^V2.0108^ea^ pana tanti āha ^b^``bhuñja mānusake kāme''^eb^ti kāme  paribhuñjitukāmassa rūpasampatti, vayasampatti, parivārasampatti,  bhogasampatti ca icchitabbā. tattha ``kuto me bhogasampattī''ti  vadeyyāti, āha ^b^``ahaṃ vittaṃ dadāmi te''^eb^ti. ``tayidaṃ  vacanaṃ kathaṃ saddahātabba''nti maññeyyāti taṃ saddahāpentī āha  ^b^``saccaṃ te paṭijānāmi, aggiṃ vā te harāmaha''^eb^nti. ``bhuñja  mānusake kāme, ahaṃ vittaṃ dadāmi te''ti yadidaṃ mayā paṭiññātaṃ, taṃ  ekaṃsena saccameva paṭijānāmi, sace me na pattiyāyasi, aggiṃ vā te  harāmahaṃ aggiṃ haritvā aggipaccayaṃ sapathaṃ karomīti attho.  ^b^ubhayattha kaṭaggaho^eb^ti amhākaṃ ubhinnaṃ jiṇṇakāle pabbajjanaṃ  ubhayattha jayaggāho. yaṃ mayaṃ yāva daṇḍaparāyanakālā bhoge bhuñjāma,  evaṃ idhalokepi bhogehi na jīyāma, mayaṃ pacchā pabbajissāma, evaṃ  paralokepi bhogehi na jīyāmāti adhippāyo. ^b^tato^eb^ti taṃ  nimittaṃ, kāmehi nimantentiyā ``yuvāsi tva''ntiādinā ``yadā  jiṇṇā bhavissāmā''tiādinā ca tassā vesiyā vuttavacanahetu.  tañhi vacanaṃ aṅkusaṃ katvā thero samaṇadhammaṃ karonto sadatthaṃ  paripūresi. sesaṃ heṭṭhā vuttanayameva. </p>
              <p>[06] sundarasamuddattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. lakuṇḍakabhaddiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pare ambāṭakārāme^eb^tiādikā āyasmato  lakuṇḍakabhaddiyattherassa gāthā. kā uppatti? ayaṃ kira padumuttarassa  bhagavato kāle haṃsavatīnagare mahābhoge kule nibbattitvā, vayappatto  satthu santike dhammaṃ suṇanto nisinno tasmiṃ khaṇe satthāraṃ ekaṃ  bhikkhuṃ mañjussarānaṃ aggaṭṭhāne ṭhapentaṃ disvā, sayampi taṃ ṭhānaṃ  patthento buddhappamukhassa bhikkhusaṅghassa mahādānaṃ datvā, ``aho  vatāhampi anāgate ayaṃ bhikkhu ^a^M2.0126^ea^ viya ekassa buddhassa sāsane  mañjussarānaṃ aggo bhaveyya''nti paṇidhānaṃ akāsi. bhagavā ca tassa  anantarāyataṃ disvā byākaritvā pakkāmi.</p>
              <p>[03] so ^a^P2.0196^ea^ tattha yāvajīvaṃ puññāni katvā  devamanussesu saṃsaranto phussassa bhagavato kāle cittapattakokilo  hutvā rājuyyānato madhuraṃ ambaphalaṃ tuṇḍenādāya gacchanto satthāraṃ  disvā pasannamānaso ``dassāmī''ti cittaṃ uppādesi. satthā tassa  cittaṃ ñatvā pattaṃ gahetvā nisīdi. kokilo dasabalassa patte  ambapakkaṃ patiṭṭhāpesi. satthā taṃ paribhuñji. so kokilo  ^a^V2.0109^ea^ pasannamānaso teneva pītisukhena sattāhaṃ vītināmesi. tena ca  puññakammena mañjussaro ahosi. kassapasammāsambuddhakāle pana  cetiye āraddhe kiṃ pamāṇaṃ karoma? sattayojanappamāṇaṃ.  atimahantametaṃ. chayojanappamāṇaṃ. etampi atimahantaṃ.  pañcayojanaṃ, catuyojanaṃ, tiyojanaṃ, dviyojananti vutte ayaṃ tadā  jeṭṭhavaḍḍhakī hutvā ``etha, bho, anāgate sukhapaṭijaggiyaṃ kātuṃ  vaṭṭatī''ti vatvā rajjuyā parikkhipanto gāvutamattake ṭhatvā ``ekekaṃ  mukhaṃ gāvutaṃ gāvutaṃ hotu, cetiyaṃ ekayojanāvaṭṭaṃ yojanubbedhaṃ  bhavissatī''ti āha. te tassa vacane aṭṭhaṃsu. iti appamāṇassa  buddhassa pamāṇaṃ akāsīti. tena pana kammena nibbattanibbattaṭṭhāne  aññehi nīcatarappamāṇo hoti.</p>
              <p>[03] so amhākaṃ satthu kāle sāvatthiyaṃ mahābhogakule nibbatti,  ^b^bhaddiyo^eb^tissa nāmaṃ ahosi. atirassatāya pana  ^b^lakuṇḍakabhaddiyo^eb^ti paññāyittha. so satthu santike dhammaṃ  sutvā, paṭiladdhasaddho pabbajitvā, bahussuto dhammakathiko hutvā  madhurena sarena paresaṃ dhammaṃ kathesi. athekasmiṃ ussavadivase ekena  brāhmaṇena saddhiṃ rathena gacchantī aññatarā gaṇikā theraṃ disvā  dantavidaṃsakaṃ hasi. thero tassā dantaṭṭhike nimittaṃ gahetvā jhānaṃ  uppādetvā, taṃ pādakaṃ katvā, vipassanaṃ paṭṭhapetvā, anāgāmī ahosi.  so abhiṇhaṃ kāyagatāya satiyā viharanto ekadivasaṃ āyasmatā  dhammasenāpatinā ovadiyamāno arahatte patiṭṭhahi. tena vuttaṃ  ^b^apadāne^eb^ (apa0 thera 2.55.1-33) -- </p>
              <p>[21] ``padumuttaro ^a^M2.0127^ea^ nāma jino, sabbadhammesu cakkhumā. </p>
              <p>[22] ito satasahassamhi, kappe uppajji nāyako.. </p>
              <p>[21] ``tadāhaṃ haṃsavatiyaṃ seṭṭhiputto mahaddhano. </p>
              <p>[22] jaṅghāvihāraṃ vicaraṃ, saṅghārāmaṃ agacchahaṃ.. </p>
              <p>[21] ``tadā so lokapajjoto, dhammaṃ desesi nāyako. </p>
              <p>[22] mañjussarānaṃ pavaraṃ, sāvakaṃ abhikittayi.. </p>
              <p>[21] ``taṃ sutvā mudito hutvā, kāraṃ katvā mahesino. </p>
              <p>[22] vanditvā satthuno pāde, taṃ ṭhānamabhipatthayiṃ.. </p>
              <p>[21] ``tadā buddho viyākāsi, saṅghamajjhe vināyako. </p>
              <p>[22] anāgatamhi addhāne, lacchase taṃ manorathaṃ.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] bhaddiyo nāma nāmena, hessati satthu sāvako.. </p>
              <p>[21] ``tena ^a^V2.0110^ea^ kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``dvenavute ito kappe, phusso uppajji nāyako. </p>
              <p>[22] durāsado duppasaho, sabbalokuttamo jino.. </p>
              <p>[21] ``caraṇena ca sampanno, brahā uju patāpavā. </p>
              <p>[22] hitesī sabbasattānaṃ, bahuṃ mocesi bandhanā.. </p>
              <p>[21] ``nandārāmavane tassa, ahosiṃ phussakokilo. </p>
              <p>[22] gandhakuṭisamāsanne, ambarukkhe vasāmahaṃ.. </p>
              <p>[21] ``tadā piṇḍāya gacchantaṃ, dakkhiṇeyyaṃ jinuttamaṃ. </p>
              <p>[22] disvā cittaṃ pasādetvā, mañjunābhinikūjahaṃ.. </p>
              <p>[21] ``rājuyyānaṃ tadā gantvā, supakkaṃ kanakattacaṃ. </p>
              <p>[22] ambapiṇḍaṃ gahetvāna, sambuddhassopanāmayiṃ.. </p>
              <p>[21] ``tadā ^a^M2.0128^ea^ me cittamaññāya, mahākāruṇiko jino. </p>
              <p>[22] upaṭṭhākassa hatthato, pattaṃ paggaṇhi nāyako.. </p>
              <p>[21] ``adāsiṃ haṭṭhacittohaṃ, ambapiṇḍaṃ mahāmune. </p>
              <p>[22] patte pakkhippa pakkhehi, pañjaliṃ katvāna mañjunā.. </p>
              <p>[21] ``sarena rajanīyena, savanīyena vaggunā. </p>
              <p>[22] vassanto buddhapūjatthaṃ, nīḷaṃ gantvā nipajjahaṃ.. </p>
              <p>[21] ``tadā muditacittaṃ maṃ, buddhapemagatāsayaṃ. </p>
              <p>[22] sakuṇagghi upāgantvā, ghātayī duṭṭhamānaso.. </p>
              <p>[21] ``tato cutohaṃ tusite, anubhotvā mahāsukhaṃ. </p>
              <p>[22] manussayonimāgacchiṃ, tassa kammassa vāhasā.. </p>
              <p>[21] ``imamhi bhaddake kappe, brahmabandhu mahāyaso. </p>
              <p>[22] kassapo nāma gottena, uppajji vadataṃ varo.. </p>
              <p>[21] ``sāsanaṃ jotayitvā so, abhibhuyya kutitthiye. </p>
              <p>[22] vinayitvāna veneyye, nibbuto so sasāvako.. </p>
              <p>[21] ``nibbute tamhi lokagge, pasannā janatā bahū. </p>
              <p>[22] pūjanatthāya buddhassa, thūpaṃ kubbanti satthuno.. </p>
              <p>[21] ``sattayojanikaṃ thūpaṃ, sattaratanabhūsitaṃ. </p>
              <p>[22] karissāma mahesissa, iccevaṃ mantayanti te.. </p>
              <p>[21] ``kikino kāsirājassa, tadā senāya nāyako. </p>
              <p>[22] hutvāhaṃ appamāṇassa, pamāṇaṃ cetiye vadiṃ.. </p>
              <p>[21] ``tadā ^a^V2.0111^ea^ te mama vākyena, cetiyaṃ yojanuggataṃ. </p>
              <p>[22] akaṃsu naravīrassa, nānāratanabhūsitaṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tāvatiṃsamagacchahaṃ.. </p>
              <p>[21] ``pacchime ca bhave dāni, jāto seṭṭhikule ahaṃ. </p>
              <p>[22] sāvatthiyaṃ puravare, iddhe phīte mahaddhane.. </p>
              <p>[21] ``purappavese ^a^M2.0129^ea^ sugataṃ, disvā vimhitamānaso. </p>
              <p>[22] pabbajitvāna na ciraṃ, arahattamapāpuṇiṃ.. </p>
              <p>[21] ``cetiyassa pamāṇaṃ yaṃ, akariṃ tena kammunā. </p>
              <p>[22] lakuṇḍakasarīrohaṃ, jāto paribhavāraho.. </p>
              <p>[21] ``sarena madhurenāhaṃ, pūjitvā isisattamaṃ. </p>
              <p>[22] mañjussarānaṃ bhikkhūnaṃ, aggattamanupāpuṇiṃ.. </p>
              <p>[21] ``phaladānena buddhassa, guṇānussaraṇena ca. </p>
              <p>[22] sāmaññaphalasampanno, viharāmi anāsavo.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] aparabhāge aññaṃ byākaronto -- </p>
              <p>[03] 466^b^.^eb^ </p>
              <p>[21] ``pare ambāṭakārāme, vanasaṇḍamhi bhaddiyo. </p>
              <p>[22] samūlaṃ taṇhamabbuyha, tattha bhaddova jhāyati.. </p>
              <p>[03] 467^b^.^eb^ </p>
              <p>[21] ``ramanteke ^a^P2.0197^ea^ mudiṅgehi, vīṇāhi  paṇavehi ca. </p>
              <p>[22] ahañca rukkhamūlasmiṃ, rato buddhassa sāsane.. </p>
              <p>[03] 468^b^.^eb^ </p>
              <p>[21] ``buddho ce me varaṃ dajjā, so ca labbhetha me varo. </p>
              <p>[22] gaṇhehaṃ sabbalokassa, niccaṃ kāyagataṃ sati''nti.. -- </p>
              <p>[25] imā tisso gāthā abhāsi.</p>
              <p>[03] tattha ^b^pare^eb^ti seṭṭhe adhike, visiṭṭheti attho.  adhikavācī hi ayaṃ parasaddo ``paraṃ viya mattāyā''tiādīsu viya.  ^b^ambāṭakārāme^eb^ti evaṃnāmake ārāme. so kira  chāyūdakasampanno vanasaṇḍamaṇḍito ramaṇīyo hoti tena ``pare''ti  visesetvā vutto. ``ambāṭakavane ambāṭakehi abhilakkhitavane''ti  ca vadanti. ^b^vanasaṇḍamhī^eb^ti vanagahane,  ghananicitarukkhagacchalatāsamūhe vaneti attho. ^b^bhaddiyo^eb^ti  evaṃnāmako, attānameva thero aññaṃ viya vadati. ^b^samūlaṃ  taṇhamabbuyhā^eb^ti taṇhāya ^a^M2.0130^ea^ mūlaṃ nāma avijjā. tasmā sāvijjaṃ taṇhaṃ  aggamaggena ^a^V2.0112^ea^ samugghāṭetvāti attho. ^b^tattha bhaddova jhāyatī^eb^ti  lokuttarehi sīlādīhi bhaddo sundaro tasmiṃyeva vanasaṇḍe  katakiccatāya diṭṭhadhammasukhavihāravasena aggaphalajhānena jhāyati.</p>
              <p>[03] phalasukhena ca jhānasamāpattīhi ca vītināmetīti attano  vivekaratiṃ dassetvā ^b^``ramanteke''^eb^ti gāthāyapi byatirekamukhena  tamevatthaṃ dasseti. tattha ^b^mudiṅgehī^eb^ti aṅgikādīhi murajehi.  ^b^vīṇāhī^eb^ti nandinīādīhi vīṇāhi. ^b^paṇavehī^eb^ti  turiyehi ramanti eke kāmabhogino, sā pana tesaṃ rati anariyā  anatthasaṃhitā. ^b^ahañcā^eb^ ti ahaṃ pana, ekako ^b^buddhassa^eb^  bhagavato sāsane rato, tato eva rukkhamūlasmiṃ ^b^rato^eb^ abhirato  viharāmīti attho.</p>
              <p>[03] evaṃ attano vivekābhiratiṃ kittetvā idāni yaṃ  kāyagatāsatikammaṭṭhānaṃ bhāvetvā arahattaṃ patto, tassa pasaṃsanatthaṃ  ^b^``buddho ce me''^eb^ti gāthamāha. tassattho -- sace ^b^buddho^eb^  bhagavā ``ekāhaṃ, bhante, bhagavantaṃ varaṃ yācāmī''ti mayā yācito  ``atikkantavarā kho, bhikkhu, tathāgatā''ti apaṭikkhipitvā mayhaṃ  yathāyācitaṃ varaṃ dadeyya, so ca varo mamādhippāyapūrako ^b^labbhetha^eb^  mayhaṃ manorathaṃ matthakaṃ pāpeyyāti thero parikappavasena vadati.  ``bhante, sabbo loko sabbakālaṃ kāyagatāsatikammaṭṭhānaṃ bhāvetū''ti  ``sabbalokassa niccaṃ kāyagatāsati bhāvetabbā''ti katvā varaṃ gaṇhe  ahanti dassento āha ^b^``gaṇhehaṃ sabbalokassa, niccaṃ kāyagataṃ  sati''^eb^nti. idāni aparikkhaṇagarahāmukhena parikkhaṇaṃ pasaṃsanto  -- </p>
              <p>[03] 469^b^.^eb^ </p>
              <p>[21] ``ye ^a^P2.0198^ea^ maṃ rūpena pāmiṃsu, ye ca  ghosena anvagū. </p>
              <p>[22] chandarāgavasūpetā, na maṃ jānanti te janā.. </p>
              <p>[03] 470^b^.^eb^ </p>
              <p>[21] ``ajjhattañca na jānāti, bahiddhā ca na passati. </p>
              <p>[22] samantāvaraṇo bālo, sa ve ghosena vuyhati.. </p>
              <p>[03] 471^b^.^eb^ </p>
              <p>[21] ``ajjhattañca na jānāti, bahiddhā ca vipassati. </p>
              <p>[22] bahiddhā phaladassāvī, sopi ghosena vuyhati.. </p>
              <p>[03] 472^b^.^eb^ </p>
              <p>[21] ``ajjhattañca ^a^M2.0131^ea^ pajānāti, bahiddhā ca vipassati. </p>
              <p>[22] anāvaraṇadassāvī, na so ghosena vuyhatī''ti.. -- </p>
              <p>[25] imā catasso gāthā abhāsi.</p>
              <p>[03] tattha ^b^ye maṃ rūpena pāmiṃsū^eb^ti ye janā aviddasū mama  rūpena apasādikena nihīnena ``ākārasadisī paññā''ti,  dhammasarīrena ca maṃ nihīnaṃ pāmiṃsu, ``orako aya''nti hīḷentā  paricchindanavasena ^a^V2.0113^ea^ maññiṃsūti attho. ^b^ye ca ghosena anvagū^eb^ti  ye ca sattā ghosena mañjunā maṃ sambhāvanāvasena anugatā bahu  maññiṃsu, taṃ tesaṃ micchā, na hi ahaṃ rūpamattena avamantabbo,  ghosamattena vā na bahuṃ mantabbo, tasmā ^b^chandarāgavasūpetā, na maṃ  jānanti te janā^eb^ti te duvidhāpi janā chandarāgassa vasaṃ upetā  appahīnachandarāgā sabbaso pahīnachandarāgaṃ maṃ na jānanti.</p>
              <p>[03] avisayo tesaṃ mādiso ajjhattaṃ bahiddhā ca  apariññātavatthutāyāti dassetuṃ ^b^``ajjhatta''^eb^ntiādi vuttaṃ.  ^b^ajjhatta^eb^nti attano santāne khandhāyatanādidhammaṃ.  ^b^bahiddhā^eb^ti parasantāne. atha vā ajjhattanti, mama abbhantare  asekkhasīlakkhandhādiṃ. bahiddhāti, mameva ākappasampattiyādiyuttaṃ  bahiddhā rūpadhammappavattiṃ cakkhuviññāṇādippavattiñca.  ^b^samantāvaraṇo^eb^ti evaṃ ajjhattañca bahiddhā ca ajānanena  samantato āvaraṇayutto āvaṭañāṇagatiko. ^b^sa ve ghosena  vuyhatī^eb^ti so paraneyyabuddhiko bālo ghosena paresaṃ vacanena vuyhati  niyyati ākaḍḍhīyati.</p>
              <p>[03] ^b^bahiddhā ca vipassatī^eb^ti yo ca vuttanayena ajjhattaṃ na  jānāti, bahiddhā pana sutānusārena ākappasampattiādiupadhāraṇena vā  visesato passati. ``guṇavisesayutto siyā''ti maññati, sopi  ^b^bahiddhā phaladassāvī^eb^ nayaggāhena phalamattaṃ gaṇhanto vuttanayena  ghosena vuyhati, sopi mādise na jānātīti attho. </p>
              <p>[01] yo pana ^b^ajjhattañca^eb^ khīṇāsavassa abbhantare  asekkhasīlakkhandhādiguṇaṃ jānāti, bahiddhā cassa  paṭipattisallakkhaṇena visesato guṇavisesayogaṃ passati.  ^b^anāvaraṇadassāvī^eb^ kenaci anāvaṭo hutvā ariyānaṃ guṇe ^a^M2.0132^ea^ daṭṭhuṃ  ñātuṃ samattho, na so ghosamattena vuyhati yāthāvato dassanatoti. </p>
              <p>[06] lakuṇḍakabhaddiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. bhaddattheragāthāvaṇṇanā</h3n>
            <h4>
              <h4n> </h4n>
              <p>[03] ^b^ekaputto^eb^tiādikā ^a^P2.0199^ea^ āyasmato  bhaddattherassa gāthā. kā uppatti? ayaṃ kira padumuttaraṃ bhagavantaṃ  bhikkhusaṅghañca satasahassaparimāṇaṃ cīvarādīhi catūhi paccayehi  pūjesi. so tena puññakammena devamanussesu saṃsaranto imasmiṃ  buddhuppāde sāvatthiyaṃ seṭṭhikule nibbatti. nibbattamāno ^a^V2.0114^ea^ ca aputtakesu  mātāpitūsu devatāyācanādīni katvāpi alabhantesu satthāraṃ  upasaṅkamitvā ``sace, bhante, mayaṃ ekaṃ puttaṃ lacchāma, taṃ tumhākaṃ  dāsatthāya dassāmā''ti vatvā āyācitvā gatesu satthu adhippāyaṃ  ñatvā aññataro devaputto khīṇāyuko hutvā ṭhito sakkena devaraññā  ``amukasmiṃ kule nibbattāhī''ti āṇatto tattha nibbatti,  ^b^bhaddo^eb^tissa nāmaṃ akaṃsu. taṃ sattavassuddesikaṃ jātaṃ mātāpitaro  alaṅkaritvā bhagavato santikaṃ netvā ``ayaṃ so, bhante, tumhe  āyācitvā laddhadārako, imaṃ tumhākaṃ niyyātemā''ti āhaṃsu. satthā  ānandattheraṃ āṇāpesi -- ``imaṃ pabbājehī''ti. āṇāpetvā ca  gandhakuṭiṃ pāvisi. thero taṃ pabbājetvā saṅkhepena vipassanāmukhaṃ  ācikkhi. so upanissayasampannattā vipassanāya kammaṃ karonto  sūriye anoggateyeva bhāvanaṃ ussukkāpetvā chaḷabhiñño ahosi. tena  vuttaṃ ^b^apadāne^eb^ (apa0 thera 1.5.54-69) -- </p>
              <p>[21] ``padumuttarasambuddhaṃ, mettacittaṃ mahāmuniṃ. </p>
              <p>[22] upeti janatā sabbā, sabbalokagganāyakaṃ.. </p>
              <p>[21] ``sattukañca baddhakañca, āmisaṃ pānabhojanaṃ. </p>
              <p>[22] dadanti satthuno sabbe, puññakkhette anuttare.. </p>
              <p>[21] ``ahampi dānaṃ dassāmi, devadevassa tādino. </p>
              <p>[22] buddhaseṭṭhaṃ nimantetvā, saṅghampi ca anuttaraṃ.. </p>
              <p>[21] ``uyyojitā ^a^M2.0133^ea^ mayā cete, nimantesuṃ tathāgataṃ. </p>
              <p>[22] kevalaṃ bhikkhusaṅghañca, puññakkhettaṃ anuttaraṃ.. </p>
              <p>[21] ``satasahassapallaṅkaṃ, sovaṇṇaṃ gonakatthataṃ. </p>
              <p>[27] tūlikāpaṭalikāya, khomakappāsikehi ca. </p>
              <p>[22] mahārahaṃ paññāpayiṃ, āsanaṃ buddhayuttakaṃ.. </p>
              <p>[21] ``padumuttaro lokavidū, devadevo narāsabho. </p>
              <p>[22] bhikkhusaṅghaparibyūḷho, mama dvāramupāgami.. </p>
              <p>[21] ``paccuggantvāna sambuddhaṃ, lokanāthaṃ yasassinaṃ. </p>
              <p>[22] pasannacitto sumano, abhināmayiṃ saṅgharaṃ.. </p>
              <p>[21] ``bhikkhūnaṃ satasahassaṃ, buddhañca lokanāyakaṃ. </p>
              <p>[22] pasannacitto sumano, paramannena tappayiṃ.. </p>
              <p>[21] ``padumuttaro lokavidū, āhutīnaṃ paṭiggaho. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yenidaṃ āsanaṃ dinnaṃ, sovaṇṇaṃ gonakatthataṃ. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``catusattatikkhattuṃ ^a^V2.0115^ea^ so, devarajjaṃ karissati. </p>
              <p>[22] anubhossati sampattiṃ, accharāhi purakkhato.. </p>
              <p>[21] ``padesarajjaṃ sahassaṃ, vasudhaṃ āvasissati. </p>
              <p>[22] ekapaññāsakkhattuñca, cakkavattī bhavissati.. </p>
              <p>[21] ``sabbāsu bhavayonīsu, uccākulī bhavissati. </p>
              <p>[27] so ca pacchā pabbajitvā, sukkamūlena codito. </p>
              <p>[22] bhaddiyo nāma nāmena, hessati satthu sāvako.. </p>
              <p>[21] ``vivekamanuyuttomhi, pantasenanivāsahaṃ. </p>
              <p>[22] phalañcādhigataṃ sabbaṃ, cattaklesomhi ajjahaṃ.. </p>
              <p>[21] ``mama sabbaṃ abhiññāya, sabbaññū lokanāyako. </p>
              <p>[22] bhikkhusaṅghe nisīditvā, etadagge ṭhapesi maṃ.. </p>
              <p>[21] ``paṭisambhidā catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] tassa ^a^M2.0134^ea^ bhagavā chaḷabhiññuppattiṃ ñatvā ``ehi, bhaddā''ti āha.  so tāvadeva satthāraṃ upasaṅkamitvā vanditvā pañjaliko satthu samīpe  aṭṭhāsi, sā eva cassa upasampadā ahosi. buddhūpasampadā nāma  kiresā. thero jātito paṭṭhāya attano pavattiyā kathanamukhena aññaṃ  byākaronto -- </p>
              <p>[03] 473^b^.^eb^ </p>
              <p>[21] ``ekaputto ahaṃ āsiṃ, piyo mātu piyo pitu. </p>
              <p>[22] bahūhi vatacariyāhi, laddho āyācanāhi ca.. </p>
              <p>[03] 474^b^.^eb^ </p>
              <p>[21] ``te ca maṃ anukampāya, atthakāmā hitesino. </p>
              <p>[22] ubho pitā ca mātā ca, buddhassa upanāmayuṃ.. </p>
              <p>[03] 475^b^.^eb^ </p>
              <p>[21] ``kicchā laddho ayaṃ putto, sukhumālo sukhedhito. </p>
              <p>[22] imaṃ dadāma te nātha, jinassa paricārakaṃ.. </p>
              <p>[03] 476^b^.^eb^ </p>
              <p>[21] ``satthā ca maṃ paṭiggayha, ānandaṃ etadabravi. </p>
              <p>[22] pabbājehi imaṃ khippaṃ, hessatyājāniyo ayaṃ.. </p>
              <p>[03] 477^b^.^eb^ </p>
              <p>[21] ``pabbājetvāna ^a^P2.0200^ea^ maṃ satthā, vihāraṃ  pāvisī jino. </p>
              <p>[22] anoggatasmiṃ sūriyasmiṃ, tato cittaṃ vimucci me.. </p>
              <p>[03] 478^b^.^eb^ </p>
              <p>[21] ``tato ^a^V2.0116^ea^ satthā nirākatvā, paṭisallānavuṭṭhito. </p>
              <p>[22] ehi bhaddāti maṃ āha, sā me āsūpasampadā.. </p>
              <p>[03] 479^b^.^eb^ </p>
              <p>[21] ``jātiyā sattavassena, laddhā me upasampadā. </p>
              <p>[22] tisso vijjā anuppattā, aho dhammasudhammatā''ti..  -- </p>
              <p>[25] imā gāthā abhāsi.</p>
              <p>[03] tattha ^b^vatacariyāhī^eb^ti, ``evaṃ katvā puttaṃ labhissathā''ti  vuttaṃ samaṇabrāhmaṇānaṃ vacanaṃ sutvā, khīraṃ pāyitvā,  anasanādivatacaraṇehi. ^b^āyācanāhī^eb^ti devatāyācanāhi  satthuāyācanāya ca, idameva cettha kāraṇaṃ, itaraṃ thero mātāpitūnaṃ  paṭipattidassanatthañceva kicchaladdhabhāvadassanatthañca vadati.</p>
              <p>[03] ^b^te^eb^ti ^a^M2.0135^ea^ mātāpitaro. ^b^upanāmayu^eb^nti upanāmesuṃ.</p>
              <p>[03] ^b^sukhedhito^eb^ti sukhasaṃvaḍḍhito. ^b^te^eb^ti tuyhaṃ.  ^b^paricāraka^eb^nti kiṃkāraṃ.</p>
              <p>[03] ^b^hessatyājāniyo aya^eb^nti ayaṃ dārako mama sāsane  ājānīyo bhavissati. tasmā khippaṃ ajjeva pabbājehīti etaṃ  ^b^abravi,^eb^ āha.</p>
              <p>[03] ^b^pabbājetvānā^eb^ti ānandattherena pabbājetvā.  ^b^vihāra^eb^nti gandhakuṭiṃ. ^b^anoggatasmiṃ sūriyasmi^eb^nti  sūriye anatthaṅgateyeva. ^b^tato cittaṃ vimucci me^eb^ti tato  vipassanārambhato paraṃ na cireneva khaṇena sabbāsavehi me cittaṃ  vimucci, khīṇāsavo ahosiṃ.</p>
              <p>[03] ^b^tato^eb^ti mama āsavakkhayato pacchā. ^b^nirākatvā^eb^ti  attanā samāpannaṃ phalasamāpattiṃ appetvā tato vuṭṭhāya. tenāha  ^b^``paṭisallānavuṭṭhito''^eb^ti. ^b^sā me āsūpasampadā^eb^ti yā maṃ  uddissa ``ehi, bhaddā''ti satthu vācā pavattā, sā eva me mayhaṃ  upasampadā āsi. evaṃ ^b^jātiyā sattavassena, laddhā me  upasampadā^eb^ti sātisayaṃ satthārā attano kataṃ anuggahaṃ sāsanassa ca  niyyānikataṃ dasseti. tenāha ^b^``aho dhammasudhammatā''^eb^ti.</p>
              <p>[03] ettha ca ``cittaṃ vimucci me''ti khīṇāsavabhāvaṃ pakāsetvāpi  puna ^b^``tisso vijjā anuppattā''^eb^ti lokiyābhiññekadesadassanaṃ  chaḷabhiññabhāvavibhāvanatthaṃ. tenāha apadāne ``chaḷabhiññā  sacchikatā''ti. </p>
              <p>[06] bhaddattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. sopākattheragāthāvaṇṇanā</h3n>
            <h4>
              <h4n> </h4n>
              <p>[03] ^b^disvā^eb^ ^a^V2.0117^ea^ ^a^P2.0201^ea^  ^b^pāsādachāyāya^eb^ntiādikā āyasmato sopākattherassa gāthā.  kā uppatti? ayampi purimabuddhesu katādhikāro tattha tattha bhave  puññāni upacinanto siddhatthassa bhagavato kāle brāhmaṇakule  nibbattitvā viññutaṃ patto brāhmaṇānaṃ vijjāsippesu nipphattiṃ gato  kāmesu ādīnavaṃ disvā gharāvāsaṃ pahāya tāpasapabbajjaṃ pabbajitvā  ekasmiṃ ^a^M2.0136^ea^ pabbate viharati. satthā āsannamaraṇaṃ taṃ ñatvā tassa  santikaṃ agamāsi. so bhagavantaṃ disvā pasannacitto uḷāraṃ  pītisomanassaṃ pavedento pupphamayaṃ āsanaṃ paññapetvā adāsi. satthā  tattha nisīditvā, aniccatāpaṭisaṃyuttaṃ dhammiṃ kathaṃ kathetvā tassa  passantasseva ākāsena agamāsi. so pubbe gahitaṃ niccaggāhaṃ  pahāya aniccasaññaṃ hadaye ṭhapetvā, kālaṅkatvā, devaloke uppajitvā,  aparāparaṃ devamanussesu saṃsaranto, imasmiṃ buddhuppāde rājagahe  sopākayoniyaṃ nibbatti. so jātiāgatena ^b^sopāko^eb^ti nāmena  paññāyi. keci pana ``vāṇijakule nibbatto, `sopāko'ti pana  nāmamatta''nti vadanti. taṃ apadānapāḷiyā virujjhati ``pacchime  bhave sampatte, sopākayonupāgami''nti vacanato.</p>
              <p>[03] tassa catumāsajātassa pitā kālamakāsi, cūḷapitā posesi.  anukkamena sattavassiko jāto. ekadivasaṃ cūḷapitā ``attano  puttena kalahaṃ karotī''ti kujjhitvā, taṃ susānaṃ netvā, dve hatthe  rajjuyā ekato bandhitvā, tāya eva rajjuyā matamanussassa sarīre  gāḷhaṃ bandhitvā gato ``siṅgālādayo khādantū''ti.  pacchimabhavikatāya dārakassa puññaphalena sayaṃ māretuṃ na visahi,  siṅgālādayopi na abhibhaviṃsu. dārako aḍḍharattasamaye evaṃ  vippalapati -- </p>
              <p>[21] ``kā gati me agatissa, ko vā bandhu abandhuno. </p>
              <p>[22] susānamajjhe bandhassa, ko me abhayadāyako''ti..</p>
              <p>[03] satthā tāya velāya veneyyabandhave olokento dārakassa  hadayabbhantare pajjalantaṃ arahattūpanissayaṃ disvā obhāsaṃ pharitvā satiṃ  janetvā evamāha -- </p>
              <p>[21] ``ehi ^a^V2.0118^ea^ sopāka mā bhāyi, olokassu tathāgataṃ. </p>
              <p>[22] ahaṃ taṃ tārayissāmi, rāhumukheva candima''nti..</p>
              <p>[03] dārako buddhānubhāvena chinnabandhano gāthāpariyosāne sotāpanno  hutvā gandhakuṭisammukhe aṭṭhāsi. tassa mātā puttaṃ apassantī  cūḷapitaraṃ pucchitvā tenassa pavattiyā akathitāya tattha tattha ^a^P2.0202^ea^  gantvā vicinantī ^a^M2.0137^ea^ ``buddhā kira atītānāgatapaccuppannaṃ  jānanti, yaṃnūnāhaṃ bhagavantaṃ upasaṅkamitvā mama puttassa pavattiṃ  jāneyya''nti satthu santikaṃ agamāsi. satthā, iddhiyā taṃ  paṭicchādetvā, ``bhante, mama puttaṃ na passāmi, apica bhagavā tassa  pavattiṃ jānātī''ti tāya puṭṭho -- </p>
              <p>[21] ``na santi puttā tāṇāya, na pitā nāpi bandhavā. </p>
              <p>[22] antakenādhipannassa, natthi ñātīsu tāṇatā''ti..  (dha0 pa0 288) -- </p>
              <p>[25] dhammaṃ kathesi. taṃ sutvā sā sotāpannā ahosi.  dārako arahattaṃ pāpuṇi. tena vuttaṃ ^b^apadāne^eb^ (apa0 thera  1.2.112-123) -- </p>
              <p>[21] ``pabbhāraṃ sodhayantassa, vipine pabbatuttame. </p>
              <p>[22] siddhattho nāma bhagavā, āgacchi mama santikaṃ.. </p>
              <p>[21] ``buddhaṃ upagataṃ disvā, lokajeṭṭhassa tādino. </p>
              <p>[22] santharaṃ santharitvāna, pupphāsanamadāsahaṃ.. </p>
              <p>[21] ``pupphāsane nisīditvā, siddhattho lokanāyako. </p>
              <p>[22] mamañca gatimaññāya, aniccatamudāhari.. </p>
              <p>[21] ``aniccā vata saṅkhārā, uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho.. </p>
              <p>[21] ``idaṃ vatvāna sabbaññū, lokajeṭṭho narāsabho. </p>
              <p>[22] nabhaṃ abbhuggamī vīro, haṃsarājāva ambare.. </p>
              <p>[21] ``sakaṃ diṭṭhiṃ jahitvāna, bhāvayāniccasaññahaṃ. </p>
              <p>[22] ekāhaṃ bhāvayitvāna, tattha kālaṃ kato ahaṃ.. </p>
              <p>[21] ``dve sampattī anubhotvā, sukkamūlena codito. </p>
              <p>[22] pacchime bhave sampatte, sapākayonupāgamiṃ.. </p>
              <p>[21] ``agārā abhinikkhamma, pabbajiṃ anagāriyaṃ. </p>
              <p>[22] jātiyā sattavassohaṃ, arahattamapāpuṇiṃ.. </p>
              <p>[21] ``āraddhavīriyo ^a^V2.0119^ea^ pahitatto, sīlesu susamāhito. </p>
              <p>[22] tosetvāna mahānāgaṃ, alatthaṃ upasampadaṃ.. </p>
              <p>[21] ``catunnavutito ^a^M2.0138^ea^ kappe, yaṃ kammamakariṃ tadā. </p>
              <p>[22] duggatiṃ nābhijānāmi, pupphadānassidaṃ phalaṃ.. </p>
              <p>[21] ``catunnavutito kappe, yaṃ saññaṃ bhāvayiṃ tadā. </p>
              <p>[22] taṃ saññaṃ bhāvayantassa, patto me āsavakkhayo.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] atha bhagavā iddhiṃ paṭisaṃhari. sāpi puttaṃ disvā haṭṭhatuṭṭho  tassa khīṇāsavabhāvaṃ sutvā pabbājetvā gatā. so satthāraṃ  gandhakuṭicchāyāyaṃ caṅkamantaṃ upasaṅkamitvā, vanditvā anucaṅkami.  tassa bhagavā upasampadaṃ anujānitukāmo ``ekaṃ nāma  ki''ntiādinā dasa pañhe pucchi. sopi satthu adhippāyaṃ gaṇhanto  sabbaññutaññāṇena saṃsandento ``sabbe sattā āhāraṭṭhitikā''tiādinā  (khu0 pā0 4.1) te pañhe vissajjesi. teneva te kumārapañhā nāma  jātā. satthā tassa pañhabyākaraṇena ārādhitacitto upasampadaṃ  anujāni. tena sā pañhabyākaraṇūpasampadā nāma jātā. tassimaṃ  attano pavattiṃ pakāsetvā thero aññaṃ byākaronto -- </p>
              <p>[03] 480^b^.^eb^ </p>
              <p>[21] ``disvā pāsādachāyāyaṃ, caṅkamantaṃ naruttamaṃ. </p>
              <p>[22] tattha naṃ upasaṅkamma, vandissaṃ purisuttamaṃ.. </p>
              <p>[03] 481^b^.^eb^ </p>
              <p>[21] ``ekaṃsaṃ cīvaraṃ katvā, saṃharitvāna pāṇayo. </p>
              <p>[22] anucaṅkamissaṃ virajaṃ, sabbasattānamuttamaṃ.. </p>
              <p>[03] 482^b^.^eb^ </p>
              <p>[21] ``tato pañhe apucchi maṃ, pañhānaṃ kovido vidū. </p>
              <p>[22] acchambhī ca abhīto ca, byākāsiṃ satthuno ahaṃ.. </p>
              <p>[03] 483^b^.^eb^ </p>
              <p>[21] ``vissajjitesu pañhesu, anumodi tathāgato. </p>
              <p>[22] bhikkhusaṅghaṃ viloketvā, imamatthaṃ abhāsatha.. </p>
              <p>[03] 484^b^.^eb^ </p>
              <p>[21] ```lābhā aṅgānaṃ magadhānaṃ, yesāyaṃ paribhuñjati. </p>
              <p>[27] cīvaraṃ piṇḍapātañca, paccayaṃ sayanāsanaṃ. </p>
              <p>[22] paccuṭṭhānañca sāmīciṃ, tesaṃ lābhā'ti cābravi.. </p>
              <p>[03] 485^b^.^eb^ </p>
              <p>[21] ```ajjadagge ^a^M2.0139^ea^ maṃ sopāka, dassanāyopasaṅkama. </p>
              <p>[22] esā ceva te sopāka, bhavatu upasampadā'''.. </p>
              <p>[03] 486^b^.^eb^ </p>
              <p>[21] ``jātiyā sattavassena, laddhāna upasampadaṃ. </p>
              <p>[22] dhāremi antimaṃ dehaṃ, aho dhammasudhammatā''ti.. --  imā gāthā abhāsi.</p>
              <p>[03] tattha ^a^V2.0120^ea^ ^a^P2.0203^ea^ ^b^pāsādachāyāya^eb^nti  gandhakuṭicchāyāyaṃ. ^b^vandissa^eb^nti, abhivandiṃ.</p>
              <p>[03] ^b^saṃharitvāna pāṇayo^eb^ti ubho hatthe kamalamakuḷākārena  saṅgate katvā, añjaliṃ paggahetvāti attho. ^b^anucaṅkamissa^eb^nti  caṅkamantassa satthuno anupacchato anugamanavasena caṅkamiṃ.  ^b^viraja^eb^nti vigatarāgādirajaṃ.</p>
              <p>[03] ^b^pañhe^eb^ti kumārapañhe. ^b^vidū^eb^ti veditabbaṃ viditavā,  sabbaññūti attho. ``satthā maṃ pucchatī''ti uppajjanakassa  chambhitattassa bhayassa ca setughātena pahīnattā ^b^acchambhī^eb^ ca  ^b^abhīto^eb^ ca byākāsi.</p>
              <p>[03] ^b^yesāya^eb^nti yesaṃ aṅgamagadhānaṃ ayaṃ sopāko.  ^b^paccaya^eb^nti gilānapaccayaṃ. ^b^sāmīci^eb^nti  maggadānabījanādisāmīcikiriyaṃ.</p>
              <p>[03] ^b^ajjadagge^eb^ti da-kāro padasandhikaro, ajja agge ādiṃ  katvā, ajja paṭṭhāya. ``ajjatagge''tipi pāḷi, ajjataṃ ādiṃ  katvāti attho. ^b^dassanāyopasaṅkamā^eb^ti ``hīnajacco, vayasā  taruṇataro''ti vā acintetvā dassanāya maṃ upasaṅkama. ^b^esā  cevā^eb^ti yā tassa mama sabbaññutaññāṇena saddhiṃ saṃsandetvā katā  pañhavissajjanā. esāyeva te bhavatu upasampadā iti ca abravīti  yojanā. ``laddhā me upasampadā''tipi pāḷi. ye pana ``laddhāna  upasampada''ntipi paṭhanti, tesaṃ ^b^sattavassenā^eb^ti sattamena  vassenāti attho, sattavassena vā hutvāti vacanaseso. yaṃ panettha  avuttaṃ, taṃ suviññeyyameva. </p>
              <p>[06] sopākattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. sarabhaṅgattheragāthāvaṇṇanā</h3n>
            <h4>
              <h4n> </h4n>
              <p>[03] ^b^sare^eb^ ^a^M2.0140^ea^ ^b^hatthehī^eb^tiādikā āyasmato sarabhaṅgattherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ kusalaṃ upacinitvā imasmiṃ buddhuppāde rājagahe  aññatarassa brāhmaṇassa putto hutvā nibbatti,  ^b^anabhilakkhito^eb^tissa kulavaṃsāgataṃ nāmaṃ ahosi. so  vayappatto kāme pahāya tāpasapabbajjaṃ pabbajitvā saratiṇāni ^a^V2.0121^ea^ sayameva  bhañjitvā paṇṇasālaṃ katvā vasati. tato paṭṭhāya ^b^sarabhaṅgo^eb^tissa  samaññā ahosi. atha bhagavā buddhacakkhunā lokaṃ volokento tassa  arahattūpanissayaṃ disvā, tattha gantvā, dhammaṃ desesi. so  paṭiladdhasaddho pabbajitvā vipassanāya kammaṃ karonto nacirasseva  arahattaṃ patvā tattheva vasati. athassa tāpasakāle katā paṇṇasālā  jiṇṇā paluggā ahosi. taṃ disvā ^a^P2.0204^ea^ manussā  ``kissa, bhante, imaṃ kuṭikaṃ na paṭisaṅkharothā''ti āhaṃsu. thero  ``kuṭikā yathā tāpasakāle katā, idāni tathā kātuṃ na sakkā''ti  taṃ sabbaṃ pakāsento -- </p>
              <p>[03] 487^b^.^eb^ </p>
              <p>[21] ``sare hatthehi bhañjitvā, katvāna kuṭimacchisaṃ. </p>
              <p>[22] tena me sarabhaṅgoti, nāmaṃ sammutiyā ahu.. </p>
              <p>[03] 488^b^.^eb^ </p>
              <p>[21] ``na mayhaṃ kappate ajja, sare hatthehi bhañjituṃ. </p>
              <p>[22] sikkhāpadā no paññattā, gotamena yasassinā''ti..  -- dve gāthā abhāsi.</p>
              <p>[03] tattha ^b^sare hatthehi bhañjitvā^eb^ti, pubbe tāpasakāle  saratiṇāni mama hatthehi chinditvā tiṇakuṭiṃ katvā ^b^acchisaṃ^eb^  vasiṃ, nisīdiñceva nipajjiñca. ^b^tenā^eb^ti kuṭikaraṇatthaṃ sarānaṃ  bhañjanena. ^b^sammutiyā^eb^ti anvatthasammutiyā sarabhaṅgoti, nāmaṃ  ahu ahosi.</p>
              <p>[03] ^b^na mayhaṃ kappate ajjā^eb^ti ajja idāni upasampannassa mayhaṃ  ^b^sare^eb^ saratiṇe hatthehi bhañjituṃ na kappate na vaṭṭati. kasmā?  ^b^sikkhāpadā no paññattā, gotamena yasassinā^eb^ti. tena yaṃ  amhākaṃ satthārā sikkhāpadaṃ paññattaṃ, taṃ mayaṃ jīvitahetunāpi  nātikkamāmāti dasseti.</p>
              <p>[03] evaṃ ^a^M2.0141^ea^ ekena pakārena tiṇakuṭikāya apaṭisaṅkharaṇe kāraṇaṃ  dassetvā idāni aparenapi pariyāyena naṃ dassento -- </p>
              <p>[03] 489^b^.^eb^ </p>
              <p>[21] ``sakalaṃ samattaṃ rogaṃ, sarabhaṅgo nāddasaṃ pubbe. </p>
              <p>[22] soyaṃ rogo diṭṭho, vacanakarenātidevassā''ti.. --  imaṃ gāthamāha.</p>
              <p>[03] tattha ^b^sakala^eb^nti sabbaṃ. ^b^samatta^eb^nti sampuṇṇaṃ,  sabbabhāgato anavasesanti attho. ^b^roga^eb^nti  dukkhadukkhatādivasena rujanaṭṭhena rogabhūtaṃ upādānakkhandhapañcakaṃ  sandhāya vadati. ^b^nāddasaṃ pubbe^eb^ti ^a^V2.0122^ea^ satthu ovādapaṭilābhato pubbe  na addakkhiṃ. ^b^soyaṃ rogo diṭṭho, vacanakarenātidevassā^eb^ti  sammutidevā upapattidevā visuddhidevāti sabbepi deve attano  sīlādiguṇehi atikkamitvā ṭhitattā atidevassa sammāsambuddhassa  ovādapaṭikarena sarabhaṅgena so ayaṃ khandhapañcakasaṅkhāto rogo  vipassanāpaññāsahitāya maggapaññāya pañcakkhandhato diṭṭho,  pariññātoti attho. etena evaṃ attabhāvakuṭikāyampi anapekkho  bāhiraṃ tiṇakuṭikaṃ kathaṃ paṭisaṅkharissatīti dasseti.</p>
              <p>[03] idāni yaṃ maggaṃ paṭipajjantena mayā ayaṃ attabhāvarogo  yāthāvato diṭṭho, svāyaṃ maggo sabbabuddhasādhāraṇo. yena nesaṃ  ovādadhammopi majjhe bhinnasuvaṇṇasadiso yatthāhaṃ patiṭṭhāya  dukkhakkhayaṃ pattoti ^a^P2.0205^ea^ evaṃ attano arahattapaṭipattiṃ  byākaronto -- </p>
              <p>[03] 490^b^.^eb^ </p>
              <p>[21] ``yeneva maggena gato vipassī, yeneva maggena sikhī  ca vessabhū. </p>
              <p>[22] kakusandhakoṇāgamano ca kassapo, tenañjasena agamāsi  gotamo.. </p>
              <p>[03] 491^b^.^eb^ </p>
              <p>[21] ``vītataṇhā anādānā, satta buddhā khayogadhā. </p>
              <p>[22] yehāyaṃ desito dhammo, dhammabhūtehi tādibhi.. </p>
              <p>[03] 492^b^.^eb^ </p>
              <p>[21] ``cattāri ariyasaccāni, anukampāya pāṇinaṃ. </p>
              <p>[22] dukkhaṃ samudayo maggo, nirodho dukkhasaṅkhayo.. </p>
              <p>[03] 493^b^.^eb^ </p>
              <p>[21] ``yasmiṃ ^a^M2.0142^ea^ nivattate dukkhaṃ, saṃsārasmiṃ anantakaṃ. </p>
              <p>[27] bhedā imassa kāyassa, jīvitassa ca saṅkhayā. </p>
              <p>[22] añño punabbhavo natthi, suvimuttomhi sabbadhī''ti..  -- </p>
              <p>[25] imā gāthā abhāsi --</p>
              <p>[03] tattha ^b^yeneva maggenā^eb^ti yeneva sapubbabhāgena ariyena  aṭṭhaṅgikena maggena. ^b^gato^eb^ti paṭipanno nibbānaṃ adhigato.  ^b^vipassī^eb^ti vipassī sammāsambuddho. ^b^kakusandhā^eb^ti  avibhattiko niddeso. ``kakusandhakoṇāgamanā''tipi pāṭho.  ^b^tenañjasenā^eb^ti teneva añjasena ariyamaggena.</p>
              <p>[03] ^b^anādānā^eb^ti anupādānā appaṭisandhikā vā.  ^b^khayogadhā^eb^ti nibbānogadhā nibbānapatiṭṭhā. ^b^yehāyaṃ desito  dhammo^eb^ti yehi sattahi sammāsambuddhehi ayaṃ sāsanadhammo desito  pavedito. ^b^dhammabhūtehī^eb^ti dhammakāyatāya dhammasabhāvehi,  navalokuttaradhammato vā bhūtehi jātehi, dhammaṃ vā pattehi.  ^b^tādibhī^eb^ti, iṭṭhādīsu tādibhāvappattehi.</p>
              <p>[03] ^b^``cattāri^eb^ ^a^V2.0123^ea^ ^b^ariyasaccānī''^eb^tiādinā tehi desitaṃ dhammaṃ  dasseti. tattha ^b^cattārī^eb^ti gaṇanaparicchedo.  ^b^ariyasaccānī^eb^ti paricchinnadhammadassanaṃ. vacanatthato pana  ariyāni ca avitathaṭṭhena saccāni cāti ariyasaccāni, ariyassa  vā bhagavato saccāni tena desitattā, ariyabhāvakarāni vā saccānīti  ariyasaccāni. kucchitabhāvato tucchabhāvato ca ^b^dukkhaṃ,^eb^  upādānakkhandhapañcakaṃ. taṃ dukkhaṃ samudeti etasmāti ^b^samudayo,^eb^  taṇhā. kilese mārento gacchati, nibbānatthikehi maggīyatīti vā  ^b^maggo,^eb^ sammādiṭṭhiādayo aṭṭha dhammā. saṃsāracārakasaṅkhāto  natthi ettha rodho, etasmiṃ vā adhigate puggalassa rodhābhāvo hoti,  nirujjhati dukkhametthāti vā ^b^nirodho,^eb^ nibbānaṃ. tenāha  ``dukkhasaṅkhayo''ti. ayamettha ^a^P2.0206^ea^ saṅkhepo,  vitthāro pana ^b^visuddhimagge^eb^ vuttanayeneva veditabbo.</p>
              <p>[03] ^b^yasmi^eb^nti yasmiṃ nirodhe nibbāne adhigate.  ^b^nivattate^eb^ti ariyamaggabhāvanāya sati ^b^anantakaṃ^eb^ apariyantaṃ  imasmiṃ saṃsāre jātiādidukkhaṃ na pavattati ucchijjati, so  nirodhoti ayaṃ dhammabhūtehi sammāsambuddhehi desito ^a^M2.0143^ea^ dhammoti yojanā.  ^b^``bhedā''^eb^tiādinā ``rogo diṭṭho''ti dukkhapariññāya  sūcitaṃ attano arahattappattiṃ sarūpato dasseti. ``yasmiṃ nibbattate  dukkha''nti pana pāṭhe sakalagāthāya tatthāyaṃ yojanā -- ^b^yasmiṃ^eb^  khandhādipaṭipāṭisaññite saṃsāre idaṃ anantakaṃ jātiādidukkhaṃ  nibbattaṃ, so ito dukkhappattito añño punappunaṃ bhavanabhāvato  punabbhavo. imassa jīvitindriyassa saṅkhayā kāyasaṅkhātassa  khandhapañcakassa bhedā vināsā uddhaṃ natthi, tasmā sabbadhi sabbehi  kilesehi sabbehi bhavehi suṭṭhu vimutto visaṃyutto amhīti. </p>
              <p>[06] sarabhaṅgattheragāthāvaṇṇanā niṭṭhitā. </p>
              <p>[06] sattakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 8. aṭṭhakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. mahākaccāyanattheragāthāvaṇṇanā</h3n>
            <h4>
              <h4n> </h4n>
              <p>[03] aṭṭhakanipāte ^a^M2.0144^ea^ ^a^V2.0124^ea^ ^b^kammaṃ bahuka^eb^ntiādikā āyasmato  mahākaccāyanattherassa gāthā. kā uppatti? ayampi purimabuddhesu  katādhikāro padumuttarassa bhagavato kāle gahapatimahāsālakule  nibbattitvā vuddhippatto, ekadivasaṃ satthu santike dhammaṃ suṇanto  satthārā saṃkhittena bhāsitassa vitthārena atthaṃ vibhajantānaṃ aggaṭṭhāne  ṭhapiyamānaṃ ekaṃ bhikkhuṃ disvā, sayampi taṃ ṭhānaṃ patthento paṇidhānaṃ  katvā, dānādīni puññāni katvā, devamanussesu saṃsaranto sumedhassa  bhagavato kāle vijjādharo hutvā ākāsena gacchanto satthāraṃ  himavantapabbate ekasmiṃ vanasaṇḍe nisinnaṃ disvā pasannamānaso  kaṇikārapupphehi pūjaṃ akāsi.</p>
              <p>[03] so tena puññakammena aparāparaṃ sugatīsuyeva parivattento  kassapadasabalassa kāle bārāṇasiyaṃ kulaghare nibbattitvā parinibbute  bhagavati suvaṇṇacetiyakaraṇaṭṭhāne satasahassagghanikāya suvaṇṇiṭṭhakāya  pūjaṃ katvā, ``bhagavā mayhaṃ nibbattanibbattaṭṭhāne sarīraṃ suvaṇṇavaṇṇaṃ  hotū''ti patthanaṃ akāsi.</p>
              <p>[03] tato yāvajīvaṃ kusalakammaṃ katvā ekaṃ buddhantaraṃ devamanussesu  saṃsaritvā ^a^P2.0207^ea^ imasmiṃ buddhuppāde ujjeniyaṃ rañño  caṇḍapajjotassa purohitagehe nibbatti. tassa nāmaggahaṇadivase mātā  ``mayhaṃ putto suvaṇṇavaṇṇo, attano nāmaṃ gahetvā āgato''ti  ^b^kañcanamāṇavo^eb^ tveva nāmaṃ akāsi. so vuḍḍhimanvāya tayo  vede uggahetvā pitu accayena purohitaṭṭhānaṃ labhi. so gottavasena  ^b^kaccāyano^eb^ti paññāyittha. taṃ rājā caṇḍapajjoto buddhuppādaṃ  sutvā, ``ācariya, tvaṃ tattha gantvā satthāraṃ idhānehī''ti pesesi.  so attaṭṭhamo satthu santikaṃ upagato. tassa satthā dhammaṃ deseti.  desanāpariyosāne so sattahi janehi saddhiṃ saha paṭisambhidāhi  arahatte patiṭṭhāsi. tena vuttaṃ ^b^apadāne^eb^ (apa0 thera  2.54.1-27) -- </p>
              <p>[21] ``padumuttaro ^a^M2.0145^ea^ ^a^V2.0125^ea^ nāma jino, anejo ajitaṃ jayo. </p>
              <p>[22] satasahasse kappānaṃ, ito uppajji nāyako.. </p>
              <p>[21] ``vīro kamalapattakkho, sasaṅkavimalānano. </p>
              <p>[22] kanakācalasaṅkāso, ravidittisamappabho.. </p>
              <p>[21] ``sattanettamanohārī, varalakkhaṇabhūsito. </p>
              <p>[22] sabbavākyapathātīto, manujāmarasakkato.. </p>
              <p>[21] ``sambuddho bodhayaṃ satte, vāgīso madhurassaro. </p>
              <p>[22] karuṇānibandhasantāno, parisāsu visārado.. </p>
              <p>[21] ``deseti madhuraṃ dhammaṃ, catusaccūpasaṃhitaṃ. </p>
              <p>[22] nimugge mohapaṅkamhi, samuddharati pāṇine.. </p>
              <p>[21] ``tadā ekacaro hutvā, tāpaso himavālayo. </p>
              <p>[22] nabhasā mānusaṃ lokaṃ, gacchanto jinamaddasaṃ.. </p>
              <p>[21] ``upecca santikaṃ tassa, assosiṃ dhammadesanaṃ. </p>
              <p>[22] vaṇṇayantassa vīrassa, sāvakassa mahāguṇaṃ.. </p>
              <p>[21] ``saṃkhittena mayā vuttaṃ, vitthārena pakāsayaṃ. </p>
              <p>[22] parisaṃ mañca toseti, yathā kaccāyano ayaṃ.. </p>
              <p>[21] ``nāhaṃ evamidhekaccaṃ, aññaṃ passāmi sāvakaṃ. </p>
              <p>[22] tasmātadagge esaggo, evaṃ dhāretha bhikkhavo.. </p>
              <p>[21] ``tadāhaṃ vimhito hutvā, sutvā vākyaṃ manoramaṃ. </p>
              <p>[22] himavantaṃ gamitvāna, āhitvā pupphasañcayaṃ.. </p>
              <p>[21] ``pūjetvā lokasaraṇaṃ, taṃ ṭhānamabhipatthayiṃ. </p>
              <p>[22] tadā mamāsayaṃ ñatvā, byākāsi sa raṇañjaho.. </p>
              <p>[21] ``passathetaṃ isivaraṃ, niddhantakanakattacaṃ. </p>
              <p>[22] uddhaggalomaṃ pīṇaṃsaṃ, acalaṃ pañjaliṃ ṭhitaṃ.. </p>
              <p>[21] ``hāsaṃ supuṇṇanayanaṃ, buddhavaṇṇagatāsayaṃ. </p>
              <p>[22] dhammajaṃ uggahadayaṃ, amatāsittasannibhaṃ.. </p>
              <p>[21] ``kaccānassa ^a^M2.0146^ea^ guṇaṃ sutvā, taṃ ṭhānaṃ patthayaṃ ṭhito. </p>
              <p>[22] anāgatamhi addhāne, gotamassa mahāmune.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] kaccāno nāma nāmena, hessati satthu sāvako.. </p>
              <p>[21] ``bahussuto mahāñāṇī, adhippāyavidū mune. </p>
              <p>[22] pāpuṇissati taṃ ṭhānaṃ, yathāyaṃ byākato mayā.. </p>
              <p>[21] ``satasahassito ^a^V2.0126^ea^ kappe, yaṃ kammamakariṃ tadā. </p>
              <p>[22] duggatiṃ nābhijānāmi, buddhapūjāyidaṃ phalaṃ.. </p>
              <p>[21] ``duve bhave saṃsarāmi, devatte atha mānuse. </p>
              <p>[22] aññaṃ gatiṃ na gacchāmi, buddhapūjāyidaṃ phalaṃ.. </p>
              <p>[21] ``duve kule pajāyāmi, khattiye atha brāhmaṇe. </p>
              <p>[22] nīce kule na jāyāmi, buddhapūjāyidaṃ phalaṃ.. </p>
              <p>[21] ``pacchime ca bhave dāni, jāto ujjeniyaṃ pure. </p>
              <p>[22] pajjotassa ca caṇḍassa, purohitadijādhino.. </p>
              <p>[21] ``putto tiriṭivacchassa, nipuṇo vedapāragū. </p>
              <p>[22] mātā ca candimā nāma, kaccānohaṃ varattaco.. </p>
              <p>[21] ``vīmaṃsanatthaṃ buddhassa, bhūmipālena pesito. </p>
              <p>[22] disvā mokkhapuradvāraṃ, nāyakaṃ guṇasañcayaṃ.. </p>
              <p>[21] ``sutvā ca vimalaṃ vākyaṃ, gatipaṅkavisosanaṃ. </p>
              <p>[22] pāpuṇiṃ amataṃ santaṃ, sesehi saha sattahi.. </p>
              <p>[21] ``adhippāyavidū jāto, sugatassa mahāmate.. </p>
              <p>[22] ṭhapito etadagge ca, susamiddhamanoratho.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] atha satthā ``etha, bhikkhavo''ti hatthaṃ pasāresi. te  tāvadeva dvaṅgulamattakesamassukā iddhimayapattacīvaradharā vassasaṭṭhikattherā  viya ahesuṃ. evaṃ thero sadatthaṃ nipphādetvā, ``bhante, rājā  pajjoto tumhākaṃ ^a^M2.0147^ea^ pāde vandituṃ dhammañca sotuṃ icchatī''ti satthu  ārocesi. satthā, ``tvaṃyeva, bhikkhu, tattha gaccha, tayi gatepi  rājā pasīdissatī''ti āha. thero satthu āṇāya attaṭṭhamo tattha  gantvā rājānaṃ pasādetvā avantīsu sāsanaṃ patiṭṭhāpetvā puna satthu  santikameva gato. so ekadivasaṃ sambahule bhikkhū samaṇadhammaṃ  pahāya kammārāme saṅgaṇikārāme rasataṇhānugate ca pamādavihārino  disvā tesaṃ ovādavasena -- </p>
              <p>[03] 494^b^.^eb^ </p>
              <p>[21] ``kammaṃ bahukaṃ na kāraye, parivajjeyya janaṃ na  uyyame. </p>
              <p>[22] so ussukko rasānugiddho, atthaṃ riñcati yo  sukhādhivāho.. </p>
              <p>[03] 495^b^.^eb^ </p>
              <p>[21] ``paṅkoti hi naṃ avedayuṃ, yāyaṃ vandanapūjanā  kulesu. </p>
              <p>[22] sukhumaṃ sallaṃ durubbahaṃ, sakkāro kāpurisena dujjaho''ti..  -- </p>
              <p>[25] dve gāthā abhāsi.</p>
              <p>[03] tattha ^a^V2.0127^ea^ ^a^P2.0208^ea^ ^b^kammaṃ bahukaṃ na kāraye^eb^ti  navāvāsakārāpanādiṃ samaṇadhammakaraṇassa paribandhabhūtaṃ mahantaṃ navakammaṃ  na paṭṭhapeyya, khuddakaṃ appasamārambhaṃ khaṇḍaphullapaṭisaṅkharaṇādiṃ satthu  vacanapaṭipūjanatthaṃ kātabbameva. ^b^parivajjeyya jana^eb^nti  gaṇasaṅgaṇikavasena janaṃ vivajjeyya. jananti vā yādisaṃ saṃsevato  bhajato payirupāsato kusalā dhammā parihāyanti, akusalā dhammā  abhivaḍḍhanti, tādisaṃ akalyāṇamittabhūtaṃ janaṃ parivajjeyya. ^b^na  uyyame^eb^ti, paccayuppādanatthaṃ kulasaṅgaṇhanavasena na vāyameyya, yasmā  ^b^so ussukko rasānugiddho, atthaṃ riñcati yo sukhādhivāho^eb^ti  yo rasānugiddho rasataṇhāvasiko bhikkhu paccayuppādanapasuto, so  kulasaṅgaṇhanatthaṃ ussukko, tesu sukhitesu sukhito, dukkhitesu  dukkhito, uppannesu kiccakaraṇīyesu attanā yogaṃ āpajjati, yo  sukhādhivāho samathavipassanāmaggaphalanibbānasukhāvaho sīlādiattho,  taṃ riñcati pajahati ekaṃsena attānaṃ tato vivecetīti attho.</p>
              <p>[03] evaṃ paṭhamagāthāya ``kammārāmataṃ saṅgaṇikārāmataṃ paccayagedhañca  vajjethā''ti ovaditvā idāni sakkārābhilāsaṃ garahanto dutiyaṃ  gāthamāha. tassattho -- yā ayaṃ bhikkhāya upagatānaṃ pabbajitānaṃ  kulesu gehavāsīhi guṇasambhāvanāya karīyamānā vandanā pūjanā ca,  yasmā taṃ ^a^M2.0148^ea^ abhāvitattānaṃ osīdāpanaṭṭhena malinabhāvakaraṇaṭṭhena ca  ^b^paṅko^eb^ kaddamoti buddhādayo ariyā ^b^pavedayuṃ^eb^ abbhaññaṃsu  pavedesuṃ vā, yasmā ca apariññātakkhandhānaṃ andhaputhujjanānaṃ  sakkārābhilāsaṃ duviññeyyasabhāvatāya pīḷājananato anto tudanato  duruddharaṇato ca ^b^sukhumaṃ sallaṃ durubbahaṃ^eb^ pavedayuṃ, tato eva sakkāro  kāpurisena ^b^dujjaho^eb^ duppajaheyyo tassa pahānapaṭipattiyā  appaṭipajjanato. sakkārābhilāsappahānena hi sakkāro pahīno hoti,  tasmā tassa pahānāya āyogo karaṇīyoti dasseti -- </p>
              <p>[03] 496^b^.^eb^ </p>
              <p>[21] ``na parassupanidhāya, kammaṃ maccassa pāpakaṃ. </p>
              <p>[22] attanā taṃ na seveyya, kammabandhū hi mātiyā.. </p>
              <p>[03] 497^b^.^eb^ </p>
              <p>[21] ``na pare vacanā coro, na pare vacanā muni. </p>
              <p>[22] attā ca naṃ yathā vedi, devāpi naṃ tathā vidū.. </p>
              <p>[03] 498^b^.^eb^ </p>
              <p>[21] ``pare ca na vijānanti, mayamettha yamāmase. </p>
              <p>[22] ye ca tattha vijānanti, tato sammanti medhagā.. </p>
              <p>[03] 499^b^.^eb^ </p>
              <p>[21] ``jīvate vāpi sappañño, api vittaparikkhayo. </p>
              <p>[22] paññāya ca alābhena, vittavāpi na jīvati.. </p>
              <p>[03] 500^b^.^eb^ </p>
              <p>[21] ``sabbaṃ ^a^V2.0128^ea^ ^a^P2.0209^ea^ suṇāti sotena, sabbaṃ  passati cakkhunā. </p>
              <p>[22] na ca diṭṭhaṃ sutaṃ dhīro, sabbaṃ ujjhitumarahati.. </p>
              <p>[03] 501^b^.^eb^ </p>
              <p>[21] ``cakkhumāssa yathā andho, sotavā badhiro yathā. </p>
              <p>[27] paññavāssa yathā mūgo, balavā dubbaloriva. </p>
              <p>[22] atha atthe samuppanne, sayetha matasāyika''nti.. -- </p>
              <p>[25] imā cha gāthā rañño pajjotassa ovādavasena abhāsi.  so kira brāhmaṇe saddahitvā pasughātayaññaṃ kāreti, kammaṃ  asodhetvāva acore corasaññāya daṇḍesi, aṭṭakaraṇe ca assāmike  sāmike karoti, sāmike ca assāmike. tato naṃ thero vivecetuṃ  ^b^``na parassā''^eb^tiādinā cha gāthā abhāsi.</p>
              <p>[03] tattha ^a^M2.0149^ea^ ^b^na parassupanidhāya, kammaṃ maccassa pāpaka^eb^nti parassa  maccassa sattassa upanidhāya uddissa kāraṇaṃ katvā pāpakaṃ  vadhabandhādikammaṃ na seveyya, parena na kārāpeyyāti attho.  ^b^attanā taṃ na seveyyā^eb^ti attanāpi taṃ pāpakaṃ na kareyya.  kasmā? ^b^kammabandhū hi mātiyā^eb^ ime mātiyā maccā  kammadāyādā, tasmā attanā ca kiñci pāpakammaṃ na kareyya, parenapi  na kārāpeyyāti attho.</p>
              <p>[03] ^b^na pare vacanā coro^eb^ti attanā coriyaṃ akatvā paravacanā  parassa vacanamattena coro nāma na hoti, tathā ^b^na pare vacanā  muni^eb^ parassa vacanamattena muni suvisuddhakāyavacīmanosamācāro na  hoti. ettha hi ^b^pare^eb^ti vibhattialopaṃ katvā niddeso. keci  pana ``paresanti vattabbe pareti saṃ-kāralopaṃ katvā niddiṭṭha''nti  vadanti. ^b^attā ca naṃ yathā vedī^eb^ti naṃ sattaṃ tassa attā cittaṃ  yathā ``ahaṃ parisuddho, aparisuddho vā''ti yāthāvato avedi jānāti.  ^b^devāpi naṃ tathā vidū^eb^ti visuddhidevā, upapattidevā ca tathā  vidū vidanti jānanti, tasmā sayaṃ tādisā devā ca pamāṇaṃ  suddhāsuddhānaṃ suddhāsuddhabhāvajānane, na ye keci icchādosaparetā  sattāti adhippāyo.</p>
              <p>[03] ^b^pare^eb^ti paṇḍite ṭhapetvā tato aññe,  kusalākusalasāvajjānavajjaṃ kammaṃ kammaphalaṃ kāyassa asubhataṃ  saṅkhārānaṃ aniccataṃ ajānantā idha pare nāma. te ^b^mayamettha^eb^  imasmiṃ jīvaloke ^b^yamāma^eb^ uparamāma, ``satataṃ samitaṃ maccu  santikaṃ gacchāmā''ti na jānanti. ^b^ye ca tattha vijānantī^eb^ti  ye ca tattha paṇḍitā ``mayaṃ maccu samīpaṃ gacchāmā''ti vijānanti.  ^b^tato sammanti medhagā^eb^ti evañhi te jānantā medhagānaṃ  paravihiṃsanānaṃ vūpasamāya paṭipajjanti, attanā ^a^V2.0129^ea^ pare ca aññe na  medhanti na bādhentīti attho. tvaṃ pana jīvitanimittaṃ acore core  karontopi daṇḍanena sāmike assāmike karontopi dhanajāniyā  bādhasi paññāvekallato. tathā ^a^P2.0210^ea^ akarontopi  ^b^jīvate vāpi sappañño, api vittaparikkhayo^eb^ parikkhīṇadhanopi  sappaññajātiko itarītarasantosena santuṭṭho anavajjāya jīvikāya  jīvatiyeva. tassa hi jīvitaṃ nāma. tenāha bhagavā --  ``paññājīviṃ jīvitamāhu seṭṭha''nti (saṃ0 ni0  1.73, 246;  su0 ni0 184). dummedhapuggalo pana paññāya ^a^M2.0150^ea^ ca alābhena  diṭṭhadhammikaṃ samparāyikañca atthaṃ virādhento vittavāpi na jīvati  garahādipavattiyā jīvanto nāma na hoti, anupāyaññutāya yathādhigataṃ  dhanaṃ nāsento jīvitampi sandhāretuṃ na sakkotiyeva.</p>
              <p>[03] imā kira catassopi gāthā thero supinantena rañño kathesi.  rājā supinaṃ disvā theraṃ namassantoyeva pabujjhitvā pabhātāya rattiyā  theraṃ upasaṅkamitvā vanditvā attanā diṭṭhaniyāmena supinaṃ kathesi.  taṃ sutvā thero tā gāthā paccunubhāsitvā ^b^``sabbaṃ  suṇātī''^eb^tiādinā dvīhi gāthāhi rājānaṃ ovadi. tattha  ^b^sabbaṃ suṇāti sotenā^eb^ti idha sotabbaṃ saddaṃ āpāthagataṃ sabbaṃ  subhāsitaṃ dubbhāsitañca abadhiro sotena suṇāti. tathā sabbaṃ rūpaṃ  sundaraṃ asundarampi cakkhunā anandho passati, ayamindriyānaṃ  sabhāvo. tattha pana ^b^na ca diṭṭhaṃ sutaṃ dhīro, sabbaṃ ujjhitu^eb^nti  ca nidassanamattametaṃ. yañhi taṃ diṭṭhaṃ sutaṃ vā, na taṃ sabbaṃ dhīro  sappañño ujjhituṃ pariccajituṃ gahetuṃ vā arahati. guṇāguṇaṃ pana  tattha upaparikkhitvā ujjhitabbameva ujjhituṃ gahetabbañca gahetuṃ  arahati, tasmā ^b^cakkhumāssa yathā andho^eb^ cakkhumāpi samāno  ujjhitabbe diṭṭhe andho yathā assa apassanto viya bhaveyya, tathā  ujjhitabbe sute sotavāpi badhiro yathā assa asuṇanto viya bhaveyya.  ^b^paññavāssa yathā mūgo^eb^ti vicāraṇapaññāya paññavā  vacanakusalopi avattabbe mūgo viya bhaveyya. ^b^balavā^eb^  thāmasampannopi akattabbe dubbaloriva, rakāro padasandhikaro,  asamattho viya bhaveyya. ^b^atha atthe samuppanne, sayetha  matasāyika^eb^nti attanā kātabbakicce uppanne upaṭṭhite matasāyikaṃ  sayetha, matasāyikaṃ sayitvāpi taṃ kiccaṃ tīretabbameva, na virādhetabbaṃ.  atha vā ^b^atha atthe samuppanne^eb^ti attanā akaraṇīye atthe  kicce uppanne upaṭṭhite matasāyikaṃ sayetha, matasāyikaṃ sayitvāpi taṃ  na kātabbameva. na hi paṇḍito ayuttaṃ kātumarahatīti evaṃ therena  ovadito rājā akattabbaṃ pahāya kātabbeyeva yuttappayutto ahosīti. </p>
              <p>[06] mahākaccāyanattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. sirimittattheragāthāvaṇṇanā</h3n>
            <h4>
              <h4n> </h4n>
              <p>[03] ^b^akkodhano^eb^tiādikā ^a^M2.0151^ea^ ^a^V2.0130^ea^ ^a^P2.0211^ea^ āyasmato  sirimittattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinitvā  imasmiṃ buddhuppāde rājagahe mahaddhanakuṭumbikassa putto hutvā nibbatti,  ^b^sirimitto^eb^ti laddhanāmo. tassa kira mātā siriguttassa  bhaginī. tassa vatthu ^b^dhammapadavaṇṇanāyaṃ^eb^ (dha0 pa0 aṭṭha0  1.garahadinnavatthu) āgatameva. so siriguttassa bhāgineyyo  sirimitto vayappatto satthu dhanapāladamane laddhappasādo pabbajitvā  vipassanāya kammaṃ karonto nacirasseva arahattaṃ patto. ekadivasaṃ  pātimokkhaṃ uddisituṃ āsanaṃ abhiruhitvā cittabījaniṃ gahetvā  nisinno bhikkhūnaṃ dhammaṃ kathesi. kathento ca uḷāratare guṇe  vibhajitvā dassento -- </p>
              <p>[03] 502^b^.^eb^ </p>
              <p>[21] ``akkodhanonupanāhī, amāyo rittapesuṇo. </p>
              <p>[22] sa ve tādisako bhikkhu, evaṃ pecca na socati.. </p>
              <p>[03] 503^b^.^eb^ </p>
              <p>[21] ``akkodhanonupanāhī, amāyo rittapesuṇo. </p>
              <p>[22] guttadvāro sadā bhikkhu, evaṃ pecca na socati.. </p>
              <p>[03] 504^b^.^eb^ </p>
              <p>[21] ``akkodhanonupanāhī, amāyo rittapesuṇo. </p>
              <p>[22] kalyāṇasīlo so bhikkhu, evaṃ pecca na socati.. </p>
              <p>[03] 505^b^.^eb^ </p>
              <p>[21] ``akkodhanonupanāhī, amāyo rittapesuṇo. </p>
              <p>[22] kalyāṇamitto so bhikkhu, evaṃ pecca na socati.. </p>
              <p>[03] 506^b^.^eb^ </p>
              <p>[21] ``akkodhanonupanāhī, amāyo rittapesuṇo. </p>
              <p>[22] kalyāṇapañño so bhikkhu, evaṃ pecca na socati.. </p>
              <p>[03] 507^b^.^eb^ </p>
              <p>[21] ``yassa saddhā tathāgate, acalā suppatiṭṭhitā. </p>
              <p>[22] sīlañca yassa kalyāṇaṃ, ariyakantaṃ pasaṃsitaṃ.. </p>
              <p>[03] 508^b^.^eb^ </p>
              <p>[21] ``saṅghe pasādo yassatthi, ujubhūtañca dassanaṃ. </p>
              <p>[22] adaliddoti taṃ āhu, amoghaṃ tassa jīvitaṃ.. </p>
              <p>[03] 509^b^.^eb^ </p>
              <p>[21] ``tasmā ^a^M2.0152^ea^ saddhañca sīlañca, pasādaṃ dhammadassanaṃ. </p>
              <p>[22] anuyuñjetha medhāvī, saraṃ buddhāna sāsana''nti.. --  imā gāthā abhāsi. </p>
              <p>[01] tattha ^b^akkodhano^eb^ti akujjhanasīlo. upaṭṭhite hi  kodhuppattinimitte adhivāsanakhantiyaṃ ṭhatvā ^a^V2.0131^ea^ kopassa anuppādako.  ^b^anupanāhī^eb^ti na upanāhako, parehi kataṃ aparādhaṃ paṭicca  ``akkocchi maṃ avadhi maṃ, ajini maṃ ahāsi me''tiādinā (dha0  pa0 3; mahāva0 464; ma0 ni0 3.237) kodhassa  anupanayhanasīlo. santadosapaṭicchādanalakkhaṇāya māyāya abhāvato  ^b^amāyo^eb^. pisuṇavācāvirahitato ^b^rittapesuṇo, sa ve  tādisako bhikkhū^eb^ti so tathārūpo tathājātiko  yathāvuttaguṇasamannāgato bhikkhu ^a^P2.0212^ea^. evaṃ  yathāvuttapaṭipattiyā ^b^pecca^eb^ paraloke na socati sokanimittassa  abhāvato. cakkhudvārādayo kāyadvārādayo ca guttā pihitā saṃvutā  etassāti ^b^guttadvāro. kalyāṇasīlo^eb^ti sundarasīlo  suvisuddhasīlo. ^b^kalyāṇamitto^eb^ti -- </p>
              <p>[21] ``piyo garubhāvaniyo, vattā ca vacanakkhamo. </p>
              <p>[22] gambhīrañca kathaṃ kattā, no caṭṭhāne niyojaye''ti..  (a0 ni0  7.37) -- </p>
              <p>[25] evaṃ vibhāvitalakkhaṇo kalyāṇamitto etassāti  kalyāṇamitto. ^b^kalyāṇapañño^eb^ti sundarapañño. yadipi paññā  nāma asundarā natthi, niyyānikāya pana paññāya vasena evaṃ vuttaṃ</p>
              <p>[03] evamettha kodhādīnaṃ vikkhambhanavasena samucchedavasena ca  akkodhanādimukhena, puggalādhiṭṭhānāya gāthāya sammāpaṭipattiṃ dassetvā  idāni nipphattitalokuttarasaddhādike uddharitvā puggalādhiṭṭhānāya eva  gāthāya sammāpaṭipattiṃ dassento ^b^``yassa saddhā''^eb^tiādimāha.  tassattho -- ^b^yassa^eb^ puggalassa ^b^tathāgate^eb^ sammāsambuddhe  ``itipi so bhagavā''tiādinayappavattā maggenāgatasaddhā, tato eva  ^b^acalā^eb^ avikampā suṭṭhu patiṭṭhitā. ``atthī''ti, padaṃ ānetvā  sambandhitabbaṃ. ^b^ariyakanta^eb^nti ariyānaṃ kantaṃ piyāyitaṃ  bhavantarepi avijahanato. ^b^pasaṃsita^eb^nti buddhādīhi pasaṭṭhaṃ,  vaṇṇitaṃ thomitaṃ atthīti yojanā. taṃ panetaṃ sīlaṃ gahaṭṭhasīlaṃ  pabbajitasīlanti ^a^M2.0153^ea^ duvidhaṃ. tattha gahaṭṭhasīlaṃ nāma  pañcasikkhāpadasīlaṃ, yaṃ gahaṭṭhena rakkhituṃ sakkā. pabbajitasīlaṃ  nāma dasasikkhāpadasīlaṃ upādāya sabbaṃ catupārisuddhisīlaṃ, tayidaṃ  sabbampi akhaṇḍādibhāvena aparāmaṭṭhatāya ``kalyāṇa''nti veditabbaṃ.</p>
              <p>[03] ^b^saṅghe pasādo yassatthī^eb^ti ``suppaṭipanno bhagavato  sāvakasaṅgho''tiādinā ariyasaṅghe pasādo saddhā yassa puggalassa  atthi acalo suppatiṭṭhitoti ānetvā yojetabbaṃ. ^b^ujubhūtañca  dassana^eb^nti diṭṭhivaṅkābhāvato kilesavaṅkābhāvato ca ujubhūtaṃ.  akuṭilaṃ ajimhaṃ kammassakatādassanañceva  sappaccayanāmarūpadassanañcāti duvidhampi dassanaṃ yassa atthi acalaṃ  suppatiṭṭhitanti ^a^V2.0132^ea^ yojanā. ^b^adaliddoti taṃ āhu^eb^ saddhādhanaṃ,  sīladhanaṃ, sutadhanaṃ, cāgadhanaṃ, paññādhananti imesaṃ suvisuddhānaṃ dhanānaṃ  atthitāya ``adaliddo''ti taṃ tādisaṃ puggalaṃ buddhādayo ariyā āhu.  ^b^amoghaṃ tassa jīvitaṃ^eb^ tassa tathārūpassa jīvitaṃ  diṭṭhadhammikādiatthādhigamena amoghaṃ avañjhaṃ saphalamevāti āhūti  attho.</p>
              <p>[03] ^b^tasmā^eb^ti ^a^P2.0213^ea^, yasmā  yathāvuttasaddhādiguṇasamannāgato puggalo ``adaliddo amoghajīvito''ti  vuccati, tasmā ahampi tathārūpo bhaveyyanti. ^b^saddhañca...pe0...  sāsana^eb^nti ``sabbapāpassa akaraṇa''ntiādinā (dha0 pa0 183;  dī0 ni0 2.90) vuttaṃ buddhānaṃ sāsanaṃ anussaranto kulaputto  vuttappabhedaṃ saddhañceva sīlañca dhammadassanahetukaṃ dhamme sunicchayā  vimokkhabhūtaṃ pasādañca anuyuñjeyya vaḍḍheyyāti.</p>
              <p>[03] evaṃ thero bhikkhūnaṃ dhammadesanāmukhena attani vijjamāne guṇe  pakāsento aññaṃ byākāsi. </p>
              <p>[06] sirimittattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. mahāpanthakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yadā^eb^ ^a^M2.0154^ea^ ^b^paṭhamamaddakkhi^eb^ntiādikā āyasmato  mahāpanthakattherassa gāthā. kā uppatti? ayaṃ kira padumuttarassa  bhagavato kāle haṃsavatīnagare vibhavasampanno kuṭumbiyo hutvā ekadivasaṃ  satthu santike dhammaṃ suṇanto satthāraṃ ekaṃ bhikkhuṃ  saññāvivaṭṭakusalānaṃ aggaṭṭhāne ṭhapentaṃ disvā sayampi taṃ ṭhānantaraṃ  patthento buddhappamukhassa bhikkhusaṅghassa sattāhaṃ mahādānaṃ pavattetvā,  ``bhante, yaṃ bhikkhuṃ tumhe ito sattadivasamatthake --  `saññāvivaṭṭakusalānaṃ ayaṃ mama sāsane aggo'ti etadagge ṭhapayittha,  ahampi imassa adhikārakammassa balena so bhikkhu viya anāgate  ekassa buddhassa sāsane aggo bhaveyya''nti patthanaṃ akāsi.  kaniṭṭhabhātā panassa tatheva bhagavati adhikārakammaṃ katvā manomayassa  kāyassābhinimmānaṃ cetovivaṭṭakosallanti dvinnaṃ aṅgānaṃ vasena  vuttanayeneva paṇidhānaṃ akāsi. bhagavā dvinnampi patthanaṃ anantarāyena  samijjhanabhāvaṃ disvā ``anāgate kappasatasahassamatthake gotamassa  nāma sammāsambuddhassa sāsane tumhākaṃ patthanā samijjhissatī''ti  byākāsi.</p>
              <p>[03] te ^a^V2.0133^ea^ ubhopi janā tattha yāvajīvaṃ puññāni katvā tato cuto  devaloke nibbattiṃsu. tattha mahāpanthakassa antarākataṃ kalyāṇadhammaṃ  na kathīyati. cūḷapanthako pana kassapassa bhagavato sāsane  pabbajitvā vīsati vassasahassāni odātakasiṇakammaṃ katvā devapure  nibbatti. apadāne pana ``cūḷapanthako padumuttarassa bhagavato kāle  tāpaso hutvā himavante vasanto tattha bhagavantaṃ disvā pupphacchattena  pūjaṃ akāsī''ti āgataṃ. tesaṃ devamanussesu ^a^P2.0214^ea^  saṃsarantānaṃyeva kappasatasahassaṃ atikkantaṃ. atha amhākaṃ satthā  abhisambodhiṃ patvā pavattitavaradhammacakko rājagahaṃ upanissāya veḷuvane  mahāvihāre viharati.</p>
              <p>[03] tena ca samayena rājagahe dhanaseṭṭhissa dhītā attano dāsena  saddhiṃ santhavaṃ katvā ñātakehi bhītā hatthasāraṃ gahetvā tena saddhiṃ  palāyitvā aññattha vasantī taṃ paṭicca gabbhaṃ labhitvā paripakkagabbhā  ``ñātigharaṃ ^a^M2.0155^ea^ gantvā vijāyissāmī''ti gacchantī antarāmaggeyeva puttaṃ  vijāyitvā sāminā nivattitā pubbe vasitaṭṭhāne vasantī puttassa  panthe jātattā ^b^panthako^eb^ti, nāmaṃ akāsi. tasmiṃ ādhāvitvā  vidhāvitvā vicaraṇakāle tameva paṭicca dutiyaṃ gabbhaṃ paṭilabhitvā  paripakkagabbhā pubbe vuttanayeneva antarāmagge puttaṃ vijāyitvā sāminā  nivattitā jeṭṭhaputtassa ^b^mahāpanthako^eb^ti kaniṭṭhassa  ^b^cūḷapanthako^eb^ti nāmaṃ katvā yathāvasitaṭṭhāneyeva vasantī anukkamena  dārakesu vaḍḍhantesu tehi, ``amma, ayyakakulaṃ no dassehī''ti  nibundhiyamānā dārake mātāpitūnaṃ santikaṃ pesesi. tato paṭṭhāya  dārakā dhanaseṭṭhino gehe vaḍḍhanti. tesu cūḷapanthako atidaharo.  mahāpanthako pana ayyakena saddhiṃ bhagavato santikaṃ gato satthāraṃ  disvā saha dassanena paṭiladdhasaddho dhammaṃ sutvā upanissayasampannatāya  pabbajitukāmo hutvā pitāmahaṃ āpucchi. so satthu tamatthaṃ  ārocetvā taṃ pabbājesi. so pabbajitvā bahuṃ buddhavacanaṃ uggaṇhitvā  paripuṇṇavasso upasampajjitvā yonisomanasikāre kammaṃ karonto  visesato catunnaṃ arūpajjhānānaṃ lābhī hutvā tato vuṭṭhāya vipassanaṃ  ussukkāpetvā arahattaṃ pāpuṇi. iti so saññāvivaṭṭakusalānaṃ aggo  jāto. so jhānasukhena phalasukhena vītināmento ekadivasaṃ attano  paṭipattiṃ paccavekkhitvā adhigatasampattiṃ paṭicca sañjātasomanasso  sīhanādaṃ nadanto -- </p>
              <p>[03] 510^b^.^eb^ </p>
              <p>[21] ``yadā paṭhamamaddakkhiṃ, satthāramakutobhayaṃ. </p>
              <p>[22] tato me ahu saṃvego, passitvā purisuttamaṃ.. </p>
              <p>[03] 511^b^.^eb^ </p>
              <p>[21] ``siriṃ hatthehi pādehi, yo paṇāmeyya āgataṃ. </p>
              <p>[22] etādisaṃ so satthāraṃ, ārādhetvā virādhaye.. </p>
              <p>[03] 512^b^.^eb^ </p>
              <p>[21] ``tadāhaṃ ^a^V2.0134^ea^ puttadārañca, dhanadhaññañca chaḍḍayiṃ. </p>
              <p>[22] kesamassūni chedetvā, pabbajiṃ anagāriyaṃ.. </p>
              <p>[03] 513^b^.^eb^ </p>
              <p>[21] ``sikkhāsājīvasampanno, indriyesu susaṃvuto. </p>
              <p>[22] namassamāno sambuddhaṃ, vihāsiṃ aparājito.. </p>
              <p>[03] 514^b^.^eb^ </p>
              <p>[21] ``tato ^a^M2.0156^ea^ ^a^P2.0215^ea^ me paṇidhī āsi, cetaso  abhipatthito. </p>
              <p>[22] na nisīde muhuttampi, taṇhāsalle anūhate.. </p>
              <p>[03] 515^b^.^eb^ </p>
              <p>[21] ``tassa mevaṃ viharato, passa vīriyaparakkamaṃ. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[03] 516^b^.^eb^ </p>
              <p>[21] ``pubbenivāsaṃ jānāmi, dibbacakkhu visodhitaṃ. </p>
              <p>[22] arahā dakkhiṇeyyomhi, vippamutto nirūpadhi.. </p>
              <p>[03] 517^b^.^eb^ </p>
              <p>[21] ``tato ratyāvivasāne, sūriyuggamanaṃ pati. </p>
              <p>[22] sabbaṃ taṇhaṃ visosetvā, pallaṅkena upāvisi''nti..  -- imā gāthā abhāsi. </p>
              <p>[01] tattha ^b^yadā^eb^ti yasmiṃ kāle. ^b^paṭhama^eb^nti  ādito. ^b^addakkhi^eb^nti passiṃ, ^b^satthāra^eb^nti, bhagavantaṃ.  ^b^akutobhaya^eb^nti nibbhayaṃ. ayañhettha attho -- sabbesaṃ bhayahetūnaṃ  bodhimūleyeva pahīnattā kutocipi bhayābhāvato ^b^akutobhayaṃ^eb^  nibbhayaṃ, catuvesārajjavisāradaṃ diṭṭhadhammikasamparāyikaparamatthehi  veneyyānaṃ yathārahamanusāsanato ^b^satthāraṃ^eb^ sammāsambuddhaṃ mayhaṃ  pitāmahena saddhiṃ gantvā yāya velāya sabbapaṭhamaṃ passiṃ, taṃ  ^b^purisuttamaṃ^eb^ sadevake loke aggapuggalaṃ passitvā tato dassanahetu  ^b^tato^eb^ dassanato pacchā ``ettakaṃ kālaṃ satthāraṃ daṭṭhuṃ dhammañca  sotuṃ nālattha''nti mayhaṃ ^b^saṃvego ahu^eb^ sahottappaṃ ñāṇaṃ uppajji.  uppannasaṃvego panāhaṃ evaṃ cintesinti dasseti ^b^siriṃ hatthehī^eb^ti  gāthāya. tassattho -- ^b^yo^eb^ vibhavatthiko puriso ``upaṭṭhāyiko  hutvā tava santike vasissāmī''ti saviggahaṃ siriṃ sayane upagataṃ  hatthehi ca pādehi ca koṭṭento ^b^paṇāmeyya^eb^ nīhareyya, ^b^so^eb^  tathārūpo alakkhikapuriso etādisaṃ ^b^satthāraṃ^eb^ sammāsambuddhaṃ  ^b^ārādhetvā^eb^ imasmiṃ navame khaṇe paṭilabhitvā ^b^virādhaye^eb^  tassa ovādākaraṇena taṃ virajjheyya, ahaṃ panevaṃ na karomīti  adhippāyo. tenāha ^b^``tadāhaṃ...pe0... anagāriya''^eb^nti.  tattha ^b^chaḍḍayi^eb^nti, pajahiṃ. ``chaḍḍiya''ntipi pāṭho. nanu  ayaṃ thero dārapariggahaṃ akatvāva pabbajito, so kasmā ``puttadārañca ^a^M2.0157^ea^  chaḍḍayi''nti avocāti? yathā nāma puriso anibbattaphalameva rukkhaṃ  chindanto acchinne tato laddhaphalehi parihīno nāma hoti.  evaṃsampadamidaṃ daṭṭhabbaṃ.</p>
              <p>[03] ^b^sikkhāsājīvasamāpanno^eb^ti yā adhisīlasikkhā, tāya  ca, yattha bhikkhū saha jīvanti, ekajīvikā ^a^V2.0135^ea^ sabhāgavuttino honti,  tena bhagavatā paññattasikkhāpadasaṅkhātena sājīvena ca samannāgato  sikkhanabhāvena ^a^P2.0216^ea^ samaṅgībhūto, sikkhaṃ paripūrento  sājīvañca avītikkamanto hutvā tadubhayaṃ sampādentoti attho. tena  suvisuddhe pātimokkhe sīle patiṭṭhitabhāvaṃ dasseti. ^b^indriyesu  susaṃvuto^eb^ti manacchaṭṭhesu indriyesu suṭṭhu saṃvuto. rūpādivisayesu  uppajjanakānaṃ abhijjhādīnaṃ pavattinivāraṇavasena satikavāṭena  supihitacakkhādidvāroti attho. evaṃ  pātimokkhasaṃvaraindriyasaṃvarasīlasampattidassanena itarasīlampi atthato  dassitameva hotīti thero attano catupārisuddhisīlasampadaṃ dassetvā  ^b^``namassamāno sambuddha''^eb^nti iminā  buddhānussatibhāvanānuyogamāha. ^b^vihāsiṃ aparājito^eb^ti  kilesamārādīhi aparājito eva hutvā vihariṃ, yāva arahattappatti,  tāva tehi anabhibhūto, aññadatthu te abhibhavanto eva vihāsinti  attho.</p>
              <p>[03] ^b^tato^eb^ti tasmā, yasmā suvisuddhasīlo satthari  abhippasanno kilesābhibhavanapaṭipattiyañca ṭhito, tasmā.  ^b^paṇidhī^eb^ti paṇidhānaṃ. ^b^tato^eb^ vā cittābhinīhāro.  ^b^āsī^eb^ti ahosi. ^b^cetaso abhipatthito^eb^ti, mama cittena  icchito. kīdiso pana soti āha ^b^``na nisīde muhuttampi,  taṇhāsalle anūhate''^eb^ti. ``aggamaggasaṇḍāsena mama hadayato  taṇhāsalle anuddhaṭe muhuttampi na nisīde, nisajjaṃ na kappeyya''nti  evaṃ me cittābhinīhāro ahosīti attho.</p>
              <p>[03] evaṃ pana cittaṃ adhiṭṭhāya bhāvanaṃ bhāvayitvā ṭhānacaṅkameheva rattiṃ  vītināmento arūpasamāpattito vuṭṭhāya jhānaṅgamukhena vipassanaṃ  paṭṭhapetvā arahattaṃ sacchākāsi. tena vuttaṃ ^b^``tassa me''^eb^tiādi.  ^b^nirūpadhī^eb^ti kilesupadhiādīnaṃ abhāvena nirupadhi.  ^b^ratyāvivasāne^eb^ti rattibhāgassa vigamane ^a^M2.0158^ea^ vibhātāya rattiyā.  ^b^sūriyuggamanaṃ patī^eb^ti sūriyuggamanaṃ lakkhaṇaṃ katvā. ^b^sabbaṃ  taṇha^eb^nti kāmataṇhādibhedaṃ sabbaṃ taṇhāsotaṃ aggamaggena  ^b^visosetvā^eb^ sukkhāpetvā ``taṇhāsalle anūhate na nisīde''ti,  paṭiññāya mocitattā. ^b^pallaṅkena upāvisi^eb^nti pallaṅkaṃ  ābhujitvā nisīdinti. sesaṃ uttānatthameva. </p>
              <p>[06] mahāpanthakattheragāthāvaṇṇanā niṭṭhitā. </p>
              <p>[06] aṭṭhakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 9. navakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. bhūtattheragāthāvaṇṇanā</h3n>
            <h4>
              <h4n> </h4n>
              <p>[03] navakanipāte ^a^M2.0159^ea^ ^a^V2.0136^ea^ ^b^yadā dukkha^eb^ntiādikā āyasmato  bhūtattherassa gāthā. kā uppatti? ayampi purimabuddhesu katādhikāro  tattha tattha bhave vivaṭṭūpanissayaṃ puññaṃ upacinanto siddhatthassa  bhagavato kāle brāhmaṇakule nibbattitvā ^a^P2.0217^ea^  ^b^seno^eb^ti laddhanāmo viññutaṃ patto ekadivasaṃ satthāraṃ disvā  pasannamānaso ``usabhaṃ pavara''ntiādinā catūhi gāthāhi abhitthavi.</p>
              <p>[03] so tena puññakammena devamanussesu saṃsaranto imasmiṃ buddhuppāde  sāketanagarassa dvāragāme mahāvibhavassa seṭṭhissa putto hutvā nibbatti.  tassa kira seṭṭhino jātā jātā dārakā baddhāghātena ekena  yakkhena khāditā, imassa pana pacchimabhavikattā bhūtā ārakkhaṃ  gaṇhiṃsu. yakkho pana vessavaṇassa upaṭṭhānaṃ gato, puna nāgamāsi.  nāmakaraṇadivase cassa ``evaṃ kate amanussā anukampantā  parihareyyu''nti ^b^bhūto^eb^ti nāmaṃ akaṃsu. so pana attano  puññabalena anantarāyo vaḍḍhi, tassa ``tayo pāsādā  ahesu''ntiādi sabbaṃ yasassa kulaputtassa vibhavakittane viya  veditabbaṃ. so viññutaṃ patto satthari sākete vasante upāsakehi  saddhiṃ vihāraṃ gato. satthu santike dhammaṃ sutvā paṭiladdhasaddho  pabbajitvā ajakaraṇiyā nāma nadiyā tīre leṇe vasanto vipassanaṃ  paṭṭhapetvā nacirasseva arahattaṃ pāpuṇi. tena vuttaṃ ^b^apadāne^eb^  (apa0 thera 1.7.20-28) -- </p>
              <p>[21] ``usabhaṃ pavaraṃ vīraṃ, mahesiṃ vijitāvinaṃ. </p>
              <p>[22] suvaṇṇavaṇṇaṃ sambuddhaṃ, ko disvā nappasīdati.. </p>
              <p>[21] ``himavā vāparimeyyo, sāgarova duruttaro. </p>
              <p>[22] tatheva jhānaṃ buddhassa, ko disvā nappasīdati.. </p>
              <p>[21] ``vasudhā ^a^V2.0137^ea^ yathāppameyyā, cittā vanavaṭaṃsakā. </p>
              <p>[22] tatheva sīlaṃ buddhassa, ko disvā nappasīdati.. </p>
              <p>[21] ``anilañjasāsaṅkhubbho ^a^M2.0160^ea^, yathākāso asaṅkhiyo. </p>
              <p>[22] tatheva ñāṇaṃ buddhassa, ko disvā nappasīdati.. </p>
              <p>[21] ``imāhi catugāthāhi, brāhmaṇo senasavhayo. </p>
              <p>[22] buddhaseṭṭhaṃ thavitvāna, siddhatthaṃ aparājitaṃ.. </p>
              <p>[21] ``catunnavutikappāni, duggatiṃ nupapajjatha. </p>
              <p>[22] sugatiṃ sukhasampattiṃ, anubhosimanappakaṃ.. </p>
              <p>[21] ``catunnavutito kappe, thavitvā lokanāyakaṃ. </p>
              <p>[22] duggatiṃ nābhijānāmi, thomanāya idaṃ phalaṃ.. </p>
              <p>[21] ``cātuddasamhi kappamhi, caturo āsumuggatā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti.. </p>
              <p>[01] arahattaṃ pana patvā aparena samayena ñātīnaṃ anukampāya  sāketaṃ gantvā katipāhaṃ tehi upaṭṭhiyamāno añjanavane vasitvā puna  attanā vasitaṭṭhānameva gantukāmo gamanākāraṃ dassesi. ñātakā  ``idheva, bhante, vasatha, tumhepi na kilamissatha, mayampi puññena  vaḍḍhissāmā''ti theraṃ yāciṃsu. thero attano vivekābhiratiṃ tattha ca  phāsuvihāraṃ pakāsento -- </p>
              <p>[03] 518^b^.^eb^ </p>
              <p>[21] ``yadā dukkhaṃ jarāmaraṇanti paṇḍito, aviddasū yattha  sitā puthujjanā. </p>
              <p>[22] dukkhaṃ pariññāya satova jhāyati, tato ratiṃ paramataraṃ  na vindati.. </p>
              <p>[03] 519^b^.^eb^ </p>
              <p>[21] ``yadā dukkhassāvahaniṃ visattikaṃ,  papañcasaṅghātadukhādhivāhiniṃ. </p>
              <p>[22] taṇhaṃ pahantvāna satova jhāyati, tato ratiṃ paramataraṃ na  vindati.. </p>
              <p>[03] 520^b^.^eb^ </p>
              <p>[21] ``yadā ^a^M2.0161^ea^ sivaṃ dvecaturaṅgagāminaṃ, magguttamaṃ  sabbakilesasodhanaṃ. </p>
              <p>[22] paññāya passitva satova jhāyati, tato ratiṃ paramataraṃ  na vindati.. </p>
              <p>[03] 521^b^.^eb^ </p>
              <p>[21] ``yadā ^a^P2.0218^ea^ asokaṃ virajaṃ asaṅkhataṃ,  santaṃ padaṃ sabbakilesasodhanaṃ. </p>
              <p>[22] bhāveti saññojanabandhanacchidaṃ, tato ratiṃ paramataraṃ na  vindati.. </p>
              <p>[03] 522^b^.^eb^ </p>
              <p>[21] ``yadā nabhe gajjati meghadundubhi, dhārākulā vihagapathe  samantato. </p>
              <p>[22] bhikkhū ca pabbhāragatova jhāyati, tato ratiṃ paramataraṃ  na vindati.. </p>
              <p>[03] 523^b^.^eb^ </p>
              <p>[21] ``yadā ^a^V2.0138^ea^ nadīnaṃ kusumākulānaṃ,  vicitta-vāneyya-vaṭaṃsakānaṃ. </p>
              <p>[22] tīre nisinno sumanova jhāyati, tato ratiṃ paramataraṃ  na vindati.. </p>
              <p>[03] 524^b^.^eb^ </p>
              <p>[21] ``yadā nisīthe rahitamhi kānane, deve gaḷantamhi  nadanti dāṭhino. </p>
              <p>[22] bhikkhū ca pabbhāragatova jhāyati, tato ratiṃ paramataraṃ  na vindati.. </p>
              <p>[03] 525^b^.^eb^ </p>
              <p>[21] ``yadā vitakke uparundhiyattano, nagantare nagavivaraṃ  samassito. </p>
              <p>[22] vītaddaro vītakhilova jhāyati, tato ratiṃ paramataraṃ na  vindati.. </p>
              <p>[03] 526^b^.^eb^ </p>
              <p>[21] ``yadā sukhī malakhilasokanāsano, </p>
              <p>[27] niraggaḷo nibbanatho visallo. </p>
              <p>[26] sabbāsave byantikatova jhāyati, </p>
              <p>[22] tato ratiṃ paramataraṃ na vindatī''ti.. -- imā gāthā  abhāsi.</p>
              <p>[03] tatthāyaṃ ^a^M2.0162^ea^ padayojanāmukhena paṭhamagāthāya atthavaṇṇanā -- khandhānaṃ  paripāko ^b^jarā^eb^. bhedo ^b^maraṇaṃ^eb^. jarāmaraṇasīsena cettha  jarāmaraṇavanto dhammā gahitā. ``tayidaṃ jarāmaraṇaṃ dukkha''nti  ^b^aviddasū^eb^ yathābhūtaṃ ajānantā ^b^puthujjanā yattha^eb^ yasmiṃ  upādānakkhandhapañcake ^b^sitā^eb^ paṭibandhā allīnā, taṃ ``idaṃ  dukkhaṃ, ettakaṃ dukkhaṃ, na ito bhiyyo''ti vipassanāpaññāsahitāya  maggapaññāya parijānitvā, idha imasmiṃ sāsane ^b^sato^eb^  sampajāno, ^b^paṇḍito^eb^ bhikkhu, ^b^yadā^eb^ yasmiṃ kāle  lakkhaṇūpanijjhānena jhāyati. ^b^tato^eb^ vipassanāratito  maggaphalaratito ca ^b^paramataraṃ^eb^ uttamataraṃ ratiṃ ^b^na vindati^eb^  nappaṭilabhati. tenāha bhagavā -- </p>
              <p>[21] ``yato yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amataṃ taṃ vijānataṃ.. </p>
              <p>[21] ``paṭhabyā ekarajjena, saggassa gamanena vā. </p>
              <p>[22] sabbalokādhipaccena, sotāpattiphalaṃ vara''nti.. (dha0  pa0 374, 178).</p>
              <p>[03] evaṃ ^a^P2.0219^ea^ pariññābhisamayamukhena vivekaratiṃ  dassetvā idāni pahānābhisamayādimukhenapi taṃ dassetuṃ dutiyādikā  tisso gāthā abhāsi. tattha ^b^dukkhassāvahani^eb^nti dukkhassa  āyatiṃ pavattiṃ, dukkhassa nipphattikanti attho. ^b^visattika^eb^nti  taṇhaṃ. sā hi visatāti visattikā, visālāti visattikā,  visaṭāti visattikā, visakkatīti visattikā, visaṃ haratīti  visattikā, visaṃvādikāti visattikā, visamūlāti visattikā,  visaphalāti visattikā, visaparibhogāti visattikā, visālā vā  pana sā taṇhā rūpe sadde gandhe rase phoṭṭhabbe dhamme kule ^a^V2.0139^ea^ gaṇe  vitthaṭāti visattikāti vuccati.  ^b^papañcasaṅghātadukhādhivāhini^eb^nti sattasantānaṃ saṃsāre papañcenti  vitthārentīti papañcā, rāgādayo mānādayo ca. te eva  pavattidukkhassa saṅghātaṭṭhena saṅghātā, sadarathapariḷāhasabhāvattā  dukkhañcāti papañcasaṅghātadukhaṃ, tassa adhivāhato nibbattanato  papañcasaṅghātadukhādhivāhinī. taṃ taṇhaṃ ^b^pahantvānā^eb^ti  ariyamaggena samucchinditvā.</p>
              <p>[03] ^b^siva^eb^nti ^a^M2.0163^ea^ khemaṃ, akhemakarānaṃ kilesānaṃ samucchindanena  tehi anupaddutanti attho. sammādiṭṭhiādīnaṃ vasena dvicaturaṅgo hutvā  ariye nibbānaṃ gametīti ^b^dvecaturaṅgagāminaṃ,^eb^ gāthāsukhatthañcettha  vibhattialopo katoti daṭṭhabbaṃ. rūpūpapattimaggādīsu sabbesu maggesu  uttamattā ^b^magguttamaṃ^eb^. tenāha bhagavā -- ``maggānaṭṭhaṅgiko  seṭṭho''tiādi (dha0 pa0 273). sabbehi kilesamalehi sattānaṃ  sodhanato ^b^sabbakilesasodhanaṃ. paññāya passitvā^eb^ti  paṭivedhapaññāya bhāvanābhisamayavasena abhisamecca.</p>
              <p>[03] sokahetūnaṃ abhāvato puggalassa ca sokābhāvahetuto natthi ettha  sokoti ^b^asokaṃ^eb^. tathā vigatarāgādirajattā ^b^virajaṃ^eb^. na  kenaci paccayena saṅkhatanti ^b^asaṅkhataṃ^eb^. sabbesaṃ kilesānaṃ  sabbassa ca dukkhassa vūpasamabhāvato, saṃsāradukkhadditehi pajjitabbato  adhigantabbato ca ^b^santaṃ padaṃ^eb^. sabbehi kilesamalehi  sattasantānassa sodhananimittato ^b^sabbakilesasodhanaṃ. bhāvetī^eb^ti  sacchikiriyābhisamayavasena abhisameti. bahukkhattuñhi nibbānaṃ  ārabbha sacchikiriyābhisamayaṃ pavattentassa ālambake  labbhamānavisesakaṃ ālambitabbe āropetvā evaṃ vuttaṃ.  saṃyojanasaṅkhātānaṃ bandhanānaṃ chedanato ^b^saṃyojanabandhanacchidaṃ^eb^.  nimittañhettha kattubhāvena upacāritaṃ, yathā ariyabhāvakarāni saccāni  ariyasaccānīti. yathā purimagāthāsu yadā jhāyati, tadā ^a^P2.0220^ea^  tato ratiṃ paramataraṃ na vindatīti yojanā. evaṃ idha  yadā bhāveti, tadā tato ratiṃ paramataraṃ na vindatīti yojanā.</p>
              <p>[03] evaṃ thero catūhi gāthāhi attānaṃ anupanetvāva  catusaccapaṭivedhakittanena aññaṃ byākaritvā idāni attanā  vasitaṭṭhānassa vivittabhāvena phāsutaṃ dassento ^b^``yadā  nabhe''^eb^tiādikā gāthā abhāsi. tattha ^b^nabhe^eb^ti ākāse.  siniddhagambhīranigghosatāya meghoyeva dundubhi ^b^meghadundubhi^eb^.  samantato paggharantīhi dhārāhi ākulāti ^b^dhārākulā^eb^. vihagānaṃ  pakkhīnaṃ gamanamaggattā ^b^vihagapathe^eb^ nabheti yojanā.  ^b^tato^eb^ti jhānaratito.</p>
              <p>[03] ^b^kusumākulāna^eb^nti ^a^M2.0164^ea^ tarūhi gaḷitakusumehi samohitānaṃ.  ^b^vicittavāneyyavaṭaṃsakāna^eb^nti vane jātattā ^a^V2.0140^ea^ vāneyyāni  vanapupphāni, vicittāni vāneyyāni vaṭaṃsakāni etāsanti  vicittavāneyyavaṭaṃsakā nadiyo, tāsaṃ nānāvidhavanapupphavaṭaṃsakānanti  attho. uttarimanussadhammavasena sundaro mano etassāti  ^b^sumano^eb^ jhāyati. </p>
              <p>[01] ^b^nisīthe^eb^ti rattiyaṃ. ^b^rahitamhī^eb^ti,  janasambādhavirahite vivitte. ^b^deve^eb^ti meghe. ^b^gaḷantamhī^eb^ti  vuṭṭhidhārāyo paggharante vassante. ^b^dāṭhino^eb^ti sīhabyagghādayo  paṭipakkhasattā. te hi dāṭhāvudhāti ``dāṭhino''ti vuccanti,  ^b^nadanti dāṭhino^eb^ti idampi janavivekadassanatthameva gahitaṃ.</p>
              <p>[03] ^b^vitakke uparundhiyattano^eb^ti attasantānapariyāpannatāya  attano kāmavitakkādike micchāvitakke paṭipakkhabalena nisedhetvā.  attanoti vā idaṃ vindatīti iminā yojetabbaṃ ``tato ratiṃ  paramataraṃ attanā na vindatī''ti. ^b^nagantare^eb^ti pabbatantare.  ^b^nagavivara^eb^nti pabbataguhaṃ pabbhāraṃ vā. ^b^samassito^eb^ti  nissito upagato. ^b^vītaddaro^eb^ti vigatakilesadaratho.  ^b^vītakhilo^eb^ti pahīnacetokhilo.</p>
              <p>[03] ^b^sukhī^eb^ti jhānādisukhena sukhito.  ^b^malakhilasokanāsano^eb^ti rāgādīnaṃ malānaṃ pañcannañca  cetokhilānaṃ ñātiviyogādihetukassa sokassa ca pahāyako.  ^b^niraggaḷo^eb^ti, aggaḷaṃ vuccati avijjā  nibbānapurapavesanivāraṇato, tadabhāvato niraggaḷo.  ^b^nibbanatho^eb^ti nitaṇho. ^b^visallo^eb^ti, vigatarāgādisallo.  ^b^sabbāsave^eb^ti, kāmāsavādike sabbepi āsave.  ^b^byantikato^eb^ti byantikatāvī ariyamaggena vigatante katvā ṭhito  diṭṭhadhammasukhavihāratthaṃ yadā jhāyati, tato jhānaratito paramataraṃ ratiṃ  na vindatīti yojanā. evaṃ pana vatvā thero ajakaraṇītīrameva  gato. </p>
              <p>[06] bhūtattheragāthāvaṇṇanā niṭṭhitā. </p>
              <p>[06] navakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 10. dasakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. kāḷudāyittheragāthāvaṇṇanā</h3n>
            <h4>
              <h4n> </h4n>
              <p>[03] dasakanipāte ^a^M2.0165^ea^ ^a^V2.0141^ea^ ^a^P2.0221^ea^ ^b^aṅgārino^eb^tiādikā  āyasmato kāḷudāyittherassa gāthā. kā uppatti? ayampi  padumuttarabuddhassa kāle haṃsavatīnagare kulagehe nibbatto satthu  dhammadesanaṃ suṇanto satthāraṃ ekaṃ bhikkhuṃ kulappasādakānaṃ aggaṭṭhāne  ṭhapentaṃ disvā tajjaṃ abhinīhārakammaṃ katvā taṃ ṭhānantaraṃ patthesi.</p>
              <p>[03] so yāvajīvaṃ kusalaṃ katvā devamanussesu saṃsaranto amhākaṃ  bodhisattassa mātukucchiyaṃ paṭisandhiggahaṇadivase kapilavatthusmiṃyeva  amaccagehe paṭisandhiṃ gaṇhi. bodhisattena saddhiṃ ekadivasaṃyeva  jātoti taṃdivasaṃyeva naṃ dukūlacumbaṭe nipajjāpetvā bodhisattassa  upaṭṭhānaṃ nayiṃsu. bodhisattena hi saddhiṃ bodhirukkho, rāhulamātā,  cattāro nidhī, ārohaniyahatthī, assakaṇḍako, channo kāḷudāyīti  ime satta ekadivasaṃyeva jātattā sahajātā nāma ahesuṃ. athassa  nāmaggahaṇadivase sakalanagarassa udaggacittadivase jātattā  ^b^udāyī^eb^tveva nāmaṃ akaṃsu, thokaṃ kāḷadhātukattā pana  ^b^kāḷudāyī^eb^ti paññāyittha. so bodhisattena saddhiṃ kumārakīḷaṃ  kīḷanto vuddhiṃ agamāsi.</p>
              <p>[03] aparabhāge lokanāthe mahābhinikkhamanaṃ nikkhamitvā anukkamena  sabbaññutaṃ patvā pavattitavaradhammacakke rājagahaṃ upanissāya veḷuvane  viharante suddhodanamahārājā taṃ pavattiṃ sutvā purisasahassaparivāraṃ ekaṃ  amaccaṃ ``puttaṃ me idhānehī''ti pesesi. so dhammadesanāvelāya satthu  santikaṃ gantvā parisapariyante ṭhito dhammaṃ sutvā sapariso arahattaṃ  pāpuṇi. atha ne satthā ``etha, bhikkhavo''ti hatthaṃ pasāreti.  sabbe taṅkhaṇaṃyeva iddhimayapattacīvaradharā vassasaṭṭhikattherā viya ahesuṃ.  arahattaṃ pattato paṭṭhāya pana ariyā majjhattāva honti, tasmā raññā  pahitasāsanaṃ dasabalassa na kathesi. rājā ``neva gatabalakoṭṭhako  āgacchati, na sāsanaṃ suyyatī''ti aparampi amaccaṃ purisasahassena ^a^M2.0166^ea^  pesesi ^a^V2.0142^ea^. tasmimpi tathā paṭipanne aparanti evaṃ navahi amaccehi  saddhiṃ nava purisasahassāni pesesi sabbe arahattaṃ patvā tuṇhī ahesuṃ.</p>
              <p>[03] atha rājā cintesi -- ``ettakā janā mayi sinehābhāvena  dasabalassa idhāgamanatthāya na kiñci kathayiṃsu, ayaṃ kho pana  udāyī dasabalena samavayo sahapaṃsukīḷiko, mayi ca sinehavā, imaṃ  pesessāmī''ti taṃ pakkosāpetvā, ``tāta, tvaṃ purisasahassaparivāro  rājagahaṃ gantvā dasabalaṃ ānehī''ti vatvā pesesi. so pana  gacchanto ``sacāhaṃ, deva, pabbajituṃ labhissāmi, evāhaṃ bhagavantaṃ  idhānessāmī''ti ^a^P2.0222^ea^ vatvā ``yaṃ kiñci katvā mama  puttaṃ dassehī''ti vutto rājagahaṃ gantvā satthu dhammadesanāvelāya  parisapariyante ṭhito dhammaṃ sutvā saparivāro arahattaṃ patvā  ehibhikkhubhāve patiṭṭhāsi. tena vuttaṃ ^b^apadāne^eb^ (apa0 thera  1.4.48-63) -- </p>
              <p>[21] ``padumuttarabuddhassa, lokajeṭṭhassa tādino. </p>
              <p>[22] addhānaṃ paṭipannassa, carato cārikaṃ tadā.. </p>
              <p>[21] ``suphullaṃ padumaṃ gayha, uppalaṃ mallikañcahaṃ. </p>
              <p>[22] paramannaṃ gahetvāna, adāsiṃ satthuno ahaṃ.. </p>
              <p>[21] ``paribhuñji mahāvīro, paramannaṃ subhojanaṃ. </p>
              <p>[22] tañca pupphaṃ gahetvāna, janassa sampadassayi.. </p>
              <p>[21] ``iṭṭhaṃ kantaṃ piyaṃ loke, jalajaṃ pupphamuttamaṃ. </p>
              <p>[22] sudukkaraṃ kataṃ tena, yo me pupphaṃ adāsidaṃ.. </p>
              <p>[21] ``yo pupphamabhiropesi, paramannañcadāsi me. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``dasa aṭṭha cakkhattuṃ so, devarajjaṃ karissati. </p>
              <p>[22] uppalaṃ padumañcāpi, mallikañca taduttari.. </p>
              <p>[21] ``assa puññavipākena, dibbagandhasamāyutaṃ. </p>
              <p>[22] ākāse chadanaṃ katvā, dhārayissati tāvade.. </p>
              <p>[21] ``pañcavīsatikkhattuñca ^a^M2.0167^ea^, cakkavattī bhavissati. </p>
              <p>[22] pathabyā rajjaṃ pañcasataṃ, vasudhaṃ āvasissati.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``sakakammābhiraddho ^a^V2.0143^ea^ so, sukkamūlena codito. </p>
              <p>[22] sakyānaṃ nandijanano, ñātibandhu bhavissati.. </p>
              <p>[21] ``so pacchā pabbajitvāna, sukkamūlena codito. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``paṭisambhidamanuppattaṃ, katakiccamanāsavaṃ. </p>
              <p>[22] gotamo lokabandhu taṃ, etadagge ṭhapessati.. </p>
              <p>[21] ``padhānapahitatto so, upasanto nirūpadhi. </p>
              <p>[22] udāyī nāma nāmena, hessati satthu sāvako.. </p>
              <p>[21] ``rāgo doso ca moho ca, māno makkho ca dhaṃsito. </p>
              <p>[22] sabbāsave pariññāya, viharāmi anāsavo.. </p>
              <p>[21] ``tosayiñcāpi sambuddhaṃ, ātāpī nipako ahaṃ. </p>
              <p>[22] pasādito ca sambuddho, etadagge ṭhapesi maṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] arahattaṃ pana patvā ``na tāvāyaṃ dasabalassa kulanagaraṃ gantuṃ  kālo, vasante pana upagate pupphitesu vanasaṇḍesu haritatiṇasañchannāya  bhūmiyā gamanakālo bhavissatī''ti kālaṃ paṭimānento vasante sampatte  satthu kulanagaraṃ gantuṃ gamanamaggavaṇṇaṃ saṃvaṇṇento -- </p>
              <p>[03] 527^b^.^eb^ </p>
              <p>[21] ``aṅgārino dāni dumā bhadante, phalesino chadanaṃ  vippahāya. </p>
              <p>[22] te accimantova pabhāsayanti, samayo mahāvīra  bhāgīrasānaṃ.. </p>
              <p>[03] 528^b^.^eb^ </p>
              <p>[21] ``dumāni ^a^M2.0168^ea^ phullāni manoramāni, samantato sabbadisā  pavanti. </p>
              <p>[22] pattaṃ pahāya phalamāsasānā, kālo ito pakkamanāya vīra..</p>
              <p>[03]  </p>
              <p>[03] 529^b^.^eb^ </p>
              <p>[21] ``nevātisītaṃ na panātiuṇhaṃ, sukhā utu addhaniyā  bhadante. </p>
              <p>[22] passantu taṃ sākiyā koḷiyā ca, pacchāmukhaṃ rohiniyaṃ  tarantaṃ.. </p>
              <p>[03] 530^b^.^eb^ </p>
              <p>[21] ``āsāya kasate khettaṃ, bījaṃ āsāya vappati. </p>
              <p>[27] āsāya vāṇijā yanti, samuddaṃ dhanahārakā. </p>
              <p>[22] yāya āsāya tiṭṭhāmi, sā me āsā samijjhatu.. </p>
              <p>[03] 531^b^.^eb^ </p>
              <p>[21] ``punappunañceva vapanti bījaṃ, punappunaṃ vassati  devarājā. </p>
              <p>[22] punappunaṃ khettaṃ kasanti kassakā, punappunaṃ dhaññamupeti  raṭṭhaṃ.. </p>
              <p>[03] 532^b^.^eb^ </p>
              <p>[21] ``punappunaṃ yācanakā caranti, punappunaṃ dānapatī  dadanti. </p>
              <p>[22] punappunaṃ dānapatī daditvā, punappunaṃ saggamupenti ṭhānaṃ..</p>
              <p>[03]  </p>
              <p>[03] 533^b^.^eb^ </p>
              <p>[21] ``vīro ^a^V2.0144^ea^ ^a^P2.0223^ea^ have sattayugaṃ puneti,  yasmiṃ kule jāyati bhūripañño. </p>
              <p>[22] maññāmahaṃ sakkati devadevo, tayā hi jāto muni  saccanāmo.. </p>
              <p>[03] 534^b^.^eb^ </p>
              <p>[21] ``suddhodano nāma pitā mahesino, buddhassa mātā pana  māyanāmā. </p>
              <p>[22] yā bodhisattaṃ parihariya kucchinā, kāyassa bhedā  tidivamhi modati.. </p>
              <p>[03] 535^b^.^eb^ </p>
              <p>[21] ``sā gotamī kālakatā ito cutā, dibbehi kāmehi  samaṅgibhūtā. </p>
              <p>[22] sā modati kāmaguṇehi pañcahi, parivāritā devagaṇehi  tehi.. </p>
              <p>[03] 536^b^.^eb^ </p>
              <p>[21] ``buddhassa ^a^M2.0169^ea^ puttomhi asayhasāhino,  aṅgīrasassappaṭimassa tādino. </p>
              <p>[22] pitupitā mayhaṃ tuvaṃsi sakka, dhammena me gotama  ayyakosī''ti.. -- </p>
              <p>[25] imā gāthā abhāsi.</p>
              <p>[03] tattha ^b^aṅgārino^eb^ti aṅgārāni viyāti aṅgārāni,  rattapavāḷavaṇṇāni rukkhānaṃ pupphapallavāni, tāni etesaṃ santīti  aṅgārino, atilohitakusumakisalayehi aṅgāravuṭṭhisaṃparikiṇṇā  viyāti attho. ^b^idānī^eb^ti imasmiṃ kāle. ^b^dumā^eb^ti  rukkhā. bhadanteti, bhaddaṃ ante etassāti bhadanteti ekassa  dakārassa lopaṃ katvā vuccati, guṇavisesayutto, guṇavisesayuttānañca  aggabhūto satthā. tasmā bhadanteti satthu ālapanaṃ.  paccattavacanañcetaṃ ekārantaṃ ``sukaṭe paṭikamme sukhe dukkhepi  ce''tiādīsu viya. idha pana sambodhanatthe daṭṭhabbaṃ. tena vuttaṃ  ``bhadanteti ālapana''nti. ``bhaddasaddasamānatthaṃ padantarameka''nti  keci. phalāni esantīti ^b^phalesino^eb^. acetanepi hi  sacetanakiriyamāropetvā voharanti, yathā kulaṃ patitukāmanti, phalāni  gahetumāraddhā sampattiphalagahaṇakālāti attho. ^b^chadanaṃ  vippahāyā^eb^ti purāṇapaṇṇāni pajahitvā sampannapaṇḍupalāsāti attho.  ^b^te^eb^ti dumā. ^b^accimantova pabhāsayantī^eb^ti dīpasikhāvanto  viya jalitāggī viya vā obhāsayanti sabbā disāti adhippāyo.  ^b^samayo^eb^ti kālo, ``anuggahāyā''ti vacanaseso.  ^b^mahāvīrā^eb^ti mahāvikkanta. ^b^bhāgī rasāna^eb^nti attharasādīnaṃ  bhāgī. vuttañhetaṃ dhammasenāpatinā -- ``bhāgī vā bhagavā  attharasassa dhammarasassā''tiādi (cūḷani0 ajitamāṇavapucchāniddesa  2). mahāvīra, bhāgīti ca idampi dvayaṃ sambodhanavacanaṃ daṭṭhabbaṃ.  bhāgīrathānanti pana pāṭhe bhagīratho nāma ^a^P2.0224^ea^  ādirājā. tabbaṃsajātatāya sākiyā bhāgīrathā, tesaṃ bhāgīrathānaṃ  upakāratthanti adhippāyo.</p>
              <p>[03] ^b^dumānī^eb^ti liṅgavipallāsena vuttaṃ, dumā rukkhāti attho.  ^b^samantato sabbadisā pavantī^eb^ti, samantato sabbabhāgato  sabbadisāsu ca phullāni, tathā phullattā eva sabbadisā pavanti gandhaṃ  vissajjenti. ^b^āsamānā^eb^ti āsīsantā ^a^M2.0170^ea^ gahitukāmā. evaṃ  rukkhasobhāya gamanamaggassa ^a^V2.0145^ea^ rāmaṇeyyataṃ dassetvā idāni  ^b^``nevātisīta''^eb^ntiādinā utusampattiṃ dasseti.  ^b^sukhā^eb^ti nātisītanātiuṇhabhāveneva sukhā iṭṭhā. ^b^utu  addhaniyā^eb^ti addhānagamanayoggā utu. ^b^passantu taṃ sākiyā  koḷiyā ca, pacchāmukhaṃ rohiniyaṃ taranta^eb^nti rohinī nāma nadī  sākiyakoḷiyajanapadānaṃ antare uttaradisato dakkhiṇamukhā sandati,  rājagahaṃ cassā puratthimadakkhiṇāya disāya, tasmā rājagahato  kapilavatthuṃ gantuṃ taṃ nadiṃ tarantā pacchāmukhā hutvā taranti. tenāha  ``passantu taṃ...pe0... taranta''nti. ``bhagavantaṃ pacchāmukhaṃ  rohiniṃ nāma nadiṃ atikkamantaṃ sākiyakoḷiyajanapadavāsino  passantū''ti kapilavatthugamanāya bhagavantaṃ āyācanto ussāheti.</p>
              <p>[03] idāni attano patthanaṃ upamāhi pakāsento ^b^``āsāya  kasate''^eb^ti gāthamāha. ^b^āsāya kasate khetta^eb^nti kassako  kasanto khettaṃ phalāsāya kasati. ^b^bījaṃ āsāya vappatī^eb^ti  kasitvā ca vapantena phalāsāya eva bījaṃ vappati nikkhipīyati.  ^b^āsāya vāṇijā yantī^eb^ti dhanahārakā vāṇijā dhanāsāya samuddaṃ  tarituṃ desaṃ upagantuṃ samuddaṃ nāvāya yanti gacchanti. ^b^yāya  āsāya tiṭṭhāmī^eb^ti evaṃ ahampi yāya āsāya patthanāya bhagavā  tumhākaṃ kapilapuragamanapatthanāya idha tiṭṭhāmi. sā me āsā  samijjhatu, tumhehi ``kapilavatthu gantabba''nti vadati, āsāya  sadisatāya cettha kattukamyatāchandaṃ āsāti āha.</p>
              <p>[03] gamanamaggasaṃvaṇṇanādinā anekavāraṃ yācanāya kāraṇaṃ dassetuṃ  ^b^``punappuna''^eb^ntiādi vuttaṃ. tassattho -- sakiṃ vuttamattena vappe  asampajjamāne kassakā ^b^punappunaṃ^eb^ dutiyampi tatiyampi bījaṃ  vapanti. pajjunno ^b^devarājā^eb^pi ekavārameva avassitvā  ^b^punappunaṃ^eb^ kālena kālaṃ vassati. kassakāpi ekavārameva  akasitvā sassasampattiatthaṃ paṃsuṃ kaddamaṃ vā muduṃ kātuṃ khettaṃ punappunaṃ  kasanti. ekavārameva dhaññaṃ saṅgahaṃ katvā ^a^P2.0225^ea^  ``alamettāvatā''ti aparitussanato koṭṭhāgārādīsu paṭisāmanavasena  manussehi upanīyamānaṃ punappunaṃ sāliādi^b^dhaññaṃ^eb^ raṭṭhaṃ ^b^upeti^eb^  upagacchati.</p>
              <p>[03] ^b^yācanakā^eb^pi ^a^M2.0171^ea^ yācantā punappunaṃ kulāni ^b^caranti^eb^  upagacchanti, na ekavārameva, yācitā pana tesaṃ punappunaṃ dānapatī  dadanti, na sakiṃyeva. tathā pana deyyadhammaṃ punappunaṃ dānapatī  ^b^daditvā^eb^ dānamayaṃ puññaṃ upacinitvā ^b^punappunaṃ^eb^ aparāparaṃ  ^b^saggamupenti ṭhānaṃ^eb^ paṭisandhivasena devalokaṃ upagacchanti.  tasmā ahampi punappunaṃ yācāmi bhagavā mayhaṃ manorathaṃ matthakaṃ  pāpehīti adhippāyo.</p>
              <p>[03] idāni ^a^V2.0146^ea^ yadatthaṃ satthāraṃ kapilavatthugamanaṃ yācati, taṃ dassetuṃ  ^b^``vīro have''^eb^tigāthamāha. tassattho -- ^b^vīro^eb^ vīriyavā  mahāvikkanto ^b^bhūripañño^eb^ mahāpañño puriso ^b^yasmiṃ^eb^ kule  ^b^jāyati^eb^ nibbattati, tattha ^b^have^eb^ ekaṃsena ^b^sattayugaṃ^eb^  sattapurisayugaṃ yāvasattamaṃ pitāmahayugaṃ sammāpaṭipattiyā ^b^puneti^eb^  sodhetīti lokavādo ativādo aññesu. bhagavā pana sabbesaṃ devānaṃ  uttamadevatāya ^b^devadevo^eb^ pāpanivāraṇena kalyāṇapatiṭṭhāpanena tato  parampi sodhetuṃ ^b^sakkati^eb^ sakkotīti maññāmi ahaṃ. kasmā?  ^b^tayā hi jāto muni saccanāmo^eb^ yasmā tayā satthārā ariyāya  jātiyā jāto munibhāvo, muni vā samāno attahitaparahitānaṃ  idhalokaparalokānañca munanaṭṭhena ``munī''ti avitathanāmo, monavā  vā muni, ``samaṇo pabbajito isī''ti avitathanāmo tayā jāto.  tasmā sattānaṃ ekantahitapaṭilābhahetubhāvato bhagavā tava tattha gamanaṃ  yācāmāti attho.</p>
              <p>[03] idāni ``sattayuga''nti vutte pituyugaṃ dassetuṃ ^b^``suddhodano  nāmā''^eb^tiādi vuttaṃ. suddhaṃ odanaṃ jīvanaṃ etassāti  ^b^suddhodano^eb^. buddhapitā hi ekaṃsato  suvisuddhakāyavacīmanosamācāro suvisuddhājīvo hoti tathā  abhinīhārasampannattā. ^b^māyanāmā^eb^ti  kularūpasīlācārādisampattiyā ñātimittādīhi ``mā yāhī''ti  vattabbaguṇatāya ``māyā''ti laddhanāmā. ^b^parihariyā^eb^ti dhāretvā.  ^b^kāyassa bhedā^eb^ti sadevakassa lokassa cetiyasadisassa  attano kāyassa vināsato uddhaṃ. ^b^tidivamhī^eb^ti tusitadevaloke.</p>
              <p>[03] ^b^sā^eb^ti māyādevī. ^b^gotamī^eb^ti gottena taṃ kitteti.  ^b^dibbehi kāmehī^eb^ti, tusitabhavanapariyāpannehi dibbehi  vatthukāmehi. ^b^samaṅgibhūtā^eb^ti samannāgatā. ^b^kāmaguṇehī^eb^ti  kāmakoṭṭhāsehi, ``kāmehī''ti vatvā ^a^M2.0172^ea^ puna ``kāmaguṇehī''ti vacanena  anekabhāgehi vatthukāmehi paricāriyatīti dīpeti. ^b^tehī^eb^ti  yasmiṃ devanikāye nibbatti, tehi tusitadevagaṇehi, tehi vā  kāmaguṇehi. ``samaṅgibhūtā parivāritā''ti ca ^a^P2.0226^ea^  itthiliṅganiddeso purimattabhāvasiddhaṃ itthibhāvaṃ, devatābhāvaṃ vā sandhāya  kato, devūpapatti pana purisabhāveneva jātā.</p>
              <p>[03] evaṃ therena yācito bhagavā tattha gamane bahūnaṃ visesādhigamaṃ  disvā vīsatisahassa khīṇāsavaparivuto rājagahato  aturitacārikāvasena kapilavatthugāmimaggaṃ paṭipajji. thero iddhiyā  kapilavatthuṃ gantvā rañño purato ākāse ṭhito adiṭṭhapubbaṃ vesaṃ  disvā raññā ``kosi ^a^V2.0147^ea^ tva''nti pucchito, ``sace amaccaputtaṃ tayā  bhagavato santikaṃ pesitaṃ maṃ na jānāsi, evaṃ pana jānāhī''ti  dassento -- </p>
              <p>[21] ``buddhassa puttomhi asayhasāhino,  aṅgīrasassappaṭimassa tādino. </p>
              <p>[22] pitupitā mayhaṃ tuvaṃsi sakka, dhammena me gotama  ayyakosī''ti.. -- </p>
              <p>[25] osānagāthamāha.</p>
              <p>[03] tattha ^b^buddhassa puttomhī^eb^ti, sabbaññubuddhassa ure jātatāya  orasaputto amhi. ^b^asayhasāhino^eb^ti, abhisambodhito pubbe  ṭhapetvā mahābodhisattaṃ aññehi sahituṃ vahituṃ asakkuṇeyyattā asayhassa  sakalassa bodhisambhārassa mahākāruṇikādhikārassa ca sahanato  vahanato, tato parampi aññehi sahituṃ abhibhavituṃ asakkuṇeyyattā  asayhānaṃ pañcannaṃ mārānaṃ sahanato abhibhavanato,  āsayānusayacaritādhimuttiādivibhāgāvabodhanena yathārahaṃ veneyyānaṃ  diṭṭhadhammikasamparāyikaparamatthehi anusāsanīsaṅkhātassa aññehi  asayhassa buddhakiccassa ca sahanato, tattha vā sādhukārībhāvato  asayhasāhino. ^b^aṅgīrasassā^eb^ti aṅgīkatasīlādisampattikassa.  ``aṅgamaṅgehi niccharaṇakaobhāsassā''ti apare. keci pana  ``aṅgīraso, siddhatthoti dve ^a^M2.0173^ea^ nāmāni pitarāyeva gahitānī''ti  vadanti. ^b^appaṭimassā^eb^ti anūpamassa. iṭṭhāniṭṭhesu  tādilakkhaṇappattiyā ^b^tādino. pitupitā mayhaṃ tuvaṃsī^eb^ti  ariyajātivasena mayhaṃ pitu sammāsambuddhassa lokavohārena tvaṃ pitā  asi. ^b^sakkā^eb^ti jātivasena rājānaṃ ālapati.  ^b^dhammenā^eb^ti sabhāvena ariyajāti lokiyajātīti dvinnaṃ jātīnaṃ  sabhāvasamodhānena ^b^gotamā^eb^ti rājānaṃ gottena ālapati.  ^b^ayyakosī^eb^ti pitāmaho asi. ettha ca ``buddhassa  puttomhī''tiādiṃ vadanto thero aññaṃ byākāsi.</p>
              <p>[03] evaṃ ^a^P2.0227^ea^ pana attānaṃ jānāpetvā haṭṭhatuṭṭhena  raññā mahārahe pallaṅke nisīdāpetvā attano paṭiyāditassa  nānaggarasassa bhojanassa pattaṃ pūretvā dinne gamanākāraṃ dasseti.  ``kasmā gantukāmattha, bhuñjathā''ti ca vutte, ``satthu santikaṃ gantvā  bhuñjissāmī''ti. ``kahaṃ pana satthā''ti?  ``vīsatisahassabhikkhuparivāro tumhākaṃ dassanatthāya maggaṃ  paṭipanno''ti. ``tumhe imaṃ piṇḍapātaṃ paribhuñjitvā yāva mama putto  imaṃ nagaraṃ sampāpuṇāti, tāvassa itova piṇḍapātaṃ harathā''ti. thero  bhattakiccaṃ katvā rañño parisāya ca dhammaṃ kathetvā satthu āgamanato  puretarameva sakalaṃ rājanivesanaṃ ratanattaye abhippasannaṃ karonto sabbesaṃ  passantānaṃyeva satthu āharitabbabhattapuṇṇaṃ pattaṃ ākāse vissajjetvā  sayampi vehāsaṃ abbhuggantvā ^a^V2.0148^ea^ piṇḍapātaṃ upanetvā satthu hatthe ṭhapesi.  satthā taṃ piṇḍapātaṃ paribhuñji. evaṃ saṭṭhiyojanaṃ maggaṃ divase divase  yojanaṃ gacchantassa satthu rājagehatova bhattaṃ āharitvā adāsi. atha  naṃ bhagavā ``mayhaṃ pitu mahārājassa sakalanivesanaṃ pasādesī''ti  kulappasādakānaṃ aggaṭṭhāne ṭhapesīti. </p>
              <p>[06] kāḷudāyittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. ekavihāriyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^purato^eb^ ^a^M2.0174^ea^ ^b^pacchato vā^eb^tiādikā āyasmato  ekavihāriyattherassa gāthā. kā uppatti? ayampi purimabuddhesu  katādhikāro tattha tattha bhave puññāni upacinanto kassapadasabalassa  kāle kulagehe nibbattitvā viññutaṃ patto satthu santike dhammaṃ sutvā  paṭiladdhasaddho pabbajitvā araññaṃ pavisitvā vivekavāsaṃ vasi.</p>
              <p>[03] so tena puññakammena ekaṃ buddhantaraṃ devamanussesu saṃsaranto  imasmiṃ buddhuppāde bhagavati parinibbute dhammāsokarañño kaniṭṭhabhātā  hutvā nibbatti. asokamahārājā kira satthu parinibbānato dvinnaṃ  vassasatānaṃ upari aṭṭhārasame vasse sakalajambudīpe ekarajjābhisekaṃ  patvā attano kaniṭṭhaṃ tissakumāraṃ oparajje ṭhapetvā ekena upāyena taṃ  sāsane abhippasannaṃ akāsi. so ekadivasaṃ migavaṃ gato araññe  yonakamahādhammarakkhitattheraṃ hatthināgena sālasākhaṃ gahetvā  bījiyamānaṃ nisinnaṃ disvā sañjātapasādo ``aho vatāhampi ayaṃ  mahāthero viya pabbajitvā araññe vihareyya''nti cintesi. thero  ^a^P2.0228^ea^ tassa cittācāraṃ ñatvā tassa passantasseva  ākāsaṃ abbhuggantvā asokārāme pokkharaṇiyā abhijjamāne udake  ṭhatvā cīvarañca uttarāsaṅgañca ākāse olaggetvā nhāyituṃ ārabhi.  kumāro therassa ānubhāvaṃ disvā abhippasanno araññato nivattitvā  rājagehaṃ gantvā ``pabbajissāmī''ti rañño ārocesi. rājā taṃ  anekappakāraṃ yācitvā pabbajjādhippāyaṃ nivattetuṃ nāsakkhi. so  upāsako hutvā pabbajjāsukhaṃ patthento -- </p>
              <p>[03] 537^b^.^eb^ </p>
              <p>[21] ``purato pacchato vāpi, aparo ce na vijjati. </p>
              <p>[22] atīva phāsu bhavati, ekassa vasato vane.. </p>
              <p>[03] 538^b^.^eb^ </p>
              <p>[21] ``handa ^a^V2.0149^ea^ eko gamissāmi, araññaṃ buddhavaṇṇitaṃ. </p>
              <p>[22] phāsu ekavihārissa, pahitattassa bhikkhuno.. </p>
              <p>[03] 539^b^.^eb^ </p>
              <p>[21] ``yogī-pītikaraṃ rammaṃ, mattakuñjarasevitaṃ. </p>
              <p>[22] eko atthavasī khippaṃ, pavisissāmi kānanaṃ.. </p>
              <p>[03] 540^b^.^eb^ </p>
              <p>[21] ``supupphite ^a^M2.0175^ea^ sītavane, sītale girikandare. </p>
              <p>[22] gattāni parisiñcitvā, caṅkamissāmi ekako.. </p>
              <p>[03] 541^b^.^eb^ </p>
              <p>[21] ``ekākiyo adutiyo, ramaṇīye mahāvane. </p>
              <p>[22] kadāhaṃ viharissāmi, katakicco anāsavo.. </p>
              <p>[03] 542^b^.^eb^ </p>
              <p>[21] ``evaṃ me kattukāmassa, adhippāyo samijjhatu. </p>
              <p>[22] sādhayissāmahaṃyeva, nāñño aññassa kārako''ti..  -- </p>
              <p>[25] imā cha gāthā abhāsi.</p>
              <p>[03] tattha ^b^purato pacchato vā^eb^ti attano purato vā pacchato  vā, ^b^vā^eb^-saddassa vikappatthattā passato vā ^b^aparo^eb^ añño  jano na vijjati ce, ^b^atīva^eb^ ativiya ^b^phāsu^eb^ cittasukhaṃ  bhavati. ekavihārībhāvena ^b^ekassa^eb^ asahāyassa. ^b^vane  vasato^eb^ti ciraparicitena vivekajjhāsayena ākaḍḍhiyamānahadayo so  rattindivaṃ mahājanaparivutassa vasato saṅgaṇikavihāraṃ nibbindanto  vivekasukhañca bahuṃ maññanto vadati.</p>
              <p>[03] ^b^handā^eb^ti vossaggatthe nipāto, tena idāni karīyamānassa  araññagamanassa nicchitabhāvamāha. ^b^eko gamissāmī^eb^ti  ``suññāgāre kho, gahapati, tathāgatā abhiramantī''tiādivacanato  (cūḷava0 306) buddhehi vaṇṇitaṃ pasaṭṭhaṃ araññaṃ eko asahāyo  gamissāmi vāsādhippāyena upagacchāmi. yasmā ^b^ekavihārissa^eb^  ṭhānādīsu asahāyabhāvena ekavihārissa nibbānaṃ paṭipesitacittatāya  ^b^pahitattassa^eb^ adhisīlasikkhādikā tisso sikkhā sikkhato  bhikkhuno araññaṃ ^b^phāsu^eb^ iṭṭhaṃ sukhāvahanti attho.</p>
              <p>[03] ^b^yogī-pītikara^eb^nti yogīnaṃ bhāvanāya yuttappayuttānaṃ  appasaddādibhāvena jhānavipassanādipītiṃ āvahanato yogī-pītikaraṃ.  visabhāgārammaṇābhāvena paṭisallānasāruppatāya ^b^rammaṃ.  mattakuñjarasevita^eb^nti ^a^P2.0229^ea^ mattavaravāraṇavicaritaṃ,  imināpi brahāraññabhāvena janavivekaṃyeva dasseti. ^b^atthavasī^eb^ti  idha atthoti samaṇadhammo adhippeto. ``kathaṃ nu kho so me  bhaveyyā''ti tassa vasaṃ gato.</p>
              <p>[03] ^b^supupphite^eb^ti ^a^M2.0176^ea^ ^a^V2.0150^ea^ suṭṭhu pupphite. ^b^sītavane^eb^ti  chāyūdakasampattiyā sīte vane. ubhayenapi tassa ramaṇīyataṃyeva  vibhāveti. ^b^girikandare^eb^ti girīnaṃ abbhantare kandare. kanti  hi udakaṃ, tena dāritaṃ ninnaṭṭhānaṃ kandaraṃ nāma. tādise sītale  girikandare ghammaparitāpaṃ vinodetvā attano gattāni parisiñcitvā  nhāyitvā caṅkamissāmi ekakoti katthaci anāyattavuttitaṃ dasseti.</p>
              <p>[03] ^b^ekākiyo^eb^ti ekākī asahāyo. ^b^adutiyo^eb^ti  taṇhāsaṅkhātadutiyābhāvena adutiyo. taṇhā hi purisassa sabbadā  avijahanaṭṭhena dutiyā nāma. tenāha bhagavā -- ``taṇhādutiyo  puriso, dīghamaddhāna saṃsara''nti (itivu0 15, 105).</p>
              <p>[03] ^b^evaṃ me kattukāmassā^eb^ti ``handa eko  gamissāmī''tiādinā vuttavidhinā araññaṃ gantvā bhāvanābhiyogaṃ  kattukāmassa me. ^b^adhippāyo samijjhatū^eb^ti ``kadāhaṃ  viharissāmi, katakicco anāsavo''ti evaṃ pavatto manoratho ijjhatu  siddhiṃ pāpuṇātu. arahattappatti ca yasmā na āyācanamattena  sijjhati, nāpi aññena sādhetabbā, tasmā āha  ^b^``sādhayissāmahaṃyeva, nāñño aññassa kārako''^eb^ti.</p>
              <p>[03] evaṃ uparājassa pabbajjāya daḷhanicchayataṃ ñatvā rājā  asokārāmagamanīyaṃ maggaṃ alaṅkārāpetvā kumāraṃ sabbālaṅkāravibhūsitaṃ  mahatiyā senāya mahaccarājānubhāvena vihāraṃ nesi. kumāro  padhānagharaṃ gantvā mahādhammarakkhitattherassa santike pabbaji,  anekasatā manussā taṃ anupabbajiṃsu. rañño bhāgineyyo  saṅghamittāya sāmiko aggibrahmāpi tameva anupabbaji. so  pabbajitvā haṭṭhatuṭṭho attanā kātabbaṃ pakāsento -- </p>
              <p>[03] 543^b^.^eb^ </p>
              <p>[21] ``esa bandhāmi sannāhaṃ, pavisissāmi kānanaṃ. </p>
              <p>[22] na tato nikkhamissāmi, appatto āsavakkhayaṃ.. </p>
              <p>[03] 544^b^.^eb^ </p>
              <p>[21] ``mālute upavāyante, sīte surabhigandhike. </p>
              <p>[22] avijjaṃ dālayissāmi, nisinno nagamuddhani.. </p>
              <p>[03] 545^b^.^eb^ </p>
              <p>[21] ``vane ^a^M2.0177^ea^ kusumasañchanne, pabbhāre nūna sītale. </p>
              <p>[22] vimuttisukhena sukhito, ramissāmi giribbaje''ti..  -- </p>
              <p>[25] tisso gāthā abhāsi.</p>
              <p>[03] tattha ^b^esa bandhāmi sannāha^eb^nti esāhaṃ vīriyasaṅkhātaṃ  sannāhaṃ bandhāmi, kāye ca ^a^V2.0151^ea^ jīvite ca nirapekkho vīriyasannāhena  sannayhāmi. idaṃ vuttaṃ hoti -- yathā nāma sūro puriso paccatthike  paccupaṭṭhite ^a^P2.0230^ea^ taṃ jetukāmo aññaṃ kiccaṃ pahāya  kavacapaṭimuccanādinā yuddhāya sannayhati, yuddhabhūmiñca gantvā  paccatthike ajetvā tato na nivattati, evamahampi kilesapaccatthike  jetuṃ ādittampi sīsaṃ celañca ajjhupekkhitvā  catubbidhasammappadhānavīriyasannāhaṃ sannayhāmi, kilese ajetvā  kilesavijayayoggaṃ vivekaṭṭhānaṃ na vissajjemīti. tena vuttaṃ  ^b^``pavisissāmi kānanaṃ na tato nikkhamissāmi, appatto  āsavakkhaya''^eb^nti.</p>
              <p>[03] ^b^``mālute upavāyante''^eb^tiādinā araññaṭṭhānassa  kammaṭṭhānabhāvanāyogyataṃ vadati, ramissāmi nūna giribbajeti yojanā.  pabbataparikkhepe abhiramissāmi maññeti anāgatatthaṃ parikappento  vadati. sesaṃ suviññeyyameva.</p>
              <p>[03] evaṃ vatvā thero araññaṃ pavisitvā samaṇadhammaṃ karonto  upajjhāyena saddhiṃ kaliṅgaraṭṭhaṃ agamāsi. tatthassa pāde  cammikābādho uppajji, taṃ disvā eko vejjo ``sappiṃ, bhante,  pariyesatha, tikicchissāmi na''nti āha. thero sappipariyesanaṃ  akatvā vipassanāya eva kammaṃ karoti, rogo vaḍḍhati, vejjo therassa  tattha appossukkataṃ disvā sayameva sappiṃ pariyesitvā theraṃ arogaṃ  akāsi. so arogo hutvā nacirasseva arahattaṃ pāpuṇi. tena vuttaṃ  ^b^apadāne^eb^ (apa0 thera 2.44.1-12) -- </p>
              <p>[21] ``imamhi bhaddake kappe, brahmabandhu mahāyaso. </p>
              <p>[22] kassapo nāma gottena, uppajji vadataṃ varo.. </p>
              <p>[21] ``nippapañco nirālambo, ākāsasamamānaso. </p>
              <p>[22] suññatābahulo tādī, animittarato vasī.. </p>
              <p>[21] ``asaṅgacitto ^a^M2.0178^ea^ nikleso, asaṃsaṭṭho kule gaṇe. </p>
              <p>[22] mahākāruṇiko vīro, vinayopāyakovido.. </p>
              <p>[21] ``uyyutto parakiccesu, vinayanto sadevake. </p>
              <p>[22] nibbānagamanaṃ maggaṃ, gatiṃ paṅkavisosanaṃ.. </p>
              <p>[21] ``amataṃ paramassādaṃ, jarāmaccunivāraṇaṃ. </p>
              <p>[22] mahāparisamajjhe so, nisinno lokatārako.. </p>
              <p>[21] ``karavīkaruto ^a^V2.0152^ea^ nātho, brahmaghoso tathāgato. </p>
              <p>[22] uddharanto mahāduggā, vippanaṭṭhe anāyake.. </p>
              <p>[21] ``desento virajaṃ dhammaṃ, diṭṭho me lokanāyako. </p>
              <p>[22] tassa dhammaṃ suṇitvāna, pabbajiṃ anagāriyaṃ.. </p>
              <p>[21] ``pabbajitvā tadāpāhaṃ, cintento jinasāsanaṃ. </p>
              <p>[22] ekakova vane ramme, vasiṃ saṃsaggapīḷito.. </p>
              <p>[21] ``sakkāyavūpakāso me, hetubhūto mamābhavī. </p>
              <p>[22] manaso vūpakāsassa, saṃsaggabhayadassino.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā there tattha viharante rājā  koṭidhanapariccāgena bhojakagirivihāraṃ nāma kāretvā theraṃ tattha  vāsesi. so tattha viharanto parinibbānakāle -- </p>
              <p>[03] 546^b^.^eb^ </p>
              <p>[21] ``sohaṃ paripuṇṇasaṅkappo, cando pannaraso yathā. </p>
              <p>[22] sabbāsavaparikkhīṇo, natthi dāni punabbhavo''ti..  -- </p>
              <p>[25] osānagāthamāha. sā uttānatthāva. tadeva ca therassa  aññābyākaraṇaṃ ahosīti. </p>
              <p>[06] ekavihāriyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. mahākappinattheragāthāvaṇṇanā</h3n>
            <h4>
              <h4n> </h4n>
              <p>[03] ^b^anāgataṃ^eb^ ^a^M2.0179^ea^ ^b^yo paṭikacca passatī^eb^tiādikā āyasmato  mahākappinattherassa gāthā. kā uppatti? ayaṃ kira  padumuttarabuddhakāle haṃsavatīnagare kulaghare nibbattitvā viññutaṃ patto  satthu santike dhammaṃ suṇanto satthāraṃ ekaṃ bhikkhuṃ bhikkhuovādakānaṃ  aggaṭṭhāne ṭhapentaṃ ^a^P2.0231^ea^ disvā tajjaṃ adhikārakammaṃ katvā  taṃ ṭhānantaraṃ patthesi.</p>
              <p>[03] so tattha yāvajīvaṃ kusalaṃ katvā devamanussesu saṃsaranto  kassapasammāsambuddhakāle bārāṇasiyaṃ kulagehe nibbattitvā viññutaṃ  patto purisasahassagaṇajeṭṭhako hutvā gabbhasahassapaṭimaṇḍitaṃ mahantaṃ  pariveṇaṃ kārāpesi. te sabbepi janā yāvajīvaṃ kusalaṃ katvā taṃ ^a^V2.0153^ea^  upāsakaṃ jeṭṭhakaṃ katvā saputtadārā devaloke nibbattitvā ekaṃ buddhantaraṃ  devamanussesu saṃsariṃsu. tesu gaṇajeṭṭhako amhākaṃ satthu nibbattito  puretarameva paccantadese kukkuṭanāmake nagare rājagehe nibbatti, tassa  ^b^kappino^eb^ti nāmaṃ ahosi. sesapurisā tasmiṃyeva nagare  amaccakule nibbattiṃsu. kappinakumāro pitu accayena chattaṃ  ussāpetvā mahākappinarājā nāma jāto. so sutavittakatāya pātova  catūhi dvārehi sīghaṃ dūte pesesi -- ``yattha bahussute passatha, tato  nivattitvā mayhaṃ ārocethā''ti.</p>
              <p>[03] tena ca samayena amhākaṃ satthā loke uppajjitvā sāvatthiṃ  upanissāya viharati. tasmiṃ kāle sāvatthivāsino vāṇijā  sāvatthiyaṃ uṭṭhānakabhaṇḍaṃ gahetvā taṃ nagaraṃ gantvā bhaṇḍaṃ paṭisāmetvā  ``rājānaṃ passissāmā''ti paṇṇākārahatthā rañño ārocāpesuṃ. te  rājā pakkosāpetvā niyyāditapaṇṇākāre vanditvā ṭhite ``kuto  āgatatthā''ti pucchi. ``sāvatthito, devā''ti. ``kacci vo raṭṭhaṃ  subhikkhaṃ, dhammiko rājā''ti? ``āma, devā''ti. ``kīdiso  dhammo tumhākaṃ dese idāni pavattatī''ti? ``taṃ, deva, na sakkā  ucchiṭṭhamukhehi kathetu''nti. rājā suvaṇṇabhiṅgārena udakaṃ dāpesi.  te mukhaṃ vikkhāletvā dasabalābhimukhā añjaliṃ paggahetvā, ``deva,  amhākaṃ dese buddharatanaṃ nāma uppanna''nti ^a^M2.0180^ea^ āhaṃsu. rañño  ``buddho''ti vacane sutamatteyeva sakalasarīraṃ pharamānā pīti uppajji.  tato ``buddhoti, tātā, vadethā''ti āha. ``buddhoti, deva,  vadāmā''ti. evaṃ tikkhattuṃ vadāpetvā ``buddhoti padaṃ  aparimāṇa''nti tasmiṃyeva pade pasanno satasahassaṃ datvā ``aparaṃ  vadethā''ti pucchi. ``deva, loke dhammaratanaṃ nāma uppanna''nti.  tampi ^a^P2.0232^ea^ sutvā tatheva satasahassaṃ datvā ``aparaṃ  vadethā''ti pucchi. ``deva, saṅgharatanaṃ nāma uppanna''nti. tampi  sutvā tatheva satasahassaṃ datvā ``buddhassa bhagavato santike  pabbajissāmī''ti tatova nikkhami. amaccāpi tatheva nikkhamiṃsu.  so amaccasahassena saddhiṃ gaṅgātīraṃ patvā ``sace satthā  sammāsambuddho, imesaṃ assānaṃ khuramattampi mā temetū''ti saccādhiṭṭhānaṃ  katvā udakapiṭṭheneva pūraṃ gaṅgānadiṃ atikkamitvā aparampi  aḍḍhayojanavitthāraṃ nadiṃ tatheva atikkamitvā tatiyaṃ candabhāgaṃ nāma  mahānadiṃ patvā tampi tāya eva saccakiriyāya atikkami.</p>
              <p>[03] satthāpi taṃdivasaṃ paccūsasamayaṃyeva mahākaruṇāsamāpattito vuṭṭhāya  lokaṃ volokento ``ajja mahākappino tiyojanasatikaṃ rajjaṃ pahāya  amaccasahassaparivāro mama santike pabbajituṃ āgamissatī''ti disvā  ``mayā tesaṃ paccuggamanaṃ kātuṃ yutta''nti pātova sarīrapaṭijagganaṃ  katvā bhikkhusaṅghaparivuto sāvatthiyaṃ piṇḍāya caritvā pacchābhattaṃ  piṇḍapātapaṭikkanto ^a^V2.0154^ea^ sayameva ākāsena gantvā candabhāgāya nadiyā tīre  tesaṃ uttaraṇatitthassābhimukhaṭṭhāne mahānigrodhamūle pallaṅkena nisinno  chabbaṇṇabuddharasmiyo vissajjesi. te tena titthena uttarantā  buddharasmiyo ito cito ca vidhāvantiyo olokento bhagavantaṃ  disvā ``yaṃ satthāraṃ uddissa mayaṃ āgatā, addhā so eso''ti  dassaneneva niṭṭhaṃ gantvā diṭṭhaṭṭhānato paṭṭhāya onamitvā  paramanipaccākāraṃ karontā bhagavantaṃ upasaṅkamiṃsu. rājā bhagavato  gopphakesu gahetvā satthāraṃ vanditvā ekamantaṃ nisīdi saddhiṃ  amaccasahassena. satthā tesaṃ dhammaṃ desesi. desanāpariyosāne  saddhiṃ parisāya arahatte patiṭṭhāsi. tena vuttaṃ ^b^apadāne^eb^ (apa0  thera 2.54.66-107) -- </p>
              <p>[21] ``padumuttaro ^a^M2.0181^ea^ nāma jino, sabbadhammāna pāragū. </p>
              <p>[22] udito ajaṭākāse, ravīva saradambare.. </p>
              <p>[21] ``vacanābhāya bodheti, veneyyapadumāni so. </p>
              <p>[22] kilesapaṅkaṃ soseti, matiraṃsīhi nāyako.. </p>
              <p>[21] ``titthiyānaṃ yase hanti, khajjotābhā yathā ravi. </p>
              <p>[22] saccatthābhaṃ pakāseti, ratanaṃva divākaro.. </p>
              <p>[21] ``guṇānaṃ āyatibhūto, ratanānaṃva sāgaro. </p>
              <p>[22] pajjunnoriva bhūtāni, dhammameghena vassati.. </p>
              <p>[21] ``akkhadasso tadā āsiṃ, nagare haṃsasavhaye. </p>
              <p>[22] upecca dhammamassosiṃ, jalajuttamanāmino.. </p>
              <p>[21] ``ovādakassa bhikkhūnaṃ, sāvakassa katāvino. </p>
              <p>[22] guṇaṃ pakāsayantassa, tappayantassa me manaṃ.. </p>
              <p>[21] ``sutvā patīto sumano, nimantetvā tathāgataṃ. </p>
              <p>[22] sasissaṃ bhojayitvāna, taṃ ṭhānamabhipatthayiṃ.. </p>
              <p>[21] ``tadā haṃsasamabhāgo, haṃsadundubhinissano. </p>
              <p>[22] passathetaṃ mahāmattaṃ, vinicchayavisāradaṃ.. </p>
              <p>[21] ``patitaṃ pādamūle me, samuggatatanūruhaṃ. </p>
              <p>[22] jīmūtavaṇṇaṃ pīṇaṃsaṃ, pasannanayanānanaṃ.. </p>
              <p>[21] ``parivārena mahatā, rājayuttaṃ mahāyasaṃ. </p>
              <p>[22] eso katāvino ṭhānaṃ, pattheti muditāsayo.. </p>
              <p>[21] ``iminā paṇipātena, cāgena paṇidhīhi ca. </p>
              <p>[22] kappasatasahassāni, nupapajjati duggatiṃ.. </p>
              <p>[21] ``devesu ^a^V2.0155^ea^ devasobhaggaṃ, manussesu mahantataṃ. </p>
              <p>[22] anubhotvāna sesena, nibbānaṃ pāpuṇissati.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa ^a^M2.0182^ea^ dhammesu dāyādo, oraso dhammanimmito. </p>
              <p>[22] kappino nāma nāmena, hessati satthu sāvako.. </p>
              <p>[21] ``tatohaṃ sukataṃ kāraṃ, katvāna jinasāsane. </p>
              <p>[22] jahitvā mānusaṃ dehaṃ, tusitaṃ agamāsahaṃ.. </p>
              <p>[21] ``devamānusarajjāni, sataso anusāsiya. </p>
              <p>[22] bārāṇasiyamāsanne, jāto keṇiyajātiyaṃ.. </p>
              <p>[21] ``sahassaparivārena, sapajāpatiko ahaṃ. </p>
              <p>[22] pañcapaccekabuddhānaṃ, satāni samupaṭṭhahiṃ.. </p>
              <p>[21] ``temāsaṃ bhojayitvāna, pacchādamha ticīvaraṃ. </p>
              <p>[22] tato cutā mayaṃ sabbe, ahumha tidasūpagā.. </p>
              <p>[21] ``puno sabbe manussattaṃ, agamimha tato cutā. </p>
              <p>[22] kukkuṭamhi pure jātā, himavantassa passato.. </p>
              <p>[21] ``kappino nāmahaṃ āsiṃ, rājaputto mahāyaso. </p>
              <p>[22] sesāmaccakule jātā, mameva parivārayuṃ.. </p>
              <p>[21] ``mahārajjasukhaṃ patto, sabbakāmasamiddhimā. </p>
              <p>[22] vāṇijehi samakkhātaṃ, buddhuppādamahaṃ suṇiṃ.. </p>
              <p>[21] ``buddho loke samuppanno, asamo ekapuggalo. </p>
              <p>[22] so pakāseti saddhammaṃ, amataṃ sukhamuttamaṃ.. </p>
              <p>[21] ``suyuttā tassa sissā ca, sumuttā ca anāsavā. </p>
              <p>[22] sutvā nesaṃ suvacanaṃ, sakkaritvāna vāṇije.. </p>
              <p>[21] ``pahāya rajjaṃ sāmacco, nikkhamiṃ buddhamāmako. </p>
              <p>[22] nadiṃ disvā mahācandaṃ, pūritaṃ samatittikaṃ.. </p>
              <p>[21] ``appatiṭṭhaṃ anālambaṃ, duttaraṃ sīghavāhiniṃ. </p>
              <p>[22] guṇaṃ saritvā buddhassa, sotthinā samatikkamiṃ.. </p>
              <p>[21] ``bhavasotaṃ sace buddho, tiṇṇo lokantagū vidū. </p>
              <p>[22] etena saccavajjena, gamanaṃ me samijjhatu.. </p>
              <p>[21] ``yadi ^a^M2.0183^ea^ santigamo maggo, mokkho caccantikaṃ sukhaṃ. </p>
              <p>[22] etena saccavajjena, gamanaṃ me samijjhatu.. </p>
              <p>[21] ``saṅgho ^a^V2.0156^ea^ ce tiṇṇakantāro, puññakkhetto anuttaro. </p>
              <p>[22] etena saccavajjena, gamanaṃ me samijjhatu.. </p>
              <p>[21] ``saha kate saccavare, maggā apagataṃ jalaṃ. </p>
              <p>[22] tato sukhena uttiṇṇo, nadītīre manorame.. </p>
              <p>[21] ``nisinnaṃ addasaṃ buddhaṃ, udentaṃva pabhaṅkaraṃ. </p>
              <p>[22] jalantaṃ hemaselaṃva, dīparukkhaṃva jotitaṃ.. </p>
              <p>[21] ``sasiṃva tārāsahitaṃ, sāvakehi purakkhataṃ. </p>
              <p>[22] vāsavaṃ viya vassantaṃ, desanājaladantaraṃ.. </p>
              <p>[21] ``vanditvāna sahāmacco, ekamantamupāvisiṃ. </p>
              <p>[22] tato no āsayaṃ ñatvā, buddho dhammamadesayi.. </p>
              <p>[21] ``sutvāna dhammaṃ vimalaṃ, avocumha mayaṃ jinaṃ. </p>
              <p>[22] pabbājehi mahāvīra, nibbindāmha mayaṃ bhave.. </p>
              <p>[21] ``svakkhāto bhikkhave dhammo, dukkhantakaraṇāya vo. </p>
              <p>[22] caratha brahmacariyaṃ, iccāha munisattamo.. </p>
              <p>[21] ``saha vācāya sabbepi, bhikkhuvesadharā mayaṃ. </p>
              <p>[22] ahumha upasampannā, sotāpannā ca sāsane.. </p>
              <p>[21] ``tato jetavanaṃ gantvā, anusāsi vināyako. </p>
              <p>[22] anusiṭṭho jinenāhaṃ, arahattamapāpuṇiṃ.. </p>
              <p>[21] ``tato bhikkhusahassāni, anusāsimahaṃ tadā. </p>
              <p>[22] mamānusāsanakarā, tepi āsuṃ anāsavā.. </p>
              <p>[21] ``jino tasmiṃ guṇe tuṭṭho, etadagge ṭhapesi maṃ. </p>
              <p>[22] bhikkhuovādakānaggo, kappinoti mahājane.. </p>
              <p>[21] ``satasahasse kataṃ kammaṃ, phalaṃ dassesi me idha. </p>
              <p>[22] pamutto saravegova, kilese jhāpayiṃ mama.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ ^a^M2.0184^ea^ patvā pana te sabbeva satthāraṃ pabbajjaṃ yāciṃsu. satthā  te ``etha, bhikkhavo''ti āha. sā eva tesaṃ pabbajjā upasampadā  ca ahosi. satthā taṃ bhikkhusahassaṃ ādāya ākāsena jetavanaṃ  agamāsi. athekadivasaṃ bhagavā tassantevāsike bhikkhū āha --  ``kacci, bhikkhave, kappino bhikkhūnaṃ dhammaṃ desetī''ti? ``na,  bhagavā, deseti ^a^V2.0157^ea^. appossukko diṭṭhadhammasukhavihāramanuyutto viharati,  ovādamattampi na detī''ti. satthā ^a^P2.0233^ea^ theraṃ  pakkosāpetvā -- ``saccaṃ kira tvaṃ, kappina, antevāsikānaṃ  ovādamattampi na desī''ti? ``saccaṃ, bhagavā''ti. ``brāhmaṇa,  mā evaṃ kari, ajja paṭṭhāya upagatānaṃ dhammaṃ desehī''ti. ``sādhu,  bhante''ti thero satthu vacanaṃ sirasā sampaṭicchitvā ekovādeneva  samaṇasahassaṃ arahatte patiṭṭhāpesi. tena naṃ satthā paṭipāṭiyā attano  sāvake there ṭhānantare ṭhapento bhikkhuovādakānaṃ aggaṭṭhāne ṭhapesi.  athekadivasaṃ thero bhikkhuniyo ovadanto -- </p>
              <p>[03] 547^b^.^eb^ </p>
              <p>[21] ``anāgataṃ yo paṭikacca passati, hitañca atthaṃ  ahitañca taṃ dvayaṃ. </p>
              <p>[22] viddesino tassa hitesino vā, randhaṃ na passanti  samekkhamānā.. </p>
              <p>[03] 548^b^.^eb^ </p>
              <p>[21] ``ānāpānasatī yassa, paripuṇṇā subhāvitā. </p>
              <p>[27] anupubbaṃ paricitā, yathā buddhena desitā. </p>
              <p>[22] somaṃ lokaṃ pabhāseti, abbhā muttova candimā.. </p>
              <p>[03] 549^b^.^eb^ </p>
              <p>[21] ``odātaṃ vata me cittaṃ, appamāṇaṃ subhāvitaṃ. </p>
              <p>[22] nibbiddhaṃ paggahītañca, sabbā obhāsate disā.. </p>
              <p>[03] 550^b^.^eb^ </p>
              <p>[21] ``jīvate vāpi sappañño, api vittaparikkhayo. </p>
              <p>[22] paññāya ca alābhena, vittavāpi na jīvati.. </p>
              <p>[03] 551^b^.^eb^ </p>
              <p>[21] ``paññā sutavinicchinī, paññā kittisilokavaddhanī. </p>
              <p>[22] paññāsahito naro idha, api dukkhesu sukhāni  vindati.. </p>
              <p>[03] 552^b^.^eb^ </p>
              <p>[21] ``nāyaṃ ^a^M2.0185^ea^ ajjatano dhammo, nacchero napi abbhuto. </p>
              <p>[22] yattha jāyetha mīyetha, tattha kiṃ viya abbhutaṃ.. </p>
              <p>[03] 553^b^.^eb^ </p>
              <p>[21] ``anantarañhi jātassa, jīvitā maraṇaṃ dhuvaṃ. </p>
              <p>[22] jātā jātā marantīdha, evaṃ dhammā hi pāṇino.. </p>
              <p>[03] 554^b^.^eb^ </p>
              <p>[21] ``na hetadatthāya matassa hoti, yaṃ jīvitatthaṃ  paraporisānaṃ. </p>
              <p>[22] matamhi ruṇṇaṃ na yaso na lokyaṃ, na vaṇṇitaṃ  samaṇabrāhmaṇehi.. </p>
              <p>[03] 555^b^.^eb^ </p>
              <p>[21] ``cakkhuṃ sarīraṃ upahanti tena, nihīyati vaṇṇabalaṃ  matī ca. </p>
              <p>[22] ānandino tassa disā bhavanti, hitesino nāssa  sukhī bhavanti.. </p>
              <p>[03] 556^b^.^eb^ </p>
              <p>[21] ``tasmā hi iccheyya kule vasante, medhāvino ceva  bahussute ca. </p>
              <p>[22] yesañhi paññāvibhavena kiccaṃ, taranti nāvāya nadiṃva  puṇṇa''nti.. -- </p>
              <p>[25] imā gāthā abhāsi.</p>
              <p>[03] tattha ^a^V2.0158^ea^ ^a^P2.0234^ea^ ^b^anāgata^eb^nti na āgataṃ,  avindanti, attho. ^b^paṭikaccā^eb^ti putetaraṃyeva. ^b^passatī^eb^ti  oloketi. ^b^attha^eb^nti kiccaṃ. ^b^taṃ dvaya^eb^nti hitāhitaṃ.  ^b^viddesino^eb^ti amittā. ^b^hitesino^eb^ti mittā.  ^b^randha^eb^nti chiddaṃ. ^b^samekkhamānā^eb^ti gavesantā. idaṃ vuttaṃ  hoti -- yo puggalo attano hitāvahaṃ ahitāvahaṃ tadubhayañca atthaṃ  kiccaṃ anāgataṃ asampattaṃ puretaraṃyeva paññācakkhunā ahaṃ viya passati  vīmaṃsati vicāreti, tassa amittā vā ahitajjhāsayena mittā vā  hitajjhāsayena randhaṃ gavesantā na passanti, tādiso paññavā puggalo  acchiddavutti, tasmā tumhehi tathārūpehi bhavitabbanti.</p>
              <p>[03] idāni ānāpānasatibhāvanāya guṇaṃ dassento tattha tāni  yojetuṃ ^b^``ānāpānasatī yassā''^eb^ti dutiyaṃ gāthamāha. tattha  ^b^āna^eb^nti ^a^M2.0186^ea^ assāso. ^b^apāna^eb^nti passāso.  assāsapassāsanimittārammaṇā sati ānāpānasati. satisīsena  cettha taṃsampayuttasamādhibhāvanā adhippetā. ^b^yassā^eb^ti, yassa  yogino. ^b^paripuṇṇā subhāvitā^eb^ti catunnaṃ satipaṭṭhānānaṃ  soḷasannañca ākārānaṃ pāripūriyā sabbaso puṇṇā sattannaṃ bojjhaṅgānaṃ  vijjāvimuttīnañca pāripūriyā suṭṭhu bhāvitā vaḍḍhitā. ^b^anupubbaṃ  paricitā, yathā buddhena desitā^eb^ti ``so satova  assasatī''tiādinā (dī0 ni0 2.374; ma0 ni0 1.107)  yathā bhagavatā desitā, tathā anupubbaṃ anukkamena paricitā āsevitā  bhāvitā. ^b^somaṃ lokaṃ pabhāseti, abbhā muttova candimā^eb^ti so  yogāvacaro yathā abbhādiupakkilesā vimutto cando candālokena imaṃ  okāsalokaṃ pabhāseti, evaṃ avijjādiupakkilesavimutto ñāṇālokena  attasantānapatitaṃ parasantānapatitañca saṅkhāralokaṃ pabhāseti  pakāseti. tasmā tumhehi ānāpānasatibhāvanā bhāvetabbāti  adhippāyo.</p>
              <p>[03] idāni attānaṃ nidassanaṃ katvā bhāvanābhiyogassa saphalataṃ  dassento ^b^``odātaṃ vata me citta''^eb^nti tatiyaṃ gāthamāha.  tassattho -- nīvaraṇamalavigamato ^b^odātaṃ^eb^ suddhaṃ vata mama cittaṃ.  yathā pamāṇakarā rāgādayo pahīnā, appamāṇañca nibbānaṃ paccakkhaṃ  kataṃ ahosi, tathā bhāvitattā ^b^appamāṇaṃ subhāvitaṃ,^eb^ tato eva  catusaccaṃ ^b^nibbiddhaṃ^eb^ paṭivijjhitaṃ, sakalasaṃkilesapakkhato  ^b^paggahitañca^eb^ hutvā dukkhādikā pubbantādikā ca disā obhāsate  tattha vitiṇṇakaṅkhattā sabbadhammesu vigatasammohattā ca. tasmā  tumhehipi evaṃ cittaṃ bhāvetabbanti dasseti.</p>
              <p>[03] yathā bhāvanāmayā paññā cittamalavisodhanādinā purisassa  bahupakārā, evaṃ itarāpīti dassento ^a^V2.0159^ea^ ^b^``jīvate vāpi  sappañño''^eb^ti catutthagāthamāha. tassattho -- parikkhīṇadhanopi  sappaññajātiko itarītarasantosena santuṭṭho anavajjāya jīvikāya  jīvatiyeva. tassa hi jīvitaṃ jīvitaṃ nāma. tenāha bhagavā --  ``paññājīviṃ jīvitamāhu seṭṭha''nti (saṃ0 ni0  1.73, 246;  su0 ni0 184). dummedhapuggalo pana paññāya alābhena ^a^P2.0235^ea^  diṭṭhadhammikaṃ samparāyikañca atthaṃ ^a^M2.0187^ea^ virādhento vittavāpi na  jīvati, garahādippattiyā jīvanto nāma na tassa hoti,  anupāyaññutāya vā yathādhigataṃ dhanaṃ nāsento jīvitampi sandhāretuṃ na  sakkotiyeva, tasmā pārihāriyapaññāpi tumhehi appamattehi  sampādetabbāti adhippāyo.</p>
              <p>[03] idāni paññāya ānisaṃse dassetuṃ ^b^``paññā  sutavinicchinī''^eb^ti pañcamaṃ gāthamāha. tattha ^b^paññā  sutavinicchinī^eb^ti paññā nāmesā sutassa vinicchayinī, yathāsute  sotapathamāgate atthe ``ayaṃ akusalo, ayaṃ kusalo, ayaṃ sāvajjo,  ayaṃ anavajjo''tiādinā vinicchayajananī.  ^b^kittisilokavaddhanī^eb^ti kittiyā sammukhā pasaṃsāya silokassa  patthaṭayasabhāvassa vaddhanī, paññavatoyeva hi kittiādayo viññūnaṃ  pāsaṃsabhāvato. ^b^paññāsahito^eb^ti pārihāriyapaññāya,  vipassanāpaññāya ca yutto. ^b^api dukkhesu sukhāni vindatī^eb^ti  ekantadukkhasabhāvesu khandhāyatanādīsu sammāpaṭipattiyā  yathābhūtasabhāvāvabodhena nirāmisānipi sukhāni paṭilabhati.</p>
              <p>[03] idāni tāsaṃ bhikkhunīnaṃ aniccatāpaṭisaṃyuttaṃ dhīrabhāvāvahaṃ  dhammaṃ kathento ^b^``nāyaṃ ajjatano dhammo''^eb^tiādinā sesagāthā  abhāsi. tatrāyaṃ saṅkhepattho -- yvāyaṃ sattānaṃ jāyanamīyanasabhāvo,  ayaṃ dhammo ^b^ajjatano^eb^ adhunāgato na hoti, abhiṇhapavattikatāya  na acchariyo, abbhutapubbatābhāvato nāpi ^b^abbhuto^eb^. tasmā  ^b^yattha jāyetha mīyetha^eb^, yasmiṃ loke satto jāyeyya, so ekaṃsena  mīyetha, tattha ^b^kiṃ viya?^eb^ kiṃ nāma abbhutaṃ siyā?  sabhāvikattā maraṇassa -- na hi khaṇikamaraṇassa kiñci kāraṇaṃ  atthi. yato ^b^anantarañhi jātassa, jīvitā maraṇaṃ dhuvaṃ^eb^  jātassa jātisamanantaraṃ jīvitato maraṇaṃ ekantikaṃ uppannānaṃ  khandhānaṃ ekaṃsena bhijjanato. yo panettha jīvatīti lokavohāro,  so tadupādānassa anekapaccayāyattatāya anekantiko, yasmā etadevaṃ,  tasmā ^b^jātā marantīdha, evaṃdhammā hi pāṇino^eb^ti ayaṃ sattānaṃ  pakati, yadidaṃ jātānaṃ maraṇanti jātiyā maraṇānubandhanataṃ āha.</p>
              <p>[03] idāni ^a^M2.0188^ea^ yasmā tāsu bhikkhunīsu kāci sokabandhitacittāpi  atthi, tasmā tāsaṃ sokavinodanaṃ kātuṃ ^b^``na  hetadatthāyā^eb^tiādi vuttaṃ. tattha ^b^na hetadatthāya matassa  hotī^eb^ti yaṃ matassa ^a^V2.0160^ea^ ^b^jīvitatthaṃ^eb^ jīvitanimittaṃ  ^b^paraporisānaṃ^eb^ parapuggalānaṃ ruṇṇaṃ, etaṃ tassa matassa sattassa  jīvitatthaṃ tāva tiṭṭhatu, kassacipi atthāya na hoti, ye pana  rudanti, tesampi ^b^matamhi^eb^ matapuggalanimittaṃ ruṇṇaṃ, ^b^na yaso  na lokyaṃ^eb^ yasāvahaṃ visuddhāvahañca na hoti ^a^P2.0236^ea^.  ^b^na vaṇṇitaṃ samaṇabrāhmaṇehī^eb^ti viññuppasaṭṭhampi na hoti, atha  kho viññugarahitamevāti attho.</p>
              <p>[03] na kevalameteva ye rudato ādīnavā, atha kho imepīti  dassento ^b^``cakkhuṃ sarīraṃ upahantī''^eb^ti gāthaṃ vatvā tato paraṃ  sokādianatthapaṭibāhanatthaṃ kalyāṇamittapayirupāsanāyaṃ tā niyojento  ^b^``tasmā''^eb^tiādinā osānagāthamāha. tattha ^b^tasmā^eb^ti  yasmā ruṇṇaṃ rudantassa puggalassa cakkhuṃ sarīrañca ^b^upahanti^eb^  vibādhati, tena ruṇṇena vaṇṇo balaṃ mati ca ^b^nihīyati^eb^  parihāyati, ^b^tassa^eb^ rudantassa puggalassa ^b^disā^eb^ sapattā  ^b^ānandino^eb^ pamodavanto pītivanto bhavanti. hitesino mittā  dukkhī dukkhitā bhavanti tasmā dhammojapaññāya samannāgatattā  ^b^medhāvino^eb^ diṭṭhadhammikādiatthasannissitassa bāhusaccassa  pāripūriyā ^b^bahussute,^eb^ attano kule vasante ^b^iccheyya^eb^  pāṭikaṅkheyya kulūpake kareyya. ^b^yesa^eb^nti yesaṃ medhāvīnaṃ  bahussutānaṃ paṇḍitānaṃ ^b^paññāvibhavena^eb^ paññābalena yathā mahoghassa  puṇṇaṃ nadiṃ nāvāya taranti, evaṃ kulaputtā attano atthakiccaṃ  ^b^taranti^eb^ pāraṃ pāpuṇanti. te iccheyya kule vasanteti yojanā.</p>
              <p>[03] evaṃ thero tāsaṃ bhikkhunīnaṃ dhammaṃ kathetvā vissajjesi. tā  therassa ovāde ṭhatvā sokaṃ vinodetvā yoniso paṭipajjantiyo  sadatthaṃ paripūresuṃ. </p>
              <p>[06] mahākappinattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. cūḷapanthakattheragāthāvaṇṇanā</h3n>
            <h4>
              <h4n> </h4n>
              <p>[03] ^b^dandhā^eb^ ^a^M2.0189^ea^ ^b^mayhaṃ gatī^eb^tiādikā āyasmato cūḷapanthakattherassa  gāthā. kā uppatti? yadettha aṭṭhuppattivasena vattabbaṃ, taṃ  aṭṭhakanipāte mahāpanthakavatthusmiṃ (theragā0 aṭṭha0  2ṃahāpanthakattheragāthāvaṇṇanā) vuttameva. ayaṃ pana viseso --  mahāpanthakatthero arahattaṃ patvā aggaphalasukhena vītināmento cintesi  -- ``kathaṃ nu kho sakkā cūḷapanthakampi imasmiṃ sukhe patiṭṭhapetu''nti?  so attano ayyakaṃ dhanaseṭṭhiṃ upasaṅkamitvā āha -- ``sace,  mahāseṭṭhi, anujānātha ^a^V2.0161^ea^, ahaṃ cūḷapanthakaṃ pabbājeyya''nti.  ``pabbājetha, bhante''ti. thero taṃ pabbājesi. so dasasu sīlesu  patiṭṭhito bhātu santike -- </p>
              <p>[21] ``padumaṃ yathā kokanadaṃ sugandhaṃ, pāto siyā  phullamavītagandhaṃ. </p>
              <p>[22] aṅgīrasaṃ passa virocamānaṃ,  tapantamādiccamivantalikkhe''ti.. (saṃ0 ni0  1.123; a0  ni0  5.195) -- </p>
              <p>[25] gāthaṃ ^a^P2.0237^ea^ uggaṇhanto catūhi māsehi  gahetuṃ nāsakkhi, gahitagahitaṃ padaṃ hadaye na tiṭṭhati. atha naṃ  mahāpanthako āha -- ``panthaka, tvaṃ imasmiṃ sāsane abhabbo, catūhi  māsehi ekagāthampi gahetuṃ na sakkosi. pabbajitakiccaṃ pana tvaṃ kathaṃ  matthakaṃ pāpessasi? nikkhama ito''ti. so therena paṇāmito  dvārakoṭṭhakasamīpe rodamāno aṭṭhāsi.</p>
              <p>[03] tena ca samayena satthā jīvakambavane viharati. atha jīvako  purisaṃ pesesi, ``pañcahi bhikkhusatehi saddhiṃ satthāraṃ nimantehī''ti.  tena ca samayena āyasmā mahāpanthako bhattuddesako hoti. so  ``pañcannaṃ bhikkhusatānaṃ bhikkhaṃ paṭicchatha, bhante''ti vutto  ``cūḷapanthakaṃ ṭhapetvā sesānaṃ paṭicchāmī''ti āha. taṃ sutvā  cūḷapanthako bhiyyosomattāya domanassappatto ahosi. satthā tassa  cittakkhedaṃ ñatvā, ``cūḷapanthako mayā katena upāyena  bujjhissatī''ti tassa avidūre ṭhāne attānaṃ dassetvā ``kiṃ,  panthaka, rodasī''ti pucchi. ``bhātā maṃ, bhante, paṇāmetī''ti āha.  ``panthaka, mā cintayi, mama sāsane tuyhaṃ pabbajjā, ehi, imaṃ  gahetvā `rajoharaṇaṃ, rajoharaṇa'nti manasi karohī''ti iddhiyā suddhaṃ  coḷakkhaṇḍaṃ abhisaṅkharitvā adāsi. so satthārā ^a^M2.0190^ea^ dinnaṃ  coḷakkhaṇḍaṃ ``rajoharaṇaṃ, rajoharaṇa''nti hatthena parimajjanto  nisīdi. tassa taṃ parimajjantassa kiliṭṭhadhātukaṃ jātaṃ, puna  parimajjantassa ukkhaliparipuñchanasadisaṃ jātaṃ. so ñāṇassa  paripakkattā evaṃ cintesi -- ``idaṃ coḷakkhaṇḍaṃ pakatiyā parisuddhaṃ,  imaṃ upādiṇṇakasarīraṃ nissāya kiliṭṭhaṃ aññathā jātaṃ, tasmā  aniccaṃ yathāpetaṃ, evaṃ cittampī''ti khayavayaṃ paṭṭhapetvā tasmiṃyeva  nimitte jhānāni nibbattetvā jhānapādakaṃ vipassanaṃ paṭṭhapetvā saha  paṭisambhidāhi arahattaṃ pāpuṇi. tena vuttaṃ ^b^apadāne^eb^ (apa0 thera  1.2.35-54) -- </p>
              <p>[21] ``padumuttaro nāma jino, āhutīnaṃ paṭiggaho. </p>
              <p>[22] gaṇamhā vūpakaṭṭho so, himavante vasī tadā.. </p>
              <p>[21] ``ahampi ^a^V2.0162^ea^ himavantamhi, vasāmi assame tadā. </p>
              <p>[22] acirāgataṃ mahāvīraṃ, upesiṃ lokanāyakaṃ.. </p>
              <p>[21] ``pupphacchattaṃ gahetvāna, upagacchiṃ narāsabhaṃ. </p>
              <p>[22] samādhiṃ samāpajjantaṃ, antarāyamakāsahaṃ.. </p>
              <p>[21] ``ubho hatthehi paggayha, pupphacchattaṃ adāsahaṃ. </p>
              <p>[22] paṭiggahesi bhagavā, padumuttaro mahāmuni.. </p>
              <p>[21] ``sabbe devā attamanā, himavantaṃ upenti te. </p>
              <p>[22] sādhukāraṃ pavattesuṃ, anumodissati cakkhumā.. </p>
              <p>[21] ``idaṃ vatvāna te devā, upagacchuṃ naruttamaṃ. </p>
              <p>[22] ākāse dhārayantassa, padumacchattamuttamaṃ.. </p>
              <p>[21] ``satapattachattaṃ paggayha, adāsi tāpaso mama. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``pañcavīsatikappāni, devarajjaṃ karissati. </p>
              <p>[22] catuttiṃsatikkhattuñca, cakkavattī bhavissati.. </p>
              <p>[21] ``yaṃ yaṃ yoniṃ saṃsarati, devattaṃ atha mānusaṃ. </p>
              <p>[22] abbhokāse patiṭṭhantaṃ, padumaṃ dhārayissati.. </p>
              <p>[21] ``kappasatasahassamhi ^a^M2.0191^ea^, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``pakāsite pāvacane, manussattaṃ labhissati. </p>
              <p>[22] manomayamhi kāyamhi, uttamo so bhavissati.. </p>
              <p>[21] ``dve bhātaro bhavissanti, ubhopi panthakavhayā. </p>
              <p>[22] anubhotvā uttamatthaṃ, jotayissanti sāsanaṃ.. </p>
              <p>[21] ``sohaṃ aṭṭhārasavasso, pabbajiṃ anagāriyaṃ. </p>
              <p>[22] visesāhaṃ na vindāmi, sakyaputtassa sāsane.. </p>
              <p>[21] ``dandhā mayhaṃ gatī āsi, paribhūto pure ahuṃ. </p>
              <p>[22] bhātā ca maṃ paṇāmesi, gaccha dāni sakaṃ gharaṃ.. </p>
              <p>[21] ``sohaṃ paṇāmito santo, saṅghārāmassa koṭṭhake. </p>
              <p>[22] dummano tattha aṭṭhāsiṃ, sāmaññasmiṃ apekkhavā.. </p>
              <p>[21] ``bhagavā tattha āgacchi, sīsaṃ mayhaṃ parāmasi. </p>
              <p>[22] bāhāya maṃ gahetvāna, saṅghārāmaṃ pavesayi.. </p>
              <p>[21] ``anukampāya me satthā, adāsi pādapuñchaniṃ. </p>
              <p>[22] evaṃ suddhaṃ adhiṭṭhehi, ekamantamadhiṭṭhahaṃ.. </p>
              <p>[21] ``hatthehi ^a^V2.0163^ea^ tamahaṃ gayha, sariṃ kokanadaṃ ahaṃ. </p>
              <p>[22] tattha cittaṃ vimucci me, arahattaṃ apāpuṇiṃ.. </p>
              <p>[21] ``manomayesu kāyesu, sabbattha pāramiṃ gato. </p>
              <p>[22] sabbāsave pariññāya, viharāmi anāsavo.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] arahattamaggenevassa tepiṭakaṃ pañcābhiññā ca āgamiṃsu. satthā  ekena ūnehi pañcahi bhikkhusatehi saddhiṃ gantvā jīvakassa nivesane  paññatte āsane nisīdi. cūḷapanthako pana attano bhikkhāya  appaṭicchitattā eva na gato. jīvako yāguṃ dātuṃ ārabhi, satthā  pattaṃ hatthena pidahi. ``kasmā, bhante, na gaṇhathā''ti vutte --  ``vihāre eko bhikkhu atthi, jīvakā''ti. so purisaṃ pahiṇi,  ``gaccha, bhaṇe, vihāre nisinnaṃ ayyaṃ gahetvā ^a^M2.0192^ea^ ehī''ti.  cūḷapanthakattheropi rūpena kiriyāya ca ekampi ekena asadisaṃ  bhikkhusahassaṃ nimminitvā nisīdi. so puriso vihāre bhikkhūnaṃ  bahubhāvaṃ disvā gantvā jīvakassa kathesi -- ``imasmā  bhikkhusaṅghā vihāre bhikkhusaṅgho bahutaro, pakkositabbaṃ ayyaṃ na  jānāmī''ti. jīvako satthāraṃ paṭipucchi -- ``konāmo, bhante,  vihāre nisinno bhikkhū''ti? ``cūḷapanthako nāma, jīvakā''ti.  ``gaccha ^a^P2.0238^ea^, bhaṇe, `cūḷapanthako nāma kataro'ti  pucchitvā taṃ ānehī''ti. so vihāraṃ gantvā ``cūḷapanthako nāma  kataro, bhante''ti pucchi. ``ahaṃ cūḷapanthako'',``ahaṃ  cūḷapanthako''ti ekapahāreneva bhikkhusahassampi kathesi. so  punāgantvā taṃ pavattiṃ jīvakassa ārocesi. jīvako  paṭividdhasaccattā ``iddhimā maññe, ayyo''ti nayato ñatvā ``gaccha,  bhaṇe, paṭhamaṃ kathanakamayyameva `tumhe satthā pakkosatī'ti vatvā  cīvarakaṇṇe gaṇhā''ti āha. so vihāraṃ gantvā tathā akāsi,  tāvadeva nimmitabhikkhū antaradhāyiṃsu. so theraṃ gahetvā agamāsi.</p>
              <p>[03] satthā tasmiṃ khaṇe yāguñca khajjakādibhedañca paṭiggaṇhi.  dasabale bhattakiccaṃ katvā vihāraṃ gate dhammasabhāyaṃ kathā udapādi --  ``aho buddhānaṃ ānubhāvo, yatra hi nāma cattāro māse ekagāthaṃ  gahetuṃ asakkontampi lahukena khaṇeneva evaṃ mahiddhikaṃ akaṃsū''ti.  satthā tesaṃ bhikkhūnaṃ kathāsallāpaṃ sutvā āgantvā buddhāsane nisajja,  ``kiṃ vadetha, bhikkhave''ti pucchitvā, ``imaṃ nāma, bhante''ti vutte,  ``bhikkhave, cūḷapanthakena idāni mayhaṃ ovāde ṭhatvā lokuttaradāyajjaṃ  laddhaṃ, pubbe pana lokiyadāyajja''nti vatvā tehi yācito  cūḷaseṭṭhijātakaṃ (jā0 1.1.4) kathesi. aparabhāge taṃ satthā  ariyagaṇaparivuto dhammāsane nisinno manomayaṃ kāyaṃ ^a^V2.0164^ea^  abhinimminantānaṃ bhikkhūnaṃ cetovivaṭṭakusalānañca aggaṭṭhāne ṭhapesi.  so aparena samayena bhikkhūhi ``tathā dandhadhātukena kathaṃ tayā  saccāni paṭividdhānī''ti puṭṭho bhātu paṇāmanato paṭṭhāya attano  paṭipattiṃ pakāsento -- </p>
              <p>[03] 557^b^.^eb^ </p>
              <p>[21] ``dandhā mayhaṃ gatī āsi, paribhūto pure ahaṃ. </p>
              <p>[22] bhātā ca maṃ paṇāmesi, gaccha dāni tuvaṃ gharaṃ.. </p>
              <p>[03] 558^b^.^eb^ </p>
              <p>[21] ``sohaṃ ^a^M2.0193^ea^ paṇāmito santo, saṅghārāmassa koṭṭhake. </p>
              <p>[22] dummano tattha aṭṭhāsiṃ, sāsanasmiṃ apekkhavā.. </p>
              <p>[03] 559^b^.^eb^ </p>
              <p>[21] ``bhagavā ^a^P2.0239^ea^ tattha āgacchi, sīsaṃ  mayhaṃ parāmasi. </p>
              <p>[22] bāhāya maṃ gahetvāna, saṅghārāmaṃ pavesayi.. </p>
              <p>[03] 560^b^.^eb^ </p>
              <p>[21] ``anukampāya me satthā, pādāsi pādapuñchaniṃ. </p>
              <p>[22] etaṃ suddhaṃ adhiṭṭhehi, ekamantaṃ svadhiṭṭhitaṃ.. </p>
              <p>[03] 561^b^.^eb^ </p>
              <p>[21] ``tassāhaṃ vacanaṃ sutvā, vihāsiṃ sāsane rato. </p>
              <p>[22] samādhiṃ paṭipādesiṃ, uttamatthassa pattiyā.. </p>
              <p>[03] 562^b^.^eb^ </p>
              <p>[21] ``pubbenivāsaṃ jānāmi, dibbacakkhu visodhitaṃ. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[03] 563^b^.^eb^ </p>
              <p>[21] ``sahassakkhattumattānaṃ, nimminitvāna panthako. </p>
              <p>[22] nisīdambavane ramme, yāva kālappavedanā.. </p>
              <p>[03] 564^b^.^eb^ </p>
              <p>[21] ``tato me satthā pāhesi, dūtaṃ kālappavedakaṃ. </p>
              <p>[22] paveditamhi kālamhi, vehāsādupasaṅkamiṃ.. </p>
              <p>[03] 565^b^.^eb^ </p>
              <p>[21] ``vanditvā satthuno pāde, ekamantaṃ nisīdahaṃ. </p>
              <p>[22] nisinnaṃ maṃ viditvāna, attha satthā paṭiggahi.. </p>
              <p>[03] 566^b^.^eb^ </p>
              <p>[21] ``āyāgo sabbalokassa, āhutīnaṃ paṭiggaho. </p>
              <p>[22] puññakkhettaṃ manussānaṃ, paṭiggaṇhittha dakkhiṇa''nti..  -- </p>
              <p>[25] imā gāthā abhāsi.</p>
              <p>[03] tattha ^b^dandhā^eb^ti, mandā, catuppadikaṃ gāthaṃ catūhi māsehi  gahetuṃ asamatthabhāvena dubbalā. ^b^gatī^eb^ti ñāṇagati.  ^b^āsī^eb^ti, ahosi. ^b^paribhūto^eb^ti, tato eva ``muṭṭhassati  asampajāno''ti hīḷito. ^b^pure^eb^ti, pubbe puthujjanakāle.  ^b^bhātā cā^eb^ti samuccayattho ca-saddo, na kevalaṃ paribhūtova, atha  kho bhātāpi maṃ ^b^paṇāmesi,^eb^ ``panthaka, tvaṃ duppañño ahetuko  maññe, tasmā pabbajitakiccaṃ ^a^V2.0165^ea^ matthakaṃ pāpetuṃ asamattho  ^a^M2.0194^ea^, na imassa sāsanassa anucchaviko, gaccha dāni  tuyhaṃ ayyakaghara''nti nikkaḍḍhesi. ^b^bhātā^eb^ti, bhātarā.</p>
              <p>[03] ^b^koṭṭhake^eb^ti, dvārakoṭṭhakasamīpe. ^b^dummano^eb^ti,  domanassito. ^b^sāsanasmiṃ apekkhavā^eb^ti, sammāsambuddhassa  sāsane sāpekkho avibbhamitukāmo.</p>
              <p>[03] ^b^bhagavā tattha āgacchī^eb^ti, mahākaruṇāsañcoditamānaso maṃ  anuggaṇhanto bhagavā yatthāhaṃ ṭhito, tattha āgacchi. āgantvā ca,  ``panthaka, ahaṃ te satthā, na mahāpanthako, maṃ uddissa tava  pabbajjā''ti samassāsento ^b^sīsaṃ mayhaṃ parāmasi^eb^  jālābandhanamudutalunapīṇavarāyataṅgulisamupasobhitena  vikasitapadumasassirīkena cakkaṅkitena hatthatalena ``idāniyeva mama  putto bhavissatī''ti dīpento mayhaṃ sīsaṃ parāmasi. ^b^bāhāya maṃ  gahetvānā^eb^ti, ``kasmā tvaṃ, idha tiṭṭhasī''ti candanagandhagandhinā  attano hatthena maṃ bhuje gahetvā antosaṅghārāmaṃ pavesesi.  ^b^pādāsi^eb^ ^a^P2.0240^ea^ ^b^pādapuñchani^eb^nti pādapuñchaniṃ  katvā pādāsi ``rajoharaṇanti manasi karohī''ti adāsīti attho.  ``adāsī''ti ``pādapuñchani''nti ca paṭhanti. keci pana  ^b^``pādapuñchani''^eb^nti pādapuñchanacoḷakkhaṇḍaṃ pādāsī''ti vadanti.  tadayuttaṃ iddhiyā abhisaṅkharitvā coḷakkhaṇḍassa dinnattā.  ^b^etaṃ suddhaṃ adhiṭṭhehi, ekamantaṃ svadhiṭṭhita^eb^nti, etaṃ suddhaṃ  coḷakkhaṇḍaṃ ``rajoharaṇaṃ, rajoharaṇa''nti manasikārena svadhiṭṭhitaṃ  katvā ekamantaṃ ekamante vivitte gandhakuṭipamukhe nisinno adhiṭṭhehi  tathā cittaṃ samāhitaṃ katvā pavattehi.</p>
              <p>[03] ^b^tassāhaṃ vacanaṃ sutvā^eb^ti, tassa bhagavato vacanaṃ ovādaṃ  ahaṃ sutvā tasmiṃ ^b^sāsane^eb^ ovāde ^b^rato^eb^ abhirato hutvā  ^b^vihāsiṃ^eb^ yathānusiṭṭhaṃ paṭipajjiṃ. paṭipajjanto ca ^b^samādhiṃ  paṭipādesiṃ, uttamatthassa pattiyā^eb^ti, uttamattho nāma arahattaṃ, tassa  adhigamāya kasiṇaparikammavasena rūpajjhānāni nibbattetvā  jhānapādakaṃ vipassanaṃ paṭṭhapetvā maggapaṭipāṭiyā aggamaggasamādhiṃ  sampādesinti attho. ettha hi samādhīti upacārasamādhito paṭṭhāya  yāva catutthamaggasamādhi, tāva samādhisāmaññena gahito,  aggaphalasamādhi pana uttamatthaggahaṇena, sātisayaṃ cevāyaṃ  samādhikusalo, tasmā ``samādhiṃ paṭipādesi''nti āha.  samādhikusalatāya ^a^M2.0195^ea^ hi ayamāyasmā cetovivaṭṭakusalo nāma jāto,  mahāpanthakatthero pana vipassanākusalatāya saññāvivaṭṭakusalo nāma.  eko cettha samādhilakkhaṇe cheko, eko vipassanālakkhaṇe, eko  samādhigāḷho, eko vipassanāgāḷho eko aṅgasaṃkhitte cheko, eko  ārammaṇasaṃkhitte, eko aṅgavavatthāne, eko ārammaṇavavatthāneti  vaṇṇenti. apica cūḷapanthakatthero ^a^V2.0166^ea^ sātisayaṃ catunnaṃ  rūpāvacarajjhānānaṃ lābhitāya cetovivaṭṭakusalo vutto, mahāpanthakatthero  sātisayaṃ catunnaṃ arūpāvacarajjhānānaṃ lābhitāya saññāvivaṭṭakusalo.  paṭhamo vā rūpāvacarajjhānalābhī hutvā jhānaṅgehi vuṭṭhāya arahattaṃ  pattoti cetovivaṭṭakusalo, itaro arūpāvacarajjhānalābhī hutvā  jhānaṅgehi vuṭṭhāya arahattaṃ pattoti saññāvivaṭṭakusalo. manomayaṃ pana  kāyaṃ nibbattento aññe tayo vā cattāro vā nibbattanti, na bahuke,  ekasadiseyeva ca katvā nibbattenti, ekavidhameva kammaṃ kurumāne.  ayaṃ pana thero ekāvajjanena samaṇasahassaṃ māpesi, dvepi na kāyena  ekasadise akāsi, na ekavidhaṃ kammaṃ kurumāne. tasmā manomayaṃ  kāyaṃ abhinimminantānaṃ aggo nāma jāto.</p>
              <p>[03] idāni ^a^P2.0241^ea^ attano adhigatavisesaṃ dassetuṃ  ^b^``pubbenivāsaṃ jānāmī''^eb^tiādimāha. kāmañcāyaṃ thero  chaḷabhiñño, yā pana abhiññā āsavakkhayañāṇādhigamassa bahūpakārā,  taṃ dassanatthaṃ ^b^``pubbenivāsaṃ jānāmi, dibbacakkhu  visodhita''^eb^nti vatvā ^b^``tisso vijjā anuppattā''^eb^ti vuttaṃ.  pubbenivāsayathākammupagānāgataṃsañāṇāni hi vipassanācārassa  bahūpakārāni, na tathā itarañāṇāni.</p>
              <p>[03] ^b^sahassakkhattu^eb^nti sahassaṃ. ``sahassavāra''nti keci  vadanti. ekāvajjanena pana thero sahasse manomaye kāye nimmini,  na vārena. te ca kho aññamaññamasadise vividhañca kammaṃ karonte.  ``kiṃ pana sāvakānampi evarūpaṃ iddhinimmānaṃ sambhavatī''ti?  na sambhavati sabbesaṃ, abhinīhārasampattiyā pana ayameva thero  evamakāsi, tathā hesa iminā aṅgena etadagge ṭhapito. ^b^panthako  nisīdī^eb^ti attānameva paraṃ viya vadati. ^b^ambavane^eb^ti,  ambavane jīvakena ^a^M2.0196^ea^ katavihāre. ^b^vehāsādupasaṅkami^eb^nti  ^b^vehāsā^eb^ti karaṇe nissakkavacanaṃ, vehāsenāti attho,  ^b^da^eb^-kāro padasandhikaro. ^b^athā^eb^ti, mama nisajjāya pacchā.  ^b^paṭiggahī^eb^ti dakkhiṇodakaṃ paṭiggaṇhi. ^b^āyāgo  sabbalokassā^eb^ti, sabbassa sadevakassa lokassa aggadakkhiṇeyyatāya  deyyadhammaṃ ānetvā yajitabbaṭṭhānabhūto. ^b^āhutīnaṃ paṭiggaho^eb^ti,  mahāphalabhāvakaraṇena dakkhiṇāhutīnaṃ paṭiggaṇhako. ^b^paṭiggaṇhittha  dakkhiṇa^eb^nti jīvakena upanītaṃ yāgukhajjādibhedaṃ dakkhiṇaṃ  paṭiggahesi.</p>
              <p>[03] atha kho bhagavā katabhattakicco āyasmantaṃ cūḷapanthakaṃ  āṇāpesi -- ``anumodanaṃ karohī''ti. so sineruṃ gahetvā  mahāsamuddaṃ manthento viya pabhinnapaṭisambhidāppattatāya tepiṭakaṃ  buddhavacanaṃ saṅkhobhento satthu ajjhāsayaṃ gaṇhanto anumodanaṃ akāsi.  tathā upanissayasampannopi ^a^V2.0167^ea^ cāyamāyasmā tathārūpāya  kammapilotikāya paribādhito catuppadikaṃ gāthaṃ catūhipi māsehi  gahetuṃ nāsakkhi. taṃ panassa upanissayasampattiṃ oloketvā satthā  pubbacariyānurūpaṃ yonisomanasikāre niyojesi. tathā hi bhagavā  tadā jīvakassa nivesane nisinno eva ``cūḷapanthakassa cittaṃ  samāhitaṃ, vīthipaṭipannā vipassanā''ti ñatvā yathānisinnova attānaṃ  dassetvā, ``panthaka, yadipāyaṃ pilotikā saṃkiliṭṭhā rajānukiṇṇā,  ito pana añño eva ariyassa vinaye saṃkileso rajo cāti  dassento -- </p>
              <p>[21] ``rāgo rajo na ca pana reṇu vuccati, rāgassetaṃ  adhivacanaṃ rajoti. </p>
              <p>[22] etaṃ ^a^P2.0242^ea^ rajaṃ vippajahitvā bhikkhavo,  viharanti te vītarajassa sāsane.. </p>
              <p>[21] ``doso rajo...pe0... sāsane.. </p>
              <p>[21] ``moho rajo...pe0... vītarajassa sāsane''ti.. -- </p>
              <p>[25] imā tisso obhāsagāthā abhāsi. gāthāpariyosāne  cūḷapanthako abhiññāpaṭisambhidāparivāraṃ arahattaṃ pāpuṇīti. </p>
              <p>[06] cūḷapanthakattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. kappattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nānākulamalasampuṇṇo^eb^tiādikā ^a^M2.0197^ea^ āyasmato kappattherassa  gāthā. kā uppatti? ayampi purimabuddhesu katādhikāro tattha tattha  bhave puññāni upacinanto siddhatthassa bhagavato kāle vibhavasampanne  kule nibbattitvā pitu accayena viññutaṃ patto  nānāvirāgavaṇṇavicittehi vatthehi anekavidhehi ābharaṇehi  nānāvidhehi maṇiratanehi bahuvidhehi pupphadāmamālādīhi ca kapparukkhaṃ  nāma alaṅkaritvā tena satthu thūpaṃ pūjesi. so tena puññakammena  devamanussesu saṃsaranto imasmiṃ buddhuppāde magadharaṭṭhe maṇḍalikarājakule  nibbattitvā pitu accayena rajje patiṭṭhito kāmesu ativiya ratto  giddho hutvā viharati. taṃ satthā mahākaruṇāsamāpattito vuṭṭhāya lokaṃ  volokento ñāṇajāle paññāyamānaṃ disvā, ``kiṃ nu kho  bhavissatī''ti āvajjento, ``esa mama santike asubhakathaṃ sutvā  kāmesu virattacitto hutvā pabbajitvā arahattaṃ pāpuṇissatī''ti ñatvā  ākāsena tattha gantvā -- </p>
              <p>[03] 567^b^.^eb^ </p>
              <p>[21] ``nānākulamalasampuṇṇo ^a^V2.0168^ea^, mahāukkārasambhavo. </p>
              <p>[22] candanikaṃva paripakkaṃ, mahāgaṇḍo mahāvaṇo.. </p>
              <p>[03] 568^b^.^eb^ </p>
              <p>[21] ``pubbaruhirasampuṇṇo, gūthakūpena gāḷhito. </p>
              <p>[22] āpopaggharaṇo kāyo, sadā sandati pūtikaṃ.. </p>
              <p>[03] 569^b^.^eb^ </p>
              <p>[21] ``saṭṭhikaṇḍarasambandho, maṃsalepanalepito. </p>
              <p>[22] cammakañcukasannaddho, pūtikāyo niratthako.. </p>
              <p>[03] 570^b^.^eb^ </p>
              <p>[21] ``aṭṭhisaṅghātaghaṭito, nhārusuttanibandhano. </p>
              <p>[22] nekesaṃ saṃgatībhāvā, kappeti iriyāpathaṃ.. </p>
              <p>[03] 571^b^.^eb^ </p>
              <p>[21] ``dhuvappayāto maraṇāya, maccurājassa santike. </p>
              <p>[22] idheva chaḍḍayitvāna, yenakāmaṅgamo naro.. </p>
              <p>[03] 572^b^.^eb^ </p>
              <p>[21] ``avijjāya ^a^P2.0243^ea^ nivuto kāyo,  catuganthena ganthito. </p>
              <p>[22] oghasaṃsīdano kāyo, anusayājālamotthato.. </p>
              <p>[03] 573^b^.^eb^ </p>
              <p>[21] ``pañcanīvaraṇe yutto, vitakkena samappito. </p>
              <p>[22] taṇhāmūlenānugato, mohacchādanachādito.. </p>
              <p>[03] 574^b^.^eb^ </p>
              <p>[21] ``evāyaṃ ^a^M2.0198^ea^ vattate kāyo, kammayantena yantito. </p>
              <p>[22] sampatti ca vipatyantā, nānābhāvo vipajjati.. </p>
              <p>[03] 575^b^.^eb^ </p>
              <p>[21] ``yemaṃ kāyaṃ mamāyanti, andhabālā puthujjanā. </p>
              <p>[22] vaḍḍhenti kaṭasiṃ ghoraṃ, ādiyanti punabbhavaṃ.. </p>
              <p>[03] 576^b^.^eb^ </p>
              <p>[21] ``yemaṃ kāyaṃ vivajjenti, gūthalittaṃva pannagaṃ. </p>
              <p>[22] bhavamūlaṃ vamitvāna, parinibbissantināsavā''ti.. -- </p>
              <p>[25] imāhi gāthāhi tassa asubhakathaṃ kathesi. so satthu  sammukhā anekākāravokāraṃ yāthāvato sarīrasabhāvavibhāvanaṃ asubhakathaṃ  sutvā sakena kāyena aṭṭīyamāno harāyamāno jigucchamāno  saṃviggahadayo satthāraṃ vanditvā, ``labheyyāhaṃ, bhante, bhagavato  santike pabbajja''nti pabbajjaṃ yāci. satthā samīpe ṭhitamaññataraṃ  bhikkhuṃ āṇāpesi -- ``gaccha, bhikkhu, imaṃ pabbājetvā  upasampādetvā ānehī''ti. so taṃ tacapañcakakammaṭṭhānaṃ datvā  pabbājesi. so khuraggeyeva saha paṭisambhidāhi arahattaṃ pāpuṇi.  tena vuttaṃ ^b^apadāne^eb^ (apa0 tera 1.4.102-107) -- </p>
              <p>[21] ``siddhatthassa bhagavato, thūpaseṭṭhassa sammukhā. </p>
              <p>[22] vicittadusse lagetvā, kapparukkhaṃ ṭhapesahaṃ.. </p>
              <p>[21] ``yaṃ ^a^V2.0169^ea^ yaṃ yonupapajjāmi, devattaṃ atha mānusaṃ. </p>
              <p>[22] sobhayanto mama dvāraṃ, kapparukkho patiṭṭhati.. </p>
              <p>[21] ``ahañca parisā ceva, ye keci mamavassitā. </p>
              <p>[22] tamhā dussaṃ gahetvāna, nivāsema mayaṃ sadā.. </p>
              <p>[21] ``catunnavutito kappe, yaṃ rukkhaṃ ṭhapayiṃ ahaṃ. </p>
              <p>[22] duggatiṃ nābhijānāmi, kapparukkhassidaṃ phalaṃ.. </p>
              <p>[21] ``ito ca sattame kappe, suceḷā aṭṭha khattiyā. </p>
              <p>[22] sattaratanasampannā, cakkavattī mahabbalā.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] arahattaṃ ^a^M2.0199^ea^ pana patvā laddhūpasampado satthāraṃ upasaṅkamitvā  vanditvā ekamantaṃ nisinno aññaṃ byākaronto tā eva gāthā abhāsi.  teneva tā theragāthā nāma jātā.</p>
              <p>[03] tattha ^b^nānākulamalasampuṇṇo^eb^ti, nānākulehi nānābhāgehi  malehi sampuṇṇo, kesalomādinānāvidhāsucikoṭṭhāsabharitoti attho.  ^b^mahāukkārasambhavo^eb^ti, ukkāro vuccati vaccakūpaṃ. yattakavayā  mātā, tattakaṃ kālaṃ kārapariseditavaccakūpasadisatāya mātu kucchi idha  ``mahāukkāro''ti adhippeto. so kucchi sambhavo uppattiṭṭhānaṃ  etassāti mahāukkārasambhavo. ^b^candanikaṃvā^eb^ti candanikaṃ nāma  ucchiṭṭhodakagabbhamalādīnaṃ chaḍḍanaṭṭhānaṃ, yaṃ jaṇṇumattaṃ asucibharitampi  hoti, tādisanti attho. ^b^paripakka^eb^nti, pariṇataṃ purāṇaṃ. tena  yathā caṇḍālagāmadvāre nidāghasamaye thullaphusitake deve vassante udakena  samupabyūḷhamuttakarīsāṭṭhicammanhārukhaṇḍakheḷasiṅghāṇikādinānākuṇapabharitaṃ  kaddamodakāluḷitaṃ ^a^P2.0244^ea^ katipayadivasātikkamena saṃjāta  kimikulākulaṃ sūriyātapasantāpakuthitaṃ upari pheṇapubbuḷakāni muñcantaṃ  abhinīlavaṇṇaṃ paramaduggandhaṃ jegucchaṃ candanikāvāṭaṃ neva upagantuṃ, na  daṭṭhuṃ araharūpaṃ hutvā tiṭṭhati, tathārūpoyaṃ kāyoti dasseti. sadā  dukkhatāmūlayogato asucipaggharaṇato uppādajarāmaraṇehi  uddhumāyanaparipaccanabhijjanasabhāvattā ca mahanto gaṇḍo viyāti  ^b^mahāgaṇḍo^eb^. sabbatthakameva dukkhavedanānubaddhattā gaṇḍānaṃ sahanato  asucivissandanato ca mahanto vaṇo viyāti ^b^mahāvaṇo gūthakūpena  gāḷito^eb^ti, vaccakūpena vacceneva vā bharito.  ``gūthakūpanigāḷhito''tipi pāḷi, vaccakūpato nikkhantoti attho.  ^b^āpopaggharaṇo kāyo, sadā sandati pūtika^eb^nti, ayaṃ kāyo  āpodhātuyā sadā paggharaṇasīlo, tañca kho pittasemhasedamuttādikaṃ  pūtikaṃ asuciṃyeva sandati, na kadāci sucinti attho.</p>
              <p>[03] ^b^saṭṭhikaṇḍarasambandho^eb^ti ^a^V2.0170^ea^, gīvāya uparimabhāgato paṭṭhāya  sarīraṃ vinaddhamānā sarīrassa purimapacchimadakkhiṇavāmapassesu paccekaṃ  pañca pañca katvā vīsati, hatthapāde vinaddhamānā tesaṃ  purimapacchimapassesu pañca pañca katvā cattālīsāti ^a^M2.0200^ea^ saṭṭhiyā kaṇḍarehi  mahānhārūhi sabbaso baddho vinaddhoti saṭṭhikaṇḍarasambandho.  ^b^maṃsalepanalepito^eb^ti, maṃsasaṅkhātena lepanena litto,  navamaṃsapesisatānulittoti attho. ^b^cammakañcukasannaddho^eb^ti,  cammasaṅkhātena kañcukena sabbaso onaddho pariyonaddho paricchinno.  ^b^pūtikāyo^eb^ti, sabbaso pūtigandhiko kāyo.  ^b^niratthako^eb^ti, nippayojano. aññesañhi pāṇīnaṃ kāyo  cammādiviniyogena siyā sappayojano, na tathā manussakāyoti.  ^b^aṭṭhisaṅghātaghaṭito^eb^ti, atirekatisatānaṃ aṭṭhīnaṃ saṅghātena  ghaṭito sambandho. ^b^nhārusuttanibandhano^eb^ti, suttasadisehi navahi  nhārusatehi nibandhito. ^b^nekesaṃ saṃgatībhāvā^eb^ti,  catumahābhūtajīvitindriyāssāsapassāsaviññāṇādīnaṃ samavāyasambandhena  suttamerakasamavāyena yantaṃ viya ṭhānādīriyāpathaṃ kappeti.</p>
              <p>[03] ^b^dhuvappayāto maraṇāyā^eb^ti, maraṇassa atthāya ekantagamano,  nibbattito paṭṭhāya maraṇaṃ pati pavatto. tato eva maccurājassa  maraṇassa ^a^P2.0245^ea^ santike ṭhito. ^b^idheva  chaḍḍayitvānā^eb^ti, imasmiṃyeva loke kāyaṃ chaḍḍetvā,  yathārucitaṭṭhānagāmī ayaṃ satto, tasmā ``pahāya gamanīyo ayaṃ  kāyo''ti evampi saṅgo na kātabboti dasseti.</p>
              <p>[03] ^b^avijjāya nivuto^eb^ti, avijjānīvaraṇena nivuto  paṭicchāditādīnavo, aññathā ko ettha saṅgaṃ janeyyāti adhippāyo.  ^b^catuganthenā^eb^ti, abhijjhākāyaganthādinā catubbidhena ganthena  ganthito, ganthaniyabhāvena vinaddhito. ^b^oghasaṃsīdano^eb^ti,  oghaniyabhāvena kāmoghādīsu catūsu oghesu saṃsīdanako.  appahīnabhāvena santāne anu anu sentīti anusayā, kāmarāgādayo  anusayā. tesaṃ jālena otthato abhibhūtoti  ^b^anusayājālamotthato^eb^. makāro padasandhikaro, gāthāsukhatthaṃ  dīghaṃ katvā vuttaṃ. kāmacchandādinā pañcavidhena nīvaraṇena yutto  adhimuttoti ^b^pañcanīvaraṇe yutto,^eb^ karaṇatthe bhummavacanaṃ.</p>
              <p>[03] kāmavitakkādinā ^a^M2.0201^ea^ micchāvitakkena samappito samassitoti  ^b^vitakkena samappito. taṇhāmūlenānugato^eb^ti, taṇhāsaṅkhātena  bhavamūlena anubaddho. ^b^mohacchādanachādito^eb^ti, sammohasaṅkhātena  āvaraṇena paliguṇṭhito. sabbametaṃ saviññāṇakaṃ karajakāyaṃ sandhāya  vadati. saviññāṇako hi attabhāvo ``ucchinnabhavanettiko,  bhikkhave, tathāgatassa kāyo tiṭṭhati, ayañceva kāyo bahiddhā ca  nāmarūpa''ntiādīsu (dī0 ni0 1.1.147) kāyoti vuccati,  ^b^evāyaṃ vattate kāyo^eb^ti ^a^V2.0171^ea^ evaṃ ``nānākulamalasampuṇṇo''tiādinā  ``avijjāya nivuto''tiādinā ca vuttappakārena ayaṃ kāyo vattati,  vattanto ca ^b^kammayantena^eb^ sukatadukkaṭena kammasaṅkhātena yantena  ^b^yantito^eb^ saṅghaṭito. yathā vā khemantaṃ gantuṃ na sakkoti,  tathā saṅkhobhito sugatiduggatīsu vattati paribbhamati. ^b^sampatti  ca vipatyantā^eb^ti yā ettha sampatti, sā vipattipariyosānā.  sabbañhi yobbanaṃ jarāpariyosānaṃ, sabbaṃ ārogyaṃ byādhipariyosānaṃ,  sabbaṃ jīvitaṃ maraṇapariyosānaṃ, sabbo samāgamo viyogapariyosāno.  tenāha ^b^``nānābhāvo vipajjatī''^eb^ti. ^b^nānābhāvo^eb^ti,  vinābhāvo vippayogo, so kadāci vippayuñjakassa vasena, kadāci  vippayuñjitabbassa vasenāti vividhaṃ pajjati pāpuṇīyati.</p>
              <p>[03] ^b^yemaṃ kāyaṃ mamāyantī^eb^ti ye andhabālā puthujjanā evaṃ  asubhaṃ aniccaṃ adhuvaṃ dukkhaṃ asāraṃ imaṃ kāyaṃ ``mama ida''nti  gaṇhantā mamāyanti chandarāgaṃ uppādenti, te jātiādīhi  nirayādīhi ca ^b^ghoraṃ^eb^ bhayānakaṃ apaṇḍitehi abhiramitabbato  kaṭasisaṅkhātaṃ saṃsāraṃ punappunaṃ jananamaraṇādīhi vaḍḍhenti, tenāha  ^b^``ādiyanti punabbhava''^eb^nti.</p>
              <p>[03] ^b^yemaṃ kāyaṃ vivajjenti, gūthalittaṃva pannaga^eb^nti yathā nāma  ^a^P2.0246^ea^ puriso sukhakāmo jīvitukāmo gūthagataṃ  āsīvisaṃ disvā jigucchaniyatāya vā sappaṭibhayatāya vā vivajjeti  na allīyati, evamevaṃ ye paṇḍitā kulaputtā asucibhāvena jegucchaṃ  aniccādibhāvena sappaṭibhayaṃ imaṃ kāyaṃ vivajjenti chandarāgappahānena  pajahanti. te bhavamūlaṃ avijjaṃ bhavataṇhañca vamitvā chaḍḍetvā  accantameva pahāya tato eva sabbaso anāsavā saupādisesāya  anupādisesāya ca nibbānadhātuyā parinibbāyissantīti. </p>
              <p>[06] kappattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. vaṅgantaputtaupasenattheragāthāvaṇṇanā</h3n>
            <h4>
              <h4n> </h4n>
              <p>[03] ^b^vivittaṃ^eb^ ^a^M2.0202^ea^ ^b^appanigghosa^eb^ntiādikā āyasmato  upasenattherassa gāthā. kā uppatti? ayaṃ kira padumuttarassa  bhagavato kāle haṃsavatīnagare kulagehe nibbattitvā vayappatto satthu  santikaṃ gantvā dhammaṃ suṇamāno satthāraṃ ekaṃ bhikkhuṃ  samantapāsādikānaṃ aggaṭṭhāne ṭhapentaṃ disvā satthu adhikārakammaṃ katvā  taṃ ṭhānantaraṃ patthetvā yāvajīvaṃ kusalaṃ katvā devamanussesu saṃsaranto  imasmiṃ ^a^V2.0172^ea^ buddhuppāde nālakagāme rūpasārībrāhmaṇiyā kucchimhi nibbatti,  ^b^upaseno^eb^tissa nāmaṃ ahosi. so vayappatto tayo vede  uggahetvā satthu santike dhammaṃ sutvā paṭiladdhasaddho pabbajitvā  upasampadāya ekavassiko ``ariyagabbhaṃ vaḍḍhemī''ti ekaṃ kulaputtaṃ  attano santike upasampādetvā tena saddhiṃ satthu santikaṃ gato.  satthārā cassa tassa avassikassa bhikkhuno saddhivihārikabhāvaṃ  sutvā, ``atilahuṃ kho tvaṃ, moghapurisa, bāhullāya āvatto''ti  (mahāva0 75) garahito. ``idānāhaṃ yadipi parisaṃ nissāya  satthārā garahito, parisaṃyeva pana nissāya satthu pāsaṃsopi  bhavissāmī''ti vipassanāya kammaṃ karonto nacirasseva arahattaṃ  pāpuṇi. tena vuttaṃ ^b^apadāne^eb^ (apa0 thera 1.2.86-96) -- </p>
              <p>[21] ``padumuttaraṃ bhagavantaṃ, lokajeṭṭhaṃ narāsabhaṃ. </p>
              <p>[22] pabbhāramhi nisīdantaṃ, upagacchiṃ naruttamaṃ.. </p>
              <p>[21] ``kaṇikārapupphaṃ disvā, vaṇṭe chetvānahaṃ tadā. </p>
              <p>[22] alaṅkaritvā chattamhi, buddhassa abhiropayiṃ.. </p>
              <p>[21] ``piṇḍapātañca pādāsiṃ, paramannaṃ subhojanaṃ. </p>
              <p>[22] buddhena navame tattha, samaṇe aṭṭha bhojayiṃ.. </p>
              <p>[21] ``anumodi mahāvīro, sayambhū aggapuggalo. </p>
              <p>[22] iminā chattadānena, paramannapavecchanā.. </p>
              <p>[21] ``tena cittappasādena, sampattimanubhossasi. </p>
              <p>[22] chattiṃsakkhattuṃ devindo, devarajjaṃ karissati.. </p>
              <p>[21] ``ekavīsatikkhattuñca, cakkavattī bhavissati. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``satasahassito ^a^M2.0203^ea^ kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``sāsane dibbamānamhi, manussattaṃ gamissati. </p>
              <p>[22] tassa dhammesu dāyādo, oraso dhammanimmito.. </p>
              <p>[21] ``upasenoti nāmena, hessati satthu sāvako. </p>
              <p>[22] samantapāsādikattā, aggaṭṭhāne ṭhapessati.. </p>
              <p>[21] ``carimaṃ vattate mayhaṃ, bhavā sabbe samūhatā. </p>
              <p>[22] dhāremi antimaṃ dehaṃ, jetvā māraṃ savāhanaṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] arahattaṃ pana patvā sayampi sabbe dhutaṅgadhamme samādāya vattati,  aññepi tadatthāya samādapeti ^a^V2.0173^ea^, tena naṃ bhagavā samantapāsādikānaṃ  aggaṭṭhāne ṭhapesi. so aparena samayena kosambiyaṃ kalahe ^a^P2.0247^ea^  uppanne bhikkhusaṅghe ca dvidhābhūte ekena bhikkhunā taṃ  kalahaṃ parivajjitukāmena ``etarahi kho kalaho uppanno, saṅgho  dvidhābhūto, kathaṃ nu kho mayā paṭipajjitabba''nti puṭṭho vivekavāsato  paṭṭhāya tassa paṭipattiṃ kathento -- </p>
              <p>[03] 577^b^.^eb^ </p>
              <p>[21] ``vivittaṃ appanigghosaṃ, vāḷamiganisevitaṃ. </p>
              <p>[22] seve senāsanaṃ bhikkhu, paṭisallānakāraṇā.. </p>
              <p>[03] 578^b^.^eb^ </p>
              <p>[21] ``saṅkārapuñjā āhatvā, susānā rathiyāhi ca. </p>
              <p>[22] tato saṅghāṭikaṃ katvā, lūkhaṃ dhāreyya cīvaraṃ.. </p>
              <p>[03] 579^b^.^eb^ </p>
              <p>[21] ``nīcaṃ manaṃ karitvāna, sapadānaṃ kulā kulaṃ. </p>
              <p>[22] piṇḍikāya care bhikkhu, guttadvāro susaṃvuto.. </p>
              <p>[03] 580^b^.^eb^ </p>
              <p>[21] ``lūkhenapi vā santusse, nāññaṃ patthe rasaṃ bahuṃ. </p>
              <p>[22] rasesu anugiddhassa, jhāne na ramatī mano.. </p>
              <p>[03] 581^b^.^eb^ </p>
              <p>[21] ``appiccho ceva santuṭṭho, pavivitto vase muni. </p>
              <p>[22] asaṃsaṭṭho gahaṭṭhehi, anāgārehi cūbhayaṃ.. </p>
              <p>[03] 582^b^.^eb^ </p>
              <p>[21] ``yathā ^a^M2.0204^ea^ jaḷo va mūgo va, attānaṃ dassaye tathā. </p>
              <p>[22] nātivelaṃ sambhāseyya, saṅghamajjhamhi paṇḍito.. </p>
              <p>[03] 583^b^.^eb^ </p>
              <p>[21] ``na so upavade kañci, upaghātaṃ vivajjaye. </p>
              <p>[22] saṃvuto pātimokkhasmiṃ, mattaññū cassa bhojane.. </p>
              <p>[03] 584^b^.^eb^ ``suggahītanimittassa, cittassuppādakovido. </p>
              <p>[22] samathaṃ anuyuñjeyya, kālena ca vipassanaṃ.. </p>
              <p>[03] 585^b^.^eb^ </p>
              <p>[21] ``vīriyasātaccasampanno, yuttayogo sadā siyā. </p>
              <p>[22] na ca appatvā dukkhantaṃ, vissāsaṃ eyya paṇḍito.. </p>
              <p>[03] 586^b^.^eb^ </p>
              <p>[21] ``evaṃ viharamānassa, suddhikāmassa bhikkhuno. </p>
              <p>[22] khīyanti āsavā sabbe, nibbutiñcādhigacchatī''ti..  -- </p>
              <p>[25] imā gāthā abhāsi.</p>
              <p>[03] tattha ^b^vivitta^eb^nti, janavivittaṃ suññaṃ araññādiṃ.  ^b^appanigghosa^eb^nti, nissaddaṃ saddasaṅghaṭṭanarahitaṃ.  ^b^vāḷamiganisevita^eb^nti, sīhabyagghadīpivāḷamigehi caritaṃ.  imināpi janavivekaṃyeva dasseti pantasenāsanabhāvadīpanato.  ^b^senāsana^eb^nti, sayituṃ āsayituñca yuttabhāvena ^a^V2.0174^ea^ vasanaṭṭhānaṃ idha  senāsananti adhippetaṃ. ^b^paṭisallānakāraṇā^eb^ti,  paṭisallānanimittaṃ, nānārammaṇato nivattetvā kammaṭṭhāneyeva cittassa  paṭi paṭi sammadeva allīyanatthaṃ.</p>
              <p>[03] evaṃ bhāvanānurūpaṃ senāsanaṃ niddisanto senāsane santosaṃ  dassetvā idāni cīvarādīsupi taṃ dassetuṃ  ^b^``saṃkārapuñjā''^eb^tiādi vuttaṃ. tattha ^a^P2.0248^ea^  ^b^saṃkārapuñjā^eb^ti saṃkārānaṃ puñjaṃ saṃkārapuñjaṃ, tato kacavaraṭṭhānā.  ^b^āhatvā^eb^ti āharitvā. ^b^tato^eb^ti tathā āhaṭacoḷakkhaṇḍehi.  karaṇe hi idaṃ nissakkavacanaṃ ^b^lūkha^eb^nti  satthalūkharajanalūkhādinā lūkhaṃ avaṇṇāmaṭṭhaṃ. ^b^dhāreyyā^eb^ti  nivāsanādivasena parihareyya, etena cīvarasantosaṃ vadati.</p>
              <p>[03] ^b^nīca manaṃ karitvānā^eb^ti ``antamidaṃ, bhikkhave,  jīvikāna''ntiādikaṃ (itivu0 91; saṃ0 ni0  3.80)  sugatovādaṃ anussaritvā nihatamānadappaṃ cittaṃ katvā.  ^b^sapadāna^eb^nti gharesu ^a^M2.0205^ea^ avakhaṇḍarahitaṃ; anugharanti attho. tenāha  ^b^``kulā kula''^eb^nti. ^b^kulā kula^eb^nti kulato kulaṃ,  kulānupubbiyā gharapaṭipāṭiyāti attho. ^b^piṇḍikāyā^eb^ti  missakabhikkhāya, iminā piṇḍapātasantosaṃ vadati.  ^b^guttadvāro^eb^ti supihitacakkhādidvāro. ^b^susaṃvuto^eb^ti  hatthakukkuccādīnaṃ abhāvena suṭṭhu saṃvuto.</p>
              <p>[03] ^b^lūkhenapi vā^eb^ti apisaddo samuccaye, vā-saddo vikappe.  ubhayenapi lūkhenapi appenapi yena kenaci sulabhena itarītarena  ^b^santusse^eb^ samaṃ sammā tusseyya. tenāha ^b^``nāññaṃ patthe rasaṃ  bahu''^eb^nti. ^b^nāññaṃ patthe rasaṃ bahu^eb^nti attanā yathāladdhato  aññaṃ madhurādirasaṃ bahuṃ paṇītañca na pattheyya na piheyya, iminā  gilānapaccayepi santoso dassito hoti. rasesu gedhavāraṇatthaṃ pana  kāraṇaṃ vadanto ^b^rasesu anugiddhassa, jhāne na ramatī mano''^eb^ti  āha. indriyasaṃvarampi aparipūrentassa kuto  vikkhittacittasamādhānanti adhippāyo.</p>
              <p>[03] evaṃ catūsu paccayesu sallekhapaṭipattiṃ dassetvā idāni  avasiṭṭhakathāvatthūni dassetuṃ ^b^``appiccho cevā''^eb^tiādi vuttaṃ.  tattha ^b^appiccho^eb^ti, aniccho catūsu paccayesu icchārahito, tena  catubbidhapaccayesu taṇhuppādavikkhambhanamāha. ^b^santuṭṭho^eb^ti, catūsu  paccayesu yathālābhasantosādinā santuṭṭho. yo hi -- </p>
              <p>[21] ``atītaṃ nānusoceyya, nappajappeyyanāgataṃ. </p>
              <p>[22] paccuppannena yāpeyya, so `santuṭṭho'ti pavuccatī''ti..</p>
              <p>[03] ^b^pavivitto^eb^ti ^a^V2.0175^ea^ gaṇasaṅgaṇikaṃ pahāya kāyena pavivitto  vūpakaṭṭho. cittavivekādike hi parato vakkhati. ^b^vase^eb^ti  sabbattha yojetabbaṃ. moneyyadhammasamannāgamena ^b^muni.  asaṃsaṭṭho^eb^ti dassanasavanasamullapanasambhogakāyasaṃsaggānaṃ abhāvena  ^a^P2.0249^ea^ asaṃsaṭṭho yathāvuttasaṃsaggarahito. ^b^ubhaya^eb^nti,  gahaṭṭhehi anāgārehi cāti ubhayehipi asaṃsaṭṭho. karaṇe hi idaṃ  paccattavacanaṃ.</p>
              <p>[03] ^b^attānaṃ dassaye tathā^eb^ti ajaḷo amūgopi samāno yathā  jaḷo vā mūgo vā, tathā attānaṃ dasseyya, etena pāgabbiyappahānamāha.  ^b^jaḷo va mūgo vā^eb^ti ca gāthāsukhatthaṃ rassattaṃ kataṃ,  samuccayattho ca ^a^M2.0206^ea^ vāsaddo. ^b^nātivelaṃ sambhāseyyā^eb^ti ativelaṃ  atikkantapamāṇaṃ na bhāseyya, mattabhāṇī assāti attho.  ^b^saṅghamajjhamhī^eb^ti bhikkhusaṅghe, janasamūhe vā.</p>
              <p>[03] ^b^na so upavade kañcī^eb^ti so yathāvuttapaṭipattiko bhikkhu  hīnaṃ vā majjhimaṃ vā ukkaṭṭhaṃ vā yaṃkiñci na vācāya upavadeyya.  ^b^upaghātaṃ vivajjaye^eb^ti kāyena upaghātaṃ pariviheṭhanaṃ vajjeyya.  ^b^saṃvuto pātimokkhasmi^eb^nti pātimokkhamhi pātimokkhasaṃvarasīle  saṃvuto assa, pātimokkhasaṃvarena pihitakāyavāco siyāti attho.  ^b^mattaññū cassa bhojane^eb^ti pariyesanapaṭiggahaṇaparibhogavissajjanesu  bhojane pamāṇaññū siyā.</p>
              <p>[03] ^b^suggahītanimittassā^eb^ti ``evaṃ me manasi karoto cittaṃ  samāhitaṃ ahosī''ti tadākāraṃ sallakkhento suṭṭhu gahitasamādhinimitto  assa. ``suggahītanimitto so''tipi pāṭho, so yogīti attho.  ^b^cittassuppādakovido^eb^ti evaṃ bhāvayato cittaṃ līnaṃ hoti,  ``evaṃ uddhata''nti līnassa uddhatassa ca cittassa uppattikāraṇe  kusalo assa. līne hi citte dhammavicayavīriyapītisambojjhaṅgā  bhāvetabbā, uddhate passaddhisamādhiupekkhāsambojjhaṅgā.  satisambojjhaṅgo pana sabbattha icchitabbo. tenāha bhagavā --  ``yasmiñca kho, bhikkhave, samaye līnaṃ cittaṃ hoti, kālo tasmiṃ  samaye dhammavicayasambojjhaṅgassa bhāvanāyā''tiādi (saṃ0 ni0   5.234). ^b^samathaṃ anuyuñjeyyā^eb^ti samathabhāvanaṃ bhāveyya,  anuppannaṃ samādhiṃ uppādeyya, uppannañca yāva vasībhāvappatti, tāva  vaḍḍheyya byūheyyāti attho. ^b^kālena ca vipassana^eb^nti yathāladdhaṃ  samādhiṃ nikantiyā apariyādānena hānabhāgiyaṃ ṭhitibhāgiyaṃ vā  akatvā nibbedhabhāgiyaṃva katvā kālena vipassanañca anuyuñjeyya.  atha vā ^b^kālena ca vipassana^eb^nti samathaṃ anuyuñjanto tassa  thirībhūtakāle saṅkocaṃ anāpajjitvā ariyamaggādhigamāya vipassanaṃ  anuyuñjeyya. yathāha -- </p>
              <p>[21] ``atha ^a^V2.0176^ea^ vā samādhilābhena, vivittasayanena vā. </p>
              <p>[22] bhikkhu vissāsamāpādi, appatto āsavakkhaya''nti..  (dha0 pa0 271-272).</p>
              <p>[03] tena ^a^M2.0207^ea^ ^a^P2.0250^ea^ vuttaṃ --  ^b^``vīriyasātaccasampanno''^eb^tiādi. satatabhāvo ^b^sātaccaṃ,^eb^  vīriyassa sātaccaṃ, tena sampanno samannāgato, satatapavattavīriyo,  niccapaggahitavīriyoti attho. ^b^yuttayogo sadā siyā^eb^ti  sabbakālaṃ bhāvanānuyutto siyā. ^b^dukkhanta^eb^nti vaṭṭadukkhassa  antaṃ pariyosānaṃ nirodhaṃ nibbānaṃ appatvā vissāsaṃ ^b^na eyya^eb^  na gaccheyya. ``ahaṃ parisuddhasīlo jhānalābhī abhiññālābhī  vipassanaṃ matthakaṃ pāpetvā ṭhito''ti vā vissaṭṭho na bhaveyyāti attho.</p>
              <p>[03] ^b^evaṃ viharamānassā^eb^ti, evaṃ vivittasenāsanasevanādinā  vipassanāvasena yuttayogatāpariyosānena vidhinā viharantassa.  ^b^suddhikāmassā^eb^ti, ñāṇadassanavisuddhiṃ accantavisuddhiṃ nibbānaṃ  arahattañca icchantassa. saṃsāre bhayassa ikkhato ^b^bhikkhuno,^eb^  kāmāsavādayo sabbe ^b^āsavā khīyanti^eb^ khayaṃ abbhatthaṃ gacchanti,  tesaṃ khayagamaneneva saupādisesānupādisesapabhedaṃ duvidhampi nibbānaṃ  ^b^adhigacchati^eb^ pāpuṇāti.</p>
              <p>[03] evaṃ thero tassa bhikkhuno ovādadānāpadesena attanā  tathāpaṭipannabhāvaṃ dīpento aññaṃ byākāsi. </p>
              <p>[06] vaṅgantaputtaupasenattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. (apara)-gotamattheragāthāvaṇṇanā</h3n>
            <h4>
              <h4n> </h4n>
              <p>[03] ^b^vijāneyya sakaṃ attha^eb^ntiādikā āyasmato aparassa  gotamattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinitvā  amhākaṃ bhagavato uppattito puretarameva sāvatthiyaṃ udiccabrāhmaṇakule  nibbattitvā vayappatto tiṇṇaṃ vedānaṃ pāragū hutvā, vādamaggaṃ uggahetvā  attano vādassa upari uttariṃ vadantaṃ alabhanto tehi tehi  viggāhikakathaṃ anuyutto vicarati. atha amhākaṃ bhagavā loke  uppajjitvā ^a^V2.0177^ea^ pavattitavaradhammacakko anupubbena yasādike veneyye vinetvā  anāthapiṇḍikassa abhiyācanāya sāvatthiṃ upagacchi. tadā satthu  jetavanapaṭiggahe paṭiladdhasaddho satthāraṃ upasaṅkamitvā dhammaṃ sutvā  pabbajjaṃ yāci. satthā ^a^M2.0208^ea^ aññataraṃ piṇḍacārikaṃ bhikkhuṃ āṇāpesi --  ``bhikkhu, imaṃ pabbājehī''ti. so tena pabbājiyamāno khuraggeyeva  arahattaṃ pāpuṇitvā kosalajanapadaṃ gantvā tattha ciraṃ vasitvā puna  sāvatthiṃ paccāgami. taṃ bahū ñātakā brāhmaṇamahāsālā upasaṅkamitvā  payirupāsitvā nisinnā ``imasmiṃ loke ^a^P2.0251^ea^ bahū  samaṇabrāhmaṇā saṃsāre suddhivādā, tesu katamesaṃ nu kho vādo  niyyāniko, kathaṃ paṭipajjanto saṃsārato sujjhatī''ti pucchiṃsu.  thero tesaṃ tamatthaṃ pakāsento -- </p>
              <p>[03] 587^b^.^eb^ </p>
              <p>[21] ``vijāneyya sakaṃ atthaṃ, avalokeyyātha pāvacanaṃ. </p>
              <p>[22] yañcettha assa patirūpaṃ, sāmaññaṃ ajjhūpagatassa.. </p>
              <p>[03] 588^b^.^eb^ </p>
              <p>[21] ``mittaṃ idha ca kalyāṇaṃ, sikkhā vipulaṃ samādānaṃ. </p>
              <p>[22] sussūsā ca garūnaṃ, etaṃ samaṇassa patirūpaṃ.. </p>
              <p>[03] 589^b^.^eb^ </p>
              <p>[21] ``buddhesu sagāravatā, dhamme apaciti yathābhūtaṃ. </p>
              <p>[22] saṅghe ca cittīkāro, etaṃ samaṇassa patirūpaṃ.. </p>
              <p>[03] 590^b^.^eb^ </p>
              <p>[21] ``ācāragocare yutto, ājīvo sodhito agārayho. </p>
              <p>[22] cittassa ca saṇṭhapanaṃ, etaṃ samaṇassa patirūpaṃ.. </p>
              <p>[03] 591^b^.^eb^ </p>
              <p>[21] ``cārittaṃ atha vārittaṃ, iriyāpathiyaṃ pasādaniyaṃ. </p>
              <p>[22] adhicitte ca āyogo, etaṃ samaṇassa patirūpaṃ.. </p>
              <p>[03] 592^b^.^eb^ </p>
              <p>[21] ``āraññakāni senāsanāni, pantāni appasaddāni. </p>
              <p>[22] bhajitabbāni muninā, etaṃ samaṇassa patirūpaṃ.. </p>
              <p>[03] 593^b^.^eb^ </p>
              <p>[21] ``sīlañca bāhusaccañca, dhammānaṃ pavicayo yathābhūtaṃ. </p>
              <p>[22] saccānaṃ abhisamayo, etaṃ samaṇassa patirūpaṃ.. </p>
              <p>[03] 594^b^.^eb^ </p>
              <p>[21] ``bhāveyya ca aniccanti, anattasaññaṃ asubhasaññañca. </p>
              <p>[22] lokamhi ca anabhiratiṃ, etaṃ samaṇassa patirūpaṃ.. </p>
              <p>[03] 595^b^.^eb^ </p>
              <p>[21] ``bhāveyya ^a^M2.0209^ea^ ca bojjhaṅge, iddhipādāni indriyāni  balāni. </p>
              <p>[22] aṭṭhaṅgamaggamariyaṃ, etaṃ samaṇassa patirūpaṃ.. </p>
              <p>[03] 596^b^.^eb^ </p>
              <p>[21] ``taṇhaṃ pajaheyya muni, samūlake āsave padāleyya. </p>
              <p>[22] vihareyya vippamutto, etaṃ samaṇassa patirūpa''nti..  -- </p>
              <p>[25] imā gāthā abhāsi.</p>
              <p>[03] tattha ^a^V2.0178^ea^ ^b^vijāneyya sakaṃ attha^eb^nti, viññūjātiko puriso  attano atthaṃ yāthāvato vicāretvā jāneyya. vicārento ca  ^b^avalokeyyātha pāvacanaṃ^eb^ idha loke puthusamaṇabrāhmaṇehi  sammāsambuddhena ca pavuttaṃ pāvacanaṃ, samayo. tattha yaṃ niyyānikaṃ, taṃ  olokeyya paññācakkhunā passeyya. ime hi nānātitthiyā  samaṇabrāhmaṇā anicce ``nicca''nti, anattani ``attā''ti,  asuddhimaggañca ``suddhimaggo''ti micchābhinivesino aññamaññañca  viruddhavādā, tasmā nesaṃ vādo aniyyāniko. sammāsambuddho pana  ``sabbe saṅkhārā aniccā, sabbe dhammā anattā, santaṃ  nibbāna''nti sayambhūñāṇena yathābhūtaṃ abbhaññāya pavedeti, tasmā  ``tassa ^a^P2.0252^ea^ vādo niyyāniko''ti satthu  sāsanamahantataṃ olokeyyāti attho. ^b^yañcettha assa patirūpaṃ,  sāmaññaṃ ajjhūpagatassā^eb^ti, sāmaññaṃ samaṇabhāvaṃ pabbajjaṃ upagatassa  kulaputtassa yaṃ ettha sāsane pabbajitabhāve vā patirūpaṃ yuttarūpaṃ  sāruppaṃ assa siyā, tampi apalokeyya.</p>
              <p>[03] kiṃ pana tanti āha ^b^``mittaṃ idha ca kalyāṇa''^eb^ntiādi.  imasmiṃ sāsane kalyāṇamittaṃ seviyamānaṃ samaṇassa patirūpanti  yojanā. esa nayo itaresupi. kalyāṇamittañhi nissāya  akusalaṃ pajahati, kusalaṃ bhāveti, suddhamattānaṃ pariharati.  ^b^sikkhā vipulaṃ samādāna^eb^nti vipulaṃ sikkhāsamādānaṃ, mahatiyā  nibbānāvahāya adhisīlādisikkhāya anuṭṭhānanti attho.  ^b^sussūsā ca garūna^eb^nti garūnaṃ ācariyupajjhāyādīnaṃ  kalyāṇamittānaṃ ovādassa sotukamyatā pāricariyā ca.  ^b^eta^eb^nti kalyāṇamittasevanādi.</p>
              <p>[03] ^b^buddhesu sagāravatā^eb^ti sabbaññubuddhesu ``sammāsambuddho  bhagavā''ti gāravayogo garucittīkāro. ^b^dhamme apaciti  yathābhūta^eb^nti ariyadhamme yāthāvato ^a^M2.0210^ea^ apacāyanaṃ ādarena abhipūjanaṃ.  ^b^saṅghe^eb^ti ariyasaṅghe. ^b^cittīkāro^eb^ti sakkāro sammānanaṃ.  ^b^eta^eb^nti ratanattayagarukaraṇaṃ.</p>
              <p>[03] ^b^ācāragocare yutto^eb^ti kāyikavācasikavītikkamanasaṅkhātaṃ  anācāraṃ, piṇḍapātādīnaṃ atthāya upasaṅkamituṃ ayuttaṭṭhānabhūtaṃ  vesiyādiagocarañca pahāya kāyikavācasikāvītikkamanasaṅkhātena  ācārena piṇḍapātādīnaṃ atthāya upasaṅkamituṃ yuttaṭṭhānabhūtena gocarena  ca yutto sampanno, sampannāacāragocaroti attho. ^b^ājīvo  sodhito^eb^ti veḷudānādiṃ buddhapaṭikuṭṭhaṃ anesanaṃ pahāya anavajjuppāde  paccaye sevantassa ājīvo sodhito hoti suvisuddho, sodhitattā eva  ^b^agārayho^eb^ viññūhi. ^b^cittassa ca saṇṭhapana^eb^nti yathā  cakkhādidvārehi rūpādiārammaṇesu abhijjhādayo nappavattanti, evaṃ  diṭṭhe diṭṭhamattādivasena cittassa ^a^V2.0179^ea^ sammā ṭhapanaṃ. ^b^eta^eb^nti  ācāragocarasampatti ājīvapārisuddhi indriyesu guttadvāratāti etaṃ tayaṃ.</p>
              <p>[03] ^b^cāritta^eb^nti caritvā paripūretabbasīlaṃ. ^b^vāritta^eb^nti  viratiyā akaraṇena paripūretabbasīlaṃ. ^b^iriyāpathiyaṃ  pasādaniya^eb^nti paresaṃ pasādāvahaṃ ākappasampattinimittaṃ  iriyāpathanissitaṃ sampajaññaṃ. ^b^adhicitte ca āyogo^eb^ti  samathavipassanāsu anuyogo bhāvanā.</p>
              <p>[03] ^b^āraññakānī^eb^ti araññe pariyāpannāni. ^b^pantānī^eb^ti  vivittāni.</p>
              <p>[03] ^b^sīla^eb^nti catupārisuddhisīlaṃ. heṭṭhā hi bhinditvā vuttaṃ,  idha abhinditvā ^a^P2.0253^ea^ vadati. ^b^bāhusacca^eb^nti  bahussutabhāvo. so hi bhāvanānuyogassa bahukāro,  bojjhaṅgakosallānuttarasītibhāvādhicittayuttatādīsu sammā  pavicayabahulassa samathavipassanānuyogo sampajjati. ^b^dhammānaṃ  pavicayo yathābhūta^eb^nti rūpārūpadhammānaṃ aviparītasalakkhaṇato  sāmaññalakkhaṇato ca parivīmaṃsā. iminā  adhipaññādhammavipassanamāha. ^b^saccānaṃ abhisamayo^eb^ti  dukkhādīnaṃ ariyasaccānaṃ pariññābhisamayādivasena paṭivedho.</p>
              <p>[03] svāyaṃ saccābhisamayo yathā hoti, taṃ dassetuṃ  ^b^``bhāveyyā''^eb^tiādi vuttaṃ. tattha ^b^bhāveyya ca anicca^eb^nti  ``sabbe saṅkhārā aniccā''tiādinā (dha0 pa0 277)  avibhāgato ^a^M2.0211^ea^ ``yaṃ kiñci rūpaṃ atītānāgatapaccuppanna''ntiādinā  (vibha0 2; saṃ0 ni0  3.49) vibhāgato vā sabbasaṅkhāresu  aniccasaññaṃ bhāveyya uppādeyya ceva vaḍḍheyya cāti attho.  ^b^anattasañña^eb^nti, ``sabbe dhammā anattā''ti pavattaṃ anattasaññañca  bhāveyyāti yojanā. evaṃ sesesupi. ^b^asubhasañña^eb^nti,  karajakāye sabbasmimpi vā tebhūmakasaṅkhāre kilesāsucipaggharaṇato  ``asubhā''ti pavattasaññaṃ. dukkhasaññāparivārā hi ayaṃ, eteneva  cettha dukkhasaññāpi gahitāti veditabbaṃ. ^b^lokamhi ca  anabhirati^eb^nti sabbaloke tebhūmakesu saṅkhāresu anābhiratisaññaṃ.  etena ādīnavānupassanaṃ nibbidānupassanañca vadati.</p>
              <p>[03] evaṃ pana vipassanābhāvanaṃ anuyutto taṃ ussukkāpento ime dhamme  vaḍḍheyyāti dassento ^b^``bhāveyya ca bojjhaṅge''^eb^ti gāthamāha.  tassattho -- bodhiyā satiādisattavidhadhammasāmaggiyā, bodhissa vā  taṃsamaṅgino puggalassa aṅgāti bojjhaṅgā, satiādayo dhammā. te  satiādike sattabojjhaṅge, chandāadīni cattāri iddhipādāni,  saddhādīni pañcindriyāni, saddhādīniyeva pañca ^a^V2.0180^ea^ balāni,  sammādiṭṭhiādīnaṃ vasena aṭṭhaṅgāriyamaggañca. ca-saddena  satipaṭṭhānāni sammappadhānāni ca gahitānīti sabbepi sattatiṃsappabhede  bodhipakkhiyadhamme bhāveyya uppādeyya ceva vaḍḍheyya ca. tattha  yadetesaṃ paṭhamamaggakkhaṇe uppādanaṃ, uparimaggakkhaṇe ca vaḍḍhanaṃ, etaṃ  ^b^samaṇassa^eb^ bhikkhuno sāruppanti.</p>
              <p>[03] evaṃ bodhipakkhiyasattatiṃsadhamme bhāvento yathā maggasaccaṃ  bhāvanābhisamayavasena abhisameti, evaṃ samudayasaccaṃ  pahānābhisamayavasena, nirodhasaccaṃ sacchikiriyābhisamayavasena  abhisametīti dassento ^b^``taṇhaṃ pajaheyyā''^eb^ti osānagāthamāha.  tattha ^b^taṇhaṃ pajaheyyā^eb^ti, kāmataṇhādipabhedaṃ sabbaṃ taṇhaṃ  ariyamaggena anavasesato samucchindeyya, monaṃ vuccati ñāṇaṃ, tena  ^a^P2.0254^ea^ samannāgatattā ^b^muni. samūlake āsave  padāleyyā^eb^ti kāmarāgānusayādisamūlake kāmāsavādike sabbepi  āsave bhindeyya samucchindeyya. ^b^vihareyya vippamutto^eb^ti evaṃ  sabbaso kilesānaṃ pahīnattā sabbadhi vimutto sabbūpadhipaṭinissaggaṃ  ^a^M2.0212^ea^ nirodhaṃ nibbānaṃ sacchikatvā vihareyya. ^b^eta^eb^nti yadetaṃ  viharaṇaṃ, etaṃ samaṇassa samitapāpassa bhikkhuno patirūpaṃ sāruppanti  attho.</p>
              <p>[03] evaṃ thero samaṇasāruppapaṭipattikittanamukhena sāsanassa  niyyānikabhāvaṃ tabbilomato bāhirakasamayassa aniyyānikatañca  vibhāvesi. taṃ sutvā te brāhmaṇamahāsālā sāsane abhippasannā  saraṇādīsu patiṭṭhahiṃsu. </p>
              <p>[06] (apara)-gotamattheragāthāvaṇṇanā niṭṭhitā. </p>
              <p>[06] dasakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 11. ekādasanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. saṃkiccattheragāthāvaṇṇanā</h3n>
            <h4>
              <h4n> </h4n>
              <p>[03] ekādasanipāte ^a^M2.0213^ea^ ^a^V2.0181^ea^ ^b^kiṃ tavattho vane tātā^eb^tiādikā  āyasmato saṃkiccattherassa gāthā. kā uppatti? ayampi  purimabuddhesu katādhikāro tattha tattha bhave vivaṭṭūpanissayaṃ kusalaṃ  upacinitvā imasmiṃ buddhuppāde sāvatthiyaṃ brāhmaṇamahāsālakule  paṭisandhiṃ gaṇhi. tasmiṃ kucchigateyeva mātā byādhitā hutvā  kālamakāsi. tassā susānaṃ netvā jhāpiyamānāya gabbhāsayo na  jhāyi. manussā sūlehi kucchiṃ vijjhantā dārakassa akkhikoṭiṃ  pahariṃsu. te taṃ vijjhitvā aṅgārehi paṭicchādetvā pakkamiṃsu.  kucchipadesopi jhāyi, aṅgāramatthake pana suvaṇṇabimbasadiso dārako  padumagabbhe nipanno viya ahosi. pacchimabhavikasattassa hi  sinerunā otthariyamānassapi arahattaṃ appatvā jīvitakkhayo nāma  natthi.</p>
              <p>[03] punadivase āḷāhanaṭṭhānaṃ gatā manussā tathānipannaṃ dārakaṃ  disvā acchariyabbhutacittajātā dārakaṃ ādāya gāmaṃ pavisitvā  nemittake pucchiṃsu. nemittakā ``sace ayaṃ dārako agāraṃ  ajjhāvasissati, yāva sattamā kulaparivaṭṭā duggatā bhavissanti.  sace pabbajissati, pañcahi samaṇasatehi parivuto vicarissatī''ti  āhaṃsu. ñātakā ``hotu, vaḍḍhitakāle amhākaṃ ayyassa  sāriputtattherassa santike taṃ pabbājessāmā''ti vatvā saṅkunā  chinnakkhikoṭitāya ^b^saṃkicco^eb^ti vadantā aparabhāge  ^b^saṃkicco^eb^ti vohariṃsu. so sattavassikakāle attano  gabbhagatasseva mātu maraṇaṃ, gabbhe ca attano ^a^P2.0255^ea^  pavattiṃ sutvā saṃvegajāto ``pabbajissāmī''ti āha. ñātakā  ``sādhu, tātā''ti dhammasenāpatissa santikaṃ netvā, ``bhante, imaṃ  pabbājethā''ti adaṃsu. thero taṃ tacapañcakakammaṭṭhānaṃ datvā pabbājesi.  so khuraggeyeva saha paṭisambhidāhi arahattaṃ patvā tiṃsamattehi  bhikkhūhi saddhiṃ araññe viharanto ce corahatthato mocetvā sayampi te  core dametvā pabbājetvā aññatarasmiṃ vihāre bahūhi bhikkhūhi saddhiṃ  viharanto ^a^M2.0214^ea^ te vivādapasute disvā ``aññattha gacchāmī''ti bhikkhū  āpucchi. ayamettha saṅkhepo, vitthāro pana ^b^dhammapadavatthumhi^eb^  (dha0 pa0 aṭṭha0 1.saṅkiccasāmaṇeravatthu) ^a^V2.0182^ea^ āgatanayeneva veditabbo.  atha naṃ aññataro upāsako upaṭṭhātukāmo āsannaṭṭhāne vāsaṃ yācanto  -- </p>
              <p>[03] 597^b^.^eb^ </p>
              <p>[21] ``kiṃ tavattho vane tāta, ujjuhānova pāvuse. </p>
              <p>[22] verambhā ramaṇīyā te, paviveko hi jhāyina''nti..  -- </p>
              <p>[25] paṭhamaṃ gāthamāha. taṃ sutvā thero -- </p>
              <p>[03] 598^b^.^eb^ </p>
              <p>[21] ``yathā abbhāni verambho, vāto nudati pāvuse. </p>
              <p>[22] saññā me abhikiranti, vivekapaṭisaññutā.. </p>
              <p>[03] 599^b^.^eb^ </p>
              <p>[21] ``apaṇḍaro aṇḍasambhavo, sīvathikāya niketacāriko. </p>
              <p>[22] uppādayateva me satiṃ, sandehasmiṃ virāganissitaṃ.. </p>
              <p>[03] 600^b^.^eb^ </p>
              <p>[21] ``yañca aññe na rakkhanti, yo ca aññe na rakkhati. </p>
              <p>[22] sa ve bhikkhu sukhaṃ seti, kāmesu anapekkhavā.. </p>
              <p>[03] 601^b^.^eb^ </p>
              <p>[21] ``acchodikā puthusilā, gonaṅgalamigāyutā. </p>
              <p>[22] ambusevālasañchannā, te selā ramayanti maṃ.. </p>
              <p>[03] 602^b^.^eb^ </p>
              <p>[21] ``vasitaṃ me araññesu, kandarāsu guhāsu ca. </p>
              <p>[22] senāsanesu pantesu, vāḷamiganisevite.. </p>
              <p>[03] 603^b^.^eb^ </p>
              <p>[21] ```ime haññantu vajjhantu, dukkhaṃ pappontu pāṇino'. </p>
              <p>[22] saṅkappaṃ nābhijānāmi, anariyaṃ dosasaṃhitaṃ.. </p>
              <p>[03] 604^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, bhavanetti samūhatā.. </p>
              <p>[03] 605^b^.^eb^ </p>
              <p>[21] ``yassa catthāya pabbajito, agārasmānagāriyaṃ. </p>
              <p>[22] so me attho anuppatto, sabbasaṃyojanakkhayo.. </p>
              <p>[03] 606^b^.^eb^ </p>
              <p>[21] ``nābhinandāmi ^a^M2.0215^ea^ maraṇaṃ, nābhinandāmi jīvitaṃ. </p>
              <p>[22] kālañca paṭikaṅkhāmi, nibbisaṃ bhatako yathā.. </p>
              <p>[03] 607^b^.^eb^ </p>
              <p>[21] ``nābhinandāmi maraṇaṃ, nābhinandāmi jīvitaṃ.. </p>
              <p>[22] kālañca paṭikaṅkhāmi, sampajāno patissato''ti..  -- imā gāthā abhāsi. </p>
              <p>[01] tattha ^b^kiṃ tavattho vane^eb^ti ^b^ki^eb^nti  liṅgavipallāsena vuttaṃ. vane ko tavattho, kiṃ payojananti attho.  ^b^tātā^eb^ti daharasāmaṇeratāya naṃ attano puttaṭṭhāne ṭhapetvā ālapati.  ^b^ujjuhānova pāvuse^eb^ti ^a^P2.0256^ea^ ujjuhāno kira  nāma eko pabbato, so pana gahanasañchanno bahusoṇḍikandaro, tahaṃ  tahaṃ sandamānasalilo ^a^V2.0183^ea^, vassakāle asappāyo, tasmā ujjuhāno vā  pabbato etarahi pāvusakāle tava kimatthiyoti attho. keci panettha  ``ujjuhāno nāma eko sakuṇo sītaṃ na sahati, vassakāle vanagumbe  nilīno acchatī''ti vadanti. tesaṃ matena ujjuhānassa viya  sakuṇassa pāvusakāle ko tava attho vaneti? ^b^verambhā ramaṇīyā  te^eb^ti verambhavātā vāyantā kiṃ te ramaṇīyāti yojanā. keci  ``verambhā nāma ekā pabbataguhā, pabbhāro''ti ca vadanti. tañca  ṭhānaṃ gamanāgamanayuttaṃ janasambādharahitaṃ chāyūdakasampannañca, tasmā  verambhā ramaṇīyā, vane vasituṃ yuttarūpā. kasmā? ^b^paviveko  hi jhāyinaṃ^eb^ yasmā tādisānaṃ jhāyīnaṃ yattha katthaci pavivekoyeva  icchitabbo, tasmā ``dūraṃ araññaṭṭhānaṃ agantvā verambhāyaṃ vasa,  tātā''ti vadati. ayañhettha adhippāyo -- yasmā jhāyīnaṃ  pavivekakkhame nivāsaphāsuke senāsane laddheyeva jhānādayo  sampajjanti, na aladdhe, tasmā na evarūpe sītakāle yattha katthaci  vane vasituṃ sakkā, guhāpabbhārādīsu pana sakkāti.</p>
              <p>[03] evaṃ upāsakena vutte thero vanādayo eva maṃ ramentīti dassento  ^b^``yathā abbhānī''^eb^tiādimāha. tassattho -- yathā pāvuse  kāle abbhāni valāhakāni verambhavāto ^b^nudati^eb^ khipati  nīharati, evameva me cittaṃ vivekapaṭisaññutā saññā abhikiranti  vivekaṭṭhānaṃyeva ākaḍḍhanti. </p>
              <p>[01] kiñca ^a^M2.0216^ea^? ^b^apaṇḍaro^eb^ kāḷavaṇṇo, ^b^aṇḍasambhavo^eb^  aṇḍajo kāko, ^b^sīvathikāya^eb^ susānaṭṭhāne, ^b^niketacāriko^eb^  tameva nivāsanaṭṭhānaṃ katvā vicaraṇako ^b^uppādayateva me satiṃ,  sandehasmiṃ virāganissita^eb^nti, kāyasmiṃ virāgūpasaṃhitaṃ  kāyagatāsatikammaṭṭhānaṃ mayhaṃ uppādayatiyeva. ekadivasaṃ kira thero  kākena khajjamānaṃ manussakuṇapaṃ passitvā asubhasaññaṃ paṭilabhi, taṃ  sandhāya evamāha. tena kāye sabbaso chandarāgassa natthitāya  vaneyeva vasitukāmomhīti dasseti. ^b^yañcā^eb^ti ^b^ca^eb^-saddo  samuccayattho, tena aññampi mama araññavāsakāraṇaṃ suṇāhīti dasseti.  ^b^yaṃ^eb^ pabbajitaṃ mettāvihāritāya alobhaniyaparikkhāratāya ca  rakkhitabbassa abhāvato ^b^aññe^eb^ sevakādayo na rakkhanti.  ^b^yo^eb^ ca pabbajito ^b^aññe^eb^ kenaci kiñcanapalibodhabhūte na  rakkhati tādisānaṃyeva abhāvato. ^b^sa ve bhikkhu sukhaṃ  setī^eb^ti, so bhikkhu samucchinnakilesakāmatāya sabbaso vatthukāmesu  ^b^anapekkhavā^eb^ apekkhārahito yattha katthaci ^a^P2.0257^ea^  sukhaṃ seti. tassa anusaṅkitaparisaṅkitābhāvato araññamhi gāmamhi  sadisamevāti attho.</p>
              <p>[03] idāni ^a^V2.0184^ea^ pabbatavanādīnaṃ ramaṇīyataṃ vasitapubbatañca dassetuṃ  ^b^``acchodikā''^eb^tiādi vuttaṃ. tattha ^b^vasitaṃ me^eb^ti,  vuṭṭhapubbaṃ mayā. ^b^vāḷamiganisevite^eb^ti, sīhabyagghādīhi  vāḷamigehi upasevite vane.</p>
              <p>[03] ^b^saṅkappaṃ nābhijānāmī^eb^ti, ime ye keci pāṇino sattā  ususattiādīhi paharaṇehi ^b^haññantu^eb^ māriyantu muṭṭhippahārādīhi  ^b^vajjhantu^eb^ bādhīyantu, aññena vā yena kenaci ākārena dukkhaṃ  ^b^pappontu^eb^ pāpuṇantūti; evaṃ ^b^dosasaṃhitaṃ^eb^ paṭighasaṃyuttaṃ tato  eva ^b^anariyaṃ^eb^ byāpādavihiṃsādippabhedaṃ pāpasaṅkappaṃ uppāditaṃ  nābhijānāmi, micchāvitakko na uppannapubboti mettāvihāritaṃ dasseti.</p>
              <p>[03] idāni ^b^``pariciṇṇo''^eb^tiādinā attano katakiccataṃ  dasseti. tattha ^b^pariciṇṇo^eb^ti upāsito  ovādānusāsanīkaraṇavasena. ^b^ohito^eb^ti orohito.  ^b^garuko bhāro^eb^ti garutaro khandhabhāro. </p>
              <p>[01] ^b^nābhinandāmi^eb^ ^a^M2.0217^ea^ ^b^maraṇa^eb^nti ``kathaṃ nu kho me maraṇaṃ  siyā''ti maraṇaṃ na icchāmi. ^b^nābhinandāmi jīvita^eb^nti  ``kathaṃ nu kho ahaṃ ciraṃ jīveyya''nti jīvitampi na icchāmi.  etena maraṇe jīvite ca samānacittataṃ dasseti. ^b^kālañca  paṭikaṅkhāmī^eb^ti parinibbānakālaṃva āgamemi. ^b^nibbisa^eb^nti  nibbisanto, bhatiyā kammaṃ karonto. ^b^bhatako yathā^eb^ti yathā  bhatako parassa kammaṃ karonto kammasiddhiṃ anabhinandantopi kammaṃ  karontova divasakkhayaṃ udikkhati, evaṃ ahampi jīvitaṃ  anabhinandantopi attabhāvassa yāpanena maraṇaṃ anabhinandantopi  pariyosānakālaṃ paṭikaṅkhāmīti. sesaṃ vuttanayameva. </p>
              <p>[06] saṃkiccattheragāthāvaṇṇanā niṭṭhitā. </p>
              <p>[06] ekādasanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 12. dvādasakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. sīlavattheragāthāvaṇṇanā</h3n>
            <h4>
              <h4n> </h4n>
              <p>[03] dvādasakanipāte ^a^M2.0218^ea^ ^a^V2.0185^ea^ ^b^sīlamevā^eb^tiādikā āyasmato  sīlavattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinitvā  imasmiṃ buddhuppāde rājagahe bimbisārarañño putto hutvā nibbatti,  ^b^sīlavā^eb^tissa nāmaṃ ahosi. taṃ vayappattaṃ rājā ajātasattu  māretukāmo caṇḍaṃ mattahatthiṃ āropetvā nānāvidhehi upāyehi  upakkamantopi māretuṃ nāsakkhi pacchimabhavikassa arahattaṃ appatvā  antarā jīvitantarāyābhāvato. tassa pavattiṃ ^a^P2.0258^ea^  disvā bhagavā mahāmoggallānattheraṃ āṇāpesi -- ``sīlavakumāraṃ  ānehī''ti. thero iddhibalena saddhiṃ hatthinā taṃ ānesi. kumāro  hatthito oruyha bhagavantaṃ abhivādetvā ekamantaṃ nisīdi. bhagavā  tassa ajjhāsayānurūpaṃ dhammaṃ desesi. so dhammaṃ sutvā  paṭiladdhasaddho pabbajitvā vipassanāya kammaṃ karonto nacirasseva  arahattaṃ patvā kosalaraṭṭhe vasati. atha naṃ ajātasattu ``mārethā''ti  purise āṇāpesi. te therassa santikaṃ gantvā ṭhitā therena kathitaṃ  dhammakathaṃ sutvā sañjātasaṃvegā pasannacittā hutvā pabbajiṃsu. thero  tesaṃ -- </p>
              <p>[03] 608^b^.^eb^ </p>
              <p>[21] ``sīlamevidha sikkhetha, asmiṃ loke susikkhitaṃ.. </p>
              <p>[22] sīlañhi sabbasampattiṃ, upanāmeti sevitaṃ.. </p>
              <p>[03] 609^b^.^eb^ </p>
              <p>[21] ``sīlaṃ rakkheyya medhāvī, patthayāno tayo sukhe. </p>
              <p>[22] pasaṃsaṃ vittilābhañca, pecca sagge pamodanaṃ.. </p>
              <p>[03] 610^b^.^eb^ </p>
              <p>[21] ``sīlavā hi bahū mitte, saññamenādhigacchati. </p>
              <p>[22] dussīlo pana mittehi, dhaṃsate pāpamācaraṃ.. </p>
              <p>[03] 611^b^.^eb^ </p>
              <p>[21] ``avaṇṇañca akittiñca, dussīlo labhate naro. </p>
              <p>[22] vaṇṇaṃ kittiṃ pasaṃsañca, sadā labhati sīlavā.. </p>
              <p>[03] 612^b^.^eb^ </p>
              <p>[21] ``ādi ^a^M2.0219^ea^ ^a^V2.0186^ea^ sīlaṃ patiṭṭhā ca, kalyāṇānañca mātukaṃ. </p>
              <p>[22] pamukhaṃ sabbadhammānaṃ, tasmā sīlaṃ visodhaye.. </p>
              <p>[03] 613^b^.^eb^ </p>
              <p>[21] ``velā ca saṃvaraṃ sīlaṃ, cittassa abhihāsanaṃ. </p>
              <p>[22] titthañca sabbabuddhānaṃ, tasmā sīlaṃ visodhaye.. </p>
              <p>[03] 614^b^.^eb^ </p>
              <p>[21] ``sīlaṃ balaṃ appaṭimaṃ, sīlaṃ āvudhamuttamaṃ. </p>
              <p>[22] sīlamābharaṇaṃ seṭṭhaṃ, sīlaṃ kavacamabbhutaṃ.. </p>
              <p>[03] 615^b^.^eb^ </p>
              <p>[21] ``sīlaṃ setu mahesakkho, sīlaṃ gandho anuttaro. </p>
              <p>[22] sīlaṃ vilepanaṃ seṭṭhaṃ, yena vāti disodisaṃ.. </p>
              <p>[03] 616^b^.^eb^ </p>
              <p>[21] ``sīlaṃ sambalamevaggaṃ, sīlaṃ pātheyyamuttamaṃ. </p>
              <p>[22] sīlaṃ seṭṭho ativāho, yena yāti disodisaṃ.. </p>
              <p>[03] 617^b^.^eb^ </p>
              <p>[21] ``idheva nindaṃ labhati, peccāpāye ca dummano. </p>
              <p>[22] sabbattha dummano bālo, sīlesu asamāhito.. </p>
              <p>[03] 618^b^.^eb^ </p>
              <p>[21] ``idheva kittiṃ labhati, pecca sagge ca summano. </p>
              <p>[22] sabbattha sumano dhīro, sīlesu susamāhito.. </p>
              <p>[03] 619^b^.^eb^ </p>
              <p>[21] ``sīlameva idha aggaṃ, paññavā pana uttamo. </p>
              <p>[22] manussesu ca devesu, sīlapaññāṇato jaya''nti.. -- </p>
              <p>[25] imāhi gāthāhi dhammaṃ desesi.</p>
              <p>[03] tattha ^b^sīlamevidha sikkhetha, asmiṃ loke^eb^ti  ^b^idhā^eb^ti, nipātamattaṃ, imasmiṃ sattaloke atthakāmo kulaputto  cārittavārittādibhedaṃ ādito sīlameva sikkheyya, sikkhanto ca naṃ  ^b^susikkhitaṃ^eb^ akhaṇḍādibhāvāpādanena suṭṭhu sikkhitaṃ suparisuddhaṃ  paripuṇṇañca katvā sikkheyya. ^b^asmiṃ^eb^ ^a^P2.0259^ea^  ^b^loke^eb^ti vā imasmiṃ saṅkhāraloke sikkhitabbadhammesu sīlaṃ  ādito sikkheyya. diṭṭhisampattiyāpi sīlassa patiṭṭhābhāvato āha  ^b^``sīlaṃ hī''^eb^tiādi. tattha ^b^hī^eb^ti kāraṇavacanaṃ. yasmā  sīlaṃ ^b^sevitaṃ^eb^ paricitaṃ rakkhitaṃ ^a^M2.0220^ea^ manussasampatti, dibbasampatti,  nibbānasampattīti etaṃ ^b^sabbasampattiṃ^eb^ taṃsamaṅgino sattassa  ^b^upanāmeti^eb^ āvahati.</p>
              <p>[03] sīlaṃ sabbasampattiṃ upanāmetīti saṅkhepato vuttamatthaṃ  vitthārato dassento ^b^``sīlaṃ rakkheyyā''^eb^tiādimāha. tattha  ^b^rakkheyyā^eb^ti gopeyya. pāṇātipātādito hi viramanto  vattapaṭivattañca pūrento paṭipakkhābhibhavanato taṃ rakkhati nāma.  ^b^medhāvī^eb^ti paññavā, idaṃ tassa rakkhanupāyadassanaṃ ñāṇabalena  hissa samādānaṃ avikopanañca hoti. ^b^patthayāno^eb^ti icchanto.  ^b^tayo sukhe^eb^ti ^a^V2.0187^ea^ tīṇi sukhāni. sukhanimittaṃ vā  ``sukha''nti adhippetaṃ. ^b^pasaṃsa^eb^nti kittiṃ, viññūhi vā  pasaṃsanaṃ. ^b^vittilābha^eb^nti tuṭṭhilābhaṃ. ``vittalābha''nti ca  paṭhanti, dhanalābhanti attho. sīlavā hi appamattatāya mahantaṃ  bhogakkhandhaṃ adhigacchati. ^b^peccā^eb^ti kālaṅkatvā. ^b^sagge  pamodana^eb^nti devaloke iṭṭhehi kāmaguṇehi, modanañca patthayamānoti  sambandho. idhaloke pasaṃsaṃ vittilābhaṃ paraloke dibbasampattiyā  modanañca icchanto sīlaṃ rakkheyyāti yojanā.</p>
              <p>[03] ^b^saññamenā^eb^ti kāyādīnaṃ saṃyamena. saṃyato hi  kāyaduccaritādīhi kañci aviheṭhento abhayadānaṃ dadanto  piyamanāpatāya mittāni ganthati. ^b^dhaṃsate^eb^ti apeti.  ^b^pāpamācara^eb^nti pāṇātipātādipāpakammaṃ karonto. dussīlañhi  puggalaṃ atthakāmā sattā na bhajanti, aññadatthu parivajjenti.</p>
              <p>[03] ^b^avaṇṇa^eb^nti aguṇaṃ, sammukhā garahaṃ vā.  ^b^akitti^eb^nti, ayasaṃ asilokaṃ. ^b^vaṇṇa^eb^nti guṇaṃ.  ^b^kitti^eb^nti silokaṃ patthaṭayasataṃ. ^b^pasaṃsa^eb^nti sammukhā  thomanaṃ.</p>
              <p>[03] ^b^ādī^eb^ti mūlaṃ. sīlañhi kusalānaṃ dhammānaṃ ādi.  yathāha -- ``tasmātiha tvaṃ, bhikkhu, ādimeva visodhehi kusalesu  dhammesu. ko cādi kusalānaṃ dhammānaṃ? sīlañca suvisuddha''nti  (saṃ0 ni0  5.369). ^b^patiṭṭhā^eb^ti adhiṭṭhānaṃ. sīlañhi  sabbesaṃ uttarimanussadhammānaṃ patiṭṭhā. tenāha -- ``sīle  patiṭṭhāyā''tiādi (saṃ0 ni0  1.23; 192; peṭako0 22; mi0  pa0 2.1.9). ^b^kalyāṇānañca mātuka^eb^nti samathavipassanādīnaṃ  kalyāṇadhammānaṃ mātubhūtaṃ ^a^M2.0221^ea^, janakanti, attho. ^b^pamukhaṃ  sabbadhammāna^eb^nti, sabbesaṃ pāmojjādīnaṃ anavajjadhammānaṃ pamukhaṃ  mukhabhūtaṃ, pavattidvāranti attho. ^b^tasmā^eb^ti ādibhāvādito.  ^b^visodhaye^eb^ti akkhaṇḍādibhāvena sampādeyya.</p>
              <p>[03] ^b^velā^eb^ti duccaritehi anatikkamanīyaṭṭhena velā, sīmāti  attho ^a^P2.0260^ea^. velāyati vā dussilyaṃ calayati  viddhaṃsetīti velā. saṃvaraṃ sīlaṃ kāyaduccaritādīnaṃ uppattidvārassa  pidahanato. ^b^abhihāsana^eb^nti tosanaṃ avippaṭisārahetutāya  cittassābhippamodanato. ^b^titthañca sabbabuddhāna^eb^nti sāvakabuddhā,  paccekabuddhā, sammāsambuddhāti sabbesaṃ buddhānaṃ kilesamalappavāhane  nibbānamahāsamuddāvagāhaṇe ca titthabhūtañca.</p>
              <p>[03] ^b^sīlaṃ balaṃ appaṭima^eb^nti mārasenappamaddane asadisaṃ balaṃ  senāthāmo ca. ^b^āvudhamuttama^eb^nti saṃkilesadhammānaṃ ^a^V2.0188^ea^ chedane uttamaṃ  paharaṇaṃ. guṇasarīropasobhanaṭṭhena ^b^ābharaṇaṃ. seṭṭha^eb^nti sabbakālaṃ  uttamaṃ dabbañca. sapāṇaparittānato ^b^kavacamabbhutaṃ^eb^.  ``abbhida''nti ca paṭhanti, abhejjanti attho.</p>
              <p>[03] apāyamahoghātikkamane saṃsāramahoghātikkamane ca kilesehi  asaṃsīdanaṭṭhena ^b^setu. mahesakkho^eb^ti mahabbalo. ^b^gandho  anuttaro^eb^ti paṭivātaṃ sabbadisāsu vāyanato anuttaro gandho  sabbajanamanoharattā. tenāha ^b^``yena vāti disodisa''^eb^nti yena  sīlagandhena taṃsamaṅgī disodisaṃ sabbā disā vāyati.  ``disodisā''tipi pāḷi, dasa disāti attho.</p>
              <p>[03] ^b^sambalamevagga^eb^nti sambalaṃ nāma puṭabhattaṃ. yathā puṭabhattaṃ  gahetvā maggaṃ gacchanto puriso antarāmagge jighacchādukkhena na  kilamati, evaṃ sīlasampannopi suddhaṃ sīlasambalaṃ gahetvā  saṃsārakantāraṃ paṭipanno gatagataṭṭhāne na kilamatīti sīlaṃ aggaṃ  sambalaṃ nāma. tathā ^b^sīlaṃ pātheyyamuttamaṃ^eb^ corādīhi  asādhāraṇattā tattha tattha icchitabbasampattinipphādanato ca.  atikkāmento taṃ taṃ ṭhānaṃ yathicchitaṭṭhānaṃ vā vāheti sampāpetīti  ^b^ativāho, yānaṃ^eb^. kenaci anupaddutaṃ hutvā  icchitaṭṭhānappattihetutāya ^a^M2.0222^ea^ sīlaṃ seṭṭhaṃ ativāho. ^b^yenā^eb^ti yena  ativāhena ^b^yāti disodisa^eb^nti agatiṃ gatiñcāpi taṃ taṃ disaṃ  sukheneva gacchati.</p>
              <p>[03] ^b^idheva nindaṃ labhatī^eb^ti idhalokepi ^b^dummano^eb^  rāgādīhi dūsitacitto ``dussīlo pāpadhammo''ti nindaṃ garahaṃ  labhati. ^b^pecca^eb^ paralokepi apāye ``purisattakali  avajātā''tiādinā yamapurisādīhi ca nindaṃ labhati. na kevalaṃ  nindameva labhati, atha kho ^b^sabbattha dummano bālo^eb^ idhaloke  duccaritacaraṇena dūsitacitto paraloke kammakāraṇādivasena  dukkhuppattiyāti sabbattha bālo dummano hoti. kathaṃ? ^b^sīlesu  asamāhito^eb^ sammā sīlesu na ṭhapitacitto appatiṭṭhitacitto.</p>
              <p>[03] ^b^idheva kittiṃ labhatī^eb^ti idhalokepi sumano ``sappuriso  sīlavā kalyāṇadhammo''ti kittiṃ labhati. ^b^pecca^eb^ paralokepi  sagge ``ayaṃ sappuriso sīlavā kalyāṇadhammo. tathā hi devānaṃ  sahabyataṃ upapanno''tiādinā kittiṃ labhati. na kevalaṃ kittimeva  labhati, atha kho ^a^P2.0261^ea^ ^b^dhīro^eb^ dhitisampanno  ^b^sīlesu suṭṭhu samāhito^eb^ appitacitto supatiṭṭhitacitto sabbattha  idhaloke sucaritacaraṇena, paraloke sampattipaṭilābhena ^b^sumano^eb^  somanassappatto hoti. ^b^sīlameva idha agga^eb^nti duvidhaṃ sīlaṃ  lokiyaṃ lokuttaranti. tattha lokiyaṃ tāva kāmaloke  khattiyamahāsālādīsu, devaloke brahmaloke ca upapattivisesaṃ āvahati,  lābhībhāvādikassa ca kāraṇaṃ ^a^V2.0189^ea^ hoti. lokuttaraṃ pana sakalampi  vaṭṭadukkhaṃ atikkāmetīti sīlaṃ aggameva. tathā hi vuttaṃ -- </p>
              <p>[21] ``hīnena brahmacariyena, khattiye upapajjati. </p>
              <p>[22] majjhimena ca devattaṃ, uttamena visujjhatī''ti..  (jā0 1.8.75). </p>
              <p>[02] ākaṅkheyya ce, bhikkhave, bhikkhu -- ``lābhī assaṃ  cīvarapiṇḍapātasenāsanagilānapaccayabhesajjaparikkhārāna''nti (ma0 ni0  1.65), ``sīlesvevassa paripūrakārī''ti (ma0 ni0 1.65),  ``ijjhati, bhikkhave, sīlavato cetopaṇidhi visuddhattā''ti (a0  ni0  8.35; dī0 ni0 3.337) ca.</p>
              <p>[03] lokuttarasīlassa ^a^M2.0223^ea^ pana sabbaso pahīnapaṭipakkhassa sattamabhavato  paṭṭhāya saṃsāradukkhaṃ vinivattentassa aggabhāve vattabbameva natthi.  ^b^paññavā pana uttamo^eb^ti ``paññavā pana puggalo uttamo paramo  seṭṭhoyevā''ti puggalādhiṭṭhānena paññāya eva seṭṭhabhāvaṃ vadati. idāni  sīlapaññānaṃ seṭṭhabhāvaṃ kiccato dassento ^b^``sīlapaññāṇato  jaya''^eb^nti āha. ^b^jaya^eb^nti ca liṅgavipallāso daṭṭhabbo, ahūti  vā vacanaseso. tattha pajānanaṭṭhena paññāṇaṃ, sīlato paññāṇato ca  paṭipakkhajayo. na hi sīlena vinā paññā sambhavati, paññāya ca  vinā sīlaṃ kiccakaraṃ, aññamaññopakārakañcetaṃ. vuttañhi  ``sīlaparidhotā paññā, paññāparidhotaṃ sīla''nti (dī0 ni0  1.317) ^b^manussesu ca devesū^eb^ti idaṃ nesaṃ ṭhānavisesadassanaṃ.  tattha hi tāni savisesāni vattanti, samādhi panettha sīlapakkhiko  paññāya adhiṭṭhānabhāvato, paññāpakkhiko vā bhāvetabbato  sīlādhiṭṭhānato ca.</p>
              <p>[03] evaṃ thero tesaṃ bhikkhūnaṃ sīlamukhena dhammaṃ desento attano  suvisuddhasīlādiguṇatādīpanena aññaṃ byākāsi. </p>
              <p>[06] sīlavattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. sunītattheragāthāvaṇṇanā</h3n>
            <h4>
              <h4n> </h4n>
              <p>[03] ^b^nīce^eb^ ^a^P2.0262^ea^ ^b^kulamhī^eb^tiādikā  āyasmato sunītattherassa gāthā. kā uppatti? ayampi  purimabuddhesu ^a^V2.0190^ea^ katādhikāro tattha tattha bhave puññāni upacinitvā  devamanussesu saṃsaranto buddhassa suññakāle kulagehe nibbattitvā  vayappatto bālajanehi saddhiṃ kīḷāpasuto hutvā vicaranto ekaṃ  paccekabuddhaṃ gāme piṇḍāya carantaṃ disvā, ``kiṃ tuyhaṃ sabbaso  vaṇitasarīrassa viya sakalaṃ kāyaṃ paṭicchādetvā bhikkhācaraṇena, nanu  nāma kasivāṇijjādīhi jīvikā kappetabbā? tāni ce kātuṃ na  sakkosi, ghare ghare muttakarīsādīni nīharanto pacchā vatthusodhanena  jīvāhī''ti akkosi. so tena kammena niraye paccitvā tasseva  kammassa vipākāvasesena manussalokepi bahūni jātisatāni  ^a^M2.0224^ea^ pupphachaḍḍakakule nibbattitvā tathā jīvikaṃ kappesi. imasmiñca  buddhuppāde pupphachaḍḍakakule eva nibbatto ukkārasodhanakammena jīvikaṃ  kappeti ghāsacchādanamattampi alabhanto.</p>
              <p>[03] atha bhagavā pacchimayāme buddhāciṇṇaṃ mahākaruṇāsamāpattiṃ  samāpajjitvā tato vuṭṭhāya buddhacakkhunā lokaṃ volokento sunītassa  hadayabbhantare ghaṭe padīpaṃ viya pajjalantaṃ arahattūpanissayaṃ disvā  vibhātāya rattiyā pubbaṇhasamayaṃ nivāsetvā pattacīvaramādāya  bhikkhusaṅghaparivuto rājagahaṃ piṇḍāya paviṭṭho. yassaṃ vīthiyaṃ  sunīto ukkārasodhanakammaṃ karoti, taṃ vīthiṃ paṭipajji. sunītopi  tattha tattha vighāsuccārasaṅkārādikaṃ rāsiṃ katvā piṭakesu pakkhipitvā  kājenādāya pariharanto bhikkhusaṅghaparivutaṃ satthāraṃ āgacchantaṃ disvā  sārajjamāno sambhamākulahadayo gamanamaggaṃ nilīyanokāsañca  alabhanto kājaṃ bhittipasse ṭhapetvā ekena passena anupavisanto viya  bhittiṃ allīno pañjaliko aṭṭhāsi. ``bhittichiddena apakkamitukāmo  ahosī''tipi vadanti.</p>
              <p>[03] satthā tassa samīpaṃ patvā ``ayaṃ attano kusalamūlasañcoditaṃ  upagataṃ maṃ sārajjamāno jātiyā kammassa ca nihīnatāya  sammukhībhāvampi lajjati, handassa vesārajjaṃ uppādessāmī''ti  karavīkarutamañjunā sakalanagaraninnādavara-gambhīrena brahmassarena  ``sunītā''ti ālapitvā ``kiṃ imāya dukkhajīvikāya pabbajituṃ  sakkhissatī''ti āha. sunīto tena satthu vacanena amatena viya  abhisitto uḷāraṃ pītisomanassaṃ paṭisaṃvedento ``bhagavā, sace  mādisāpi idha pabbajjaṃ labhanti, kasmāhaṃ na pabbajissāmi, pabbājetha  maṃ bhagavā''ti āha ^a^P2.0263^ea^. satthā ``ehi,  bhikkhū''ti āha. so tāvadeva ehibhikkhubhāvena pabbajjaṃ  upasampadañca labhitvā iddhimayapattacīvaradharo vassasaṭṭhikatthero viya  hutvā satthu santike aṭṭhāsi. bhagavā taṃ vihāraṃ netvā kammaṭṭhānaṃ  ācikkhi. so paṭhamaṃ aṭṭha samāpattiyo, pañca ca abhiññāyo  nibbattetvā vipassanaṃ vaḍḍhetvā chaḷabhiñño ahosi. taṃ sakkādayo  devā brahmāno ca upasaṅkamitvā namassiṃsu. tena vuttaṃ -- </p>
              <p>[21] ``tā ^a^M2.0225^ea^ ^a^V2.0191^ea^ devatā sattasatā uḷārā, brahmā ca indo  upasaṅkamitvā. </p>
              <p>[22] ājānīyaṃ jātijarābhibhūtaṃ, sunītaṃ namassanti  pasannacittā''tiādi..</p>
              <p>[03] bhagavā taṃyeva devasaṅghapurakkhataṃ disvā sitaṃ katvā pasaṃsanto  ``tapena brahmacariyenā''ti gāthāya dhammaṃ desesi. atha naṃ sambahulā  bhikkhū sīhanādaṃ nadāpetukāmā, ``āvuso sunīta, kasmā kulā tvaṃ  pabbajito, kathaṃ vā pabbajito, kathañca saccāni paṭivijjhī''ti  pucchiṃsu. so taṃ sabbaṃ pakāsento -- </p>
              <p>[03] 620^b^.^eb^ </p>
              <p>[21] ``nīce kulamhi jātohaṃ, daliddo appabhojano. </p>
              <p>[22] hīnakammaṃ mamaṃ āsi, ahosiṃ pupphachaḍḍako.. </p>
              <p>[03] 621^b^.^eb^ </p>
              <p>[21] ``jigucchito manussānaṃ, paribhūto ca vambhito. </p>
              <p>[22] nīcaṃ manaṃ karitvāna, vandissaṃ bahukaṃ janaṃ.. </p>
              <p>[03] 622^b^.^eb^ </p>
              <p>[21] ``athaddasāsiṃ sambuddhaṃ, bhikkhusaṅghapurakkhataṃ. </p>
              <p>[22] pavisantaṃ mahāvīraṃ, magadhānaṃ puruttamaṃ.. </p>
              <p>[03] 623^b^.^eb^ </p>
              <p>[21] ``nikkhipitvāna byābhaṅgiṃ, vandituṃ upasaṅkamiṃ. </p>
              <p>[22] mameva anukampāya, aṭṭhāsi purisuttamo.. </p>
              <p>[03] 624^b^.^eb^ </p>
              <p>[21] ``vanditvā satthuno pāde, ekamantaṃ ṭhito tadā. </p>
              <p>[22] pabbajjaṃ ahamāyāciṃ, sabbasattānamuttamaṃ.. </p>
              <p>[03] 625^b^.^eb^ </p>
              <p>[21] ``tato ^a^V2.0192^ea^ kāruṇiko satthā, sabbalokānukampako. </p>
              <p>[22] `ehi bhikkhū'ti maṃ āha, sā me āsūpasampadā.. </p>
              <p>[03] 626^b^.^eb^ ``sohaṃ eko araññasmiṃ, viharanto atandito. </p>
              <p>[22] akāsiṃ satthu vacanaṃ, yathā maṃ ovadī jino.. </p>
              <p>[03] 627^b^.^eb^ </p>
              <p>[21] ``rattiyā paṭhamaṃ yāmaṃ, pubbajātimanussariṃ. </p>
              <p>[27] rattiyā majjhimaṃ yāmaṃ, dibbacakkhuṃ visodhayiṃ. </p>
              <p>[22] rattiyā pacchime yāme, tamokhandhaṃ padālayiṃ.. </p>
              <p>[03] 628^b^.^eb^ </p>
              <p>[21] ``tato ^a^M2.0226^ea^ ratyāvivasāne, sūriyuggamanaṃ pati. (jā0  1.11.79). </p>
              <p>[22] indo brahmā ca āgantvā, maṃ namassiṃsu pañjalī.. </p>
              <p>[03] 629^b^.^eb^ </p>
              <p>[21] ``namo te purisājañña, namo te purisuttama. </p>
              <p>[22] yassa te āsavā khīṇā, dakkhiṇeyyosi mārisa.. </p>
              <p>[03] 630^b^.^eb^ </p>
              <p>[21] ``tato ^a^P2.0264^ea^ disvāna maṃ satthā,  devasaṅghapurakkhataṃ. </p>
              <p>[22] sitaṃ pātukaritvāna, imamatthaṃ abhāsatha.. </p>
              <p>[03] 631^b^.^eb^ </p>
              <p>[21] ``tapena brahmacariyena, saṃyamena damena ca. </p>
              <p>[22] etena brāhmaṇo hoti, etaṃ brāhmaṇamuttama''nti.. -- </p>
              <p>[25] imāhi gāthāhi sīhanādaṃ nadi.</p>
              <p>[03] tattha ^b^nīce^eb^ti lāmake sabbanihīne. uccanīcabhāvo hi  nāma sattānaṃ upādāyupādāya, ayaṃ pana sabbanihīne pukkusakule  uppannataṃ dassento ^b^``nīce kulamhi jāto''^eb^ti āha. tena vuttaṃ  -- ``nīceti lāmake sabbanihīne''ti. ^b^daliddo^eb^ti duggato,  daliddāpi keci kadāci ghāsacchādanassa lābhino, akasiravuttino  honti, ahaṃ pana sabbakālaṃ kasiravuttitāya hīno uddhanaṃ  upaṭṭhapitaukkhaliko dassanayuttaṃ thevakampi apassiṃ yevāti dassento  ^b^``appabhojano''^eb^ti āha. nīcakulikā daliddāpi keci  anīcakammājīvā honti, mayhaṃ pana na tathāti dassento āha  ^b^``hīnakammaṃ mamaṃ āsī''^eb^ti. kīdisanti ce? ^b^ahosiṃ  pupphachaḍḍako,^eb^ hatthavikalassa hatthavāti viya upacāravasenāyaṃ imassa  samaññā ahosi yadidaṃ ``pupphachaḍḍako''ti.  milātapupphasantharavaṇṇatāya vā ukkārabhūmiyā evaṃ vutto.</p>
              <p>[03] ^b^jigucchito^eb^ti jātiyā ceva kammunā ca hīḷito.  ^b^manussāna^eb^nti manussehi. ^b^paribhūto^eb^ti avaññāto.  ^b^vambhito^eb^ti khuṃsito. ^b^nīcaṃ manaṃ karitvānā^eb^ti aññe  manusse sineruṃ viya ukkhipitvā tesaṃ pādapaṃsutopi attānaṃ nihīnaṃ  katvā pavattiyā nīcaṃ nihīnaṃ manaṃ katvā. ^b^vandissaṃ^eb^  ^a^M2.0227^ea^ ^b^bahukaṃ jana^eb^nti puthumahājanaṃ diṭṭhadiṭṭhakāle vandiṃ sirasi  añjaliṃ karonto paṇāmiṃ.</p>
              <p>[03] ^b^athā^eb^ti adhikārantaradīpane nipāto.  ^b^addasāsi^eb^nti addakkhiṃ. ^b^magadhāna^eb^nti magadhā nāma  jānapadino rājakumārā, tesaṃ nivāso ekopi janapado ruḷhiyā  ``magadhāna''nti vutto, magadhajanapadassāti attho. ^b^puruttama^eb^nti  uttamaṃ nagaraṃ.</p>
              <p>[03] ^b^byābhaṅgi^eb^nti kājaṃ. ^b^pabbajjaṃ ahamāyāci^eb^nti,  ``sunīta, pabbajituṃ sakkhissasī''ti satthārā okāse kate ahaṃ  pabbajjaṃ ayāciṃ. ^b^āsūpasampadā^eb^ti ``ehi, bhikkhū''ti satthu  vacanamattena āsi upasampadā. ^b^yathā maṃ ovadī^eb^ti ``evaṃ  samathapubbaṅgamaṃ vipassanaṃ bhāvehī''ti yathā maṃ ovadi, tathā satthuno  vacanaṃ ^b^akāsiṃ^eb^ paṭipajjiṃ. ^b^rattiyā^eb^tiādi tassā  paṭipattiyā rasadassanaṃ. tattha pubbenivāsañāṇaṃ ^a^P2.0265^ea^  anāgataṃsañāṇañca bahukiccanti ``^b^paṭhamaṃ yāmaṃ^eb^ ^a^V2.0193^ea^ ^b^majjhimaṃ  yāma''^eb^nti accantasaṃyogavasena upayogavacanaṃ vuttaṃ. na tathā  āsavakkhayañāṇaṃ ekābhisamayavasena pavattanatoti ^b^``pacchime  yāme''^eb^ti bhummavasena vuttanti daṭṭhabbaṃ. ^b^indo^eb^ti sakko  devarājā. ^b^brahmā^eb^ti mahābrahmā. indabrahmaggahaṇena aññesaṃ  kāmadevānaṃ brahmūnañca āgamanaṃ vuttamevāti daṭṭhabbaṃ. ukkaṭṭhaniddeso hesa  yathā ``rājā āgato''ti. ^b^namassiṃsū^eb^ti kāyena vācāya ca  namakkāraṃ akaṃsu. </p>
              <p>[01] tattha kāyena kataṃ namakkāraṃ dassento  ^b^``pañjalī''^eb^ti vatvā vācāya kataṃ dassetuṃ ^b^``namo  te''^eb^tiādi vuttaṃ. ^b^devasaṅghapurakkhata^eb^nti devaggahaṇena  upapattidevabhāvato brahmānopi gahitā. ^b^sitaṃ pātukaritvānā^eb^ti  attano ovādassa mahapphalataṃ devabrahmūnañca guṇasampattiṃ nissāya  satthā sitaṃ pātvākāsi. pātukaronto ca na aññe viya dante  vidaṃseti, mukhādhānaṃ pana thokaṃ vivarati, tattakena ca  abhibhūtadibbaphalikamuttarasmiyo avahasitatārakāsasimarīciyo  susukkadāṭhasambhavā ghanarasmiyo nikkhamitvā tikkhattuṃ satthu mukhaṃ  padakkhiṇaṃ karonti, taṃ disvā pacchato gacchantāpi satthā sitaṃ  pātvākāsīti sañjānanti.</p>
              <p>[03] ^b^tapenā^eb^ti ^a^M2.0228^ea^ indriyasaṃvarena, ``dhutadhammasamādānenā''ti  keci. ^b^saṃyamenā^eb^ti sīlena. ^b^damenā^eb^ti paññāya.  ^b^brahmacariyenā^eb^ti avasiṭṭhaseṭṭhacariyāya. ^b^etenā^eb^ti  yathāvuttena tapādinā. ^b^brāhmaṇo hoti^eb^ bāhitapāpabhāvato.  ^b^eta^eb^nti tapādi yathāvuttaṃ. ^b^brāhmaṇamuttama^eb^nti uttamaṃ  brāhmaṇaṃ, brāhmaṇesu vā uttamaṃ sabbaseṭṭhaṃ, ahūti vacanaseso.  ^b^brāhmaṇa^eb^nti vā brahmaññamāha, evaṃ uttamaṃ brahmaññaṃ, na jaccādīti  adhippāyo. na hi jātikulapadesagottasampattiādayo ariyabhāvassa  kāraṇaṃ, adhisīlasikkhādayo eva pana kāraṇaṃ. tenāha -- </p>
              <p>[21] ``yathā saṅkāraṭhānasmiṃ, ujjhitasmiṃ mahāpathe. </p>
              <p>[22] padumaṃ tattha jāyetha, sucigandhaṃ manoramaṃ.. </p>
              <p>[21] ``evaṃ saṅkārabhūtesu, andhabhūte puthujjane. </p>
              <p>[22] atirocati paññāya, sammāsambuddhasāvako''ti.. (dha0  pa0 58-59).</p>
              <p>[03] evaṃ thero tehi bhikkhūhi pucchitamatthaṃ imāhi gāthāhi  vissajjento sīhanādaṃ nadīti. </p>
              <p>[06] sunītattheragāthāvaṇṇanā niṭṭhitā. </p>
              <p>[06] dvādasakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 13. terasanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. soṇakoḷivisattheragāthāvaṇṇanā</h3n>
            <h4>
              <h4n> </h4n>
              <p>[03] terasanipāte ^a^M2.0229^ea^ ^a^V2.0194^ea^ ^a^P2.0266^ea^ ^b^yāhu  raṭṭhe^eb^tiādikā  āyasmato soṇassa koḷivisassa gāthā. kā uppatti? ayampi  purimabuddhesu katādhikāro tattha tattha bhave puññāni upacini. ayaṃ  kira anomadassissa bhagavato kāle mahāvibhavo seṭṭhi hutvā  upāsakehi saddhiṃ vihāraṃ gantvā satthu santike dhammaṃ sutvā  pasannamānaso satthu caṅkamanaṭṭhāne sudhāya parikammaṃ kāretvā  nānāvaṇṇehi pupphehi santharitvā upari nānāvirāgavatthehi vitānaṃ  bandhāpesi, tathā satthu bhikkhusaṅghassa ca dīghasālaṃ kāretvā  niyyādesi. so tena puññakammena devamanussesu saṃsaranto  padumuttarassa bhagavato kāle haṃsavatīnagare seṭṭhikule nibbatti,  ^b^sirivaḍḍho^eb^tissa nāmaṃ ahosi. so vayappatto vihāraṃ gantvā  satthu santike dhammaṃ suṇanto satthāraṃ ekaṃ bhikkhuṃ āraddhavīriyānaṃ  aggaṭṭhāne ṭhapentaṃ disvā, sayampi taṃ ṭhānantaraṃ patthento sattāhaṃ  mahādānaṃ pavattetvā paṇidhānamakāsi. satthāpi tassa patthanāya  samijjhanabhāvaṃ disvā byākaritvā pakkāmi. </p>
              <p>[01] sopi yāvajīvaṃ kusalaṃ katvā devamanussesu saṃsaranto  parinibbute kassapadasabale anuppanne amhākaṃ bhagavati bārāṇasiyaṃ  kulagehe nibbattitvā viññutaṃ patto gaṅgātīre paṇṇasālaṃ karitvā ekaṃ  paccekabuddhaṃ temāsaṃ catūhi paccayehi sakkaccaṃ upaṭṭhahi. paccekabuddho  vuṭṭhavasso paripuṇṇaparikkhāro gandhamādanameva gato. sopi kulaputto  yāvajīvaṃ tattha puññāni katvā tato cavitvā devamanussesu saṃsaranto  amhākaṃ bhagavato kāle campānagare usabhaseṭṭhissa gehe paṭisandhiṃ gaṇhi.  tassa paṭisandhiggahaṇato paṭṭhāya seṭṭhissa mahābhogakkhandho  abhivaḍḍhi. tassa jātadivase sakalanagare mahāsakkārasampanno  ahosi, tassa pubbe paccekabuddhassa  satasahassagghanikarattakambalapariccāgena suvaṇṇavaṇṇo sukhumālataro ca  attabhāvo ahosi, tenassa ^b^soṇo^eb^ti nāmaṃ akaṃsu. mahatā  parivārena vaḍḍhati ^a^M2.0230^ea^, tassa hatthapādatalāni bandhujīvakapupphavaṇṇāni  ahesuṃ, satavihatakappāsassa viya samphasso pādatalesu  maṇikuṇḍalāvaṭṭavaṇṇāni lomāni ^a^V2.0195^ea^ jāyiṃsu. vayappattassa tassa tiṇṇaṃ  utūnaṃ anucchavike tayo pāsāde kāretvā nāṭakāni upaṭṭhāpesuṃ. so  tattha mahatiṃ sampattiṃ anubhavanto devakumāro viya paṭivasati.</p>
              <p>[03] atha ^a^P2.0267^ea^ amhākaṃ satthari sabbaññutaṃ patvā  pavattitavaradhammacakke rājagahaṃ upanissāya viharante bimbisāraraññā  pakkosāpito asītiyā gāmikasahassehi saddhiṃ rājagahaṃ āgato, satthu  santikaṃ gantvā dhammaṃ sutvā paṭiladdhasaddho mātāpitaro anujānāpetvā  sāsane pabbajitvā laddhūpasampado satthu santike kammaṭṭhānaṃ gahetvā,  janasaṃsaggapariharaṇatthaṃ sītavane vasanto ``mama sarīraṃ sukhumālaṃ, na  ca sakkā sukheneva sukhaṃ adhigantuṃ, kāyaṃ kilametvā samaṇadhammaṃ kātuṃ  vaṭṭatī''ti ṭhānacaṅkamameva adhiṭṭhāya, padhānamanuyuñjanto pādatalesu  phoṭesu uṭṭhahitesupi vedanaṃ ajjhupekkhitvā daḷhaṃ vīriyaṃ karonto  accāraddhavīriyatāya visesaṃ nibbattetuṃ asakkonto, ``evaṃ  vāyamantopi ahaṃ maggaṃ vā phalaṃ vā nibbattetuṃ na sakkomi, kiṃ me  pabbajjāya, hīnāyāvattitvā bhoge ca bhuñjissāmi, puññāni ca  karissāmī''ti cintesi. satthā tassa cittācāraṃ ñatvā tattha  gantvā vīṇūpamovādena ovaditvā vīriyasamatāyojanavidhiṃ dassento  kammaṭṭhānaṃ sodhetvā gijjhakūṭaṃ gato. soṇattheropi satthu sammukhā  ovādaṃ labhitvā vīriyasamataṃ yojetvā vipassanaṃ ussukkāpetvā arahatte  patiṭṭhāsi. tena vuttaṃ ^b^apadāne^eb^ (apa0 thera 1.5.25-53) -- </p>
              <p>[21] ``anomadassissa munino, lokajeṭṭhassa tādino. </p>
              <p>[22] sudhāya lepanaṃ katvā, caṅkamaṃ kārayiṃ ahaṃ.. </p>
              <p>[21] ``nānāvaṇṇehi pupphehi, caṅkamaṃ santhariṃ ahaṃ. </p>
              <p>[22] ākāse vitānaṃ katvā, bhojayiṃ buddhamuttamaṃ.. </p>
              <p>[21] ``añjaliṃ paggahetvāna, abhivādetvāna subbataṃ. </p>
              <p>[22] dīghasālaṃ bhagavato, niyyādesimahaṃ tadā.. </p>
              <p>[21] ``mama saṅkappamaññāya, satthā loke anuttaro. </p>
              <p>[22] paṭiggahesi bhagavā, anukampāya cakkhumā.. </p>
              <p>[21] ``paṭiggahetvāna ^a^M2.0231^ea^ sambuddho, dakkhiṇeyyo sadevake. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yo so haṭṭhena cittena, dīghasālaṃ adāsi me. </p>
              <p>[22] tamahaṃ kittayissāmi, suṇātha mama bhāsato.. </p>
              <p>[21] ``imassa ^a^V2.0196^ea^ maccukālamhi, puññakammasamaṅgino. </p>
              <p>[22] sahassayuttassaratho, upaṭṭhissati tāvade.. </p>
              <p>[21] ``tena yānenayaṃ poso, devalokaṃ gamissati. </p>
              <p>[22] anumodissare devā, sampatte kulasambhave.. </p>
              <p>[21] ``mahārahaṃ byamhaṃ seṭṭhaṃ, ratanamattikalepanaṃ. </p>
              <p>[22] kūṭāgāravarūpetaṃ, byamhaṃ ajjhāvasissati.. </p>
              <p>[21] ``tiṃsakappasahassāni, devaloke ramissati. </p>
              <p>[22] pañcavīsati kappāni, devarājā bhavissati.. </p>
              <p>[21] ``sattasattatikkhattuñca, cakkavattī bhavissati. </p>
              <p>[22] yasodharasanāmā te, sabbepi ekanāmakā.. </p>
              <p>[21] ``dve sampattī anubhotvā, vaḍḍhetvā puññasañcayaṃ. </p>
              <p>[22] aṭṭhavīsatikappamhi, cakkavattī bhavissati.. </p>
              <p>[21] ``tatrāpi byamhaṃ pavaraṃ, vissakammena māpitaṃ. </p>
              <p>[22] dasasaddāvivittaṃ taṃ, puramajjhāvasissati.. </p>
              <p>[21] ``aparimeyye ito kappe, bhūmipālo mahiddhiko. </p>
              <p>[22] okkāko nāma nāmena, rājā raṭṭhe bhavissati.. </p>
              <p>[21] ``soḷasitthisahassānaṃ, sabbāsaṃ pavarā ca sā. </p>
              <p>[22] abhijātā khattiyānī, nava putte janessati.. </p>
              <p>[21] ``nava putte janetvāna, khattiyānī marissati. </p>
              <p>[22] taruṇī ca piyā kaññā, mahesittaṃ karissati.. </p>
              <p>[21] ``okkākaṃ tosayitvāna, varaṃ kaññā labhissati. </p>
              <p>[22] varaṃ laddhāna sā kaññā, putte pabbājayissati.. </p>
              <p>[21] ``pabbājitā ^a^M2.0232^ea^ ca te sabbe, gamissanti naguttamaṃ. </p>
              <p>[22] jātibhedabhayā sabbe, bhaginīhi vasissare.. </p>
              <p>[21] ``ekā ca kaññā byādhīhi, bhavissati parikkhatā. </p>
              <p>[22] mā no jāti pabhijjīti, nikhaṇissanti khattiyā.. </p>
              <p>[21] ``khattiyo nīharitvāna, tāya saddhiṃ vasissati. </p>
              <p>[22] bhavissati tadā bhedo, okkākakulasambhavo.. </p>
              <p>[21] ``tesaṃ pajā bhavissanti, koḷiyā nāma jātiyā. </p>
              <p>[22] tattha mānusakaṃ bhogaṃ, anubhossatinappakaṃ.. </p>
              <p>[21] ``tamhā kāyā cavitvāna, devalokaṃ gamissati. </p>
              <p>[22] tatrāpi pavaraṃ byamhaṃ, labhissati manoramaṃ.. </p>
              <p>[21] ``devalokā ^a^V2.0197^ea^ cavitvāna, sukkamūlena codito. </p>
              <p>[22] āgantvāna manussattaṃ, soṇo nāma bhavissati.. </p>
              <p>[21] ``āraddhavīriyo pahitatto, padahaṃ satthu sāsane. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``anantadassī bhagavā, gotamo sakyapuṅgavo. </p>
              <p>[22] visesaññū mahāvīro, aggaṭṭhāne ṭhapessati.. </p>
              <p>[21] ``vuṭṭhamhi deve caturaṅgulamhi, tiṇe  anileritāṅgaṇamhi. </p>
              <p>[22] ṭhatvāna yogassa payuttatādino, tatottariṃ pāramatā na  vijjati.. </p>
              <p>[21] ``uttame damathe danto, cittaṃ me supaṇīhitaṃ. </p>
              <p>[22] bhāro me ohito sabbo, nibbutomhi anāsavo.. </p>
              <p>[21] ``aṅgīraso mahānāgo, abhijātova kesarī. </p>
              <p>[22] bhikkhusaṅghe nisīditvā, etadagge ṭhapesi maṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] arahattaṃ pana patvā attano paṭipattiṃ paccavekkhitvā udānavasena  aññābyākaraṇavasena ca -- </p>
              <p>[03] 632^b^.^eb^ </p>
              <p>[21] ``yāhu raṭṭhe samukkaṭṭho, rañño aṅgassa paddhagū. </p>
              <p>[22] svājja dhammesu ukkaṭṭho, soṇo dukkhassa pāragū.. </p>
              <p>[03] 633^b^.^eb^ </p>
              <p>[21] ``pañca chinde pañca jahe, pañca cuttari bhāvaye. </p>
              <p>[22] pañcasaṅgātigo bhikkhu, oghatiṇṇoti vuccati.. </p>
              <p>[03] 634^b^.^eb^ </p>
              <p>[21] ``unnaḷassa pamattassa, bāhirāsassa bhikkhuno. </p>
              <p>[22] sīlaṃ samādhi paññā ca, pāripūriṃ na gacchati.. </p>
              <p>[03] 635^b^.^eb^ </p>
              <p>[21] ``yañhi kiccaṃ apaviddhaṃ, akiccaṃ pana karīyati. </p>
              <p>[22] unnaḷānaṃ pamattānaṃ, tesaṃ vaḍḍhanti āsavā.. </p>
              <p>[03] 636^b^.^eb^ </p>
              <p>[21] ``yesañca susamāraddhā, niccaṃ kāyagatā sati. </p>
              <p>[27] akiccaṃ te na sevanti, kicce sātaccakārino. </p>
              <p>[22] satānaṃ sampajānānaṃ, atthaṃ gacchanti āsavā.. </p>
              <p>[03] 637^b^.^eb^ </p>
              <p>[21] ``ujumaggamhi ^a^M2.0233^ea^ ^a^P2.0268^ea^ akkhāte, gacchatha  mā nivattatha. </p>
              <p>[22] attanā codayattānaṃ, nibbānamabhihāraye.. </p>
              <p>[03] 638^b^.^eb^ </p>
              <p>[21] ``accāraddhamhi ^a^V2.0198^ea^ vīriyamhi, satthā loke anuttaro. </p>
              <p>[27] vīṇopamaṃ karitvā me, dhammaṃ deseti cakkhumā. </p>
              <p>[22] tassāhaṃ vacanaṃ sutvā, vihāsiṃ sāsane rato.. </p>
              <p>[03] 639^b^.^eb^ </p>
              <p>[21] ``samathaṃ paṭipādesiṃ, uttamatthassa pattiyā. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[03] 640^b^.^eb^ </p>
              <p>[21] ``nekkhamme adhimuttassa, pavivekañca cetaso. </p>
              <p>[22] abyābajjhādhimuttassa, upādānakkhayassa ca.. </p>
              <p>[03] 641^b^.^eb^ </p>
              <p>[21] ``taṇhakkhayādhimuttassa, asammohañca cetaso. </p>
              <p>[22] disvā āyatanuppādaṃ, sammā cittaṃ vimuccati.. </p>
              <p>[03] 642^b^.^eb^ </p>
              <p>[21] ``tassa sammā vimuttassa, santacittassa bhikkhuno. </p>
              <p>[22] katassa paticayo natthi, karaṇīyaṃ na vijjati.. </p>
              <p>[03] 643^b^.^eb^ </p>
              <p>[21] ``selo ^a^M2.0234^ea^ yathā ekaghano, vātena na samīrati. </p>
              <p>[22] evaṃ rūpā rasā saddā, gandhā phassā ca kevalā.. </p>
              <p>[03] 644^b^.^eb^ </p>
              <p>[21] ``iṭṭhā dhammā aniṭṭhā ca, nappavedhenti tādino. </p>
              <p>[22] ṭhitaṃ cittaṃ visaññuttaṃ, vayañcassānupassatī''ti.. --  imā gāthā abhāsi.</p>
              <p>[03] tattha ^b^yāhu raṭṭhe samukkaṭṭho^eb^ti yo ahu ahosi aṅgaraṭṭhe  asītiyā gāmikasahassehi bhogasampattiyā issariyasampattiyā ca  sammā ativiya ukkaṭṭho seṭṭho. ^b^rañño aṅgassa paddhagū^eb^ti catūhi  saṅgahavatthūhi parisāya rañjanaṭṭhena rañño aṅgādhipatino bimbisārassa  parivārabhūto gahapativiseso tassa raṭṭhe kuṭumbiko ahūti yojetabbaṃ.  ^b^svājja dhammesu ukkaṭṭho^eb^ti so soṇo ajjetarahi lokuttaradhammesu  ukkaṭṭho jāto, gihikālepi kehici ukkaṭṭhoyeva hutvā idāni  pabbajitakālepi ukkaṭṭhoyeva hotīti attānameva paraṃ viya dasseti.  ^b^dukkhassa pāragū^eb^ti sakalassa vaṭṭadukkhassa pāraṃ pariyantaṃ gato,  etena dhammesu ukkaṭṭhoti avisesena vuttaṃ ukkaṭṭhabhāvaṃ viseseti  arahattādhigamadīpanato.</p>
              <p>[03] idāni yāya paṭipattiyā dukkhapāragū jāto, aññāpadesena taṃ  dassento ^b^``pañca chinde''^eb^ti gāthamāha. tassattho --  apāyakāmasugatisampāpakāni pañcorambhāgiyāni saṃyojanāni puriso  satthena pāde baddharajjukaṃ viya heṭṭhimena maggattayena chindeyya,  rūpārūpabhavasampāpakāni pañca uddhambhāgiyāni saṃyojanāni puriso  gīvāya baddharajjukaṃ viya aggamaggena jaheyya, chindeyya, tesaṃ pana  uddhambhāgiyasaṃyojanānaṃ pahānāya pañca saddhādīni indriyāni ^a^P2.0269^ea^  uttari ^b^bhāvaye^eb^ ^a^V2.0199^ea^ bhāveyya. evaṃbhūto pana bhikkhu  rāgasaṅgo dosamohamānadiṭṭhisaṅgoti pañcannaṃ saṅgānaṃ atikkamanena  ^b^pañcasaṅgātigo^eb^ hutvā, kāmogho, bhavogho, diṭṭhogho,  avijjoghoti catunnaṃ oghānaṃ tiṇṇattā ^b^oghatiṇṇo^eb^ti vuccati.</p>
              <p>[03] ayañca oghataraṇapaṭipattisīlādīnaṃ pāripūriyāva hoti,  sīlādayo ca mānādippahānena pāripūriṃ gacchanti, na aññathāti  dassento ^b^``unnaḷassā''^eb^ti gāthamāha. tattha ^b^unnaḷassā^eb^ti  uggatatucchamānassa. māno ^a^M2.0235^ea^ hi unnamanākāravuttiyā tucchabhāvena naḷo  viyāti ``naḷo''ti vuccati. ^b^pamattassā^eb^ti sativossaggena  pamādaṃ āpannassa. ^b^bāhirāsassā^eb^ti bāhiresu āyatanesu  āsāvato, kāmesu avītarāgassāti attho. ^b^sīlaṃ samādhi  paññā ca, pāripūriṃ na gacchatī^eb^ti tassa sīlādīnaṃ  paṭipakkhasevino lokiyopi tāva sīlādiguṇo pāripūriṃ na gacchati,  pageva lokuttaro.</p>
              <p>[03] tattha kāraṇamāha ^b^``yañhi kicca''^eb^ntiādinā.  bhikkhuno hi pabbajitakālato paṭṭhāya aparimāṇasīlakkhandhagopanaṃ  araññavāso dhutaṅgapariharaṇaṃ bhāvanārāmatāti evamādi kiccaṃ nāma.  yehi pana idaṃ yathāvuttaṃ attano kiccaṃ, taṃ apaviddhaṃ akaraṇena chaḍḍitaṃ.  ^b^akicca^eb^nti pattamaṇḍanaṃ  cīvarakāyabandhanāṃsabaddhachattupāhanatālavaṇṭadhammakaraṇamaṇḍananti  evamādi parikkhāramaṇḍanaṃ paccayabāhuliyanti evamādi bhikkhuno  akiccaṃ nāma, taṃ kayirati, tesaṃ mānanaḷaṃ ukkhipitvā caraṇena  ^b^unnaḷānaṃ^eb^ sativossaggena ^b^pamattānaṃ^eb^ cattāropi āsavā  vaḍḍhanti.</p>
              <p>[03] yesaṃ pana paññādiguṇo vaḍḍhati, te dassetuṃ  ^b^``yesa''^eb^ntiādi vuttaṃ. tattha ^b^susamāraddhā^eb^ti suṭṭhu  paggahitā. ^b^kāyagatā satī^eb^ti, kāyānupassanābhāvanā.  ^b^akiccaṃ te^eb^ti te etaṃ pattamaṇḍanādiakiccaṃ. ^b^na  sevantī^eb^ti na karonti. ^b^kicce^eb^ti, pabbajitakālato paṭṭhāya  kattabbe aparimāṇasīlakkhandhagopanādike. ^b^sātaccakārino^eb^ti  satatakārino tesaṃ satiyā avippavāsena ^b^satānaṃ^eb^  sātthakasampajaññaṃ, sappāyasampajaññaṃ, gocarasampajaññaṃ,  asammohasampajaññanti catūhi sampajaññehi ^b^sampajānānaṃ,^eb^  cattāropi ^b^āsavā atthaṃ gacchanti^eb^ parikkhayaṃ abhāvaṃ gacchantīti  attho.</p>
              <p>[03] idāni attano santike ṭhitabhikkhūnaṃ ovādaṃ dento  ^b^``ujumaggamhī''^eb^ti gāthamāha. tattha ^b^ujumaggamhi  akkhāte^eb^ti antadvayaparivajjanena kāyavaṅkādippahānena ca ujuke  majjhimapaṭipadābhūte ariyamagge satthārā bhāsite. ^b^gacchathā^eb^ti  paṭipajjatha. ^b^mā nivattathā^eb^ti antarā ^a^V2.0200^ea^ vosānaṃ māpajjatha.  ^b^attanā codayattāna^eb^nti idha ^a^P2.0270^ea^ atthakāmo  kulaputto apāyabhayapaccavekkhaṇādinā ^a^M2.0236^ea^ attanāva attānaṃ codento.  ^b^nibbānamabhihāraye^eb^ti, attānaṃ nibbānaṃ abhihareyya upaneyya,  yathā naṃ sacchikaroti, tathā paṭipajjeyyāti attho. </p>
              <p>[01] idāni mayāpi evameva paṭipannanti, attano paṭipattiṃ  dassetuṃ ^b^``accāraddhamhī''^eb^tiādi vuttaṃ. ^b^accāraddhamhi  vīriyamhī^eb^ti vipassanaṃ bhāventena mayā samādhinā vīriyaṃ samarasaṃ  akatvā ativiya vīriye paggahite. accāraddhavīriyatā cassa heṭṭhā  vuttāyeva. ^b^vīṇopamaṃ karitvā me^eb^ti āyasmato soṇassa ``ye  kho keci bhagavato sāvakā āraddhavīriyā viharanti. ahaṃ tesaṃ  aññataro, atha ca pana me nānupādāya āsavehi cittaṃ vimuccati,  tasmāhaṃ vibbhamissāmī''ti citte uppanne satthā iddhiyā tassa  sammukhe attānaṃ dassetvā ``kasmā tvaṃ, soṇa, `vibbhamissāmī'ti  cittaṃ uppādesi, kusalo tvaṃ pubbe agāriyabhūto vīṇāya  tantissare''ti pucchitvā tena ``evaṃ, bhante''ti vutte ``taṃ kiṃ  maññasi, soṇa? yadā te vīṇāya tantiyo accāyatā honti, api  nu te vīṇā tasmiṃ samaye saravatī vā hoti kammaññā vāti? no  hetaṃ, bhante! taṃ kiṃ maññasi, soṇa, yadā te vīṇāya tantiyo  atisithilā honti, api nu te vīṇā tasmiṃ samaye saravatī vā  hoti kammaññā vāti? no hetaṃ, bhante. taṃ kiṃ maññasi, soṇa,  yadā pana te vīṇāya tantiyo neva accāyatā honti, nātisithilā  same guṇe patiṭṭhitā, api nu te vīṇā tasmiṃ samaye saravatī vā  hoti kammaññā vāti? evaṃ, bhante. evameva kho, soṇa,  accāraddhavīriyaṃ uddhaccāya saṃvattati, atilīnavīriyaṃ kosajjāya  saṃvattati, tasmātiha tvaṃ, soṇa, vīriyasamataṃ adhiṭṭhaha, indriyānañca  samataṃ paṭivijjhā''ti evaṃ vīṇaṃ upamaṃ katvā pavattitena  vīṇopamovādena mayhaṃ dhammaṃ desesi. ^b^tassāhaṃ vacanaṃ sutvā^eb^ti  tassa bhagavato vacanaṃ vīṇopamovādaṃ sutvā antarā uppannaṃ  vibbhamitukāmataṃ pahāya satthu sāsane ^b^rato^eb^ abhirato vihariṃ.</p>
              <p>[03] viharanto ca ^b^samathaṃ paṭipādesiṃ^eb^ vīriyasamataṃ yojento  saddhāpaññānaṃ viya samādhivīriyānaṃ samarasataṃ uppādento jhānādhiṭṭhānaṃ  vipassanāsamādhiṃ ^a^M2.0237^ea^ sampādesiṃ vipassanaṃ ussukkāpesiṃ. tattha payojanaṃ  āha ^b^``uttamatthassa pattiyā''^eb^ti. ^b^uttamatthassa pattiyā^eb^ti  arahattādhigamāyāti attho.</p>
              <p>[03] idāni yathā paṭipannassa samathavipassanā sampajjiṃsu, taṃ  ^a^P2.0271^ea^ aññāpadesena dassento  ^b^``nekkhamme''^eb^tiādimāha. tattha ^b^nekkhamme^eb^ti  pabbajjādike kāmanissaraṇe. ^b^adhimuttassā^eb^ti tattha  ninnapoṇapabbhārabhāvena ^a^V2.0201^ea^ yuttappayuttassa, paṭhamaṃ tāva pabbajjābhimukho  hutvā kāme pahāya pabbajitvā ca sīlavisodhanaṃ araññavāso  dhutaṅgapariharaṇaṃ bhāvanābhiyogoti evamādīsu anavajjadhammesu  yuttappayuttassāti attho. ^b^pavivekañca cetaso^eb^ti cetaso  pavivekañca adhimuttassa evaṃ nekkhammādhimuttassa sato  catukkapañcakajjhānānaṃ nibbattanena viveke yuttassa payuttassa.  ^b^abyābajjhādhimuttassā^eb^ti abyābajjhe nidukkhatāya adhimuttassa  jhānasamāpattiyo nibbattetvā samathasukhe yuttappayuttassa.  ^b^upādānakkhayassa cā^eb^ti catunnampi upādānānaṃ khayante arahatte  adhimuttassa. bhummatthe hi etaṃ sāmivacanaṃ. taṃ yathādhigataṃ jhānaṃ  pādakaṃ katvā arahattādhigamāya vipassanaṃ anuyuñjantassāti attho.</p>
              <p>[03] ^b^taṇhakkhayādhimuttassā^eb^ti taṇhā khīyati etthāti  taṇhakkhayo, nibbānaṃ, tasmiṃ adhimuttassa upādiṃ bhayato, anupādiñca  khemato dassanena nirodhe ninnapoṇapabbhārassa. ^b^asammohañca  cetaso^eb^ti asammohasampajaññavasena cittassa asammohapavattiṃ  sammohasamucchindanena vā cittassa asammohabhūtaṃ ariyamaggaṃ  adhimuttassa. ^b^disvā āyatanuppāda^eb^nti cakkhādīnaṃ āyatanānaṃ  yathāsakapaccayehi khaṇe khaṇe uppādaṃ, tappaṭipakkhato nirodhañca  vipassanāpaññāsahitāya maggapaññāya disvā dassanahetu ^b^sammā  cittaṃ vimuccatī^eb^ti sammā hetunā ñāyena maggapaṭipāṭiyā  sabbāsavato cittaṃ vimuccati. </p>
              <p>[01] ^b^``tassa sammā vimuttassā''^eb^tiādīsu ayaṃ  saṅkhepattho -- tassa vuttanayena sammadeva sabbasaṃkilesato vimuttassa,  tato eva accantupasamena santacittassa khīṇāsavabhikkhuno katassa  kusalassa akusalassa vā upacayo natthi maggeneva samugghātitattā,  pariññādibhedaṃ karaṇīyaṃ ^a^M2.0238^ea^ na vijjati katakiccattā. evaṃ bhūtassa yathā  ^b^ekaghano^eb^ selo pabbato pakativātena ^b^na samīrati^eb^ na  saṃkampati, evaṃ iṭṭhā ca aniṭṭhā ca rūpādayo ārammaṇadhammā  ^b^tādino^eb^ tādibhāvappattassa ^b^ṭhitaṃ^eb^ anejaṃ pahīnasabbasokatāya  visaṃyuttaṃ cittaṃ ^b^nappavedhanti^eb^ na cālenti. assa ca  ārammaṇadhammassa kālena kālaṃ phalasamāpattiṃ samāpajjitvā  vipassanto ^b^vayaṃ^eb^ nirodhaṃ khaṇe khaṇe bhijjanasabhāvaṃ  anupassatīti aññaṃ byākāsi. </p>
              <p>[06] soṇakoḷivisattheragāthāvaṇṇanā niṭṭhitā. </p>
              <p>[06] terasanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 14. cuddasakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. khadiravaniyarevatattheragāthāvaṇṇanā</h3n>
            <h4>
              <h4n> </h4n>
              <p>[03] cuddasakanipāte ^a^M2.0239^ea^ ^a^V2.0202^ea^ ^a^P2.0272^ea^ ^b^yadā aha^eb^ntiādikā  āyasmato khadiravaniyarevatattherassa gāthā. kā uppatti?  kāmañcimassa therassa gāthā heṭṭhā ekakanipāte (theragā0 aṭṭha0 1.  khadiravaniyattheragāthāvaṇṇanā) āgatā. tattha panassa attano  bhāgineyyesu satijananamattaṃ dassitanti tassā ekakanipāte saṅgaho  kato. imā pana therassa pabbajitakālato paṭṭhāya yāva parinibbānā  paṭipattipakāsitā gāthā imasmiṃ cuddasakanipāte saṅgahaṃ āropitā.  tattha aṭṭhuppatti heṭṭhā vuttāyeva. ayaṃ pana viseso -- thero kira  arahattaṃ patvā kālena kālaṃ satthu dhammasenāpatippabhūtīnaṃ mahātherānañca  upaṭṭhānaṃ gantvā katipāhameva tattha vasitvā khadiravanameva paccāgantvā  phalasamāpattisukhena brahmavihārehi ca vītināmeti. evaṃ gacchante  kāle jiṇṇo vuḍḍho vayo anuppatto ahosi. so ekadivasaṃ  buddhupaṭṭhānaṃ gacchanto antarāmagge sāvatthiyā avidūre araññe vasi.  tena ca samayena corā nagare katakammā ārakkhamanussehi anubandhā  palāyantā therassa samīpe gahitabhaṇḍaṃ chaḍḍetvā palāyiṃsu. manussā  anudhāvantā therassa samīpe bhaṇḍaṃ disvā theraṃ bandhitvā ``coro''ti  saññāya gahetvā rañño dassesuṃ, ``ayaṃ, deva, coro''ti. rājā  theraṃ muñcāpetvā, ``kiṃ, bhante, tumhehi idaṃ corikakammaṃ kataṃ vā,  no vā''ti pucchi. thero kiñcāpi jātito paṭṭhāya attanā tādisaṃ  na katapubbaṃ, taṃ pabbajitato paṭṭhāya pana akatabhāvassa, sabbaso  kilesānaṃ samucchinnattā tādisassa karaṇe abhabbatāya pakāsanatthaṃ  samīpe ṭhitānaṃ bhikkhūnaṃ rañño ca dhammaṃ desento -- </p>
              <p>[03] 645^b^.^eb^ </p>
              <p>[21] ``yadā ahaṃ pabbajito, agārasmānagāriyaṃ. </p>
              <p>[22] nābhijānāmi saṅkappaṃ, anariyaṃ dosasaṃhitaṃ.. </p>
              <p>[03] 646^b^.^eb^ </p>
              <p>[21] ```ime haññantu vajjhantu, dukkhaṃ pappontu pāṇino'. </p>
              <p>[22] saṅkappaṃ nābhijānāmi, imasmiṃ dīghamantare.. </p>
              <p>[03] 647^b^.^eb^ </p>
              <p>[21] ``mettañca ^a^M2.0240^ea^ ^a^V2.0203^ea^ abhijānāmi, appamāṇaṃ subhāvitaṃ. </p>
              <p>[22] anupubbaṃ paricitaṃ, yathā buddhena desitaṃ.. </p>
              <p>[03] 648^b^.^eb^ </p>
              <p>[21] ``sabbamitto sabbasakho, sabbabhūtānukampako. </p>
              <p>[22] mettacittañca bhāvemi, abyāpajjarato sadā.. </p>
              <p>[03] 649^b^.^eb^ </p>
              <p>[21] ``asaṃhīraṃ asaṃkuppaṃ, cittaṃ āmodayāmahaṃ. </p>
              <p>[22] brahmavihāraṃ bhāvemi, akāpurisasevitaṃ.. </p>
              <p>[03] 650^b^.^eb^ </p>
              <p>[21] ``avitakkaṃ samāpanno, sammāsambuddhasāvako. </p>
              <p>[22] ariyena tuṇhībhāvena, upeto hoti tāvade.. </p>
              <p>[03] 651^b^.^eb^ </p>
              <p>[21] ``yathāpi ^a^P2.0273^ea^ pabbato selo, acalo  suppatiṭṭhito. </p>
              <p>[22] evaṃ mohakkhayā bhikkhu, pabbatova na vedhati.. </p>
              <p>[03] 652^b^.^eb^ </p>
              <p>[21] ``anaṅgaṇassa posassa, niccaṃ sucigavesino. </p>
              <p>[22] vālaggamattaṃ pāpassa, abbhamattaṃva khāyati.. </p>
              <p>[03] 653^b^.^eb^ </p>
              <p>[21] ``nagaraṃ yathā paccantaṃ, guttaṃ santarabāhiraṃ. </p>
              <p>[22] evaṃ gopetha attānaṃ, khaṇo vo mā upaccagā.. </p>
              <p>[03] 654^b^.^eb^ </p>
              <p>[21] ``nābhinandāmi maraṇaṃ, nābhinandāmi jīvitaṃ. </p>
              <p>[22] kālañca paṭikaṅkhāmi, nibbisaṃ bhatako yathā.. </p>
              <p>[03] 655^b^.^eb^ </p>
              <p>[21] ``nābhinandāmi maraṇaṃ, nābhinandāmi jīvitaṃ. </p>
              <p>[22] kālañca paṭikaṅkhāmi, sampajāno patissato.. </p>
              <p>[03] 656^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, bhavanetti samūhatā.. </p>
              <p>[03] 657^b^.^eb^ </p>
              <p>[21] ``yassa catthāya pabbajito, agārasmānagāriyaṃ. </p>
              <p>[22] so me attho anuppatto, sabbasaṃyojanakkhayo.. </p>
              <p>[03] 658^b^.^eb^ </p>
              <p>[21] ``sampādethappamādena, esā me anusāsanī. </p>
              <p>[22] handāhaṃ parinibbissaṃ vippamuttomhi sabbadhī''ti..  -- imā gāthā abhāsi.</p>
              <p>[03] tatthāyaṃ ^a^M2.0241^ea^ apubbapadavaṇṇanā ^b^imasmiṃ dīghamantare^eb^ti, yadā  ahaṃ pabbajitomhi, tato paṭṭhāya ayañca me carimakālo, etasmiṃ  dīghamantare kāle ``idaṃ mayhaṃ hotū''ti abhijjhāvasena vā, ``ime  sattā haññantū''tiādinā byāpādavasena vā anariyaṃ dosasaṃhitaṃ  saṅkappaṃ nābhijānāmīti yojanā.</p>
              <p>[03] ^b^mettañca^eb^ ^a^V2.0204^ea^ ^b^abhijānāmī^eb^ti, mijjati siniyhati etāyāti  mettā, abyāpādo. mettā etissā atthīti mettā, mettābhāvanā  mettābrahmavihāro, taṃ mettaṃ. ca-saddena karuṇaṃ muditaṃ upekkhañcāti  itarabrahmavihāre saṅgaṇhāti. ^b^abhijānāmī^eb^ti, abhimukhato  jānāmi. adhigatañhi jhānaṃ paccavekkhato paccavekkhaṇañāṇassa  abhimukhaṃ hoti. kīdisanti āha ^b^``appamāṇa''^eb^ntiādi.  tañhi yathā ^b^buddhena^eb^ bhagavatā desitaṃ, tathā  anodissakapharaṇavasena aparimāṇasattārammaṇatāya ^b^appamāṇaṃ^eb^.  paguṇabalavabhāvāpādanena suṭṭhu bhāvitattā ^b^subhāvitaṃ^eb^. paṭhamaṃ mettā,  tato karuṇā, tato muditā, pacchā upekkhāti evaṃ ^b^anupubbaṃ^eb^  anukkamena ^b^paricitaṃ^eb^ āsevitaṃ, bahulīkataṃ abhijānāmīti  yojanā.</p>
              <p>[03] sabbesaṃ sattānaṃ mitto, sabbe vā te mayhaṃ mittāti  ^b^sabbamitto^eb^. mettañhi ^a^P2.0274^ea^ bhāvento sattānaṃ  piyo hoti. ^b^sabbasakho^eb^ti, etthāpi eseva nayo.  ^b^sabbabhūtānukampako^eb^ti, sabbasattānaṃ anuggaṇhanako.  ^b^mettacittañca bhāvemī^eb^ti, mettāya sahitaṃ sampayuttaṃ cittaṃ visesato  bhāvemi, vaḍḍhemi, pakāsemi vā akathentepi bhāvanāya ukkaṃsagatabhāvato.  ``mettaṃ cittañca bhāvemī''ti vā pāṭho. tassattho heṭṭhā  vuttanayova. ^b^abyāpajjarato^eb^ti, abyāpajje sattānaṃ hitūpasaṃhāre  abhirato. ^b^sadā^eb^ti, sabbakālaṃ, tena tattha sātaccakiriyaṃ  dasseti.</p>
              <p>[03] ^b^asaṃhīra^eb^nti na saṃhīraṃ, āsannapaccatthikena rāgena  anākaḍḍhaniyaṃ. ^b^asaṃkuppa^eb^nti na kuppaṃ, dūrapaccatthikena  byāpādena akopiyaṃ, evaṃbhūtaṃ katvā mama mettacittaṃ ^b^āmodayāmi^eb^  abhippamodayāmi brahmavihāraṃ bhāvemi. ^b^akāpurisasevita^eb^nti,  kāpurisehi nīcajanehi asevitaṃ, akāpurisehi vā ariyehi  buddhādīhi sevitaṃ brahmaṃ seṭṭhaṃ niddosaṃ mettādivihāraṃ bhāvemi vaḍḍhemīti  attho.</p>
              <p>[03] evaṃ ^a^M2.0242^ea^ attuddesavasena pañcahi gāthāhi attano paṭipattiṃ dassetvā  idāni taṃ aññāpadesena dassento ^b^``avitakka''^eb^ntiādinā  catasso gāthā abhāsi. tattha ^b^avitakkaṃ samāpanno^eb^ti,  vitakkavirahitaṃ dutiyādijhānaṃ samāpanno, etena thero  brahmavihārabhāvanāya aññāpadesena attanā dutiyādijhānādhigamamāha.  yasmā panāyaṃ thero tameva jhānaṃ pādakaṃ katvā vipassanaṃ vaḍḍhetvā  ekāsaneneva arahattaṃ gaṇhi, tasmā tamatthaṃ aññāpadeseneva dassento  ``avitakkaṃ samāpanno''ti vatvā ^b^``sammāsambuddhasāvako.  ariyena tuṇhībhāvena, upeto hoti tāvade''^eb^ti āha. tattha  vacīsaṅkhārābhāvato avitakkāvicārā samāpatti ``ariyo  tuṇhībhāvo''ti vadanti. ``sannipatitānaṃ vo, bhikkhave, dvayaṃ  karaṇīyaṃ dhammī vā kathā ariyo ^a^V2.0205^ea^ vā tuṇhībhāvo''ti (ma0 ni0  1.273) pana vacanato yā kāci samāpatti ariyo tuṇhībhāvo nāma.  idha pana catutthajjhānikā aggaphalasamāpatti adhippetā.</p>
              <p>[03] idāni tassādhigatattā lokadhammehi akampanīyataṃ upamāya  pakāsento ^b^``yathāpi pabbato''^eb^ti gāthamāha. tattha ^b^yathāpi  pabbato selo^eb^ti, yathā silāmayo ekaghanaselo pabbato, na  paṃsupabbato na missakapabbatoti attho. ^b^acalo  suppatiṭṭhito^eb^ti, suṭṭhu patiṭṭhitamūlo pakativātehi acalo akampanīyo  hoti, tasmā arahattaṃ nibbānañca ^b^evaṃ mohakkhayā bhikkhu,  pabbatova na vedhatī^eb^ti mohassa anavasesappahānā, mohamūlakattā ca  sabbākusalānaṃ pahīnasabbākusalo bhikkhu yathā so pabbato  pakativātehi, evaṃ lokadhammehi na vedhati na kampati, mohakkhayoti  vā yasmā arahattaṃ nibbānañca vuccati ^a^P2.0275^ea^, tasmā  mohakkhayāti mohakkhayassa hetu nibbānassa arahattassa ca  adhigatattā catūsu ariyasaccesu suppatiṭṭhito asamāpannakālepi pabbato  viya na vedhati, pageva samāpannakāleti adhippāyo.</p>
              <p>[03] idāni pāpaṃ nāmetaṃ asucisīlo eva samācarati, na ca  sucisīlo, sucisīlassa pana taṃ aṇumattampi bhāriyaṃ hutvā  upaṭṭhātīti dassento ^b^``anaṅgaṇassā''^eb^tiādigāthamāha  ^a^M2.0243^ea^. tassattho -- rāgādiaṅgaṇābhāvato ^b^anaṅgaṇassa^eb^ sabbakālaṃ  sucianavajjadhamme eva gavesantassa sappurisassa ^b^vālaggamattaṃ^eb^  kesaggamattaṃ pāpassa lesamattampi sakalaṃ lokadhātuṃ pharitvā ṭhitaṃ  abbhamattaṃ hutvā upaṭṭhāti, tasmā na evarūpe kamme mādisā  āsaṅkitabbāti adhippāyo.</p>
              <p>[03] yasmā nikkilesesupi andhabālā evarūpe apavāde samuṭṭhāpenti,  tasmā atthakāmehi sakkaccaṃ attā rakkhitabboti ovādaṃ dento  ^b^``nagaraṃ yathā''^eb^tiādigāthamāha. tassattho -- yathā pana  paccantanagaravāsīhi manussehi paccantaṃ nagaraṃ dvārapākārādīni thirāni  karontehi sāntaraṃ, uddāpaparikhādīni thirāni karontehi  sabāhiranti ^b^santarabāhiraṃ^eb^ guttaṃ karīyati, evaṃ tumhehipi satiṃ  upaṭṭhapetvā ajjhattikāni cha dvārāni pidahitvā dvārarakkhitaṃ satiṃ  avissajjetvā yathā gayhamānāni bāhirāni cha āyatanāni  ajjhattikāni upaghātāya saṃvattanti, tathā aggahaṇena tānipi thirāni  katvā tesaṃ appavesāya dvārarakkhitaṃ satiṃ appahāya vicarantā attānaṃ  gopetha. kasmā? ^b^khaṇo vo mā upaccagā^eb^. yo hi evaṃ  attānaṃ na gopeti, taṃ puggalaṃ buddhuppādakkhaṇo, manussattabhāvakkhaṇo,  majjhimadese uppattikkhaṇo, sammādiṭṭhiyā paṭiladdhakkhaṇo, channaṃ  āyatanānaṃ avekallakkhaṇoti sabbopi ayaṃ khaṇo atikkamati, so  khaṇo tumhe mā atikkamatūti.</p>
              <p>[03] evaṃ ^a^V2.0206^ea^ thero imāya gāthāya sarājikaṃ parisaṃ bhikkhū ca  ovaditvā puna maraṇe jīvite ca attano samacittataṃ katakiccatañca  pakāsento ^b^``nābhinandāmi maraṇa''^eb^ntiādimāha. taṃ heṭṭhā  vuttatthameva (theragā0 aṭṭha0 2.607).</p>
              <p>[03] evaṃ pana vatvā attano parinibbānakālaṃ upaṭṭhitaṃ disvā  saṅkhepeneva nesaṃ ovādaṃ datvā parinibbānaṃ pavedento osānagāthamāha.  tattha ^b^sampādethappamādenā^eb^ti sampādetabbaṃ dānasīlādiṃ  appamādena sampādetha, diṭṭhadhammikasamparāyikapabhede gahaṭṭhavatte  sīlānurakkhaṇe samathānuyoge vipassanābhāvanāya ca ^a^P2.0276^ea^  appamattā hotha. ^b^esā me anusāsanī^eb^ti  dānasīlādīsu na pamajjathāti esā mama anusiṭṭhi ovādo.</p>
              <p>[03] evaṃ ^a^M2.0244^ea^ sikhāpattaṃ parahitapaṭipattiṃ dīpetvā attahitapaṭipattiyāpi  matthakaṃ gaṇhanto ^b^``handāhaṃ parinibbissaṃ, vippamuttomhi  sabbadhī''^eb^ti āha. tattha ^b^vippamuttomhi sabbadhī^eb^ti sabbaso  kilesehi bhavehi ca vippamutto amhi, tasmā ekaṃsena  parinibbāyissāmīti.</p>
              <p>[03] evaṃ pana vatvā ākāse pallaṅkena nisinno tejodhātuṃ  samāpajjitvā pajjalanto anupādisesāya nibbānadhātuyā parinibbāyi. </p>
              <p>[06] khadiravaniyarevatattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. godattattheragāthāvaṇṇanā </h3n>
            <h4>
              <h4n> </h4n>
              <p>[01] ^b^yathāpi bhaddo^eb^tiādikā āyasmato godattattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinitvā devamanussesu saṃsaranto  imasmiṃ buddhuppāde sāvatthiyaṃ satthavāhakule nibbatto.  ^b^godatto^eb^ti nāmena vayappatto pitari kālaṅkate kuṭumbaṃ saṇṭhapento  pañcahi sakaṭasatehi bhaṇḍaṃ ādāya aparāparaṃ sañcaritvā vāṇijjena  jīvikaṃ kappeti yathāvibhavaṃ puññānipi karoti. so ekadivasaṃ  antarāmagge dhure yuttagoṇe vahituṃ asakkonte patite manussesu taṃ  vuṭṭhāpetuṃ asakkontesu sayameva gantvā taṃ naṅguṭṭhe gāḷhaṃ vijjhi.  goṇo ``ayaṃ asappuriso mama balābalaṃ ajānanto gāḷhaṃ  vijjhatī''ti kuddho manussavācāya, ``bho godatta, ahaṃ ettakaṃ kālaṃ  attano balaṃ aniguhanto tuyhaṃ ^a^V2.0207^ea^ bhāraṃ vahiṃ, ajja pana asamatthabhāvena  patitaṃ maṃ ativiya bādhasi, hotu, ito cavitvā nibbattanibbattaṭṭhāne  taṃ bādhetuṃ samattho paṭisattu bhaveyya''nti patthanānurūpena akkosi. taṃ  sutvā godatto ``evaṃ nāma satte bādhetvā kiṃ imāya jīvikāyā''ti  saṃvegajāto sabbaṃ vibhavaṃ pahāya aññatarassa mahātherassa santike  pabbajitvā vipassanāya kammaṃ karonto nacirasseva arahattaṃ patvā  samāpattisukhena vītināmento ekadivasaṃ attano santikaṃ upagatānaṃ  gahaṭṭhapabbajitānaṃ ariyagaṇānaṃ lokadhamme ārabbha dhammaṃ kathento -- </p>
              <p>[03] 659^b^.^eb^ </p>
              <p>[21] ``yathāpi ^a^M2.0245^ea^ bhaddo ājañño, dhure yutto dhurassaho. </p>
              <p>[22] mathito atibhārena, saṃyugaṃ nātivattati.. </p>
              <p>[03] 660^b^.^eb^ </p>
              <p>[21] ``evaṃ paññāya ye tittā, samuddo vārinā yathā. </p>
              <p>[22] na pare atimaññanti, ariyadhammova pāṇinaṃ.. </p>
              <p>[03] 661^b^.^eb^ </p>
              <p>[21] ``kāle ^a^P2.0277^ea^ kālavasaṃ pattā,  bhavābhavavasaṃ gatā. </p>
              <p>[22] narā dukkhaṃ nigacchanti, tedha socanti māṇavā.. </p>
              <p>[03] 662^b^.^eb^ </p>
              <p>[21] ``unnatā sukhadhammena, dukkhadhammena conatā. </p>
              <p>[22] dvayena bālā haññanti, yathābhūtaṃ adassino.. </p>
              <p>[03] 663^b^.^eb^ </p>
              <p>[21] ``ye ca dukkhe sukhasmiñca, majjhe sibbinimaccagū. </p>
              <p>[22] ṭhitā te indakhīlova, na te unnataonatā.. </p>
              <p>[03] 664^b^.^eb^ </p>
              <p>[21] ``na heva lābhe nālābhe, na yase na ca kittiyā. </p>
              <p>[22] na nindāyaṃ pasaṃsāya, na te dukkhe sukhamhi ca.. </p>
              <p>[03] 665^b^.^eb^ </p>
              <p>[21] ``sabbattha te na limpanti, udabinduva pokkhare. </p>
              <p>[22] sabbattha sukhitā dhīrā, sabbattha aparājitā.. </p>
              <p>[03] 666^b^.^eb^ </p>
              <p>[21] ``dhammena ca alābho yo, yo ca lābho adhammiko. </p>
              <p>[22] alābho dhammiko seyyo, yañce lābho adhammiko.. </p>
              <p>[03] 667^b^.^eb^ </p>
              <p>[21] ``yaso ca appabuddhīnaṃ, viññūnaṃ ayaso ca yo. </p>
              <p>[22] ayasova seyyo viññūnaṃ, na yaso appabuddhinaṃ.. </p>
              <p>[03] 668^b^.^eb^ </p>
              <p>[21] ``dummedhehi pasaṃsā ca, viññūhi garahā ca yā. </p>
              <p>[22] garahāva seyyo viññūhi, yañce bālappasaṃsanā.. </p>
              <p>[03] 669^b^.^eb^ </p>
              <p>[21] ``sukhañca kāmamayikaṃ, dukkhañca pavivekiyaṃ. </p>
              <p>[22] pavivekadukkhaṃ seyyo, yañce kāmamayaṃ sukhaṃ.. </p>
              <p>[03] 670^b^.^eb^ </p>
              <p>[21] ``jīvitañca ^a^V2.0208^ea^ adhammena, dhammena maraṇañca yaṃ. </p>
              <p>[22] maraṇaṃ dhammikaṃ seyyo, yañce jīve adhammikaṃ.. </p>
              <p>[03] 671^b^.^eb^ </p>
              <p>[21] ``kāmakopappahīnā ^a^M2.0246^ea^ ye, santacittā bhavābhave. </p>
              <p>[22] caranti loke asitā, natthi tesaṃ piyāpiyaṃ.. </p>
              <p>[03] 672^b^.^eb^ </p>
              <p>[21] ``bhāvayitvāna bojjhaṅge, indriyāni balāni ca. </p>
              <p>[22] pappuyya paramaṃ santiṃ, parinibbantināsavā''ti.. --  imā gāthā abhāsi.</p>
              <p>[03] tattha ^b^ājañño^eb^ti, usabhājānīyo. ^b^dhure yutto^eb^ti,  sakaṭadhure yojito. ^b^dhurassaho^eb^ti, dhuravāho.  gāthāsukhatthañcettha dvisakārato niddeso kato, sakaṭabhāraṃ vahituṃ  samatthoti attho. ^b^mathito atibhārenā^eb^ti, atibhārena  garubhārena pīḷito. ``maddito''tipi pāḷi, so evattho.  ^b^saṃyuga^eb^nti, attano khandhe ṭhapitaṃ yugaṃ ^b^nātivattati^eb^ na  atikkāmeti, sammā yo uddharitvā dhuraṃ chaḍḍetvā na tiṭṭhati.  ^b^eva^eb^nti yathā so dhorayho attano bhadrājānīyatāya attano  dhīravīratāya attano bhāraṃ nātivattati na pariccajati, evaṃ ye  vārinā viya mahāsamuddo lokiyalokuttarāya ^b^paññāya tittā^eb^  dhātā paripuṇṇā, te pare nihīnapaññe na atimaññanti, na paribhavanti.  tattha ^a^P2.0278^ea^ kāraṇamāha ^b^``ariyadhammova  pāṇina''^eb^nti, pāṇinaṃ sattesu ayaṃ ariyānaṃ dhammo yadidaṃ tesaṃ  paññāya pāripūriṃ gatattā lābhādinā attānukkaṃsanaṃ viya alābhādinā  paresaṃ avambhanaṃ.</p>
              <p>[03] evaṃ paññāpāripūriyā ariyānaṃ sukhavihāraṃ dassetvā tadabhāvato  anariyānaṃ dukkhavihāraṃ dassetuṃ ^b^``kāle''^eb^tiādi vuttaṃ. tattha  ^b^kāle^eb^ti lābhālābhādinā samaṅgībhūtakāle. ^b^kālavasaṃ  pattā^eb^ti lābhādikālassa ca vasaṃ upagatā, lābhādinā somanassitā  alābhādinā ca domanassitāti attho. ^b^bhavābhavavasaṃ gatā^eb^ti  bhavassa abhavassa ca vasaṃ upagatā vuddhihāniyo anuvattantā te.  ^b^narā dukkhaṃ nigacchanti, tedha socanti māṇavā^eb^ti te narā  ``māṇavā''ti laddhanāmā sattā lābhālābhādivasena vuddhihānivasena  anurodhapaṭivirodhaṃ āpannā idhaloke socanti, paraloke ca  nirayādidukkhaṃ gacchanti pāpuṇantīti attho.</p>
              <p>[03] ^b^``unnatā''^eb^tiādināpi ^a^M2.0247^ea^ lokadhammavasena sattānaṃ  anatthappattimeva dasseti. tattha ^b^unnatā sukhadhammenā^eb^ti  sukhahetunā sukhapaccayena bhogasampattiādinā unnatiṃ gatā,  bhogamadādinā mattāti attho. ^b^dukkhadhammena conatā^eb^ti  dukkhahetunā dukkhapaccayena bhogavipattiādinā nihīnataṃ gatā  dāliddiyādinā kāpaññataṃ pattā. ^b^dvayenā^eb^ti yathāvuttena  unnationatidvayena lābhālābhādidvayena ^a^V2.0209^ea^ vā bālaputhujjanā haññanti,  anurodhapaṭivirodhavasena vibādhīyanti pīḷiyanti. kasmā?  ^b^yathābhūtaṃ adassino^eb^ yasmā te dhammasabhāvaṃ yāthāvato nabbhaññaṃsu,  pariññātakkhandhā pahīnakilesā ca na honti, tasmāti attho.  ``yathābhūtaṃ adassanā''tipi paṭhanti, adassanahetūti attho. ^b^ye  ca dukkhe sukhasmiñca, majjhe sibbinimaccagū^eb^ti ye pana ariyā  dukkhavedanāya sukhavedanāya majjhattatāvedanāya ca tappaṭibaddhaṃ  chandarāgabhūtaṃ sibbiniṃ taṇhaṃ aggamaggādhigamena accagū atikkamiṃsu,  te indakhīlo viya vātehi lokadhammehi asampakampiyā ṭhitā, na te  unnataonatā, kadācipi unnatā vā onatā vā na honti sabbaso  anunayapaṭighābhāvato.</p>
              <p>[03] evaṃ vedanādhiṭṭhānaṃ arahato anupalepaṃ dassetvā idāni  lokadhamme vibhajitvā sabbatthakamevassa anupalepaṃ dassento ^b^``na  hevā''^eb^tiādimāha. tattha ^b^lābhe^eb^ti cīvarādīnaṃ paccayānaṃ  paṭilābhe. ^b^alābhe^eb^ti tesaṃyeva appaṭilābhe apagame. ^b^na  yase^eb^ti parivārahāniyaṃ akittiyañca. ^b^kittiyā^eb^ti parammukhā  kittane patthaṭayasatāyaṃ. ^b^nindāya^eb^nti sammukhā garahāyaṃ.  ^b^pasaṃsāya^eb^nti, paccakkhato guṇābhitthavane. ^b^dukkhe^eb^ti dukkhe  uppanne. ^b^sukhe^eb^ti etthāpi eseva nayo.</p>
              <p>[03] ^b^sabbatthā^eb^ti ^a^P2.0279^ea^ sabbasmiṃ yathāvutte  aṭṭhavidhepi lokadhamme, sabbattha vā rūpādike visaye te khīṇāsavā  na limpanti sabbaso pahīnakilesattā. yathā kiṃ? ^b^udabinduva  pokkhare^eb^ yathā kamaladale jalabindu allīyitvā ṭhitampi tena na  limpati, jalabindunā ca kamaladalaṃ, aññadatthu visaṃsaṭṭhameva,  evametepi upaṭṭhite lābhādike, āpāthagate rūpādiārammaṇe ca  visaṃsaṭṭhā evaṃ. tato eva dhīrā paṇḍitā ^b^sabbattha^eb^ lābhādīsu  ñāṇamukhena piyanimittānaṃ sokādīnañca abhāvato ^b^sukhitā^eb^  ^a^M2.0248^ea^ lābhādīhi ca anabhibhavanīyato sabbattha aparājitāva honti.</p>
              <p>[03] idāni lābhālābhādīsu seyyaṃ niddhāretvā dassento  ^b^``dhammenā''^eb^tiādimāha. tattha ^b^dhammena ca alābho yo^eb^ti  yo dhammaṃ rakkhantassa taṃnimittaṃ alābho lābhābhāvo, lābhahāni.  ^b^yo ca lābho adhammiko^eb^ adhammena aññāyena buddhapaṭikuṭṭhena  vidhinā uppanno, tesu dvīsu ^b^alābho dhammiko^eb^ dhammāvaho  seyyo, yādisaṃ lābhaṃ parivajjantassa akusalā dhammā parihāyanti,  kusalā dhammā abhivaḍḍhanti, tādiso alābho pāsaṃsataro atthāvaho.  ^b^yañce lābho adhammiko^eb^ti yo lābho adhammena uppanno, so  na seyyoti adhippāyo.</p>
              <p>[03] ^b^yaso^eb^ ^a^V2.0210^ea^ ^b^ca appabuddhīnaṃ, viññūnaṃ ayaso ca yo^eb^ti yo  appabuddhīnaṃ duppaññānaṃ vasena puggalassa yaso labbhati, yo ca  ^b^viññūnaṃ^eb^ paṇḍitānaṃ vasena ^b^ayaso^eb^ yasahāni. imesu dvīsu  ^b^ayasova seyyo viññūnaṃ^eb^. te hissa yathā akusalā dhammā  parihāyanti, kusalā dhammā abhivaḍḍhanti, evaṃ yasahāniṃ iccheyyuṃ,  tathā ca bhabbajātiko taṃ aguṇaṃ pahāya guṇe patiṭṭheyya. ^b^na yaso  appabuddhīna^eb^nti duppaññānaṃ vasena yaso seyyo hoti, te hi  abhūtaguṇābhibyāhāravasenāpi naṃ uppādeyyuṃ, so cassa idha ceva  viññūgarahādinā samparāye ca duggatiyaṃ dukkhaparikkilesādinā  anatthāvaho. tenāha bhagavā -- ``lābho siloko sakkāro,  micchāladdho ca yo yaso''ti (su0 ni0 440) ``sakkāro  kāpurisaṃ hantī''ti (cūḷava0 335; a0 ni0  4.68) ca.</p>
              <p>[03] ^b^dummedhehī^eb^ti, nippaññehi. ^b^yañce bālappasaṃsanā^eb^ti  bālehi aviddasūhi yā nāma pasaṃsanā.</p>
              <p>[03] ^b^kāmamayika^eb^nti vatthukāmamayaṃ, kāmaguṇe paṭicca uppannaṃ.  ^b^dukkhañca pavivekiya^eb^nti pavivekato nibbattaṃ kāyakilamathavasena  pavattaṃ visamāsanupatāpādihetukaṃ kāyikaṃ dukkhaṃ, taṃ pana  nirāmisavivaṭṭūpanissayatāya viññūnaṃ pāsaṃsā. tena vuttaṃ  ^b^``pavivekadukkhaṃ seyyo''^eb^ti.</p>
              <p>[03] ^b^jīvitañca^eb^ ^a^M2.0249^ea^ ^a^P2.0280^ea^ ^b^adhammenā^eb^ti  adhammena jīvikakappanaṃ jīvitahetu adhammacaraṇaṃ. ^b^dhammena  maraṇaṃ^eb^ nāma ``imaṃ nāma pāpaṃ akarontaṃ taṃ māressāmī''ti kenaci  vutte mārentepi tasmiṃ pāpaṃ akatvā dhammaṃ avikopentassa  dhammahetumaraṇaṃ dhammikaṃ seyyoti tādisaṃ maraṇaṃ dhammato anapetattā  dhammikaṃ saggasampāpanato nibbānupanissayato ca viññūnaṃ pāsaṃsataraṃ.  tathā hi vuttaṃ -- </p>
              <p>[21] ``caje dhanaṃ aṅgavarassa hetu, aṅgaṃ caje jīvitaṃ  rakkhamāno. </p>
              <p>[22] aṅgaṃ dhanaṃ jīvitañcāpi sabbaṃ, caje naro  dhammamanussaranto''ti.. (jā0 2.21.470).</p>
              <p>[03] ^b^yañce jīve adhammika^eb^nti puriso yaṃ dhammato apetaṃ  jīvikaṃ jīveyya, taṃ na seveyya viññūhi garahitattā apāyasampāpanato  cāti adhippāyo.</p>
              <p>[03] idāni ^a^V2.0211^ea^ yathāvuttaṃ khīṇāsavānaṃ anupalepaṃ kāraṇato dassento  ^b^``kāmakopapahīnā''^eb^tiādigāthamāha.</p>
              <p>[03] tattha ^b^kāmakopapahīnā^eb^ti ariyamaggena sabbasova pahīnā  anurodhapaṭivirodhā. ^b^santacittā bhavābhave^eb^ti khuddake ceva mahante  ca bhave anavasesapahīnakilesapariḷāhatāya vūpasantacittā.  ^b^loke^eb^ti khandhādiloke. ^b^asitā^eb^ti  taṇhādiṭṭhinissayavasena anissitā. ^b^natthi tesaṃ piyāpiya^eb^nti  tesaṃ khīṇāsavānaṃ katthaci lābhādike rūpādivisaye ca ^b^piyaṃ vā  apiyaṃ vā^eb^ natthi, taṃnimittānaṃ kilesānaṃ sabbaso samucchinnattā.</p>
              <p>[03] idāni yāya bhāvanāya te evarūpā jātā, taṃ dassetvā  anupādisesāya nibbānadhātuyā desanāya kūṭaṃ gaṇhanto  ^b^``bhāvayitvānā''^eb^ti osānagāthamāha. tattha ^b^pappuyyā^eb^ti,  pāpuṇitvā. sesaṃ heṭṭhā vuttanayameva. imā eva ca gāthā therassa  aññābyākaraṇāpi ahesuṃ. </p>
              <p>[06] godattattheragāthāvaṇṇanā niṭṭhitā. </p>
              <p>[06] cuddasakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 15. soḷasakanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. aññāsikoṇḍaññattheragāthāvaṇṇanā</h3n>
            <h4>
              <h4n> </h4n>
              <p>[03] soḷasakanipāte ^a^M2.0250^ea^ ^a^V2.0212^ea^ ^a^P3.0001^ea^ ^b^esa bhiyyo^eb^tiādikā  āyasmato aññāsikoṇḍaññattherassa gāthā. kā uppatti? ayampi  padumuttarassa bhagavato kāle haṃsavatīnagare gahapatimahāsālakule  nibbattitvā viññutaṃ patvā ekadivasaṃ satthu santike dhammaṃ suṇanto  satthāraṃ ekaṃ bhikkhuṃ attano sāsane paṭhamaṃ paṭividdhadhammarattaññūnaṃ  aggaṭṭhāne ṭhapentaṃ disvā sayampi taṃ ṭhānantaraṃ patthento  satasahassabhikkhuparivārassa satthuno sattāhaṃ mahādānaṃ pavattetvā  paṇidhānaṃ akāsi. satthāpissa anantarāyataṃ disvā bhāviniṃ  sampattiṃ byākāsi. so yāvajīvaṃ puññāni katvā satthari  parinibbute cetiye patiṭṭhāpiyamāne antocetiye ratanagharaṃ kāresi,  cetiyaṃ parivāretvā sahassaratanagghiyāni ca kāresi.</p>
              <p>[03] so evaṃ puññāni katvā, tato cavitvā, devamanussesu  saṃsaranto vipassissa bhagavato kāle mahākālo nāma kuṭumbiko  hutvā aṭṭhakarīsamatte khette sāligabbhaṃ phāletvā, gahitasālitaṇḍulehi  asambhinnakhīrapāyāsaṃ sampādetvā, tattha madhusappisakkarādayo  pakkhipitvā, buddhappamukhassa saṅghassa adāsi. sāligabbhaṃ phāletvā  gahitagahitaṭṭhānaṃ puna pūrati, puthukakāle puthukaggaṃ nāma adāsi.  lāyane lāyanaggaṃ, veṇikaraṇe veṇaggaṃ, kalāpādikaraṇe kalāpaggaṃ,  khalaggaṃ, bhaṇḍaggaṃ, minaggaṃ, koṭṭhagganti; evaṃ ekasasse nava vāre  aggadānaṃ nāma adāsi. tampi sassaṃ atirekataraṃ sampannaṃ ahosi.</p>
              <p>[03] evaṃ yāvajīvaṃ puññāni katvā, tato cuto devaloke  nibbattitvā devesu ca manussesu ca saṃsaranto, amhākaṃ bhagavato  uppattito puretarameva ^a^P3.0002^ea^ kapilavatthunagarassa avidūre  doṇavatthunāmake brāhmaṇagāme brāhmaṇamahāsālakule nibbatti. tassa  ^b^koṇḍañño^eb^ti gottato āgataṃ nāmaṃ ahosi. so vayappatto  tayo vede uggahetvā lakkhaṇamantesu ca pāraṃ agamāsi. tena samayena  amhākaṃ bodhisatto ^a^M2.0251^ea^ tusitapurato cavitvā kapilavatthupure  suddhodanamahārājassa ^a^V2.0213^ea^ gehe nibbatti. tassa nāmaggahaṇadivase  aṭṭhuttarasatesu brāhmaṇesu upanītesu ye aṭṭha brāhmaṇā  lakkhaṇapariggahaṇatthaṃ mahātalaṃ upanītā. so tesu sabbanavako hutvā,  mahāpurisassa lakkhaṇanipphattiṃ disvā, ``ekaṃsena ayaṃ buddho  bhavissatī''ti niṭṭhaṃ gantvā mahāsattassa abhinikkhamanaṃ udikkhanto  vicarati.</p>
              <p>[03] bodhisattopi kho mahatā parivārena vaḍḍhamāno anukkamena  vuddhippatto ñāṇaparipākaṃ gantvā ekūnatiṃsatime vasse  mahābhinikkhamanaṃ nikkhamanto anomānadītīre pabbajitvā anukkamena  uruvelaṃ gantvā padhānaṃ padahi. tadā koṇḍañño māṇavo mahāsattassa  pabbajitabhāvaṃ sutvā, lakkhaṇapariggāhakabrāhmaṇānaṃ puttehi  vappamāṇavādīhi saddhiṃ attapañcamo pabbajitvā, anukkamena  bodhisattassa santikaṃ upasaṅkamitvā, chabbassāni taṃ upaṭṭhahanto tassa  oḷārikāhāraparibhogena nibbinno apakkamitvā isipatanaṃ agamāsi.  atha kho bodhisatto oḷārikāhāraparibhogena laddhakāyabalo  vesākhapuṇṇamāyaṃ bodhirukkhamūle aparājitapallaṅke nisinno tiṇṇaṃ  mārānaṃ matthakaṃ madditvā, abhisambuddho hutvā, sattasattāhaṃ  bodhimaṇḍeyeva vītināmetvā, pañcavaggiyānaṃ ñāṇaparipākaṃ ñatvā,  āsāḷhīpuṇṇamāyaṃ isipatanaṃ gantvā, tesaṃ dhammacakkapavattanasuttantaṃ  (mahāva0 13 ādayo; saṃ0 ni0  5.1081) desesi.  desanāpariyosāne koṇḍaññatthero aṭṭhārasahi brahmakoṭīhi saddhiṃ  sotāpattiphale patiṭṭhāsi. atha pañcamiyaṃ pakkhassa  anattalakkhaṇasuttantadesanāya (mahāva0 20; saṃ0 ni0  3.59)  arahattaṃ sacchākāsi. tena vuttaṃ ^b^apadāne^eb^ (apa0 thera  1.1.596-612) -- </p>
              <p>[21] ``padumuttarasambuddhaṃ, lokajeṭṭhaṃ vināyakaṃ. </p>
              <p>[22] buddhabhūmimanuppattaṃ, paṭhamaṃ addasaṃ ahaṃ.. </p>
              <p>[21] ``yāvatā bodhiyā mūle, yakkhā sabbe samāgatā. </p>
              <p>[22] sambuddhaṃ parivāretvā, vandanti pañjalīkatā.. </p>
              <p>[21] ``sabbe devā tuṭṭhamanā, ākāse sañcaranti te. </p>
              <p>[22] buddho ayaṃ anuppatto, andhakāratamonudo.. </p>
              <p>[21] ``tesaṃ ^a^M2.0252^ea^ hāsaparetānaṃ, mahānādo avattatha. </p>
              <p>[22] kilese jhāpayissāma, sammāsambuddhasāsane.. </p>
              <p>[21] ``devānaṃ giramaññāya, vācāsabhimudīrihaṃ. </p>
              <p>[22] haṭṭho haṭṭhena cittena, ādibhikkhamadāsahaṃ.. </p>
              <p>[21] ``mama saṅkappamaññāya, satthā loke anuttaro. </p>
              <p>[22] devasaṅghe nisīditvā, imā gāthā abhāsatha.. </p>
              <p>[21] ``sattāhaṃ ^a^V2.0214^ea^ abhinikkhamma, bodhiṃ ajjhagamaṃ ahaṃ. </p>
              <p>[22] idaṃ me paṭhamaṃ bhattaṃ, brahmacārissa yāpanaṃ.. </p>
              <p>[21] ``tusitā hi idhāgantvā, yo me bhikkhaṃ upānayi. </p>
              <p>[22] tamahaṃ kittayissāmi, suṇotha mama bhāsato.. </p>
              <p>[21] ``tiṃsakappasahassāni, devarajjaṃ karissati. </p>
              <p>[22] sabbe deve abhibhotvā, tidivaṃ āvasissati.. </p>
              <p>[21] ``devalokā cavitvāna, manussattaṃ gamissati. </p>
              <p>[22] sahassadhā cakkavattī, tattha rajjaṃ karissati.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tidasā so cavitvāna, manussattaṃ gamissati. </p>
              <p>[22] agārā pabbajitvāna, chabbassāni vasissati.. </p>
              <p>[21] ``tato sattamake vasse, buddho saccaṃ kathessati. </p>
              <p>[22] koṇḍañño nāma nāmena, paṭhamaṃ sacchikāhiti.. </p>
              <p>[21] ``nikkhantenānupabbajiṃ, padhānaṃ sukataṃ mayā. </p>
              <p>[22] kilese jhāpanatthāya, pabbajiṃ, anagāriyaṃ.. </p>
              <p>[21] ``abhigantvāna sabbaññū, buddho loke sadevake. </p>
              <p>[22] isināme migāraññe, amatabherimāhani.. </p>
              <p>[21] ``so dāni patto amataṃ, santipadamanuttaraṃ. </p>
              <p>[22] sabbāsave pariññāya, viharāmi anāsavo.. </p>
              <p>[26] ``paṭisambhidā catasso...pe0... kataṃ buddhassa  sāsana''nti..</p>
              <p>[03] atha ^a^M2.0253^ea^ naṃ satthā aparabhāge jetavanamahāvihāre bhikkhusaṅghamajjhe  paññattavarabuddhāsane nisinno paṭhamaṃ paṭividdhadhammabhāvaṃ dīpento,  ^a^P3.0003^ea^ ``etadaggaṃ, bhikkhave, mama sāvakānaṃ bhikkhūnaṃ  rattaññūnaṃ yadidaṃ aññāsikoṇḍañño''ti (a0 ni0  1.188)  etadagge ṭhapesi. so dvīhi aggasāvakehi attani karīyamānaṃ  paramanipaccakāraṃ gāmantasenāsane ākiṇṇavihārañca pariharitukāmo,  vivekābhiratiyā viharitukāmo ca attano santikaṃ upagatānaṃ  gahaṭṭhapabbajitānaṃ paṭisanthārakaraṇampi papañcaṃ maññamāno satthāraṃ  āpucchitvā himavantaṃ pavisitvā chaddantehi nāgehi upaṭṭhiyamāno  chaddantadahatīre dvādasa vassāni vasi. evaṃ tattha vasantaṃ theraṃ  ekadivasaṃ sakko devarājā ^a^V2.0215^ea^ upasaṅkamitvā vanditvā ṭhito evamāha --  ``sādhu me, bhante, ayyo dhammaṃ desetū''ti. thero tassa  catusaccagabbhaṃ tilakkhaṇāhataṃ suññatapaṭisaṃyuttaṃ nānānayavicittaṃ  amatogadhaṃ buddhalīlāya dhammaṃ desesi. taṃ sutvā sakko attano pasādaṃ  pavedento -- </p>
              <p>[03] 673^b^.^eb^ </p>
              <p>[21] ``esa bhiyyo pasīdāmi, sutvā dhammaṃ mahārasaṃ. </p>
              <p>[22] virāgo desito dhammo, anupādāya sabbaso''ti..  -- paṭhamaṃ gāthamāha.</p>
              <p>[03] tattha ^b^esa bhiyyo pasīdāmi, sutvā dhammaṃ mahārasa^eb^nti  yadipi anekavāraṃ satthu santike dhammaṃ sutvā tattha abhippasanno.  idāni pana tumhehi kathitaṃ nānānayavicittatāya asecanakatāya ca  mahārasaṃ dhammaṃ sutvā eso ahaṃ tato bhiyyo pasīdāmi.  ^b^virāgo desito dhammo, anupādāya sabbaso^eb^ti sabbasaṃkilesato  sabbasaṅkhārato ca virajjanato virāgajananato virāgo. tato eva  rūpādīsu kañci dhammaṃ anupādāya aggahetvā vimuttisādhanavasena  pavattattā sabbaso anupādāya desito.</p>
              <p>[03] evaṃ sakko devarājā therassa desanaṃ thometvā theraṃ abhivādetvā  sakaṭṭhānameva gato. athekadivasaṃ thero micchāvitakkehi  abhibhuyyamānānaṃ ekaccānaṃ puthujjanānaṃ cittācāraṃ disvā  tappaṭipakkhabhūtañcassa anukkamaṃ anussaritvā, attano ca sabbaso tato  vinivattitamānasataṃ āvajjetvā tadatthaṃ dīpetvā -- </p>
              <p>[03] 674^b^.^eb^ </p>
              <p>[21] ``bahūni ^a^M2.0254^ea^ loke citrāni, asmiṃ pathavimaṇḍale. </p>
              <p>[22] mathenti maññe saṅkappaṃ, subhaṃ rāgūpasaṃhitaṃ.. </p>
              <p>[03] 675^b^.^eb^ </p>
              <p>[21] ``rajamuhatañca ^a^P3.0004^ea^ vātena, yathā  meghopasammaye. </p>
              <p>[22] evaṃ sammanti saṅkappā, yadā paññāya passatī''ti..  -- dve gāthā abhāsi.</p>
              <p>[03] tattha ^b^bahūni loke citrānī^eb^ti rūpādivasena tatthāpi  nīlapītādivasena itthipurisādivasena ca anekāni loke  cittavicittāni ārammaṇajātāni. ^b^asmiṃ pathavimaṇḍale^eb^ti  paccakkhabhūtaṃ manussalokaṃ sandhāya vadati. ^b^mathenti maññe  saṅkappa^eb^nti tajjaṃ purisavāyāmasahitaṃ araṇisahitaṃ viya aggiṃ  ayonisomanasikārābhisaṅkhātāni micchāsaṅkappāni mathenti maññe  mathentāni viya tiṭṭhanti. kīdisaṃ? ^b^subhaṃ rāgūpasaṃhitaṃ,^eb^  kāmavitakkanti attho. so hi subhākāraggahaṇena ``subho''ti  voharīyati.</p>
              <p>[03] ^b^rajamuhatañca^eb^ ^a^V2.0216^ea^ ^b^vātenā^eb^ti ^b^ca^eb^-iti nipātamattaṃ. yathā  gimhānaṃ pacchime māse vātena ūhataṃ uṭṭhitaṃ rajaṃ mahāmegho vassanto  upasammaye, vūpasameyya. ^b^evaṃ sammanti saṅkappā, yadā paññāya  passatī^eb^ti yadā ariyasāvako tāni lokacitrāni samudayato,  assādato, ādīnavato, nissaraṇato ca yathābhūtaṃ paññāya passati,  atha yathā taṃ rajaṃ uhataṃ meghena, evaṃ sammanti paññāya sabbepi  micchāsaṅkappā. na hi uppannāya sammādiṭṭhiyā micchāsaṅkappā patiṭṭhaṃ  labhanti. yathā pana paññāya passati, taṃ dassento -- </p>
              <p>[03] 676^b^.^eb^ </p>
              <p>[21] ``sabbe saṅkhārā aniccāti, yadā paññāya passati. </p>
              <p>[22] atha nibbindati dukkhe, esa maggo visuddhiyā.. </p>
              <p>[03] 677^b^.^eb^ </p>
              <p>[21] ``sabbe saṅkhārā dukkhāti...pe0... esa maggo  visuddhiyā.. </p>
              <p>[03] 678^b^.^eb^ </p>
              <p>[21] ``sabbe dhammā anattāti, yadā paññāya passati. </p>
              <p>[22] atha nibbindati dukkhe, esa maggo visuddhiyā''ti..  -- </p>
              <p>[25] tisso gāthā abhāsi.</p>
              <p>[03] tattha ^a^M2.0255^ea^ ^b^sabbe saṅkhārā^eb^ti chaḷārammaṇasaṅgahā sabbe  tebhūmakā pañcakkhandhā. ^b^aniccā^eb^ti ``ādimajjhāntavantato,  aniccantikato, tāvakālikato, tattha tattha bhijjanato na niccā''ti  yadā vipassanāpaññāya passati. ^b^atha nibbindati dukkhe^eb^ti  atha imasmiṃ vaṭṭadukkhe nibbindati, nibbindanto  dukkhaparijānanādividhinā saccāni paṭivijjhati. ^b^esa maggo  visuddhiyā^eb^ti esa yathāvutto vipassanāvidhi ñāṇadassanavisuddhiyā,  accantavisuddhiyā ca maggo adhigamupāyo.</p>
              <p>[03] ^b^dukkhā^eb^ti ^a^P3.0005^ea^ sappaṭibhayato,  udayabbayasampaṭipīḷanato, dukkhamato, sukhapaṭikkhepato ca dukkhā.  sesaṃ vuttanayameva.</p>
              <p>[03] ^b^sabbe dhammā anattā^eb^ti sabbepi catubhūmakā dhammā anattā.  idha pana tebhūmakadhammāva gahetabbā. te hi asārato,  avasavattanato, suññato, attapaṭikkhepato ca anattāti vipassitabbā.  sesaṃ purimasadisameva.</p>
              <p>[03] evaṃ vipassanāvidhiṃ dassetvā tena vidhinā katakiccaṃ attānaṃ  aññaṃ viya katvā dassento -- </p>
              <p>[03] 679^b^.^eb^ </p>
              <p>[21] ``buddhānubuddho ^a^V2.0217^ea^ yo thero, koṇḍañño tibbanikkamo. </p>
              <p>[22] pahīnajātimaraṇo, brahmacariyassa kevalī.. </p>
              <p>[03] 680^b^.^eb^ </p>
              <p>[21] ``oghapāso daḷhakhilo, pabbato duppadālayo. </p>
              <p>[27] chetvā khilañca pāsañca, selaṃ bhetvāna dubbhidaṃ. </p>
              <p>[22] tiṇṇo pāraṅgato jhāyī, mutto so mārabandhanā''ti..  -- </p>
              <p>[25] gāthādvayamāha.</p>
              <p>[03] tattha ^b^buddhānubuddho^eb^ti buddhānaṃ anubuddho, sammāsambuddhehi  bujjhitāni saccāni tesaṃ desanānusārena bujjhatīti attho. thirehi  asekkhehi sīlasārādīhi samannāgatoti, ^b^thero. koṇḍañño^eb^ti  gottakittanaṃ. ^b^tibbanikkamo^eb^ti daḷhavīriyo, thiraparakkamo.  jātimaraṇānaṃ pahīnakāraṇattā ^b^pahīnajātimaraṇo. brahmacariyassa  kevalī^eb^ti maggabrahmacariyassa anavasesaṃ, anavasesato vā  maggabrahmacariyassa pāripūrako, atha vā ^b^kevalī^eb^ nāma kilesehi  asammissatāya maggañāṇaṃ phalañāṇañca, taṃ imasmiṃ ^a^M2.0256^ea^ atthīti kevalī.  yasmā pana tadubhayampi maggabrahmacariyassa vasena hoti na aññathā,  tasmā ``brahmacariyassa kevalī''ti vuttaṃ.</p>
              <p>[03] ^b^oghapāso^eb^ti ``kāmogho, bhavogho, diṭṭhogho,  avijjogho''ti (dha0 sa0 1156; vibha0 938) evaṃ vuttā cattāro  oghā -- ``antalikkhacaro pāso, yvāyaṃ carati mānaso''ti  (mahāva0 33; saṃ0 ni0  1.151) evaṃ vutto rāgapāso ca.  ^b^daḷhakhilo^eb^ti ``satthari kaṅkhati, dhamme kaṅkhati, saṅghe  kaṅkhati, sikkhāya kaṅkhati, sabrahmacārīsu kupito hoti  anattamano āhatacitto khilajāto''ti (ma0 ni0 1.185; a0  ni0  5.205) evaṃ vutto daḷho thiro pañcavidho cetokhilo ca.  pacurajanehi padāletuṃ asakkuṇeyyatāya ^b^duppadālayo^eb^. tato eva  pabbatasadisatāya ^b^pabbato^eb^ti ca saṅkhaṃ gato. ``dukkhe  aññāṇa''ntiādinā (vibha0 226; saṃ0 ni0  2.2) vā nayena  vutto aññāṇappabhedo ca. iti etaṃ sabbaṃ ^b^chetvā khilañca  pāsañcā^eb^ti etesu catubbidhesu saṃkilesadhammesu yo khilañca pāsañca  ariyamaggañāṇāsinā chinditvā. ^b^selaṃ bhetvāna dubbhida^eb^nti  yena kenaci ñāṇena chindituṃ asakkuṇeyyaṃ aññāṇaselaṃ  vajirūpamañāṇena ^a^P3.0006^ea^ chinditvā, cattāropi oghe  taritvā, tesaṃ paratīre nibbāne ṭhitattā ^b^tiṇṇo pāraṅgato^eb^.  ārammaṇūpanijjhānalakkhaṇena lakkhaṇūpanijjhānalakkhaṇenāti  duvidhenapi ^b^jhāyī; mutto so mārabandhanā^eb^ti so evarūpo  khīṇāsavo sabbasmāpi kilesamārabandhanā mutto vippamutto  visaṃyuttoti. attānameva sandhāya thero vadati.</p>
              <p>[03] athekadivasaṃ ^a^V2.0218^ea^ thero, attano saddhivihārikaṃ ekaṃ bhikkhuṃ  akalyāṇamittasaṃsaggena kusītaṃ hīnavīriyaṃ uddhataṃ unnaḷaṃ viharantaṃ  disvā, iddhiyā tattha gantvā, taṃ ``mā, āvuso, evaṃ kari,  akalyāṇamitte pahāya kalyāṇamitte sevanto samaṇadhammaṃ karohī''ti  ovadi. so therassa vacanaṃ nādiyi. thero tassa anādiyanena  dhammasaṃvegappatto puggalādhiṭṭhānāya kathāya micchāpaṭipattiṃ garahanto  sammāpaṭipattiṃ vivekavāsañca pasaṃsanto -- </p>
              <p>[03] 681^b^.^eb^ </p>
              <p>[21] ``uddhato capalo bhikkhu, mitte āgamma pāpake. </p>
              <p>[22] saṃsīdati mahoghasmiṃ, ūmiyā paṭikujjito.. </p>
              <p>[03] 682^b^.^eb^ </p>
              <p>[21] ``anuddhato ^a^M2.0257^ea^ acapalo, nipako saṃvutindriyo. </p>
              <p>[22] kalyāṇamitto medhāvī, dukkhassantakaro siyā.. </p>
              <p>[03] 683^b^.^eb^ </p>
              <p>[21] ``kālapabbaṅgasaṅkāso, kiso dhamanisanthato. </p>
              <p>[22] mattaññū annapānasmiṃ, adīnamanaso naro.. </p>
              <p>[03] 684^b^.^eb^ </p>
              <p>[21] ``phuṭṭho ḍaṃsehi makasehi, araññasmiṃ brahāvane. </p>
              <p>[22] nāgo saṅgāmasīseva, sato tatrādhivāsaye.. </p>
              <p>[03] 685-6^b^.^eb^ </p>
              <p>[21] ``nābhinandāmi maraṇaṃ...pe0... sampajāno patissato..</p>
              <p>[03]  </p>
              <p>[03] 687^b^.^eb^ </p>
              <p>[21] ``pariciṇṇo mayā satthā...pe0... bhavanetti samūhatā..</p>
              <p>[03]  </p>
              <p>[03] 688^b^.^eb^ </p>
              <p>[21] ``yassa catthāya pabbajito, agārasmānagāriyaṃ. </p>
              <p>[22] so me attho anuppatto, kiṃ me saddhivihārinā''ti..  -- </p>
              <p>[25] imā gāthā abhāsi.</p>
              <p>[03] tattha ^b^uddhato^eb^ti uddhaccayutto asamāhito vikkhittacitto.  ^b^capalo^eb^ti pattacīvaramaṇḍanādinā cāpalyena samannāgato  lolapakatiko. ^b^mitte āgamma pāpake^eb^ti akalyāṇamitte  nissāya samaṇadhammaṃ akaronto. ^b^saṃsīdati mahoghasmiṃ, ūmiyā  paṭikujjito^eb^ti yathā mahāsamudde patitapuriso samuddavīcīhi otthaṭo  sīsaṃ ukkhipituṃ alabhanto tattheva saṃsīdati, evaṃ saṃsāramahoghasmiṃ  paribbhamanto kodhupāyāsaūmiyā paṭikujjito otthaṭo vipassanāvasena  paññāsīsaṃ ukkhipituṃ alabhanto tattheva saṃsīdati.</p>
              <p>[03] ^b^nipako^eb^ti ^a^P3.0007^ea^ nipuṇo, attatthaparatthesu  kusalo. ^b^saṃvutindriyo^eb^ti manacchaṭṭhānaṃ indriyānaṃ saṃvaraṇena  pihitindriyo. ^b^kalyāṇamitto^eb^ti kalyāṇehi mittehi  samannāgato. ^b^medhāvī^eb^ti dhammojapaññāya ^a^V2.0219^ea^ samaṅgībhūto.  ^b^dukkhassantakaro siyā^eb^ti so tādiso sakalassāpi  vaṭṭadukkhassa antakaro bhaveyya.</p>
              <p>[03] ^b^kālapabbaṅgasaṅkāso^eb^tiādi vivekābhiratikittanaṃ.  ^b^nābhinandāmī^eb^tiādi pana katakiccabhāvadassanaṃ. taṃ sabbaṃ heṭṭhā  (theragā0 aṭṭha0 2.607) vuttatthameva. osāne pana ^a^M2.0258^ea^ ^b^kiṃ me  saddhivihārinā^eb^ti attano saddhivihārikaṃ sandhāya vuttaṃ. tasmā  edisena dubbacena anādarena saddhivihārinā kiṃ me payojanaṃ  ekavihāroyeva mayhaṃ ruccatīti attho.</p>
              <p>[03] evaṃ pana vatvā chaddantadahameva gato. tattha dvādasa vassāni  vasitvā upakaṭṭhe parinibbāne satthāraṃ upasaṅkamitvā parinibbānaṃ  anujānāpetvā tattheva gantvā parinibbāyi. </p>
              <p>[06] aññāsikoṇḍaññattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. udāyittheragāthāvaṇṇanā</h3n>
            <h4>
              <h4n> </h4n>
              <p>[03] ^b^manussabhūta^eb^ntiādikā āyasmato udāyittherassa gāthā.  kā uppatti? ayampi purimabuddhesu katādhikāro tattha tattha bhave  vivaṭṭūpanissayaṃ puññaṃ upacinitvā devamanussesu saṃsaranto imasmiṃ  buddhuppāde kapilavatthusmiṃ brāhmaṇakule nibbattitvā ^b^udāyī^eb^ti  laddhanāmo vayappatto satthu ñātisamāgame buddhānubhāvaṃ disvā,  paṭiladdhasaddho pabbajitvā vipassanāya kammaṃ karonto nacirasseva  arahattaṃ pāpuṇi. tayo hi ime udāyittherā amaccaputto pubbe āgato  kāḷudāyī, kovariyaputto lāludāyī, ayaṃ brāhmaṇaputto mahāudāyīti.  svāyaṃ ekadivasaṃ satthārā setavāraṇaṃ sabbālaṅkārapaṭimaṇḍitaṃ  mahājanena pasaṃsiyamānaṃ aṭṭhuppattiṃ katvā nāgopamasuttante (a0 ni0   6.43) desite desanāpariyosāne attano ñāṇabalānurūpaṃ satthu  guṇe anussaritvā, buddhārammaṇāya pītiyā samussāhitamānaso ``ayaṃ  mahājano imaṃ tiracchānagataṃ nāgaṃ pasaṃsati, na buddhamahānāgaṃ.  handāhaṃ buddhamahāgandhahatthino guṇe pākaṭe karissāmī''ti satthāraṃ  thomento -- </p>
              <p>[03] 689^b^.^eb^ </p>
              <p>[21] ``manussabhūtaṃ sambuddhaṃ, attadantaṃ samāhitaṃ. </p>
              <p>[22] iriyamānaṃ brahmapathe, cittassūpasame rataṃ.. </p>
              <p>[03] 690^b^.^eb^ </p>
              <p>[21] ``yaṃ ^a^V2.0220^ea^ ^a^P3.0008^ea^ manussā namassanti,  sabbadhammāna pāraguṃ. </p>
              <p>[22] devāpi taṃ namassanti, iti me arahato sutaṃ.. </p>
              <p>[03] 691^b^.^eb^ </p>
              <p>[21] ``sabbasaṃyojanātītaṃ ^a^M2.0259^ea^, vanā nibbanamāgataṃ. </p>
              <p>[22] kāmehi nekkhammarataṃ, muttaṃ selāva kañcanaṃ.. </p>
              <p>[03] 692^b^.^eb^ </p>
              <p>[21] ``sa ve accaruci nāgo, himavāvaññe siluccaye. </p>
              <p>[22] sabbesaṃ nāganāmānaṃ, saccanāmo anuttaro.. </p>
              <p>[03] 693^b^.^eb^ </p>
              <p>[21] ``nāgaṃ vo kittayissāmi, na hi āguṃ karoti so. </p>
              <p>[22] soraccaṃ avihiṃsā ca, pādā nāgassa te duve.. </p>
              <p>[03] 694^b^.^eb^ </p>
              <p>[21] ``sati ca sampajaññañca, caraṇā nāgassa tepare. </p>
              <p>[22] saddhāhattho mahānāgo, upekkhāsetadantavā.. </p>
              <p>[03] 695^b^.^eb^ </p>
              <p>[21] ``sati gīvā siro paññā, vīmaṃsā dhammacintanā. </p>
              <p>[22] dhammakucchisamāvāso, viveko tassa vāladhi.. </p>
              <p>[03] 696^b^.^eb^ </p>
              <p>[21] ``so jhāyī assāsarato, ajjhattaṃ susamāhito. </p>
              <p>[22] gacchaṃ samāhito nāgo, ṭhito nāgo samāhito.. </p>
              <p>[03] 697^b^.^eb^ </p>
              <p>[21] ``sayaṃ samāhito nāgo, nisinnopi samāhito. </p>
              <p>[22] sabbattha saṃvuto nāgo, esā nāgassa sampadā.. </p>
              <p>[03] 698^b^.^eb^ </p>
              <p>[21] ``bhuñjati anavajjāni, sāvajjāni na bhuñjati. </p>
              <p>[22] ghāsamacchādanaṃ laddhā, sannidhiṃ parivajjayaṃ.. </p>
              <p>[03] 699^b^.^eb^ </p>
              <p>[21] ``saṃyojanaṃ aṇuṃ thūlaṃ, sabbaṃ chetvāna bandhanaṃ. </p>
              <p>[22] yena yeneva gacchati, anapekkhova gacchati.. </p>
              <p>[03] 700^b^.^eb^ </p>
              <p>[21] ``yathāpi udake jātaṃ, puṇḍarīkaṃ pavaḍḍhati. </p>
              <p>[22] nopalippati toyena, sucigandhaṃ manoramaṃ.. </p>
              <p>[03] 701^b^.^eb^ </p>
              <p>[21] ``tatheva ca loke jāto, buddho loke viharati. </p>
              <p>[22] nopalippati lokena, toyena padumaṃ yathā.. </p>
              <p>[03] 702^b^.^eb^ </p>
              <p>[21] ``mahāgini pajjalito, anāhāropasammati. </p>
              <p>[22] aṅgāresu ca santesu, nibbutoti pavuccati.. </p>
              <p>[03] 703^b^.^eb^ </p>
              <p>[21] ``atthassāyaṃ viññāpanī, upamā viññūhi desitā. </p>
              <p>[22] viññissanti mahānāgā, nāgaṃ nāgena desitaṃ.. </p>
              <p>[03] 704^b^.^eb^ </p>
              <p>[21] ``vītarāgo ^a^M2.0260^ea^ vītadoso, vītamoho anāsavo. </p>
              <p>[22] sarīraṃ vijahaṃ nāgo, parinibbissatyanāsavo''ti..  -- imā gāthā abhāsi.</p>
              <p>[03] tattha ^a^V2.0221^ea^ ^a^P3.0009^ea^ ^b^manussabhūta^eb^nti manussesu bhūtaṃ,  nibbattaṃ; manussattabhāvaṃ vā pattaṃ. satthā hi  āsavakkhayañāṇādhigamena sabbagativimuttopi carimattabhāve  gahitapaṭisandhivasena ``manusso''tveva voharīyatīti. guṇavasena  pana devānaṃ atidevo, brahmānaṃ atibrahmā. ^b^sambuddha^eb^nti sayameva  bujjhitabbabuddhavantaṃ. ^b^attadanta^eb^nti attanāyeva dantaṃ. bhagavā  hi attanāyeva uppāditena ariyamaggena cakkhutopi...pe0... manatopi  uttamena damathena danto. ^b^samāhita^eb^nti aṭṭhavidhena samādhinā  maggaphalasamādhinā ca samāhitaṃ. ^b^iriyamānaṃ brahmapathe^eb^ti  catubbidhepi brahmavihārapathe, brahme vā seṭṭhe phalasamāpattipathe  samāpajjanavasena pavattamānaṃ. kiñcāpi bhagavā na sabbakālaṃ yathāvutte  brahmapathe iriyati, tattha iriyasāmatthiyaṃ pana tanninnatañca upādāya  ``iriyamāna''nti vuttaṃ. ^b^cittassūpasame rata^eb^nti cittassa  upasamahetubhūte sabbasaṅkhārasamathe, nibbāne, abhirataṃ. ^b^yaṃ  manussā namassanti, sabbadhammāna pāragu^eb^nti yaṃ sammāsambuddhaṃ  sabbesaṃ khandhāyatanādidhammānaṃ abhiññāpāragū, pariññāpāragū,  pahānapāragū, bhāvanāpāragū, sacchikiriyapāragū, samāpattipāragūti chadhā  pāraguṃ paramukkaṃsagatasampattiṃ khattiyapaṇḍitādayo manussā namassanti.  dhammānudhammapaṭipattiyā pūjentā kāyena vācāya manasā ca tanninnā  tappoṇā tappabbhārā honti. ^b^devāpi taṃ namassantī^eb^ti na kevalaṃ  manussā eva, atha kho aparimāṇāsu lokadhātūsu devāpi taṃ  namassanti. ^b^iti me arahato suta^eb^nti evaṃ mayā ārakattādīhi  kāraṇehi arahato, bhagavato, dhammasenāpatiādīnañca ``satthā  devamanussāna''ntiādikaṃ vadantānaṃ santike evaṃ sutanti dasseti.</p>
              <p>[03] ^b^sabbasaṃyojanātīta^eb^nti sabbāni dasapi saṃyojanāni  yathārahaṃ catūhi maggehi saha vāsanāya atikkantaṃ. ^b^vanā  nibbanamāgata^eb^nti kilesavanato tabbirahitaṃ nibbanaṃ upagataṃ.  ^b^kāmehi nekkhammarata^eb^nti sabbaso kāmehi nikkhamitvā  pabbajjājhānavipassanādibhede nekkhamme abhirataṃ. ^b^muttaṃ selāva  kañcana^eb^nti asārato nissaṭasārasabhāvattā selato  nissaṭakañcanasadisaṃ devāpi taṃ namassantīti yojanā.</p>
              <p>[03] ^b^sa^eb^ ^a^M2.0261^ea^ ^b^ve accaruci nāgo^eb^ti so ekaṃsato āguṃ na karoti,  punabbhavaṃ na gacchati; nāgo viya balavāti. ``nāgo''ti  laddhanāmo sammāsambuddho, ^b^accarucī^eb^ti ^a^P3.0010^ea^ attano  kāyaruciyā ñāṇaruciyā ca sadevakaṃ lokaṃ atikkamitvā ruci, sobhi.  yathā kiṃ? ^b^himavāvaññe siluccaye,^eb^ yathā hi himavā  pabbatarājā attano thiragarumahāsārabhāvādīhi guṇehi aññe pabbate  atirocati, evaṃ atirocatīti attho. ^b^sabbesaṃ  nāganāmāna^eb^nti ahināgahatthināgapurisanāgānaṃ ^a^V2.0222^ea^,  sekhāsekhapaccekabuddhanāgānaṃ vā. ^b^saccanāmo^eb^ti sacceneva  nāganāmo. taṃ pana saccanāmataṃ ``na hi āguṃ karotī''tiādinā  sayameva vakkhati.</p>
              <p>[03] idāni buddhanāgaṃ avayavato ca dassento nāmato tāva dassetuṃ  ^b^``na hi āguṃ karoti so''^eb^ti āha. yasmā āguṃ, pāpaṃ,  sabbena sabbaṃ na karoti, tasmā nāgoti attho. ^b^soracca^eb^nti  sīlaṃ. ^b^avihiṃsā^eb^ti karuṇā. tadubhayaṃ sabbassapi  guṇarāsissa pubbaṅgamanti, katvā buddhanāgassa purimapādabhāvo tassa  yuttoti āha ^b^``pādā nāgassa te duve''^eb^ti.</p>
              <p>[03] aparapādabhāvena vadanto ^b^``sati ca sampajaññañca, caraṇā  nāgassa tepare''^eb^ti āha. ``tyāpare''ti vā pāṭho. te aparetveva  padavibhāgo. anavajjadhammānaṃ ādāne saddhā hattho etassāti,  ^b^saddhāhattho^eb^. suparisuddhavedanā ñāṇappabhedā upekkhā setadantā te  etassa atthīti, ^b^upekkhāsetadantavā^eb^.</p>
              <p>[03] uttamaṅgaṃ paññā, tassā adhiṭṭhānaṃ satīti āha ^b^``sati  gīvā siro paññā''^eb^ti. ^b^vīmaṃsā dhammacintanā^eb^ti yathā  khāditabbākhāditabbassa soṇḍāya parāmasanaṃ ghāyanañca hatthināgassa  vīmaṃsā nāma hoti, evaṃ buddhanāgassa kusalādidhammacintanā vīmaṃsā.  samā vasanti etthāti, samāvāso, bhājanaṃ kucchi eva samāvāso,  abhiññāsamathānaṃ ādhānabhāvato samathavipassanāsaṅkhāto dhammo  kucchisamāvāso etassāti ^b^dhammakucchisamāvāso. viveko^eb^ti  upadhiviveko. ^b^tassā^eb^ti buddhanāgassa. ^b^vāladhi,^eb^  pariyosānaṅgabhāvato.</p>
              <p>[03] ^b^jhāyī^eb^ti ārammaṇūpanijjhānena ca jhāyanasīlo.  ^b^assāsarato^eb^ti paramassāsabhūte nibbāne rato. ^b^ajjhattaṃ  susamāhito^eb^ti visayajjhatte ^a^M2.0262^ea^ phalasamāpattiyaṃ suṭṭhu samāhito tadidaṃ  samādhānaṃ suṭṭhu sabbakālikanti dassetuṃ ^b^``gacchaṃ samāhito  nāgo''^eb^tiādi vuttaṃ. bhagavā hi savāsanassa uddhaccassa pahīnattā  vikkhepābhāvato niccaṃ samāhitova. tasmā yaṃ yaṃ iriyāpathaṃ kappeti,  taṃ taṃ samāhitova kappesīti.</p>
              <p>[03] ^b^sabbatthā^eb^ti, sabbasmiṃ gocare, sabbasmiñca dvāre sabbaso  pihitavutti. tenāha -- ``sabbaṃ kāyakammaṃ ñāṇapubbaṅgamaṃ ^a^P3.0011^ea^  ñāṇānuparivatta''ntiādi (netti0 15). ^b^esā nāgassa  sampadā^eb^ti esā ``na hi āguṃ karoti so''tiādinā  ``sambuddha''ntiādinā eva vā yathāvuttā vakkhamānā ca  buddhagandhahatthino sampatti guṇaparipuṇṇā.</p>
              <p>[03] ^b^bhuñjati^eb^ ^a^V2.0223^ea^ ^b^anavajjānī^eb^ti sammājīvassa ukkaṃsapāramippattiyā  bhuñjati agarahitabbāni, micchājīvassa sabbaso savāsanānañca  pahīnattā sāvajjāni garahitabbāni na bhuñjati anavajjāni bhuñjanto  ca sannidhiṃ parivajjayaṃ bhuñjatīti yojanā.</p>
              <p>[03] ^b^saṃyojana^eb^nti vaṭṭadukkhena saddhiṃ santānaṃ saṃyojanato vaṭṭe  osīdāpanasamatthaṃ dasavidhampi saṃyojanaṃ. ^b^aṇuṃ thūla^eb^nti  khuddakañceva mahantañca. ^b^sabbaṃ chetvāna bandhana^eb^nti maggañāṇena  anavasesaṃ kilesabandhanaṃ chinditvā. ^b^yena yenā^eb^ti yena yena  disābhāgena.</p>
              <p>[03] yathā hi udake jātaṃ puṇḍarīkaṃ udake pavaḍḍhati nopalippati  toyena, anupalepasabhāvattā, tatheva loke jāto buddho loke viharati,  nopalippati lokena taṇhādiṭṭhimānalepābhāvatoti yojanā.</p>
              <p>[03] ^b^ginī^eb^ti aggi. ^b^anāhāro^eb^ti anindhano.</p>
              <p>[03] ^b^atthassāyaṃ viññāpanī^eb^ti satthu guṇasaṅkhātassa  upameyyatthassa viññāpanī, pakāsanī ayaṃ nāgūpamā.  ^b^viññūhī^eb^ti satthu paṭividdhacatusaccadhammaṃ parijānantehi attānaṃ  sandhāya vadati. ^b^viññissantī^eb^tiādi kāraṇavacanaṃ, yasmā  nāgena mayā desitaṃ nāgaṃ tathāgatagandhahatthiṃ mahānāgā khīṇāsavā  attano visaye ṭhatvā vijānissanti, tasmā aññesaṃ puthujjanānaṃ  ñāpanatthaṃ ayaṃ upamā amhehi bhāsitāti adhippāyo.</p>
              <p>[03] ^b^sarīraṃ^eb^ ^a^M2.0263^ea^ ^b^vijahaṃ nāgo, parinibbissatyanāsavo^eb^ti bodhimūle  saupādisesaparinibbānena anāsavo sammāsambuddhanāgo, idāni sarīraṃ  attabhāvaṃ vijahanto khandhaparinibbānena parinibbāyissatīti.</p>
              <p>[03] evaṃ cuddasahi upamāhi maṇḍetvā, soḷasahi gāthāhi, catusaṭṭhiyā  pādehi satthu guṇe vaṇṇento anupādisesāya nibbānadhātuyā desanaṃ  niṭṭhāpesi. </p>
              <p>[06] udāyittheragāthāvaṇṇanā niṭṭhitā. </p>
              <p>[06] soḷasakanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 16. vīsatinipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. adhimuttattheragāthāvaṇṇanā</h3n>
            <h4>
              <h4n> </h4n>
              <p>[03] vīsatinipāte ^a^M2.0264^ea^ ^a^V2.0224^ea^ ^a^P3.0012^ea^ ^b^yaññatthaṃ vā^eb^tiādikā  āyasmato aparassa adhimuttattherassa gāthā. kā uppatti? ayampi  purimabuddhesu katādhikāro tattha tattha bhave puññāni upacinanto  atthadassissa bhagavato kāle vibhavasampanne kule nibbattitvā viññutaṃ  patto satthari parinibbute bhikkhusaṅghaṃ upaṭṭhahanto mahādānāni  pavattesi. so tena puññakammena devamanussesu saṃsaranto imasmiṃ  buddhuppāde āyasmato saṃkiccattherassa bhaginiyā kucchimhi nibbatti,  ^b^adhimutto^eb^tissa nāmaṃ ahosi. so vayappatto mātulattherassa  santike pabbajitvā vipassanāya kammaṃ karonto sāmaṇerabhūmiyaṃyeva  ṭhito arahattaṃ pāpuṇi. tena vuttaṃ ^b^apadāne^eb^ (apa0 thera  1.4.84-88) -- </p>
              <p>[21] ``nibbute lokanāthamhi, atthadassīnaruttame. </p>
              <p>[22] upaṭṭhahiṃ bhikkhusaṅghaṃ, vippasannena cetasā.. </p>
              <p>[21] ``nimantetvā bhikkhusaṅghaṃ, ujubhūtaṃ samāhitaṃ. </p>
              <p>[22] ucchunā maṇḍapaṃ katvā, bhojesiṃ saṅghamuttamaṃ.. </p>
              <p>[21] ``yaṃ yaṃ yonupapajjāmi, devattaṃ athamānusaṃ. </p>
              <p>[22] sabbe satte abhibhomi, puññakammassidaṃ phalaṃ.. </p>
              <p>[21] ``aṭṭhārase kappasate, yaṃ dānamadadiṃ tadā. </p>
              <p>[22] duggatiṃ nābhijānāmi, ucchudānassidaṃ phalaṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] arahattaṃ pana patvā samāpattisukhena vītināmento  upasampajjitukāmo ``mātaraṃ āpucchissāmī''ti mātu santikaṃ  gacchanto antarāmagge devatāya balikammakaraṇatthaṃ maṃsapariyesanaṃ  carantehi pañcasatehi corehi samāgacchi. corā ca taṃ aggahesuṃ  ``devatāya bali ^a^V2.0225^ea^ bhavissatī''ti. so corehi gahitopi abhīto  acchambhī vippasannamukhova aṭṭhāsi. taṃ disvā  coragāmaṇiacchariyabbhutacittajāto pasaṃsanto -- </p>
              <p>[03] 705^b^.^eb^ </p>
              <p>[21] ``yaññatthaṃ ^a^M2.0265^ea^ vā dhanatthaṃ vā, ye hanāma mayaṃ pure. </p>
              <p>[22] avasesaṃ bhayaṃ hoti, vedhanti vilapanti ca.. </p>
              <p>[03] 706^b^.^eb^ </p>
              <p>[21] ``tassa te natthi bhītattaṃ, bhiyyo vaṇṇo pasīdati. </p>
              <p>[22] kasmā na paridevesi, evarūpe mahabbhaye''ti.. -- dve  gāthā abhāsi.</p>
              <p>[03] tattha ^b^yaññattha^eb^nti yajanatthaṃ devatānaṃ balikammakaraṇatthaṃ  vā. vā-saddo vikappanattho. ^b^dhanattha^eb^nti sāpateyyaharaṇatthaṃ.  ^b^ye hanāma mayaṃ pure^eb^ti ye satte mayaṃ pubbe hanimha. atītatthe  hi idaṃ vattamānavacanaṃ. ^b^avase^eb^ti avase aserike katvā.  ^b^ta^eb^nti tesaṃ. ``avasesanti''pi paṭhanti. amhehi gahitesu taṃ  ekaṃ ṭhapetvā avasesānaṃ; ayameva vā pāṭho. ^b^bhayaṃ hotī^eb^ti  maraṇabhayaṃ hoti. yena te ^b^vedhanti vilapanti,^eb^cittutrāsena  vedhanti ^a^P3.0013^ea^, ``sāmi, tumhākaṃ idañcidañca dassāma,  dāsā bhavissāmā''tiādikaṃ vadantā vilapanti.</p>
              <p>[03] ^b^tassa te^eb^ti yo tvaṃ amhehi devatāya balikammatthaṃ  jīvitā voropetukāmehi ukkhittāsikehi santajjito, tassa te.  ^b^bhītatta^eb^nti bhītabhāvo, bhayanti attho. ^b^bhiyyo vaṇṇo  pasīdatī^eb^ti pakativaṇṇato uparipi te mukhavaṇṇo vippasīdati.  therassa kira tadā ``sace ime māressanti, idānevāhaṃ anupādāya  parinibbāyissāmi, dukkhabhāro vigacchissatī''ti uḷāraṃ  pītisomanassaṃ uppajji. ^b^evarūpe mahabbhaye^eb^ti edise mahati  maraṇabhaye upaṭṭhite. hetuatthe vā etaṃ bhummavacanaṃ.</p>
              <p>[03] idāni thero coragāmaṇissa paṭivacanadānamukhena dhammaṃ desento  -- </p>
              <p>[03] 707^b^.^eb^ </p>
              <p>[21] ``natthi cetasikaṃ dukkhaṃ, anapekkhassa gāmaṇi. </p>
              <p>[22] atikkantā bhayā sabbe, khīṇasaṃyojanassa ve.. </p>
              <p>[03] 708^b^.^eb^ </p>
              <p>[21] ``khīṇāya bhavanettiyā, diṭṭhe dhamme yathātathe. </p>
              <p>[22] na bhayaṃ maraṇe hoti, bhāranikkhepane yathā.. </p>
              <p>[03] 709^b^.^eb^ </p>
              <p>[21] ``suciṇṇaṃ brahmacariyaṃ me, maggo cāpi subhāvito. </p>
              <p>[22] maraṇe me bhayaṃ natthi, rogānamiva saṅkhaye.. </p>
              <p>[03] 710^b^.^eb^ </p>
              <p>[21] ``suciṇṇaṃ ^a^M2.0266^ea^ ^a^V2.0226^ea^ brahmacariyaṃ me, maggo cāpi subhāvito. </p>
              <p>[22] nirassādā bhavā diṭṭhā, visaṃ pitvāva chaḍḍitaṃ.. </p>
              <p>[03] 711^b^.^eb^ </p>
              <p>[21] ``pāragū anupādāno, katakicco anāsavo. </p>
              <p>[22] tuṭṭho āyukkhayā hoti, mutto āghātanā yathā.. </p>
              <p>[03] 712^b^.^eb^ </p>
              <p>[21] ``uttamaṃ dhammataṃ patto, sabbaloke anatthiko. </p>
              <p>[22] ādittāva gharā mutto, maraṇasmiṃ na socati.. </p>
              <p>[03] 713^b^.^eb^ </p>
              <p>[21] ``yadatthi saṅgataṃ kiñci, bhavo vā yattha labbhati. </p>
              <p>[22] sabbaṃ anissaraṃ etaṃ, iti vuttaṃ mahesinā.. </p>
              <p>[03] 714^b^.^eb^ </p>
              <p>[21] ``yo taṃ tathā pajānāti, yathā buddhena desitaṃ. </p>
              <p>[22] na gaṇhāti bhavaṃ kiñci, sutattaṃva ayoguḷaṃ.. </p>
              <p>[03] 715^b^.^eb^ </p>
              <p>[21] ``na me hoti `ahosi'nti, `bhavissa'nti na hoti  me. </p>
              <p>[22] saṅkhārā vigamissanti, tattha kā paridevanā.. </p>
              <p>[03] 716^b^.^eb^ </p>
              <p>[21] ``suddhaṃ dhammasamuppādaṃ, suddhaṃ saṅkhārasantatiṃ. </p>
              <p>[22] passantassa yathābhūtaṃ, na bhayaṃ hoti gāmaṇi.. </p>
              <p>[03] 717^b^.^eb^ </p>
              <p>[21] ``tiṇakaṭṭhasamaṃ lokaṃ, yadā paññāya passati. </p>
              <p>[22] mamattaṃ so asaṃvindaṃ, `natthi me'ti na socati.. </p>
              <p>[03] 718^b^.^eb^ </p>
              <p>[21] ``ukkaṇṭhāmi sarīrena, bhavenamhi anatthiko. </p>
              <p>[22] soyaṃ bhijjissati kāyo, añño ca na bhavissati.. </p>
              <p>[03] 719^b^.^eb^ </p>
              <p>[21] ``yaṃ ^a^P3.0014^ea^ vo kiccaṃ sarīrena, taṃ karotha  yadicchatha. </p>
              <p>[22] na me tappaccayā tattha, doso pemañca hehitī''ti..  -- </p>
              <p>[25] imā gāthā abhāsi. </p>
              <p>[03] 720^b^.^eb^ </p>
              <p>[21] ``tassa taṃ vacanaṃ sutvā, abbhutaṃ lomahaṃsanaṃ. </p>
              <p>[22] satthāni nikkhipitvāna, māṇavā etadabravu''nti..  -- </p>
              <p>[25] ayaṃ saṅgītikārehi vuttagāthā. ito aparā tisso  corānaṃ, therassa ca vacanapaṭivacanagāthā -- </p>
              <p>[03] 721^b^.^eb^ </p>
              <p>[21] ``kiṃ ^a^M2.0267^ea^ bhadante karitvāna, ko vā ācariyo tava. </p>
              <p>[22] kassa sāsanamāgamma, labbhate taṃ asokatā.. </p>
              <p>[03] 722^b^.^eb^ </p>
              <p>[21] ``sabbaññū sabbadassāvī, jino ācariyo mama. </p>
              <p>[22] mahākāruṇiko satthā, sabbalokatikicchako.. </p>
              <p>[03] 723^b^.^eb^ </p>
              <p>[21] ``tenāyaṃ ^a^V2.0227^ea^ desito dhammo, khayagāmī anuttaro. </p>
              <p>[22] tassa sāsanamāgamma, labbhate taṃ asokatā.. </p>
              <p>[03] 724^b^.^eb^ </p>
              <p>[21] ``sutvāna corā isino subhāsitaṃ, nikkhippa  satthāni ca āvudhāni ca. </p>
              <p>[22] tamhā ca kammā viramiṃsu eke, eke ca  pabbajjamarocayiṃsu.. </p>
              <p>[03] 725^b^.^eb^ </p>
              <p>[21] ``te pabbajitvā sugatassa sāsane, bhāvetva  bojjhaṅgabalāni paṇḍitā. </p>
              <p>[22] udaggacittā sumanā katindriyā, phusiṃsu nibbānapadaṃ  asaṅkhata''nti.. -- </p>
              <p>[25] imāpi saṅgītikārehi vuttagāthā.</p>
              <p>[03] tattha ^b^natthi cetasikaṃ dukkhaṃ, anapekkhassa, gāmaṇī^eb^ti  gāmaṇi, apekkhāya, taṇhāya, abhāvena anapekkhassa mādisassa,  lohitasabhāvo pubbo viya, cetasikaṃ dukkhaṃ domanassaṃ natthi,  domanassābhāvāpadesena bhayābhāvaṃ vadati. tenāha ^b^``atikkantā  bhayā sabbe''^eb^ti. ^b^atikkantā bhayā sabbe^eb^ti khīṇasaṃyojanassa  arahato pañcavīsati mahābhayā, aññe ca sabbepi bhayā ekaṃsena  atikkantā atītā, apagatāti attho.</p>
              <p>[03] ^b^diṭṭhe dhamme yathātathe^eb^ti catusaccadhamme  pariññāpahānasacchikiriyabhāvanāvasena maggapaññāya yathābhūtaṃ diṭṭhe.  ^b^maraṇe^eb^ti maraṇahetu. ^b^bhāranikkhepane yathā^eb^ti yathā koci  puriso sīse ṭhitena mahatā garubhārena saṃsīdanto tassa nikkhepane,  apanayane na bhāyati, evaṃ sampadamidanti attho. vuttañhetaṃ bhagavatā  -- </p>
              <p>[21] ``bhārā ^a^M2.0268^ea^ ^a^P3.0015^ea^ have pañcakkhandhā, bhārahāro  ca puggalo. </p>
              <p>[22] bhārādānaṃ dukhaṃ loke, bhāranikkhepanaṃ sukha''nti..  (saṃ0 ni0  3.22).</p>
              <p>[03] ^b^suciṇṇa^eb^nti suṭṭhu caritaṃ. ^b^brahmacariya^eb^nti,  sikkhattayasaṅgahaṃ sāsanabrahmacariyaṃ. tato eva ^b^maggo cāpi  subhāvito^eb^ aṭṭhaṅgiko ariyamaggopi sammadeva bhāvito.  ^b^rogānamiva saṅkhaye^eb^ti yathā bahūhi rogehi abhibhūtassa  āturassa rogānaṃ saṅkhaye pītisomanassameva hoti, evaṃ  khandharogasaṅkhaye maraṇe mādisassa bhayaṃ natthi.</p>
              <p>[03] ^b^nirassādā bhavā diṭṭhā^eb^ti tīhi dukkhatāhi abhibhūtā,  ekādasahi aggīhi ādittā, tayo bhavā nirassādā, assādarahitā,  mayā diṭṭhā. ^b^visaṃ pitvāva chaḍḍita^eb^nti pamādavasena visaṃ  pivitvā tādisena payogena chaḍḍitaṃ viya maraṇe me bhayaṃ natthīti  attho.</p>
              <p>[03] ^b^mutto^eb^ ^a^V2.0228^ea^ ^b^āghātanā yathā^eb^ti yathā corehi māraṇatthaṃ āghātanaṃ  nīto kenaci upāyena tato mutto haṭṭhatuṭṭho hoti, evaṃ saṃsārapāraṃ,  nibbānaṃ, gatattā ^b^pāragū,^eb^ catūhipi upādānehi ^b^anupādāno,^eb^  pariññādīnaṃ soḷasannaṃ kiccānaṃ katattā ^b^katakicco^eb^  kāmāsavādīhi ^b^anāsavo, āyukkhayā^eb^ āyukkhayahetu ^b^tuṭṭho^eb^  somanassiko hoti.</p>
              <p>[03] ^b^uttama^eb^nti seṭṭhaṃ. ^b^dhammata^eb^nti, dhammasabhāvaṃ.  arahatte siddhe sijjhanahetu iṭṭhādīsu tādibhāvaṃ. ^b^sabbaloke^eb^ti  sabbalokasmimpi, dīghāyukasukhabahulatādivasena saṃyuttepi loke.  ^b^anatthiko^eb^ti, anapekkho. ^b^ādittāva gharā mutto^eb^ti yathā  koci puriso samantato ādittato pajjalitato gehato nissaṭo, tato  nissaraṇanimittaṃ na socati, evaṃ khīṇāsavo maraṇanimittaṃ na  socati.</p>
              <p>[03] ^b^yadatthi saṅgataṃ kiñcī^eb^ti yaṃkiñci imasmiṃ loke  atthi, vijjati, upalabbhati saṅgataṃ, sattehi saṅkhārehi vā  samāgamo, samodhānaṃ. ``saṅkhata''ntipi pāṭho, tassa yaṃkiñci  paccayehi samacca sambhuyya kataṃ, paṭiccasamuppannanti attho. ^b^bhavo  vā yattha labbhatī^eb^ti yasmiṃ sattanikāye yo upapattibhavo labbhati.  ^b^sabbaṃ anissaraṃ eta^eb^nti sabbametaṃ issararahitaṃ, na ettha kenaci  ``evaṃ hotū''ti issariyaṃ vattetuṃ sakkā. ^b^iti vuttaṃ  mahesinā^eb^ti ^a^M2.0269^ea^ ``sabbe dhammā anattā''ti evaṃ vuttaṃ mahesinā  sammāsambuddhena. tasmā ``anissaraṃ eta''nti pajānanto maraṇasmiṃ  na socatīti yojanā.</p>
              <p>[03] ^b^na^eb^ ^a^P3.0016^ea^ ^b^gaṇhāti bhavaṃ kiñcī^eb^ti yo  ariyasāvako ``sabbe saṅkhārā aniccā''tiādinā (dha0 pa0  277) yathā buddhena bhagavatā desitaṃ, tathā taṃ bhavattayaṃ  vipassanāpaññāsahitāya maggapaññāya pajānāti. so yathā koci  puriso sukhakāmo divasaṃ santattaṃ ayoguḷaṃ hatthena na gaṇhāti, evaṃ  kiñci khuddakaṃ vā mahantaṃ vā bhavaṃ na gaṇhāti, na tattha taṇhaṃ  karotīti attho.</p>
              <p>[03] ^b^na me hoti ``ahosi''^eb^nti ``atītamaddhānaṃ ahaṃ  īdiso ahosi''nti attadiṭṭhivasena na me cittappavatti atthi  diṭṭhiyā sammadeva ugghāṭitattā, dhammasabhāvassa ca sudiṭṭhattā.  ^b^``bhavissa''nti na hoti me^eb^ti tato eva ``anāgatamaddhānaṃ  ahaṃ ediso kathaṃ nu kho bhavissaṃ bhaveyya''nti evampi me na hoti.  ^b^saṅkhārā vigamissantī^eb^ti evaṃ pana hoti ``yathāpaccayaṃ  pavattamānā saṅkhārāva, na ettha koci attā vā attaniyaṃ vā, te ca  kho vigamissanti ^a^V2.0229^ea^, vinassissanti, khaṇe khaṇe bhijjissantī''ti.  ^b^tattha kā paridevanā^eb^ti evaṃ passantassa mādisassa tattha  saṅkhāragate kā nāma paridevanā.</p>
              <p>[03] ^b^suddha^eb^nti kevalaṃ, attasārena asammissaṃ.  ^b^dhammasamuppāda^eb^nti paccayapaccayuppannadhammasamuppattiṃ  avijjādipaccayehi saṅkhārādidhammamattappavattiṃ.  ^b^saṅkhārasantati^eb^nti kilesakammavipākappabhedasaṅkhārapabandhaṃ.  ^b^passantassa yathābhūta^eb^nti saha vipassanāya maggapaññāya yāthāvato  jānantassa.</p>
              <p>[03] ^b^tiṇakaṭṭhasamaṃ loka^eb^nti yathā araññe apariggahe tiṇakaṭṭhe  kenaci gayhamāne aparassa ``mayhaṃ santakaṃ ayaṃ gaṇhatī''ti na  hoti, evaṃ so asāmikatāya tiṇakaṭṭhasamaṃ saṅkhāralokaṃ yadā  paññāya passati, so tattha mamattaṃ ^b^asaṃvindaṃ^eb^ asaṃvindanto  alabhanto akaronto. ^b^natthi me^eb^ti ``ahu vata sohaṃ, taṃ me  natthī''ti na socati.</p>
              <p>[03] ^b^ukkaṇṭhāmi sarīrenā^eb^ti asārakena abhinudena dukkhena  akataññunā asuciduggandhajegucchapaṭikkūlasabhāvena iminā kāyena  ukkaṇṭhāmi imaṃ kāyaṃ ^a^M2.0270^ea^ nibbindanto evaṃ tiṭṭhāmi. ^b^bhavenamhi  anatthiko^eb^ti sabbenapi bhavena anatthiko amhi, na kiñci bhavaṃ  patthemi. ^b^soyaṃ bhijjissati kāyo^eb^ti ayaṃ mama kāyo idāni  tumhākaṃ payogena aññathā vā aññattha bhijjissati. ^b^añño ca  na bhavissatī^eb^ti añño kāyo mayhaṃ āyatiṃ na bhavissati,  punabbhavābhāvato.</p>
              <p>[03] ^b^yaṃ vo kiccaṃ sarīrenā^eb^ti yaṃ tumhākaṃ iminā sarīrena  payojanaṃ, ^b^taṃ karotha yadicchatha,^eb^ icchatha ce. ^b^na me  tappaccayā^eb^ti, taṃ nimittaṃ ^a^P3.0017^ea^ imassa sarīrassa  tumhehi yathicchitakiccassa karaṇahetu. ^b^tatthā^eb^ti tesu karontesu  ca akarontesu ca. ^b^doso pemañca hehitī^eb^ti yathākkamaṃ paṭigho  anunayo na bhavissati, attano bhave apekkhāya sabbaso pahīnattāti  adhippāyo. aññapaccayā aññattha ca paṭighānunayesu asantesupi  tappaccayā, ``tatthā''ti vacanaṃ yathādhigatavasena vuttaṃ.</p>
              <p>[03] ^b^tassā^eb^ti adhimuttattherassa. ^b^taṃ vacana^eb^nti ``natthi  cetasikaṃ dukkha''ntiādikaṃ maraṇe bhayābhāvādidīpakaṃ, tato eva  abbhutaṃ lomahaṃsanaṃ vacanaṃ sutvā. ^b^māṇavā^eb^ti corā. corā hi  ``māṇavā''ti vuccanti ``māṇavehi saha gacchanti katakammehi  akatakammehipī''tiādīsu (ma0 ni0 2.149) viya.</p>
              <p>[03] ^b^kiṃ^eb^ ^a^V2.0230^ea^ ^b^bhadante karitvānā^eb^ti, bhante, kiṃ nāma tapokammaṃ  katvā. ko vā tava ācariyo kassa ^b^sāsanaṃ,^eb^ ovādaṃ  nissāya ayaṃ ^b^asokatā^eb^ maraṇakāle sokābhāvo labbhatīti  ^b^etaṃ^eb^ atthaṃ ^b^abravuṃ,^eb^ pucchāvasena kathesuṃ, bhāsiṃsu.</p>
              <p>[03] taṃ sutvā thero tesaṃ paṭivacanaṃ dento  ^b^``sabbaññū''^eb^tiādimāha. tattha ^b^sabbaññū^eb^ti paropadesena  vinā sabbapakārena sabbadhammāvabodhanasamatthassa  ākaṅkhāpaṭibaddhavuttino anāvaraṇañāṇassa adhigamena atītādibhedaṃ  sabbaṃ jānātīti, sabbaññū. teneva samantacakkhunā sabbassa  dassanato ^b^sabbadassāvī^eb^. yamhi anāvaraṇañāṇaṃ, tadeva  sabbaññutaññāṇaṃ, nattheva asādhāraṇañāṇapāḷiyā virodho  visayuppattimukhena aññehi asādhāraṇabhāvadassanatthaṃ ekasseva ñāṇassa  dvidhā vuttattā. yaṃ panettha vattabbaṃ, taṃ ^b^itivuttakavaṇṇanāyaṃ^eb^  (itivu0 aṭṭha0 38) vitthārato vuttamevāti tattha vuttanayeneva  ^a^M2.0271^ea^ veditabbaṃ. pañcannampi mārānaṃ vijayato ^b^jino,^eb^  hīnādivibhāgabhinne sabbasmiṃ sattanikāye adhimuttavuttitāya mahatiyā  karuṇāya samannāgatattā ^b^mahākāruṇiko,^eb^  diṭṭhadhammikasamparāyikaparamatthehi yathārahaṃ veneyyānaṃ anusāsanato  ^b^satthā,^eb^ tato eva sabbalokassa kilesarogatikicchanato  ^b^sabbalokatikicchako,^eb^ sammāsambuddho ācariyo mamāti yojanā.  ^b^khayagāmī^eb^ti nibbānagāmī.</p>
              <p>[03] evaṃ therena satthu sāsanassa ca guṇe pakāsite paṭiladdhasaddhā  ekacce corā pabbajiṃsu, ekacce upāsakattaṃ pavedesuṃ. tamatthaṃ dīpento  dhammasaṅgāhakā ^b^``sutvāna corā''^eb^tiādinā dve gāthā abhāsiṃsu.  tattha ^a^P3.0018^ea^ ^b^isino^eb^ti adhisīlasikkhādīnaṃ  esanaṭṭhena isino, adhimuttattherassa. ^b^nikkhippā^eb^ti pahāya.  ^b^satthāni ca āvudhāni cā^eb^ti asiādisatthāni ceva  dhanukalāpādiāvudhāni ca. ^b^tamhā ca kammā^eb^ti tato  corakammato.</p>
              <p>[03] ^b^te pabbajitvā sugatassa sāsane^eb^ti te corā  sobhanagamanatādīhi sugatassa bhagavato sāsane pabbajjaṃ upagantvā.  bhāvanāvisesādhigatāya odagyalakkhaṇāya pītiyā samannāgamena  ^b^udaggacittā. sumanā^eb^ti somanassappattā. ^b^katindriyā^eb^ti  bhāvitindriyā. ^b^phusiṃsū^eb^ti aggamaggādhigamena asaṅkhataṃ  nibbānaṃ adhigacchiṃsu. adhimutto kira core nibbisevane katvā, te  tattheva ṭhapetvā, mātu santikaṃ gantvā, mātaraṃ āpucchitvā, paccāgantvā  tehi saddhiṃ upajjhāyassa santikaṃ gantvā, pabbājetvā upasampadaṃ  akāsi. atha tesaṃ kammaṭṭhānaṃ ācikkhi ^a^V2.0231^ea^, te nacirasseva arahatte  patiṭṭhahiṃsu. tena vuttaṃ ``pabbajitvā...pe0... asaṅkhata''nti. </p>
              <p>[06] adhimuttattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. pārāpariyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^samaṇassa ahu cintā^eb^tiādikā āyasmato  pārāpariyattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinitvā  sugatīsuyeva saṃsaranto imasmiṃ buddhuppāde sāvatthiyaṃ aññatarassa  brāhmaṇamahāsālassa putto hutvā ^a^M2.0272^ea^ nibbatti. tassa vayappattassa  gottavasena ^b^pārāpariyo^eb^tveva samaññā ahosi. so tayo vede  uggahetvā brāhmaṇasippesu nipphattiṃ gato. ekadivasaṃ satthu  dhammadesanākāle jetavanavihāraṃ gantvā parisapariyante nisīdi.  satthā tassa ajjhāsayaṃ oloketvā ^b^indriyabhāvanāsuttaṃ^eb^ (ma0  ni0 3.453) desesi. so taṃ sutvā paṭiladdhasaddho pabbaji. taṃ  suttaṃ uggahetvā tadatthamanucintesi. yathā pana anucintesi,  svāyamattho gāthāsu eva āvi bhavissati. so tathā  anuvicintento āyatanamukhena vipassanaṃ paṭṭhapetvā nacirasseva arahattaṃ  patto. aparabhāge attanā cintitākāraṃ pakāsento -- </p>
              <p>[03] 726^b^.^eb^ </p>
              <p>[21] ``samaṇassa ahu cintā, pārāpariyassa bhikkhuno. </p>
              <p>[22] ekakassa nisinnassa, pavivittassa jhāyino.. </p>
              <p>[03] 727^b^.^eb^ </p>
              <p>[21] ``kimānupubbaṃ ^a^P3.0019^ea^ puriso, kiṃ vataṃ kiṃ  samācāraṃ. </p>
              <p>[22] attano kiccakārīssa, na ca kañci viheṭhaye.. </p>
              <p>[03] 728^b^.^eb^ </p>
              <p>[21] ``indriyāni manussānaṃ, hitāya ahitāya ca. </p>
              <p>[22] arakkhitāni ahitāya, rakkhitāni hitāya ca.. </p>
              <p>[03] 729^b^.^eb^ </p>
              <p>[21] ``indriyāneva sārakkhaṃ, indriyāni ca gopayaṃ. </p>
              <p>[22] attano kiccakārīssa, na ca kañci viheṭhaye.. </p>
              <p>[03] 730^b^.^eb^ </p>
              <p>[21] ``cakkhundriyaṃ ce rūpesu, gacchantaṃ anivārayaṃ. </p>
              <p>[22] anādīnavadassāvī, so dukkhā na hi muccati.. </p>
              <p>[03] 731^b^.^eb^ </p>
              <p>[21] ``sotindriyaṃ ^a^V2.0232^ea^ ce saddesu, gacchantaṃ anivārayaṃ. </p>
              <p>[22] anādīnavadassāvī, so dukkhā na hi muccati.. </p>
              <p>[03] 732^b^.^eb^ </p>
              <p>[21] ``anissaraṇadassāvī, gandhe ce paṭisevati. </p>
              <p>[22] na so muccati dukkhamhā, gandhesu adhimucchito.. </p>
              <p>[03] 733^b^.^eb^ </p>
              <p>[21] ``ambilaṃ madhuraggañca, tittakaggamanussaraṃ. </p>
              <p>[22] rasataṇhāya gadhito, hadayaṃ nāvabujjhati.. </p>
              <p>[03] 734^b^.^eb^ </p>
              <p>[21] ``subhānyappaṭikūlāni ^a^M2.0273^ea^, phoṭṭhabbāni anussaraṃ. </p>
              <p>[22] ratto rāgādhikaraṇaṃ, vividhaṃ vindate dukhaṃ.. </p>
              <p>[03] 735^b^.^eb^ </p>
              <p>[21] ``manaṃ cetehi dhammehi, yo na sakkoti rakkhituṃ. </p>
              <p>[22] tato naṃ dukkhamanveti, sabbehetehi pañcahi.. </p>
              <p>[03] 736^b^.^eb^ </p>
              <p>[21] ``pubbalohitasampuṇṇaṃ, bahussa kuṇapassa ca. </p>
              <p>[22] naravīrakataṃ vagguṃ, samuggamiva cittitaṃ.. </p>
              <p>[03] 737^b^.^eb^ </p>
              <p>[21] ``kaṭukaṃ madhurassādaṃ, piyanibandhanaṃ dukhaṃ. </p>
              <p>[22] khuraṃva madhunā littaṃ, ullihaṃ nāvabujjhati.. </p>
              <p>[03] 738^b^.^eb^ </p>
              <p>[21] ``itthirūpe itthisare, phoṭṭhabbepi ca itthiyā. </p>
              <p>[22] itthigandhesu sāratto, vividhaṃ vindate dukhaṃ.. </p>
              <p>[03] 739^b^.^eb^ </p>
              <p>[21] ``itthisotāni sabbāni, sandanti pañca pañcasu. </p>
              <p>[22] tesamāvaraṇaṃ kātuṃ, yo sakkoti vīriyavā.. </p>
              <p>[03] 740^b^.^eb^ </p>
              <p>[21] ``so atthavā so dhammaṭṭho, so dakkho so  vicakkhaṇo. </p>
              <p>[22] kareyya ramamānopi, kiccaṃ dhammatthasaṃhitaṃ.. </p>
              <p>[03] 741^b^.^eb^ </p>
              <p>[21] ``atho sīdati saññuttaṃ, vajje kiccaṃ niratthakaṃ. </p>
              <p>[22] na taṃ kiccanti maññitvā, appamatto vicakkhaṇo.. </p>
              <p>[03] 742^b^.^eb^ </p>
              <p>[21] ``yañca atthena saññuttaṃ, yā ca dhammagatā rati. </p>
              <p>[22] taṃ samādāya vattetha, sā hi ve uttamā rati.. </p>
              <p>[03] 743^b^.^eb^ </p>
              <p>[21] ``uccāvacehupāyehi, paresamabhijigīsati. </p>
              <p>[22] hantvā vadhitvā atha socayitvā, ālopati sāhasā yo  paresaṃ.. </p>
              <p>[03] 744^b^.^eb^ </p>
              <p>[21] ``tacchanto ^a^P3.0020^ea^ āṇiyā āṇiṃ,  nihanti balavā yathā. </p>
              <p>[22] indriyānindriyeheva, nihanti kusalo tathā.. </p>
              <p>[03] 745^b^.^eb^ </p>
              <p>[21] ``saddhaṃ ^a^M2.0274^ea^ vīriyaṃ samādhiñca, satipaññañca bhāvayaṃ. </p>
              <p>[22] pañca pañcahi hantvāna, anīgho yāti brāhmaṇo.. </p>
              <p>[03] 746^b^.^eb^ </p>
              <p>[21] ``so ^a^V2.0233^ea^ atthavā so dhammaṭṭho, katvā vākyānusāsaniṃ. </p>
              <p>[22] sabbena sabbaṃ buddhassa, so naro sukhamedhatī''ti..  -- imā gāthā abhāsi.</p>
              <p>[03] tattha ^b^samaṇassā^eb^ti pabbajitassa. ^b^ahū^eb^ti ahosi.  ^b^cintā^eb^ti dhammacintā dhammavicāraṇā.  ^b^pārāpariyassā^eb^ti pārāparagottassa. ``pārācariyassā''tipi  paṭhanti. ^b^bhikkhuno^eb^ti saṃsāre bhayaṃ ikkhanasīlassa.  ^b^ekakassā^eb^ti asahāyassa, etena kāyavivekaṃ dasseti.  ^b^pavivittassā^eb^ti pavivekahetunā kilesānaṃ vikkhambhanena vivekaṃ  āraddhassa, etena cittavivekaṃ dasseti. tenāha ^b^``jhāyino''^eb^ti.  ^b^jhāyino^eb^ti jhāyanasīlassa, yonisomanasikāresu yuttassāti  attho. sabbametaṃ thero attānaṃ paraṃ viya katvā vadati.</p>
              <p>[03] ^b^``kimānupubba''^eb^ntiādinā taṃ cintanaṃ dasseti. tattha  paṭhamagāthāyaṃ tāva ^b^kimānupubba^eb^nti anupubbaṃ anukkamo,  anupubbameva vakkhamānesu vatasamācāresu ko anukkamo, kena anukkamena  te paṭipajjitabbāti attho. ^b^puriso kiṃ vataṃ kiṃ samācāra^eb^nti  atthakāmo puriso samādiyitabbaṭṭhena ``vata''nti laddhanāmaṃ, kīdisaṃ  sīlaṃ samācāraṃ, samācaranto, attano ^b^kiccakārī^eb^ kattabbakārī  assa, ^b^kañci^eb^ sattaṃ na ca ^b^viheṭhaye,^eb^ na bādheyyāti attho.  attano kiccaṃ nāma samaṇadhammo, saṅkhepato sīlasamādhipaññā, taṃ  sampādentassa paraviheṭhanāya lesopi natthi tāya sati samaṇabhāvasseva  abhāvato.</p>
              <p>[03] yathāha bhagavā -- ``na hi pabbajito parūpaghātī, na samaṇo  hoti paraṃ viheṭhayanto''ti (dha0 pa0 184). ettha ca vataggahaṇena  vārittasīlaṃ gahitaṃ, samācāraggahaṇena samācaritabbato cārittasīlena  saddhiṃ jhānavipassanādi, tasmā vārittasīlaṃ padhānaṃ. tatthāpi ca  yasmā indriyasaṃvare siddhe sabbaṃ sīlaṃ surakkhitaṃ, sugopitameva hoti,  tasmā indriyasaṃvarasīlaṃ tāva dassetukāmo indriyānaṃ arakkhaṇe  rakkhaṇe ca ādīnavānisaṃse vibhāvento ^a^M2.0275^ea^ ^b^``indriyāni  manussāna''^eb^ntiādimāha. tattha ^b^indriyānī^eb^ti  rakkhitabbadhammanidassanaṃ, tasmā cakkhādīni cha indriyānīti vuttaṃ  hoti. ^b^manussāna^eb^nti rakkhaṇayogyapuggalanidassanaṃ.  ^b^hitāyā^eb^ti atthāya. ^b^ahitāyā^eb^ti anatthāya. hontīti  ^a^P3.0021^ea^ vacanaseso. kathaṃ pana tāniyeva hitāya ca  ahitāya hontīti āha ``rakkhitānī''tiādi. tassattho --  yassa cakkhādīni indriyāni satikavāṭena apihitāni, tassa  rūpādīsu abhijjhādipāpadhammapavattiyā dvārabhāvato anatthāya  pihitāni, tadabhāvato atthāya saṃvattantīti.</p>
              <p>[03] ^b^indriyāneva^eb^ ^a^V2.0234^ea^ ^b^sārakkha^eb^nti yasmā indriyasaṃvaro paripuṇṇo  sīlasampadaṃ paripūreti, sīlasampadā paripuṇṇā samādhisampadaṃ  paripūreti, samādhisampadā paripuṇṇā paññāsampadaṃ paripūreti, tasmā  indriyārakkhā attahitapaṭipattiyāva mūlanti dassento āha  ``indriyāneva sārakkha''nti. satipubbaṅgamena ārakkhena  saṃrakkhanto yonisomanasikārena indriyāni eva tāva sammadeva  rakkhanto, yathā akusalacorā tehi tehi dvārehi pavisitvā  cittasantāne kusalaṃ bhaṇḍaṃ na vilumpanti, tathā tāni pidahantoti  attho. sārakkhanti ca saṃ-saddassa sābhāvaṃ katvā vuttaṃ,  ``sārāgo''tiādīsu viya. ``saṃrakkha''nti ca pāṭho.  ^b^indriyāni ca gopaya^eb^nti tasseva pariyāyavacanaṃ, pariyāyavacane  payojanaṃ ^b^nettiaṭṭhakathāyaṃ^eb^ vuttanayeneva veditabbaṃ. ^b^``attano  kiccakārīssā''^eb^ti iminā attahitapaṭipattiṃ dasseti, ^b^``na ca  kañci viheṭhaye''^eb^ti iminā parahitapaṭipattiṃ, ubhayenāpi vā  attahitapaṭipattimeva dasseti parāviheṭhanassāpi attahitapaṭipattibhāvato.  atha vā padadvayenapi attahitapaṭipattiṃ dasseti puthujjanassa  sekkhassa ca parahitapaṭipattiyāpi attahitapaṭipattibhāvato.</p>
              <p>[03] evaṃ rakkhitāni indriyāni hitāya hontīti vodānapakkhaṃ  saṅkhepeneva dassetvā, arakkhitāni ahitāya hontīti  saṃkilesapakkhaṃ pana vibhajitvā dassento ^b^``cakkhundriyaṃ  ce''^eb^tiādimāha. tattha ^b^cakkhundriyaṃ ce rūpesu, gacchantaṃ  anivārayaṃ. anādīnavadassāvī^eb^ti yo nīlapītādibhedesu  iṭṭhāniṭṭhesu rūpāyatanesu gacchantaṃ yathāruci pavattantaṃ cakkhundriyaṃ  anivārayaṃ, anivārayanto appaṭibāhanto tathāpavattiyaṃ  ādīnavadassāvī na hoti ce, diṭṭhadhammikaṃ samparāyikañca ādīnavaṃ  dosaṃ na passati ce ^a^M2.0276^ea^. ``gacchantaṃ nivāraye anissaraṇadassāvī''ti  ca pāṭho. tattha yo ``diṭṭhe diṭṭhamattaṃ bhavissatī''ti (saṃ0 ni0   4.95) vuttavidhinā diṭṭhamatteyeva ṭhatvā satisampajaññavasena  rūpāyatane pavattamāno tattha nissaraṇadassāvī nāma.  vuttavipariyāyena anissaraṇadassāvī daṭṭhabbo. ^b^so dukkhā na hi  muccatī^eb^ti so evarūpo puggalo vaṭṭadukkhato na muccateva. ettha ca  cakkhundriyassa anivāraṇaṃ ^a^P3.0022^ea^ nāma yathā tena dvārena  abhijjhādayo pāpadhammā anvāssaveyyuṃ, tathā pavattanaṃ, taṃ pana atthato  satisampajaññassa anuṭṭhāpanaṃ daṭṭhabbaṃ. sesindriyesupi eseva nayo.  ^b^adhimucchito^eb^ti adhimuttataṇhāya mucchaṃ āpanno.  ^b^ambila^eb^nti ambilarasaṃ. ^b^madhuragga^eb^nti madhurarasakoṭṭhāsaṃ.  tathā ^b^tittakaggaṃ. anussara^eb^nti assādavasena taṃ taṃ rasaṃ  anuvicintento. ^b^ganthito^eb^ti rasataṇhāya tasmiṃ tasmiṃ rase  ganthito bandho. ``gadhito''ti ca paṭhanti, gedhaṃ āpannoti attho.  ^b^hadayaṃ nāvabujjhatī^eb^ti ``dukkhassantaṃ karissāmī''ti  pabbajjādikkhaṇe uppannaṃ cittaṃ na jānāti na sallakkheti ^a^V2.0235^ea^, sāsanassa  hadayaṃ abbhantaraṃ anavajjadhammānaṃ sammaddanarasataṇhāya gadhito  nāvabujjhati na jānāti, na paṭipajjatīti attho.</p>
              <p>[03] ^b^subhānī^eb^ti sundarāni. ^b^appaṭikūlānī^eb^ti  manoramāni, iṭṭhāni. ^b^phoṭṭhabbānī^eb^ti upādiṇṇānupādiṇṇappabhede  phasse. ^b^ratto^eb^ti rajjanasabhāvena rāgena ratto.  ^b^rāgādhikaraṇa^eb^nti rāgahetu. ^b^vividhaṃ vindate dukha^eb^nti  rāgapariḷāhādivasena diṭṭhadhammikañca nirayasantāpādivasena  abhisamparāyañca nānappakāraṃ dukkhaṃ paṭilabhati.</p>
              <p>[03] ^b^manaṃ cetehī^eb^ti manañca etehi rūpārammaṇādīhi  dhammārammaṇappabhedehi ca. ^b^na^eb^nti puggalaṃ. ^b^sabbehī^eb^ti  sabbehi pañcahipi. idaṃ vuttaṃ hoti -- yo puggalo manaṃ, manodvāraṃ,  ^b^etehi^eb^ yathāvuttehi rūpādīhi pañcahi dhammehi  dhammārammaṇappabhedato ca. tattha pavattanakapāpakammanivāraṇena  ^b^rakkhituṃ,^eb^ gopituṃ na sakkoti, ^b^tato^eb^ tassa arakkhaṇato naṃ  puggalaṃ taṃnimittaṃ dukkhaṃ ^b^anveti,^eb^ anugacchati, anugacchantañca  etehi pañcahipi rūpārammaṇādīhi chaṭṭhārammaṇena saddhiṃ sabbehipi  ārammaṇappaccayabhūtehi anugacchatīti. ettha cakkhundriyaṃ,  sotindriyañca asampattaggāhibhāvato ``gacchantaṃ ^a^M2.0277^ea^ anivāraya''nti vuttaṃ  itaraṃ sampattaggāhīti ``gandhe ce paṭisevatī''tiādinā vuttaṃ.  tatthāpi ca rasataṇhā ca phoṭṭhabbataṇhā ca sattānaṃ visesato balavatīti  ``rasataṇhāya gadhito, phoṭṭhabbāni anussarantoti'' vuttanti daṭṭhabbaṃ.</p>
              <p>[03] evaṃ aguttadvārassa puggalassa chahi dvārehi chasupi ārammaṇesu  asaṃvaranimittaṃ uppajjanakadukkhaṃ dassetvā svāyamasaṃvaro yasmā  sarīrasabhāvānavabodhena hoti, tasmā sarīrasabhāvaṃ vicinanto  ^b^``pubbalohitasampuṇṇa''^eb^ntiādinā gāthādvayamāha. tassattho  ^a^P3.0023^ea^ -- sarīraṃ nāmetaṃ pubbena lohitena ca  ^b^sampuṇṇaṃ^eb^ bharitaṃ aññena ca pittasemhādinā bahunā kuṇapena,  tayidaṃ naravīrena naresu chekena sippācariyena kataṃ vaggu maṭṭhaṃ  lākhāparikammādinā cittitaṃ, anto pana gūthādiasucibharitaṃ samuggaṃ  viya chavimattamanoharaṃ bālajanasammohaṃ dukkhasabhāvatāya  nirayādidukkhatāpanato ca ^b^kaṭukaṃ,^eb^ parikappasambhavena amūlakena  assādamattena madhuratāya ^b^madhurassādaṃ,^eb^ tato eva  piyabhāvanibandhanena ^b^piyanibandhanaṃ,^eb^ dussahatāya appatītatāya ca  ^b^dukhaṃ,^eb^ īdise sarīre assādalobhena mahādukkhaṃ paccanubhuyyamānaṃ  anavabujjhanto loko madhuragiddho khuradhārālehakapuriso viya  daṭṭhabboti.</p>
              <p>[03] idāni ^a^V2.0236^ea^ ete cakkhādīnaṃ gocarabhūtā rūpādayo vuttā, te  visesato purisassa itthipaṭibaddhā kamanīyāti tattha saṃvaro  kātabboti dassento ^b^``itthirūpe''^eb^tiādimāha. tattha  ^b^itthirūpe^eb^ti itthiyā catusamuṭṭhānikarūpāyatanasaṅkhāte vaṇṇe.  api ca yo koci itthiyā nivatthassa alaṅkārassa vā  gandhavaṇṇakādīnaṃ vā piḷandhanamālānaṃ vā kāyapaṭibaddho vaṇṇo  purisassa cakkhuviññāṇassa ārammaṇabhāvāya upakappati, sabbametaṃ  ``itthirūpa''ntveva veditabbaṃ. ^b^itthisare^eb^ti itthiyā  gītalapitahasitaruditasadde. api ca itthiyā nivatthavatthassapi  alaṅkatālaṅkārassapi itthipayoganipphāditā  veṇuvīṇāsaṅkhapaṇavādīnampi saddā idha itthisaraggahaṇena gahitāti  veditabbā. sabbopeso purisassa cittaṃ ākaḍḍhatīti.  ``itthirase''ti pana pāḷiyā catusamuṭṭhānikarasāyatanavasena vuttaṃ.  itthiyā kiṃkārapaṭissāvitādivasena assavaraso ceva paribhogaraso  ^a^M2.0278^ea^ ca itthirasoti eke. yo pana itthiyā  oṭṭhamaṃsasammakkhitakheḷādiraso, yo ca tāya purisassa  dinnayāgubhattādīnaṃ raso, sabbopeso ``itthiraso''tveva veditabbo.  phoṭṭhabbepi ca itthiyā kāyasamphasso, itthisarīrārūḷhānaṃ  vatthālaṅkāramālādīnaṃ phasso ``itthiphoṭṭhabbo''tveva veditabbo.  ettha ca yesaṃ itthirūpe itthisareti pāḷi, tesaṃ api-saddena  itthirasasaṅgaho daṭṭhabbo. ^b^itthigandhesū^eb^ti itthiyā  catusamuṭṭhānikagandhāyatanesu. itthiyā sarīragandho nāma duggandho.  ekaccā hi itthī assagandhinī hoti, ekaccā meṇḍagandhinī, ekaccā  sedagandhinī, ekaccā soṇitagandhinī, tathāpi tāsu andhabālo  rajjateva. cakkavattino pana itthiratanassa kāyato candanagandho  vāyati, mukhato ^a^P3.0024^ea^ uppalagandho, ayaṃ na sabbāsaṃ  hotīti, itthiyā sarīre ārūḷho āgantuko anulimpanādigandho  ``itthigandho''ti veditabbo. ^b^sāratto^eb^ti suṭṭhu ratto gadhito  mucchito, idaṃ pana padaṃ ``itthirūpe''tiādīsupi yojetabbaṃ.  ^b^vividhaṃ vindate dukha^eb^nti itthirūpādīsu sarāganimittaṃ  diṭṭhadhammikaṃ vadhabandhanādivasena samparāyikaṃ pañcavidhabandhanādivasena  nānappakāraṃ dukkhaṃ paṭilabhati.</p>
              <p>[03] ^b^itthisotāni sabbānī^eb^ti itthiyā rūpādiārammaṇāni  sabbāni anavasesāni pañca taṇhāsotāni sandanti.  ^b^pañcasū^eb^ti purisassa pañcasu dvāresu. ^b^tesa^eb^nti tesaṃ  pañcannaṃ sotānaṃ. ^b^āvaraṇa^eb^nti saṃvaraṇaṃ, yathā asaṃvaro na  uppajjati, evaṃ satisampajaññaṃ paccupaṭṭhapetvā saṃvaraṃ pavattetuṃ yo  sakkoti, so ^b^vīriyavā^eb^ āraddhavīriyo akusalānaṃ dhammānaṃ  pahānāya kusalānaṃ dhammānaṃ upasampadāyāti attho.</p>
              <p>[03] evaṃ rūpādigocare pabbajitassa paṭipattiṃ dassetvā idāni  gahaṭṭhassa dassetuṃ ^b^``so atthavā''^eb^tiādi ^a^V2.0237^ea^ vuttaṃ. tattha ^b^so  atthavā so dhammaṭṭho, so dakkho so vicakkhaṇo^eb^ti so puggalo  imasmiṃ loke atthavā, buddhimā, dhamme ṭhito, dhamme dakkho, dhamme  cheko, analaso vā vicakkhaṇo iti kattabbatāsu kusalo nāma.  ^b^kareyya ramamānopi, kiccaṃ dhammatthasaṃhita^eb^nti geharatiyā  ramamānopi dhammatthasaṃhitaṃ dhammato atthato ca anapetameva taṃ taṃ  kattabbaṃ. anuppannānaṃ bhogānaṃ uppādanaṃ, uppannānaṃ paripālanaṃ,  paribhogañca kareyya, aññamaññaṃ, avirodhena, aññamaññaṃ, abādhanena,  tivaggatthaṃ anuyuñjeyyāti adhippāyo ^a^M2.0279^ea^. ayañca nayo yesaṃ  sammāpaṭipattiavirodhena tivaggatthassa vasena vattati  bimbisāramahārājādīnaṃ viya, tesaṃ vasena vutto. na yesaṃ kesañci  vasenāti daṭṭhabbaṃ.</p>
              <p>[03] ^b^atho sīdati saññutta^eb^nti yadi idhaloke supasaṃhitaṃ  diṭṭhadhammikaṃ atthaṃ pariggahetvā ṭhitaṃ. ^b^vajje kiccaṃ niratthaka^eb^nti  samparāyikattharahitaṃ anatthupasaṃhitaṃ kiccaṃ sacepi vissajjeyya  pariccajeyya. ^b^na taṃ kiccanti maññitvā, appamatto  vicakkhaṇo^eb^ti satiavippavāsena appamatto vicāraṇapaññāsambhavena  vicakkhaṇo anatthupasaṃhitaṃ, taṃ kiccaṃ mayā na kātabbanti maññitvā  vivajjeyya.</p>
              <p>[03] vivajjetvā pana ^b^yañca atthena saññuttaṃ, yā ca dhammagatā  rati. taṃ samādāya vattethā^eb^ti yaṃkiñci  diṭṭhadhammikasamparāyikappabhedena atthena ^a^P3.0025^ea^ hitena  saṃyuttaṃ tadubhayahitāvahaṃ, yā ca adhikusaladhammagatā  samathavipassanāsahitā rati, tadubhayaṃ sammā ādiyitvā pariggahaṃ  katvā vatteyya. ``sabbaṃ ratiṃ dhammarati jinātī''ti (dha0 pa0  354) vacanato sā hi ekaṃsena uttamatthassa pāpanato uttamā rati  nāma.</p>
              <p>[03] yaṃ pana kāmaratisaṃyuttaṃ kiccaṃ niratthakanti vuttaṃ, tassā  anatthupasaṃhitabhāvaṃ dassetuṃ ^b^``uccāvacehī''^eb^tiādi vuttaṃ. tattha  ^b^uccāvacehī^eb^ti mahantehi ceva khuddakehi ca. ^b^upāyehī^eb^ti  nayehi. ^b^paresamabhijigīsatī^eb^ti paresaṃ santakaṃ āharituṃ  icchati, pare vā sabbathā hāpeti, jināpeti paraṃ hantvā, vadhitvā  atha socayitvā, ālopati sāhasā yo paresaṃ. idaṃ vuttaṃ hoti --  yo puggalo kāmahetu pare hananto, ghātento, socento  sandhicchedasandhiruhanapasayhāvahārādīhi nānupāyehi paresaṃ santakaṃ  harituṃ vāyamanto sāhasākāraṃ karoti, ālopati, jigīsati  sāpateyyavasena pare hāpeti, tassa taṃ kiccaṃ kāmaratisannissitaṃ  anatthupasaṃhitaṃ ekantanihīnanti. etena tappaṭipakkhato dhammagatāya  ratiyā ekaṃsato uttamabhāvaṃyeva vibhāveti.</p>
              <p>[03] idāni ^a^V2.0238^ea^ yaṃ ``tesamāvaraṇaṃ kātuṃ yo sakkotī''ti indriyānaṃ  āvaraṇaṃ vuttaṃ, taṃ upāyena saha vibhāvento ^b^``tacchanto āṇiyā  āṇiṃ^eb^ ^a^M2.0280^ea^, ^b^nihanti balavā yathā''^eb^ti āha. yathā ^b^balavā^eb^  kāyabalena, ñāṇabalena ca samannāgato tacchako rukkhadaṇḍagataṃ āṇiṃ  nīharitukāmo tato balavatiṃ āṇiṃ koṭento tato nīharati, tathā  kusalo bhikkhu cakkhādīni indriyāni vipassanābalena nihantukāmo  indriyehi eva nihanti.</p>
              <p>[03] katamehi panāti āha ^b^``saddha''^eb^ntiādi. tassattho --  adhimokkhalakkhaṇaṃ saddhaṃ, paggahalakkhaṇaṃ vīriyaṃ, avikkhepalakkhaṇaṃ  samādhiṃ, upaṭṭhānalakkhaṇaṃ satiṃ, dassanalakkhaṇaṃ paññanti imānipi  vimuttiparipācakāni pañcindriyāni bhāvento vaḍḍhento etehi pañcahi  indriyehi cakkhādīni pañcindriyāni anunayapaṭighādikilesuppattiyā  dvārabhāvavihanena hantvā, ariyamaggena tadupanissaye kilese  samucchinditvā, tato eva anīgho niddukkho brāhmaṇo  anupādisesaparinibbānameva yāti upagacchatīti.</p>
              <p>[03] ^b^so atthavā^eb^ti so yathāvutto brāhmaṇo uttamatthena  samannāgatattā atthavā, taṃ sampāpake dhamme ṭhitattā ^b^dhammaṭṭho.  sabbena sabbaṃ^eb^ anavasesena vidhinā anavasesaṃ ^b^buddhassa^eb^ bhagavato  vākyabhūtaṃ anusāsaniṃ katvā yathānusiṭṭhaṃ paṭipajjitvā ṭhito. tato  eva ^b^so naro^eb^ uttamapuriso nibbānasukhañca ^b^edhati,^eb^  brūheti, vaḍḍhetīti.</p>
              <p>[03] evaṃ ^a^P3.0026^ea^ therena attano  cintitākāravibhāvanāvasena paṭipattiyā pakāsitattā idameva cassa  aññābyākaraṇaṃ daṭṭhabbaṃ. </p>
              <p>[06] pārāpariyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. telakānittheragāthāvaṇṇanā</h3n>
            <h4>
              <h4n> </h4n>
              <p>[03] ^b^cirarattaṃ vatātāpī^eb^tiādikā āyasmato telakānittherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinitvā imasmiṃ buddhuppāde satthu  abhijātito puretaraṃyeva sāvatthiyaṃ aññatarasmiṃ brāhmaṇakule  nibbattitvā ^b^telakānī^eb^ti laddhanāmo vayappatto hetusampannatāya  kāme jigucchanto gharāvāsaṃ pahāya paribbājakapabbajjaṃ ^a^V2.0239^ea^ pabbajitvā  vivaṭṭajjhāsayo ``ko so pāraṅgato loke''tiādinā  vimokkhapariyesanaṃ ^a^M2.0281^ea^ caramāno te te samaṇabrāhmaṇe upasaṅkamitvā pañhaṃ  pucchati, te na sampāyanti. so tena anārādhitacitto vicarati.  atha amhākaṃ bhagavati loke uppajjitvā pavattitavaradhammacakke lokahitaṃ  karonte ekadivasaṃ satthāraṃ upasaṅkamitvā dhammaṃ sutvā paṭiladdhasaddho  pabbajitvā vipassanāya kammaṃ karonto nacirasseva arahatte patiṭṭhāti.  so ekadivasaṃ bhikkhūhi saddhiṃ nisinno attanā adhigatavisesaṃ  paccavekkhitvā tadanusārena attano paṭipattiṃ anussaritvā taṃ sabbaṃ  bhikkhūnaṃ ācikkhanto -- </p>
              <p>[03] 747^b^.^eb^ </p>
              <p>[21] ``cirarattaṃ vatātāpī, dhammaṃ anuvicintayaṃ. </p>
              <p>[22] samaṃ cittassa nālatthaṃ, pucchaṃ samaṇabrāhmaṇe.. </p>
              <p>[03] 748^b^.^eb^ </p>
              <p>[21] ``ko so pāraṅgato loke, ko patto amatogadhaṃ. </p>
              <p>[22] kassa dhammaṃ paṭicchāmi, paramatthavijānanaṃ.. </p>
              <p>[03] 749^b^.^eb^ </p>
              <p>[21] ``antovaṅkagato āsi, macchova ghasamāmisaṃ. </p>
              <p>[22] baddho mahindapāsena, vepacityasuro yathā.. </p>
              <p>[03] 750^b^.^eb^ </p>
              <p>[21] ``añchāmi naṃ na muñcāmi, asmā sokapariddavā. </p>
              <p>[22] ko me bandhaṃ muñcaṃ loke, sambodhiṃ vedayissati.. </p>
              <p>[03] 751^b^.^eb^ </p>
              <p>[21] ``samaṇaṃ brāhmaṇaṃ vā kaṃ, ādisantaṃ pabhaṅgunaṃ. </p>
              <p>[22] kassa dhammaṃ paṭicchāmi, jarāmaccupavāhanaṃ.. </p>
              <p>[03] 752^b^.^eb^ </p>
              <p>[21] ``vicikicchākaṅkhāganthitaṃ, sārambhabalasaññutaṃ. </p>
              <p>[22] kodhappattamanatthaddhaṃ, abhijappappadāraṇaṃ.. </p>
              <p>[03] 753^b^.^eb^ </p>
              <p>[21] ``taṇhādhanusamuṭṭhānaṃ, dve ca pannarasāyutaṃ. </p>
              <p>[22] passa orasikaṃ bāḷhaṃ, bhetvāna yadi tiṭṭhati.. </p>
              <p>[03] 754^b^.^eb^ </p>
              <p>[21] ``anudiṭṭhīnaṃ ^a^P3.0027^ea^ appahānaṃ,  saṅkappaparatejitaṃ. </p>
              <p>[22] tena viddho pavedhāmi, pattaṃva māluteritaṃ.. </p>
              <p>[03] 755^b^.^eb^ </p>
              <p>[21] ``ajjhattaṃ me samuṭṭhāya, khippaṃ paccati māmakaṃ. </p>
              <p>[22] chaphassāyatanī kāyo, yattha sarati sabbadā.. </p>
              <p>[03] 756^b^.^eb^ </p>
              <p>[21] ``taṃ ^a^M2.0282^ea^ na passāmi tekicchaṃ, yo metaṃ sallamuddhare. </p>
              <p>[22] nānārajjena satthena, nāññena vicikicchitaṃ.. </p>
              <p>[03] 757^b^.^eb^ </p>
              <p>[21] ``ko me asattho avaṇo, sallamabbhantarapassayaṃ. </p>
              <p>[22] ahiṃsaṃ sabbagattāni, sallaṃ me uddharissati.. </p>
              <p>[03] 758^b^.^eb^ </p>
              <p>[21] ``dhammappati ^a^V2.0240^ea^ hi so seṭṭho, visadosappavāhako. </p>
              <p>[22] gambhīre patitassa me, thalaṃ pāṇiñca dassaye.. </p>
              <p>[03] 759^b^.^eb^ </p>
              <p>[21] ``rahadehamasmi ogāḷho, ahāriyarajamattike. </p>
              <p>[22] māyāusūyasārambha, thinamiddhamapatthaṭe.. </p>
              <p>[03] 760^b^.^eb^ </p>
              <p>[21] ``uddhaccameghathanitaṃ, saṃyojanavalāhakaṃ. </p>
              <p>[22] vāhā vahanti kuddiṭṭhiṃ, saṅkappā rāganissitā.. </p>
              <p>[03] 761^b^.^eb^ </p>
              <p>[21] ``savanti sabbadhi sotā, latā ubbhijja tiṭṭhati. </p>
              <p>[22] te sote ko nivāreyya, taṃ lataṃ ko hi checchati.. </p>
              <p>[03] 762^b^.^eb^ </p>
              <p>[21] ``velaṃ karotha bhaddante, sotānaṃ sannivāraṇaṃ. </p>
              <p>[22] mā te manomayo sotā, rukkhaṃva sahasā luve.. </p>
              <p>[03] 763^b^.^eb^ </p>
              <p>[21] ``evaṃ me bhayajātassa, apārā pāramesato. </p>
              <p>[22] tāṇo paññāvudho satthā, isisaṅghanisevito.. </p>
              <p>[03] 764^b^.^eb^ </p>
              <p>[21] ``sopānaṃ sugataṃ suddhaṃ, dhammasāramayaṃ daḷhaṃ. </p>
              <p>[22] pādāsi vuyhamānassa, mā bhāyīti ca mabravi.. </p>
              <p>[03] 765^b^.^eb^ </p>
              <p>[21] ``satipaṭṭhānapāsādaṃ, āruyha paccavekkhisaṃ. </p>
              <p>[22] yaṃ taṃ pubbe amaññissaṃ, sakkāyābhirataṃ pajaṃ.. </p>
              <p>[03] 766^b^.^eb^ </p>
              <p>[21] ``yadā ca maggamaddakkhiṃ, nāvāya abhirūhanaṃ. </p>
              <p>[22] anadhiṭṭhāya attānaṃ, titthamaddakkhimuttamaṃ.. </p>
              <p>[03] 767^b^.^eb^ </p>
              <p>[21] ``sallaṃ attasamuṭṭhānaṃ, bhavanettippabhāvitaṃ. </p>
              <p>[22] etesaṃ appavattāya, desesi maggamuttamaṃ.. </p>
              <p>[03] 768^b^.^eb^ </p>
              <p>[21] ``dīgharattānusayitaṃ ^a^M2.0283^ea^, cirarattamadhiṭṭhitaṃ. </p>
              <p>[22] buddho mepānudī ganthaṃ, visadosappavāhano''ti.. --  imā gāthā abhāsi.</p>
              <p>[03] tattha ^a^P3.0028^ea^ ^b^cirarattaṃ vatā^eb^ti cirakālaṃ vata.  ^b^ātāpī^eb^ti vīriyavā vimokkhadhammapariyesane āraddhavīriyo.  ^b^dhammaṃ anuvicintaya^eb^nti ``kīdiso nu kho vimokkhadhammo,  kathaṃ vā adhigantabbo''ti vimuttidhammaṃ anuvicinanto gavesanto.  ^b^samaṃ cittassa nālatthaṃ, pucchaṃ samaṇabrāhmaṇe^eb^ti te te  nānātitthiye samaṇabrāhmaṇe vimuttidhammaṃ pucchanto pakatiyā  anupasantasabhāvassa cittassa samaṃ vūpasamabhūtaṃ vaṭṭadukkhavissaraṇaṃ  ariyadhammaṃ nālatthaṃ nādhigacchanti attho.</p>
              <p>[03] ^b^ko^eb^ ^a^V2.0241^ea^ ^b^so pāraṅgato^eb^tiādi pucchitākāradassanaṃ. tattha  ^b^ko so pāraṅgato loke^eb^ti imasmiṃ loke titthakārapaṭiññesu  samaṇabrāhmaṇesu ko nu kho so saṃsārassa pāraṃ nibbānaṃ upagato.  ^b^ko patto amatogadha^eb^nti nibbānapatiṭṭhaṃ vimokkhamaggaṃ ko patto  adhigatoti attho. ^b^kassa dhammaṃ paṭicchāmī^eb^ti kassa  samaṇassa vā brāhmaṇassa vā ovādadhammaṃ paṭiggaṇhāmi paṭipajjāmi.  ^b^paramatthavijānana^eb^nti paramatthassa vijānanaṃ,  aviparītappavattinivattiyo pavedentanti attho.</p>
              <p>[03] ^b^antovaṅkagato āsī^eb^ti vaṅkaṃ vuccati diṭṭhigataṃ  manovaṅkabhāvato, sabbepi vā kilesā, antoti pana hadayavaṅkassa  anto, hadayabbhantaragatakilesavaṅko vā ahosīti attho.  ^b^macchova ghasamāmisa^eb^nti āmisaṃ ghasanto khādanto maccho viya,  gilabaḷiso maccho viyāti adhippāyo. ^b^baddho mahindapāsena,  vepacityasuro yathā^eb^ti mahindassa sakkassa pāsena baddho yathā  vepacitti asurindo aserivihārī mahādukkhappatto, evamahaṃ pubbe  kilesapāsena baddho āsiṃ, aserivihārī mahādukkhappattoti  adhippāyo.</p>
              <p>[03] ^b^añchāmī^eb^ti ākaḍḍhāmi. ^b^na^eb^nti kilesapāsaṃ.  ^b^na muñcāmī^eb^ti na mocemi. ^b^asmā sokapariddavā^eb^ti  imasmā sokaparidevavaṭṭato. idaṃ vuttaṃ hoti -- yathāpāsena baddho  migo sūkaro vā mocanupāyaṃ ajānanto paripphandamāno taṃ  āviñchanto bandhanaṃ daḷhaṃ karoti, evaṃ ahaṃ pubbe ^a^M2.0284^ea^ kilesapāsena  paṭimukko mocanupāyaṃ ajānanto kāyasañcetanādivasena paripphandamāno  taṃ na mocesiṃ, aññadatthu taṃ daḷhaṃ karonto sokādinā paraṃ kilesaṃ  eva pāpuṇinti. ^b^ko me bandhaṃ muñcaṃ loke, sambodhiṃ  vedayissatī^eb^ti imasmiṃ loke etaṃ kilesabandhanena bandhaṃ muñcanto  sambujjhati etenāti ``sambodhī''ti laddhanāmaṃ vimokkhamaggaṃ ko me  vedayissati ācikkhissatīti attho. ``bandhamuñca''ntipi  paṭhanti, bandhā, bandhassa vā mocakaṃ sambodhinti yojanā.</p>
              <p>[03] ^b^ādisanta^eb^nti desentaṃ. ^b^pabhaṅguna^eb^nti pabhañjanaṃ  kilesānaṃ viddhaṃsanaṃ ^a^P3.0029^ea^, pabhaṅgunaṃ vā dhammappavattiṃ  ādisantaṃ kathentaṃ jarāya maccuno ca pavāhanaṃ kassa dhammaṃ paṭicchāmi.  ``paṭipajjāmī''ti vā pāṭho, so evattho.  ^b^vicikicchākaṅkhāganthita^eb^nti ``ahosiṃ nu kho  ahamatītamaddhāna''ntiādinayappavattāya (ma0 ni0 1.18; saṃ0 ni0   2.20) vicikicchāya āsappanaparisappanākāravuttiyā kaṅkhāya ca  ganthitaṃ. ^b^sārambhabalasaññuta^eb^nti karaṇuttariyakaraṇalakkhaṇena  balappattena sārambhena yuttaṃ. ^b^kodhappattamanatthaddha^eb^nti sabbattha  kodhena yuttamanasā ^a^V2.0242^ea^ thaddhabhāvaṃ gataṃ abhijappappadāraṇaṃ.  icchitālābhādivasena hi taṇhā sattānaṃ cittaṃ padālentī viya  pavattati. dūre ṭhitassāpi vijjhanupāyatāya taṇhāva dhanu samupatiṭṭhati  uppajjati etasmāti ^b^taṇhādhanusamuṭṭhānaṃ,^eb^ diṭṭhisallaṃ. taṃ pana  yasmā vīsativatthukā sakkāyadiṭṭhi, dasavatthukā micchādiṭṭhīti  tiṃsappabhedaṃ, tasmā vuttaṃ ^b^``dve ca pannarasāyuta''^eb^nti, dvikkhattuṃ  pannarasabhedavantanti attho. ^b^passa orasikaṃ bāḷhaṃ, bhetvāna yadi  tiṭṭhatī^eb^ti yaṃ urasambandhanīyatāya orasikaṃ bāḷhaṃ balavataraṃ bhetvāna  hadayaṃ vinivijjhitvā tasmiṃyeva hadaye tiṭṭhati, taṃ passāti  attānameva ālapati.</p>
              <p>[03] ^b^anudiṭṭhīnaṃ appahāna^eb^nti anudiṭṭhibhūtānaṃ sesadiṭṭhīnaṃ  appahānakāraṇaṃ. yāva hi sakkāyadiṭṭhi santānato na vigacchati,  tāva sassatadiṭṭhiādīnaṃ appahānamevāti. ^b^saṅkappaparatejita^eb^nti  saṅkappena micchāvitakkena pare parajane nissayalakkhaṇaṃ patipatite  tejitaṃ ussāhitaṃ. ^b^tena viddho pavedhāmī^eb^ti tena diṭṭhisallena  yathā hadayaṃ āhacca tiṭṭhati, evaṃ viddho pavedhāmi saṅkappāmi  sassatucchedādivasena ito cito ca parivaṭṭāmi.  ^b^pattaṃva^eb^ ^a^M2.0285^ea^ ^b^māluterita^eb^nti mālutena vāyunā eritaṃ vaṇṭato  muttaṃ dumapattaṃ viya.</p>
              <p>[03] ^b^ajjhattaṃ me samuṭṭhāyā^eb^ti yathā loke sallaṃ nāma bāhirato  uṭṭhāya ajjhattaṃ nimmathetvā bādhati, na evamidaṃ. idaṃ pana ajjhattaṃ  me mama attabhāve samuṭṭhāya so attabhāvasaññito chaphassāyatanakāyo  yathā ^b^khippaṃ^eb^ sīghaṃ ^b^paccati,^eb^ ḍayhati. yathā kiṃ? aggi  viya sanissayaḍāhako taṃyeva ^b^māmakaṃ^eb^ mama santakaṃ attabhāvaṃ  ḍahanto yattha uppanno, tattheva ^b^sarati^eb^ pavattati.</p>
              <p>[03] ^b^taṃ na passāmi tekiccha^eb^nti tādisāya tikicchāya  niyuttatāya tekicchaṃ ^a^P3.0030^ea^ sallakattaṃ bhisakkaṃ taṃ na passāmi.  ^b^yo metaṃ sallamuddhare^eb^ti yo bhisakko etaṃ diṭṭhisallaṃ  kilesasallañca uddhareyya, uddharanto ca ^b^nānārajjena^eb^  rajjusadisasaṅkhātāya esanisalākāya pavesetvāna ^b^satthena^eb^  kantitvā ^b^nāññena^eb^ mantāgadappayogena ^b^vicikicchitaṃ^eb^ sallaṃ  tikicchituṃ sakkāti āharitvā yojetabbaṃ. vicikicchitanti, ca  nidassanamattametaṃ. sabbassapi kilesasallassa vasena attho  veditabbo.</p>
              <p>[03] ^b^asattho^eb^ti sattharahito. ^b^avaṇo^eb^ti vaṇena vinā.  ^b^abbhantarapassaya^eb^nti abbhantarasaṅkhātaṃ hadayaṃ nissāya ṭhitaṃ.  ^b^ahiṃsa^eb^nti apīḷento. ``ahiṃsā''ti ca pāṭho, ahiṃsāya  apīḷanenāti ^a^V2.0243^ea^ attho. ayañhettha saṅkhepattho -- ko nu kho kiñci  satthaṃ aggahetvā vaṇañca akaronto tato eva sabbagattāni abādhento  mama hadayabbhantaragataṃ pīḷājananato anto tudanato anto ruddhanato ca  paramattheneva sallabhūtaṃ kilesasallaṃ uddharissatīti.</p>
              <p>[03] evaṃ dasahi gāthāhi pubbe attanā cintitākāraṃ dassetvā punapi  taṃ pakārantarena dassetuṃ ^b^``dhammappati hi so seṭṭho''^eb^tiādimāha.  tattha ^b^dhammappatī^eb^ti dhammanimittaṃ dhammahetu. ^b^hī^eb^ti  nipātamattaṃ. ^b^so seṭṭho^eb^ti so puggalo uttamo.  ^b^visadosappavāhako^eb^ti ^b^yo mayhaṃ^eb^ rāgādikilesassa pavāhako  ucchinnako. ^b^gambhīre patitassa me, thalaṃ pāṇiñca dassaye^eb^ti  ko nu kho atigambhīre saṃsāramahoghe patitassa mayhaṃ ``mā  bhāyī''ti assāsento nibbānathalaṃ taṃsampāpakaṃ ariyamaggahatthañca  dasseyya.</p>
              <p>[03] ^b^rahadehamasmi^eb^ ^a^M2.0286^ea^ ^b^ogāḷho^eb^ti mahati saṃsārarahade ahamasmi  sasīsaṃ nimujjanavasena otiṇṇo anupaviṭṭho.  ^b^ahāriyarajamattike^eb^ti apanetuṃ asakkuṇeyyo rāgādirajo mattikā  kaddamo etassāti ahāriyarajamattiko, rahado. tasmiṃ rahadasmiṃ.  ``ahāriyarajamantike''ti vā pāṭho, antike ṭhitarāgādīsu  dunnīharaṇīyarāgādirajeti attho. santadosapaṭicchādanalakkhaṇā  ^b^māyā,^eb^ parasampattiasahanalakkhaṇā ^b^usūyā,^eb^  karaṇuttariyakaraṇalakkhaṇo ^b^sārambho,^eb^ cittālasiyalakkhaṇaṃ  ^b^thinaṃ,^eb^ kāyālasiyalakkhaṇaṃ ^b^middha^eb^nti ime pāpadhammā  patthaṭā yaṃ rahadaṃ, tasmiṃ māyāusūyasārambhathinamiddhamapatthaṭe, makāro  cettha padasandhikaro vutto. yathāvuttehi imehi pāpadhammehi patthaṭeti  attho.</p>
              <p>[03] ^b^uddhaccameghathanitaṃ, saṃyojanavalāhaka^eb^nti vacanavipallāsena  vuttaṃ, bhantasabhāvaṃ uddhaccaṃ meghathanitaṃ meghagajjitaṃ etesanti  uddhaccameghathanitā. dasavidhā saṃyojanā ^a^P3.0031^ea^ eva  valāhakā etesanti saṃyojanavalāhakā. ^b^vāhā^eb^  mahāudakavāhasadisā rāganissitā micchāsaṅkappā asubhādīsu ṭhitā  ^b^kuddiṭṭhiṃ^eb^ maṃ ^b^vahanti^eb^ apāyasamuddameva uddissa kaḍḍhantīti  attho.</p>
              <p>[03] ^b^savanti sabbadhi sotā^eb^ti taṇhāsoto, diṭṭhisoto,  mānasoto, avijjāsoto, kilesasototi ime pañcapisotā  cakkhudvārādīnaṃ vasena sabbesu rūpādīsu ārammaṇesu savanato  ``rūpataṇhā...pe0... dhammataṇhā''tiādinā (vibha0 204, 232)  sabbabhāgehi vā savanato sabbadhi savanti. ^b^latā^eb^ti  paliveṭhanaṭṭhena saṃsibbanaṭṭhena latā viyāti latā, taṇhā. ^b^ubbhijja  tiṭṭhatī^eb^ti chahi dvārehi ubbhijjitvā rūpādīsu ārammaṇesu tiṭṭhati.  ^b^te sote^eb^ti taṇhādike ^a^V2.0244^ea^ sote mama santāne sandante  maggasetubandhanena ko purisaviseso nivāreyya, ^b^taṃ lata^eb^nti  taṇhālataṃ, maggasatthena ko ^b^checchati^eb^ chindissati.</p>
              <p>[03] ^b^velaṃ karothā^eb^ti tesaṃ sotānaṃ velaṃ setuṃ karotha sannivāraṇaṃ.  ^b^bhaddante^eb^ti ālapanākāradassanaṃ. ^b^mā te manomayo  soto^eb^ti udakasoto oḷāriko, tassa bālamahājanenapi setuṃ  ^a^M2.0287^ea^ katvā  nivāraṇaṃ sakkā. ayaṃ pana manomayo soto sukhumo dunnivāraṇo.  so yathā udakasoto vaḍḍhanto kūle ṭhitaṃ rukkhaṃ pātetvāva nāseti,  evaṃ tumhe apāyatīre ṭhite tattha sahasā pātetvā apāyasamuddaṃ pāpento  ^b^mā luve^eb^ mā vināseyya mā anayabyasanaṃ pāpeyyāti attho.</p>
              <p>[03] evaṃ ayaṃ thero purimattabhāve parimadditasaṅkhārattā ñāṇaparipākaṃ  gatattā pavattidukkhaṃ upadhārento yathā vicikicchādike saṃkilesadhamme  pariggaṇhi, tamākāraṃ dassetvā idāni jātasaṃvego kiṃkusalagavesī  satthu santikaṃ gato yaṃ visesaṃ adhimucci, taṃ dassento ^b^``evaṃ me  bhayajātassā''^eb^tiādimāha. tattha ^b^evaṃ me bhayajātassā^eb^ti evaṃ  vuttappakārena saṃsāre jātabhayassa ^b^apārā^eb^ orimatīrato  sappaṭibhayato saṃsāravaṭṭato ``kathaṃ nu kho muñceyya''nti ^b^pāraṃ^eb^  nibbānaṃ, ^b^esato^eb^ gavesato, ^b^tāṇo^eb^ sadevakassa lokassa  tāṇabhūto kilesasamucchedanī paññā āvudho etassāti  ^b^paññāvudho^eb^. diṭṭhadhammikādiatthena sattānaṃ yathārahaṃ  anusāsanato ^b^satthā,^eb^ isisaṅghena  aggasāvakādiariyapuggalasamūhena nisevito payirupāsito  ^b^isisaṅghanisevito, sopāna^eb^nti desanāñāṇena suṭṭhu katattā  abhisaṅkhatattā ^b^sukataṃ,^eb^ upakkilesavirahitato ^b^suddhaṃ,^eb^  saddhāpaññādisārabhūtaṃ ^b^dhammasāramayaṃ^eb^ ^a^P3.0032^ea^  paṭipakkhehi acalanīyato ^b^daḷhaṃ,^eb^ vipassanāsaṅkhātaṃ sopānaṃ  mahoghena vuyhamānassa mayhaṃ satthā pādāsi, dadanto ca ``iminā te  sotthi bhavissatī''ti samassāsento ^b^mā bhāyīti ca abravi,^eb^  kathesi.</p>
              <p>[03] ^b^satipaṭṭhānapāsāda^eb^nti tena vipassanāsopānena  kāyānupassanādinā laddhabbacatubbidhasāmaññaphalavisesena  catubhūmisampannaṃ satipaṭṭhānapāsādaṃ āruhitvā ^b^paccavekkhisaṃ^eb^  catusaccadhammaṃ maggañāṇena patiavekkhiṃ paṭivijjhiṃ. ^b^yaṃ taṃ pubbe  amaññissaṃ, sakkāyābhirataṃ paja^eb^nti evaṃ paṭividdhasacco yaṃ sakkāye  ``ahaṃ mamā''ti abhirataṃ pajaṃ titthiyajanaṃ tena parikappitāttānañca  pubbe sārato amaññissaṃ. ^b^yadā ca maggamaddakkhiṃ, nāvāya  abhirūhana^eb^nti ariyamagganāvāya abhiruhanūpāyabhūtaṃ yadā  vipassanāmaggaṃ yāthāvato addakkhiṃ. tato paṭṭhāya taṃ titthiyajanaṃ  attānañca ^b^anadhiṭṭhāya^eb^ citte aṭṭhapetvā aggahetvā ^b^titthaṃ^eb^  nibbānasaṅkhātassa amatamahāpārassa ^a^M2.0288^ea^ ^a^V2.0245^ea^ titthabhūtaṃ ariyamaggadassanaṃ  sabbehi maggehi sabbehi kusaladhammehi ukkaṭṭhaṃ addakkhiṃ, yāthāvato  apassinti attho.</p>
              <p>[03] evaṃ attano anuttaraṃ maggādhigamaṃ pakāsetvā idāni tassa  desakaṃ sammāsambuddhaṃ thomento ^b^``sallaṃ attasamuṭṭhāna''^eb^ntiādimāha.  tattha ^b^salla^eb^nti diṭṭhimānādikilesasallaṃ.  ^b^attasamuṭṭhāna^eb^nti ``aha''nti mānaṭṭhānatāya ``attā''ti ca  laddhanāme attabhāve sambhūtaṃ. ^b^bhavanettippabhāvita^eb^nti  bhavataṇhāsamuṭṭhitaṃ bhavataṇhāsannissayaṃ. sā hi diṭṭhimānādīnaṃ  sambhavo. ^b^etesaṃ appavattāyā^eb^ti yathāvuttānaṃ pāpadhammānaṃ  appavattiyā anuppādāya. ^b^desesi maggamuttama^eb^nti uttamaṃ seṭṭhaṃ  ariyaṃ aṭṭhaṅgikaṃ maggaṃ, tadupāyañca vipassanāmaggaṃ kathesi.</p>
              <p>[03] ^b^dīgharattānusayita^eb^nti anamatagge saṃsāre cirakālaṃ santāne  anu anu sayitaṃ kāraṇalābhena uppajjanārahabhāvena thāmagataṃ, tato ca  cirarattaṃ ^b^adhiṭṭhitaṃ^eb^ santānaṃ ajjhāruyha ṭhitaṃ. ^b^gantha^eb^nti  abhijjhākāyaganthādiṃ mama santāne ganthabhūtaṃ kilesavisadosaṃ pavāhano  ^b^buddho^eb^ bhagavā attano desanānubhāvena ^b^apānudī^eb^  parijahāpesi, ganthesu hi anavasesato pahīnesu appahīno nāma  kileso natthīti. </p>
              <p>[06] telakānittheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 4. raṭṭhapālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^passa^eb^ ^a^P3.0033^ea^ ^b^cittakata^eb^ntiādikā  āyasmato raṭṭhapālattherassa gāthā. kā uppatti? ayaṃ kira  padumuttarassa bhagavato uppattito puretarameva haṃsavatīnagare  gahapatimahāsālakule nibbattitvā vayappatto pitu accayena gharāvāse  patiṭṭhito ratanakoṭṭhāgārakammikena dassitaṃ aparimāṇaṃ kulavaṃsānugataṃ  dhanaṃ disvā ``imaṃ ettakaṃ dhanarāsiṃ mayhaṃ pituayyakapayyakādayo  attanā saddhiṃ gahetvā gantuṃ nāsakkhiṃsu, mayā pana gahetvā gantuṃ  vaṭṭatī''ti cintetvā kapaṇaddhikādīnaṃ mahādānaṃ adāsi. so  abhiññālābhiṃ ekaṃ tāpasaṃ upaṭṭhahanto tena devalokādhipacce niyojito  yāvajīvaṃ puññāni katvā tato cuto ^a^M2.0289^ea^ devaloke nibbattitvā  dibbasampattiṃ anubhavanto tattha yāvatāyukaṃ ṭhatvā tato cuto  manussaloke bhinnaṃ raṭṭhaṃ sandhāretuṃ samatthassa kulassa ekaputtako hutvā  nibbatti.</p>
              <p>[03] tena ^a^V2.0246^ea^ ca samayena padumuttaro bhagavā loke uppajjitvā  pavattitavaradhammacakko veneyyasatte nibbānamahānagarasaṅkhātaṃ khemantabhūmiṃ  sampāpesi. atha so kulaputto anukkamena viññutaṃ patto ekadivasaṃ  upāsakehi saddhiṃ vihāraṃ gantvā satthāraṃ dhammaṃ desentaṃ disvā  pasannacitto parisapariyante nisīdi. tena kho pana samayena satthā  ekaṃ bhikkhuṃ saddhāpabbajitānaṃ aggaṭṭhāne ṭhapesi. taṃ disvā so  pasannamānaso tadatthāya cittaṃ ṭhapetvā satasahassabhikkhuparivutassa  bhagavato mahatā sakkārena sattāhaṃ mahādānaṃ pavattetvā paṇidhānaṃ akāsi.  satthā tassa anantarāyena ijjhanabhāvaṃ disvā ``anāgate  gotamassa nāma sammāsambuddhassa sāsane saddhāpabbajitānaṃ aggo  bhavissatī''ti byākāsi. so satthāraṃ bhikkhusaṅghañca vanditvā  uṭṭhāyāsanā pakkāmi. so tattha yāvatāyukaṃ puññāni katvā tato  cavitvā devamanussesu saṃsaranto ito dvenavute kappe phussassa bhagavato  kāle satthu vemātikabhātikesu tīsu rājaputtesu satthāraṃ upaṭṭhahantesu  tesaṃ puññakiriyāya kiccaṃ akāsi.</p>
              <p>[03] evaṃ tattha tattha bhave taṃ taṃ bahuṃ kusalaṃ upacinitvā  sugatīsuyeva saṃsaranto imasmiṃ buddhuppāde kururaṭṭhe thullakoṭṭhikanigame  raṭṭhapālaseṭṭhino gehe nibbatti, tassa bhinnaṃ raṭṭhaṃ sandhāretuṃ samatthe kule  nibbattattā ^b^raṭṭhapālo^eb^ti ^a^P3.0034^ea^ vaṃsānugatameva nāmaṃ  ahosi. so mahatā parivārena vaḍḍhanto anukkamena yobbanapatto  mātāpitūhi patirūpena dārena saṃyojito mahante ca yase patiṭṭhāpito  dibbasampattisadisaṃ sampattiṃ paccanubhoti. atha bhagavā kururaṭṭhe  janapadacārikaṃ caranto thullakoṭṭhikaṃ anupāpuṇi. taṃ sutvā raṭṭhapālo  kulaputto satthāraṃ upasaṅkamitvā satthu santike dhammaṃ sutvā  paṭiladdhasaddho pabbajitukāmo sattāhaṃ bhattacchedaṃ katvā kicchena  kasirena mātāpitaro anujānāpetvā satthāraṃ upasaṅkamitvā pabbajjaṃ  yācitvā satthu āṇattiyā aññatarassa therassa santike pabbajitvā  yonisomanasikārena kammaṃ karonto vipassanaṃ vaḍḍhetvā arahattaṃ  pāpuṇi. tena vuttaṃ ^b^apadāne^eb^ (apa0 thera 1.2.97-111) -- </p>
              <p>[21] ``padumuttarassa ^a^M2.0290^ea^ bhagavato, lokajeṭṭhassa tādino. </p>
              <p>[22] varanāgo mayā dinno, īsādanto urūḷhavā.. </p>
              <p>[21] ``setacchatto pasobhito, sakappano sahatthipo. </p>
              <p>[22] agghāpetvāna taṃ sabbaṃ, saṅghārāmaṃ akārayiṃ.. </p>
              <p>[21] ``catupaññāsasahassāni, pāsāde kārayiṃ ahaṃ. </p>
              <p>[22] mahoghadānaṃ karitvāna, niyyādesiṃ mahesino.. </p>
              <p>[21] ``anumodi ^a^V2.0247^ea^ mahāvīro, sayambhū aggapuggalo. </p>
              <p>[22] sabbe jane hāsayanto, desesi amataṃ padaṃ.. </p>
              <p>[21] ``taṃ me buddho viyākāsi, jalajuttaranāmako. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``catupaññāsasahassāni, pāsāde kārayī ayaṃ. </p>
              <p>[22] kathayissāmi vipākaṃ, suṇotha mama bhāsato.. </p>
              <p>[21] ``aṭṭhārasasahassāni, kūṭāgārā bhavissare. </p>
              <p>[22] byamhuttamamhi nibbattā, sabbasoṇṇamayā ca te.. </p>
              <p>[21] ``paññāsakkhattuṃ devindo, devarajjaṃ karissati. </p>
              <p>[22] aṭṭhapaññāsakkhattuñca, cakkavattī bhavissati.. </p>
              <p>[21] ``kappasatasahassamhi, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``devalokā cavitvāna, sukkamūlena codito. </p>
              <p>[22] aḍḍhe kule mahābhoge, nibbattissati tāvade.. </p>
              <p>[21] ``so pacchā pabbajitvāna, sukkamūlena codito. </p>
              <p>[22] raṭṭhapāloti nāmena, hessati satthu sāvako.. </p>
              <p>[21] ``padhānapahitatto so, upasanto nirūpadhi. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``uṭṭhāya abhinikkhamma, jahitā bhogasampadā. </p>
              <p>[22] kheḷapiṇḍeva bhogamhi, pemaṃ mayhaṃ na vijjati.. </p>
              <p>[21] ``vīriyaṃ ^a^M2.0291^ea^ me dhuradhorayhaṃ, yogakkhemādhivāhanaṃ. </p>
              <p>[22] dhāremi antimaṃ dehaṃ, sammāsambuddhasāsane.. </p>
              <p>[21] ``paṭisambhidā catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] arahattaṃ pana patvā satthāraṃ anujānāpetvā mātāpitaro passituṃ  thullakoṭṭhikaṃ gantvā, tattha sapadānaṃ piṇḍāya caranto pitu nivesane  ābhidosikaṃ kummāsaṃ labhitvā taṃ amataṃ viya paribhuñjanto, pitarā  nimantito svātanāya adhivāsetvā, dutiyadivase pitu nivesane  piṇḍapātaṃ paribhuñjitvā alaṅkatapaṭiyatte itthāgārajane upagantvā  ``kīdisā nāma tā, ayyaputta, accharāyo, yāsaṃ tvaṃ hetu brahmacariyaṃ  carasī''tiādīni (ma0 ni0 2.301) vatvā, palobhanakammaṃ kātuṃ  āraddhe tassa adhippāyaṃ parivattetvā aniccatādipaṭisaṃyuttaṃ dhammaṃ  kathento -- </p>
              <p>[03] 769^b^.^eb^ </p>
              <p>[21] ``passa ^a^V2.0248^ea^ cittakataṃ bimbaṃ, arukāyaṃ samussitaṃ. </p>
              <p>[22] āturaṃ bahusaṅkappaṃ, yassa natthi dhuvaṃ ṭhiti.. </p>
              <p>[03] 770^b^.^eb^ </p>
              <p>[21] ``passa cittakataṃ rūpaṃ, maṇinā kuṇḍalena ca. </p>
              <p>[22] aṭṭhiṃ tacena onaddhaṃ, saha vatthehi sobhati.. </p>
              <p>[03] 771^b^.^eb^ </p>
              <p>[21] ``alattakakatā pādā, mukhaṃ cuṇṇakamakkhitaṃ. </p>
              <p>[22] alaṃ bālassa mohāya, no ca pāragavesino.. </p>
              <p>[03] 772^b^.^eb^ </p>
              <p>[21] ``aṭṭhāpadakatā kesā, nettā añjanamakkhitā. </p>
              <p>[22] alaṃ bālassa mohāya, no ca pāragavesino.. </p>
              <p>[03] 773^b^.^eb^ </p>
              <p>[21] ``añjanīva navā cittā, pūtikāyo alaṅkato. </p>
              <p>[22] alaṃ bālassa mohāya, no ca pāragavesino.. </p>
              <p>[03] 774^b^.^eb^ </p>
              <p>[21] ``odahi ^a^P3.0035^ea^ migavo pāsaṃ, nāsadā  vāguraṃ migo. </p>
              <p>[22] bhutvā nivāpaṃ gacchāma, kandante migabandhake.. </p>
              <p>[03] 775^b^.^eb^ </p>
              <p>[21] ``chinno ^a^M2.0292^ea^ pāso migavassa, nāsadā vāguraṃ migo. </p>
              <p>[22] bhutvā nivāpaṃ gacchāma, socante migaluddake''ti.. --  imā gāthā abhāsi.</p>
              <p>[03] tattha ^b^cittakata^eb^nti cittaṃ kataṃ cittakataṃ,  vatthābharaṇamālādīhi vicittaṃ katanti attho. ^b^bimba^eb^nti  dīghādibhāvena yuttaṭṭhānesu dīghādīhi aṅgapaccaṅgehi maṇḍitaṃ attabhāvaṃ.  ^b^arukāya^eb^nti navannaṃ vaṇamukhānaṃ lomakūpānañca vasena  vissandamānāsuciṃ, sabbaso ca arubhūtaṃ vaṇabhūtaṃ arūnaṃ vā kāyaṃ.  ^b^samussita^eb^nti tīhi aṭṭhisatehi samussitaṃ. ^b^ātura^eb^nti  sabbakālaṃ iriyāpathantarādīhi pariharitabbatāya niccaṃ gilānaṃ.  ^b^bahusaṅkappa^eb^nti bālajanena abhūtaṃ āropetvā bahudhā saṅkappitabbaṃ.  ^b^yassa natthi dhuvaṃ ṭhitī^eb^ti yassa kāyassa dhuvabhāvo  ṭhitisabhāvo natthi, ekaṃsato bhedanavikiraṇaviddhaṃsanadhammoyeva. taṃ  ^b^passā^eb^ti samīpe ṭhitaṃ janaṃ, attānameva vā sandhāya vadati.</p>
              <p>[03] ^b^rūpa^eb^nti sarīraṃ. sarīrampi hi ``aṭṭhiñca paṭicca,  nhāruñca paṭicca, maṃsañca paṭicca, cammañca paṭicca, ākāso  parivārito `rūpantveva saṅkhaṃ gacchatī''tiādīsu (ma0 ni0  1.306) rūpanti vuccati. ^b^maṇinā kuṇḍalena cā^eb^ti  sīsūpagādiābharaṇagatena maṇinā kuṇḍalena cittakataṃ. ^b^aṭṭhiṃ  tacena onaddha^eb^nti allacammena pariyonaddhaṃ atirekatisatapabhedaṃ aṭṭhiṃ  passāti yojanā. kuṇḍalena cāti ^b^ca^eb^-saddena sesābharaṇālaṅkāre  saṅgaṇhāti. ^b^saha vatthehi sobhatī^eb^ti tayidaṃ rūpaṃ maṇinā  cittakatampi vatthehi paṭicchāditameva sobhati, na apaṭicchāditanti ^a^V2.0249^ea^  attho. ye pana ``aṭṭhitacenā''ti paṭhanti, tesaṃ aṭṭhitacenaṃ onaddhaṃ  sobhati, onaddhattā aṭṭhitacenāti attho.</p>
              <p>[03] ^b^alattakakatā^eb^ti alattakena katarañjanā lākhāya saṃrañjitā.  ^b^pādā^eb^ti caraṇā. ^b^mukhaṃ cuṇṇakamakkhita^eb^nti mukhaṃ  cuṇṇakena makkhitaṃ, yaṃ maṇḍanamanuyuttā sāsapakakkena mukhapīḷakādīni  haritvā loṇamattikāya duṭṭhalohitaṃ haritvā mukhacuṇṇakavilepanaṃ  karonti, taṃ sandhāya vuttaṃ. ^b^ala^eb^nti ^b^bālassa^eb^  andhaputhujjanassa ^b^no^eb^ ^a^P3.0036^ea^ ^b^ca pāragavesino^eb^  vaṭṭābhiratassa ^b^mohāya^eb^ sammohanāya samatthaṃ tassa cittaṃ mohetuṃ  pariyattaṃ, pāragavesino pana vivaṭṭābhiratassa no alaṃ na pariyattaṃ.</p>
              <p>[03] ^b^aṭṭhāpadakatā^eb^ti ^a^M2.0293^ea^ aṭṭhapadākārena katā sañcitā purimabhāge  kese kappetvā nalāṭassa paṭicchādanavasena katā kesaracanā aṭṭhapadaṃ  nāma, yaṃ ``alaka''ntipi vuccati. ^b^nettā añjanamakkhitā^eb^ti  ubhopi nayanāni anto dvīsu antesu ca yathā añjanacchāyā  dissati, evaṃ añjitañjanāni.</p>
              <p>[03] ^b^añjanīva navā cittā, pūtikāyo alaṅkato^eb^ti yathā  añjanī añjananāḷikā navā abhinavā mālākammamakaradantādivasena  cittā bahi maṭṭhā ujjalā dassanīyā, anto pana na dassanīyā hoti,  evameva tāsaṃ kāyo nhānabbhañjanavatthālaṅkārehi alaṅkato bahi  ujjalo, anto pana pūti nānappakārāsucīhi bharito tiṭṭhatīti  attho.</p>
              <p>[03] ^b^odahī^eb^ti oḍḍesi. ^b^migavo^eb^ti, migaluddako.  ^b^pāsa^eb^nti, daṇḍavāguraṃ. ^b^nāsadā^eb^ti na saṅghaṭṭesi.  ^b^vāgura^eb^nti pāsaṃ. ^b^nivāpa^eb^nti migānaṃ khādanatthāya khittaṃ  tiṇādighāsaṃ. upamā kho ayaṃ therena katā atthassa viññāpanāya.  ayañhettha attho -- yathā migānaṃ māraṇatthāya daṇḍavāguraṃ oḍḍetvā  tattha nivāpaṃ vikiriya migaluddake nilīne ṭhite tattheko  javaparakkamasampanno cheko migo pāsaṃ aphusanto eva yathāsukhaṃ nivāpaṃ  khāditvā, ``vañcesi vata migo''ti migaluddake viravante eva  gacchati. aparo migo balavā cheko javasampannova tattha gantvā  nivāpaṃ khāditvā tattha tattha pāsaṃ chinditvā, ``vañcesi vata  migo, pāso chinno''ti migaluddake socante eva gacchati, evaṃ  mayampi pubbe puthujjanakāle mātāpitūhi āsajjanatthāya niyyādite  bhoge bhuñjitvā tattha tattha asajjamānā nikkhantā. idāni pana  sabbaso ^a^V2.0250^ea^ chinnakilesā apāsā hutvā ṭhitā, tehi dinnabhojanaṃ bhuñjitvā  tesu socantesu eva gacchāmāti.</p>
              <p>[03] evaṃ thero migaluddakaṃ viya mātāpitaro, hiraññasuvaṇṇaṃ  itthāgārañca vāgurajālaṃ viya, attanā pubbe bhuttabhoge ca idāni  bhuttabhojanañca nivāpatiṇaṃ viya, attānaṃ mahāmigaṃ viya ca katvā  dasseti. imā gāthā vatvā vehāsaṃ abbhuggantvā rañño korabyassa  migājinauyyāne maṅgalasilāpaṭṭe nisīdi. therassa kira pitā  sattasu dvārakoṭṭhakesu aggaḷaṃ dāpetvā ^a^M2.0294^ea^ malle āṇāpesi ``nikkhamituṃ  mā detha, kāsāyāni apanetvā setakāni nivāsethā''ti, tasmā thero  ākāsena ^a^P3.0037^ea^ agamāsi. atha rājā korabyo therassa  tattha nisinnabhāvaṃ sutvā taṃ upasaṅkamitvā sammodanīyaṃ kathaṃ sāraṇīyaṃ  vītisāretvā ``idha, bho raṭṭhapāla, pabbajanto byādhipārijuññaṃ vā  jarābhogañātipārijuññaṃ vā patto pabbajati. tvaṃ pana kiñcipi  pārijuññaṃ anupagato eva kasmā pabbajito''ti pucchi. athassa  thero, ``upaniyyati loko addhuvo, atāṇo loko anabhissaro,  assako loko sabbaṃ pahāya gamanīyaṃ, ūno loko atitto  taṇhādāso''ti (ma0 ni0 2.305) imesaṃ catunnaṃ dhammuddesānaṃ  attānaṃ vivittabhāvaṃ kathetvā tassā desanāya anugītiṃ kathento -- </p>
              <p>[03] 776^b^.^eb^ </p>
              <p>[21] ``passāmi loke sadhane manusse, laddhāna vittaṃ na  dadanti mohā. </p>
              <p>[22] luddhā dhanaṃ sannicayaṃ karonti, bhiyyova kāme  abhipatthayanti.. </p>
              <p>[03] 777^b^.^eb^ </p>
              <p>[21] ``rājā pasayhappathaviṃ vijetvā, sasāgarantaṃ  mahimāvasanto. </p>
              <p>[22] oraṃ samuddassa atittarūpo, pāraṃ samuddassapi patthayetha..</p>
              <p>[03]  </p>
              <p>[03] 778^b^.^eb^ </p>
              <p>[21] ``rājā ca aññe ca bahū manussā, avītataṇhā maraṇaṃ  upenti. </p>
              <p>[22] ūnāva hutvāna jahanti dehaṃ, kāmehi lokamhi na hatthi  titti.. </p>
              <p>[03] 779^b^.^eb^ </p>
              <p>[21] ``kandanti naṃ ñātī pakiriya kese, `aho vatā no  amarā'ti cāhu. </p>
              <p>[22] vatthena naṃ pārutaṃ nīharitvā, citaṃ samodhāya tato  ḍahanti.. </p>
              <p>[03] 780^b^.^eb^ </p>
              <p>[21] ``so ^a^M2.0295^ea^ ḍayhati sūlehi tujjamāno, ekena vatthena pahāya  bhoge. </p>
              <p>[22] na mīyamānassa bhavanti tāṇā, ñātī ca mittā atha  vā sahāyā.. </p>
              <p>[03] 781^b^.^eb^ </p>
              <p>[21] ``dāyādakā tassa dhanaṃ haranti, satto pana gacchati  yenakammaṃ. </p>
              <p>[22] na mīyamānaṃ dhanamanveti kiñci, puttā ca dārā ca  dhanañca raṭṭhaṃ.. </p>
              <p>[03] 782^b^.^eb^ </p>
              <p>[21] ``na ^a^P3.0038^ea^ dīghamāyuṃ labhate dhanena, na  cāpi vittena jaraṃ vihanti. </p>
              <p>[22] appaṃ hidaṃ jīvitamāhu dhīrā, asassataṃ  vippariṇāmadhammaṃ.. </p>
              <p>[03] 783^b^.^eb^ </p>
              <p>[21] ``aḍḍhā ^a^V2.0251^ea^ daliddā ca phusanti phassaṃ, bālo ca dhīro  ca tatheva phuṭṭho. </p>
              <p>[22] bālo hi bālyā vadhitova seti, dhīro ca no vedhati  phassaphuṭṭho.. </p>
              <p>[03] 784^b^.^eb^ </p>
              <p>[21] ``tasmā hi paññāva dhanena seyyā, yāya  vosānamidhādhigacchati. </p>
              <p>[22] abyositattā hi bhavābhavesu, pāpāni kammāni karoti  mohā.. </p>
              <p>[03] 785^b^.^eb^ </p>
              <p>[21] ``upeti gabbhañca parañca lokaṃ, saṃsāramāpajja  paramparāya. </p>
              <p>[22] tassappapañño abhisaddahanto, upeti gabbhañca parañca  lokaṃ.. </p>
              <p>[03] 786^b^.^eb^ </p>
              <p>[21] ``coro yathā sandhimukhe gahīto, sakammunā haññati  pāpadhammo. </p>
              <p>[22] evaṃ pajā pecca paramhi loke, sakammunā haññati  pāpadhammo.. </p>
              <p>[03] 787^b^.^eb^ </p>
              <p>[21] ``kāmā ^a^M2.0296^ea^ hi citrā madhurā manoramā, virūparūpena  mathenti cittaṃ. </p>
              <p>[22] ādīnavaṃ kāmaguṇesu disvā, tasmā ahaṃ pabbajitomhi  rāja.. </p>
              <p>[03] 788^b^.^eb^ </p>
              <p>[21] ``dumapphalānīva patanti māṇavā, daharā ca vuḍḍhā ca  sarīrabhedā. </p>
              <p>[22] etampi disvā pabbajitomhi rāja, apaṇṇakaṃ  sāmaññameva seyyo.. </p>
              <p>[03] 789^b^.^eb^ </p>
              <p>[21] ``saddhāyāhaṃ pabbajito, upeto jinasāsane. </p>
              <p>[22] avañjhā mayhaṃ pabbajjā, anaṇo bhuñjāmi bhojanaṃ.. </p>
              <p>[03] 790^b^.^eb^ </p>
              <p>[21] ``kāme ādittato disvā, jātarūpāni satthato. </p>
              <p>[22] gabbhavokkantito dukkhaṃ, nirayesu mahabbhayaṃ.. </p>
              <p>[03] 791^b^.^eb^ </p>
              <p>[21] ``etamādīnavaṃ ^a^P3.0039^ea^ ñatvā, saṃvegaṃ alabhiṃ  tadā. </p>
              <p>[22] sohaṃ viddho tadā santo, sampatto āsavakkhayaṃ.. </p>
              <p>[03] 792^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, bhavanetti samūhatā.. </p>
              <p>[03] 793^b^.^eb^ </p>
              <p>[21] ``yassatthāya pabbajito, agārasmānagāriyaṃ. </p>
              <p>[22] so me attho anuppatto, sabbasaṃyojanakkhayo''ti..  -- imā gāthā avoca.</p>
              <p>[03] tattha ^b^passāmi loke^eb^ti ahaṃ, mahārāja, imasmiṃ loke  ^b^sadhane^eb^ dhanasampanne aḍḍhe manusse passāmi, te pana ^b^laddhāna  vittaṃ^eb^ dhanaṃ labhitvā bhogasampattiyaṃ ṭhitā samaṇabrāhmaṇādīsu kassaci  kiñcipi na dadanti. kasmā? ^b^mohā^eb^ kammassakatāpaññāya  abhāvato. ^b^luddhā^eb^ lobhābhibhūtā yathāladdhaṃ dhanaṃ ^b^sannicayaṃ^eb^  sabbaso nicetabbaṃ nidhetabbaṃ karonti. ^b^bhiyyova^eb^  yathādhigatakāmato upari ^b^kāme^eb^ kāmaguṇe ``tathāhaṃ edise ca  bhoge paṭilabheyya''nti ^b^abhipatthayanti^eb^ paccāsīsanti tajjañca  vāyāmaṃ karonti.</p>
              <p>[03] bhiyyo ^a^M2.0297^ea^ ^a^V2.0252^ea^ kāmapatthanāya udāharaṇaṃ dassento  ^b^``rājā''^eb^tiādimāha. tattha ^b^pasayhappathaviṃ vijetvā^eb^ti  attano vaṃsānugataṃ pathaviṃ balakkārena abhivijiya.  ^b^āvasanto^eb^ti pasāsento. ^b^oraṃ samuddassā^eb^ti anavasesaṃ  samuddassa orabhāgaṃ labhitvāpi tena atittarūpo ^b^pāraṃ samuddassa^eb^  dīpantarampi patthayeyya.</p>
              <p>[03] ^b^avītataṇhā^eb^ti avigatataṇhā. ^b^ūnāvā^eb^ti  aparipuṇṇamanorathāva. ^b^kāmehi lokamhi na hatthi tittī^eb^ti  taṇhāvipannānaṃ imasmiṃ loke vatthukāmehi titti nāma natthi.</p>
              <p>[03] ^b^kandanti na^eb^nti matapurisaṃ uddissa tassa guṇe kittentā  kandanaṃ karonti. ^b^aho vatā no amarāti cāhū^eb^ti aho vata  amhākaṃ ñātī amarā siyunti ca kathenti, gāthāsukhatthañhettha  vatā-iti dīghaṃ katvā vuttaṃ.</p>
              <p>[03] ^b^so ḍayhati sūlehi tujjamāno^eb^ti so matasatto  chavaḍāhakehi sammā jhāpetuṃ sūlehi tujjamāno. ^b^tāṇā^eb^ti  parittāṇakarā.</p>
              <p>[03] ^b^yenakamma^eb^nti yathākammaṃ. ^b^dhana^eb^nti dhanāyitabbaṃ  yaṃkiñci vatthu. puna ^b^dhana^eb^nti hiraññasuvaṇṇaṃ sandhāya vadati.</p>
              <p>[03] ^b^``na dīghamāyu''^eb^ntiādinā kāmaguṇassa jarāya ca  paṭikārābhāvaṃ vatvā puna tassa ekantikabhāvaṃ dassetuṃ ^b^``appaṃ  hī''^eb^tiādi vuttaṃ. ^b^phusantī^eb^ti ^a^P3.0040^ea^ aniṭṭhaphassaṃ  phusanti pāpuṇanti, tattha aḍḍhadaliddatā akāraṇanti dasseti.  ^b^phassaṃ bālo ca dhīro ca tatheva phuṭṭho^eb^ti yathā bālo  iṭṭhāniṭṭhasamphassaṃ phuṭṭho, tatheva dhīro iṭṭhāniṭṭhaphassaṃ phuṭṭho hoti, na  ettha bālapaṇḍitānaṃ koci viseso. ayaṃ pana viseso, ^b^bālo  hi bālyā vadhitova setī^eb^ti bālapuggalo kenaci dukkhadhammena phuṭṭho  socanto kilamanto urattāḷiṃ kandanto bālabhāvena vadhito pīḷitova  hutvā seti sayati. ito cito ca āvaṭṭanto vivaṭṭanto virodhento  ^b^vedhati phassaphuṭṭho^eb^ti ^b^dhīro^eb^ pana paṇḍito dukkhasamphassena  samphuṭṭho na vedhati kampanamattampi tassa na hotīti.</p>
              <p>[03] ^b^tasmā^eb^ti ^a^M2.0298^ea^ yasmā bālapaṇḍitānaṃ lokadhamme edisī pavatti,  ^b^tasmā hi paññāva dhanena seyyā, yāya vosānamidhādhigacchatī^eb^ti  paññāva dhanato pāsaṃsatarā, yāya paññāya vosānaṃ bhavassa  ^a^V2.0253^ea^ pariyosānabhūtaṃ nibbānaṃ adhigacchati. ^b^abyositattā hī^eb^ti  anadhigataniṭṭhattā. ^b^bhavābhavesū^eb^ti mahantāmahantesu bhavesu.</p>
              <p>[03] ^b^upeti gabbhañca parañca lokaṃ, saṃsāramāpajja paramparāyā^eb^ti  yo pāpāni katvā aparāparaṃ saṃsaraṇamāpajjitvā upeti gabbhañca parañca  lokaṃ gabbhaseyyāya paralokuppattiyā ca na muccati, ^b^tassa^eb^  pāpakammakārino puggalassa kiriyaṃ ^b^abhisaddahanto^eb^ ``attā ca  me hotī''ti pattiyāyanto aññopi ^b^appapañño^eb^ bālo yathā  paṭipajjitvā upeti gabbhañca parañca lokaṃ, na tato parimuccati.</p>
              <p>[03] ^b^coro yathā^eb^ti yathā coro pāpadhammo gharasandhiṃ chindanto  sandhimukhe ārakkhakapurisehi gahito ^b^sakammunā^eb^ tena attano  sandhicchedakammunā kāraṇabhūtena kasādīhi tāḷanādivasena  ^b^haññati^eb^ rājapurisehi bādhiyyati bajjhati ca. ^b^evaṃ  pajā^eb^ti evamayaṃ sattaloko idha pāpāni karitvā ^b^pecca^eb^ patvā  tena kammunā ^b^paramhi loke^eb^ nirayādīsu haññati,  pañcavidhabandhanakammakāraṇādivasena bādhiyyati.</p>
              <p>[03] evametāhi ekādasahi gāthāhi yathārahaṃ cattāro dhammuddese  pakāsetvā idāni kāmesu saṃsāre ca ādīnavaṃ disvā saddhāya attano  pabbajitabhāvaṃ pabbajitakiccassa ca matthakappattiṃ vibhāvento  ^b^``kāmā hī''^eb^tiādimāha. tattha ^b^kāmā^eb^ti vatthukāmā  manāpiyā rūpādayo dhammā, kilesakāmā sabbepi rāgappabhedā. idha  pana vatthukāmā veditabbā. te hi rūpādivasena anekappakāratāya  ^b^citrā^eb^. lokassādavasena iṭṭhākāratāya ^b^madhurā^eb^.  bālaputhujjanānaṃ manaṃ ^a^P3.0041^ea^ ramentīti ^b^manoramā.  virūparūpenā^eb^ti vividharūpena, anekavidhasabhāvenāti attho. te hi  rūpādivasena citrā, nīlādivasena vividharūpā. evaṃ tena  virūparūpena tathā tathā assādaṃ dassetvā ^b^mathenti cittaṃ^eb^  pabbajjāya abhiramituṃ na dentīti iminā appassādabahudukkhatādinā  ^b^ādīnavaṃ kāmaguṇesu disvā tasmā^eb^ taṃnimittaṃ ahaṃ pabbajito  amhi. dumapphalāni ^a^M2.0299^ea^ pakkakāle aparipakkakāle ca yattha katthaci  parūpakkamato sarasato vā patanti, evaṃ sattā daharā ca vuḍḍhā ca  sarīrassa bhedā patantiyeva. ^b^etampi disvā^eb^ti evaṃ  aniccatampi paññācakkhunā disvā, na kevalaṃ appassādatāditāya  ādīnavamevāti adhippāyo. ^b^apaṇṇaka^eb^nti aviraddhanakaṃ  ^b^sāmaññameva^eb^ samaṇabhāvova ^b^seyyo^eb^ uttaritaro.</p>
              <p>[03] ^b^saddhāyā^eb^ti kammaṃ kammaphalaṃ buddhasubuddhataṃ dhammasudhammataṃ  saṅghasuppaṭipattiñca saddahitvā. ^b^upeto^eb^ ^a^V2.0254^ea^ ^b^jinasāsane^eb^ti satthu  sāsane sammāpaṭipattiṃ upagato. ^b^avañjhā mayhaṃ pabbajjā^eb^  arahattassa adhigatattā. tato eva ^b^anaṇo bhuñjāmi bhojanaṃ^eb^  nikkilesavasena sāmibhāvato sāmiparibhogena paribhuñjanato.</p>
              <p>[03] ^b^kāme ādittato disvā^eb^ti vatthukāme kilesakāme ca  ekādasahi aggīhi ādittabhāvato disvā. ^b^jātarūpāni  satthato^eb^ti katākatappabhedā sabbasuvaṇṇavikatiyo anatthāvahatāya  nisitasatthato. ^b^gabbhavokkantito dukkha^eb^nti gabbhavokkantito  paṭṭhāya sabbasaṃsārapavattidukkhaṃ. ^b^nirayesu mahabbhaya^eb^nti  saussadesu aṭṭhasu mahānirayesu labbhamānaṃ mahābhayañca sabbattha  disvāti yojanā.</p>
              <p>[03] ^b^etamādīnavaṃ ñatvā^eb^ti etaṃ kāmānaṃ ādittatādiṃ saṃsāre  ādīnavaṃ dosaṃ ñatvā. ^b^saṃvegaṃ alabhiṃ tadā^eb^ti tasmiṃ satthu  santike dhammassa sutakāle bhavādike saṃvegaṃ alatthaṃ. ^b^viddho tadā  santo^eb^ti tasmiṃ gahaṭṭhakāle rāgasallādīhi viddho samāno idāni  satthu sāsanaṃ āgamma sampatto āsavakkhayaṃ, viddho vā cattāri  saccāni, paṭividdhoti attho. sesaṃ antarantarādīsu vuttattā  suviññeyyameva.</p>
              <p>[03] evaṃ thero rañño korabyassa dhammaṃ desetvā satthu santikameva  gato. satthā ca aparabhāge ariyagaṇamajjhe nisinno theraṃ  saddhāpabbajitānaṃ aggaṭṭhāne ṭhapesīti. </p>
              <p>[06] raṭṭhapālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 5. mālukyaputtattheragāthāvaṇṇanā </h3n>
            <h4>
              <h4n> </h4n>
              <p>[01] ^b^rūpaṃ^eb^ ^a^M2.0300^ea^ ^a^P3.0042^ea^ ^b^disvā sati  muṭṭhā^eb^tiādikā āyasmato mālukyaputtassa gāthā. imassa  āyasmato vatthu heṭṭhā chakkanipāte (theragā0 399 ādayo) vuttameva.  tā pana gāthā therena arahatte patiṭṭhitena ñātīnaṃ dhammadesanāvasena  bhāsitā. idha pana puthujjanakāle ``sādhu me, bhante, bhagavā  saṃkhittena dhammaṃ desetū''ti yācitena satthārā ``taṃ kiṃ maññasi,  mālukyaputta, ye te cakkhuviññeyyā rūpā adiṭṭhā adiṭṭhapubbā, na ca  passasi, na ca te hoti passeyyanti, atthi te tattha chando vā  rāgo vā pemaṃ vā''ti? ``no hetaṃ, bhante''. ``ye te  sotaviññeyyā saddā...pe0... ^a^V2.0255^ea^ ghāna...jivhā...kāya..ṃanoviññeyyā  dhammā aviññātā aviññātapubbā, na ca vijānāsi, na ca te hoti  vijāneyyanti, atthi te tattha chando vā rāgo vā pemaṃ vā''ti?  ``no hetaṃ, bhante''. ``ettha ca te, mālukyaputta,  diṭṭhasutamutaviññātabbesu dhammesu diṭṭhe diṭṭhamattaṃ bhavissati, sute  sutamattaṃ, mute mutamattaṃ, viññāte viññātamattaṃ bhavissati. yato kho  te, mālukyaputta, diṭṭhasutamutaviññātabbesu dhammesu diṭṭhe diṭṭhamattaṃ, sute  sutamattaṃ, mute mutamattaṃ, viññāte viññātamattaṃ bhavissati, tato tvaṃ,  mālukyaputta, na tena. yato tvaṃ, mālukyaputta, na tena, tato tvaṃ,  mālukyaputta, na tattha. yato tvaṃ, mālukyaputta, na tattha, tato tvaṃ,  mālukyaputta, nevidha na huraṃ na ubhayamantarena, esevanto  dukkhassā''ti (saṃ0 ni0  4.95). saṃkhittena dhamme desite  tassa dhammassa sādhukaṃ uggahitabhāvaṃ pakāsentena -- </p>
              <p>[03] 794^b^.^eb^ </p>
              <p>[21] ``rūpaṃ disvā sati muṭṭhā, piyaṃ nimittaṃ manasi  karoto. </p>
              <p>[22] sārattacitto vedeti, tañca ajjhosa tiṭṭhati.. </p>
              <p>[03] 795^b^.^eb^ </p>
              <p>[21] ``tassa vaḍḍhanti vedanā, anekā rūpasambhavā. </p>
              <p>[27] abhijjhā ca vihesā ca, cittamassūpahaññati. </p>
              <p>[22] evamācinato dukkhaṃ, ārā nibbāna vuccati.. </p>
              <p>[03] 796^b^.^eb^ </p>
              <p>[21] ``saddaṃ sutvā sati muṭṭhā, piyaṃ nimittaṃ manasi  karoto. </p>
              <p>[22] sārattacitto vedeti, tañca ajjhosa tiṭṭhati.. </p>
              <p>[03] 797^b^.^eb^ </p>
              <p>[21] ``tassa ^a^M2.0301^ea^ vaḍḍhanti vedanā, anekā saddasambhavā. </p>
              <p>[27] abhijjhā ca vihesā ca, cittamassūpahaññati. </p>
              <p>[22] evamācinato dukkhaṃ, ārā nibbāna vuccati.. </p>
              <p>[03] 798^b^.^eb^ </p>
              <p>[21] ``gandhaṃ ^a^P3.0043^ea^ ghatvā sati muṭṭhā, piyaṃ  nimittaṃ manasi karoto. </p>
              <p>[22] sārattacitto vedeti, tañca ajjhosa tiṭṭhati.. </p>
              <p>[03] 799^b^.^eb^ </p>
              <p>[21] ``tassa vaḍḍhanti vedanā, anekā gandhasambhavā. </p>
              <p>[27] abhijjhā ca vihesā ca, cittamassūpahaññati. </p>
              <p>[22] evamācinato dukkhaṃ, ārā nibbāna vuccati.. </p>
              <p>[03] 800^b^.^eb^ </p>
              <p>[21] ``rasaṃ bhotvā sati muṭṭhā, piyaṃ nimittaṃ manasi  karoto. </p>
              <p>[22] sārattacitto vedeti, tañca ajjhosa tiṭṭhati.. </p>
              <p>[03] 801^b^.^eb^ </p>
              <p>[21] ``tassa vaḍḍhanti vedanā, anekā rasasambhavā. </p>
              <p>[27] abhijjhā ca vihesā ca, cittamassūpahaññati. </p>
              <p>[22] evamācinato dukkhaṃ, ārā nibbāna vuccati.. </p>
              <p>[03] 802^b^.^eb^ </p>
              <p>[21] ``phassaṃ ^a^V2.0256^ea^ phussa sati muṭṭhā, piyaṃ nimittaṃ manasi  karoto. </p>
              <p>[22] sārattacitto vedeti, tañca ajjhosa tiṭṭhati.. </p>
              <p>[03] 803^b^.^eb^ </p>
              <p>[21] ``tassa vaḍḍhanti vedanā, anekā phassasambhavā. </p>
              <p>[27] abhijjhā ca vihesā ca, cittamassūpahaññati. </p>
              <p>[22] evamācinato dukkhaṃ, ārā nibbāna vuccati.. </p>
              <p>[03] 804^b^.^eb^ </p>
              <p>[21] ``dhammaṃ ñatvā sati muṭṭhā, piyaṃ nimittaṃ manasi  karoto. </p>
              <p>[22] sārattacitto vedeti, tañca ajjhosa tiṭṭhati.. </p>
              <p>[03] 805^b^.^eb^ </p>
              <p>[21] ``tassa vaḍḍhanti vedanā, anekā dhammasambhavā. </p>
              <p>[27] abhijjhā ca vihesā ca, cittamassūpahaññati. </p>
              <p>[22] evamācinato dukkhaṃ, ārā nibbāna vuccati.. </p>
              <p>[03] 806^b^.^eb^ </p>
              <p>[21] ``na so rajjati rūpesu, rūpaṃ disvā paṭissato. </p>
              <p>[22] virattacitto vedeti, tañca nājjhosa tiṭṭhati.. </p>
              <p>[03] 807^b^.^eb^ </p>
              <p>[21] ``yathāssa ^a^M2.0302^ea^ passato rūpaṃ, sevato cāpi vedanaṃ. </p>
              <p>[27] khīyati nopacīyati, evaṃ so caratī sato. </p>
              <p>[22] evaṃ apacinato dukkhaṃ, santike nibbāna vuccati.. </p>
              <p>[03] 808^b^.^eb^ </p>
              <p>[21] ``na so rajjati saddesu, saddaṃ sutvā paṭissato. </p>
              <p>[22] virattacitto vedeti, tañca nājjhosa tiṭṭhati.. </p>
              <p>[03] 809^b^.^eb^ </p>
              <p>[21] ``yathāssa suṇato saddaṃ, sevato cāpi vedanaṃ. </p>
              <p>[27] khīyati nopacīyati, evaṃ so caratī sato. </p>
              <p>[22] evaṃ apacinato dukkhaṃ, santike nibbāna vuccati.. </p>
              <p>[03] 810^b^.^eb^ </p>
              <p>[21] ``na so rajjati gandhesu, gandhaṃ ghatvā paṭissato. </p>
              <p>[22] virattacitto vedeti, tañca nājjhosa tiṭṭhati.. </p>
              <p>[03] 811^b^.^eb^ </p>
              <p>[21] ``yathāssa ghāyato gandhaṃ, sevato cāpi vedanaṃ. </p>
              <p>[27] khīyati nopacīyati, evaṃ so caratī sato. </p>
              <p>[22] evaṃ apacinato dukkhaṃ, santike nibbāna vuccati.. </p>
              <p>[03] 812^b^.^eb^ </p>
              <p>[21] ``na so rajjati rasesu, rasaṃ bhotvā paṭissato. </p>
              <p>[22] virattacitto vedeti, tañca nājjhosa tiṭṭhati.. </p>
              <p>[03] 813^b^.^eb^ </p>
              <p>[21] ``yathāssa sāyato rasaṃ, sevato cāpi vedanaṃ. </p>
              <p>[27] khīyati nopacīyati, evaṃ so caratī sato. </p>
              <p>[22] evaṃ apacinato dukkhaṃ, santike nibbāna vuccati.. </p>
              <p>[03] 814^b^.^eb^ </p>
              <p>[21] ``na so rajjati phassesu, phassaṃ phussa paṭissato. </p>
              <p>[22] virattacitto vedeti, tañca nājjhosa tiṭṭhati.. </p>
              <p>[03] 815^b^.^eb^ </p>
              <p>[21] ``yathāssa ^a^V2.0257^ea^ phusato phassaṃ, sevato cāpi vedanaṃ. </p>
              <p>[27] khīyati nopacīyati, evaṃ so caratī sato. </p>
              <p>[22] evaṃ apacinato dukkhaṃ, santike nibbāna vuccati.. </p>
              <p>[03] 816^b^.^eb^ </p>
              <p>[21] ``na so rajjati dhammesu, dhammaṃ ñatvā paṭissato. </p>
              <p>[22] virattacitto vedeti, tañca nājjhosa tiṭṭhati.. </p>
              <p>[03] 817^b^.^eb^ </p>
              <p>[21] ``yathāssa ^a^M2.0303^ea^ vijānato dhammaṃ, sevato cāpi vedanaṃ. </p>
              <p>[27] khīyati nopacīyati, evaṃ so caratī sato. </p>
              <p>[22] evaṃ apacinato dukkhaṃ, santike nibbāna vuccatī''ti..  -- </p>
              <p>[25] imā gāthā abhāsi.</p>
              <p>[03] tattha ^b^rūpaṃ disvā^eb^ti cakkhuviññeyyaṃ rūpaṃ cakkhudvārena  upalabhitvā. ^b^sati muṭṭhā, piyaṃ nimittaṃ manasi karoto^eb^ti  tasmiṃ rūpe diṭṭhamatte eva aṭṭhatvā subhanimittaṃ manasi karoto  subhākāraggahaṇavasena ayoniso manasi karoto sati muṭṭhā hoti.  tathā ca sati ^b^sārattacitto vedeti^eb^ taṃ rūpārammaṇaṃ ratto, giddho,  gadhito hutvā anubhavati, assādeti, abhinandati. tathābhūto ca  ^b^tañca ajjhosa tiṭṭhatī^eb^ti tañca rūpārammaṇaṃ ajjhosāya ``sukhaṃ  sukha''nti abhinivissa gilitvā pariniṭṭhāpetvā tiṭṭhati.</p>
              <p>[03] ^b^tassa vaḍḍhanti vedanā, anekā rūpasambhavā^eb^ti tassa  evarūpassa puggalassa ^a^P3.0044^ea^ rūpasambhavā rūpārammaṇā  sukhādibhedena anekā vedanā kilesuppattihetubhūtā vaḍḍhanti.  ^b^abhijjhā ca vihesā ca, cittamassūpahaññatī^eb^ti piyarūpe  sārajjanavasena uppajjamānāya abhijjhāya, apiyarūpe byāpajjanavasena  piyarūpasseva vipariṇāmaññathābhāvāya uppajjamānāya  sokādilakkhaṇāya vihesāya ca assa puggalassa cittaṃ upahaññati  bādhīyati. ^b^evamācinato dukkha^eb^nti vuttākārena taṃ taṃ  vedanassādavasena bhavābhisaṅkhāraṃ ācinato vaṭṭadukkhaṃ pavattati.  tenāha bhagavā -- ``vedanāpaccayā taṇhā...pe0... dukkhakkhandhassa  samudayo hotī''ti (vibha0 225; saṃ0 ni0  2.1).  tathābhūtassa ^b^ārā^eb^ ārakā dūre nibbānaṃ vuccati, tassa taṃ  dullabhanti attho. ^b^saddaṃ sutvā^eb^tiādigāthāsupi vuttanayeneva  attho veditabbo. tattha ^b^ghatvā^eb^ti ghāyitvā. ^b^bhotvā^eb^ti  sāyitvā. ^b^phussā^eb^ti phusitvā. ^b^dhammaṃ ñatvā^eb^ti  dhammārammaṇaṃ vijānitvā.</p>
              <p>[03] evaṃ chadvāragocare sārajjantassa vaṭṭaṃ dassetvā idāni tattha  virajjantassa vivaṭṭaṃ dassento ^b^``na so rajjati  rūpesū''^eb^tiādimāha. tattha ^b^na so rajjati rūpesu, rūpaṃ disvā  paṭissato^eb^ti ^a^V2.0258^ea^ yo puggalo rūpaṃ disvā āpāthagataṃ  ^a^M2.0304^ea^ rūpārammaṇaṃ  cakkhudvārikena viññāṇasantānena gahetvā catusampajaññavasena  sampajānakāritāya paṭissato hoti, so rūpārammaṇesu na rajjati  rāgaṃ na janeti, aññadatthu virattacitto vedeti, rūpārammaṇamhi  samudayādito yathābhūtaṃ pajānanto nibbindati, nibbindanto taṃ  tatthuppannavedanañca virattacitto vedeti, tathābhūto ca ^b^tañca najjhosa  tiṭṭhatī^eb^ti taṃ rūpārammaṇaṃ sammadeva virattacittatāya ajjhosāya na  tiṭṭhati ``etaṃ mama, esohamasmi, eso me attā''ti  taṇhāmānadiṭṭhivasena nābhinivisati.</p>
              <p>[03] ^b^yathāssa passato rūpa^eb^nti assa yogino yathā tattha  abhijjhādayo nappavattanti, evaṃ aniccādito rūpaṃ passantassa.  ^b^sevato cāpi vedana^eb^nti taṃ ārabbha uppannaṃ vedanaṃ taṃsampayuttadhamme  ca gocarasevanāya sevato cāpi. ^b^khīyatī^eb^ti sabbaṃ kilesavaṭṭaṃ  parikkhayaṃ pariyādānaṃ gacchati. ^b^nopacīyatī^eb^ti na upaciyati  na ācayaṃ gacchati. ^b^evaṃ so caratī sato^eb^ti evaṃ  kilesāpanayanapaṭipattiyā sato sampajāno hutvā carati, viharati.  ^b^evaṃ apacinato dukkha^eb^nti vuttanayena apacayagāminiyā  maggapaññāya sakalaṃ vaṭṭadukkhaṃ apacinantassa. ^b^santike nibbāna  vuccatī^eb^ti saupādisesānupādisesanibbānadhātusamīpe evāti vuccati  asaṅkhatāya dhātuyā sacchikatattā. ^b^na so rajjati  saddesū^eb^tiādīsupi imināva nayena attho veditabbo.</p>
              <p>[03] evaṃ ^a^P3.0045^ea^ thero imāhi gāthāhi satthu ovādassa  attanā upadhāritabhāvaṃ pavedetvā uṭṭhāyāsanā satthāraṃ vanditvā gato  nacirasseva vipassanaṃ vaḍḍhetvā arahattaṃ pāpuṇīti. </p>
              <p>[06] mālukyaputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 6. selattheragāthāvaṇṇanā</h3n>
            <h4>
              <h4n> </h4n>
              <p>[03] ^b^paripuṇṇakāyo^eb^tiādikā āyasmato selattherassa gāthā.  kā uppatti? ayaṃ kira padumuttarabhagavato kāle kulagehe nibbattitvā  viññutaṃ patto gaṇapāmokkho hutvā tīṇi purisasatāni samādapetvā  tehi saddhiṃ satthu gandhakuṭiṃ kāretvā katapariyositāya gandhakuṭiyā  ^a^M2.0305^ea^ sabhikkhusaṅghassa bhagavato mahādānaṃ pavattetvā satthāraṃ bhikkhū ca  ticīvarena acchādesi. so tena puññakammena ekaṃ buddhantaraṃ devaloke  eva vasitvā tato cuto devamanussesu saṃsaranto imasmiṃ ^a^V2.0259^ea^ buddhuppāde  aṅguttarāpesu āpaṇe nāma brāhmaṇagāme brāhmaṇakule nibbattitvā  ^b^selo^eb^ti laddhanāmo ahosi. so vayappatto tīsu vedesu,  brāhmaṇasippesu ca nipphattiṃ gantvā tīṇi māṇavakasatāni mante  vācento āpaṇe paṭivasati. tena ca samayena satthā sāvatthito  nikkhamitvā aḍḍhateḷasahi bhikkhusatehi saddhiṃ aṅguttarāpesu cārikaṃ  caranto selassa, antevāsikānañca ñāṇaparipākaṃ disvā aññatarasmiṃ  vanasaṇḍe viharati. atha keṇiyo nāma jaṭilo satthu āgamanaṃ  sutvā tattha gantvā saddhiṃ bhikkhusaṅghena satthāraṃ svātanāya  nimantetvā sake assame pahūtaṃ khādanīyaṃ bhojanīyaṃ paṭiyādeti.  tasmiñca samaye selo brāhmaṇo saddhiṃ tīhi māṇavakasatehi  jaṅghāvihāraṃ anuvicaranto keṇiyassa assamaṃ pavisitvā jaṭile  kaṭṭhaphālanuddhanasampādanādinā dānūpakaraṇaṃ sajjente disvā, ``kiṃ nu  kho te, keṇiya, mahāyañño paccupaṭṭhito''tiādiṃ pucchitvā tena  ``buddho bhagavā mayā svātanāya nimantito''ti vutte ``buddho''ti  vacanaṃ sutvāva haṭṭho udaggo pītisomanassajāto tāvadeva māṇavakehi  saddhiṃ satthāraṃ upasaṅkamitvā katapaṭisanthāro ekamantaṃ nisinno  bhagavato kāye bāttiṃsamahāpurisalakkhaṇāni disvā ``imehi  lakkhaṇehi samannāgato rājā vā hoti cakkavattī, buddho vā loke  vivaṭṭacchado, ayaṃ pana pabbajito, no ca kho naṃ jānāmi `buddho  vā, no vā', sutaṃ kho pana metaṃ brāhmaṇānaṃ vuddhānaṃ mahallakānaṃ  ācariyapācariyānaṃ bhāsamānānaṃ `ye te bhavanti arahanto  sammāsambuddhā ^a^P3.0046^ea^, te sake vaṇṇe bhaññamāne attānaṃ  pātukarontī'ti asammāsambuddho hi sammukhe ṭhatvā buddhaguṇehi  abhitthavīyamāno sārajjati maṅkubhāvaṃ āpajjati avesārajjappattatāya  ananuyogakkhamattā, yaṃnūnāhaṃ samaṇaṃ gotamaṃ sammukhā sāruppāhi  gāthāhi abhitthaveyya''nti evaṃ pana cintetvā -- </p>
              <p>[03] 818^b^.^eb^ </p>
              <p>[21] ``paripuṇṇakāyo suruci, sujāto cārudassano. </p>
              <p>[22] suvaṇṇavaṇṇosi bhagavā, susukkadāṭhosi vīriyavā.. </p>
              <p>[03] 819^b^.^eb^ </p>
              <p>[21] ``narassa ^a^M2.0306^ea^ hi sujātassa, ye bhavanti viyañjanā. </p>
              <p>[22] sabbe te tava kāyasmiṃ, mahāpurisalakkhaṇā.. </p>
              <p>[03] 820^b^.^eb^ </p>
              <p>[21] ``pasannanetto sumukho, brahā uju patāpavā. </p>
              <p>[22] majjhe samaṇasaṅghassa, ādiccova virocasi.. </p>
              <p>[03] 821^b^.^eb^ </p>
              <p>[21] ``kalyāṇadassano bhikkhu, kañcanasannibhattaco. </p>
              <p>[22] kiṃ te samaṇabhāvena, evaṃ uttamavaṇṇino.. </p>
              <p>[03] 822^b^.^eb^ </p>
              <p>[21] ``rājā arahasi bhavituṃ, cakkavattī rathesabho. </p>
              <p>[22] cāturanto vijitāvī, jambusaṇḍassa issaro.. </p>
              <p>[03] 823^b^.^eb^ </p>
              <p>[21] ``khattiyā ^a^V2.0260^ea^ bhogī rājāno, anuyantā bhavanti te. </p>
              <p>[22] rājābhirājā manujindo, rajjaṃ kārehi gotamā''ti..  -- </p>
              <p>[25] chahi gāthāhi bhagavantaṃ abhitthavi.</p>
              <p>[03] tattha ^b^paripuṇṇakāyo^eb^ti abhibyattarūpānaṃ dvattiṃsāya  mahāpurisalakkhaṇānaṃ paripuṇṇatāya ahīnaṅgapaccaṅgatāya ca  paripuṇṇasarīro. ^b^surucī^eb^ti sundarasarīrappabho.  ^b^sujāto^eb^ti ārohapariṇāhasampattiyā, saṇṭhānasampattiyā ca  sunibbatto. ^b^cārudassano^eb^ti sucirampi passantānaṃ  atittijanakaṃ appaṭikkūlaṃ ramaṇīyaṃ cāru eva dassanaṃ assāti  cārudassano. keci panāhu ``cārudassanoti sundaranetto''ti.  ^b^suvaṇṇavaṇṇo^eb^ti suvaṇṇasadisavaṇṇo. ^b^asī^eb^ti bhavasi,  idaṃ padaṃ ``paripuṇṇakāyo asī''tiādinā sabbapadehi yojetabbaṃ.  ^b^susukkadāṭho^eb^ti suṭṭhu sukkadāṭho. bhagavato hi dāṭhāhi  candakiraṇā viya dhavalarasmiyo niccharanti. ^b^vīriyavā^eb^ti  vīriyapāramīpāripūriyā caturaṅgasamannāgatavīriyādhiṭṭhānato  catubbidhassa sammappadhānassa sampattiyā ca atisayayutto.</p>
              <p>[03] ^b^narassa hi sujātassā^eb^ti samatiṃsāya pāramīnaṃ, ariyassa  vā cakkavattīvattassa paripūritattā suṭṭhu sammadeva jātassa narassa,  mahāpurisassāti attho. ^b^sabbe te^eb^ti ye mahāpurisabhāvaṃ loke  aggapuggalabhāvaṃ ^a^M2.0307^ea^ byañjayantīti ^b^byañjanā^eb^ti  laddhavohārasuppatiṭṭhitapādatādibāttiṃsamahāpurisalakkhaṇasaṅkhātā  tambanakhatuṅganakhatādiasītianubyañjanasaṅkhātā ^a^P3.0047^ea^  ca rūpaguṇā, te anavasesā, tava kāyasmiṃ santīti vacanaseso.</p>
              <p>[03] ^b^mahāpurisalakkhaṇā^eb^ti pubbe vuttabyañjanāneva vacanantarena  nigamento āha.</p>
              <p>[03] idāni tesu lakkhaṇesu attanā abhirucitehi lakkhaṇehi  bhagavantaṃ thomento ^b^``pasannanetto''^eb^tiādimāha. bhagavā hi  pañca vaṇṇapasādasampattiyā ^b^pasannanetto^eb^.  paripuṇṇacandamaṇḍalasadisamukhatāya ^b^sumukho^eb^.  ārohapariṇāhasampattiyā ^b^brahā^eb^. brahmujugattatāya ^b^uju^eb^.  jutimantatāya ^b^patāpavā^eb^.</p>
              <p>[03] idāni tameva patāpavantataṃ ādiccūpamāya vibhāvento  ^b^``majjhe samaṇasaṅghassā''^eb^tiādimāha. tattha ^b^ādiccova  virocasī^eb^ti yathā ādicco uggacchanto sabbaṃ tamagataṃ ^a^V2.0261^ea^ vidhametvā  ālokaṃ karonto virocati, evaṃ tvampi anto ceva bahi ca sabbaṃ  avijjātamaṃ viddhaṃsetvā ñāṇālokaṃ karonto virocasi.</p>
              <p>[03] dassanīyarūpatāya aṅgīgatānaṃ dassanasampattīnaṃ āvahanato,  kalyāṇehi pañcahi dassanehi samannāgatattā ca ^b^kalyāṇadassano.  uttamavaṇṇino^eb^ti uttamavaṇṇasampannassa.</p>
              <p>[03] ^b^cakkavattī^eb^ti cakkaratanaṃ vatteti, catūhi sampatticakkehi  vatteti, tehi ca pare vatteti. parahitāya iriyāpathacakkānaṃ vatto  etasmiṃ atthīti cakkavattī. atha vā catūhi acchariyadhammehi ca  saṅgahavatthūhi ca samannāgamena parehi anabhibhavanīyassa āṇācakkassa  vatto etasmiṃ atthītipi cakkavattī. ^b^rathesabho^eb^ti rathikesu  ājānīyausabhapuriso, mahārathikoti attho. ^b^cāturanto^eb^ti  catusamuddantāya pathaviyā issaro. ^b^vijitāvī^eb^ti vijitavijayo.  ^b^jambusaṇḍassā^eb^ti jambudīpassa, pākaṭena hi issariyāni  dassento evamāha. cakkavattī pana saparittadīpānaṃ catunnampi  mahādīpānaṃ issarova.</p>
              <p>[03] ^b^khattiyā^eb^ti ^a^M2.0308^ea^ jātikhattiyā. ^b^bhogī^eb^ti bhogiyā.  ^b^rājāno^eb^ti ye keci rajjaṃ kārentā. ^b^anuyantā^eb^ti  anugāmino sevakā. ^b^rājābhirājā^eb^ti rājūnaṃ pūjanīyo rājā  hutvā, cakkavattīti adhippāyo. ^b^manujindo^eb^ti manussādhipati,  manussānaṃ paramissaroti attho.</p>
              <p>[03] evaṃ selena vutte bhagavā ``ye te bhavanti arahanto  sammāsambuddhā, te sake vaṇṇe bhaññamāne attānaṃ pātukarontī''ti imaṃ  selassa manorathaṃ pūrento -- </p>
              <p>[03] 824^b^.^eb^ </p>
              <p>[21] ``rājāhamasmi sela, (selāti bhagavā) dhammarājā  anuttaro. </p>
              <p>[22] dhammena cakkaṃ vattemi, cakkaṃ appaṭivattiya''nti.. --  imaṃ gāthamāha.</p>
              <p>[03] tatrāyaṃ ^a^P3.0048^ea^ adhippāyo -- yaṃ maṃ tvaṃ, sela,  yācasi, ``rājā arahasi bhavituṃ cakkavattī''ti, ettha appossukko  hohi, ^b^rājāhamasmi,^eb^ sati ca rājatte yathā añño rājā  samānopi yojanasataṃ vā anusāsati, dve tīṇi cattāri pañca  yojanasatāni vā yojanasahassaṃ vā cakkavattī hutvāpi  catudīpapariyantamattaṃ vā, nāhamevaṃ paricchinnavisayo. ahañhi  ^b^dhammarājā anuttaro^eb^ bhavaggato avīcipariyantaṃ katvā tiriyaṃ  aparimeyyalokadhātuyo anusāsāmi. yāvatā hi apadādibhedā sattā,  ahaṃ tesaṃ aggo. na hi me koci sīlena vā...pe0...  ^a^V2.0262^ea^ vimuttiñāṇadassanena vā sadiso natthi, kuto bhiyyo. svāhaṃ evaṃ  dhammarājā anuttaro, anuttareneva  catusatipaṭṭhānādibhedabodhipakkhiyasaṅkhātena ^b^dhammena cakkaṃ vattemi,^eb^  ``idaṃ pajahatha, idaṃ upasampajja viharathā''tiādinā āṇācakkaṃ.  ``idaṃ kho pana, bhikkhave, dukkhaṃ ariyasacca''ntiādinā (mahāva0  14; saṃ0 ni0  5.1081) pariyattidhammena dhammacakkameva vā.  ^b^cakkaṃ appaṭivattiya^eb^nti yaṃ cakkaṃ appaṭivattiyaṃ hoti samaṇena  vā...pe0... kenaci vā lokasminti.</p>
              <p>[03] evaṃ attānamāvikarontaṃ bhagavantaṃ disvā pītisomanassajāto  selo puna daḷhīkaraṇatthaṃ -- </p>
              <p>[03] 825^b^.^eb^ </p>
              <p>[21] ``sambuddho ^a^M2.0309^ea^ paṭijānāsi, (iti selo brāhmaṇo)  dhammarājā anuttaro. </p>
              <p>[22] dhammena cakkaṃ vattemi, iti bhāsatha gotama.. </p>
              <p>[03] 826^b^.^eb^ </p>
              <p>[21] ``ko nu senāpati bhoto, sāvako satthuranvayo. </p>
              <p>[22] ko tetamanuvatteti, dhammacakkaṃ pavattita''nti.. --  gāthādvayamāha.</p>
              <p>[03] tattha ^b^ko nu senāpatī^eb^ti dhammarañño bhoto dhammena  pavattitassa cakkassa anupavattanako senāpati ko nūti pucchi.</p>
              <p>[03] tena ca samayena bhagavato dakkhiṇapasse āyasmā sāriputto  nisinno hoti, suvaṇṇapuñjo viya siriyā sobhamāno. taṃ  dassento bhagavā -- </p>
              <p>[03] 827^b^.^eb^ </p>
              <p>[21] ``mayā pavattitaṃ cakkaṃ, (selāti bhagavā) dhammacakkaṃ  anuttaraṃ. </p>
              <p>[22] sāriputto anuvatteti, anujāto tathāgata''nti.. --  gāthamāha.</p>
              <p>[03] tattha ^b^anujāto tathāgata^eb^nti, tathāgataṃ anujāto, tathā  gatena hetunā ariyāya jātiyā jātoti attho.</p>
              <p>[03] evaṃ ``ko nu senāpati bhoto''ti selena vuttapañhaṃ  byākaritvā yaṃ selo āha ``sambuddho paṭijānāsī''ti tattha naṃ  nikkaṅkhaṃ kātukāmo ``nāhaṃ paṭiññāmatteneva paṭijānāmi, api cāhaṃ  iminā kāraṇena buddho''ti ñāpetuṃ -- </p>
              <p>[03] 828^b^.^eb^ </p>
              <p>[21] ``abhiññeyyaṃ ^a^V2.0263^ea^ ^a^P3.0049^ea^ abhiññātaṃ,  bhāvetabbañca bhāvitaṃ. </p>
              <p>[22] pahātabbaṃ pahīnaṃ me, tasmā buddhosmi brāhmaṇā''ti..  -- gāthamāha.</p>
              <p>[03] tattha ^b^abhiññeyya^eb^nti cattāri saccāni cattāri  ariyasaccāni. catunnañhi saccānaṃ ariyasaccānañca sāmaññaggahaṇametaṃ  yadidaṃ abhiññeyyanti. tattha ariyasaccesu yaṃ bhāvetabbaṃ maggasaccaṃ,  yañca pahātabbaṃ samudayasaccaṃ, tadubhayaggahaṇena ^a^M2.0310^ea^ tesaṃ phalabhūtāni  nirodhasaccadukkhasaccānipi gahitāneva honti hetuggahaṇeneva  phalasiddhito. tena tattha ``sacchikātabbaṃ sacchikataṃ, pariññeyyaṃ  pariññāta''nti idampi vuttameva hoti. ``abhiññeyyaṃ  abhiññāta''nti vā iminā ca sabbassapi ñeyyassa  abhiññātasambuddhabhāvaṃ uddesavasena pakāsetvā tadekadesaṃ niddesavasena  dassento ^b^``bhāvetabbañca bhāvita''^eb^ntiādimāha. atha vā  ^b^``bhāvetabbaṃ bhāvitaṃ, pahātabbaṃ pahīna''^eb^nti iminā attano  ñāṇapahānasampadākittanamukhena taṃmūlakattā sabbepi buddhaguṇā kittitā  hontīti āha ^b^``tasmā buddhosmi, brāhmaṇā''^eb^ti.  abhiññeyyābhiññātaggahaṇena hi sabbaso vijjāvimuttīnaṃ gahitattā  saphalaṃ catusaccabhāvaṃ saddhiṃ hetusampattiyā dassento bujjhitabbaṃ sabbaṃ  bujjhitvā buddho jātosmīti ñāyena hetunā attano buddhabhāvaṃ  vibhāveti.</p>
              <p>[03] evaṃ nippariyāyena attānaṃ pātukaritvā attani  kaṅkhāvitaraṇatthaṃ brāhmaṇaṃ ussāhento -- </p>
              <p>[03] 829^b^.^eb^ </p>
              <p>[21] ``vinayassu mayi kaṅkhaṃ, adhimuccassu brāhmaṇa. </p>
              <p>[22] dullabhaṃ dassanaṃ hoti, sambuddhānaṃ abhiṇhaso.. </p>
              <p>[03] 830^b^.^eb^ </p>
              <p>[21] ``yesaṃ ve dullabho loke, pātubhāvo abhiṇhaso. </p>
              <p>[22] sohaṃ brāhmaṇa buddhosmi, sallakatto anuttaro.. </p>
              <p>[03] 831^b^.^eb^ </p>
              <p>[21] ``brahmabhūto atitulo, mārasenappamaddano. </p>
              <p>[22] sabbāmitte vase katvā, modāmi akutobhayo''ti..  -- gāthattayamāha.</p>
              <p>[03] tattha ^b^vinayassū^eb^ti vinehi chinda. ^b^kaṅkha^eb^nti  vicikicchaṃ. ^b^adhimuccassū^eb^ti adhimokkhaṃ kara  ``sammāsambuddho''ti saddaha. ^b^dullabhaṃ dassanaṃ hoti,  sambuddhāna^eb^nti yato kappānaṃ asaṅkhyeyyampi buddhasuñño loko hoti.  ^b^sallakatto^eb^ti, rāgādisallakattano. ^b^brahmabhūto^eb^ti seṭṭhabhūto.  ^b^atitulo^eb^ti tulaṃ atīto, nirupamoti attho.  ^b^mārasenappamaddano^eb^ti ``kāmā te paṭhamā senā''ti (su0 ni0  438; mahāni0 28; cūḷani0 nandamāṇavapucchāniddesa 47) evaṃ  āgatāya mārasenāya pamaddano. ^b^sabbāmitte^eb^ti  khandhakilesābhisaṅkhāramaccudevaputtamārasaṅkhāte sabbapaccatthike  ^a^M2.0311^ea^.  ^b^vase katvā^eb^ti attano ^a^P3.0050^ea^ vase katvā.  ^b^modāmi akutobhayo^eb^ti kutoci nibbhayo samādhisukhena,  phalanibbānasukhena ca modāmi.</p>
              <p>[03] evaṃ ^a^V2.0264^ea^ vutte selo brāhmaṇo tāvadeva bhagavati sañjātapasādo  pabbajjāpekkho hutvā -- </p>
              <p>[03] 832^b^.^eb^ </p>
              <p>[21] ``idaṃ bhonto nisāmetha, yathā bhāsati cakkhumā. </p>
              <p>[22] sallakatto mahāvīro, sīhova nadatī vane.. </p>
              <p>[03] 833^b^.^eb^ </p>
              <p>[21] ``brahmabhūtaṃ atitulaṃ, mārasenappamaddanaṃ. </p>
              <p>[22] ko disvā nappasīdeyya, api kaṇhābhijātiko.. </p>
              <p>[03] 834^b^.^eb^ </p>
              <p>[21] ``yo maṃ icchati anvetu, yo vā nicchati gacchatu. </p>
              <p>[22] idhāhaṃ pabbajissāmi, varapaññassa santike''ti.. -- </p>
              <p>[25] gāthattayamāha. yathā taṃ paripākagatāya  upanissayasampattiyā codiyamāno.</p>
              <p>[03] tattha ^b^kaṇhābhijātiko^eb^ti, nīcajātiko,  tamotamaparāyaṇabhāve ṭhito.</p>
              <p>[03] tato tepi māṇavakā hetusampannatāya tattheva pabbajjāpekkhā hutvā  -- </p>
              <p>[03] 835^b^.^eb^ </p>
              <p>[21] ``etaṃ ce ruccati bhoto, sammāsambuddhasāsanaṃ. </p>
              <p>[22] mayampi pabbajissāma, varapaññassa santike''ti.. -- </p>
              <p>[25] gāthamāhaṃsu, yathā taṃ tena saddhiṃ katādhikārā kulaputtā.</p>
              <p>[03] atha selo tesu māṇavakesu tuṭṭhacitto te dassento pabbajjañca  yācamāno -- </p>
              <p>[03] 836^b^.^eb^ </p>
              <p>[21] ``brāhmaṇā tisatā ime, yācanti pañjalīkatā. </p>
              <p>[22] brahmacariyaṃ carissāma, bhagavā tava santike''ti.. --  gāthamāha.</p>
              <p>[03] tato ^a^M2.0312^ea^ bhagavā yasmā selo heṭṭhā vuttanayena padumuttarassa bhagavato  kāle tesaṃyeva tiṇṇaṃ purisasatānaṃ gaṇajeṭṭho hutvā ropitakusalamūlo,  idāni pacchimabhavepi tesaṃyeva ācariyo hutvā ^a^V2.0265^ea^ nibbatto, ñāṇañcassa  tesañca paripakkaṃ, ehibhikkhubhāvassa ca upanissayo atthi, tasmā te  sabbeva ehibhikkhubhāvena pabbajjāya pabbājento -- </p>
              <p>[03] 837^b^.^eb^ </p>
              <p>[21] ``svākhātaṃ brahmacariyaṃ, (selāti bhagavā)  sandiṭṭhikamakālikaṃ. </p>
              <p>[22] yattha amoghā pabbajjā, appamattassa sikkhato''ti..  -- gāthamāha.</p>
              <p>[03] tattha ^b^sandiṭṭhika^eb^nti paccakkhaṃ. ^b^akālika^eb^nti  maggānantaraphaluppattito na kālantare pattabbaphalaṃ. ^b^yatthā^eb^ti  yaṃnimittā ^a^P3.0051^ea^. maggabrahmacariyanimittā hi pabbajjā  amoghā anipphalā, yatthāti vā yasmiṃ sāsane ^b^appamattassa^eb^  sativippavāsarahitassa tīsu sikkhāsu ^b^sikkhato^eb^.</p>
              <p>[03] evañca vatvā ``etha, bhikkhavo''ti bhagavā avoca. tāvadeva  te sabbe iddhimayapattacīvaradharā hutvā saṭṭhivassikattherā viya bhagavantaṃ  abhivādetvā parivāresuṃ. so evaṃ pabbajitvā vipassanāya kammaṃ  karonto sattame divase sapariso arahattaṃ pāpuṇi. tena vuttaṃ  ^b^apadāne^eb^ (apa0 thera 1.40.208-303) -- </p>
              <p>[21] ``nagare haṃsavatiyā, vīthisāmī ahosahaṃ. </p>
              <p>[22] mama ñātī samānetvā, idaṃ vacanamabraviṃ.. </p>
              <p>[21] ``buddho loke samuppanno, puññakkhetto anuttaro. </p>
              <p>[22] āsi so sabbalokassa, āhutīnaṃ paṭiggaho.. </p>
              <p>[21] ``khattiyā negamā ceva, mahāsālā ca brāhmaṇā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``hatthārohā anīkaṭṭhā, rathikā pattikārakā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``uggā ^a^M2.0313^ea^ ca rājaputtā ca, vesiyānā ca brāhmaṇā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``āḷārikā kappakā ca, nhāpakā mālakārakā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``rajakā pesakārā ca, cammakārā ca nhāpitā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``usukārā ^a^V2.0266^ea^ bhamakārā, cammakārā ca tacchakā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``kammārā soṇṇakārā ca, tipulohakarā tathā. </p>
              <p>[22] pasannacittā sumanā, pūgadhammaṃ akaṃsu te.. </p>
              <p>[21] ``bhatakā ceṭakā ceva, dāsakammakarā bahū. </p>
              <p>[22] yathāsakena thāmena, pūgadhammaṃ akaṃsu te.. </p>
              <p>[21] ``udahārā kaṭṭhahārā, kassakā tiṇahārakā. </p>
              <p>[22] yathāsakena thāmena, pūgadhammaṃ akaṃsu te.. </p>
              <p>[21] ``pupphikā mālikā ceva, paṇṇikā phalahārakā. </p>
              <p>[22] yathāsakena thāmena, pūgadhammaṃ akaṃsu te.. </p>
              <p>[21] ``gaṇikā kumbhadāsī ca, pūvikā macchikāpi ca. </p>
              <p>[22] yathāsakena thāmena, pūgadhammaṃ akaṃsu te.. </p>
              <p>[21] ``etha sabbe samāgantvā, gaṇaṃ bandhāma ekato. </p>
              <p>[22] adhikāraṃ karissāma, puññakkhette anuttare.. </p>
              <p>[21] ``te me sutvāna vacanaṃ, gaṇaṃ bandhiṃsu tāvade. </p>
              <p>[22] upaṭṭhānasālaṃ sukataṃ, bhikkhusaṅghassa kārayuṃ.. </p>
              <p>[21] ``niṭṭhāpetvāna taṃ sālaṃ, udaggo tuṭṭhamānaso. </p>
              <p>[22] pareto tehi sabbehi, sambuddhamupasaṅkamiṃ.. </p>
              <p>[21] ``upasaṅkamma sambuddhaṃ, lokanāthaṃ narāsabhaṃ. </p>
              <p>[22] vanditvā satthuno pāde, idaṃ vacanamabraviṃ.. </p>
              <p>[21] ``ime ^a^M2.0314^ea^ tīṇi satā vīra, purisā ekato gaṇā. </p>
              <p>[22] upaṭṭhānasālaṃ sukataṃ, niyyādenti tuvaṃ muni.. </p>
              <p>[21] ``bhikkhusaṅghassa purato, sampaṭicchatva cakkhumā. </p>
              <p>[22] tiṇṇaṃ satānaṃ purato, imā gāthā abhāsatha.. </p>
              <p>[21] ``tisatāpi ca jeṭṭho ca, anuvattiṃsu ekato. </p>
              <p>[22] sampattiñhi karitvāna, sabbe anubhavissatha.. </p>
              <p>[21] ``pacchime bhave sampatte, sītibhāvamanuttaraṃ. </p>
              <p>[22] ajaraṃ amataṃ santaṃ, nibbānaṃ phassayissatha.. </p>
              <p>[21] ``evaṃ buddho viyākāsi, sabbaññū samaṇuttaro. </p>
              <p>[22] buddhassa vacanaṃ sutvā, somanassaṃ pavedayiṃ.. </p>
              <p>[21] ``tiṃsakappasahassāni, devaloke ramiṃ ahaṃ. </p>
              <p>[22] devādhipo pañcasataṃ, devarajjamakārayiṃ.. </p>
              <p>[21] ``sahassakkhattuṃ ^a^V2.0267^ea^ rājā ca, cakkavattī ahosahaṃ. </p>
              <p>[22] devarajjaṃ karontassa, mahādevā avandisuṃ.. </p>
              <p>[21] ``idha mānusake rajjaṃ, parisā honti bandhavā. </p>
              <p>[22] pacchime bhave sampatte, vāseṭṭho nāma brāhmaṇo.. </p>
              <p>[21] ``asītikoṭi nicayo, tassa putto ahosahaṃ. </p>
              <p>[22] selo iti mamaṃ nāmaṃ, chaḷaṅge pāramiṃ gato.. </p>
              <p>[21] ``jaṅghāvihāraṃ vicaraṃ, sasissehi purakkhato. </p>
              <p>[22] jaṭābhārikabharitaṃ, keṇiyaṃ nāma tāpasaṃ.. </p>
              <p>[21] ``paṭiyattāhutiṃ disvā, idaṃ vacanamabraviṃ. </p>
              <p>[22] āvāho vā vivāho vā, rājā vā te nimantito.. </p>
              <p>[21] ``āhutiṃ yiṭṭhukāmohaṃ, brāhmaṇe devasammate. </p>
              <p>[22] na nimantemi rājānaṃ, āhutī me na vijjati.. </p>
              <p>[21] ``na catthi mayhamāvāho, vivāho me na vijjati. </p>
              <p>[22] sakyānaṃ nandijanano, seṭṭho loke sadevake.. </p>
              <p>[21] ``sabbalokahitatthāya ^a^M2.0315^ea^, sabbasattasukhāvaho. </p>
              <p>[22] so me nimantito ajja, tassetaṃ paṭiyādanaṃ.. </p>
              <p>[21] ``timbarūsakavaṇṇābho, appameyyo anūpamo. </p>
              <p>[22] rūpenāsadiso buddho, svātanāya nimantito.. </p>
              <p>[21] ``ukkāmukhapahaṭṭhova, khadiraṅgārasannibho. </p>
              <p>[22] vijjūpamo mahāvīro, so me buddho nimantito.. </p>
              <p>[21] ``pabbatagge yathā acci, puṇṇamāyeva candimā. </p>
              <p>[22] naḷaggivaṇṇasaṅkāso, so me buddho nimantito.. </p>
              <p>[21] ``asambhīto bhayātīto, bhavantakaraṇo muni. </p>
              <p>[22] sīhūpamo mahāvīro, so me buddho nimantito.. </p>
              <p>[21] ``kusalo buddhadhammehi, apasayho parehi so. </p>
              <p>[22] nāgūpamo mahāvīro, so me buddho nimantito.. </p>
              <p>[21] ``saddhammācārakusalo, buddhanāgo asādiso. </p>
              <p>[22] usabhūpamo mahāvīro, so me buddho nimantito.. </p>
              <p>[21] ``anantavaṇṇo amitayaso, vicittasabbalakkhaṇo. </p>
              <p>[22] sakkūpamo mahāvīro, so me buddho nimantito.. </p>
              <p>[21] ``vasī gaṇī patāpī ca, tejassī ca durāsado. </p>
              <p>[22] brahmūpamo mahāvīro, so me buddho nimantito.. </p>
              <p>[21] ``pattadhammo ^a^V2.0268^ea^ dasabalo, balātibalapārago. </p>
              <p>[22] dharaṇūpamo mahāvīro, so me buddho nimantito.. </p>
              <p>[21] ``sīlavīcisamākiṇṇo, dhammaviññāṇakhobhito. </p>
              <p>[22] udadhūpamo mahāvīro, so me buddho nimantito.. </p>
              <p>[21] ``durāsado duppasaho, acalo uggato brahā. </p>
              <p>[22] nerūpamo mahāvīro, so me buddho nimantito.. </p>
              <p>[21] ``anantañāṇo asamasamo, atulo aggataṃ gato. </p>
              <p>[22] gaganūpamo mahāvīro, so me buddho nimantito.. </p>
              <p>[21] ``patiṭṭhā ^a^M2.0316^ea^ bhayabhītānaṃ, tāṇo saraṇagāminaṃ. </p>
              <p>[22] assāsako mahāvīro, so me buddho nimantito.. </p>
              <p>[21] ``āsayo buddhimantānaṃ, puññakkhettaṃ sukhesinaṃ. </p>
              <p>[22] ratanākaro mahāvīro, so me buddho nimantito.. </p>
              <p>[21] ``assāsako vedakaro, sāmaññaphaladāyako. </p>
              <p>[22] meghūpamo mahāvīro, so me buddho nimantito.. </p>
              <p>[21] ``lokacakkhu mahātejo, sabbatamavinodano. </p>
              <p>[22] sūriyūpamo mahāvīro, so me buddho nimantito.. </p>
              <p>[21] ``ārammaṇavimuttīsu, sabhāvadassano muni. </p>
              <p>[22] candūpamo mahāvīro, so me buddho nimantito.. </p>
              <p>[21] ``buddho samussito loke, lakkhaṇehi alaṅkato. </p>
              <p>[22] appameyyo mahāvīro, so me buddho nimantito.. </p>
              <p>[21] ``yassa ñāṇaṃ appameyyaṃ, sīlaṃ yassa anūpamaṃ. </p>
              <p>[22] vimutti asadisā yassa, so me buddho nimantito.. </p>
              <p>[21] ``yassa dhīti asadisā, thāmo yassa acintiyo. </p>
              <p>[22] yassa parakkamo jeṭṭho, so me buddho nimantito.. </p>
              <p>[21] ``rāgo doso ca moho ca, visā sabbe samūhatā. </p>
              <p>[22] agadūpamo mahāvīro, so me buddho nimantito.. </p>
              <p>[21] ``klesabyādhibahudukkha-sabbatamavinodano. </p>
              <p>[22] vejjūpamo mahāvīro, so me buddho nimantito.. </p>
              <p>[21] ``buddhoti bho yaṃ vadesi, ghosopeso sudullabho. </p>
              <p>[22] buddho buddhoti sutvāna, pīti me udapajjatha.. </p>
              <p>[21] ``abbhantaraṃ agaṇhantaṃ, pīti me bahi nicchare. </p>
              <p>[22] sohaṃ pītimano santo, idaṃ vacanamabraviṃ.. </p>
              <p>[21] ``kahaṃ ^a^V2.0269^ea^ nu kho so bhagavā, lokajeṭṭho narāsabho. </p>
              <p>[22] tattha gantvā namassissaṃ, sāmaññaphaladāyakaṃ.. </p>
              <p>[21] ``paggayha ^a^M2.0317^ea^ dakkhiṇaṃ bāhuṃ, vedajāto katañjalī. </p>
              <p>[22] ācikkhi me dhammarājaṃ, sokasallavinodanaṃ.. </p>
              <p>[21] ``udentaṃva mahāmeghaṃ, nīlaṃ añjanasannibhaṃ. </p>
              <p>[22] sāgaraṃ viya dissantaṃ, passasetaṃ mahāvanaṃ.. </p>
              <p>[21] ``ettha so vasate buddho, adantadamako muni. </p>
              <p>[22] vinayanto ca veneyye, bodhento bodhipakkhiye.. </p>
              <p>[21] ``pipāsitova udakaṃ, bhojanaṃva jighacchito. </p>
              <p>[22] gāvī yathā vacchagiddhā, evāhaṃ viciniṃ jinaṃ.. </p>
              <p>[21] ``ācāraupacāraññū, dhammānucchavisaṃvaraṃ. </p>
              <p>[22] sikkhāpemi sake sisse, gacchante jinasantikaṃ.. </p>
              <p>[21] ``durāsadā bhagavanto, sīhāva ekacārino. </p>
              <p>[22] pade padaṃ nikkhipantā, āgaccheyyātha māṇavā.. </p>
              <p>[21] ``āsīviso yathā ghoro, migarājāva kesarī. </p>
              <p>[22] mattova kuñjaro dantī, evaṃ buddhā durāsadā.. </p>
              <p>[21] ``ukkāsitañca khipitaṃ, ajjhupekkhiya māṇavā. </p>
              <p>[22] pade padaṃ nikkhipantā, upetha buddhasantikaṃ.. </p>
              <p>[21] ``paṭisallānagarukā, appasaddā durāsadā. </p>
              <p>[22] durūpasaṅkamā buddhā, garū honti sadevake.. </p>
              <p>[21] ``yadāhaṃ pañhaṃ pucchāmi, paṭisammodayāmi vā. </p>
              <p>[22] appasaddā tadā hotha, munibhūtāva tiṭṭhatha.. </p>
              <p>[21] ``yaṃ so deseti sambuddho, khemaṃ nibbānapattiyā. </p>
              <p>[22] tamevatthaṃ nisāmetha, saddhammasavanaṃ sukhaṃ.. </p>
              <p>[21] ``upasaṅkamma sambuddhaṃ, sammodiṃ muninā ahaṃ. </p>
              <p>[22] taṃ kathaṃ vītisāretvā, lakkhaṇe upadhārayiṃ.. </p>
              <p>[21] ``lakkhaṇe dve ca kaṅkhāmi, passāmi tiṃsalakkhaṇe. </p>
              <p>[22] kosohitavatthaguyhaṃ, iddhiyā dassayī muni.. </p>
              <p>[21] ``jivhaṃ ^a^M2.0318^ea^ ninnāmayitvāna, kaṇṇasote ca nāsike. </p>
              <p>[22] paṭimasi nalāṭantaṃ, kevalaṃ chādayī jino.. </p>
              <p>[21] ``tassāhaṃ lakkhaṇe disvā, paripuṇṇe sabyañjane. </p>
              <p>[22] buddhoti niṭṭhaṃ gantvāna, saha sissehi pabbajiṃ.. </p>
              <p>[21] ``satehi ^a^V2.0270^ea^ tīhi sahito, pabbajiṃ anagāriyaṃ. </p>
              <p>[22] aḍḍhamāse asampatte, sabbe pattāmha nibbutiṃ.. </p>
              <p>[21] ``ekato kammaṃ katvāna, puññakkhette anuttare. </p>
              <p>[22] ekato saṃsaritvāna, ekato vinivattayuṃ.. </p>
              <p>[21] ``gopānasiyo datvāna, pūgadhamme vasiṃ ahaṃ </p>
              <p>[22] tena kammena sukatena, aṭṭha hetū labhāmahaṃ.. </p>
              <p>[21] ``disāsu pūjito homi, bhogā ca amitā mama. </p>
              <p>[22] patiṭṭhā homi sabbesaṃ, tāso mama na vijjati.. </p>
              <p>[21] ``byādhayo me na vijjanti, dīghāyuṃ pālayāmi ca. </p>
              <p>[22] sukhumacchaviko homi, āvāse patthite vase.. </p>
              <p>[21] ``aṭṭha gopānasī datvā, pūgadhamme vasiṃ ahaṃ. </p>
              <p>[22] paṭisambhidārahattañca, etaṃ me aparaṭṭhamaṃ.. </p>
              <p>[21] ``sabbavositavosāno, katakicco anāsavo. </p>
              <p>[22] aṭṭha gopānasī nāma, tava putto mahāmuni.. </p>
              <p>[21] ``pañca thambhāni datvāna, pūgadhamme vasiṃ ahaṃ. </p>
              <p>[22] tena kammena sukatena, pañca hetū labhāmahaṃ.. </p>
              <p>[21] ``acalo homi mettāya, anūnaṅgo bhavāmahaṃ. </p>
              <p>[22] ādeyyavacano homi, na dhaṃsemi yathā ahaṃ.. </p>
              <p>[21] ``abhantaṃ hoti me cittaṃ, akhilo homi kassaci. </p>
              <p>[22] tena kammena sukatena, vimalo homi sāsane.. </p>
              <p>[21] ``sagāravo sappatisso, katakicco anāsavo. </p>
              <p>[22] sāvako te mahāvīra, bhikkhu taṃ vandate muni.. </p>
              <p>[21] ``katvā ^a^M2.0319^ea^ sukatapallaṅkaṃ, sālāyaṃ paññapesahaṃ. </p>
              <p>[22] tena kammena sukatena, pañca hetū labhāmahaṃ.. </p>
              <p>[21] ``ucce kule pajāyitvā, mahābhogo bhavāmahaṃ. </p>
              <p>[22] sabbasampattiko homi, maccheraṃ me na vijjati.. </p>
              <p>[21] ``gamane patthite mayhaṃ, pallaṅko upatiṭṭhati. </p>
              <p>[22] saha pallaṅkaseṭṭhena, gacchāmi mama patthitaṃ.. </p>
              <p>[21] ``tena pallaṅkadānena, tamaṃ sabbaṃ vinodayiṃ. </p>
              <p>[22] sabbābhiññābalappatto, thero vandati taṃ muni.. </p>
              <p>[21] ``parikiccattakiccāni, sabbakiccāni sādhayiṃ. </p>
              <p>[22] tena kammena sukatena, pāvisiṃ abhayaṃ puraṃ.. </p>
              <p>[21] ``pariniṭṭhitasālamhi ^a^V2.0271^ea^, paribhogamadāsahaṃ. </p>
              <p>[22] tena kammena sukatena, seṭṭhattaṃ ajjhupāgato.. </p>
              <p>[21] ``ye keci damakā loke, hatthiasse damenti ye. </p>
              <p>[22] karitvā kāraṇā nānā, dāruṇena damenti te.. </p>
              <p>[21] ``na hevaṃ tvaṃ mahāvīra, damesi naranāriyo. </p>
              <p>[22] adaṇḍena asatthena, damesi uttame dame.. </p>
              <p>[21] ``dānassa vaṇṇe kittento, desanākusalo muni. </p>
              <p>[22] ekapañhaṃ kathentova, bodhesi tisate muni.. </p>
              <p>[21] ``dantā mayaṃ sārathinā, suvimuttā anāsavā. </p>
              <p>[22] sabbābhiññābalapattā, nibbutā upadhikkhaye.. </p>
              <p>[21] ``satasahassito kappe, yaṃ dānamadadiṃ tadā. </p>
              <p>[22] atikkantā bhayā sabbe, sālādānassidaṃ phalaṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] arahattaṃ pana patvā satthāraṃ upasaṅkamitvā aññaṃ byākaronto -- </p>
              <p>[03] 838^b^.^eb^ </p>
              <p>[21] ``yaṃ taṃ saraṇamāgamha, ito aṭṭhame cakkhuma. </p>
              <p>[22] sattarattena bhagavā, dantāmha tava sāsane''ti.. -- </p>
              <p>[25] gāthamāha ^a^M2.0320^ea^. tassattho -- pañcahi cakkhūhi  ^b^cakkhuma^eb^ bhagavā yasmā mayaṃ ito atīte ^b^aṭṭhame^eb^ divase taṃ  saraṇaṃ ^b^agamimha^eb^. tasmā sattarattena tava sāsane damakena  ^b^dantā amha,^eb^ aho ^b^te^eb^ saraṇagamanassa ānubhāvoti. tato  paraṃ -- </p>
              <p>[03] 839^b^.^eb^ </p>
              <p>[21] ``tuvaṃ buddho tuvaṃ satthā, tuvaṃ mārābhibhū muni. </p>
              <p>[22] tuvaṃ anusaye chetvā, tiṇṇo tāresimaṃ pajaṃ.. </p>
              <p>[03] 840^b^.^eb^ </p>
              <p>[21] ``upadhī te samatikkantā, āsavā te padālitā. </p>
              <p>[22] sīhova anupādāno, pahīnabhayabheravo''ti.. -- </p>
              <p>[25] imāhi dvīhi gāthāhi abhitthavitvā osānagāthāya  satthāraṃ vandanaṃ yācati -- </p>
              <p>[03] 841^b^.^eb^ </p>
              <p>[21] ``bhikkhavo tisatā ime, tiṭṭhanti pañjalīkatā. </p>
              <p>[22] pāde vīra pasārehi, nāgā vandantu satthuno''ti.. </p>
              <p>[25] tattha ^b^tuvaṃ buddho^eb^ti tvameva imasmiṃ loke  sabbaññubuddho. diṭṭhadhammikādiatthena sattānaṃ anusāsanato tvameva  ^b^satthā^eb^. sabbesaṃ mārānaṃ abhibhavanato ^b^mārābhibhū^eb^.  munibhāvato ^b^muni. anusaye^eb^ ^a^V2.0272^ea^ ^b^chetvā^eb^ti kāmarāgādike anusaye  ariyamaggasatthena chinditvā. ^b^tiṇṇo^eb^ti sayaṃ saṃsāramahoghaṃ  tiṇṇo, desanāhatthena imaṃ ^b^pajaṃ^eb^ sattakāyaṃ tāresi.  ^b^upadhī^eb^ti khandhūpadhiādayo sabbe upadhī. ^b^adupādāno^eb^ti  sabbaso pahīnakāmupādānādiko. evaṃ vatvā thero sapariso satthāraṃ  abhivandatīti. </p>
              <p>[06] selattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 7. kāḷigodhāputtabhaddiyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yātaṃ^eb^ ^a^P3.0052^ea^ ^b^me hatthigīvāyā^eb^tiādikā  āyasmato bhaddiyattherassa gāthā. kā uppatti? ayampi purimabuddhesu  katādhikāro padumuttarassa bhagavato kāle mahābhogakule nibbattitvā  viññutaṃ patto ekadivasaṃ satthu santike dhammaṃ suṇanto satthārā ekaṃ  bhikkhuṃ uccākulikānaṃ ^a^M2.0321^ea^ aggaṭṭhāne ṭhapiyamānaṃ disvā sayampi taṃ  ṭhānantaraṃ patthetvā sattāhaṃ buddhappamukhassa bhikkhusaṅghassa mahādānaṃ  datvā paṇidhānaṃ akāsi. satthāpissa anantarāyena samijjhanabhāvaṃ  disvā byākāsi. sopi taṃ byākaraṇaṃ sutvā uccākulikasaṃvattanikaṃ  kammaṃ pucchitvā dhammassavanassa kārāpanaṃ, dhammamaṇḍape āsanadānaṃ,  bījanīdānaṃ, dhammakathikānaṃ pūjāsakkārakaraṇaṃ, uposathāgāre  paṭissayadānanti evamādiṃ yāvajīvaṃ bahupuññaṃ katvā tato cuto  devamanussesu saṃsaranto kassapassa bhagavato aparabhāge amhākaṃ bhagavato  uppattiyā puretaraṃ bārāṇasiyaṃ kuṭumbiyaghare nibbatto sambahule  paccekabuddhe piṇḍāya caritvā ekasmiṃyeva ṭhāne samāgantvā bhattavissaggaṃ  karonte disvā tattha pāsāṇaphalakāni attharitvā pādodakādiṃ  upaṭṭhapento yāvajīvaṃ upaṭṭhahi.</p>
              <p>[03] so ekaṃ buddhantaraṃ devamanussesu saṃsaritvā imasmiṃ buddhuppāde  kapilavatthunagare sākiyarājakule nibbatti, ^b^bhaddiyo^eb^tissa nāmaṃ  ahosi. so vayappatto anuruddhādīhi pañcahi khattiyehi saddhiṃ  satthari anupiyambavane viharante satthu santike pabbajitvā arahattaṃ  pāpuṇi. taṃ satthā aparabhāge jetavane ariyagaṇamajjhe nisinno  uccākulikānaṃ bhikkhūnaṃ aggaṭṭhāne ṭhapesi. so phalasukhena  nibbānasukhena ca vītināmento araññagatopi rukkhamūlagatopi  suññāgāragatopi ``aho sukhaṃ, aho sukha''nti abhikkhaṇaṃ udānaṃ  udānesi. taṃ sutvā bhikkhū satthu ārocesuṃ -- ``āyasmā bhaddiyo  kāḷigodhāya putto abhikkhaṇaṃ ^a^V2.0273^ea^ `aho sukhaṃ, aho sukha'nti vadati,  anabhirato maññe brahmacariyaṃ caratī''ti. satthā taṃ pakkosāpetvā  ``saccaṃ kira tvaṃ, bhaddiya, abhikkhaṇaṃ `aho sukhaṃ, aho sukha'nti  vadasī''ti pucchi. so ``saccaṃ bhagavā''ti paṭijānitvā ``pubbe  me, bhante, rajjaṃ kārentassa susaṃvihitārakkho ahosiṃ, tathāpi bhīto  ubbiggo ussaṅkito vihāsiṃ. idāni pana pabbajito abhīto  anubbiggo anussaṅkito viharāmī''ti vatvā -- </p>
              <p>[03] 842^b^.^eb^ </p>
              <p>[21] ``yātaṃ ^a^P3.0053^ea^ me hatthigīvāya, sukhumā  vatthā padhāritā. </p>
              <p>[22] sālīnaṃ odano bhutto, sucimaṃsūpasecano.. </p>
              <p>[03] 843^b^.^eb^ </p>
              <p>[21] ``sojja ^a^M2.0322^ea^ bhaddo sātatiko, uñchāpattāgate rato. </p>
              <p>[22] jhāyati anupādāno, putto godhāya bhaddiyo.. </p>
              <p>[03] 844^b^.^eb^ </p>
              <p>[21] ``paṃsukūlī sātatiko, uñchāpattāgate rato. </p>
              <p>[22] jhāyati anupādāno, putto godhāya bhaddiyo.. </p>
              <p>[03] 845^b^.^eb^ </p>
              <p>[21] </p>
              <p>[21] ``piṇḍapātī sātatiko...pe0..... </p>
              <p>[03] 846^b^.^eb^ </p>
              <p>[21] ``tecīvarī sātatiko...pe0..... </p>
              <p>[03] 847^b^.^eb^ </p>
              <p>[21] ``sapadānacārī sātatiko...pe0..... </p>
              <p>[03] 848^b^.^eb^ </p>
              <p>[21] ``ekāsanī sātatiko...pe0..... </p>
              <p>[03] 849^b^.^eb^ </p>
              <p>[21] ``pattapiṇḍī sātatiko...pe0..... </p>
              <p>[03] 850^b^.^eb^ </p>
              <p>[21] ``khalupacchābhattī sātatiko...pe0..... </p>
              <p>[03] 851^b^.^eb^ </p>
              <p>[21] ``āraññiko sātatiko...pe0..... </p>
              <p>[03] 852^b^.^eb^ </p>
              <p>[21] ``rukkhamūliko sātatiko...pe0..... </p>
              <p>[03] 853^b^.^eb^ </p>
              <p>[21] ``abbhokāsī sātatiko...pe0..... </p>
              <p>[03] 854^b^.^eb^ </p>
              <p>[21] ``sosāniko sātatiko...pe0..... </p>
              <p>[03] 855^b^.^eb^ </p>
              <p>[21] ``yathāsanthatiko sātatiko...pe0..... </p>
              <p>[03] 856^b^.^eb^ </p>
              <p>[21] ``nesajjiko sātatiko...pe0..... </p>
              <p>[03] 857^b^.^eb^ </p>
              <p>[21] ``appiccho sātatiko...pe0..... </p>
              <p>[03] 858^b^.^eb^ </p>
              <p>[21] ``santuṭṭho sātatiko...pe0..... </p>
              <p>[03] 859^b^.^eb^ </p>
              <p>[21] ``pavivitto sātatiko...pe0..... </p>
              <p>[03] 860^b^.^eb^ </p>
              <p>[21] ``asaṃsaṭṭho sātatiko...pe0..... </p>
              <p>[03] 861^b^.^eb^ </p>
              <p>[21] ``āraddhavīriyo ^a^M2.0323^ea^ sātatiko...pe0..... </p>
              <p>[03] 862^b^.^eb^ </p>
              <p>[21] ``hitvā satapalaṃ kaṃsaṃ, sovaṇṇaṃ satarājikaṃ. </p>
              <p>[22] aggahiṃ mattikāpattaṃ, idaṃ dutiyābhisecanaṃ.. </p>
              <p>[03] 863^b^.^eb^ </p>
              <p>[21] ``ucce ^a^V2.0274^ea^ maṇḍalipākāre, daḷhamaṭṭālakoṭṭhake. </p>
              <p>[22] rakkhito khaggahatthehi, uttamaṃ vihariṃ pure.. </p>
              <p>[03] 864^b^.^eb^ </p>
              <p>[21] ``sojja bhaddo anutrāsī, pahīnabhayabheravo. </p>
              <p>[22] jhāyati vanamogayha, putto godhāya bhaddiyo.. </p>
              <p>[03] 865^b^.^eb^ </p>
              <p>[21] ``sīlakkhandhe patiṭṭhāya, satiṃ paññañca bhāvayaṃ. </p>
              <p>[22] pāpuṇiṃ anupubbena, sabbasaṃyojanakkhaya''nti.. -- </p>
              <p>[25] imāhi gāthāhi satthu purato sīhanādaṃ nadi. </p>
              <p>[01] tattha ^b^yātaṃ me hatthigīvāyā^eb^ti, bhante, pubbe mayā  gacchantenāpi hatthigīvāya hatthikkhandhe nisīditvā yātaṃ caritaṃ.  vatthāni pariharantenāpi ^b^sukhumā^eb^ sukhasamphassā  kāsikavatthavisesā dhāritā. odanaṃ bhuñjantenāpi tivassikānaṃ  purāṇagandhasālīnaṃ odano tittirakapiñjarādinā sucinā maṃsena  upasittatāya ^b^sucimaṃsūpasecano^eb^ bhutto, tathāpi taṃ sukhaṃ na mayhaṃ  cittaparitosakaraṃ ahosi, yathā etarahi vivekasukhanti dassento āha  ^b^``sojja bhaddo''^eb^tiādi. ettha ca hatthiggahaṇeneva  assarathayānāni, vatthaggahaṇena sabbarājālaṅkārā, odanaggahaṇena  sabbabhojanavikati gahitāti veditabbaṃ. ^b^sojjā^eb^ti so ajja  etarahi pabbajjāyaṃ ṭhito. ^b^bhaddo^eb^ti sīlādiguṇehi samannāgatattā  bhaddo. ^b^sātatiko^eb^ti samaṇadhamme diṭṭhadhammasukhavihāre  sātaccayutto. ^b^uñchāpattāgate rato^eb^ti uñchācariyāya patte āgate  pattapariyāpanne abhirato, teneva santuṭṭhoti adhippāyo.  ^b^jhāyatī^eb^ti phalasamāpattijhānena jhāyati. ^b^putto godhāyā^eb^ti  kāḷigodhāya nāma khattiyāya putto. ^b^bhaddiyo^eb^ti evaṃnāmo  attānameva thero aññaṃ viya katvā vadati.</p>
              <p>[03] gahapaticīvaraṃ ^a^P3.0054^ea^ paṭikkhipitvā  paṃsukūlikaṅgasamādānena ^b^paṃsukūliko^eb^. saṅghabhattaṃ paṭikkhipitvā  piṇḍapātikaṅgasamādānena ^b^piṇḍapātiko^eb^. atirekacīvaraṃ  ^a^M2.0324^ea^  paṭikkhipitvā tecīvarikaṅgasamādānena ^b^tecīvariko^eb^.  loluppacāraṃ paṭikkhipitvā sapadānacārikaṅgasamādānena  ^b^sapadānacārī^eb^. nānāsanabhojanaṃ paṭikkhipitvā  ekāsanikaṅgasamādānena ^b^ekāsaniko^eb^. dutiyakabhājanaṃ  paṭikkhipitvā pattapiṇḍikaṅgasamādānena ^b^pattapiṇḍiko^eb^.  atirittabhojanaṃ paṭikkhipitvā khalupacchābhattikaṅgasamādānena  ^b^khalupacchābhattiko^eb^. gāmantasenāsanaṃ paṭikkhipitvā  āraññikaṅgasamādānena ^b^āraññiko^eb^. channavāsaṃ paṭikkhipitvā  rukkhamūlikaṅgasamādānena ^b^rukkhamūliko^eb^. channarukkhamūlāni  paṭikkhipitvā abbhokāsikaṅgasamādānena ^b^abbhokāsiko^eb^.  nasusānaṃ paṭikkhipitvā sosānikaṅgasamādānena ^b^sosāniko^eb^.  senāsanaloluppaṃ paṭikkhipitvā yathāsanthatikaṅgasamādānena  ^b^yathāsanthatiko^eb^. sayanaṃ paṭikkhipitvā nesajjikaṅgasamādānena  ^b^nesajjiko^eb^ ^a^V2.0275^ea^. ayamettha saṅkhepo. vitthārato pana dhutaṅgakathā  ^b^visuddhimagge^eb^ (visuddhi0 1.22 ādayo) vuttanayeneva gahetabbā.</p>
              <p>[03] ^b^ucce^eb^ti uccādiṭṭhāne, uparipāsādatāya vā ucce.  ^b^maṇḍalipākāre^eb^ti maṇḍalākārena pākāraparikkhitte.  ^b^daḷhamaṭṭālakoṭṭhake^eb^ti thirehi aṭṭālehi dvārakoṭṭhakehi ca  samannāgate, nagareti attho.</p>
              <p>[03] ^b^satiṃ paññañcā^eb^ti ettha satisīsena samādhiṃ vadati.  phalasamāpattinirodhasamāpattiyo sandhāya ``satiṃ paññañca bhāvaya''nti  vutto. sesaṃ tattha tattha vuttanayattā uttānameva.</p>
              <p>[03] evaṃ thero satthu sammukhā sīhanādaṃ nadi. taṃ sutvā bhikkhū  abhippasannā ahesuṃ. </p>
              <p>[06] kāḷigodhāputtabhaddiyattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 8. aṅgulimālattheragāthāvaṇṇanā</h3n>
            <h4>
              <h4n> </h4n>
              <p>[03] ^b^gacchaṃ vadesī^eb^tiādikā āyasmato aṅgulimālattherassa  gāthā. kā uppatti? ayampi purimabuddhesu katādhikāro tattha tattha  bhave vivaṭṭūpanissayaṃ kusalaṃ upacinitvā imasmiṃ buddhuppāde sāvatthiyaṃ  kosalarañño purohitassa bhaggavassa nāma brāhmaṇassa putto hutvā  nibbatti. tassa jātadivase ^a^M2.0325^ea^ sakalanagare āvudhāni pajjaliṃsu, rañño  ca ^a^P3.0055^ea^ maṅgalāvudhaṃ sayanapīṭhe ṭhapitaṃ pajjali, taṃ disvā  rājā bhīto saṃviggo niddaṃ na labhi. purohito tāyaṃ velāyaṃ  nakkhattayogaṃ ullokento ``coranakkhattena jāto''ti sanniṭṭhānamakāsi.  so vibhātāya rattiyā rañño santikaṃ gato sukhaseyyaṃ pucchi.  rājā ``kuto, ācariya, sukhaseyyaṃ, rattiyaṃ mayhaṃ maṅgalāvudhaṃ  pajjali, tassa ko nu kho vipāko bhavissatī''ti? ``mā bhāyi,  mahārāja, mayhaṃ ghare dārako jāto. tassa ānubhāvena sakalanagarepi  āvudhāni pajjaliṃsū''ti. ``kiṃ bhavissati, ācariyā''ti?  ``dārako coro bhavissatī''ti. ``kiṃ ekacārī coro, udāhu  gaṇajeṭṭhako''ti? ``ekacāriko, deva''. ``kiṃ naṃ māremā''ti?  ``ekacāriko ce, paṭijaggatha tāva na''nti āha. tassa nāmaṃ  karontā yasmā jāyamāno rañño cittaṃ vihesento jāto, tasmā  ^b^hiṃsako^eb^ti katvā pacchā diṭṭhaṃ adiṭṭhanti viya ^b^ahiṃsako^eb^ti  vohariṃsu.</p>
              <p>[03] so ^a^V2.0276^ea^ vayappatto pubbakammabalena sattannaṃ hatthīnaṃ balaṃ dhāreti.  tassidaṃ pubbakammaṃ -- buddhasuññe loke kassako hutvā nibbatto ekaṃ  paccekabuddhaṃ vassodakena tintaṃ allacīvaraṃ sītapīḷitaṃ attano khettabhūmiṃ  upagataṃ disvā ``puññakkhettaṃ me upaṭṭhita''nti somanassajāto aggiṃ  katvā adāsi. so tassa kammassa balena nibbattanibbattaṭṭhāne  thāmajavabalasampanno ca hutvā imasmiṃ pacchimattabhāve sattannaṃ hatthīnaṃ  balaṃ dhāreti. so takkasilaṃ gantvā disāpāmokkhassa ācariyassa  santike dhammantevāsī hutvā sippaṃ uggaṇhato ācariyabrāhmaṇaṃ tassa  bhariyañca sakkaccaṃ paṭijaggati. tenassa sā brāhmaṇī gehe labbhamānena  bhattādinā saṅgahaṃ karoti. taṃ asahamānā aññe māṇavā ācariyena  saddhiṃ bhedaṃ akaṃsu. brāhmaṇo tesaṃ vacanaṃ dve tayo vāre asaddahanto  hutvā pacchā saddahitvā ``mahābalo māṇavo, na sakkā kenaci  mārāpetuṃ, upāyena naṃ māressāmī''ti cintetvā niṭṭhitasippaṃ attano  nagaraṃ gantuṃ āpucchantaṃ māṇavaṃ āha -- ``tāta ahiṃsaka,  niṭṭhitasippena nāma antevāsinā ācariyassa garudakkhiṇā dātabbā,  taṃ mayhaṃ dehī''ti. ``sādhu, ācariya, kiṃ dassāmī''ti?  ``manussānaṃ sahassadakkhiṇahatthaṅgaliyo ānehī''ti. brāhmaṇassa  kira ayamassa adhippāyo -- bahūsu māriyamānesu ekantato eko naṃ  māreyyāti ^a^M2.0326^ea^. taṃ sutvā ahiṃsako attano ciraparicitaṃ nikkaruṇataṃ  purakkhatvā sannaddhapañcāvudho kosalarañño vijite ^a^P3.0056^ea^  jālinaṃ vanaṃ pavisitvā mahāmaggasamīpe pabbatantare vasanto  pabbatasikhare ṭhatvā maggena gacchante manusse oloketvā vegena gantvā  aṅguliyo gahetvā rukkhagge olambesi. tā gijjhāpi kākāpi  khādiṃsu, bhūmiyaṃ nikkhittā pūtibhāvaṃ agamaṃsu. evaṃ gaṇanāya  aparipūramānāya laddhā laddhā aṅguliyo suttena ganthitvā mālaṃ katvā  yaññopacitaṃ viya aṃse olambesi. tato paṭṭhāya  ^b^aṅgulimālo^eb^tvevassa samaññā ahosi.</p>
              <p>[03] evaṃ tasmiṃ manusse mārente maggo avaḷañjo ahosi. so  magge manusse alabhanto gāmūpacāraṃ gantvā nilīyitvā āgatāgate  manusse māretvā aṅguliyo gahetvā gacchati. taṃ ñatvā manussā  gāmato apakkamiṃsu, gāmā suññā ahesuṃ, tathā nigamā janapadā ca.  evaṃ tena so padeso ubbāsito ahosi. aṅgulimālassa ca ekāya  ūnā sahassāṅguliyo saṅgahā ahesuṃ. atha manussā taṃ corupaddavaṃ  kosalarañño ārocesuṃ. rājā pātova nagare bheriṃ carāpesi,  ``sīghaṃ aṅgulimālacoraṃ gaṇhāma, balakāyo āgacchatū''ti. taṃ  sutvā aṅgulimālassa mātā mantāṇī nāma brāhmaṇī tassa pitaraṃ āha  -- ``putto kira te coro hutvā idañcidañca karoti, taṃ `īdisaṃ  mā karī'ti saññāpetvā ānehi, aññathā naṃ rājā ghāteyyā''ti.  brāhmaṇo ``na mayhaṃ tādisehi puttehi attho, rājā yaṃ vā taṃ vā  karotū''ti āha ^a^V2.0277^ea^. atha brāhmaṇī puttasinehena pātheyyaṃ gahetvā ``mama  puttaṃ saññāpetvā ānessāmī''ti maggaṃ paṭipajji.</p>
              <p>[03] bhagavā ``ayaṃ `aṅgulimālaṃ ānessāmī'ti gacchati, sace sā  gamissati, aṅgulimālo `aṅgulisahassaṃ pūressāmī'ti mātarampi  māressati. so ca pacchimabhaviko, sacāhaṃ na gamissaṃ, mahājāni  abhavissā''ti ñatvā pacchābhattaṃ piṇḍapātapaṭikkanto sayameva pattacīvaraṃ  gahetvā aṅgulimālaṃ uddissa tiṃsayojanikaṃ maggaṃ padasāva  paṭipajjamāno antarāmagge gopālakādīhi vāriyamānopi jālinaṃ vanaṃ  upagacchi. tasmiñca khaṇe tassa mātā tena diṭṭhā, so mātaraṃ  dūratova disvā ``mātarampi māretvā ajja ūnaṅguliṃ pūressāmī''ti  asiṃ ukkhipitvā upadhāvi. tesaṃ ^a^M2.0327^ea^ ubhinnaṃ antare bhagavā attānaṃ  dassesi. aṅgulimālo bhagavantaṃ disvā ``kiṃ me mātaraṃ vadhitvā  aṅguliyā gahitena? jīvatu me mātā, yaṃnūnāhaṃ imaṃ samaṇaṃ jīvitā  voropetvā aṅguliṃ gaṇheyya''nti ukkhittāsiko bhagavantaṃ piṭṭhito  piṭṭhito anubandhi. atha kho bhagavā tathārūpaṃ iddhābhisaṅkhāraṃ  abhisaṅkhāsi, yathā pakatīriyāpathena gacchantampi attānaṃ  aṅgulimālo sabbathāmena dhāvantopi na sakkoti sampāpuṇituṃ. so  parihīnajavo ghurughurupassāsī kacchehi ^a^P3.0057^ea^ sedaṃ  muñcanto padaṃ uddharitumpi asakkonto khāṇu viya ṭhito bhagavantaṃ  ``tiṭṭha tiṭṭha, samaṇā''ti āha. bhagavā gacchantova ``ṭhito ahaṃ,  aṅgulimāla, tvañca tiṭṭhā''ti āha. so ``ime kho samaṇā  sakyaputtiyā saccavādino, ayaṃ samaṇo gacchantoyeva `ṭhito ahaṃ,  aṅgulimāla, tvañca tiṭṭhā'ti āha, ahañcamhi ṭhito, ko nu kho  imassa adhippāyo, pucchitvā naṃ jānissāmī''ti bhagavantaṃ gāthāya  ajjhabhāsi -- </p>
              <p>[03] 866^b^.^eb^ </p>
              <p>[21] ``gacchaṃ vadesi samaṇa ṭhitomhi, mamañca brūsi  ṭhitamaṭṭhitoti. </p>
              <p>[22] pucchāmi taṃ samaṇa etamatthaṃ, kathaṃ ṭhito tvaṃ  ahamaṭṭhitomhī''ti..</p>
              <p>[03] tattha ^b^samaṇā^eb^ti bhagavantaṃ ālapati. ^b^mama^eb^nti maṃ.  ^b^katha^eb^nti kenākārena. ayañhettha attho -- samaṇa, tvaṃ  gacchantova samāno ``ṭhitomhī''ti vadesi. mamañca ṭhitaṃyeva  ``aṭṭhito''ti brūsi, vadesi. kāraṇenettha bhavitabbaṃ, tasmā taṃ  samaṇaṃ ahaṃ evamatthaṃ pucchāmi. kathaṃ kenākārena tvaṃ ṭhito ahosi,  ahañca aṭṭhitomhīti. evaṃ vutte bhagavā -- </p>
              <p>[03] 867^b^.^eb^ </p>
              <p>[21] ``ṭhito ^a^V2.0278^ea^ ahaṃ aṅgulimāla sabbadā, sabbesu bhūtesu  nidhāya daṇḍaṃ. </p>
              <p>[22] tuvañca pāṇesu asaññatosi, tasmā ṭhitohaṃ  tuvamaṭṭhitosī''ti.. -- </p>
              <p>[25] gāthāya taṃ ajjhabhāsi.</p>
              <p>[03] tattha ^a^M2.0328^ea^ ^b^ṭhito ahaṃ, aṅgulimāla, sabbadā, sabbesu bhūtesu  nidhāya daṇḍa^eb^nti, aṅgulimāla, ahaṃ sabbadā sabbakāle  ādimajjhapariyosānesu tasathāvarabhedesu sabbesu sattesu daṇḍaṃ nidhāya  nihitadaṇḍo nihitasattho lajjī dayāpanno, tato aññathā avattanato  evarūpeneva ṭhito. ^b^tuvañca pāṇesu asaññatosī^eb^ti tvaṃ pana  sattesu saññamarahito asi, luddo lohitapāṇi hatapahate niviṭṭho  adayāpanno, tasmā asaññato virativasena aṭṭhito. tato eva tāsu  tāsu gatīsu paribbhamanatopi tuvaṃ idāni iriyāpathena ṭhitopi aṭṭhito  asi, ahaṃ pana vuttappakārena ṭhitoti. tato aṅgulimālo  yathābhuccaguṇappabhāvitassa jalatale telassa viya sakalaṃ lokaṃ  abhibyāpetvā ṭhitassa bhagavato kittisaddassa sutapubbattā hetusampattiyā  ñāṇassa ca paripākagatattā ``ayaṃ so bhagavā''ti  sañjātapītisomanasso ``mahā ayaṃ sīhanādo, mahantaṃ gajjitaṃ,  nayidaṃ aññassa bhavissati, samaṇassa maññe gotamassa etaṃ gajjitaṃ,  diṭṭho ^a^P3.0058^ea^ vatamhi mahesinā sammāsambuddhena, mayhaṃ  saṅgahakaraṇatthaṃ bhagavā idhāgato''ti cintetvā -- </p>
              <p>[03] 868^b^.^eb^ </p>
              <p>[21] ``cirassaṃ vata me mahito mahesī, mahāvanaṃ samaṇo  paccapādi. </p>
              <p>[22] sohaṃ cajissāmi sahassapāpaṃ, sutvāna gāthaṃ tava  dhammayutta''nti.. -- </p>
              <p>[25] imaṃ gāthaṃ abhāsi.</p>
              <p>[03] tattha ^b^cirassaṃ vatā^eb^ti cirakālena vata. ^b^me^eb^ti  mayhaṃ anuggahatthāya. ^b^mahito^eb^ti sadevakena lokena mahatiyā  pūjāya pūjito. mahante sīlakkhandhādiguṇe esi, gavesīti mahesī.  ^b^mahāvanaṃ samaṇo paccapādī^eb^ti imaṃ mahāraññaṃ samitasabbapāpo  bhagavā paṭipajji. ^b^sohaṃ cajissāmi sahassapāpaṃ, sutvāna gāthaṃ  tava dhammayutta^eb^nti sohaṃ dhammayuttaṃ dhammūpasaṃhitaṃ tava gāthaṃ suṇiṃ.  sohaṃ taṃ sutvāna ``cirassampi cirakālenapi saṅgataṃ paricitaṃ  pāpasahassaṃ pajahissa''nti cintetvā idāni naṃ aññadatthu  pariccajissāmīti attho. evaṃ pana vatvā yathā paṭipajji, yathā ca  bhagavatā anuggahito, taṃ dassetuṃ -- </p>
              <p>[03] 869^b^.^eb^ </p>
              <p>[21] ``icceva ^a^M2.0329^ea^ ^a^V2.0279^ea^ coro asimāvudhañca, sobbhe papāte narake  anvakāsi. </p>
              <p>[22] avandi coro sugatassa pāde, tattheva pabbajjamayāci  buddhaṃ.. </p>
              <p>[03] 870^b^.^eb^ </p>
              <p>[21] ``buddho ca kho kāruṇiko mahesi, yo satthā  lokassa sadevakassa. </p>
              <p>[22] tamehi bhikkhūti tadā avoca, eseva tassa ahu  bhikkhubhāvo''ti.. </p>
              <p>[25] saṅgītikārā imā dve gāthā ṭhapesuṃ.</p>
              <p>[03] tattha ^b^iccevā^eb^ti iti eva evaṃ vatvā anantarameva.  ^b^coro^eb^ti aṅgulimālo. ^b^asi^eb^nti khaggaṃ.  ^b^āvudha^eb^nti sesāvudhaṃ. ^b^sobbhe^eb^ti samantato chinnataṭe.  ^b^papāte^eb^ti ekato chinnataṭe. ^b^narake^eb^ti bhūmiyā phalitavivare.  idha pana tīhipi padehi yattha patitaṃ aññena gahetuṃ na sakkā,  tādisaṃ pabbatantarameva vadati. ^b^anvakāsī^eb^ti anu akāsi,  pañcavidhampi attano āvudhaṃ anu khipi chaḍḍesi, tāni chaḍḍetvā  bhagavato pādesu sirasā nipatitvā ``pabbājetha maṃ, bhante''ti āha.  tena vuttaṃ ^b^``avandi coro sugatassa pāde, tattheva pabbajjamayāci  buddha''^eb^nti. evaṃ tena pabbajjāya ^a^P3.0059^ea^ yācitāya satthā  tassa purimakammaṃ olokento ehibhikkhubhāvāya hetusampattiṃ disvā  dakkhiṇahatthaṃ pasāretvā -- ``ehi, bhikkhu, svākhāto dhammo, cara  brahmacariyaṃ, sammā dukkhassa antakiriyāyā''ti āha. sā eva ca  tassa pabbajjā upasampadā ca ahosi. tenāha ^b^``tamehi  bhikkhūti tadā avoca, eseva tassa ahu bhikkhubhāvo''^eb^ti.</p>
              <p>[03] evaṃ thero satthu santike ehibhikkhubhāvena pabbajjaṃ upasampadañca  labhitvā vipassanāya kammaṃ karonto arahattaṃ patvā vimuttisukhaṃ  paṭisaṃvedento pītisomanassajāto udānavasena -- </p>
              <p>[03] 871^b^.^eb^ </p>
              <p>[21] ``yo ca pubbe pamajjitvā, pacchā so nappamajjati. </p>
              <p>[22] somaṃ lokaṃ pabhāseti, abbhā muttova candimā.. </p>
              <p>[03] 872^b^.^eb^ </p>
              <p>[21] ``yassa ^a^M2.0330^ea^ pāpaṃ kataṃ kammaṃ, kusalena pidhīyati. </p>
              <p>[22] somaṃ lokaṃ pabhāseti, abbhā muttova candimā.. </p>
              <p>[03] 873^b^.^eb^ </p>
              <p>[21] ``yo have daharo bhikkhu, yuñjati buddhasāsane. </p>
              <p>[22] somaṃ lokaṃ pabhāseti, abbhā muttova candimā''ti..  -- gāthattayaṃ abhāsi.</p>
              <p>[03] tassattho -- ^b^yo^eb^ puggalo gahaṭṭho vā pabbajito vā  kalyāṇamittasaṃsaggato pubbe pāpamittasaṃsaggena vā attano vā  paṭisaṅkhānābhāvena ^b^pamajjitvā^eb^ sammāpaṭipattiyaṃ pamādaṃ  āpajjitvā ^a^V2.0280^ea^, pacchā kalyāṇamittasaṃsaggena yoniso ummujjanto  nappamajjati, sammā paṭipajjati, samathavipassanaṃ anuyuñjanto tisso  vijjā cha abhiññā pāpuṇāti, so abbhādīhi mutto cando viya  okāsalokaṃ attanā adhigatāhi vijjābhiññāhi imaṃ khandhādilokaṃ  obhāsetīti.</p>
              <p>[03] ^b^yassa^eb^ puggalassa ^b^kataṃ^eb^ upacitaṃ pāpakammaṃ  kammakkhayakarena lokuttarakusalena avipākārahabhāvassa āharitattā  vipākuppādane dvārapidhānena ^b^pidhīyati^eb^ thakīyati. sesaṃ  vuttanayameva.</p>
              <p>[03] ^b^daharo^eb^ti taruṇo, tenassa yogakkhamasarīrataṃ dasseti.  so hi uppannaṃ vātātapaparissayaṃ abhibhavitvā yogaṃ kātuṃ sakkoti.  ^b^yuñjati buddhasāsane^eb^ sikkhattaye yuttappayutto hoti, sakkaccaṃ  sampādetīti attho.</p>
              <p>[03] evaṃ pītisomanassajāto vimuttisukhena viharanto yadā nagaraṃ  piṇḍāya pavisati, tadā aññenapi khitto leḍḍu therassa kāye  nipatati, aññenapi khitto daṇḍo tasseva kāye nipatati. so  bhinnena pattena vihāraṃ pavisitvā satthu santikaṃ gacchati. satthā taṃ  ovadati ``adhivāsehi, tvaṃ brāhmaṇa, adhivāsehi, tvaṃ brāhmaṇa, yassa  ^a^P3.0060^ea^ kho, tvaṃ brāhmaṇa, kammassa vipākena bahūni  vassasahassāni niraye pacceyyāsi, tassa, tvaṃ brāhmaṇa, kammassa  vipākaṃ diṭṭheva dhamme paṭisaṃvedesī''ti. atha thero anodhiso  sabbasattesu mettacittaṃ upaṭṭhapetvā -- </p>
              <p>[03] 874^b^.^eb^ </p>
              <p>[21] ``disāpi ^a^M2.0331^ea^ me dhammakathaṃ suṇantu, disāpi me yuñjantu  buddhasāsane. </p>
              <p>[22] disāpi me te manuje bhajantu, ye dhammamevādapayanti  santo.. </p>
              <p>[03] 875^b^.^eb^ </p>
              <p>[21] ``disā hi me khantivādānaṃ, avirodhappasaṃsinaṃ. </p>
              <p>[22] suṇantu dhammaṃ kālena, tañca anuvidhīyantu.. </p>
              <p>[03] 876^b^.^eb^ </p>
              <p>[21] ``na hi jātu so mamaṃ hiṃse, aññaṃ vā pana kañci  naṃ. </p>
              <p>[22] pappuyya paramaṃ santiṃ, rakkheyya tasathāvare.. </p>
              <p>[03] 877^b^.^eb^ </p>
              <p>[21] ``udakañhi nayanti nettikā, usukārā damayanti  tejanaṃ. </p>
              <p>[22] dāruṃ damayanti tacchakā, attānaṃ damayanti paṇḍitā.. </p>
              <p>[03] 878^b^.^eb^ </p>
              <p>[21] ``daṇḍeneke damayanti, aṅkusebhi kasāhi ca. </p>
              <p>[22] adaṇḍena asatthena, ahaṃ dantomhi tādinā.. </p>
              <p>[03] 879^b^.^eb^ </p>
              <p>[21] ``ahiṃsakoti ^a^V2.0281^ea^ me nāmaṃ, hiṃsakassa pure sato. </p>
              <p>[22] ajjāhaṃ saccanāmomhi, na naṃ hiṃsāmi kañci naṃ.. </p>
              <p>[03] 880^b^.^eb^ </p>
              <p>[21] ``coro ahaṃ pure āsiṃ, aṅgulimāloti vissuto. </p>
              <p>[22] vuyhamāno mahoghena, buddhaṃ saraṇamāgamaṃ.. </p>
              <p>[03] 881^b^.^eb^ </p>
              <p>[21] ``lohitapāṇi pure āsiṃ, aṅgulimāloti vissuto. </p>
              <p>[22] saraṇagamanaṃ passa, bhavanetti samūhatā.. </p>
              <p>[03] 882^b^.^eb^ </p>
              <p>[21] ``tādisaṃ kammaṃ katvāna, bahuṃ duggatigāminaṃ. </p>
              <p>[22] phuṭṭho kammavipākena, anaṇo bhuñjāmi bhojanaṃ.. </p>
              <p>[03] 883^b^.^eb^ </p>
              <p>[21] ``pamādamanuyuñjanti, bālā dummedhino janā. </p>
              <p>[22] appamādañca medhāvī, dhanaṃ seṭṭhaṃva rakkhati.. </p>
              <p>[03] 884^b^.^eb^ </p>
              <p>[21] ``mā pamādamanuyuñjetha, mā kāmaratisanthavaṃ. </p>
              <p>[22] appamatto hi jhāyanto, pappoti paramaṃ sukhaṃ.. </p>
              <p>[03] 885^b^.^eb^ </p>
              <p>[21] ``svāgataṃ ^a^M2.0332^ea^ nāpagataṃ, netaṃ dummantitaṃ mama. </p>
              <p>[22] savibhattesu dhammesu, yaṃ seṭṭhaṃ tadupāgamaṃ.. </p>
              <p>[03] 886^b^.^eb^ </p>
              <p>[21] ``svāgataṃ nāpagataṃ, netaṃ dummantitaṃ mama. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[03] 887^b^.^eb^ </p>
              <p>[21] ``araññe rukkhamūle vā, pabbatesu guhāsu vā. </p>
              <p>[22] tattha tattheva aṭṭhāsiṃ, ubbiggamanaso tadā.. </p>
              <p>[03] 888^b^.^eb^ </p>
              <p>[21] ``sukhaṃ ^a^P3.0061^ea^ sayāmi ṭhāyāmi, sukhaṃ  kappemi jīvitaṃ. </p>
              <p>[22] ahatthapāso mārassa, aho satthānukampito.. </p>
              <p>[03] 889^b^.^eb^ </p>
              <p>[21] ``brahmajacco pure āsiṃ, udicco ubhato ahu.. </p>
              <p>[22] sojja putto sugatassa, dhammarājassa satthuno.. </p>
              <p>[03] 890^b^.^eb^ </p>
              <p>[21] ``vītataṇho anādāno, guttadvāro susaṃvuto. </p>
              <p>[22] aghamūlaṃ vadhitvāna, patto me āsavakkhayo.. </p>
              <p>[03] 891^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, bhavanetti samūhatā''ti.. --  imā gāthā abhāsi.</p>
              <p>[03] tattha ^b^disāpī^eb^ti mayhaṃ disāpi amittā paccatthikāpi ye  maṃ evaṃ upavadanti ``yathā mayaṃ aṅgulimālassa vasena  ñātiviyogadukkhaparetā dukkhaṃ pāpuṇāma, evaṃ aṅgulimālopi dukkhaṃ  pāpuṇātū''ti. ^b^me dhammakathaṃ suṇantū^eb^ti mayā satthu santike  sutaṃ catusaccadhammapaṭisaṃyuttaṃ kathaṃ suṇantu ^a^V2.0282^ea^. ^b^yuñjantū^eb^ti sutvā ca  tadatthāya paṭipajjantu. ^b^te manuje bhajantū^eb^ti tādise sappurise  kalyāṇamitte bhajantu sevantu. ^b^ye dhammamevādapayanti santo^eb^ti  ye sappurisā kusaladhammameva, uttarimanussadhammameva,  nibbattitalokuttaradhammameva ca ādapenti samādapenti gaṇhāpenti.</p>
              <p>[03] ^b^khantivādāna^eb^nti adhivāsanakhantimeva vadantānaṃ tato eva  ^b^avirodhappasaṃsina^eb^nti kenaci avirodhabhūtāya mettāya eva  pasaṃsanasīlānaṃ. ^b^suṇantu dhammaṃ^eb^ ^a^M2.0333^ea^ ^b^kālenā^eb^ti yuttappayuttakāle tesaṃ  santike dhammaṃ suṇantu. ^b^tañca anuvidhīyantū^eb^ti tañca yathāsutaṃ  dhammaṃ sammadeva uggahitvā anukarontu dhammānudhammaṃ paṭipajjantūti  attho.</p>
              <p>[03] ^b^na hi jātu so mamaṃ hiṃse^eb^ti so mayhaṃ diso  paccatthiko jātu, ekaṃseneva maṃ na hiṃse, na bādheyya. ^b^aññaṃ vā  pana kañci na^eb^nti na kevalaṃ maṃyeva, aññaṃ vāpi kañci sattaṃ na  hiṃseyya, ^b^pappuyya paramaṃ santi^eb^nti, paramaṃ uttamaṃ santiṃ nibbānaṃ  pāpuṇeyya, pāpuṇitvā ca ^b^rakkheyya tasathāvare^eb^ti sabbe ca satte  paramāya rakkhāya rakkheyya, sissaṃ puttaṃ viya paripāleyyāti attho.</p>
              <p>[03] evaṃ thero imāhi gāthāhi pare pāpato parimocento  parittakiriyaṃ nāma katvā attano paṭipattiṃ pakāsento ^b^``udakaṃ  hī''^eb^ti gāthamāha. tattha pathaviyā thalaṭṭhānaṃ khaṇitvā ninnaṭṭhānaṃ  pūretvā mātikaṃ vā katvā rukkhadoṇiṃ vā ṭhapetvā attanā  icchikicchitaṭṭhānaṃ udakaṃ ^a^P3.0062^ea^ nentīti ^b^nettikā,^eb^  udakahārino. ^b^tejana^eb^nti kaṇḍaṃ. idaṃ vuttaṃ hoti -- nettikā  attano ruciyā udakaṃ nayanti, usukārāpi tāpetvā vaṅkābhāvaṃ harantā  tejanaṃ usuṃ ^b^damayanti^eb^, ujukaṃ karonti, tacchakāpi nemiādīnaṃ  atthāya tacchantā dāruṃ ^b^damayanti^eb^ attano ruciyā ujuṃ vā vaṅkaṃ  vā karonti. evaṃ ettakaṃ ārammaṇaṃ katvā ^b^paṇḍitā^eb^ sappaññā  ariyamaggaṃ uppādentā attānaṃ damenti, arahattappattā pana ekantadantā  nāma hontīti.</p>
              <p>[03] idāni purisadammasārathinā satthārā attano damitākāraṃ  kataññutañca pakāsento ^b^``daṇḍeneke''^eb^tiādikā pañca gāthā  abhāsi. tattha ^b^daṇḍeneke damayantī^eb^ti rājarājamahāmattādayo  daṇḍena, hatthiassādinā balakāyena ca paccatthikādike damenti,  gopālādayo ca gāvādike daṇḍena yaṭṭhiyā damenti. hatthācariyā  hatthiṃ aṅkusehi, assācariyā asse kasāhi ca damenti.  ^b^adaṇḍena asatthena, ahaṃ dantomhi tādinā^eb^ti ahaṃ pana iṭṭhādīsu  tādibhāvappattena sammāsambuddhena vinā eva daṇḍena, vinā satthena,  nihitadaṇḍanihitasatthabhāvena danto damito nibbisevano gato amhi.</p>
              <p>[03] ^b^ahiṃsakoti^eb^ ^a^M2.0334^ea^ ^a^V2.0283^ea^ ^b^me nāmaṃ, hiṃsakassa  pure sato^eb^ti satthārā  samāgamato pubbe hiṃsakassa me samānassa ahiṃsakoti nāmamattaṃ  ahosi. ^b^ajjāha^eb^nti idāni panāhaṃ ``ahiṃsako''ti  ^b^saccanāmo^eb^ avitathanāmo amhi. tasmā ^b^na naṃ hiṃsāmi^eb^  kañcipi sattaṃ na hiṃsāmi na bādhemi, ^b^na^eb^nti nipātamattaṃ.</p>
              <p>[03] ^b^vissuto^eb^ti ``pāṇātipātī luddo  lohitapāṇī''tiādinā paññāto. ^b^mahoghenā^eb^ti kāmoghādinā  mahatā oghena, tassa oghassa vicchedakaraṃ ^b^buddhaṃ saraṇaṃ^eb^  buddhasaṅkhātaṃ saraṇaṃ ^b^agamaṃ^eb^ upagacchiṃ.</p>
              <p>[03] ^b^lohitapāṇī^eb^ti pāṇamatipātanena paresaṃ lohitena ruhirena  makkhitapāṇi. ^b^saraṇagamanaṃ passā^eb^ti mahapphalaṃ mama saraṇagamanaṃ  passāti attānamevālapati.</p>
              <p>[03] ^b^tādisaṃ kamma^eb^nti anekasatapurisavadhaṃ dāruṇaṃ tathārūpaṃ  pāpakammaṃ. ^b^phuṭṭho kammavipākenā^eb^ti pubbe katassa pāpakammassa  vipākena phuṭṭho, sabbaso pahīnakammo vipākamattaṃ paccanubhonto. atha  vā ^b^phuṭṭho kammavipākenā^eb^ti upanissayabhūtassa kusalakammassa  phalabhūtena lokuttaramaggena, lokuttarakammasseva vā phalena  vimuttisukhena phuṭṭho. sabbaso kilesānaṃ khīṇattā ^b^anaṇo^eb^  bhuñjāmi bhojanaṃ, bhojanāpadesena cattāropi paccaye vadati.</p>
              <p>[03] idāni pubbe attano pamādavihāraṃ garahāmukhena ^a^P3.0063^ea^  pacchā appamādapaṭipattiṃ pasaṃsanto tattha ca paresaṃ ussāhaṃ  janento ^b^``pamādamanuyuñjantī''^eb^tiādikā gāthā abhāsi. tattha  ^b^bālā^eb^ti bālyena samannāgatā idhalokaparalokatthaṃ ajānantā.  ^b^dummedhino^eb^ti nippaññā, te pamāde ādīnavaṃ apassantā pamādaṃ  ^b^anuyuñjanti^eb^ pavattenti, pamādeneva kālaṃ vītināmenti.  ^b^medhāvī^eb^ti dhammojapaññāya samannāgato pana paṇḍito kulavaṃsāgataṃ  ^b^seṭṭhaṃ^eb^ uttamaṃ sattaratanadhanaṃ viya appamādaṃ rakkhati. yathā hi  ``uttamaṃ dhanaṃ nissāya bhogasampattiṃ pāpuṇissāma, puttadāraṃ  posessāma, sugatimaggaṃ sodhessāmā''ti dhane ānisaṃsaṃ passantā dhanaṃ  rakkhanti; evaṃ paṇḍitopi ``appamādaṃ nissāya paṭhamajjhānādīni  paṭilabhissāmi ^a^M2.0335^ea^, maggaphalāni pāpuṇissāmi, tisso vijjā cha  abhiññā sampādessāmī''ti appamāde ānisaṃsaṃ passanto dhanaṃ seṭṭhaṃva  appamādaṃ rakkhatīti attho.</p>
              <p>[03] ^b^mā pamāda^eb^nti pamādaṃ mā anuyuñjetha pamādena kālaṃ mā  vītināmayittha. ^b^kāmaratisanthava^eb^nti ^a^V2.0284^ea^ vatthukāmesu,  kilesakāmesu ca ratisaṅkhātaṃ taṇhāsanthavampi mā ^b^anuyuñjetha^eb^  mā vindittha mā paṭilabhittha. ^b^appamatto hī^eb^ti  upaṭṭhitasatitāya appamatto puggalo ^b^jhāyanto^eb^ jhāyanappasuto  ^b^paramaṃ^eb^ uttamaṃ nibbānasukhaṃ pāpuṇāti.</p>
              <p>[03] ^b^svāgataṃ nāpagata^eb^nti yaṃ tadā mama satthu santike āgataṃ  āgamanaṃ, satthu vā tasmiṃ mahāvane āgamanaṃ, taṃ svāgataṃ svāgamanaṃ  nāpagataṃ, atthato apetaṃ vigataṃ na hoti. ^b^netaṃ dummantitaṃ  mamā^eb^ti yaṃ tadā mayā ``satthu santike pabbajissāmī''ti mantitaṃ,  idampi mama na dummantitaṃ, sumantitameva. kasmā? ^b^savibhattesu  dhammesū^eb^ti sāvajjānavajjādivasena pakārato vibhattesu dhammesu yaṃ  ^b^seṭṭhaṃ^eb^ uttamaṃ pavaraṃ nibbānaṃ. ^b^tadupāgamaṃ^eb^ tadeva upagacchinti  attho.</p>
              <p>[03] ``tadā puthujjanakāle payogāsayavipannatāya araññādīsu dukkhaṃ  vihāsiṃ, idāni payogāsayasampannatāya tattha sukhaṃ viharāmī''ti  sukhavihārabhāvañceva ``pubbe jātimattena brāhmaṇo, idāni satthu  orasaputtatāya brāhmaṇo''ti paramatthabrāhmaṇabhāvañca dassento  ``araññe''tiādimāha. tattha ^b^sukhaṃ sayāmī^eb^ti sayantopi  sukhaṃ sukhena nidukkhena cittutrāsādīnaṃ abhāvena cetodukkharahito  sayāmi. ^b^ṭhāyāmī^eb^ti ṭhāmi ^a^P3.0064^ea^.  ^b^ahatthapāso mārassā^eb^ti kilesamārādīnaṃ agocaro. ^b^aho  satthānukampito^eb^ti satthārānukampito aho.</p>
              <p>[03] ^b^brahmajacco^eb^ti brāhmaṇajātiko. ^b^udicco ubhato^eb^ti  mātito ca pitito ca ubhato udito saṃsuddhagahaṇiko. sesaṃ tattha  tattha vuttanayameva. </p>
              <p>[06] aṅgulimālattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 9. anuruddhattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pahāya^eb^ ^a^M2.0336^ea^ ^b^mātāpitaro^eb^tiādikā āyasmato anuruddhattherassa  gāthā. kā uppatti? ayampi purimabuddhesu katādhikāro  padumuttarassa bhagavato kāle vibhavasampanno kuṭumbiko hutvā nibbatti.  so ekadivasaṃ vihāraṃ gantvā satthu santike dhammaṃ suṇanto satthāraṃ  ekaṃ bhikkhuṃ dibbacakkhukānaṃ aggaṭṭhāne ṭhapentaṃ disvā sayampi taṃ  ṭhānantaraṃ patthetvā satasahassabhikkhuparivārassa bhagavato sattāhaṃ  mahādānaṃ pavattetvā sattame divase bhagavato, bhikkhusaṅghassa ^a^V2.0285^ea^ ca  uttamāni vatthāni datvā paṇidhānamakāsi. satthāpissa anantarāyena  samijjhanabhāvaṃ disvā ``anāgate gotamassa nāma sammāsambuddhassa  sāsane dibbacakkhukānaṃ aggo bhavissatī''ti byākāsi. sopi  tattha puññāni karonto satthari parinibbute niṭṭhite sattayojanike  suvaṇṇacetiye anekasahassehi dīparukkhehi dīpakapallikāhi ca  ``dibbacakkhuñāṇassa upanissayapaccayo hotū''ti uḷāraṃ dīpapūjaṃ  akāsi.</p>
              <p>[03] evaṃ yāvajīvaṃ puññāni katvā devamanussesu saṃsaranto  kassapassa bhagavato kāle bārāṇasiyaṃ kuṭumbikagehe nibbattitvā  viññutaṃ patto satthari parinibbute niṭṭhite yojanike kanakathūpe bahū  kaṃsapātiyo kāretvā sappimaṇḍassa pūretvā majjhe ekekaṃ guḷapiṇḍaṃ  ṭhapetvā mukhavaṭṭiyā mukhavaṭṭiṃ phusāpento cetiyaṃ parikkhipāpetvā  attanā ekaṃ mahatiṃ kaṃsapātiṃ kāretvā sappimaṇḍassa pūretvā  sahassavaṭṭiyo jālāpetvā sīse ṭhapetvā sabbarattiṃ cetiyaṃ anupariyāyi.</p>
              <p>[03] evaṃ tasmimpi attabhāve yāvajīvaṃ kusalaṃ katvā tato cuto  devaloke nibbattitvā tattha yāvatāyukaṃ ṭhatvā tato cuto anuppanne  buddhe bārāṇasiyaṃyeva duggatakule nibbatti, ^b^annabhāro^eb^tissa nāmaṃ  ahosi. so sumanaseṭṭhissa nāma gehe kammaṃ karonto jīvati.  so ekadivasaṃ upariṭṭhaṃ nāma paccekabuddhaṃ nirodhasamāpattito vuṭṭhāya  gandhamādanapabbatato ākāsenāgantvā bārāṇasīnagaradvāre otaritvā  cīvaraṃ ^a^P3.0065^ea^ pārupitvā nagare piṇḍāya pavisantaṃ disvā  pasannacitto pattaṃ gahetvā attano atthāya ṭhapitaṃ ekaṃ bhāgabhattaṃ patte  pakkhipitvā paccekabuddhassa dātukāmo ārabhi. bhariyāpissa attano  bhāgabhattaṃ tattheva ^a^M2.0337^ea^ pakkhipi. so taṃ netvā paccekabuddhassa hatthe ṭhapesi.  paccekabuddho taṃ gahetvā anumodanaṃ katvā pakkāmi. taṃ disvā rattiṃ  sumanaseṭṭhissa chatte adhivatthā devatā ``aho dānaṃ paramadānaṃ,  upariṭṭhe, suppatiṭṭhita''nti mahāsaddena anumodi. taṃ sutvā sumanaseṭṭhi  ``evaṃ devatāya anumoditaṃ idameva uttamadāna''nti cintetvā tattha  pattiṃ yāci. annabhāro pana tassa pattiṃ adāsi. tena pasannacitto  sumanaseṭṭhi tassa sahassaṃ datvā ``ito paṭṭhāya tuyhaṃ sahatthena  kammakaraṇakiccaṃ natthi, patirūpaṃ gehaṃ katvā niccaṃ vasāhī''ti āha.</p>
              <p>[03] yasmā nirodhato vuṭṭhitassa paccekabuddhassa dinnapiṇḍapāto  taṃdivasameva uḷārataravipāko hoti, tasmā taṃdivasaṃ sumanaseṭṭhi rañño  santikaṃ gacchanto taṃ gahetvā agamāsi. rājā pana taṃ ādaravasena  olokesi. seṭṭhi ``mahārāja, ayaṃ oloketabbayuttoyevā''ti vatvā  tadā ^a^V2.0286^ea^ tena katapuññaṃ attanāpissa sahassaṃ dinnabhāvaṃ kathesi. taṃ  sutvā rājā tussitvā sahassaṃ datvā asukasmiṃ nāma ṭhāne gehaṃ katvā  vasā''ti gehaṭṭhānamassa āṇāpesi. tassa taṃ ṭhānaṃ sodhāpentassa  mahantiyo nidhikumbhiyo uṭṭhahiṃsu. tā disvā so rañño ārocesi.  rājā sabbaṃ dhanaṃ uddharāpetvā rāsikataṃ disvā ``ettakaṃ dhanaṃ  imasmiṃ nagare kassa gehe atthī''ti? ``na kassaci, devā''ti.  ``tena hi ayaṃ annabhāro imasmiṃ nagare mahādhanaseṭṭhi nāma hotū''ti  taṃdivasameva tassa seṭṭhichattaṃ ussāpesi.</p>
              <p>[03] so tato paṭṭhāya yāvajīvaṃ kusalakammaṃ katvā tato cuto  devamanussesu saṃsaritvā imasmiṃ buddhuppāde kapilavatthunagare  sukkodanasakkassa gehe paṭisandhiṃ gaṇhi, ^b^anuruddho^eb^tissa nāmaṃ  ahosi. so mahānāmassa sakkassa kaniṭṭhabhātā, satthu cūḷapitu putto  paramasukhumālo mahāpuñño tiṇṇaṃ utūnaṃ anucchavikesu tīsu pāsādesu  alaṅkatanāṭakitthīhi parivuto devo viya sampattiṃ anubhavanto  suddhodanamahārājena ussāhitehi sakyarājūhi satthu parivāratthaṃ  pesitehi bhaddiyakumārādīhi anupiyambavane viharantaṃ satthāraṃ  upasaṅkamitvā satthu santike pabbajitvā antovasseyeva dibbacakkhuṃ  nibbattetvā, puna ^a^M2.0338^ea^ dhammasenāpatissa santike kammaṭṭhānaṃ gahetvā  cetiyaraṭṭhe pācīnavaṃsadāyaṃ gantvā samaṇadhammaṃ karonto  sattamahāpurisavitakke vitakketvā aṭṭhamaṃ jānituṃ nāsakkhi. tassa taṃ  pavattiṃ ñatvā satthā aṭṭhamaṃ mahāpurisavitakkaṃ kathetvā ^a^P3.0066^ea^  catupaccayasantosabhāvanārāmapaṭimaṇḍitaṃ mahāariyavaṃsapaṭipadaṃ deseti.  so desanānusārena vipassanaṃ vaḍḍhetvā abhiññāpaṭisambhidāparivāraṃ  arahattaṃ sacchākāsi. tena vuttaṃ ^b^apadāne^eb^ (apa0 thera  1.1.421-433) -- </p>
              <p>[21] ``sumedhaṃ bhagavantāhaṃ, lokajeṭṭhaṃ narāsabhaṃ. </p>
              <p>[22] vūpakaṭṭhaṃ viharantaṃ, addasaṃ lokanāyakaṃ.. </p>
              <p>[21] ``upagantvāna sambuddhaṃ, sumedhaṃ lokanāyakaṃ. </p>
              <p>[22] añjaliṃ paggahetvāna, buddhaseṭṭhamayācahaṃ.. </p>
              <p>[21] ``anukampa mahāvīra, lokajeṭṭha narāsabha. </p>
              <p>[22] padīpaṃ te padassāmi, rukkhamūlamhi jhāyato.. </p>
              <p>[21] ``adhivāsesi so dhīro, sayambhū vadataṃ varo. </p>
              <p>[22] dumesu vinivijjhitvā, yantaṃ yojiyahaṃ tadā.. </p>
              <p>[21] ``sahassavaṭṭiṃ pādāsiṃ, buddhassa lokabandhuno. </p>
              <p>[22] sattāhaṃ pajjalitvāna, dīpā vūpasamiṃsu me.. </p>
              <p>[21] ``tena ^a^V2.0287^ea^ cittappasādena, cetanāpaṇidhīhi ca. </p>
              <p>[22] jahitvā mānusaṃ dehaṃ, vimānamupapajjahaṃ.. </p>
              <p>[21] ``upapannassa devattaṃ, byamhaṃ āsi sunimmitaṃ. </p>
              <p>[22] samantato pajjalati, dīpadānassidaṃ phalaṃ.. </p>
              <p>[21] ``samantā yojanasataṃ, virocesimahaṃ tadā. </p>
              <p>[22] sabbe deve abhibhomi, dīpadānassidaṃ phalaṃ.. </p>
              <p>[21] ``tiṃsakappāni devindo, devarajjamakārayiṃ. </p>
              <p>[22] na maṃ kecītimaññanti, dīpadānassidaṃ phalaṃ.. </p>
              <p>[21] ``aṭṭhavīsatikkhattuñca, cakkavattī ahosahaṃ. </p>
              <p>[22] divā rattiñca passāmi, samantā yojanaṃ tadā.. </p>
              <p>[21] ``sahassalokaṃ ^a^M2.0339^ea^ ñāṇena, passāmi satthu sāsane. </p>
              <p>[22] dibbacakkhumanuppatto, dīpadānassidaṃ phalaṃ.. </p>
              <p>[21] ``sumedho nāma sambuddho, tiṃsakappasahassito. </p>
              <p>[22] tassa dīpo mayā dinno, vippasannena cetasā.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] atha naṃ satthā aparabhāge jetavanamahāvihāre ariyagaṇamajjhe  nisinno dibbacakkhukānaṃ aggaṭṭhāne ṭhapesi ``etadaggaṃ, bhikkhave,  mama sāvakānaṃ bhikkhūnaṃ dibbacakkhukānaṃ yadidaṃ anuruddho''ti (a0  ni0  1.180, 192).</p>
              <p>[03] so vimuttisukhaṃ paṭisaṃvedī viharanto ekadivasaṃ attano  paṭipattiṃ paccavekkhitvā pītisomanassajāto udānavasena ^b^``pahāya  mātāpitaro''^eb^tiādikā gāthā abhāsi. keci pana ``therassa  pabbajjaṃ arahattappattiñca pakāsentehi saṅgītikārehi ādito catasso  gāthā bhāsitā. tato parā therassa ariyavaṃsapaṭipattiyā  ārādhitacittena bhagavatā bhāsitā. itarā sabbāpi tena tena  kāraṇena thereneva bhāsitā''ti vadanti. iti sabbathāpi imā gāthā  therena bhāsitāpi, theraṃ uddissa bhāsitāpi therassa cetā gāthāti  veditabbā. seyyathidaṃ -- </p>
              <p>[03] 892^b^.^eb^ </p>
              <p>[21] ``pahāya mātāpitaro, bhaginī ñātibhātaro. </p>
              <p>[22] pañca kāmaguṇe hitvā, anuruddhova jhāyati.. </p>
              <p>[03] 893^b^.^eb^ </p>
              <p>[21] ``sameto naccagītehi, sammatāḷappabodhano. </p>
              <p>[22] na tena suddhimajjhagaṃ, mārassa visaye rato.. </p>
              <p>[03] 894^b^.^eb^ </p>
              <p>[21] ``etañca ^a^V2.0288^ea^ samatikkamma, rato buddhassa sāsane. </p>
              <p>[22] sabboghaṃ samatikkamma, anuruddhova jhāyati.. </p>
              <p>[03] 895^b^.^eb^ </p>
              <p>[21] ``rūpā saddā rasā gandhā, phoṭṭhabbā ca manoramā. </p>
              <p>[22] ete ca samatikkamma, anuruddhova jhāyati.. </p>
              <p>[03] 896^b^.^eb^ </p>
              <p>[21] ``piṇḍapātamatikkanto, eko adutiyo muni. </p>
              <p>[22] esati paṃsukūlāni anuruddho anāsavo.. </p>
              <p>[03] 897^b^.^eb^ </p>
              <p>[21] ``vicinī ^a^M2.0340^ea^ aggahī dhovi, rajayī dhārayī muni. </p>
              <p>[22] paṃsukūlāni matimā, anuruddho anāsavo.. </p>
              <p>[03] 898^b^.^eb^ </p>
              <p>[21] ``mahiccho ca asantuṭṭho, saṃsaṭṭho yo ca uddhato. </p>
              <p>[22] tassa dhammā ime honti, pāpakā saṃkilesikā.. </p>
              <p>[03] 899^b^.^eb^ </p>
              <p>[21] ``sato ca hoti appiccho, santuṭṭho avighātavā. </p>
              <p>[22] pavivekarato vitto, niccamāraddhavīriyo.. </p>
              <p>[03] 900^b^.^eb^ </p>
              <p>[21] ``tassa ^a^P3.0067^ea^ dhammā ime honti, kusalā  bodhipakkhikā. </p>
              <p>[22] anāsavo ca so hoti, iti vuttaṃ mahesinā.. </p>
              <p>[03] 901^b^.^eb^ </p>
              <p>[21] ``mama saṅkappamaññāya, satthā loke anuttaro. </p>
              <p>[22] manomayena kāyena, iddhiyā upasaṅkami.. </p>
              <p>[03] 902^b^.^eb^ </p>
              <p>[21] ``yadā me ahu saṅkappo, tato uttari desayi. </p>
              <p>[22] nippapañcarato buddho, nippapañcamadesayi.. </p>
              <p>[03] 903^b^.^eb^ </p>
              <p>[21] ``tassāhaṃ dhammamaññāya, vihāsiṃ sāsane rato. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[03] 904^b^.^eb^ </p>
              <p>[21] ``pañcapaññāsavassāni, yato nesajjiko ahaṃ. </p>
              <p>[22] pañcavīsativassāni, yato middhaṃ samūhataṃ.. </p>
              <p>[03] 905^b^.^eb^ </p>
              <p>[21] ``nāhu assāsapassāsā, ṭhitacittassa tādino. </p>
              <p>[22] anejo santimārabbha, cakkhumā parinibbuto.. </p>
              <p>[03] 906^b^.^eb^ </p>
              <p>[21] ``asallīnena cittena, vedanaṃ ajjhavāsayi. </p>
              <p>[22] pajjotasseva nibbānaṃ, vimokkho cetaso ahu.. </p>
              <p>[03] 907^b^.^eb^ </p>
              <p>[21] ``ete pacchimakā dāni, munino phassapañcamā. </p>
              <p>[22] nāññe dhammā bhavissanti, sambuddhe parinibbute.. </p>
              <p>[03] 908^b^.^eb^ </p>
              <p>[21] ``natthi dāni punāvāso, devakāyasmi jālini. </p>
              <p>[22] vikkhīṇo jātisaṃsāro, natthi dāni punabbhavo.. </p>
              <p>[03] 909^b^.^eb^ </p>
              <p>[21] ``yassa ^a^M2.0341^ea^ ^a^V2.0289^ea^ muhuttena sahassadhā, loko saṃvidito  sabrahmakappo. </p>
              <p>[22] vasī iddhiguṇe cutūpapāte, kāle passati devatā sa  bhikkhu.. </p>
              <p>[03] 910^b^.^eb^ </p>
              <p>[21] ``annabhāro pure āsiṃ, daliddo ghāsahārako. </p>
              <p>[22] samaṇaṃ paṭipādesiṃ, upariṭṭhaṃ yasassinaṃ.. </p>
              <p>[03] 911^b^.^eb^ </p>
              <p>[21] ``somhi sakyakule jāto, anuruddhoti maṃ vidū. </p>
              <p>[22] upeto naccagītehi, sammatāḷappabodhano.. </p>
              <p>[03] 912^b^.^eb^ </p>
              <p>[21] ``athaddasāsiṃ ^a^P3.0068^ea^ sambuddhaṃ, satthāraṃ  akutobhayaṃ. </p>
              <p>[22] tasmiṃ cittaṃ pasādetvā, pabbajiṃ anagāriyaṃ.. </p>
              <p>[03] 913^b^.^eb^ </p>
              <p>[21] ``pubbenivāsaṃ jānāmi, yattha me vusitaṃ pure. </p>
              <p>[22] tāvatiṃsesu devesu, aṭṭhāsiṃ sakkajātiyā.. </p>
              <p>[03] 914^b^.^eb^ </p>
              <p>[21] ``sattakkhattuṃ manussindo, ahaṃ rajjamakārayiṃ. </p>
              <p>[27] cāturanto vijitāvī, jambusaṇḍassa issaro. </p>
              <p>[22] adaṇḍena asatthena, dhammena anusāsayiṃ.. </p>
              <p>[03] 915^b^.^eb^ </p>
              <p>[21] ``ito satta tato satta, saṃsārāni catuddasa. </p>
              <p>[22] nivāsamabhijānissaṃ, devaloke ṭhito tadā.. </p>
              <p>[03] 916^b^.^eb^ </p>
              <p>[21] ``pañcaṅgike samādhimhi, sante ekodibhāvite. </p>
              <p>[22] paṭippassaddhiladdhamhi, dibbacakkhu visujjhi me.. </p>
              <p>[03] 917^b^.^eb^ </p>
              <p>[21] ``cutūpapātaṃ jānāmi, sattānaṃ āgatiṃ gatiṃ. </p>
              <p>[22] itthabhāvaññathābhāvaṃ, jhāne pañcaṅgike ṭhito.. </p>
              <p>[03] 918^b^.^eb^ </p>
              <p>[21] ``pariciṇṇo mayā satthā...pe0... bhavanetti samūhatā..</p>
              <p>[03]  </p>
              <p>[03] 919^b^.^eb^ </p>
              <p>[21] ``vajjīnaṃ veḷuvagāme, ahaṃ jīvitasaṅkhayā. </p>
              <p>[22] heṭṭhato veḷugumbasmiṃ, nibbāyissaṃ anāsavo''ti..</p>
              <p>[03] tattha ^a^M2.0342^ea^ ^b^pahāyā^eb^ti pajahitvā. ^b^mātāpitaro^eb^ti  mātarañca pitarañca. ayañhettha adhippāyo -- yathā aññe keci  ñātipārijuññena vā bhogapārijuññena vā abhibhūtā pabbajanti,  pabbajitā ca kiccantarapasutā viharanti, na evaṃ mayaṃ. mayaṃ pana  mahantaṃ ñātiparivaṭṭaṃ, mahantañca bhogakkhandhaṃ pahāya kāmesu nirapekkhā  pabbajitāti. ^b^jhāyatī^eb^ti ārammaṇūpanijjhānaṃ  lakkhaṇūpanijjhānañcāti, duvidhampi jhānaṃ anuyutto viharati.</p>
              <p>[03] ^b^sameto naccagītehī^eb^ti naccehi ca gītehi ca samaṅgībhūto,  naccāni passanto gītāni suṇantoti ^a^V2.0290^ea^ attho. ``sammato''ti ca  paṭhanti, naccagītehi pūjitoti attho. ^b^sammatāḷappabodhano^eb^ti  sammatāḷasaddehi paccūsakāle pabodhetabbo. ^b^na tena  suddhimajjhaga^eb^nti tena kāmabhogena saṃsārasuddhiṃ nādhigacchiṃ.  ^b^mārassa visaye rato^eb^ti kilesamārassa visayabhūte kāmaguṇe rato.  ``kilesamārassa visayabhūtena kāmaguṇabhogena saṃsārasuddhi  hotī''ti evaṃdiṭṭhiko ahutvāti attho. tenāha ^b^``etañca  samatikkammā''^eb^tiādi. tattha ^b^eta^eb^nti etaṃ pañcavidhampi  kāmaguṇaṃ. ^b^samatikkammā^eb^ti samatikkamitvā, anapekkho  chaḍḍetvāti attho. ^b^sabbogha^eb^nti kāmoghādikaṃ sabbampi oghaṃ.</p>
              <p>[03] pañca kāmaguṇe sarūpato dassetuṃ ^b^``rūpā saddā''^eb^tiādi  vuttaṃ. tattha ^a^P3.0069^ea^ ^b^manoramā^eb^ti lobhanīyaṭṭhena manaṃ  ramayantīti manoramā, manāpiyāti vuttaṃ hoti. yathāha ``katame  pañca manāpiyā rūpā, manāpiyā saddā''tiādi (ma0 ni0 3.328  atthato samānaṃ).</p>
              <p>[03] ^b^piṇḍapātamatikkanto^eb^ti piṇḍapātaggahaṇaṃ atikkanto,  piṇḍapātaggahaṇato nivattentoti attho. ^b^eko^eb^ti ekākī  apacchāsamaṇo. ^b^adutiyo^eb^ti nittaṇho. taṇhā hi purisassa  dutiyo nāma. yathāha ``taṇhādutiyo puriso''ti (itivu0 15,  105; mahāni0 191). ^b^esatī^eb^ti pariyesati.</p>
              <p>[03] ^b^vicinī^eb^ti esantova tattha tattha saṅkārakūṭādike  paṃsukūluppattiṭṭhāne vicini. ^b^aggahī^eb^ti vicinitvā  asucimakkhitampi ajigucchanto gaṇhi. ^b^dhovī^eb^ti,  vikkhālesi. ^b^rajayī^eb^ti dhovitvā gahitaṃ sibbitvā  kappiyarajanena rajayi. ^b^dhārayī^eb^ti rajitvā kappabinduṃ datvā  dhāresi, nivāsesi ceva pārupi ca.</p>
              <p>[03] idāni ^a^M2.0343^ea^ pācīnavaṃsadāye satthārā dinnaovādaṃ tassa ca attanā  matthakappattabhāvaṃ dīpento ^b^``mahiccho ca asantuṭṭho''^eb^tiādikā  gāthā abhāsi. tattha ^b^mahiccho^eb^ti mahatiyā paccayicchāya  samannāgato, uḷāruḷāre bahū ca paccaye icchantoti attho.  ^b^asantuṭṭho^eb^ti nissantuṭṭho, yathālābhasantosādinā santosena  virahito. ^b^saṃsaṭṭho^eb^ti gihīhi ceva pabbajitehi ca  ananulomikena saṃsaggena saṃsaṭṭho. ^b^uddhato^eb^ti ukkhitto.  ^b^tassā^eb^ti ``mahiccho''tiādinā vuttapuggalassa.  ^b^dhammā^eb^ti mahicchatā asantoso, saṃsaṭṭhatā vikkhepoti īdisā.  lāmakaṭṭhena ^b^pāpakā. saṃkilesikā^eb^ti tassa cittassa  malīnabhāvakaraṇato saṃkilesikā dhammā honti.</p>
              <p>[03] ^b^sato^eb^ ^a^V2.0291^ea^ ^b^ca hoti appiccho^eb^ti yadā panāyaṃ puggalo  kalyāṇamitte sevanto bhajanto payirupāsanto saddhammaṃ suṇanto  yoniso manasi karonto satimā ca mahicchataṃ pahāya appiccho ca  hoti. asantosaṃ pahāya ^b^santuṭṭho,^eb^ cittassa vighātakaraṃ  vikkhepaṃ pahāya ^b^avighātavā^eb^ avikkhitto samāhito,  gaṇasaṅgaṇikaṃ pahāya^b^ pavivekarato,^eb^ vivekābhiratiyā nibbidāya  dhammapītiyā ^b^vitto^eb^ sumano tuṭṭhacitto, sabbaso kosajjapahānena  ^b^āraddhavīriyo^eb^.</p>
              <p>[03] ^b^tassa^eb^ evaṃ appicchatādiguṇasamannāgatassa ime  satipaṭṭhānādayo sattatiṃsappabhedā tividhavipassanāsaṅgahā  kosallasambhūtaṭṭhena ^b^kusalā,^eb^ maggapariyāpannā ^b^bodhipakkhikā^eb^  dhammā honti. so tehi samannāgato sabbaso āsavānaṃ khepanena  aggamaggakkhaṇato paṭṭhāya ^b^anāsavo^eb^ ca hoti. ^b^iti^eb^ evaṃ  vuttaṃ ^b^mahesinā^eb^ sammāsambuddhena pācīnavaṃsadāye mahāpurisavitakke  matthakaṃ pāpanavasenāti adhippāyo.</p>
              <p>[03] ^b^mama^eb^ ^a^P3.0070^ea^ ^b^saṅkappamaññāyā^eb^ti  ``apicchassāyaṃ, bhikkhave, dhammo, nāyaṃ dhammo  mahicchassā''tiādinā (a0 ni0  8.30) mahāpurisavitakkavasena  āraddhaṃ, te ca matthakaṃ pāpetuṃ asamatthabhāvena ṭhitaṃ mama saṅkappaṃ  jānitvā. ^b^manomayenā^eb^ti manomayena viya, manasā  nimmitasadisena pariṇāmitenāti attho. ^b^iddhiyā^eb^ti ``ayaṃ  kāyo idaṃ cittaṃ viya hotū''ti evaṃ pavattādhiṭṭhāniddhiyā.</p>
              <p>[03] ^b^yadā^eb^ ^a^M2.0344^ea^ ^b^me ahu saṅkappo^eb^ti yasmiṃ kāle mayhaṃ ``kīdiso  nu kho aṭṭhamo mahāpurisavitakko''ti parivitakko ahosi. tato  mama saṅkappamaññāya iddhiyā upasaṅkamīti yojanā. ^b^uttari  desayī^eb^ti ``nippapañcārāmassāyaṃ, bhikkhave, dhammo  nippapañcaratino, nāyaṃdhammo papañcārāmassa papañcaratino''ti (a0  ni0  8.30) imamaṭṭhamaṃ mahāpurisavitakkaṃ pūrento upari desayi.  taṃ pana desitaṃ dhammaṃ desento āha ^b^``nippapañcarato buddho,  nippapañcamadesayī''^eb^ti. papañcā nāma rāgādayo kilesā, tesaṃ  vūpasamatāya, tadabhāvato ca lokuttaradhammā nippapañcā nāma. tasmiṃ  nippapañce rato abhirato sammāsambuddho yathā taṃ pāpuṇāmi, tathā  tādisaṃ dhammaṃ adesayi, sāmukkaṃsikaṃ catusaccadhammadesanaṃ pakāsayīti  attho.</p>
              <p>[03] ^b^tassāhaṃ dhammamaññāyā^eb^ti tassā satthu desanāya dhammaṃ  jānitvā yathānusiṭṭhaṃ paṭipajjanto vihāsiṃ sikkhattayasaṅgahe  ^b^sāsane rato^eb^ abhirato hutvāti attho.</p>
              <p>[03] satthārā ^a^V2.0292^ea^ attano samāgamaṃ tena sādhitamatthaṃ dassetvā idāni  attano pabbajitakālato paṭṭhāya āraddhavīriyataṃ, kāye anapekkhatāya  seyyasukhapassasukhānaṃ pariccāgaṃ, appamiddhakālato paṭṭhāya  āraddhavīriyatañca dassento ^b^``pañcapaññāsavassānī''^eb^ti  gāthamāha. tattha ^b^yato nesajjiko aha^eb^nti yato paṭṭhāya  ``yogānukūlatā kammaṭṭhānapariyuṭṭhitasappurisacariyā sallekhavuttī''ti  evamādiguṇe disvā nesajjiko ahosiṃ tāni pañcapaññāsa vassāni.  ^b^yato middhaṃ samūhata^eb^nti yato paṭṭhāya mayā niddā pariccattā  tāni pañcavīsativassāni. ``therassa pañcapaññāsāya vassesu  nesajjikassa sato ādito pañcavīsativassāni niddā nāhosi, tato  paraṃ sarīrakilamathena pacchimayāme niddā ahosī''ti vadanti.</p>
              <p>[03] ^b^``nāhu assāsapassāsā''^eb^ tiādikā tisso gāthā  satthu parinibbānakāle bhikkhūhi ``kiṃ bhagavā parinibbuto''ti puṭṭho  parinibbānabhāvaṃ pavedento āha. tattha ^b^nāhu assāsapassāsā,  ṭhitacittassa tādino^eb^ti ^a^P3.0071^ea^ anulomapaṭilomato  anekākāravokārā sabbā samāpattiyo ^a^M2.0345^ea^ samāpajjitvā vuṭṭhāya sabbapacchā  catutthajjhāne ṭhitacittassa tādino buddhassa bhagavato assāsapassāsā  nāhu nāhesunti attho. etena yasmā catutthajjhānaṃ samāpannassa  kāyasaṅkhārā nirujjhanti. kāyasaṅkhārāti ca assāsapassāsā  vuccanti, tasmā catutthajjhānakkhaṇato paṭṭhāya assāsapassāsā  nāhesunti dasseti. taṇhāsaṅkhātāya ejāya abhāvato  ^b^anejo,^eb^ samādhismiṃ ṭhitattā vā ^b^anejo.  santimārabbhā^eb^ti anupādisesaṃ nibbānaṃ ārabbha paṭicca sandhāya.  ^b^cakkhumā^eb^ti pañcahi cakkhūhi cakkhumā. ^b^parinibbuto^eb^ti  parinibbāyi. ayañhettha attho --  nibbānārammaṇacatutthajjhānaphalasamāpattiṃ samāpajjitvā tadanantarameva  anupādisesāya nibbānadhātuyā parinibbutoti.</p>
              <p>[03] ^b^asallīnenā^eb^ti alīnena asaṃkuṭitena suvikasiteneva  cittena. ^b^vedanaṃ ajjhavāsayī^eb^ti sato sampajāno hutvā  māraṇantikaṃ vedanaṃ adhivāsesi, na vedanānuvattī hutvā ito cito ca  samparivatti. ^b^pajjotasseva nibbānaṃ, vimokkho cetaso ahū^eb^ti  yathā telañca paṭicca, vaṭṭiñca paṭicca pajjalanto pajjoto padīpo tesaṃ  parikkhaye nibbāyati. nibbuto ca katthaci gantvā na tiṭṭhati,  aññadatthu antaradhāyati, adassanameva gacchati; evaṃ  kilesābhisaṅkhāre nissāya pavattamāno khandhasantāno tesaṃ  parikkhaye nibbāyati, nibbuto ca katthaci gantvā na tiṭṭhati,  aññadatthu antaradhāyati, adassanameva gacchatīti dasseti. tena vuttaṃ  ``nibbanti dhīrā yathāyaṃ padīpo''ti (khu0 pā0 6.15), ``accī  yathā vātavegena khittā''ti (su0 ni0 1080) ca ādi.</p>
              <p>[03] ^b^ete^eb^ti ^a^V2.0293^ea^ parinibbānakkhaṇe satthu santāne pavattamānānaṃ  dhammānaṃ attano paccakkhatāya vuttaṃ. pacchimakā tato paraṃ  cittuppādābhāvato. ^b^dānī^eb^ti etarahi. ^b^phassapañcamā^eb^ti  phassapañcamakānaṃ dhammānaṃ pākaṭabhāvato vuttaṃ. tathā hi  cittuppādakathāyampi phassapañcamakāva ādito vuttā. ^b^aññe  dhammā^eb^ti saha nissayena aññe cittacetasikā dhammā, na  parinibbānacittacetasikā. nanu tepi na bhavissantevāti? saccaṃ na  bhavissanti, āsaṅkābhāvato pana te sandhāya ``na bhavissantī''ti  na vattabbameva. ``itare pana sekkhaputhujjanānaṃ viya bhavissanti nu  kho''ti siyā āsaṅkāti tadāsaṅkānivattanatthaṃ ``nāññe dhammā  bhavissantī''ti vuttaṃ.</p>
              <p>[03] ^b^natthi^eb^ ^a^M2.0346^ea^ ^b^dāni punāvāso, devakāyasmi jālinī^eb^ti, ettha  ^b^jālinī^eb^ti ^a^P3.0072^ea^ devataṃ ālapati, devate  devakāyasmiṃ devasamūhe upapajjanavasena puna āvāso āvasanaṃ idāni  mayhaṃ natthīti attho. tattha kāraṇamāha  ^b^``vikkhīṇo^eb^''tiādinā. sā kira devatā purimattabhāve  therassa pādaparicārikā, tasmā idāni theraṃ jiṇṇaṃ vuddhaṃ disvā  purimasinehena āgantvā ``tattha cittaṃ paṇidhehi, yattha te vusitaṃ  pure''ti devūpapattiṃ yāci. atha ``dāni natthī''tiādinā thero  tassā paṭivacanaṃ adāsi. taṃ sutvā devatā vihatāsā  tatthevantaradhāyi.</p>
              <p>[03] atha thero vehāsaṃ abbhuggantvā attano ānubhāvaṃ sabrahmacārīnaṃ  pakāsento ^b^``yassa muhuttenā''^eb^ti gāthamāha. tassattho --  ^b^yassa^eb^ khīṇāsavabhikkhuno muhuttamattena eva ^b^sahassadhā^eb^  sahassappakāro tisahassimahāsahassipabhedo, ^b^loko sabrahmakappo^eb^  sahabrahmaloko, ^b^saṃvidito^eb^ sammadeva vidito ñāto paccakkhaṃ  kato, evaṃ ^b^iddhiguṇe^eb^ iddhisampadāya cutūpapāte ca vasībhāvappatto  so bhikkhu upagatakāle devatā passati, na tassa devatānaṃ dassane  parihānīti. therena kira jāliniyā devatāya paṭivacanadānavasena  ``natthi dānī''ti gāthāya vuttāya bhikkhū jāliniṃ apassantā  ``kiṃ nu kho thero dhammālapanavasena kiñci ālapatī''ti cintesuṃ.  tesaṃ cittācāraṃ ñatvā thero ``yassa muhuttenā''ti imaṃ gāthamāha.</p>
              <p>[03] ^b^annabhāro pure^eb^ti evaṃnāmo purimattabhāve.  ^b^ghāsahārako^eb^ti ghāsamattassa atthāya bhattiṃ katvā jīvanako.  ^b^samaṇa^eb^nti samitapāpaṃ. ^b^paṭipādesi^eb^nti paṭimukho hutvā  pādāsiṃ, pasādena abhimukho hutvā āhāradānaṃ adāsinti adhippāyo.  ^b^upariṭṭha^eb^nti evaṃnāmakaṃ paccekabuddhaṃ. ^b^yasassina^eb^nti  kittimantaṃ patthaṭayasaṃ. imāya gāthāya yāva carimattabhāvā  uḷārasampattihetubhūtaṃ attano pubbakammaṃ dasseti. tenāha  ^b^``somhi sakyakule jāto''^eb^tiādi.</p>
              <p>[03] ^b^ito^eb^ ^a^V2.0294^ea^ ^b^sattā^eb^ti ito manussalokato cavitvā devaloke  dibbena ādhipaccena satta. ^b^tato sattā^eb^ti tato devalokato  cavitvā manussaloke cakkavattibhāvena satta. ^b^saṃsārāni  catuddasā^eb^ti catuddasa bhavantarasaṃsaraṇāni.  ^b^nivāsamabhijānissa^eb^nti pubbenivāsaṃ aññāsiṃ.  ^b^devaloke^eb^ ^a^M2.0347^ea^  ṭhito tadāb^ti tañca kho na imasmiṃyeva attabhāve, api ca kho  yadā ito anantarātīte attabhāve devaloke ṭhito, tadā aññāsinti  attho.</p>
              <p>[03] idāni attanā dibbacakkhuñāṇacutūpapātañāṇānaṃ adhigatākāraṃ  dassento ^b^``pañcaṅgike''^eb^tiādinā dve gāthā abhāsi. tattha  ^b^pañcaṅgike samādhimhī^eb^ti abhiññāpādakacatutthajjhānasamādhimhi.  so hi pītipharaṇatā, sukhapharaṇatā, cetopharaṇatā, ālokapharaṇatā  ^a^P3.0073^ea^, paccavekkhaṇanimittanti imehi pañcahi aṅgehi  samannāgatattā pañcaṅgiko samādhīti vuccati. ^b^sante^eb^ti  paṭipakkhavūpasamena aṅgasantatāya ca sante. ^b^ekodibhāvite^eb^ti  ekodibhāvagate, suciṇṇe vasībhāvappatteti attho.  ^b^paṭippassaddhiladdhamhī^eb^ti kilesānaṃ paṭippassaddhiyā laddhe.  ^b^dibbacakkhu visujjhi me^eb^ti evaṃvidhe samādhimhi sampādite mayhaṃ  dibbacakkhuñāṇaṃ visujjhi, ekādasahi upakkilesehi vimuttiyā  visuddhaṃ ahosi.</p>
              <p>[03] ^b^cutūpapātaṃ jānāmī^eb^ti sattānaṃ cutiñca upapattiñca  jānāmi, jānanto ca ``ime sattā amumhā lokamhā āgantvā  idhūpapannā, imamhā ca lokā gantvā amumhi loke upapajjissantī''ti  sattānaṃ ^b^āgatiṃ gatiñca^eb^ jānāmi, jānanto eva ca nesaṃ  ^b^itthabhāvaṃ^eb^ manussabhāvaṃ tato ^b^aññathābhāvaṃ^eb^  aññathātiracchānabhāvañca upapattito puretarameva jānāmi. tayidaṃ  sabbampi pañcaṅgike samādhimhi sampādite evāti dassento āha  ^b^``jhāne pañcaṅgike ṭhito''^eb^ti. tattha pañcaṅgike jhāne ṭhito  patiṭṭhito hutvā evaṃ jānāmīti attho.</p>
              <p>[03] evaṃ vijjāttayaṃ dassetvā tappasaṅgena pubbe dassitampi  tatiyavijjaṃ saha kiccanipphattiyā dassento ^b^``pariciṇṇo mayā  satthā''^eb^tiādinā gāthādvayamāha. tattha ^b^vajjīnaṃ veḷuvagāme^eb^ti  vajjiraṭṭhassa veḷuvagāme, vajjiraṭṭhe yattha pacchimavassaṃ upagacchi  veḷuvagāme. ^b^heṭṭhato veḷugumbasmi^eb^nti tattha aññatarassa  veḷugumbassa heṭṭhā. ^b^nibbāyissa^eb^nti nibbāyissāmi,  anupādisesāya nibbānadhātuyā parinibbāyissāmīti attho. </p>
              <p>[06] anuruddhattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 10. pārāpariyattheragāthāvaṇṇanā</h3n>
            <h4>
              <h4n> </h4n>
              <p>[03] ^b^samaṇassa^eb^ ^a^M2.0348^ea^ ^a^V2.0295^ea^ ^b^ahu cintā^eb^tiādikā āyasmato  pārāpariyattherassa gāthā. imassa vatthu heṭṭhā āgatameva. tā ca  gāthā satthari dharante attano puthujjanakāle manacchaṭṭhānaṃ indriyānaṃ  niggaṇhanacintāya pakāsanavasena bhāsitā. imā pana aparabhāge  satthari parinibbute attano ca parinibbāne upaṭṭhite tadā āyatiñca  bhikkhūnaṃ uddhammapaṭipattiyā pakāsanavasena bhāsitā. tattha -- </p>
              <p>[03] 920^b^.^eb^ </p>
              <p>[21] ``samaṇassa ^a^P3.0074^ea^ ahu cintā,  pupphitamhi mahāvane. </p>
              <p>[22] ekaggassa nisinnassa, pavivittassa jhāyino''ti..  -- </p>
              <p>[25] ayaṃ gāthā saṅgītikārehi ṭhapitā. tassattho heṭṭhā  vuttanayova. ayaṃ pana sambandho -- satthari aggasāvakesu ekaccesu  mahātheresu ca parinibbutesu atītasatthuke pāvacane subbacesu  sikkhākāmesu bhikkhūsu dullabhesu, dubbacesu micchāpaṭipattibahulesu  bhikkhūsu ca jātesu supupphite mahante sālavane nisinnassa  pavivittassa ekaggassa jhāyanasīlassa, samitapāpatāya  ^b^samaṇassa,^eb^ pārāpariyattherassa paṭipattiṃ nissāya ^b^cintā^eb^  vīmaṃsā ahosīti itarā -- </p>
              <p>[03] 921^b^.^eb^ </p>
              <p>[21] ``aññathā lokanāthamhi, tiṭṭhante purisuttame. </p>
              <p>[22] iriyaṃ āsi bhikkhūnaṃ, aññathā dāni dissati.. </p>
              <p>[03] 922^b^.^eb^ </p>
              <p>[21] ``sītavātaparittāṇaṃ, hirikopīnachādanaṃ. </p>
              <p>[22] mattaṭṭhiyaṃ abhuñjiṃsu, santuṭṭhā itarītare.. </p>
              <p>[03] 923^b^.^eb^ </p>
              <p>[21] ``paṇītaṃ yadi vā lūkhaṃ, appaṃ vā yadi vā bahuṃ. </p>
              <p>[22] yāpanatthaṃ abhuñjiṃsu, agiddhā nādhimucchitā.. </p>
              <p>[03] 924^b^.^eb^ </p>
              <p>[21] ``jīvitānaṃ parikkhāre, bhesajje atha paccaye. </p>
              <p>[22] na bāḷhaṃ ussukā āsuṃ, yathā te āsavakkhaye.. </p>
              <p>[03] 925^b^.^eb^ </p>
              <p>[21] ``araññe rukkhamūlesu, kandarāsu guhāsu ca. </p>
              <p>[22] vivekamanubrūhantā, vihaṃsu tapparāyaṇā.. </p>
              <p>[03] 926^b^.^eb^ </p>
              <p>[21] ``nīcā ^a^M2.0349^ea^ niviṭṭhā subharā, mudū athaddhamānasā. </p>
              <p>[22] abyāsekā amukharā, atthacintāvasānugā.. </p>
              <p>[03] 927^b^.^eb^ </p>
              <p>[21] ``tato pāsādikaṃ āsi, gataṃ bhuttaṃ nisevitaṃ. </p>
              <p>[22] siniddhā teladhārāva, ahosi iriyāpatho.. </p>
              <p>[03] 928^b^.^eb^ </p>
              <p>[21] ``sabbāsavaparikkhīṇā ^a^V2.0296^ea^, mahājhāyī mahāhitā. </p>
              <p>[22] nibbutā dāni te therā, parittā dāni tādisā.. </p>
              <p>[03] 929^b^.^eb^ </p>
              <p>[21] ``kusalānañca dhammānaṃ, paññāya ca parikkhayā. </p>
              <p>[22] sabbākāravarūpetaṃ, lujjate jinasāsanaṃ.. </p>
              <p>[03] 930^b^.^eb^ </p>
              <p>[21] ``pāpakānañca dhammānaṃ, kilesānañca yo utu. </p>
              <p>[22] upaṭṭhitā vivekāya, ye ca saddhammasesakā.. </p>
              <p>[03] 931^b^.^eb^ </p>
              <p>[21] ``te kilesā pavaḍḍhantā, āvisanti bahuṃ janaṃ. </p>
              <p>[22] kīḷanti maññe bālehi, ummattehiva rakkhasā.. </p>
              <p>[03] 932^b^.^eb^ </p>
              <p>[21] ``kilesehābhibhūtā te, tena tena vidhāvitā. </p>
              <p>[22] narā kilesavatthūsu, sasaṅgāmeva ghosite.. </p>
              <p>[03] 933^b^.^eb^ </p>
              <p>[21] ``pariccajitvā saddhammaṃ, aññamaññehi bhaṇḍare. </p>
              <p>[22] diṭṭhigatāni anventā, idaṃ seyyoti maññare.. </p>
              <p>[03] 934^b^.^eb^ </p>
              <p>[21] ``dhanañca puttaṃ bhariyañca, chaḍḍayitvāna niggatā. </p>
              <p>[22] kaṭacchubhikkhahetūpi, akicchāni nisevare.. </p>
              <p>[03] 935^b^.^eb^ </p>
              <p>[21] ``udarāvadehakaṃ ^a^P3.0075^ea^ bhutvā,  sayantuttānaseyyakā. </p>
              <p>[22] kathā vaḍḍhenti paṭibuddhā, yā kathā satthugarahitā.. </p>
              <p>[03] 936^b^.^eb^ </p>
              <p>[21] ``sabbakārukasippāni, cittiṃ katvāna sikkhare. </p>
              <p>[22] avūpasantā ajjhattaṃ, sāmaññatthotiacchati.. </p>
              <p>[03] 937^b^.^eb^ </p>
              <p>[21] ``mattikaṃ telacuṇṇañca, udakāsanabhojanaṃ. </p>
              <p>[22] gihīnaṃ upanāmenti, ākaṅkhantā bahuttaraṃ.. </p>
              <p>[03] 938^b^.^eb^ </p>
              <p>[21] ``dantaponaṃ kapitthañca, pupphaṃ khādaniyāni ca. </p>
              <p>[22] piṇḍapāte ca sampanne, ambe āmalakāni ca.. </p>
              <p>[03] 939^b^.^eb^ </p>
              <p>[21] ``bhesajjesu ^a^M2.0350^ea^ yathā vejjā, kiccākicce yathā gihī. </p>
              <p>[22] gaṇikāva vibhūsāyaṃ, issare khattiyā yathā.. </p>
              <p>[03] 940^b^.^eb^ </p>
              <p>[21] ``nekatikā vañcanikā, kūṭasakkhī apāṭukā. </p>
              <p>[22] bahūhi parikappehi, āmisaṃ paribhuñjare.. </p>
              <p>[03] 941^b^.^eb^ </p>
              <p>[21] ``lesakappe pariyāye, parikappenudhāvitā. </p>
              <p>[22] jīvikatthā upāyena, saṅkaḍḍhanti bahuṃ dhanaṃ.. </p>
              <p>[03] 942^b^.^eb^ </p>
              <p>[21] ``upaṭṭhāpenti ^a^V2.0297^ea^ parisaṃ, kammato no ca dhammato. </p>
              <p>[22] dhammaṃ paresaṃ desenti, lābhato no ca atthato.. </p>
              <p>[03] 943^b^.^eb^ </p>
              <p>[21] ``saṅghalābhassa bhaṇḍanti, saṅghato paribāhirā. </p>
              <p>[22] paralābhopajīvantā, ahirīkā na lajjare.. </p>
              <p>[03] 944^b^.^eb^ </p>
              <p>[21] ``nānuyuttā tathā eke, muṇḍā saṅghāṭipārutā. </p>
              <p>[22] sambhāvanaṃyevicchanti, lābhasakkāramucchitā.. </p>
              <p>[03] 945^b^.^eb^ </p>
              <p>[21] ``evaṃ nānappayātamhi, na dāni sukaraṃ tathā. </p>
              <p>[22] aphusitaṃ vā phusituṃ, phusitaṃ vānurakkhituṃ.. </p>
              <p>[03] 946^b^.^eb^ </p>
              <p>[21] ``yathā kaṇṭakaṭṭhānamhi, careyya anupāhano. </p>
              <p>[22] satiṃ upaṭṭhapetvāna, evaṃ gāme munī care.. </p>
              <p>[03] 947^b^.^eb^ </p>
              <p>[21] ``saritvā pubbake yogī, tesaṃ vattamanussaraṃ. </p>
              <p>[22] kiñcāpi pacchimo kālo, phuseyya amataṃ padaṃ.. </p>
              <p>[03] 948^b^.^eb^ </p>
              <p>[21] ``idaṃ vatvā sālavane, samaṇo bhāvitindriyo. </p>
              <p>[22] brāhmaṇo parinibbāyī, isi khīṇapunabbhavo''ti.. -- </p>
              <p>[25] imā gāthā thereneva bhāsitā.</p>
              <p>[03] tattha ^b^iriyaṃ āsi bhikkhūna^eb^nti purisuttame  ^b^lokanāthamhi^eb^ sammāsambuddhe ^b^tiṭṭhante^eb^ dharante etarahi  paṭipattibhāvato. ^b^aññathā^eb^ aññena pakārena ^a^M2.0351^ea^ bhikkhūnaṃ iriyaṃ  caritaṃ ahosi yathānusiṭṭhaṃ paṭipattibhāvato. ^b^aññathā dāni  dissatī^eb^ti idāni pana tato aññathā bhikkhūnaṃ iriyaṃ dissati  ayāthāvapaṭipattibhāvatoti adhippāyo ^a^P3.0076^ea^.</p>
              <p>[03] idāni satthari dharante yenākārena bhikkhūnaṃ paṭipatti ahosi,  taṃ tāva dassetuṃ ^b^``sītavātaparittāṇa''^eb^ntiādi vuttaṃ. tattha  ^b^mattaṭṭhiya^eb^nti taṃ mattaṃ payojanaṃ. yāvadeva sītavātaparittāṇaṃ,  yāvadeva hirīkopīnapaṭicchādanaṃ katvā cīvaraṃ paribhuñjiṃsu. kathaṃ?  ^b^santuṭṭhā itarītare^eb^ yasmiṃ tasmiṃ hīne paṇīte vā yathāladdhe paccaye  santosaṃ āpannā.</p>
              <p>[03] ^b^paṇīta^eb^nti uḷāraṃ sappiādinā saṃsaṭṭhaṃ, tadabhāvena  ^b^lūkhaṃ. appa^eb^nti, catupañcālopamattampi. ^b^bahuṃ yāpanatthaṃ  abhuñjiṃsū^eb^ti paṇītaṃ bahuṃ bhuñjantāpi yāpanamattameva āhāraṃ bhuñjiṃsu.  tato eva ^b^agiddhā^eb^ gedhaṃ anāpannā. ^b^nādhimucchitā^eb^ na  ajjhositā akkhabbhañjanaṃ viya sākaṭikā, vaṇalepanaṃ viya vaṇino  abhuñjiṃsu.</p>
              <p>[03] ^b^jīvitānaṃ^eb^ ^a^V2.0298^ea^ ^b^parikkhāre, bhesajje atha paccaye^eb^pi jīvitānaṃ  pavattiyā parikkhārabhūte bhesajjasaṅkhāte paccaye gilānapaccaye.  ^b^yathā te^eb^ti yathā te purimakā bhikkhū āsavakkhaye ^b^ussukā^eb^  yuttā āsuṃ, tathā te rogābhibhūtāpi gilānapaccaye bāḷhaṃ ativiya  ^b^ussukā^eb^ nāhesunti attho.</p>
              <p>[03] ^b^tapparāyaṇā^eb^ti vivekaparāyaṇā vivekapoṇā. evaṃ catūhi  gāthāhi catupaccayasantosaṃ bhāvanābhiratiñca dassentena tesaṃ  ariyavaṃsapaṭipadā dassitā.</p>
              <p>[03] ^b^nīcā^eb^ti ``mayaṃ paṃsukūlikā piṇḍapātikā''ti  attukkaṃsanaparavambhanāni akatvā nīcavuttino, nivātavuttinoti attho.  ^b^niviṭṭhā^eb^ti sāsane niviṭṭhasaddhā. ^b^subharā^eb^ti  appicchatādibhāvena suposā. ^b^mudū^eb^ti vattapaṭipattiyaṃ sakale ca  brahmacariye mudū, suparikammakatasuvaṇṇaṃ viya viniyogakkhamā.  ^b^mudū^eb^ti vā abhākuṭikā uttānamukhā pupphitamukhena  paṭisanthāravuttino, sutitthaṃ viya sukhāvahāti vuttaṃ hoti.  ^b^athaddhamānasā^eb^ti akathinacittā ^a^M2.0352^ea^ tena subbacabhāvamāha.  ^b^abyāsekā^eb^ti sativippavāsābhāvato kilesabyāsekarahitā,  antarantarā taṇhādiṭṭhimānādīhi avokiṇṇāti attho.  ^b^amukharā^eb^ti na mukharā, na mukhena kharā vacīpāgabbhiyarahitāti  vā attho. ^b^atthacintāvasānugā^eb^ti  hitacintāvasānugāhitacintāvasikā, attano paresañca hitacintameva  anuparivattanakā.</p>
              <p>[03] ^b^tato^eb^ti tasmā nīcavuttādihetu. ^b^pāsādika^eb^nti  pasādajanikaṃ paṭipattiṃ passantānaṃ suṇantānañca pasādāvahaṃ.  ^b^gata^eb^nti abhikkantapaṭikkantaparivattanādigamanaṃ. ^b^gata^eb^nti vā  kāyavācāpavatti. ^b^bhutta^eb^nti catupaccayaparibhogo.  ^b^nisevita^eb^nti gocaranisevanaṃ. ^b^siniddhā^eb^ ^a^P3.0077^ea^  ^b^teladhārāvā^eb^ti yathā anivattitā  kusalajanābhisiñcitā savantī teladhārā avicchinnā ^b^siniddhā^eb^  maṭṭhā dassanīyā pāsādikā hoti, evaṃ tesaṃ ākappasampannānaṃ  iriyāpatho acchiddo saṇho maṭṭho dassanīyo pāsādiko ahosi.</p>
              <p>[03] ^b^mahājhāyī^eb^ti mahantehi jhānehi jhāyanasīlā, mahantaṃ vā  nibbānaṃ jhāyantīti mahājhāyī. tato eva ^b^mahāhitā,^eb^  mahantehi hitehi samannāgatāti attho. ^b^te therā^eb^ti te  yathāvuttappakārā paṭipattiparāyaṇā therā idāni parinibbutāti attho.  ^b^parittā dāni tādisā^eb^ti idāni pacchime kāle tādisā  tathārūpā therā parittā appakā katipayā evāti vuttaṃ hoti.</p>
              <p>[03] ^b^kusalānañca^eb^ ^a^V2.0299^ea^ ^b^dhammāna^eb^nti vivaṭṭassa upanissayabhūtānaṃ  vimokkhasambhārānaṃ anavajjadhammānaṃ. ^b^paññāya cā^eb^ti tathārūpāya  paññāya ca. ^b^parikkhayā^eb^ti abhāvato anuppattito. kāmañcettha  paññāpi siyā anavajjadhammā, bahukārabhāvadassanatthaṃ panassā visuṃ  gahaṇaṃ yathā puññañāṇasambhārāti. ^b^sabbākāravarūpeta^eb^nti  ādikalyāṇatādīhi sabbehi ākāravarehi pakāravisesehi upetaṃ yuttaṃ  jinassa bhagavato sāsanaṃ lujjati vinassatīti attho.</p>
              <p>[03] ^b^pāpakānañca dhammānaṃ, kilesānañca yo utū^eb^ti  kāyaduccaritādīnaṃ pāpadhammānaṃ lobhādīnañca kilesānaṃ yo utu yo  kālo, so ayaṃ ^a^M2.0353^ea^ vattatīti vacanaseso. ^b^upaṭṭhitā vivekāya, ye  ca saddhammasesakā^eb^ti ye pana evarūpe kāle  kāyacittaupadhivivekatthāya upaṭṭhitā āraddhavīriyā, te ca  sesapaṭipattisaddhammakā honti. ayañhettha adhippāyo --  suvisuddhasīlācārāpi samānā idāni ekacce bhikkhū  iriyāpathasaṇṭhāpanaṃ, samathavipassanābhāvanāvidhānaṃ,  mahāpalibodhūpacchedo, khuddakapalibodhūpacchedoti evamādipubbakiccaṃ  sampādetvā bhāvanamanuyuñjanti. te sesapaṭipattisaddhammakā, paṭipattiṃ  matthakaṃ pāpetuṃ na sakkontīti.</p>
              <p>[03] ^b^te kilesā pavaḍḍhantā^eb^ti ye bhagavato orasaputtehi ca  tadā parikkhayaṃ pariyādānaṃ gamitā kilesā, te etarahi laddhokāsā  bhikkhūsu vuddhiṃ virūḷhiṃ vepullaṃ āpajjantā. ^b^āvisanti bahuṃ  jana^eb^nti kalyāṇamittarahitaṃ ayonisomanasikārabahulaṃ andhabālajanaṃ  abhibhavitvā avasaṃ karontā āvisanti santānaṃ anupavisanti.  evaṃbhūtā ca te ^b^kīḷanti maññe bālehi, ummattehiva rakkhasā,^eb^  yathā nāma keḷisīlā rakkhasā bhisakkarahite ummatte āvisitvā te  anayabyasanaṃ āpādentā tehi kīḷanti, evaṃ te kilesā  sammāsambuddhabhisakkarahite andhabāle bhikkhū āvisitvā tesaṃ  diṭṭhadhammikādibhedaṃ anatthaṃ uppādentā tehi saddhiṃ kīḷanti maññe,  kīḷantā viya hontīti attho.</p>
              <p>[03] ^b^tena^eb^ ^a^P3.0078^ea^ ^b^tenā^eb^ti tena tena  ārammaṇabhāgena. ^b^vidhāvitā^eb^ti virūpaṃ dhāvitā asāruppavasena  paṭipajjantā. ^b^kilesavatthūsū^eb^ti paṭhamaṃ uppannaṃ kilesā pacchā  uppajjanakānaṃ kāraṇabhāvato kilesāva kilesavatthūni, tesu  kilesavatthūsu samūhitesu. ^b^sasaṅgāmeva ghosite^eb^ti  hiraññasuvaṇṇamaṇimuttādikaṃ dhanaṃ vippakiritvā ``yaṃ yaṃ  hiraññasuvaṇṇādi yassa yassa hatthagataṃ, taṃ taṃ tassa tasseva hotū''ti  evaṃ kāmaghosanā sasaṅgāmaghosanā nāma. tatthāyamattho ^a^V2.0300^ea^ --  kilesavatthūsu ``yo yo kileso yaṃ yaṃ sattaṃ gaṇhāti abhibhavati,  so so tassa tassa hotū''ti kilesasenāpatinā mārena sasaṅgāme  ghosite viya. tehi tehi kilesehi abhibhūtā te bālaputhujjanā tena  tena ārammaṇabhāgena vidhāvitā vositāti.</p>
              <p>[03] te ^a^M2.0354^ea^ evaṃ vidhāvitā kiṃ karontīti āha ^b^``pariccajitvā  saddhammaṃ, aññamaññehi bhaṇḍare''^eb^ti. tassattho -- paṭipattisaddhammaṃ  chaḍḍetvā āmisakiñjakkhahetu ^b^aññamaññehi bhaṇḍare^eb^ kalahaṃ  karontīti. ^b^diṭṭhigatānī^eb^ti ``viññāṇamattameva atthi, nattheva  rūpadhammā''ti, ``yathā puggalo nāma paramatthato natthi, evaṃ  sabhāvadhammāpi paramatthato natthi, vohāramattamevā''ti ca evamādīni  diṭṭhigatāni micchāgāhe ^b^anventā^eb^ anugacchantā ^b^idaṃ seyyo^eb^  idameva seṭṭhaṃ, aññaṃ micchāti maññanti.</p>
              <p>[03] ^b^niggatā^eb^ti gehato nikkhantā.  ^b^kaṭacchubhikkhahetūpī^eb^ti kaṭacchumattabhikkhānimittampi. taṃ  dadantassa gahaṭṭhassa ananulomikasaṃsaggavasena ^b^akiccāni^eb^  pabbajitena akattabbāni kammāni ^b^nisevare^eb^ karonti.</p>
              <p>[03] ^b^udarāvadehakaṃ bhutvā^eb^ti ``ūnūdaro mitāhāro''ti  (theragā0 982; mi0 pa0 6.5.10) vuttavacanaṃ acintetvā udarapūraṃ  bhuñjitvā. ^b^sayantuttānaseyyakā^eb^ti ``dakkhiṇena passena  sīhaseyyaṃ kappeti pāde pādaṃ accādhāya sato sampajāno''ti (a0  ni0  8.9; vibha0 519) vuttavidhānaṃ ananussaritvā  uttānaseyyakā sayanti. ^b^yā kathā satthugarahitā^eb^ti  rājakathāditiracchānakathaṃ sandhāya vadati.</p>
              <p>[03] ^b^sabbakārukasippānī^eb^ti sabbehi vessādīhi kārukehi  kattabbāni bhattatālavaṇṭakaraṇādīni hatthasippāni. ^b^cittiṃ  katvānā^eb^ti sakkaccaṃ sādaraṃ katvā. ^b^avūpasantā ajjhatta^eb^nti  kilesavūpasamābhāvato gadduhanamattampi samādhānābhāvato ca ajjhattaṃ  avūpasantā, avūpasantacittāti attho. ^b^sāmaññattho^eb^ti  samaṇadhammo. ^b^atiacchatī^eb^ti tesaṃ ājīvakiccapasutatāya  ekadesampi aphusanato visuṃyeva nisīdati, anallīyatīti vuttaṃ hoti.</p>
              <p>[03] ^b^mattika^eb^nti ^a^P3.0079^ea^ pākatikaṃ vā pañcavaṇṇaṃ vā  gihīnaṃ viniyogakkhamaṃ mattikaṃ. ^b^telacuṇṇañcā^eb^ti pākatikaṃ,  abhisaṅkhataṃ vā telañca cuṇṇañca. ^b^udakāsanabhojana^eb^nti  udakañca āsanañca ^a^V2.0301^ea^ bhojanañca. ^b^ākaṅkhantā bahuttara^eb^nti bahuṃ  piṇḍapātādiuttaruttaraṃ ākaṅkhantā ``amhehi mattikādīsu dinnesu  manussā daḷhabhattikā hutvā bahuṃ uttaruttaraṃ catupaccayajātaṃ dassantī''ti  adhippāyena gihīnaṃ upanāmentīti attho.</p>
              <p>[03] dante ^a^M2.0355^ea^ punanti sodhenti etenāti ^b^dantaponaṃ,^eb^ dantakaṭṭhaṃ.  ^b^kapittha^eb^nti kapitthaphalaṃ. ^b^puppha^eb^nti sumanacampakādipupphaṃ.  ^b^khādanīyānī^eb^ti aṭṭhārasavidhepi khajjakavisese. ^b^piṇḍapāte  ca sampanne^eb^ti vaṇṇādisampayutte odanavisese. ^b^``ambe  āmalakāni cā''^eb^ti ^b^ca^eb^-saddena mātuluṅgatālanāḷikerādiphalāni  avuttāni saṅgaṇhāti. sabbattha gihīnaṃ upanāmenti ākaṅkhantā  bahuttaranti yojanā.</p>
              <p>[03] ^b^bhesajjesu yathā vejjā^eb^ti gihīnaṃ bhesajjappayogesu yathā  vejjā, tathā bhikkhū paṭipajjantīti adhippāyo. ^b^kiccākicce  yathā gihī^eb^ti gahaṭṭhānaṃ khuddake ceva mahante ca kicce kattabbe gihī  viya. ^b^gaṇikāva vibhūsāya^eb^nti attano sarīrassa vibhūsane  rūpūpajīviniyo viya. ^b^issare khattiyā yathā^eb^ti issare  issariyapavattane yathā khattiyā, evaṃ kulapatī hutvā vattantīti attho.</p>
              <p>[03] ^b^nekatikā^eb^ti nikatiyaṃ niyuttā, amaṇiṃyeva maṇiṃ,  asuvaṇṇaṃyeva suvaṇṇaṃ katvā paṭirūpasāciyoganiratā.  ^b^vañcanikā^eb^ti kūṭamānādīhi vippalambakā. ^b^kūṭasakkhī^eb^ti  ayāthāvasakkhino. ^b^apāṭukā^eb^ti vāmakā, asaṃyatavuttīti attho.  ^b^bahūhi parikappehī^eb^ti yathāvuttehi aññehi ca bahūhi  micchājīvappakārehi.</p>
              <p>[03] ^b^lesakappe^eb^ti kappiyalese kappiyapaṭirūpe.  ^b^pariyāyeti,^eb^ paccayesu pariyāyassa yoge. ^b^parikappe^eb^ti  vaḍḍhiādivikappane, sabbattha visaye bhummaṃ. ^b^anudhāvitā^eb^ti  mahicchatādīhi pāpadhammehi anudhāvitā vositā. ^b^jīvikatthā^eb^  jīvikappayojanā ājīvahetukā. ^b^upāyenā^eb^ti parikathādinā  upāyena paccayuppādananayena. ^b^saṅkaḍḍhantī^eb^ti saṃharanti.</p>
              <p>[03] ^b^upaṭṭhāpenti parisa^eb^nti parisāya attānaṃ upaṭṭhapenti, yathā  parisā attānaṃ upaṭṭhapenti, evaṃ parisaṃ saṅgaṇhantīti attho.  ^b^kammato^eb^ti kammahetu. te hi attano kattabbaveyyāvaccanimittaṃ  upaṭṭhapenti. ^b^no ca dhammato^eb^ti dhammanimittaṃ no ca upaṭṭhapenti.  yo satthārā ullumpanasabhāvasaṇṭhitāya parisāya saṅgaho anuññāto,  tena na saṅgaṇhantīti attho. ^b^lābhato^eb^ti ^a^V2.0302^ea^ lābhahetu, ``ayyo  ^a^P3.0080^ea^ bahussuto, bhāṇako, `dhammakathiko'ti evaṃ  sambhāvento mahājano mayhaṃ lābhasakkāre upanayissatī''ti ^a^M2.0356^ea^  icchācāre ṭhatvā lābhanimittaṃ paresaṃ dhammaṃ desenti. ^b^no ca atthato^eb^ti  yo so vimuttāyatanasīse ṭhatvā saddhammaṃ kathentena pattabbo attho, na  taṃdiṭṭhadhammikādibhedahitanimittaṃ dhammaṃ desentīti attho.</p>
              <p>[03] ^b^saṅghalābhassa bhaṇḍantī^eb^ti saṅghalābhahetu bhaṇḍanti  ``mayhaṃ pāpuṇāti, na tuyha''ntiādinā kalahaṃ karonti.  ^b^saṅghato paribāhirā^eb^ti, ariyasaṅghato bahibhūtā ariyasaṅghe  tadabhāvato. ^b^paralābhopajīvantā^eb^ti sāsane lābhassa  andhabālaputhujjanehi pare sīlādiguṇasampanne sekkhe uddissa uppannattā  taṃ paralābhaṃ, parato vā dāyakato laddhabbalābhaṃ upajīvantā  bhaṇḍanakārakā bhikkhū pāpajigucchāya abhāvato ^b^ahirikā^eb^  samānā ca ``mayaṃ paralābhaṃ bhuñjāma, parapaṭibaddhajīvikā''tipi ^b^na  lajjare^eb^ na hirīyanti.</p>
              <p>[03] ^b^nānuyuttā^eb^ti samaṇakaraṇehi dhammehi ananuyuttā.  ^b^tathā^eb^ti yathā pubbe vuttā bandhanakārakādayo, tathā.  ^b^eke^eb^ti ekacce. ^b^muṇḍā saṅghāṭipārutā^eb^ti kevalaṃ  muṇḍitakesatāya muṇḍā pilotikakhaṇḍehi saṅghaṭitaṭṭhena  ``saṅghāṭī''ti laddhanāmena cīvarena pārutasarīrā.  ^b^sambhāvanaṃyevicchanti, lābhasakkāramucchitā^eb^ti lābhasakkārāsāya  mucchitā ajjhositā hutvā, ``pesalo dhutavādo bahussuto''ti vā  madhuravacanamanuyuttā ``ariyo''ti ca kevalaṃ ^b^sambhāvanaṃ^eb^  bahumānaṃyeva icchanti esanti, na tannimitte guṇeti attho.</p>
              <p>[03] ^b^eva^eb^nti ``kusalānañca dhammānaṃ paññāya ca  parikkhayā''ti vuttanayena. ^b^nānappayātamhī^eb^ti nānappakāre  bhedanadhamme payāte samakate, nānappakārena vā saṃkilesadhamme payātuṃ  pavattituṃ āraddhe. ^b^na dāni sukaraṃ tathā^eb^ti idāni imasmiṃ  dullabhakalyāṇamitte dullabhasappāyasaddhammassavane ca kāle yathā satthari  dharante ^b^aphusitaṃ^eb^ aphuṭṭhaṃ, anadhigataṃ jhānavipassanaṃ ^b^phusituṃ  adhigantuṃ, phusitaṃ vā^eb^ hānabhāgiyaṃ ṭhitibhāgiyameva vā ahutvā yathā  visesabhāgiyaṃ hoti, tathā ^b^anurakkhituṃ^eb^ pāletuṃ sukaraṃ, tathā na  sukaraṃ, tathā sampādetuṃ na sakkāti attho.</p>
              <p>[03] idāni ^a^M2.0357^ea^ attano parinibbānakālassa āsannattā saṃkhittena  ovādena sabrahmacāriṃ ovadanto ^b^``yathā  kaṇṭakaṭṭhānamhī''^eb^tiādimāha. tassattho -- yathā puriso kenacideva  payojanena kaṇṭakanicite padese anupāhano vicaranto ``mā maṃ  kaṇṭako vijjhī''ti ^a^P3.0081^ea^ satiṃ upaṭṭhapetvāva ^a^V2.0303^ea^ vicarati,  evaṃ kilesakaṇṭakanicite gocaragāme payojanena caranto muni satiṃ  upaṭṭhapetvāna satisampajaññayutto appamattova careyya kammaṭṭhānaṃ  avijahantoti vuttaṃ hoti.</p>
              <p>[03] ^b^saritvā pubbake yogī, tesaṃ vattamanussara^eb^nti purimake  yoge bhāvanāya yuttatāya yogī āraddhavipassake saritvā tesaṃ vattaṃ  āgamānusārena sammāpaṭipattibhāvanāvidhiṃ anussaranto dhuranikkhepaṃ  akatvā yathāpaṭipajjanto. ^b^kiñcāpi pacchimo kālo^eb^ti  yadipāyaṃ atītasatthuko carimo kālo, tathāpi yathādhammameva  paṭipajjanto vipassanaṃ ussukkāpento ^b^phuseyya amataṃ padaṃ^eb^ nibbānaṃ  adhigaccheyya.</p>
              <p>[03] ^b^idaṃ vatvā^eb^ti, yathādassitaṃ saṃkilesavodānesu imaṃ  paṭipattividhiṃ kathetvā. ayañca osānagāthā saṅgītikārehi therassa  parinibbānaṃ pakāsetuṃ vuttāti veditabbā. </p>
              <p>[06] pārāpariyattheragāthāvaṇṇanā niṭṭhitā. </p>
              <p>[06] vīsatinipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 17. tiṃsanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. phussattheragāthāvaṇṇanā</h3n>
            <h4>
              <h4n> </h4n>
              <p>[03] tiṃsanipāte ^a^M2.0358^ea^ ^a^V2.0304^ea^ ^b^pāsādike bahū disvā^eb^tiādikā āyasmato  phussattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinitvā  devamanussesu saṃsaranto imasmiṃ buddhuppāde ekassa maṇḍalikarañño  putto hutvā nibbatti, ^b^phusso^eb^ti nāmaṃ ahosi. so viññutaṃ  patto khattiyakumārehi sikkhitabbasippesu nipphattiṃ gato.  upanissayasampannattā kāmesu alaggacitto aññatarassa mahātherassa  santike dhammaṃ sutvā paṭiladdhasaddho pabbajitvā cariyānukūlaṃ kammaṭṭhānaṃ  gahetvā bhāvanaṃ anuyuñjanto jhānāni nibbattetvā jhānapādakaṃ vipassanaṃ  paṭṭhapetvā nacirasseva chaḷabhiñño ahosi. athekadivasaṃ paṇḍaragotto  nāma eko tāpaso tassa santike dhammaṃ sutvā nisinno sambahule  bhikkhū sīlācārasampanne susaṃvutindriye bhāvitakāye bhāvitacitte  disvā pasannacitto ``sādhu vatāyaṃ paṭipatti loke ciraṃ tiṭṭheyyā''ti  cintetvā ``kathaṃ nu kho, bhante, anāgatamaddhānaṃ bhikkhūnaṃ paṭipatti  bhavissatī''ti theraṃ pucchi. tamatthaṃ dassento saṅgītikārā -- </p>
              <p>[03] 949^b^.^eb^ </p>
              <p>[21] ``pāsādike bahū disvā, bhāvitatte susaṃvute. </p>
              <p>[22] isi paṇḍarasagotto, apucchi phussasavhaya''nti.. --  gāthaṃ ādito ṭhapesuṃ.</p>
              <p>[03] tattha ^a^P3.0082^ea^ ^b^pāsādike^eb^ti attano paṭipattiyā  pasādārahe. ^b^bahū^eb^ti sambahule. ^b^bhāvitatte^eb^ti  samathavipassanābhāvanāhi bhāvitacitte. ^b^susaṃvute^eb^ti suṭṭhu  saṃvutindriye. ^b^isī^eb^ti tāpaso. ^b^paṇḍarasagotto^eb^ti  paṇḍarassa nāma isino vaṃse jātattā tena samānagotto.  ^b^phussasavhaya^eb^nti phussasaddena avhātabbaṃ, phussanāmakanti attho. </p>
              <p>[03] 950^b^.^eb^ </p>
              <p>[21] ``kiṃ ^a^M2.0359^ea^ chandā kimadhippāyā, kimākappā bhavissare. </p>
              <p>[22] anāgatamhi kālamhi, taṃ me akkhāhi pucchito''ti..  -- </p>
              <p>[25] ayaṃ ^a^V2.0305^ea^ tassa isino pucchāgāthā.</p>
              <p>[03] tattha ^b^kiṃ chandā^eb^ti imasmiṃ sāsane anāgate bhikkhū  kīdisacchandā kīdisādhimuttikā, kiṃ hīnādhimuttikā, udāhu  paṇītādhimuttikāti attho. ^b^kimadhippāyā^eb^ti kīdisādhippāyā  kīdisajjhāsayā, kiṃ saṃkilesajjhāsayā, udāhu vodānajjhāsayāti  attho. atha vā ^b^chandā^eb^ nāma kattukamyatā, tasmā kīdisī  tesaṃ kattukamyatāti attho. ^b^adhippāyo^eb^ ajjhāsayoyeva.  ^b^kimākappā^eb^ti kīdisākappā. ākappāti ca  vesagahaṇādivārittacārittavantoti attho. ^b^bhavissare^eb^ti  bhavissanti. ^b^taṃ me^eb^ti taṃ anāgate bhikkhūnaṃ  chandādhippāyākappabhedaṃ pucchito mayhaṃ ^b^akkhāhi^eb^ kathehīti theraṃ  ajjhesati. tassa thero tamatthaṃ ācikkhanto sakkaccasavane tāva  niyojetuṃ -- </p>
              <p>[03] 951^b^.^eb^ </p>
              <p>[21] ``suṇohi vacanaṃ mayhaṃ, isi paṇḍarasavhaya. </p>
              <p>[22] sakkaccaṃ upadhārehi, ācikkhissāmyanāgata''nti.. --  gāthamāha.</p>
              <p>[03] tassattho -- bho paṇḍaranāma isi, yaṃ tvaṃ maṃ pucchasi, taṃ te  anāgataṃ ācikkhissāmi, ācikkhato pana mama vacanaṃ suṇāhi  anāgatatthadīpanato saṃvegāvahato ca sakkaccaṃ upadhārehīti.</p>
              <p>[03] atha thero anāgataṃsañāṇena bhikkhūnaṃ bhikkhunīnañca bhāviniṃ  pavattiṃ yathābhūtaṃ disvā tassa ācikkhanto -- </p>
              <p>[03] 952^b^.^eb^ </p>
              <p>[21] ``kodhanā upanāhī ca, makkhī thambhī saṭhā bahū. </p>
              <p>[22] issukī nānāvādā ca, bhavissanti anāgate.. </p>
              <p>[03] 953^b^.^eb^ </p>
              <p>[21] ``aññātamānino dhamme, gambhīre tīragocarā. </p>
              <p>[22] lahukā agarū dhamme, aññamaññamagāravā.. </p>
              <p>[03] 954^b^.^eb^ </p>
              <p>[21] ``bahū ādīnavā loke, uppajjissantyanāgate. </p>
              <p>[22] sudesitaṃ imaṃ dhammaṃ, kilesissanti dummatī.. </p>
              <p>[03] 955^b^.^eb^ </p>
              <p>[21] ``guṇahīnāpi ^a^M2.0361^ea^ saṅghamhi, voharantā visāradā. </p>
              <p>[22] balavanto bhavissanti, mukharā assutāvino.. </p>
              <p>[03] 956^b^.^eb^ </p>
              <p>[21] ``guṇavantopi ^a^V2.0306^ea^ ^a^P3.0083^ea^ saṅghamhi, voharantā  yathātthato. </p>
              <p>[22] dubbalā te bhavissanti, hirīmanā anatthikā.. </p>
              <p>[03] 957^b^.^eb^ </p>
              <p>[21] ``rajataṃ jātarūpañca, khettaṃ vatthumajeḷakaṃ.. </p>
              <p>[22] dāsidāsañca dummedhā, sādiyissantyanāgate.. </p>
              <p>[03] 958^b^.^eb^ </p>
              <p>[21] ``ujjhānasaññino bālā, sīlesu asamāhitā. </p>
              <p>[22] unnaḷā vicarissanti, kalahābhiratā magā.. </p>
              <p>[03] 959^b^.^eb^ </p>
              <p>[21] ``uddhatā ca bhavissanti, nīlacīvarapārutā. </p>
              <p>[22] kuhā thaddhā lapā siṅgī, carissantyariyā viya.. </p>
              <p>[03] 960^b^.^eb^ </p>
              <p>[21] ``telasaṇṭhehi kesehi, capalā añjanakkhikā. </p>
              <p>[22] rathiyāya gamissanti, dantavaṇṇikapārutā.. </p>
              <p>[03] 961^b^.^eb^ </p>
              <p>[21] ``ajegucchaṃ vimuttehi, surattaṃ arahaddhajaṃ. </p>
              <p>[22] jigucchissanti kāsāvaṃ, odātesu samucchitā.. </p>
              <p>[03] 962^b^.^eb^ </p>
              <p>[21] ``lābhakāmā bhavissanti, kusītā hīnavīriyā. </p>
              <p>[22] kicchantā vanapatthāni, gāmantesu vasissare.. </p>
              <p>[03] 963^b^.^eb^ </p>
              <p>[21] ``ye ye lābhaṃ labhissanti, micchājīvaratā sadā. </p>
              <p>[22] te teva anusikkhantā, bhajissanti asaṃyatā.. </p>
              <p>[03] 964^b^.^eb^ </p>
              <p>[21] ``ye ye alābhino lābhaṃ, na te pujjā bhavissare. </p>
              <p>[22] supesalepi te dhīre, sevissanti na te tadā.. </p>
              <p>[03] 965^b^.^eb^ </p>
              <p>[21] ``milakkhurajanaṃ rattaṃ, garahantā sakaṃ dhajaṃ. </p>
              <p>[22] titthiyānaṃ dhajaṃ keci, dhārissantyavadātakaṃ.. </p>
              <p>[03] 966^b^.^eb^ </p>
              <p>[21] ``agāravo ca kāsāve, tadā tesaṃ bhavissati. </p>
              <p>[22] paṭisaṅkhā ca kāsāve, bhikkhūnaṃ na bhavissati.. </p>
              <p>[03] 967^b^.^eb^ </p>
              <p>[21] ``abhibhūtassa dukkhena, sallaviddhassa ruppato. </p>
              <p>[22] paṭisaṅkhā mahāghorā, nāgassāsi acintiyā.. </p>
              <p>[03] 968^b^.^eb^ </p>
              <p>[21] ``chaddanto hi tadā disvā, surattaṃ arahaddhajaṃ. </p>
              <p>[22] tāvadevabhaṇī gāthā, gajo atthopasaṃhitā.. </p>
              <p>[03] 969^b^.^eb^ </p>
              <p>[21] ``anikkasāvo kāsāvaṃ, yo vatthaṃ paridhassati. </p>
              <p>[22] apeto damasaccena, na so kāsāvamarahati.. </p>
              <p>[03] 970^b^.^eb^ </p>
              <p>[21] ``yo ca vantakasāvassa, sīlesu susamāhito. </p>
              <p>[22] upeto damasaccena, sa ve kāsāvamarahati.. </p>
              <p>[03] 971^b^.^eb^ </p>
              <p>[21] ``vipannasīlo ^a^V2.0307^ea^ dummedho, pākaṭo kāmakāriyo. </p>
              <p>[22] vibbhantacitto nissukko, na so kāsāvamarahati.. </p>
              <p>[03] 972^b^.^eb^ </p>
              <p>[21] ``yo ca sīlena sampanno, vītarāgo samāhito. </p>
              <p>[22] odātamanasaṅkappo, sa ve kāsāvamarahati.. </p>
              <p>[03] 973^b^.^eb^ </p>
              <p>[21] ``uddhato unnaḷo bālo, sīlaṃ yassa na vijjati. </p>
              <p>[22] odātakaṃ arahati, kāsāvaṃ kiṃ karissati.. </p>
              <p>[03] 974^b^.^eb^ </p>
              <p>[21] ``bhikkhū ^a^P3.0084^ea^ ca bhikkhuniyo ca,  duṭṭhacittā anādarā. </p>
              <p>[22] tādīnaṃ mettacittānaṃ, niggaṇhissantyanāgate.. </p>
              <p>[03] 975^b^.^eb^ </p>
              <p>[21] ``sikkhāpentāpi therehi, bālā cīvaradhāraṇaṃ. </p>
              <p>[22] na suṇissanti dummedhā, pākaṭā kāmakāriyā.. </p>
              <p>[03] 976^b^.^eb^ </p>
              <p>[21] ``te tathā sikkhitā bālā, aññamaññaṃ agāravā. </p>
              <p>[22] nādiyissantupajjhāye, khaḷuṅko viya sārathiṃ.. </p>
              <p>[03] 977^b^.^eb^ </p>
              <p>[21] ``evaṃ anāgataddhānaṃ, paṭipatti bhavissati. </p>
              <p>[22] bhikkhūnaṃ bhikkhunīnañca, patte kālamhi pacchime.. </p>
              <p>[03] 978^b^.^eb^ </p>
              <p>[21] ``purā āgacchate etaṃ, anāgataṃ mahabbhayaṃ. </p>
              <p>[22] subbacā hotha sakhilā, aññamaññaṃ sagāravā.. </p>
              <p>[03] 979^b^.^eb^ </p>
              <p>[21] ``mettacittā kāruṇikā, hotha sīlesu saṃvutā. </p>
              <p>[22] āraddhavīriyā pahitattā, niccaṃ daḷhaparakkamā.. </p>
              <p>[03] 980^b^.^eb^ </p>
              <p>[21] ``pamādaṃ ^a^M2.0362^ea^ bhayato disvā, appamādañca khemato. </p>
              <p>[22] bhāvethaṭṭhaṅgikaṃ maggaṃ, phusantā amataṃ pada''nti.. --  imā gāthā abhāsi.</p>
              <p>[03] tattha ^b^kodhanā^eb^ti kujjhanasīlā. ^b^bhavissanti  anāgate^eb^ti sambandho. kiṃ therassa kāle tathā nāhesunti? na  nāhesuṃ. tadā pana kalyāṇamittabahulatāya ovādakesu viññāpakesu  sabrahmacārīsu bahūsu vijjamānesu kilesesu balavantesu  paṭisaṅkhānabahulatāya ca yebhuyyena bhikkhū akkodhanā ahesuṃ, āyatiṃ  tabbipariyāye atikodhanā bhavissanti, tasmā ``anāgate''ti vuttaṃ.  sesapadesupi eseva nayo. ^b^upanāhī^eb^ti āghātavatthūsu  āghātassa upanayhanasīlā upanāhasambhavato vā upanāhī. tattha  purimakāliko byāpādo kodho, aparakāliko upanāho. sakiṃ  pavatto vā doso kodho, anekakkhattuṃ pavatto upanāho. paresaṃ  vijjamāne guṇe makkhanti puñjanti, tesaṃ vā udakapuñjaniyā viya  udakassa makkho makkhanaṃ puñjanaṃ etesaṃ atthīti ^b^makkhī^eb^.  atimānalakkhaṇo thambho etesaṃ atthīti ^b^thambhī. saṭhā^eb^ti  ^a^V2.0308^ea^ asantaguṇavibhāvanalakkhaṇena sāṭheyyena samannāgatā. ^b^issukī^eb^ti  parasampattikhiyyanalakkhaṇāya issāya samannāgatā.  ^b^nānāvādā^eb^ti aññamaññaṃ viruddhavādā viruddhadiṭṭhikā,  kalahakārakā cāti attho.</p>
              <p>[03] ^b^aññātamānino dhamme, gambhīre tīragocarā^eb^ti gambhīre  durobhāse saddhamme aññāte eva ``ñātoti, diṭṭho''ti evaṃ mānino,  tato eva tassa orabhāge pavattitāya orimatīragocarā.  ^b^lahukā^eb^ti lahusabhāvā capalā. ^b^agarū dhamme^eb^ti saddhamme  gāravarahitā. ^b^aññamaññamagāravā^eb^ti aññamaññasmiṃ appatissā,  saṅghe sabrahmacārīsu ca garugāravavirahitā. ^b^bahū ādīnavā^eb^ti  vuttappakārā, vakkhamānā ca bahū anekadosā antarāyā ^a^P3.0085^ea^.  ^b^loke^eb^ti sattaloke. ^b^uppajjissantyanāgate^eb^ti  anāgate pātu bhavissanti. ^b^sudesitaṃ imaṃ dhamma^eb^nti,  sammāsambuddhena suṭṭhu aviparītaṃ ādikalyāṇādippakārena desitaṃ imaṃ  āgamasaddhammaṃ. ^b^kilesissantī^eb^ti kiliṭṭhaṃ kilesadūsitaṃ  karissanti, ``āpattiṃ `anāpattī'ti garukāpattiṃ  `lahukāpattī'''tiādinā ^a^M2.0363^ea^ duccaritasaṃkilesena asaddhammena saṇhasukhumaṃ  rūpārūpadhammaṃ paṭikkhipissanti, diṭṭhisaṃkilesena ubhayatrāpi  taṇhāsaṃkilesena saṃkilesissanti malinaṃ karissanti.  ^b^dummatī^eb^ti nippaññā. vuttañhetaṃ bhagavatā -- ``bhavissanti,  bhikkhave, bhikkhū anāgatamaddhānaṃ...pe0... abhidhammakathaṃ vedallakathaṃ  kathentā kaṇhadhammaṃ okkamamānā na bujjhissantī''ti (a0 ni0   5.79).</p>
              <p>[03] ^b^guṇahīnā^eb^ti sīlādiguṇavirahitā dussīlā, alajjino ca.  atha vā ^b^guṇahīnā^eb^ti vinayavārittādiguṇena hīnā dhammavinaye  appakataññuno. ^b^saṅghamhī^eb^ti saṅghamajjhe. ^b^voharantā^eb^ti  kathentā, saṅghe vinicchayakathāya vattamānāya yaṃkiñci bhaṇantā.  ^b^visāradā^eb^ti nibbhayā pagabbhā. ^b^balavanto^eb^ti pakkhabalena  balavanto. ^b^mukharā^eb^ti mukhakharā kharavādino.  ^b^assutāvino^eb^ti na sutavanto, kevalaṃ  lābhasakkārasilokasannissayena guṇadharā hutvā ``dhammaṃ `adhammo'ti,  adhammañca `dhammo'ti, vinayaṃ `avinayo'ti, avinayañca  `vinayo'''ti evaṃ attanā yathicchitamatthaṃ saṅghamajjhe patiṭṭhapentā  balavanto bhavissanti.</p>
              <p>[03] ^b^guṇavanto^eb^ti sīlādiguṇasampannā. ^b^voharantā  yathātthato^eb^ti atthānurūpaṃ, aviparītatthaṃ ``dhammaṃ `dhammo'ti,  adhammaṃ `adhammo'ti, vinayaṃ `vinayo'ti avinayaṃ `avinayo'''ti  evaṃ dīpentā. ^b^dubbalā te bhavissantī^eb^ti parisāyaṃ  alajjussannatāya balavirahitā te bhavissanti, tesaṃ vacanaṃ na  tiṭṭhissati. ^b^hirīmanā anatthikā^eb^ti hirīmanto kenaci  anatthikā. te hi dhammena vattuṃ samatthāpi ^a^V2.0309^ea^ pāpajigucchatāya  appakiccatāya ca kehici virodhaṃ akarontā attano vādaṃ patiṭṭhāpetuṃ  na vāyamantā diṭṭhāvikammaṃ vā adhiṭṭhānaṃ vā akatvā tuṇhī honti.</p>
              <p>[03] ^b^rajata^eb^nti rūpiyaṃ, tena kahāpaṇalohamāsakādīnampi  saṅgaho daṭṭhabbo. ^b^jātarūpa^eb^nti suvaṇṇaṃ, tena maṇimuttādīnampi  saṅgaho daṭṭhabbo. vā-saddo samuccayattho ``apadā vā''tiādīsu  (a0 ni0  4.34;  5.32; itivu0 90) viya.  ``rajatajātarūpañcā''ti vā pāṭho. ^b^khetta^eb^nti yattha  pubbaṇṇāparaṇṇaṃ ruhati, taṃ khettaṃ. tadatthaṃ akatabhūmibhāgo vatthu.  ^b^ajeḷaka^eb^nti eḷakā nāma ajāyeva, te ṭhapetvā avasesā  pasujātī ajā nāma. ajeḷakaggahaṇeneva hettha gomahiṃsādīnampi  saṅgaho kato. ^b^dāsidāsañcā^eb^ti dāsiyo ca dāse  ^a^M2.0364^ea^ ca.  ^b^dummedhā^eb^ti aviddasuno ^a^P3.0086^ea^, kappiyākappiyaṃ  sāruppāsāruppaṃ ajānantā attano atthāya ^b^sādiyissanti^eb^  sampaṭicchissanti.</p>
              <p>[03] ^b^ujjhānasaññino^eb^ti pare heṭṭhato katvā olokanacittā,  anujjhāyitabbaṭṭhānepi vā ujjhānasīlā. ^b^bālā^eb^ti  duccintitacintanādinā bālalakkhaṇena samannāgatā, tato eva  ^b^sīlesu asamāhitā^eb^ catupārisuddhisīlesu na samāhitacittā.  ^b^unnaḷā^eb^ti, samussitatucchamānā. ^b^vicarissantī^eb^ti  mānaddhajaṃ ukkhipitvā vicarissanti. ^b^kalahābhiratā magā^eb^ti  sārambhabahulatāya karaṇuttariyapasutā kalahe eva abhiratā magasadisā  migā viya attahitāpekkhā ghāsesanābhiratā dubbalavihesaparāti attho.</p>
              <p>[03] ^b^uddhatā^eb^ti uddhaccena samannāgatā cittekaggatārahitā.  ^b^nīlacīvarapārutā^eb^ti akappiyarajanarattena nīlavaṇṇena cīvarena  pārutā, tādisaṃ cīvaraṃ nivāsetvā ceva pārupitvā ca vicaraṇakā.  ^b^kuhā^eb^ti sāmantajappanādinā kuhanavatthunā kuhakā,  asantaguṇasambhāvanicchāya kohaññaṃ katvā paresaṃ vimhāpayā.  ^b^thaddhā^eb^ti kodhena mānena ca thaddhamānasā kakkhaḷahadayā.  ^b^lapā^eb^ti lapanakā kuhanavuttikā, pasannamānasehi manussehi  ``kena, bhante, ayyassa attho''ti paccayadāyakānaṃ vadāpanakā,  payuttavācāvasena, nippesikatāvasena ca paccayatthaṃ lapakāti vā attho.  ^b^siṅgī^eb^ti ``tattha katamaṃ siṅgaṃ? yaṃ siṅgaṃ siṅgāratā  cāturatā cāturiyaṃ parikkhatatā pārikkhatiya''nti (vibha0 852)  evaṃ vuttehi siṅgasadisehi pākaṭakilesehi samannāgatā,  siṅgāracaritāti attho. ^b^``ariyā viyā''^eb^ti idaṃ  ``kuhā''ti etasseva atthadassanaṃ. kuhakānañhi ariyānamiva  ṭhitabhāvaṃ dassento ariyā viya vicarantīti āha.</p>
              <p>[03] ^b^telasaṇṭhehī^eb^ti ^a^V2.0310^ea^ sitthakatelena vā udakatelena vā  osaṇṭhitehi. ^b^capalā^eb^ti kāyamaṇḍanaparikkhāramaṇḍanādinā  cāpallena yuttā. ^b^añjanakkhikā^eb^ti alaṅkārañjanena añjitanettā.  ^b^rathiyāya gamissantī^eb^ti bhikkhācariyāya  kulūpasaṅkamanāpadesehi, mahāracchāya ito cito ca paribbhamissanti.  ^b^dantavaṇṇikapārutā^eb^ti dantavaṇṇarattena cīvarena pārutasarīrā.</p>
              <p>[03] ^b^ajeguccha^eb^nti ^a^M2.0365^ea^ ajigucchitabbaṃ. ^b^vimuttehī^eb^ti  ariyehi. ^b^suratta^eb^nti kappiyarajanena suṭṭhu rattaṃ, arahantānaṃ  buddhādīnaṃ ciṇṇatāya arahaddhajaṃ jigucchissanti kāsāvaṃ. kasmā?  ^b^odātesu samucchitā^eb^ gedhaṃ āpannā. dantavaṇṇapārupanassa hi  idaṃ ^a^P3.0087^ea^ kāraṇavacanaṃ. te hi setakaṃ sambhāventā  ``sabbena sabbaṃ setake gahite liṅgapariccāgo eva siyā''ti  dantavaṇṇaṃ pārupanti.</p>
              <p>[03] ^b^lābhakāmā^eb^ti lābhagiddhā. bhikkhācariyāsupi  kosajjayogato ^b^kusītā^eb^. samaṇadhammaṃ kātuṃ cittassa  ussāhābhāvena ^b^hīnavīriyā. kicchantā^eb^ti, kilamantā,  vanapatthesu vasituṃ kicchantā kilantacittāti attho.  ^b^gāmantesū^eb^ti gāmantasenāsanesu gāmasamīpesu senāsanesu,  gāmadvāresu vā senāsanesu. ^b^vasissare^eb^ti vasissanti.</p>
              <p>[03] ^b^te teva anusikkhantā^eb^ti ye ye micchājīvappayogena  laddhalābhā, te te eva puggale anusikkhantā bhamissanti.  ^b^bhamissantī^eb^ti sayampi te viya micchājīvena lābhaṃ uppādetuṃ  rājakulādīni sevantā paribbhamissanti. ^b^``bhajissantī''^eb^ti  vā pāṭho, sevissantīti attho. ^b^asaṃyatā^eb^ti sīlasaṃyamarahitā.</p>
              <p>[03] ^b^ye ye alābhino lābha^eb^nti ye ye bhikkhū  micchājīvaparivajjanena appapuññatāya ca lābhassa paccayassa na  lābhino, te ^b^pujjā^eb^ pūjanīyā pāsaṃsā ^b^tadā^eb^ anāgate kāle  na bhavissanti. ^b^supesalepi te dhīre^eb^ti dhitisampannatāya dhīre  suṭṭhu pesalepi te bhikkhū na sevissanti, tadā anāgate te lābhino  lābhakāmāva bhikkhūti attho.</p>
              <p>[03] ^b^milakkhurajanaṃ ratta^eb^nti kālakacchakarajanena rattaṃ.  samāsapadañhetaṃ, gāthāsukhatthaṃ sānunāsikaniddeso. ^b^garahantā sakaṃ  dhaja^eb^nti attano dhajabhūtaṃ kāsāvaṃ jigucchantā. sāsane  pabbajitānañhi kāsāvo dhajo nāma. ^b^titthiyānaṃ dhajaṃ kecī^eb^ti  keci sakyaputtiyabhāvaṃ paṭijānantā eva titthiyānaṃ setavatthikānaṃ  dhajabhūtaṃ avadātakaṃ setavatthaṃ dhāressanti.</p>
              <p>[03] ^b^agāravo^eb^ ^a^V2.0311^ea^ ^b^ca kāsāve^eb^ti arahaddhajabhūte kāsāve agāravo  abahumānaṃ tadā anāgate tesaṃ bhavissati. ^b^paṭisaṅkhā ca  kāsāve^eb^ti ``paṭisaṅkhā ^a^M2.0366^ea^ yoniso cīvaraṃ paṭisevāmī''tiādinā  (ma0 ni0 1.23; a0 ni0  6.58) nayena paccavekkhaṇamattampi  kāsāvaparibhoge na bhavissati.</p>
              <p>[03] kāsāvaṃ dhārentena kāsāvaṃ bahumānena ``duccaritato  oramitabba''nti kāsāvassa garukātabbabhāve chaddantajātakamudāharanto  ^b^``abhibhūtassa dukkhenā''^eb^tiādimāha. tattha  ^b^sallaviddhassā^eb^ti puthunā savisena sallena viddhassa, tato eva  mahatā dukkhena abhibhūtassa. ^b^ruppato^eb^ti sarīravikāraṃ āpajjato.  ^b^mahāghorā^eb^ti sarīrajīvitesu nirapekkhatāya bhimmā garutarā  paṭisaṅkhā aññehi ^b^acintiyā^eb^ cintāmattena pavattetuṃ  asakkuṇeyyā chaddantamahānāgassa^b^āsi,^eb^ ahosi.  chaddantanāgarājakāle hi bodhisatto soṇuttarena nāma nesādena  paṭicchannaṭṭhāne ^a^P3.0088^ea^ ṭhatvā visapītena sallena viddho mahatā  dukkhena abhibhūto taṃ gahetvā paridahitaṃ kāsāvaṃ disvā ``ayaṃ  ariyaddhajena paṭicchanno, na mayā hiṃsitabbo''ti tattha mettacittameva  paccupaṭṭhapetvā uparidhammaṃ desesi. yathāha -- </p>
              <p>[21] ``samappito puthusallena nāgo, </p>
              <p>[27] aduṭṭhacitto luddakamajjhabhāsi. </p>
              <p>[26] kimatthayaṃ kissa vā samma hetu, </p>
              <p>[22] mamaṃ vadhī kassa vāyaṃ payogo''tiādi.. (jā0  1.16.124).</p>
              <p>[03] imamatthaṃ dassento thero ^b^``chaddanto hī''^eb^tiādimāha.  tattha ^b^surattaṃ arahaddhaja^eb^nti soṇuttarena paridahitakāsāvaṃ  sandhāyāha. ^b^abhaṇī^eb^ti abhāsi. ^b^gāthā^eb^ti gāthāyo.  ^b^gajo^eb^ti chaddanto nāgarājā. ^b^atthopasaṃhitā^eb^ti  atthasannissitā hitā, hitayuttāti attho.</p>
              <p>[03] chaddantanāgarājena vuttagāthāsu ^b^anikkasāvo^eb^ti rāgādīhi  kasāvehi kasāvo, ^b^paridahissatī^eb^ti  nivāsanapārupanāttharaṇavasena paribhuñjissati. ``paridhassatī''ti  vā pāṭho. ^b^apeto damasaccenā^eb^ti indriyadamena ceva  paramatthasaccapakkhikena vacīsaccena ca apeto, viyutto pariccattoti  attho. ^b^na so^eb^ti so evarūpo puggalo kāsāvaṃ paridahituṃ  nārahati.</p>
              <p>[03] ^b^vantakasāvassā^eb^ti ^a^M2.0367^ea^ ^a^V2.0312^ea^ catūhi maggehi vantakasāvo  chaḍḍitakasāvo pahīnakasāvo assa bhaveyyāti attho.  ^b^sīlesū^eb^ti catupārisuddhisīlesu. ^b^susamāhito^eb^ti suṭṭhu  samāhito. ^b^upeto^eb^ti indriyadamena ceva vuttappakārena saccena ca  upagato samannāgato. ^b^sa ve^eb^ti so evarūpo puggalo taṃ  gandhakāsāvavatthaṃ ekantena arahatīti attho.</p>
              <p>[03] ^b^vipannasīlo^eb^ti bhinnasīlo. ^b^dummedho^eb^ti nippañño  sīlavisodhanapaññāya virahito. ^b^pākaṭo^eb^ti ``dussīlo  aya''nti pākaṭo pakāso, vikkhittindriyatāya vā ^b^pākaṭo^eb^  pākaṭindriyoti attho. ^b^kāmakāriyo^eb^ti bhinnasaṃvaratāya  yathicchitakārako, kāmassa vā mārassa yathākāmakaraṇīyo.  ^b^vibbhantacitto^eb^ti rūpādīsu visayesu vikkhittacitto.  ^b^nissukko^eb^ti asukko sukkadhammarahito hirottappavivajjito,  kusaladhammasampādanaussukkarahito vā.</p>
              <p>[03] ^b^vītarāgo^eb^ti vigatacchandarāgo.  ^b^odātamanasaṅkappo^eb^ti suvisuddhamanovitakko, anāvilasaṅkappo vā.</p>
              <p>[03] ^b^kāsāvaṃ kiṃ karissatī^eb^ti yassa sīlaṃ natthi, tassa  kāsāvaṃ kiṃ nāma payojanaṃ sādhessati, cittakatasadisaṃ tassa  pabbajitaliṅganti attho.</p>
              <p>[03] ^b^duṭṭhacittā^eb^ti ^a^P3.0089^ea^ rāgādidosehi dūsitacittā.  ^b^anādarā^eb^ti satthari dhamme aññamaññañca ādararahitā agāravā.  ^b^tādīnaṃ mettacittāna^eb^nti mettābhāvanāya sampayuttahadaye teneva  arahattādhigamena iṭṭhādīsu tādibhāvappatte uḷāraguṇe. upayogatthe hi  idaṃ sāmivacanaṃ. ^b^niggaṇhissantī^eb^ti ``sīlādisampanne disvā  te sambhāventā vipannasīle amhe na bahuṃ maññissantī''ti attani  agāravabhayena yathā te ubbāḷhā pakkamissanti, tathā bādhissantīti  attho.</p>
              <p>[03] ^b^sikkhāpentāpī^eb^ti sikkhāpiyamānāpi. kammatthe hi  ayaṃ kattuniddeso. ^b^therehī^eb^ti attano ācariyupajjhāyehi.  ^b^cīvaradhāraṇa^eb^nti idaṃ samaṇapaṭipattiyā nidassanamattaṃ, tasmā  ``evaṃ te abhikkamitabbaṃ, evaṃ te paṭikkamitabba''ntiādinā  ^a^M2.0368^ea^ (a0 ni0  4.122) sikkhāpiyamānāpīti attho. ^b^na  suṇissantī^eb^ti ovādaṃ na gaṇhissanti.</p>
              <p>[03] ^b^te tathā sikkhitā bālā^eb^ti te andhabālā  ācariyupajjhāyehi sikkhāpiyamānāpi anādaratāya ^a^V2.0313^ea^ asikkhitāti.  ^b^nādiyissantupajjhāye^eb^ti upajjhāye ācariye ca ādaraṃ na  karonti, tesaṃ anusāsaniyaṃ na tiṭṭhanti. yathā kiṃ? ^b^khaḷuṅko  viya sārathiṃ^eb^ yathā khaḷuṅko duṭṭhasso assadamakaṃ nādiyati na tassa  upadese tiṭṭhati, evaṃ tepi upajjhāyācariye na bhāyanti na  sārajjantīti attho.</p>
              <p>[03] ^b^``eva''^eb^ntiādi vuttassevatthassa nigamanaṃ. tattha  ^b^eva^eb^nti vuttappakārena. ^b^anāgataddhāna^eb^nti anāgatamaddhānaṃ,  anāgate kāleti attho. taṃyeva sarūpato dassento ^b^``patte  kālamhi pacchime''^eb^ti āha. tattha katamo pacchimakālo?  ``tatiyasaṅgītito paṭṭhāya pacchimakālo''ti keci, taṃ eke  nānujānanti. sāsanassa hi pañcayugāni vimuttiyugaṃ, samādhiyugaṃ,  sīlayugaṃ, sutayugaṃ, dānayuganti. tesu paṭhamaṃ vimuttiyugaṃ, tasmiṃ  antarahite samādhiyugaṃ vattati, tasmimpi antarahite sīlayugaṃ vattati,  tasmimpi antarahite sutayugaṃ vattateva. aparisuddhasīlo hi  ekadesena pariyattibāhusaccaṃ paggayha tiṭṭhati lābhādikāmatāya. yadā  pana mātikāpariyosānā pariyatti sabbaso antaradhāyati, tato paṭṭhāya  liṅgamattameva avasissati, tadā yathā tathā dhanaṃ saṃharitvā dānamukhena  vissajjenti, sā kira nesaṃ carimā sammāpaṭipatti. tattha  sutayugato paṭṭhāya pacchimakālo, ``sīlayugato paṭṭhāyā''ti apare.</p>
              <p>[03] evaṃ thero pacchime kāle uppajjanakaṃ mahābhayaṃ dassetvā puna  tattha sannipatitabhikkhūnaṃ ovādaṃ dadanto ^b^``purā  āgacchate''^eb^tiādinā tisso gāthā abhāsi. tattha ^b^purā  āgacchate eta^eb^nti etaṃ mayā tumhākaṃ vuttaṃ paṭipattiantarāyakaraṃ  anāgataṃ mahābhayaṃ āgacchati purā, yāva āgamissati, tāvadevāti  attho. ^b^subbacā^eb^ti vacanakkhamā sovacassakārakehi dhammehi  ^a^P3.0090^ea^ samannāgatā, garūnaṃ anusāsaniyo  padakkhiṇaggāhino hothāti attho. ^b^sakhilā^eb^ti muduhadayā.</p>
              <p>[03] ^b^mettacittā^eb^ti ^a^M2.0369^ea^ sabbasattesu hitūpasaṃhāralakkhaṇāya mettāya  sampayuttacittā. ^b^kāruṇikā^eb^ti karuṇāya niyuttā paresaṃ  dukkhāpanayanākāravuttiyā karuṇāya samannāgatā.  ^b^āraddhavīriyā^eb^ti akusalānaṃ pahānāya kusalānaṃ upasampadāya  paggahitavīriyā. ^b^pahitattā^eb^ti nibbānaṃ paṭipesitacittā.  ^b^nicca^eb^nti sabbakālaṃ. ^b^daḷhaparakkamā^eb^ti thiravīriyā.</p>
              <p>[03] ^b^pamāda^eb^nti pamajjanaṃ, kusalānaṃ dhammānaṃ ananuṭṭhānaṃ,  akusalesu ca dhammesu cittavossaggo. vuttañhi -- </p>
              <p>[02] ``tattha ^a^V2.0314^ea^ katamo pamādo? kāyaduccarite vā  vacīduccarite vā manoduccarite vā pañcasu vā kāmaguṇesu cittassa  vossaggo vossaggānuppadānaṃ, kusalānaṃ dhammānaṃ bhāvanāya  asakkaccakiriyatā''tiādi (vibha0 930).</p>
              <p>[03] ^b^appamāda^eb^nti appamajjanaṃ, so pamādassa paṭipakkhato  veditabbo. atthato hi appamādo nāma satiyā avippavāso,  upaṭṭhitāya satiyā eva cetaṃ nāmaṃ. ayañhettha attho -- yasmā  pamādamūlakā sabbe anatthā, appamādamūlakā ca sabbe atthā, tasmā  pamādaṃ ^b^bhayato^eb^ upaddavato disvā appamādañca ^b^khemato^eb^  anupaddavato disvā appamādapaṭipattiyā sikhābhūtaṃ  sīlādikkhandhattayasaṅgahaṃ sammādiṭṭhiādīnaṃ aṭṭhannaṃ aṅgānaṃ vasena  ^b^aṭṭhaṅgikaṃ^eb^ ariyamaggaṃ ^b^bhāvetha, amataṃ^eb^ nibbānaṃ  ^b^phusantā^eb^ sacchikarontā attano santāne uppādetha,  dassanamaggamatte aṭṭhatvā upari tiṇṇaṃ maggānaṃ uppādanavasena vaḍḍhetha,  evaṃ vo appamādabhāvanā sikhāpattā bhavissatīti.</p>
              <p>[03] evaṃ thero sampattaparisaṃ ovadati. imā eva cimassa therassa  aññābyākaraṇagāthā ahesunti. </p>
              <p>[06] phussattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 2. sāriputtattheragāthāvaṇṇanā</h3n>
            <h4>
              <h4n> </h4n>
              <p>[03] ^b^yathācārī^eb^ ^a^M2.0370^ea^ ^b^yathāsato^eb^tiādikā āyasmato sāriputtattherassa  gāthā. tassa āyasmato mahāmoggallānattherassa ca vatthu evaṃ  veditabbaṃ -- atīte ito satasahassakappādhike asaṅkhyeyyamatthake  āyasmā sāriputto brāhmaṇamahāsālakule nibbatti, nāmena  ^b^saradamāṇavo^eb^ nāma ahosi. mahāmoggallāno  gahapatimahāsālakule nibbatti, nāmena ^b^sirivaḍḍhakuṭumbiko^eb^ nāma  ahosi. te ubhopi sahapaṃsukīḷakasahāyā ahesuṃ. tesu  saradamāṇavo pitu accayena kulasantakaṃ ^a^P3.0091^ea^ dhanaṃ  paṭipajjitvā ekadivasaṃ rahogato cintesi -- ``imesaṃ sattānaṃ maraṇaṃ  nāma ekantikaṃ, tasmā mayā ekaṃ pabbajjaṃ upagantvā mokkhamaggo  gavesitabbo''ti sahāyaṃ upasaṅkamitvā, samma, ahaṃ pabbajitukāmo,  kiṃ tvaṃ pabbajituṃ sakkhissasī''ti vatvā tena ``na  sakkhissāmī''ti vutte ``hotu ahameva pabbajissāmī''ti  ratanakoṭṭhāgārāni vivarāpetvā kapaṇaddhikādīnaṃ ^a^V2.0315^ea^ mahādānaṃ datvā  pabbatapādaṃ gantvā isipabbajjaṃ pabbaji. tassa pabbajjaṃ anupabbajitā  catusattatisahassamattā brāhmaṇaputtā ahesuṃ. so pañca abhiññāyo aṭṭha  ca samāpattiyo nibbattetvā tesampi jaṭilānaṃ kasiṇaparikammaṃ  ācikkhi. tepi sabbe pañcābhiññā aṭṭha samāpattiyo nibbattesuṃ.</p>
              <p>[03] tena samayena anomadassī nāma sammāsambuddho loke  uppajjitvā pavattitavaradhammacakko satte saṃsāramahoghato tāretvā  ekadivasaṃ ``saradatāpasassa ca antevāsikānañca saṅgahaṃ  karissāmī''ti eko adutiyo pattacīvaramādāya ākāsena gantvā  ``buddhabhāvaṃ me jānātū''ti tāpasassa passantasseva ākāsato  otaritvā pathaviyaṃ patiṭṭhāsi. saradatāpaso satthu sarīre  mahāpurisalakkhaṇāni upadhāretvā ``sabbaññubuddhoyevāya''nti niṭṭhaṃ  gantvā paccuggamanaṃ katvā āsanaṃ paññāpetvā adāsi. nisīdi  bhagavā paññatte āsane. saradatāpaso satthu santike ekamantaṃ  nisīdi.</p>
              <p>[03] tasmiṃ samaye tassa antevāsikā catusattatisahassamattā jaṭilā  paṇītapaṇītāni ojavantāni phalāphalāni gahetvā āgatā satthāraṃ  disvā ^a^M2.0371^ea^ sañjātappasādā attano ācariyassa ca satthu ca nisinnākāraṃ  oloketvā, ``ācariya, mayaṃ pubbe `tumhehi mahantataro koci  natthī'ti vicarāma, ayaṃ pana puriso tumhehi mahantataro maññe''ti  āhaṃsu. ``kiṃ vadetha, tātā? sāsapena saddhiṃ  aṭṭhasaṭṭhiyojanasatasahassubbedhaṃ sineruṃ samaṃ kātuṃ icchatha?  sabbaññubuddhena maṃ tulyaṃ mā karitthā''ti. atha te tāpasā  ācariyassa vacanaṃ sutvā ``yāva mahā vatāyaṃ purisuttamo''ti sabbeva  pādesu nipatitvā satthāraṃ vandiṃsu.</p>
              <p>[03] atha te ācariyo āha -- ``tātā, satthu anucchaviko no  deyyadhammo natthi, satthā ca bhikkhācāravelāya idhāgato, handa mayaṃ  deyyadhammaṃ yathābalaṃ dassāma. tumhehi yaṃ yaṃ paṇītaṃ phalāphalaṃ ābhataṃ,  taṃ taṃ āharathā''ti āharāpetvā hatthe dhovitvā sayaṃ tathāgatassa patte  patiṭṭhāpesi. satthārā ca phalāphale paṭiggaṇhitamatte devatā dibbojaṃ  pakkhipiṃsu. tāpaso udakampi sayameva parissāvetvā adāsi.  tato bhojanakiccaṃ niṭṭhāpetvā satthari nisinne sabbe antevāsike  pakkositvā satthu santike sāraṇīyaṃ kathaṃ kathento nisīdi. satthā  ^a^P3.0092^ea^ ``dve aggasāvakā bhikkhusaṅghena saddhiṃ  āgacchantū''ti cintesi. te satthu cittaṃ ñatvā tāvadeva  satasahassakhīṇāsavaparivārā aggasāvakā āgantvā satthāraṃ vanditvā  ekamantaṃ aṭṭhaṃsu.</p>
              <p>[03] tato ^a^V2.0316^ea^ saradatāpaso antevāsike āmantesi -- ``tātā, satthu  bhikkhusaṅghassa ca pupphāsanena pūjā kātabbā, tasmā pupphāni  āharathā''ti. te tāvadeva iddhiyā vaṇṇagandhasampannāni pupphāni  āharitvā buddhassa yojanappamāṇaṃ pupphāsanaṃ paññāpesuṃ, ubhinnaṃ  aggasāvakānaṃ tigāvutaṃ, sesabhikkhūnaṃ aḍḍhayojanikādibhedaṃ,  saṅghanavakassa usabhamattaṃ paññāpesuṃ. evaṃ tesaṃ paññattesu āsanesu  saradatāpaso tathāgatassa purato añjaliṃ paggayha ṭhito -- ``bhante,  mayhaṃ anuggahatthāya imaṃ pupphāsanaṃ abhiruhathā''ti āha. nisīdi  bhagavā pupphāsane. satthari nisinne dve aggasāvakā sesabhikkhū ca  attano attano pattāsane nisīdiṃsu. satthā ``tesaṃ mahapphalaṃ  hotū''ti nirodhaṃ samāpajji. satthu samāpannabhāvaṃ ñatvā dve  aggasāvakāpi sesabhikkhūpi nirodhaṃ samāpajjiṃsu. tāpaso  ^a^M2.0372^ea^ sattāhaṃ  nirantaraṃ pupphacchattaṃ dhārento aṭṭhāsi. itare pana vanamūlaphalāphalaṃ  paribhuñjitvā sesakāle añjaliṃ paggayha aṭṭhaṃsu.</p>
              <p>[03] satthā sattāhassa accayena nirodhato vuṭṭhāya aggasāvakaṃ  nisabhattheraṃ āmantesi -- ``tāpasānaṃ pupphāsanānumodanaṃ karohī''ti.  thero sāvakapāramīñāṇe ṭhatvā tesaṃ pupphāsanānumodanaṃ akāsi.  tassa desanāvasāne satthā dutiyaṃ aggasāvakaṃ anomattheraṃ āmantesi  -- ``tvampi imesaṃ dhammaṃ desehī''ti. sopi tepiṭakaṃ buddhavacanaṃ  sammasitvā tesaṃ dhammaṃ kathesi. dvinnampi desanāya ekassapi  dhammābhisamayo nāhosi. atha satthā buddhavisaye ṭhatvā dhammadesanaṃ  ārabhi. desanāvasāne ṭhapetvā saradatāpasaṃ avasesā sabbepi  catusattatisahassamattā jaṭilā arahattaṃ pāpuṇiṃsu. satthā ``etha,  bhikkhavo''ti hatthaṃ pasāresi. te tāvadeva antarahitatāpasavesā  aṭṭhaparikkhāravaradharā saṭṭhivassikattherā viya ahesuṃ.</p>
              <p>[03] saradatāpaso pana ``aho vatāhampi ayaṃ nisabhatthero viya  anāgate ekassa buddhassa aggasāvako bhaveyya''nti satthu desanākāle  uppannaparivitakkatāya aññavihito hutvā maggaphalāni paṭivijjhituṃ  nāsakkhi. atha tathāgataṃ vanditvā tathā paṇidhānaṃ akāsi.  satthāpissa anantarāyena samijjhanabhāvaṃ disvā -- ``ito tvaṃ  kappasatasahassādhikaṃ ekaṃ asaṅkhyeyyaṃ atikkamitvā gotamassa nāma  sammāsambuddhassa aggasāvako sāriputto nāma bhavissasī''ti  byākaritvā dhammakathaṃ vatvā bhikkhusaṅghaparivuto ākāsaṃ pakkhandi.</p>
              <p>[03] saradatāpasopi ^a^P3.0093^ea^ sahāyakassa sirivaḍḍhassa  santikaṃ gantvā, samma, mayā anomadassissa ^a^V2.0317^ea^ bhagavato pādamūle  anāgate uppajjanakassa gotamassa nāma sammāsambuddhassa  aggasāvakaṭṭhānaṃ patthitaṃ, tvampi tassa dutiyasāvakaṭṭhānaṃ patthehīti.</p>
              <p>[03] sirivaḍḍho taṃ upadesaṃ sutvā attano nivesanadvāre  aṭṭhakarīsamattaṃ ṭhānaṃ samatalaṃ kāretvā lājapañcamāni pupphāni  vikiritvā nīluppalacchadanaṃ maṇḍapaṃ kāretvā buddhāsanaṃ paññāpetvā  bhikkhūnampi āsanāni paññāpetvā ^a^M2.0373^ea^ mahantaṃ sakkārasammānaṃ sajjetvā,  saradatāpasena satthāraṃ nimantāpetvā sattāhaṃ mahādānaṃ pavattetvā,  buddhappamukhaṃ bhikkhusaṅghaṃ mahārahehi vatthehi acchādetvā,  dutiyasāvakabhāvāya paṇidhānaṃ akāsi. satthāpissa anantarāyena  samijjhanabhāvaṃ disvā vuttanayena byākaritvā bhattānumodanaṃ katvā  pakkāmi. sirivaḍḍho haṭṭhapahaṭṭho yāvajīvaṃ kusalakammaṃ katvā  dutiyacittavāre kāmāvacaradevaloke nibbatti. saradatāpaso cattāro  brahmavihāre bhāvetvā brahmaloke nibbatti.</p>
              <p>[03] tato paṭṭhāya nesaṃ ubhinnampi antarākammaṃ na kathitaṃ. amhākaṃ  pana bhagavato uppattito puretarameva saradatāpaso rājagahassa avidūre  upatissagāme rūpasāriyā brāhmaṇiyā kucchimhi paṭisandhiṃ gaṇhi.  taṃdivasamevassa sahāyopi rājagahasseva avidūre kolitagāme  moggaliyā brāhmaṇiyā kucchimhi paṭisandhiṃ gaṇhi. tāni kira  dvepi kulāni yāva sattamā kulaparivaṭṭā ābaddhapaṭibaddhasahāyakāneva.  tesaṃ dvinnaṃ ekadivasameva gabbhaparihāramadaṃsu. dasamāsaccayena  jātānampi tesaṃ chasaṭṭhi dhātiyo upaṭṭhāpesuṃ, nāmaggahaṇadivase  rūpasāribrāhmaṇiyā puttassa upatissagāme jeṭṭhakulassa puttattā  ^b^upatisso^eb^ti nāmaṃ akaṃsu. itarassa kolitagāme jeṭṭhakulassa  puttattā ^b^kolito^eb^ti nāmaṃ akaṃsu. te ubhopi mahatā parivārena  vaḍḍhantā vuddhimanvāya sabbasippānaṃ pāraṃ agamaṃsu.</p>
              <p>[03] athekadivasaṃ te rājagahe giraggasamajjaṃ passantā mahājanaṃ  sannipatitaṃ disvā ñāṇassa paripākagatattā yoniso ummujjantā  ``sabbepime oraṃ vassasatānaṃ maccumukhe patissantī''ti saṃvegaṃ  paṭilabhitvā ``amhehi mokkhadhammo pariyesitabbo, tañca  pariyesantehi ekaṃ pabbajjaṃ laddhuṃ vaṭṭatī''ti nicchayaṃ katvā pañcahi  māṇavakasatehi saddhiṃ sañcayassa paribbājakassa santike pabbajiṃsu.  tesaṃ pabbajitakālato paṭṭhāya sañcayo lābhaggayasaggappatto ahosi  ^a^P3.0094^ea^. te katipāheneva sabbaṃ sañcayassa samayaṃ  pariggaṇhitvā tattha sāraṃ adisvā tato nikkhamitvā tattha tattha te  te paṇḍitasammate samaṇabrāhmaṇe pañhaṃ pucchanti, te tehi ^a^M2.0374^ea^  puṭṭhā neva ^a^V2.0318^ea^ sampāyanti, aññadatthu teyeva tesaṃ pañhaṃ  vissajjenti. evaṃ te  mokkhaṃ pariyesantā katikaṃ akaṃsu -- ``amhesu yo paṭhamaṃ amataṃ  adhigacchati, so itarassa ārocetū''ti.</p>
              <p>[03] tena ca samayena amhākaṃ satthari paṭhamābhisambodhiṃ patvā  pavattitavaradhammacakke anupubbena uruvelakassapādike sahassajaṭile  dametvā rājagahe viharante ekadivasaṃ upatisso paribbājako  paribbājakārāmaṃ gacchanto āyasmantaṃ assajittheraṃ rājagahe piṇḍāya  carantaṃ disvā ``na mayā evarūpo ākappasampanno pabbajito  diṭṭhapubbo, santadhammena nāma ettha bhavitabba''nti sañjātappasādo pañhaṃ  pucchituṃ āyasmantaṃ udikkhanto piṭṭhito piṭṭhito anubandhi. theropi  laddhapiṇḍapāto paribhuñjituṃ patirūpaṃ okāsaṃ gato. paribbājako  attano paribbājakapīṭhaṃ paññāpetvā adāsi. bhattakiccapariyosāne  cassa attano kuṇḍikāya udakaṃ adāsi.</p>
              <p>[03] evaṃ so ācariyavattaṃ katvā katabhattakiccena therena saddhiṃ  paṭisanthāraṃ katvā ``ko vā te satthā, kassa vā tvaṃ dhammaṃ  rocesī''ti pucchi. thero sammāsambuddhaṃ apadisi. puna tena  ``kiṃvādī panāyasmato satthā''ti puṭṭho ``imassa sāsanassa  gambhīrataṃ dassessāmī''ti attano navakabhāvaṃ pavedetvā saṅkhepavasena  cassa sāsanadhammaṃ kathento ``ye dhammā hetuppabhavā''ti (mahāva0  60; apa0 thera 1.1.286; peṭako0 9) gāthamāha. paribbājako  paṭhamapadadvayameva sutvā sahassanayasampanne sotāpattiphale patiṭṭhāsi,  itaraṃ padadvayaṃ sotāpannakāle niṭṭhāsi. gāthāpariyosāne pana  sotāpanno hutvā upari visese appavattente ``bhavissati ettha  kāraṇa''nti sallakkhetvā theraṃ āha -- ``mā, bhante, upari  dhammadesanaṃ vaḍḍhayittha, ettakameva hotu, kahaṃ amhākaṃ satthā  vasatī''ti? ``veḷuvane''ti. ``bhante, tumhe purato gacchatha, ahaṃ  mayhaṃ sahāyakassa katapaṭiññaṃ mocetvā taṃ gahetvā āgamissāmī''ti  pañcapatiṭṭhitena vanditvā ^a^M2.0375^ea^ tikkhattuṃ padakkhiṇaṃ katvā theraṃ uyyojetvā  paribbājakārāmaṃ agamāsi.</p>
              <p>[03] kolitaparibbājako taṃ dūratova āgacchantaṃ disvā  ``mukhavaṇṇo na aññadivasesu viya, addhānena amataṃ adhigataṃ  bhavissatī''ti tenevassa visesādhigamaṃ sambhāvetvā amatādhigamaṃ  pucchi. sopissa ``āmāvuso, amataṃ adhigata''nti paṭijānitvā  tameva gāthaṃ abhāsi. gāthāpariyosāne kolito sotāpattiphale  patiṭṭhahitvā ^a^P3.0095^ea^ āha -- ``kahaṃ no satthā''ti?  ``veḷuvane''ti. ``tena hi, āvuso, āyāma, satthāraṃ  passissāmā''ti. upatisso ^a^V2.0319^ea^ sabbakālampi ācariyapūjakova, tasmā  sañcayassa santikaṃ gantvā satthu guṇe pakāsetvā tampi satthu santikaṃ  netukāmo ahosi. so lābhāsāpakato antevāsikabhāvaṃ anicchanto  ``na sakkomi cāṭi hutvā udakasiñcanaṃ hotu''nti paṭikkhipi. te  anekehi kāraṇehi taṃ saññāpetuṃ asakkontā attano ovāde vattamānehi  aḍḍhateyyasatehi antevāsikehi saddhiṃ veḷuvanaṃ agamaṃsu. satthā te  dūratova āgacchante disvā ``etaṃ me sāvakayugaṃ bhavissati aggaṃ  bhaddayuga''nti vatvā tesaṃ parisāya cariyavasena dhammaṃ desetvā arahatte  patiṭṭhāpetvā ehibhikkhubhāvena upasampadaṃ adāsi. yathā tesaṃ, evaṃ  aggasāvakānampi iddhimayapattacīvaraṃ āgatameva. uparimaggattayakiccaṃ  pana na niṭṭhāti. kasmā? sāvakapāramīñāṇassa mahantatāya.</p>
              <p>[03] tesu āyasmā mahāmoggallāno pabbajitadivasato sattame divase  magadharaṭṭhe kallavālagāme samaṇadhammaṃ karonto thinamiddhe okkante  satthārā saṃvejito thinamiddhaṃ vinodetvā dhātukammaṭṭhānaṃ (a0 ni0   7.61) suṇanto eva uparimaggattayaṃ adhigantvā  sāvakapāramīñāṇassa matthakaṃ pāpuṇi. āyasmā sāriputto  pabbajitadivasato aḍḍhamāsaṃ atikkamitvā satthārā saddhiṃ rājagahe  sūkarakhataleṇe viharanto attano bhāgineyyassa dīghanakhaparibbājakassa  vedanāpariggahasuttante (ma0 ni0 2.201 ādayo) desiyamāne  desanānusārena ñāṇaṃ pesetvā parassa vaḍḍhitaṃ bhattaṃ bhuñjanto viya  sāvakapāramīñāṇassa ^a^M2.0376^ea^ matthakaṃ pāpuṇi. iti dvinnampi aggasāvakānaṃ  satthu samīpe eva sāvakapāramīñāṇaṃ matthakaṃ pattaṃ. tena vuttaṃ  ^b^apadāne^eb^ (apa0 thera 1.1.141-374) -- </p>
              <p>[21] ``himavantassa avidūre, lambako nāma pabbato. </p>
              <p>[22] assamo sukato mayhaṃ, paṇṇasālā sumāpitā.. </p>
              <p>[21] ``uttānakūlā nadikā, supatitthā manoramā. </p>
              <p>[22] susuddhapulinākiṇṇā, avidūre mamassamaṃ.. </p>
              <p>[21] ``asakkharā apabbhārā, sādu appaṭigandhikā. </p>
              <p>[22] sandatī nadikā tattha, sobhayantā mamassamaṃ.. </p>
              <p>[21] ``kumbhīlā makarā cettha, susumārā ca kacchapā. </p>
              <p>[22] caranti nadiyā tattha, sobhayantā mamassamaṃ.. </p>
              <p>[21] ``pāṭhīnā pāvusā macchā, balajā muñjarohitā. </p>
              <p>[22] vaggaḷā papatāyantā, sobhayanti mamassamaṃ.. </p>
              <p>[21] ``ubho kūlesu nadiyā, pupphino phalino dumā. </p>
              <p>[22] ubhato abhilambantā, sobhayanti mamassamaṃ.. </p>
              <p>[21] ``ambā ^a^V2.0320^ea^ sālā ca tilakā, pāṭalī sinduvārakā. </p>
              <p>[22] dibbagandhā sampavanti, pupphitā mama assame.. </p>
              <p>[21] ``cammakā saḷalā nīpā, nāgapunnāgaketakā. </p>
              <p>[22] dibbagandhā sampavanti, pupphitā mama assame.. </p>
              <p>[21] ``atimuttā asokā ca, bhaginīmālā ca pupphitā. </p>
              <p>[22] aṅkolā bimbijālā ca, pupphitā mama assame.. </p>
              <p>[21] ``ketakā kandali ceva, godhukā tiṇasūlikā. </p>
              <p>[22] dibbagandhaṃ sampavantā, sobhayanti mamassamaṃ.. </p>
              <p>[21] ``kaṇikārā kaṇṇikā ca, asanā ajjunā bahū. </p>
              <p>[22] dibbagandhaṃ sampavantā, sobhayanti mamassamaṃ.. </p>
              <p>[21] ``punnāgā giripunnāgā, koviḷārā ca pupphitā. </p>
              <p>[22] dibbagandhaṃ sampavantā, sobhayanti mamassamaṃ.. </p>
              <p>[21] ``uddālakā ^a^M2.0377^ea^ ca kuṭajā, kadambā vakulā bahū. </p>
              <p>[22] dibbagandhaṃ sampavantā, sobhayanti mamassamaṃ.. </p>
              <p>[21] ``āḷakā isimuggā ca, kadalimātuluṅgiyo. </p>
              <p>[22] gandhodakena saṃvaḍḍhā, phalāni dhārayanti te.. </p>
              <p>[21] ``aññe pupphanti padumā, aññe jāyanti kesarī. </p>
              <p>[22] aññe opupphā padumā, pupphitā taḷāke tadā.. </p>
              <p>[21] ``gabbhaṃ gaṇhanti padumā, niddhāvanti muḷāliyo. </p>
              <p>[22] siṅghāṭipattamākiṇṇā, sobhanti taḷāke tadā.. </p>
              <p>[21] ``nayitā ambagandhī ca, uttalī bandhujīvakā. </p>
              <p>[22] dibbagandhā sampavanti, pupphitā taḷāke tadā.. </p>
              <p>[21] ``pāṭhīnā pāvusā macchā, balajā muñjarohitā. </p>
              <p>[22] saṃgulā maggurā ceva, vasanti taḷāke tadā.. </p>
              <p>[21] ``kumbhīlā susumārā ca, tantigāhā ca rakkhasā. </p>
              <p>[22] oguhā ajagarā ca, vasanti taḷāke tadā.. </p>
              <p>[21] ``pārevatā ravihaṃsā, cakkavākā nadīcarā. </p>
              <p>[22] kokilā sukasāḷikā, upajīvanti taṃ saraṃ.. </p>
              <p>[21] ``kukutthakā kuḷīrakā, vane pokkharasātakā. </p>
              <p>[22] dindibhā suvapotā ca, upajīvanti taṃ saraṃ.. </p>
              <p>[21] ``haṃsā koñcā mayūrā ca, kokilā tambacūḷakā. </p>
              <p>[22] pampakā jīvaṃjīvā ca, upajīvanti taṃ saraṃ.. </p>
              <p>[21] ``kosikā ^a^V2.0321^ea^ poṭṭhasīsā ca, kurarā senakā bahū. </p>
              <p>[22] mahākāḷā ca sakuṇā, upajīvanti taṃ saraṃ.. </p>
              <p>[21] ``pasadā ca varāhā ca, camarā gaṇḍakā bahū. </p>
              <p>[22] rohiccā sukapotā ca, upajīvanti taṃ saraṃ.. </p>
              <p>[21] ``sīhabyagghā ca dīpī ca, acchakokataracchakā. </p>
              <p>[22] tidhā pabhinnamātaṅgā, upajīvanti taṃ saraṃ.. </p>
              <p>[21] ``kinnarā ^a^M2.0378^ea^ vānarā ceva, athopi vanakammikā. </p>
              <p>[22] cetā ca luddakā ceva, upajīvanti taṃ saraṃ.. </p>
              <p>[21] ``tindukāni piyālāni, madhuke kāsumāriyo. </p>
              <p>[22] dhuvaṃ phalāni dhārenti, avidūre mamassamaṃ.. </p>
              <p>[21] ``kosambā saḷalā nimbā, sāduphalasamāyutā. </p>
              <p>[22] dhuvaṃ phalāni dhārenti, avidūre mamassamaṃ.. </p>
              <p>[21] ``harītakā āmalakā, ambajambuvibhītakā. </p>
              <p>[22] kolā bhallātakā billā, phalāni dhārayanti te.. </p>
              <p>[21] ``āluvā ca kaḷambā ca, biḷālītakkaḷāni ca. </p>
              <p>[22] jīvakā sutakā ceva, bahukā mama assame.. </p>
              <p>[21] ``assamassāvidūramhi, taḷākāsuṃ sunimmitā. </p>
              <p>[22] acchodakā sītajalā, supatitthā manoramā.. </p>
              <p>[21] ``padumuppalasañchannā, puṇḍarīkasamāyutā. </p>
              <p>[22] mandālakehi sañchannā, dibbagandhopavāyati.. </p>
              <p>[21] ``evaṃ sabbaṅgasampanne, pupphite phalite vane. </p>
              <p>[22] sukate assame ramme, viharāmi ahaṃ tadā.. </p>
              <p>[21] ``sīlavā vatasampanno, jhāyī jhānarato sadā. </p>
              <p>[22] pañcābhiññābalappatto, suruci nāma tāpaso.. </p>
              <p>[21] ``catuvīsasahassāni, sissā mayhaṃ upaṭṭhahuṃ. </p>
              <p>[22] sabbe maṃ brāhmaṇā ete, jātimanto yasassino.. </p>
              <p>[21] ``lakkhaṇe itihāse ca, sanighaṇḍusakeṭubhe. </p>
              <p>[22] padakā veyyākaraṇā, sadhamme pāramiṃ gatā.. </p>
              <p>[21] ``uppātesu nimittesu, lakkhaṇesu ca kovidā. </p>
              <p>[22] pathabyā bhūmantalikkhe, mama sissā susikkhitā.. </p>
              <p>[21] ``appicchā nipakā ete, appāhārā alolupā. </p>
              <p>[22] lābhālābhena santuṭṭhā, parivārenti maṃ sadā.. </p>
              <p>[21] ``jhāyī ^a^M2.0379^ea^ ^a^V2.0322^ea^ jhānaratā dhīrā, santacittā samāhitā. </p>
              <p>[22] ākiñcaññaṃ patthayantā, parivārenti maṃ sadā.. </p>
              <p>[21] ``abhiññāpāramippattā, pettike gocare ratā. </p>
              <p>[22] antalikkhacarā dhīrā, parivārenti maṃ sadā.. </p>
              <p>[21] ``saṃvutā chasu dvāresu, anejā rakkhitindriyā. </p>
              <p>[22] asaṃsaṭṭhā ca te dhīrā, mama sissā durāsadā.. </p>
              <p>[21] ``pallaṅkena nisajjāya, ṭhānacaṅkamanena ca. </p>
              <p>[22] vītināmenti te rattiṃ, mama sissā durāsadā.. </p>
              <p>[21] ``rajjanīye na rajjanti, dussanīye na dussare. </p>
              <p>[22] mohanīye na muyhanti, mama sissā durāsadā.. </p>
              <p>[21] ``iddhiṃ vīmaṃsamānā te, vattanti niccakālikaṃ. </p>
              <p>[22] pathaviṃ te pakampenti, sārabbhena durāsadā.. </p>
              <p>[21] ``kīḷamānā ca te sissā, kīḷanti jhānakīḷitaṃ..</p>
              <p>[03]  </p>
              <p>[22] jambuto phalamānenti, mama sissā durāsadā.. </p>
              <p>[21] ``aññe gacchanti goyānaṃ, aññe pubbavidehakaṃ. </p>
              <p>[22] aññe ca uttarakuruṃ, esanāya durāsadā.. </p>
              <p>[21] ``purato pesenti khāriṃ, pacchato ca vajanti te. </p>
              <p>[22] catuvīsasahassehi, chāditaṃ hoti ambaraṃ.. </p>
              <p>[21] ``aggipākī anaggī ca, dantodukkhalikāpi ca. </p>
              <p>[22] asmena koṭṭitā keci, pavattaphalabhojanā.. </p>
              <p>[21] ``udakorohaṇā keci, sāyaṃ pāto sucīratā. </p>
              <p>[22] toyābhisecanakarā, mama sissā durāsadā.. </p>
              <p>[21] ``parūḷhakacchanakhalomā, paṅkadantā rajassirā. </p>
              <p>[22] gandhitā sīlagandhena, mama sissā durāsadā.. </p>
              <p>[21] ``pātova sannipatitvā, jaṭilā uggatāpanā. </p>
              <p>[22] lābhālābhaṃ pakittetvā, gacchanti ambare tadā.. </p>
              <p>[21] ``etesaṃ ^a^M2.0380^ea^ pakkamantānaṃ, mahāsaddo pavattati. </p>
              <p>[22] ajinacammasaddena, muditā honti devatā.. </p>
              <p>[21] ``disodisaṃ pakkamanti, antalikkhacarā isī. </p>
              <p>[22] sake balenupatthaddhā, te gacchanti yadicchakaṃ.. </p>
              <p>[21] ``pathavīkampakā ete, sabbeva nabhacārino. </p>
              <p>[22] uggatejā duppasahā, sāgarova akhobhiyā.. </p>
              <p>[21] ``ṭhānacaṅkamino ^a^V2.0323^ea^ keci, keci nesajjikā isī. </p>
              <p>[22] pavattabhojanā keci, mama sissā durāsadā.. </p>
              <p>[21] ``mettāvihārino ete, hitesī sabbapāṇinaṃ. </p>
              <p>[22] anattukkaṃsakā sabbe, na te vambhenti kassaci.. </p>
              <p>[21] ``sīharājāvasambhītā, gajarājāva thāmavā. </p>
              <p>[22] durāsadā byagghāriva, āgacchanti mamantike.. </p>
              <p>[21] ``vijjādharā devatā ca, nāgagandhabbarakkhasā. </p>
              <p>[22] kumbhaṇḍā dānavā garuḷā, upajīvanti taṃ saraṃ.. </p>
              <p>[21] ``te jaṭākhāribharitā, ajinuttaravāsanā. </p>
              <p>[22] antalikkhacarā sabbe, upajīvanti taṃ saraṃ.. </p>
              <p>[21] ``sadānucchavikā ete, aññamaññaṃ sagāravā. </p>
              <p>[22] catubbīsasahassānaṃ, khipitasaddo na vijjati.. </p>
              <p>[21] ``pāde pādaṃ nikkhipantā, appasaddā susaṃvutā. </p>
              <p>[22] upasaṅkamma sabbeva, sirasā vandare mamaṃ.. </p>
              <p>[21] ``tehi sissehi parivuto, santehi ca tapassibhi. </p>
              <p>[22] vasāmi assame tattha, jhāyī jhānarato ahaṃ.. </p>
              <p>[21] ``isīnaṃ sīlagandhena, pupphagandhena cūbhayaṃ. </p>
              <p>[22] phalīnaṃ phalagandhena, gandhito hoti assamo.. </p>
              <p>[21] ``rattindivaṃ na jānāmi, arati me na vijjati. </p>
              <p>[22] sake sisse ovadanto, bhiyyo hāsaṃ labhāmahaṃ.. </p>
              <p>[21] ``pupphānaṃ ^a^M2.0381^ea^ pupphamānānaṃ, phalānañca vipaccataṃ. </p>
              <p>[22] dibbagandhā pavāyanti, sobhayantā mamassamaṃ.. </p>
              <p>[21] ``samādhimhā vuṭṭhahitvā, atāpī nipako ahaṃ. </p>
              <p>[22] khāribhāraṃ gahetvāna, vanaṃ ajjhogahiṃ ahaṃ.. </p>
              <p>[21] ``uppāte supine cāpi, lakkhaṇesu susikkhito. </p>
              <p>[22] pavattamānaṃ mantapadaṃ, dhārayāmi ahaṃ tadā.. </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] vivekakāmo sambuddho, himavantamupāgami.. </p>
              <p>[21] ``ajjhogāhetvā himavantaṃ, aggo kāruṇiko muni. </p>
              <p>[22] pallaṅkaṃ ābhujitvāna, nisīdi purisuttamo.. </p>
              <p>[21] ``tamaddasāhaṃ sambuddhaṃ, sappabhāsaṃ manoramaṃ. </p>
              <p>[22] indīvaraṃva jalitaṃ, ādittaṃva hutāsanaṃ.. </p>
              <p>[21] ``jalantaṃ ^a^V2.0324^ea^ dīparukkhaṃva, vijjutaṃ gagane yathā. </p>
              <p>[22] suphullaṃ sālarājaṃva, addasaṃ lokanāyakaṃ.. </p>
              <p>[21] ``ayaṃ nāgo mahāvīro, dukkhassantakaro muni. </p>
              <p>[22] imaṃ dassanamāgamma, sabbadukkhā pamuccare.. </p>
              <p>[21] ``disvānāhaṃ devadevaṃ, lakkhaṇaṃ upadhārayiṃ. </p>
              <p>[22] buddho nu kho na vā buddho, handa passāmi cakkhumaṃ.. </p>
              <p>[21] ``sahassārāni cakkāni, dissanti caraṇuttame. </p>
              <p>[22] lakkhaṇānissa disvāna, niṭṭhaṃ gacche tathāgate.. </p>
              <p>[21] ``sammajjaniṃ gahetvāna, sammajjitvānahaṃ tadā. </p>
              <p>[22] atha pupphe samānetvā, buddhaseṭṭhaṃ apūjayiṃ.. </p>
              <p>[21] ``pūjayitvāna sambuddhaṃ, oghatiṇṇamanāsavaṃ. </p>
              <p>[22] ekaṃsaṃ ajinaṃ katvā, namassiṃ lokanāyakaṃ.. </p>
              <p>[21] ``yena ñāṇena sambuddho, viharati anāsavo. </p>
              <p>[22] taṃ ñāṇaṃ kittayissāmi, suṇātha mama bhāsato.. </p>
              <p>[21] ``samuddharasimaṃ ^a^M2.0382^ea^ lokaṃ, sayambhū amitodaya. </p>
              <p>[22] tava dassanamāgamma, kaṅkhāsotaṃ taranti te.. </p>
              <p>[21] ``tuvaṃ satthā ca ketu ca, dhajo yūpo ca pāṇinaṃ. </p>
              <p>[22] parāyaṇo patiṭṭhā ca, dīpo ca dvipaduttamo.. </p>
              <p>[21] ``sakkā samudde udakaṃ, pametuṃ āḷhakena vā. </p>
              <p>[22] na tveva tava sabbaññu, ñāṇaṃ sakkā pametave.. </p>
              <p>[21] ``dhāretuṃ pathaviṃ sakkā, ṭhapetvā tulamaṇḍale. </p>
              <p>[22] na tveva tava sabbaññu, ñāṇaṃ sakkā dharetave.. </p>
              <p>[21] ``ākāso minituṃ sakkā, rajjuyā aṅgulena vā. </p>
              <p>[22] na tveva tava sabbaññu, ñāṇaṃ sakkā pametave.. </p>
              <p>[21] ``mahāsamudde udakaṃ, pathaviñcākhilañjahe. </p>
              <p>[22] buddhañāṇaṃ upādāya, upamāto na yujjare.. </p>
              <p>[21] ``sadevakassa lokassa, cittaṃ yesaṃ pavattati. </p>
              <p>[22] antojālīkatā ete, tava ñāṇamhi cakkhuma.. </p>
              <p>[21] ``yena ñāṇena pattosi, kevalaṃ bodhimuttamaṃ. </p>
              <p>[22] tena ñāṇena sabbaññu, maddasī paratitthiye.. </p>
              <p>[21] ``imā gāthā thavitvāna, suruci nāma tāpaso. </p>
              <p>[22] ajinaṃ pattharitvāna, pathaviyaṃ nisīdi so.. </p>
              <p>[21] ``cullāsītisahassāni ^a^V2.0325^ea^, ajjhogāḷho mahaṇṇave. </p>
              <p>[22] accuggato tāvadeva, girirājā pavuccati.. </p>
              <p>[21] ``tāva accuggato neru, āyato vitthato ca so. </p>
              <p>[22] cuṇṇito aṇubhedena, koṭisatasahassaso.. </p>
              <p>[21] ``lakkhe ṭhapiyamānamhi, parikkhayamagacchatha. </p>
              <p>[22] na tveva tava sabbaññu, ñāṇaṃ sakkā pametave.. </p>
              <p>[21] ``sukhumacchikena jālena, udakaṃ yo parikkhipe. </p>
              <p>[22] ye keci udake pāṇā, antojālīkatā siyuṃ.. </p>
              <p>[21] ``tatheva ^a^M2.0383^ea^ hi mahāvīra, ye keci puthutitthiyā. </p>
              <p>[22] diṭṭhigahanapakkhandā, parāmāsena mohitā.. </p>
              <p>[21] ``tava suddhena ñāṇena, anāvaraṇadassinā. </p>
              <p>[22] antojālīkatā ete, ñāṇaṃ te nātivattare.. </p>
              <p>[21] ``bhagavā tamhi samaye, anomadassī mahāyaso. </p>
              <p>[22] vuṭṭhahitvā samādhimhā, disaṃ olokayī jino.. </p>
              <p>[21] ``anomadassimunino, nisabho nāma sāvako. </p>
              <p>[22] parivuto satasahassehi, santacittehi tādibhi.. </p>
              <p>[21] ``khīṇāsavehi suddhehi, chaḷabhiññehi jhāyibhi. </p>
              <p>[22] cittamaññāya buddhassa, upesi lokanāyakaṃ.. </p>
              <p>[21] ``antalikkhe ṭhitā tattha, padakkhiṇamakaṃsu te. </p>
              <p>[22] namassantā pañjalikā, otaruṃ buddhasantike.. </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] bhikkhusaṅghe nisīditvā, sitaṃ pātukarī jino.. </p>
              <p>[21] ``varuṇo nāmupaṭṭhāko, anomadassissa satthuno. </p>
              <p>[22] ekaṃsaṃ cīvaraṃ katvā, apucchi lokanāyakaṃ.. </p>
              <p>[21] ``ko nu kho bhagavā hetu, sitakammassa satthuno. </p>
              <p>[22] na hi buddhā ahetūhi, sitaṃ pātukaronti te.. </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] bhikkhumajjhe nisīditvā, imaṃ gāthaṃ abhāsatha.. </p>
              <p>[21] ``yo maṃ pupphena pūjesi, ñāṇañcāpi anutthavi. </p>
              <p>[22] tamahaṃ kittayissāmi, suṇotha mama bhāsato.. </p>
              <p>[21] ``buddhassa giramaññāya, sabbe devā samāgatā. </p>
              <p>[22] saddhammaṃ sotukāmā te, sambuddhamupasaṅkamuṃ.. </p>
              <p>[21] ``dasasu ^a^V2.0326^ea^ lokadhātūsu, devakāyā mahiddhikā. </p>
              <p>[22] saddhammaṃ sotukāmā te, sambuddhamupasaṅkamuṃ.. </p>
              <p>[21] ``hatthī ^a^M2.0384^ea^ assā rathā pattī, senā ca caturaṅginī. </p>
              <p>[22] parivāressantimaṃ niccaṃ, buddhapūjāyidaṃ phalaṃ.. </p>
              <p>[21] ``saṭṭhitūriyasahassāni, bheriyo samalaṅkatā. </p>
              <p>[22] upaṭṭhissantimaṃ niccaṃ, buddhapūjāyidaṃ phalaṃ.. </p>
              <p>[21] ``soḷasitthisahassāni, nāriyo samalaṅkatā. </p>
              <p>[22] vicittavatthābharaṇā, āmuttamaṇikuṇḍalā.. </p>
              <p>[21] ``aḷārapamhā hasulā, susaññā tanumajjhimā. </p>
              <p>[22] parivāressantimaṃ niccaṃ, buddhapūjāyidaṃ phalaṃ.. </p>
              <p>[21] ``kappasatasahassāni, devaloke ramissati. </p>
              <p>[22] sahassakkhattuṃ cakkavattī, rājā raṭṭhe bhavissati.. </p>
              <p>[21] ``sahassakkhattuṃ devindo, devarajjaṃ karissati. </p>
              <p>[22] padesarajjaṃ vipulaṃ, gaṇanāto asaṅkhiyaṃ.. </p>
              <p>[21] ``pacchime bhavasampatte, manussattaṃ gamissati. </p>
              <p>[22] brāhmaṇī sāriyā nāma, dhārayissati kucchinā.. </p>
              <p>[21] ``mātuyā nāmagottena, paññāyissatiyaṃ naro. </p>
              <p>[22] sāriputtoti nāmena, tikkhapañño bhavissati.. </p>
              <p>[21] ``asītikoṭī chaḍḍetvā, pabbajissatikiñcano. </p>
              <p>[22] gavesanto santipadaṃ, carissati mahiṃ imaṃ.. </p>
              <p>[21] ``aparimeyye ito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] sāriputtoti nāmena, hessati aggasāvako.. </p>
              <p>[21] ``ayaṃ bhāgīrathī gaṅgā, himavantā pabhāvitā. </p>
              <p>[22] mahāsamuddamappeti, tappayantī mahodadhiṃ.. </p>
              <p>[21] ``tathevāyaṃ sāriputto, sake tīsu visārado. </p>
              <p>[22] paññāya pāramiṃ gantvā, tappayissati pāṇine.. </p>
              <p>[21] ``himavantamupādāya ^a^M2.0385^ea^, sāgarañca mahodadhiṃ. </p>
              <p>[22] etthantare yaṃ pulinaṃ, gaṇanāto asaṅkhiyaṃ.. </p>
              <p>[21] ``tampi sakkā asesena, saṅkhātuṃ gaṇanā yathā. </p>
              <p>[22] na tveva sāriputtassa, paññāyanto bhavissati.. </p>
              <p>[21] ``lakkhe ^a^V2.0327^ea^ ṭhapiyamānamhi, khīye gaṅgāya vālukā. </p>
              <p>[22] na tveva sāriputtassa, paññāyanto bhavissati.. </p>
              <p>[21] ``mahāsamudde ūmiyo, gaṇanāto asaṅkhiyā. </p>
              <p>[22] tatheva sāriputtassa, paññāyanto na hessati.. </p>
              <p>[21] ``ārādhayitvā sambuddhaṃ, gotamaṃ sakyapuṅgavaṃ. </p>
              <p>[22] paññāya pāramiṃ gantvā, hessati aggasāvako.. </p>
              <p>[21] ``pavattitaṃ dhammacakkaṃ, sakyaputtena tādinā. </p>
              <p>[22] anuvattessati sammā, vassento dhammavuṭṭhiyo.. </p>
              <p>[21] ``sabbametaṃ abhiññāya, gotamo sakyapuṅgavo. </p>
              <p>[22] bhikkhusaṅghe nisīditvā, aggaṭṭhāne ṭhapessati.. </p>
              <p>[21] ``aho me sukataṃ kammaṃ, anomadassissa satthuno. </p>
              <p>[22] yassāhaṃ kāraṃ katvāna, sabbattha pāramiṃ gato.. </p>
              <p>[21] ``aparimeyye kataṃ kammaṃ, phalaṃ dasseti me idha. </p>
              <p>[22] sumutto saravegova, kilese jhāpayiṃ ahaṃ.. </p>
              <p>[21] ``asaṅkhataṃ gavesanto, nibbānaṃ acalaṃ padaṃ. </p>
              <p>[22] vicinaṃ titthiye sabbe, esāhaṃ saṃsariṃ bhave.. </p>
              <p>[21] ``yathāpi byādhito poso, pariyeseyya osadhaṃ. </p>
              <p>[22] vicineyya vanaṃ sabbaṃ, byādhito parimuttiyā.. </p>
              <p>[21] ``asaṅkhataṃ gavesanto, nibbānaṃ amataṃ padaṃ. </p>
              <p>[22] abbokiṇṇaṃ pañcasataṃ, pabbajiṃ isipabbajaṃ.. </p>
              <p>[21] ``jaṭābhārena bharito, ajinuttaranivāsano. </p>
              <p>[22] abhiññāpāramiṃ gantvā, brahmalokaṃ agacchihaṃ.. </p>
              <p>[21] ``natthi ^a^M2.0386^ea^ bāhirake suddhi, ṭhapetvā jinasāsanaṃ. </p>
              <p>[22] ye keci buddhimā sattā, sujjhanti jinasāsane.. </p>
              <p>[21] ``attakāramayaṃ etaṃ, nayidaṃ itihītihaṃ. </p>
              <p>[22] asaṅkhataṃ gavesanto, kutitthe sañcariṃ ahaṃ.. </p>
              <p>[21] ``yathā sāratthiko poso, kadaliṃ chetvāna phālaye. </p>
              <p>[22] na tattha sāraṃ vindeyya, sārena rittako hi so.. </p>
              <p>[21] ``tatheva titthiyā loke, nānādiṭṭhī bahujjanā.. </p>
              <p>[22] asaṅkhatena rittāse, sārena kadalī yathā.. </p>
              <p>[21] ``pacchime bhavasampatte, brahmabandhu ahosahaṃ. </p>
              <p>[22] mahābhogaṃ chaḍḍetvāna, pabbajiṃ anagāriyaṃ.. </p>
              <p>[21] ``ajjhāyako ^a^V2.0328^ea^ mantadharo, tiṇṇaṃ vedāna pāragū. </p>
              <p>[22] brāhmaṇo sañcayo nāma, tassa mūle vasāmahaṃ.. </p>
              <p>[21] ``sāvako te mahāvīra, assaji nāma brāhmaṇo. </p>
              <p>[22] durāsado uggatejo, piṇḍāya caratī tadā.. </p>
              <p>[21] ``tamaddasāsiṃ sappaññaṃ, muniṃ mone samāhitaṃ. </p>
              <p>[22] santacittaṃ mahānāgaṃ, suphullaṃ padumaṃ yathā.. </p>
              <p>[21] ``disvā me cittamuppajji, sudantaṃ suddhamānasaṃ. </p>
              <p>[22] usabhaṃ pavaraṃ vīraṃ, arahāyaṃ bhavissati.. </p>
              <p>[21] ``pāsādiko iriyati, abhirūpo susaṃvuto. </p>
              <p>[22] uttame damathe danto, amatadassī bhavissati.. </p>
              <p>[21] ``yaṃnūnāhaṃ uttamatthaṃ, puccheyyaṃ tuṭṭhamānasaṃ. </p>
              <p>[22] so me puṭṭho kathessati, paṭipucchāmahaṃ tadā.. </p>
              <p>[21] ``piṇḍapātaṃ carantassa, pacchato agamāsahaṃ. </p>
              <p>[22] okāsaṃ paṭimānento, pucchituṃ amataṃ padaṃ.. </p>
              <p>[21] ``vīthintare anuppattaṃ, upagantvāna pucchahaṃ. </p>
              <p>[22] kathaṃ gottosi tvaṃ vīra, kassa sissosi mārisa.. </p>
              <p>[21] ``so ^a^M2.0387^ea^ me puṭṭho viyākāsi, asambhītova kesarī. </p>
              <p>[22] buddho loke samuppanno, tassa sissomhi āvuso.. </p>
              <p>[21] ``kīdisaṃ te mahāvīra, anujāto mahāyaso. </p>
              <p>[22] buddhassa sāsanaṃ dhammaṃ, sādhu me kathayassu bho.. </p>
              <p>[21] ``so me puṭṭho kathī sabbaṃ, gambhīraṃ nipuṇaṃ padaṃ. </p>
              <p>[22] taṇhāsallassa hantāraṃ, sabbadukkhāpanūdanaṃ.. </p>
              <p>[21] ``ye dhammā hetuppabhavā, tesaṃ hetuṃ tathāgato āha. </p>
              <p>[22] tesañca yo nirodho, evaṃvādī mahāsamaṇo.. </p>
              <p>[21] ``sohaṃ vissajjite pañhe, paṭhamaṃ phalamajjhagaṃ. </p>
              <p>[22] virajo vimalo āsiṃ, sutvāna jinasāsanaṃ.. </p>
              <p>[21] ``sutvāna munino vākyaṃ, passitvā dhammamuttamaṃ. </p>
              <p>[22] pariyogāḷhasaddhammo, imaṃ gāthamabhāsahaṃ.. </p>
              <p>[21] ``eseva dhammo yadi tāvadeva, paccabyatha padamasokaṃ. </p>
              <p>[22] adiṭṭhaṃ abbhatītaṃ, bahukehi kappanahutehi.. </p>
              <p>[21] ``yvāhaṃ dhammaṃ gavesanto, kutitthe sañcariṃ ahaṃ. </p>
              <p>[22] so me attho anuppatto, kālo me nappamajjituṃ.. </p>
              <p>[21] ``tositohaṃ ^a^V2.0329^ea^ assajinā, patvāna acalaṃ padaṃ. </p>
              <p>[22] sahāyakaṃ gavesanto, assamaṃ agamāsahaṃ.. </p>
              <p>[21] ``dūratova mamaṃ disvā, sahāyo me susikkhito. </p>
              <p>[22] iriyāpathasampanno, idaṃ vacanamabravi.. </p>
              <p>[21] ``pasannamukhanettosi, munibhāvova dissati. </p>
              <p>[22] amatādhigato kacci, nibbānamaccutaṃ padaṃ.. </p>
              <p>[21] ``subhānurūpo āyāsi, āneñjakārito viya. </p>
              <p>[22] dantova dantadamatho, upasantosi brāhmaṇa.. </p>
              <p>[21] ``amataṃ mayādhigataṃ, sokasallāpanūdanaṃ. </p>
              <p>[22] tvampi taṃ adhigacchesi, gacchāma buddhasantikaṃ.. </p>
              <p>[21] ``sādhūti ^a^M2.0388^ea^ so paṭissutvā, sahāyo me susikkhito. </p>
              <p>[22] hatthena hatthaṃ gaṇhitvā, upagamma tavantikaṃ.. </p>
              <p>[21] ``ubhopi pabbajissāma, sakyaputta tavantike. </p>
              <p>[22] tava sāsanamāgamma, viharāma anāsavā.. </p>
              <p>[21] ``kolito iddhiyā seṭṭho, ahaṃ paññāya pārago. </p>
              <p>[22] ubhova ekato hutvā, sāsanaṃ sobhayāmase.. </p>
              <p>[21] ``apariyositasaṅkappo, kutitthe sañcariṃ ahaṃ. </p>
              <p>[22] tava dassanamāgamma, saṅkappo pūrito mama.. </p>
              <p>[21] ``pathaviyaṃ patiṭṭhāya, pupphanti samaye dumā. </p>
              <p>[22] dibbagandhā sampavanti, tosenti sabbapāṇinaṃ.. </p>
              <p>[21] ``tathevāhaṃ mahāvīra, sakyaputta mahāyasa. </p>
              <p>[22] sāsane te patiṭṭhāya, samayesāmi pupphituṃ.. </p>
              <p>[21] ``vimuttipupphaṃ esanto, bhavasaṃsāramocanaṃ. </p>
              <p>[22] vimuttipupphalābhena, tosemi sabbapāṇinaṃ.. </p>
              <p>[21] ``yāvatā buddhakhettamhi, ṭhapetvāna mahāmuniṃ. </p>
              <p>[22] paññāya sadiso natthi, tava puttassa cakkhuma.. </p>
              <p>[21] ``suvinītā ca te sissā, parisā casusikkhitā. </p>
              <p>[22] uttame damathe dantā, parivārenti taṃ sadā.. </p>
              <p>[21] ``jhāyī jhānaratā dhīrā, santacittā samāhitā. </p>
              <p>[22] munī moneyyasampannā, parivārenti taṃ sadā.. </p>
              <p>[21] ``appicchā nipakā dhīrā, appāhārā alolupā. </p>
              <p>[22] lābhālābhena santuṭṭhā, parivārenti taṃ sadā.. </p>
              <p>[21] ``āraññikā ^a^V2.0330^ea^ dhutaratā, jhāyino lūkhacīvarā. </p>
              <p>[22] vivekābhiratā dhīrā, parivārenti taṃ sadā.. </p>
              <p>[21] ``paṭipannā phalaṭṭhā ca, sekhā phalasamaṅgino. </p>
              <p>[22] āsīsakā uttamatthaṃ, parivārenti taṃ sadā.. </p>
              <p>[21] ``sotāpannā ^a^M2.0389^ea^ ca vimalā, sakadāgāmino ca ye. </p>
              <p>[22] anāgāmī ca arahā, parivārenti taṃ sadā.. </p>
              <p>[21] ``satipaṭṭhānakusalā, bojjhaṅgabhāvanāratā. </p>
              <p>[22] sāvakā te bahū sabbe, parivārenti taṃ sadā.. </p>
              <p>[21] ``iddhipādesu kusalā, samādhibhāvanāratā. </p>
              <p>[22] sammappadhānānuyuttā, parivārenti taṃ sadā.. </p>
              <p>[21] ``tevijjā chaḷabhiññā ca, iddhiyā pāramiṃ gatā. </p>
              <p>[22] paññāya pāramiṃ pattā, parivārenti taṃ sadā.. </p>
              <p>[21] ``edisā te mahāvīra, tava sissā susikkhitā. </p>
              <p>[22] durāsadā uggatejā, parivārenti taṃ sadā.. </p>
              <p>[21] ``tehi sissehi parivuto, saññatehi tapassibhi. </p>
              <p>[22] migarājāvasambhīto, uḷurājāva sobhasi.. </p>
              <p>[21] ``pathaviyaṃ patiṭṭhāya, ruhanti dharaṇīruhā. </p>
              <p>[22] vepullataṃ pāpuṇanti, phalañca dassayanti te.. </p>
              <p>[21] ``pathavīsadiso tvaṃsi, sakyaputta mahāyasa. </p>
              <p>[22] sāsane te patiṭṭhāya, labhanti amataṃ phalaṃ.. </p>
              <p>[21] ``sindhu sarassatī ceva, nandiyo candabhāgikā. </p>
              <p>[22] gaṅgā ca yamunā ceva, sarabhū ca atho mahī.. </p>
              <p>[21] ``etāsaṃ sandamānānaṃ, sāgarova sampaṭicchati. </p>
              <p>[22] jahanti purimaṃ nāmaṃ, sāgaroteva ñāyati.. </p>
              <p>[21] ``tathevime catubbaṇṇā, pabbajitvā tavantike. </p>
              <p>[22] jahanti purimaṃ nāmaṃ, buddhaputtāti ñāyare.. </p>
              <p>[21] ``yathāpi cando vimalo, gacchaṃ ākāsadhātuyā. </p>
              <p>[22] sabbe tāragaṇe loke, ābhāya atirocati.. </p>
              <p>[21] ``tatheva ^a^V2.0331^ea^ tvaṃ mahāvīra, parivuto devamānuse. </p>
              <p>[22] ete sabbe atikkamma, jalasi sabbadā tuvaṃ.. </p>
              <p>[21] ``gambhīre ^a^M2.0390^ea^ uṭṭhitā ūmī, na velamativattare. </p>
              <p>[22] sabbā velaṃva phusanti, sañcuṇṇā vikiranti tā.. </p>
              <p>[21] ``tatheva titthiyā loke, nānādiṭṭhī bahujjanā. </p>
              <p>[22] dhammaṃ vāditukāmā te, nātivattanti taṃ muniṃ.. </p>
              <p>[21] ``sace ca taṃ pāpuṇanti, paṭivādehi cakkhuma. </p>
              <p>[22] tavantikaṃ upagantvā, sañcuṇṇāva bhavanti te.. </p>
              <p>[21] ``yathāpi udake jātā, kumudā mandālakā bahū. </p>
              <p>[22] upalimpanti toyena, kaddamakalalena ca.. </p>
              <p>[21] ``tatheva bahukā sattā, loke jātā virūhare. </p>
              <p>[22] aṭṭitā rāgadosena, kaddame kumudaṃ yathā.. </p>
              <p>[21] ``yathāpi padumaṃ jalajaṃ, jalamajjhe virūhati. </p>
              <p>[22] na so limpati toyena, parisuddho hi kesarī.. </p>
              <p>[21] ``tatheva tvaṃ mahāvīra, loke jāto mahāmuni. </p>
              <p>[22] nopalimpasi lokena, toyena padumaṃ yathā.. </p>
              <p>[21] ``yathāpi rammake māse, bahū pupphanti vārijā. </p>
              <p>[22] nātikkamanti taṃ māsaṃ, samayo pupphanāya so.. </p>
              <p>[21] ``tatheva tvaṃ mahāvīra, pupphito te vimuttiyā. </p>
              <p>[22] sāsanaṃ nātivattanti, padumaṃ vārijaṃ yathā.. </p>
              <p>[21] ``supupphito sālarājā, dibbagandhaṃ pavāyati. </p>
              <p>[22] aññasālehi parivuto, sālarājāva sobhati.. </p>
              <p>[21] ``tatheva tvaṃ mahāvīra, buddhañāṇena pupphito. </p>
              <p>[22] bhikkhusaṅghaparivuto, sālarājāva sobhasi.. </p>
              <p>[21] ``yathāpi selo himavā, osadho sabbapāṇinaṃ. </p>
              <p>[22] nāgānaṃ asurānañca, devatānañca ālayo.. </p>
              <p>[21] ``tatheva tvaṃ mahāvīra, osadho viya pāṇinaṃ. </p>
              <p>[22] tevijjā chaḷabhiññā ca, iddhiyā pāramiṃ gatā.. </p>
              <p>[21] ``anusiṭṭhā ^a^M2.0391^ea^ mahāvīra, tayā kāruṇikena te. </p>
              <p>[22] ramanti dhammaratiyā, vasanti tava sāsane.. </p>
              <p>[21] ``migarājā yathā sīho, abhinikkhamma āsayā. </p>
              <p>[22] catuddisānuviloketvā, tikkhattuṃ abhinādati.. </p>
              <p>[21] ``sabbe migā uttasanti, migarājassa gajjato. </p>
              <p>[22] tathā hi jātimā eso, pasū tāseti sabbadā.. </p>
              <p>[21] ``gajjato te mahāvīra, vasudhā sampakampati. </p>
              <p>[22] bodhaneyyāvabujjhanti, tasanti mārakāyikā.. </p>
              <p>[21] ``tasanti ^a^V2.0332^ea^ titthiyā sabbe, nadato te mahāmuni. </p>
              <p>[22] kākā senāva vibbhantā, migaraññā yathā migā.. </p>
              <p>[21] ``ye keci gaṇino loke, satthāroti pavuccare. </p>
              <p>[22] paramparāgataṃ dhammaṃ, desenti parisāya te.. </p>
              <p>[21] ``na hevaṃ tvaṃ mahāvīra, dhammaṃ desesi pāṇinaṃ. </p>
              <p>[22] sāmaṃ saccāni bujjhitvā, kevalaṃ bodhipakkhiyaṃ.. </p>
              <p>[21] ``āsayānusayaṃ ñatvā; indriyānaṃ balābalaṃ. </p>
              <p>[22] bhabbābhabbe viditvāna, mahāmeghova gajjasi.. </p>
              <p>[21] ``cakkavāḷapariyantā, nisinnā parisā bhave. </p>
              <p>[22] nānādiṭṭhī vicinantaṃ, vimaticchedanāya taṃ.. </p>
              <p>[21] ``sabbesaṃ cittamaññāya, opammakusalo muni. </p>
              <p>[22] ekaṃ pañhaṃ kathentova, vimatiṃ chindasi pāṇinaṃ.. </p>
              <p>[21] ``upatissasadiseheva, vasudhā pūritā bhave. </p>
              <p>[22] sabbeva te pañjalikā, kittayuṃ lokanāyakaṃ.. </p>
              <p>[21] ``kappaṃ vā te kittayantā, nānāvaṇṇehi kittayuṃ. </p>
              <p>[22] parimetuṃ na sakkeyyuṃ, appameyyo tathāgato.. </p>
              <p>[21] ``yathā sakena thāmena, kittito hi mayā jino. </p>
              <p>[22] kappakoṭīpi kittentā, evameva pakittayuṃ.. </p>
              <p>[21] ``sace ^a^M2.0392^ea^ hi koci devo vā, manusso vā susikkhito. </p>
              <p>[22] pametuṃ parikappeyya, vighātaṃva labheyya so.. </p>
              <p>[21] ``sāsane te patiṭṭhāya, sakyaputta mahāyasa. </p>
              <p>[22] paññāya pāramiṃ gantvā, viharāmi anāsavo.. </p>
              <p>[21] ``titthiye sampamaddāmi, vattemi jinasāsanaṃ. </p>
              <p>[22] dhammasenāpati ajja, sakyaputtassa sāsane.. </p>
              <p>[21] ``aparimeyye kataṃ kammaṃ, phalaṃ dassesi me idha. </p>
              <p>[22] sukhitto saravegova, kilese jhāpayī mama.. </p>
              <p>[21] ``yo koci manujo bhāraṃ, dhāreyya matthake sadā. </p>
              <p>[22] bhārena dukkhito assa, bhārehi bharito tathā.. </p>
              <p>[21] ``ḍayhamāno tīhaggīhi, bhavesu saṃsariṃ ahaṃ. </p>
              <p>[22] bharito bhavabhārena, giriṃ uccārito yathā.. </p>
              <p>[21] ``oropito ca me bhāro, bhavā ugghāṭitā mayā. </p>
              <p>[22] karaṇīyaṃ kataṃ sabbaṃ, sakyaputtassa sāsane.. </p>
              <p>[21] ``yāvatā ^a^V2.0333^ea^ buddhakhettamhi, ṭhapetvā sakyapuṅgavaṃ. </p>
              <p>[22] ahaṃ aggomhi paññāya, sadiso me na vijjati.. </p>
              <p>[21] ``samādhimhi sukusalo, iddhiyā pāramiṃ gato. </p>
              <p>[22] icchamāno cahaṃ ajja, sahassaṃ abhinimmine.. </p>
              <p>[21] ``anupubbavihārassa, vasībhūto mahāmuni. </p>
              <p>[22] kathesi sāsanaṃ mayhaṃ, nirodho sayanaṃ mama.. </p>
              <p>[21] ``dibbacakkhu visuddhaṃ me, samādhikusalo ahaṃ. </p>
              <p>[22] sammappadhānānuyutto, bojjhaṅgabhāvanārato.. </p>
              <p>[21] ``sāvakena hi pattabbaṃ, sabbameva kataṃ mayā. </p>
              <p>[22] lokanāthaṃ ṭhapetvāna, sadiso me na vijjati.. </p>
              <p>[21] ``samāpattīnaṃ kusalo, jhānavimokkhāna  khippapaṭilābhī. </p>
              <p>[22] bojjhaṅgabhāvanārato, sāvakaguṇapāramigatosmi.. </p>
              <p>[21] ``sāvakaguṇenapi ^a^M2.0393^ea^ phussena, buddhiyā parisuttamabhāravā. </p>
              <p>[22] yaṃ saddhāsaṅgahitaṃ cittaṃ, sadā sabrahmacārīsu.. </p>
              <p>[21] ``uddhatavisova sappo, chinnavisāṇova usabho. </p>
              <p>[22] nikkhittamānadappova, upemi garugāravena gaṇaṃ.. </p>
              <p>[21] ``yadi rūpinī bhaveyya, paññā me vasumatīpi na  sameyya. </p>
              <p>[22] anomadassissa bhagavato, phalametaṃ ñāṇathavanāya.. </p>
              <p>[21] ``pavattitaṃ dhammacakkaṃ, sakyaputtena tādinā. </p>
              <p>[22] anuvattemahaṃ sammā, ñāṇathavanāyidaṃ phalaṃ.. </p>
              <p>[21] ``mā me kadāci pāpiccho, kusīto hīnavīriyo. </p>
              <p>[22] appassuto anācāro, sameto ahu katthaci.. </p>
              <p>[21] ``bahussuto ca medhāvī, sīlesu susamāhito. </p>
              <p>[22] cetosamathānuyutto, api muddhani tiṭṭhatu.. </p>
              <p>[21] ``taṃ vo vadāmi bhaddante, tāvantettha samāgatā. </p>
              <p>[22] appicchā hotha santuṭṭhā, jhāyī jhānaratā sadā.. </p>
              <p>[21] ``yamahaṃ paṭhamaṃ disvā, virajo vimalo ahuṃ. </p>
              <p>[22] so me ācariyo dhīro, assaji nāma sāvako.. </p>
              <p>[21] ``tassāhaṃ vāhasā ajja, dhammasenāpatī ahuṃ. </p>
              <p>[22] sabbattha pāramiṃ patvā, viharāmi anāsavo.. </p>
              <p>[21] ``yo me ācariyo āsi, assaji nāma sāvako. </p>
              <p>[22] yassaṃ disāyaṃ vasati, ussīsamhi karomahaṃ.. </p>
              <p>[21] ``mama ^a^V2.0334^ea^ kammaṃ saritvāna, gotamo sakyapuṅgavo. </p>
              <p>[22] bhikkhusaṅghe nisīditvā, aggaṭṭhāne ṭhapesi maṃ.. </p>
              <p>[21] ``kilesā jhāpitā mayhaṃ...pe0... kataṃ buddhassa  sāsana''nti..</p>
              <p>[03] aparabhāge pana satthā jetavanamahāvihāre ariyagaṇamajjhe  nisinno attano sāvake tena tena guṇavisesena etadagge ṭhapento --  ``etadaggaṃ, bhikkhave, mama sāvakānaṃ bhikkhūnaṃ mahāpaññānaṃ yadidaṃ  sāriputto''ti ^a^M2.0394^ea^ (a0 ni0  1.188-189) theraṃ mahāpaññabhāvena  etadagge ṭhapesi. so evaṃ sāvakapāramīñāṇassa matthakaṃ patvā  dhammasenāpatiṭṭhāne patiṭṭhahitvā sattahitaṃ karonto ekadivasaṃ  sabrahmacārīnaṃ ^a^P3.0096^ea^ attano cariyavibhāvanamukhena aññaṃ  byākaronto -- </p>
              <p>[03] 981^b^.^eb^ </p>
              <p>[21] ``yathācārī yathāsato satīmā, yatasaṅkappajjhāyi  appamatto. </p>
              <p>[22] ajjhattarato samāhitatto, eko santusito tamāhu  bhikkhuṃ.. </p>
              <p>[03] 982^b^.^eb^ </p>
              <p>[21] ``allaṃ sukkhaṃ vā bhuñjanto, na bāḷhaṃ suhito siyā. </p>
              <p>[22] ūnūdaro mitāhāro, sato bhikkhu paribbaje.. </p>
              <p>[03] 983^b^.^eb^ </p>
              <p>[21] ``cattāro pañca ālope, abhutvā udakaṃ pive. </p>
              <p>[22] alaṃ phāsuvihārāya, pahitattassa bhikkhuno.. </p>
              <p>[03] 984^b^.^eb^ </p>
              <p>[21] ``kappiyaṃ tañce chādeti, cīvaraṃ idamatthikaṃ. </p>
              <p>[22] alaṃ phāsuvihārāya, pahitattassa bhikkhuno.. </p>
              <p>[03] 985^b^.^eb^ </p>
              <p>[21] ``pallaṅkena nisinnassa, jaṇṇuke nābhivassati. </p>
              <p>[22] alaṃ phāsuvihārāya, pahitattassa bhikkhuno.. </p>
              <p>[03] 986^b^.^eb^ </p>
              <p>[21] ``yo sukhaṃ dukkhato adda, dukkhamaddakkhi sallato. </p>
              <p>[22] ubhayantarena nāhosi, kena lokasmi kiṃ siyā.. </p>
              <p>[03] 987^b^.^eb^ </p>
              <p>[21] ``mā me kadāci pāpiccho, kusīto hīnavīriyo. </p>
              <p>[22] appassuto anādaro, kena lokasmi kiṃ siyā.. </p>
              <p>[03] 988^b^.^eb^ </p>
              <p>[21] ``bahussuto ca medhāvī, sīlesu susamāhito. </p>
              <p>[22] cetosamathamanuyutto, api muddhani tiṭṭhatu.. </p>
              <p>[03] 989^b^.^eb^ </p>
              <p>[21] ``yo papañcamanuyutto, papañcābhirato mago. </p>
              <p>[22] virādhayī so nibbānaṃ, yogakkhemaṃ anuttaraṃ.. </p>
              <p>[03] 990^b^.^eb^ </p>
              <p>[21] ``yo ^a^M2.0395^ea^ ^a^V2.0335^ea^ ca papañcaṃ hitvāna, nippapañcapathe rato. </p>
              <p>[22] ārādhayī so nibbānaṃ, yogakkhemaṃ anuttaraṃ.. </p>
              <p>[03] 991^b^.^eb^ </p>
              <p>[21] ``gāme vā yadi vāraññe, ninne vā yadi vā thale. </p>
              <p>[22] yattha arahanto viharanti, taṃ bhūmirāmaṇeyyakaṃ.. </p>
              <p>[03] 992^b^.^eb^ </p>
              <p>[21] ``ramaṇīyāni araññāni, yattha na ramatī jano. </p>
              <p>[22] vītarāgā ramissanti, na te kāmagavesino.. </p>
              <p>[03] 993^b^.^eb^ </p>
              <p>[21] ``nidhīnaṃva pavattāraṃ, yaṃ passe vajjadassinaṃ. </p>
              <p>[27] niggayhavādiṃ medhāviṃ, tādisaṃ paṇḍitaṃ bhaje. </p>
              <p>[22] tādisaṃ bhajamānassa, seyyo hoti na pāpiyo.. </p>
              <p>[03] 994^b^.^eb^ </p>
              <p>[21] ``ovadeyyānusāseyya, asabbhā ca nivāraye. </p>
              <p>[22] satañhi so piyo hoti, asataṃ hoti appiyo.. </p>
              <p>[03] 995^b^.^eb^ </p>
              <p>[21] ``aññassa ^a^P3.0097^ea^ bhagavā buddho, dhammaṃ  desesi cakkhumā. </p>
              <p>[27] dhamme desiyamānamhi, sotamādhesimatthiko. </p>
              <p>[22] taṃ me amoghaṃ savanaṃ, vimuttomhi anāsavo.. </p>
              <p>[03] 996^b^.^eb^ </p>
              <p>[21] ``neva pubbenivāsāya, napi dibbassa cakkhuno. </p>
              <p>[27] cetopariyāya iddhiyā, cutiyā upapattiyā. </p>
              <p>[22] sotadhātuvisuddhiyā, paṇidhī me na vijjati.. </p>
              <p>[03] 997^b^.^eb^ </p>
              <p>[21] ``rukkhamūlaṃva nissāya, muṇḍo saṅghāṭipāruto. </p>
              <p>[22] paññāya uttamo thero, upatissova jhāyati.. </p>
              <p>[03] 998^b^.^eb^ </p>
              <p>[21] ``avitakkaṃ samāpanno, sammāsambuddhasāvako. </p>
              <p>[22] ariyena tuṇhībhāvena, upeto hoti tāvade.. </p>
              <p>[03] 999^b^.^eb^ </p>
              <p>[21] ``yathāpi pabbato selo, acalo suppatiṭṭhito. </p>
              <p>[22] evaṃ mohakkhayā bhikkhu, pabbatova na vedhati.. </p>
              <p>[03] 1000^b^.^eb^ </p>
              <p>[21] ``anaṅgaṇassa posassa, niccaṃ sucigavesino. </p>
              <p>[22] vālaggamattaṃ pāpassa, abbhamattaṃva khāyati.. </p>
              <p>[03] 1001^b^.^eb^ </p>
              <p>[21] ``nābhinandāmi ^a^M2.0396^ea^ maraṇaṃ, nābhinandāmi jīvitaṃ. </p>
              <p>[22] nikkhipissaṃ imaṃ kāyaṃ, sampajāno paṭissato.. </p>
              <p>[03] 1002^b^.^eb^ </p>
              <p>[21] ``nābhinandāmi maraṇaṃ, nābhinandāmi jīvitaṃ. </p>
              <p>[22] kālañca paṭikaṅkhāmi, nibbisaṃ bhatako yathā.. </p>
              <p>[03] 1003^b^.^eb^ </p>
              <p>[21] ``ubhayena ^a^V2.0336^ea^ midaṃ maraṇameva, nāmaraṇaṃ pacchā vā pure vā. </p>
              <p>[22] paṭipajjatha mā vinassatha, khaṇo vo mā upaccagā.. </p>
              <p>[03] 1004^b^.^eb^ </p>
              <p>[21] ``nagaraṃ yathā paccantaṃ, guttaṃ santarabāhiraṃ. </p>
              <p>[27] evaṃ gopetha attānaṃ, khaṇo vo mā upaccagā. </p>
              <p>[27] khaṇātītā hi socanti, nirayamhi samappitā.. </p>
              <p>[03] 1005^b^.^eb^ </p>
              <p>[21] ``upasanto uparato, mantabhāṇī anuddhato. </p>
              <p>[22] dhunāti pāpake dhamme, dumapattaṃva māluto.. </p>
              <p>[03] 1006^b^.^eb^ </p>
              <p>[21] ``upasanto uparato, mantabhāṇī anuddhato. </p>
              <p>[22] appāsi pāpake dhamme, dumapattaṃva māluto.. </p>
              <p>[03] 1007^b^.^eb^ </p>
              <p>[21] ``upasanto anāyāso, vippasanno anāvilo. </p>
              <p>[22] kalyāṇasīlo medhāvī, dukkhassantakaro siyā.. </p>
              <p>[03] 1008^b^.^eb^ </p>
              <p>[21] ``na vissase ekatiyesu evaṃ, agārisu pabbajitesu  cāpi. </p>
              <p>[22] sādhūpi hutvāna asādhu honti, asādhu hutvā puna sādhu  honti.. </p>
              <p>[03] 1009^b^.^eb^ </p>
              <p>[21] ``kāmacchando ^a^P3.0098^ea^ ca byāpādo,  thinamiddhañca bhikkhuno. </p>
              <p>[22] uddhaccaṃ vicikicchā ca, pañcete cittakelisā.. </p>
              <p>[03] 1010^b^.^eb^ </p>
              <p>[21] ``yassa sakkariyamānassa, asakkārena cūbhayaṃ. </p>
              <p>[22] samādhi na vikampati, appamādavihārino.. </p>
              <p>[03] 1011^b^.^eb^ </p>
              <p>[21] ``taṃ jhāyinaṃ sātatikaṃ, sukhumadiṭṭhipassakaṃ. </p>
              <p>[22] upādānakkhayārāmaṃ, āhu sappuriso iti.. </p>
              <p>[03] 1012^b^.^eb^ </p>
              <p>[21] ``mahāsamuddo ^a^M2.0397^ea^ pathavī, pabbato anilopi ca. </p>
              <p>[22] upamāya na yujjanti, satthu varavimuttiyā.. </p>
              <p>[03] 1013^b^.^eb^ </p>
              <p>[21] ``cakkānuvattako thero, mahāñāṇī samāhito. </p>
              <p>[22] pathavāpaggisamāno, na rajjati na dussati.. </p>
              <p>[03] 1014^b^.^eb^ </p>
              <p>[21] ``paññāpāramitaṃ patto, mahābuddhi mahāmati. </p>
              <p>[22] ajaḷo jaḷasamāno, sadā carati nibbuto.. </p>
              <p>[03] 1015^b^.^eb^ </p>
              <p>[21] ``pariciṇṇo mayā satthā...pe0... bhavanettisamūhatā..</p>
              <p>[03]  </p>
              <p>[03] 1016^b^.^eb^ </p>
              <p>[21] ``sampādethappamādena, esā me anusāsanī. </p>
              <p>[22] handāhaṃ parinibbissaṃ, vippamuttomhi sabbadhī''ti..  -- </p>
              <p>[25] imā gāthā abhāsi. imā hi kāci gāthā therena  bhāsitā, kāci theraṃ ārabbha bhagavatā bhāsitā, sabbā pacchā attano  cariyapavedanavasena therena bhāsitattā therasseva gāthā ahesuṃ.</p>
              <p>[03] tattha ^a^V2.0337^ea^ ^b^yathācārī^eb^ti yathā kāyādīhi saṃyato, saṃvuto hutvā  carati viharati, yathācaraṇasīloti vā yathācārī, sīlasampannoti  attho. ^b^yathāsato^eb^ti yathāsanto. gāthāsukhatthañhi  anunāsikalopaṃ katvā niddeso kato, santo viya, ariyehi  nibbisesoti attho. ^b^satīmā^eb^ti paramāya satiyā samannāgato.  ^b^yatasaṅkappajjhāyī^eb^ti sabbaso micchāsaṅkappaṃ pahāya  nekkhammasaṅkappādivasena saṃyatasaṅkappo hutvā ārammaṇūpanijjhānena  lakkhaṇūpanijjhānena ca jhāyanasīlo. ^b^appamatto^eb^ti tasmiṃyeva  yathācāribhāve yatasaṅkappo hutvā jhāyanena ca pamādarahito sabbattha  suppatiṭṭhitasatisampajañño. ^b^ajjhattarato^eb^ti gocarajjhatte  kammaṭṭhānabhāvanāya abhirato. ^b^samāhitatto^eb^ti tāya eva  bhāvanāya ekaggacitto. ^b^eko^eb^ti asahāyo gaṇasaṃsaggaṃ,  kilesasaṃsaggañca pahāya kāyavivekaṃ, cittavivekañca paribrūhayanto.  ^b^santusito^eb^ti paccayasantosena ca bhāvanārāmasantosena ca  sammadeva tusito tuṭṭho. bhāvanāya hi uparūpari visesaṃ āvahantiyā  uḷāraṃ pītipāmojjaṃ uppajjati, matthakaṃ pattāya pana vattabbameva natthi.  ^b^tamāhu^eb^ ^a^P3.0099^ea^ ^b^bhikkhu^eb^nti taṃ evarūpaṃ puggalaṃ  sikkhattayapāripūriyā bhayaṃ ikkhanatāya bhinnakilesatāya ca bhikkhūti  vadanti.</p>
              <p>[03] idāni ^a^M2.0398^ea^ yathāvuttasantosadvaye paccayasantosaṃ tāva dassento  ^b^``allaṃ sukkhaṃ vā''^eb^tiādimāha. tattha ^b^alla^eb^nti  sappiādiupasekena tintaṃ siniddhaṃ. ^b^sukkha^eb^nti tadabhāvena  lūkhaṃ. ^b^vā^eb^-saddo aniyamattho, allaṃ vā sukkhaṃ vāti.  ^b^bāḷha^eb^nti ativiya. ^b^suhito^eb^ti dhāto na siyāti  attho. kathaṃ pana siyāti āha ^b^``ūnūdaro mitāhāro''^eb^ti  paṇītaṃ lūkhaṃ vāpi bhojanaṃ bhuñjanto bhikkhu yāvadatthaṃ abhuñjitvā  ūnūdaro sallahukudaro, tato eva mitāhāro parimitabhojano  aṭṭhaṅgasamannāgataṃ āhāraṃ āharanto tattha mattaññutāya  paccavekkhaṇasatiyā ca ^b^sato^eb^ hutvā ^b^paribbaje^eb^ vihareyya.</p>
              <p>[03] yathā pana ūnūdaro mitāhāro ca nāma hoti, taṃ dassetuṃ  ^b^``cattāro''^eb^tiādi vuttaṃ. tattha ^b^abhutvā^eb^ti cattāro vā  pañca vā ^b^ālope^eb^ kabaḷe abhuñjitvā tattakassa āhārassa  okāsaṃ ṭhapetvā pānīyaṃ piveyya. ayañhi āhāre sallahukavutti.  nibbānañhi pesitacittassa bhikkhuno ^b^phāsuvihārāya^eb^ jhānādīnaṃ  adhigamayogyatāya sukhavihārāya ^b^alaṃ^eb^ pariyattanti attho.  iminā kucchiparihāriyaṃ piṇḍapātaṃ vadanto piṇḍapāte itarītarasantosaṃ  dasseti. ``bhutvānā''ti vā pāṭho, so catupañcālopamattenāpi  āhārena sarīraṃ yāpetuṃ samatthassa ativiya thirapakatikassa puggalassa  vasena vutto siyā, uttaragāthāhipi saṃsandati eva appakasseva  cīvarassa senāsanassa ca vakkhamānattā.</p>
              <p>[03] ^b^kappiya^eb^nti ^a^V2.0338^ea^ yaṃ kappiyakappiyānulomesu khomādīsu  aññataranti attho. ^b^tañce chādetī^eb^ti kappiyaṃ cīvaraṃ samānaṃ  chādetabbaṃ ṭhānaṃ chādeti ce, satthārā anuññātajātiyaṃ santaṃ  heṭṭhimantena anuññātapamāṇayuttaṃ ce hotīti attho.  ^b^idamatthika^eb^nti idaṃ payojanatthaṃ satthārā vuttapayojanatthaṃ yāvadeva  sītādipaṭighātanatthañceva hirīkopīnapaṭicchādanatthañcāti attho.  etena kāyaparihāriyaṃ cīvaraṃ tattha itarītarasantosañca vadati.</p>
              <p>[03] ^b^pallaṅkena nisinnassā^eb^ti pallaṅkaṃ vuccati samantato  ūrubaddhāsanaṃ, tena nisinnassa, tisandhipallaṅkaṃ ābhujitvā  nisinnassāti attho. ^b^jaṇṇuke^eb^ ^a^M2.0399^ea^ ^b^nābhivassatī^eb^ti yassaṃ kuṭiyaṃ  tathā nisinnassa deve vassante jaṇṇukadvayaṃ vassodakena na temiyati,  ettakampi sabbapariyantasenāsanaṃ ^a^P3.0100^ea^, sakkā hi tattha  nisīditvā atthakāmarūpena kulaputtena sadatthaṃ nipphādetuṃ. tenāha  ^b^``alaṃ phāsuvihārāya, pahitattassa bhikkhuno''^eb^ti.</p>
              <p>[03] evaṃ thero imāhi catūhi gāthāhi ye te bhikkhū mahicchā  asantuṭṭhā, tesaṃ paramukkaṃsagataṃ sallekhaovādaṃ pakāsetvā idāni  vedanāmukhena bhāvanārāmasantosaṃ dassento ^b^``yo  sukha''^eb^ntiādimāha. tattha ^b^sukha^eb^nti sukhavedanaṃ.  ^b^dukkhato^eb^ti vipariṇāmadukkhato. ^b^addā^eb^ti addasa,  vipassanāpaññāsahitāya maggapaññāya yathābhūtaṃ yo apassīti attho.  sukhavedanā hi paribhogakāle assādiyamānāpi visamissaṃ viya  bhojanaṃ vipariṇāmakāle dukkhāyeva hoti. tenettha dukkhānupassanaṃ  dasseti. ^b^dukkhamaddakkhi sallato^eb^ti dukkhavedanaṃ yo sallanti  passi. dukkhavedanā hi yathā sallaṃ sarīraṃ anupavisantampi  anupavisitvā ṭhitampi uddhariyamānampi pīḷanameva janeti, evaṃ  uppajjamānāpi ṭhitippattāpi bhijjamānāpi vibādhatiyevāti. etenettha  dukkhānupassanaṃyeva ukkaṃsetvā vadati, tena ca ``yaṃ dukkhaṃ  tadanattā''ti (saṃ0 ni0  3.15) vacanato vedanādvaye  attattaniyagāhaṃ viniveṭheti. ^b^ubhayantarenā^eb^ti ubhayesaṃ antare,  sukhadukkhavedanānaṃ majjhabhūte adukkhamasukheti attho.  ^b^nāhosī^eb^ti yathābhūtāvabodhane attattaniyābhinivesanaṃ ahosi.  ^b^kena lokasmi kiṃ siyā^eb^ti evaṃ vedanāmukhena pañcapi  upādānakkhandhe parijānitvā tappaṭibaddhaṃ sakalakilesajālaṃ  samucchinditvā ṭhito kena nāma kilesena lokasmiṃ baddho,  devatādīsu kiṃ vā āyati siyā, aññadatthu chinnabandhano  apaññattikova siyāti adhippāyo.</p>
              <p>[03] idāni micchāpaṭipanne puggale garahanto sammāpaṭipanne pasaṃsanto  ^b^``mā me''^eb^tiādikā catasso gāthā abhāsi. tattha ^b^mā  me kadāci pāpiccho^eb^ti yo asantaguṇasambhāvanicchāya pāpiccho ^a^V2.0339^ea^,  samaṇadhamme ussāhābhāvena ^b^kusīto,^eb^ tatoyeva ^b^hīnavīriyo,^eb^  saccapaṭiccasamuppādādipaṭisaṃyuttassa sutassa abhāvena ^b^appassuto,^eb^  ovādānusāsanīsu ādarābhāvena ^b^anādaro,^eb^ tādiso  atihīnapuggalo mama ^a^M2.0400^ea^ santike kadācipi mā hotu. kasmā?  ^b^kena lokasmi kiṃ siyā^eb^ti lokasmiṃ sattanikāye tassa  tādisassa puggalassa kena ovādena kiṃ bhavitabbaṃ, kena vā katena  kiṃ siyā, niratthakamevāti attho.</p>
              <p>[03] ^b^bahussuto cā^eb^ti yo puggalo sīlādipaṭisaṃyuttassa  suttageyyādibhedassa bahuno sutassa sambhavena bahussuto, dhammojapaññāya  pārihāriyapaññāya paṭivedhapaññāya ca vasena ^b^medhāvī,^eb^ sīlesu ca  suṭṭhu patiṭṭhitattā ^b^susamāhito, cetosamathaṃ^eb^ lokiyalokuttarabhedaṃ  cittasamādhānaṃ ^a^P3.0101^ea^ ^b^anuyutto,^eb^ tādiso puggalo  mayhaṃ matthakepi tiṭṭhatu, pageva sahavāso.</p>
              <p>[03] ^b^yo papañcamanuyutto^eb^ti yo pana puggalo  kammārāmatādivasena rūpābhisaṅgādivasena ca pavattiyā papañcanaṭṭhena  taṇhādibhedaṃ papañcaṃ anuyutto, tattha ca anādīnavadassanena abhirato  magasadiso, so nibbānaṃ virādhayi, so nibbānā suvidūravidūre  ṭhito.</p>
              <p>[03] ^b^yo ca papañcaṃ hitvānā^eb^ti yo pana puggalo taṇhāpapañcaṃ  pahāya tadabhāvato nippapañcassa nibbānassa pathe adhigamupāye  ariyamagge ^b^rato^eb^ bhāvanābhisamaye abhirato, so nibbānaṃ  ^b^ārādhayi^eb^ sādhesi adhigacchīti attho.</p>
              <p>[03] athekadivasaṃ thero attano kaniṭṭhabhātikassa revatattherassa  kaṇṭakanicitakhadirarukkhasañchanne nirudakakantāre vāsaṃ disvā taṃ  pasaṃsanto ^b^``gāme vā''^eb^tiādikā dve gāthā abhāsi. tattha  ^b^gāme vā^eb^ti kiñcāpi arahanto gāmante kāyavivekaṃ na labhanti,  cittavivekaṃ pana labhanteva. tesañhi dibbapaṭibhāgānipi ārammaṇāni  cittaṃ cāletuṃ na sakkonti, tasmā gāme vā hotu araññādīsu aññataraṃ  vā, ^b^yattha arahanto viharanti, taṃ bhūmirāmaṇeyyaka^eb^nti so  bhūmippadeso ramaṇīyo evāti attho.</p>
              <p>[03] ^b^araññānī^eb^ti supupphitatarusaṇḍamaṇḍitāni  vimalasalilāsayasampannāni araññāni ramaṇīyānīti sambandho.  ^b^yatthā^eb^ti yesu araññesu vikasitesu viya ramamānesu  kāmapakkhiko kāmagavesako ^b^jano^eb^ na ramati.  ^b^vītarāgā^eb^ti vigatarāgā pana khīṇāsavā bhamaramadhukarā viya  padumavanesu ^a^M2.0401^ea^ ^a^V2.0340^ea^ tathārūpesu araññesu ramissantīti. ^b^na te  kāmagavesino^eb^ti yasmā te vītarāgā kāmagavesino na hontīti  attho.</p>
              <p>[03] puna thero rādhaṃ nāma duggatabrāhmaṇaṃ anukampāya pabbājetvā,  upasampādetvā tameva pacchāsamaṇaṃ katvā vicaranto ekadivasaṃ tassa ca  subbacabhāvena tussitvā ovādaṃ dento ^b^``nidhīnaṃvā''^eb^tiādimāha.  tattha ^b^nidhīnaṃvā^eb^ti tattha tattha nidahitvā ṭhapitānaṃ  hiraññasuvaṇṇādipūrānaṃ nidhikumbhīnaṃ. ^b^pavattāra^eb^nti  kicchajīvike duggatamanusse anukampaṃ katvā ``ehi te sukhena  jīvituṃ upāyaṃ dassessāmī''ti nidhiṭṭhānaṃ netvā hatthaṃ pasāretvā  ``imaṃ gahetvā sukhaṃ jīvāhī''ti ācikkhitāraṃ viya.  ^b^vajjadassina^eb^nti dve vajjadassino -- ``iminā naṃ asāruppena  vā khalitena vā saṅghamajjhe niggaṇhissāmī''ti randhagavesako ca,  aññātaṃ ñāpetukāmo ñātaṃ assādento sīlādivuddhikāmatāya taṃ taṃ  vajjaṃ olokento ullumpanasabhāvasaṇṭhito ^a^P3.0102^ea^ cāti,  ayaṃ idha adhippeto. yathā hi duggatamanusso ``imaṃ nidhiṃ  gaṇhāhī''ti niggayhamānopi nidhidassane kopaṃ na karoti,  pamuditova hoti, evaṃ evarūpesu puggalesu asāruppaṃ vā khalitaṃ vā  disvā ācikkhante kopo na kātabbo, tuṭṭhacitteneva bhavitabbaṃ,  ``bhante, punapi maṃ evarūpaṃ vadeyyāthā''ti pavāretabbameva.  ^b^niggayhavādi^eb^nti yo vajjaṃ disvā ayaṃ me saddhivihāriko,  antevāsiko, upakārakoti acintetvā vajjānurūpaṃ tajjento  paṇāmento daṇḍakammaṃ karonto sikkhāpeti, ayaṃ niggayhavādī nāma  sammāsambuddho viya. vuttañhetaṃ -- ``niggayha niggayhāhaṃ, ānanda,  vakkhāmi; pavayha pavayha, ānanda, vakkhāmi. yo sāro so  ṭhassatī''ti (ma0 ni0 3.196). ^b^medhāvi^eb^nti dhammojapaññāya  samannāgataṃ. ^b^tādisa^eb^nti evarūpaṃ paṇḍitaṃ. ^b^bhaje^eb^ti  payirupāseyya. tādisañhi ācariyaṃ bhajamānassa antevāsikassa  seyyo hoti, na pāpiyo, vuḍḍhiyeva hoti, no parihānīti attho.</p>
              <p>[03] athekadā assajipunabbasukehi kīṭāgirismiṃ āvāse dūsite  satthārā āṇatto attano parisāya mahāmoggallānena ca saddhiṃ tattha  gato dhammasenāpati assajipunabbasukesu ovādaṃ anādiyantesu imaṃ  gāthamāha. tattha ^b^ovadeyyā^eb^ti ovādaṃ anusiṭṭhiṃ dadeyya.  ^b^anusāseyyā^eb^ti tasseva pariyāyavacanaṃ. atha vā uppanne  vatthusmiṃ vadanto ovadati ^a^M2.0402^ea^ nāma, anuppanne ``ayasopi te  siyā''tiādiṃ anāgataṃ uddissa vadanto anusāsati nāma.  sammukhā vadanto vā ovadati nāma, parammukhā dūtaṃ, sāsanaṃ vā  pesetvā vadanto anusāsati nāma. sakiṃ vadanto vā ovadati  nāma, punappunaṃ vadanto anusāsati nāma. ^b^asabbhā cā^eb^ti  akusalā dhammā ca nivāraye, kusale dhamme ca patiṭṭhāpeyyāti attho.  ^b^satañhi so^eb^ti evarūpo puggalo ^a^V2.0341^ea^ sādhūnaṃ piyo hoti. ye  pana asantā asappurisā vitiṇṇaparalokā āmisacakkhukā  jīvikatthāya pabbajitā, tesaṃ so ovādako anusāsako ``na tvaṃ  amhākaṃ upajjhāyo, na ācariyo, kasmā amhe vadasī''ti evaṃ  mukhasattīhi vijjhantānaṃ appiyo hotīti.</p>
              <p>[03] ``yaṃ ārabbha satthā dhammaṃ deseti, so eva  upanissayasampanno''ti bhikkhūsu kathāya samuṭṭhitāya  ``nayidameta''nti dassento ^b^``aññassā''^eb^ti gāthamāha. tattha  ^b^aññassā^eb^ti attano bhāgineyyaṃ dīghanakhaparibbājakaṃ sandhāyāha.  tassa hi satthārā vedanāpariggahasutte (ma0 ni0 2.205-206)  desiyamāne ayaṃ mahāthero bhāvanāmagge adhigantvā  sāvakapāramīñāṇassa matthakaṃ patto. ^b^sotamodhesimatthiko^eb^ti  satthāraṃ bījayamāno ṭhito atthiko hutvā sussūsanto sotaṃ odahiṃ.  ^b^taṃ^eb^ ^a^P3.0103^ea^ ^b^me amoghaṃ savana^eb^nti taṃ tathā  sutaṃ savanaṃ mayhaṃ amoghaṃ avañjhaṃ ahosi, aggasāvakena pattabbaṃ  sampattīnaṃ avassayo ahosi. tenāha ^b^``vimuttomhī''^eb^tiādi.</p>
              <p>[03] tattha ^b^neva pubbenivāsāyā^eb^ti attano paresañca  pubbenivāsajānanañāṇatthāya, paṇidhī me neva vijjatīti yojanā.  parikammakaraṇavasena tadatthaṃ cittapaṇidhānamattampi nevatthi neva  ahosīti attho. ^b^cetopariyāyā^eb^ti cetopariyañāṇassa.  ^b^iddhiyā^eb^ti iddhividhañāṇassa. ^b^cutiyā upapattiyā^eb^ti,  sattānaṃ cutiyā upapattiyā ca jānanañāṇāya cutūpapātañāṇatthāya.  ^b^sotadhātuvisuddhiyā^eb^ti dibbasotañāṇassa. ^b^paṇidhī me na  vijjatī^eb^ti imesaṃ abhiññāvisesānaṃ atthāya parikammavasena cittassa  paṇidhi cittābhinīhāro me natthi nāhosīti attho. sabbaññuguṇā  viya hi buddhānaṃ aggamaggādhigameneva sāvakānaṃ ^a^M2.0403^ea^ sabbe sāvakaguṇā  hatthagatā honti, na tesaṃ adhigamāya visuṃ parikammakaraṇakiccaṃ  atthīti.</p>
              <p>[03] ^b^rukkhamūla^eb^ntiādikā tisso gāthā kapotakandarāyaṃ  viharantassa yakkhena pahatakāle samāpattibalena attano  nibbikāratādīpanavasena vuttā. tattha ^b^muṇḍo^eb^ti na  voropitakeso. ^b^saṅghāṭipāruto^eb^ti saṅghāṭiṃ pārupitvā  nisinno. ``saṅghāṭiyā supāruto''ti ca paṭhanti. ^b^paññāya  uttamo thero^eb^ti thero hutvā paññāya uttamo, sāvakesu paññāya  seṭṭhoti attho. ^b^jhāyatī^eb^ti ārammaṇūpanijjhānena  lakkhaṇūpanijjhānena ca jhāyati, bahulaṃ samāpattivihārena viharatīti  attho.</p>
              <p>[03] ^b^upeto hoti tāvade^eb^ti yadā yakkhena sīse pahato,  tāvadeva ^b^avitakkaṃ^eb^ catutthajjhānikaphalasamāpattiṃ ^a^V2.0342^ea^ samāpanno ariyena  tuṇhībhāvena upeto samannāgato ahosi. atītatthe hi hotīti idaṃ  vattamānavacanaṃ.</p>
              <p>[03] ^b^pabbatova na vedhatī^eb^ti mohakkhayā bhinnasabbakileso  ^b^bhikkhu^eb^. so selamayapabbato viya ^b^acalo^eb^ suppatiṭṭhito  iṭṭhādinā kenaci na vedhati, sabbattha nibbikāro hotīti attho.</p>
              <p>[03] athekadivasaṃ therassa asatiyā nivāsanakaṇṇe olambante  aññataro sāmaṇero, ``bhante, parimaṇḍalaṃ nivāsetabba''nti āha.  taṃ sutvā ``bhaddaṃ tayā suṭṭhu vutta''nti sirasā viya sampaṭicchanto  tāvadeva thokaṃ apakkamitvā parimaṇḍalaṃ nivāsetvā ``mādisānaṃ  ayampi dosoyevā''ti dassento ^b^``anaṅgaṇassā''^eb^ti gāthamāha.</p>
              <p>[03] puna maraṇe jīvite ca attano samacittataṃ dassento  ^b^``nābhinandāmī''^eb^tiādinā dve gāthā vatvā paresaṃ dhammaṃ  kathento ^b^``ubhayena mida''^eb^ntiādinā gāthādvayamāha. tattha  ^b^ubhayenā^eb^ti ubhayesu, ubhosu kālesūti attho. ^b^mida^eb^nti  ^a^P3.0104^ea^ ma-kāro padasandhikaro. idaṃ maraṇameva, maraṇaṃ  attheva nāma, amaraṇaṃ nāma natthi. kesu ubhosu kālesūti āha ^a^M2.0404^ea^  ^b^``pacchā vā pure vā''^eb^ti majjhimavayassa ^b^pacchā vā^eb^  jarājiṇṇakāle ^b^pure vā^eb^ daharakāle ^b^maraṇameva^eb^ maraṇaṃ  ekantikameva. tasmā ^b^paṭipajjatha^eb^ sammā paṭipattiṃ pūretha  vippaṭipajjitvā ^b^mā vinassatha^eb^ apāyesu mahādukkhaṃ mānubhavatha.  ^b^khaṇo vo mā upaccagā^eb^ti aṭṭhahi akkhaṇehi vivajjito ayaṃ  navamo khaṇo mā tumhe atikkamīti attho.</p>
              <p>[03] athekadivasaṃ āyasmantaṃ mahākoṭṭhikaṃ disvā tassa guṇaṃ  pakāsento ^b^``upasanto''^eb^tiādinā tisso gāthā abhāsi.  tattha anuddesikavasena ^b^``dhunātī''^eb^ti vuttamevatthaṃ puna  therasannissitaṃ katvā vadanto ^b^``appāsī''^eb^tiādimāha. tattha  ^b^appāsī^eb^ti adhunā pahāsīti attho. ^b^anāyāso^eb^ti  aparissamo, kilesadukkharahitoti attho. ^b^vippasanno  anāvilo^eb^ti vippasanno asaddhiyādīnaṃ abhāvena suṭṭhu pasannacitto  anāvilasaṅkappatāya anāvilo.</p>
              <p>[03] ^b^na vissase^eb^ti gāthā devadattaṃ saddahitvā tassa diṭṭhiṃ  rocetvā ṭhite vajjiputtake ārabbha vuttā. tattha ^b^na vissase^eb^ti  vissaṭṭho na bhaveyya, na saddaheyyāti attho. ^b^ekatiyesū^eb^ti  ekaccesu anavaṭṭhitasabhāvesu puthujjanesu. ^b^eva^eb^nti yathā tumhe  ``devadatto sammā paṭipanno''ti vissāsaṃ āpajjittha, evaṃ.  ^b^agārisū^eb^ti gahaṭṭhesu. ^b^sādhūpi hutvānā^eb^ti yasmā  puthujjanabhāvo nāma ^a^V2.0343^ea^ assapiṭṭhe ṭhapitakumbhaṇḍaṃ viya thusarāsimhi  nikhātakhāṇukaṃ viya ca anavaṭṭhito, tasmā ekacce ādito sādhū  hutvā ṭhitāpi pacchā asādhū honti. yathā devadatto pubbe  sīlasampanno abhiññāsamāpattilābhī hutvā lābhasakkārapakato idāni  parihīnaviseso chinnapakkhakāko viya āpāyiko jāto. tasmā  tādiso diṭṭhamattena ``sādhū''ti na vissāsitabbo. ekacce pana  kalyāṇamittasaṃsaggābhāvena ādito asādhū hutvāpi pacchā  kalyāṇasaṃsaggena sādhū hontiyeva, tasmā devadattasadise sādhupatirūpe  ``sādhū''ti na vissāseyyāti attho.</p>
              <p>[03] yesaṃ kāmacchandādayo cittupakkilesā avigatā, te asādhū.  yesaṃ te vigatā, te sādhūti dassetuṃ ^b^``kāmacchando''^eb^ti gāthaṃ  vatvā asādhāraṇato ukkaṃsagataṃ sādhulakkhaṇaṃ dassetuṃ ^b^``yassa  sakkariyamānassā''^eb^tiādinā gāthādvayaṃ vuttaṃ.</p>
              <p>[03] asādhāraṇato ^a^M2.0405^ea^ pana ukkaṃsagataṃ taṃ dassetuṃ satthāraṃ attānañca  udāharanto ^b^``mahāsamuddo''^eb^tiādikā gāthā abhāsi. tattha  ^b^mahāsamuddo^eb^ti ^a^P3.0105^ea^ ayaṃ mahāsamuddo, mahāpathavī  ^b^selo^eb^ pabbato, puratthimādibhedato anilo ca attano  acetanābhāvena iṭṭhāniṭṭhaṃ sahanti, na paṭisaṅkhānabalena, satthā pana  yassā arahattuppattiyā vasena uttame tādibhāve ṭhito iṭṭhādīsu sabbattha  samo nibbikāro, tassā ^b^satthu varavimuttiyā^eb^  aggaphalavimuttiyā te mahāsamuddādayo ^b^upamāya^eb^ upamābhāvena  ^b^na yujjanti^eb^ kalabhāgampi na upentīti attho.</p>
              <p>[03] ^b^cakkānuvattako^eb^ti satthārā vattitassa dhammacakkassa  anuvattako. ^b^thero^eb^ti asekkhehi sīlakkhandhādīhi samannāgamena  thero. ^b^mahāñāṇī^eb^ti mahāpañño. ^b^samāhito^eb^ti  upacārappanāsamādhinā anuttarasamādhinā ca samāhito.  ^b^paṭhavāpaggisamāno^eb^ti iṭṭhādiārammaṇasannipāte nibbikāratāya  pathaviyā āpena agginā ca sadisavuttiko. tenāha ^b^``na  rajjati na dussatī''^eb^ti.</p>
              <p>[03] ^b^paññāpāramitaṃ patto^eb^ti sāvakañāṇassa pāramiṃ pārakoṭiṃ  patto. ^b^mahābuddhī^eb^ti mahāputhuhāsajavanatikkhanibbedhikabhāvappattāya  mahatiyā buddhiyā paññāya samannāgato. ^b^mahāmatī^eb^ti  dhammanvayaveditasaṅkhātāya mahatiyā nayaggāhamatiyā samannāgato. ye  hi te catubbidhā, soḷasavidhā, catucattālīsavidhā, tesattatividhā ca  paññappabhedā. tesaṃ sabbaso anavasesānaṃ ^a^V2.0344^ea^ adhigatattā mahāpaññatā  divisesayogato ca ayaṃ mahāthero sātisayaṃ ``mahābuddhī''ti  vattabbataṃ arahati. yathāha bhagavā -- </p>
              <p>[02] ``paṇḍito, bhikkhave, sāriputto; mahāpañño, bhikkhave,  sāriputto; puthupañño, bhikkhave, sāriputto; hāsapañño, bhikkhave,  sāriputto; javanapañño, bhikkhave, sāriputto; tikkhapañño, bhikkhave,  sāriputto; nibbedhikapañño, bhikkhave, sāriputto''tiādi (ma0 ni0  3.93).</p>
              <p>[03] tatthāyaṃ paṇḍitabhāvādīnaṃ vibhāgavibhāvanā. dhātukusalatā,  āyatanakusalatā, paṭiccasamuppādakusalatā, ṭhānāṭṭhānakusalatāti ^a^M2.0406^ea^ imehi  catūhi kāraṇehi paṇḍito. mahāpaññatādīnaṃ vibhāgadassane ayaṃ pāḷi  -- </p>
              <p>[02] ``katamā mahāpaññā? mahante atthe pariggaṇhātīti  mahāpaññā, mahante dhamme pariggaṇhātīti mahāpaññā, mahantā niruttiyo  pariggaṇhātīti mahāpaññā, mahantāni paṭibhānāni pariggaṇhātīti  mahāpaññā, mahante sīlakkhandhe pariggaṇhātīti mahāpaññā, mahante  samādhikkhandhe pariggaṇhātīti mahāpaññā, mahante paññākkhandhe  pariggaṇhātīti mahāpaññā, mahante vimuttikkhandhe pariggaṇhātīti  mahāpaññā, mahante vimuttiñāṇadassanakkhandhe pariggaṇhātīti  mahāpaññā, mahantāni ṭhānāṭṭhānāni pariggaṇhātīti mahāpaññā, mahantā  vihārasamāpattiyo pariggaṇhātīti mahāpaññā, mahantāni  ariyasaccāni pariggaṇhātīti mahāpaññā, mahante satipaṭṭhāne  pariggaṇhātīti mahāpaññā, mahante sammappadhāne pariggaṇhātīti  mahāpaññā, mahante iddhipāde pariggaṇhātīti mahāpaññā, mahantāni  indriyāni pariggaṇhātīti mahāpaññā, mahantāni balāni  pariggaṇhātīti mahāpaññā, mahante bojjhaṅge pariggaṇhātīti  mahāpaññā, mahante ariyamagge pariggaṇhātīti mahāpaññā, mahantāni  sāmaññaphalāni pariggaṇhātīti mahāpaññā, mahantā abhiññāyo  pariggaṇhātīti mahāpaññā, mahantaṃ paramatthaṃ nibbānaṃ pariggaṇhātīti  mahāpaññā. </p>
              <p>[02] ``katamā puthupaññā? puthunānākhandhesu ñāṇaṃ  pavattatīti puthupaññā ^a^P3.0106^ea^, puthunānādhātūsu ñāṇaṃ  pavattatīti puthupaññā, puthunānāāyatanesu ñāṇaṃ pavattatīti puthupaññā,  puthunānāpaṭiccasamuppādesu ñāṇaṃ pavattatīti puthupaññā,  puthunānāsuññatamanupalabbhesu ^a^V2.0345^ea^ ñāṇaṃ pavattatīti puthupaññā, puthunānāatthesu  ñāṇaṃ pavattatīti puthupaññā, puthunānādhammesu ñāṇaṃ pavattatīti  puthupaññā, puthunānāniruttīsu ñāṇaṃ pavattatīti puthupaññā,  puthunānāpaṭibhānesu ñāṇaṃ pavattatīti puthupaññā, puthunānāsīlakkhandhesu  ñāṇaṃ pavattatīti puthupaññā, puthunānāsamādhikkhandhesu ñāṇaṃ pavattatīti  puthupaññā, puthunānāpaññākkhandhesu ñāṇaṃ pavattatīti puthupaññā,  puthunānāvimuttikkhandhesu ñāṇaṃ ^a^M2.0407^ea^ pavattatīti puthupaññā,  puthunānāvimuttiñāṇadassanakkhandhesu ñāṇaṃ pavattatīti puthupaññā,  puthunānāṭhānāṭṭhānesu ñāṇaṃ pavattatīti puthupaññā,  puthunānāvihārasamāpattīsu ñāṇaṃ pavattatīti puthupaññā,  puthunānāariyasaccesu ñāṇaṃ pavattatīti puthupaññā, puthunānāsatipaṭṭhānesu  ñāṇaṃ pavattatīti puthupaññā, puthunānāsammappadhānesu ñāṇaṃ pavattatīti  puthupaññā, puthunānāiddhipādesu ñāṇaṃ pavattatīti puthupaññā,  puthunānāindriyesu ñāṇaṃ pavattatīti puthupaññā, puthunānābalesu ñāṇaṃ  pavattatīti puthupaññā, puthunānābojjhaṅgesu ñāṇaṃ pavattatīti puthupaññā,  puthunānāariyamaggesu ñāṇaṃ pavattatīti puthupaññā,  puthunānāsāmaññaphalesu ñāṇaṃ pavattatīti puthupaññā, puthunānāabhiññāsu  ñāṇaṃ pavattatīti puthupaññā, puthujjanasādhāraṇe dhamme atikkamma paramatthe  nibbāne ñāṇaṃ pavattatīti puthupaññā. </p>
              <p>[02] ``katamā hāsapaññā? idhekacco hāsabahulo vedabahulo  tuṭṭhibahulo pāmojjabahulo sīlāni paripūretīti hāsapaññā,  hāsabahulo...pe0... pāmojjabahulo indriyasaṃvaraṃ paripūretīti  hāsapaññā, hāsabahulo...pe0... pāmojjabahulo bhojane mattaññutaṃ  paripūretīti hāsapaññā, hāsabahulo...pe0... pāmojjabahulo  jāgariyānuyogaṃ paripūretīti hāsapaññā, hāsabahulo...pe0...  pāmojjabahulo sīlakkhandhaṃ...pe0... samādhikkhandhaṃ, paññākkhandhaṃ,  vimuttikkhandhaṃ, vimuttiñāṇadassanakkhandhaṃ paripūretīti...pe0...  paṭivijjhatīti. vihārasamāpattiyo paripūretīti, ariyasaccāni  paṭivijjhatīti, satipaṭṭhāne bhāvetīti, sammappadhāne bhāvetīti,  iddhipāde bhāvetīti, indriyāni bhāvetīti, balāni bhāvetīti,  bojjhaṅge bhāvetīti, ariyamaggaṃ bhāvetīti...pe0... sāmaññaphalāni  sacchikarotīti hāsapaññā, hāsabahulo vedabahulo tuṭṭhibahulo  pāmojjabahulo abhiññāyo paṭivijjhatīti hāsapaññā; hāsabahulo  vedabahulo tuṭṭhibahulo pāmojjabahulo paramatthaṃ nibbānaṃ sacchikarotīti  hāsapaññā. </p>
              <p>[02] ``katamā ^a^M2.0408^ea^ javanapaññā? yaṃ kiñci rūpaṃ  atītānāgatapaccuppannaṃ...pe0... yaṃ dūre santike vā, sabbaṃ rūpaṃ  aniccato khippaṃ javatīti javanapaññā, dukkhato khippaṃ javatīti  javanapaññā, anattato khippaṃ javatīti javanapaññā; yā kāci  vedanā...pe0... ^a^V2.0346^ea^ yaṃ kiñci viññāṇaṃ atītānāgatapaccuppannaṃ...pe0...  sabbaṃ viññāṇaṃ aniccato khippaṃ javatīti javanapaññā, dukkhato  khippaṃ javatīti javanapaññā, anattato khippaṃ javatīti javanapaññā.  cakkhu...pe0... jarāmaraṇaṃ atītānāgatapaccuppannaṃ, aniccato khippaṃ  javatīti javanapaññā, dukkhato khippaṃ javatīti javanapaññā, anattato  khippaṃ javatīti javanapaññā. </p>
              <p>[02] ``rūpaṃ atītānāgatapaccuppannaṃ aniccaṃ khayaṭṭhena, dukkhaṃ  bhayaṭṭhena, anattā asārakaṭṭhenāti tulayitvā tīrayitvā vibhāvayitvā  vibhūtaṃ katvā rūpanirodhe nibbāne khippaṃ javatīti  javanapaññā...pe0... vedanā...pe0... saññā... saṅkhārā...  viññāṇaṃ... cakkhu...pe0... jarāmaraṇaṃ atītānāgatapaccuppannaṃ aniccaṃ  khayaṭṭhena, dukkhaṃ bhayaṭṭhena, anattā asārakaṭṭhenāti tulayitvā tīrayitvā  vibhāvayitvā vibhūtaṃ katvā jarāmaraṇanirodhe nibbāne khippaṃ javatīti  javanapaññā. </p>
              <p>[02] ``rūpaṃ atītānāgatapaccuppannaṃ aniccaṃ saṅkhataṃ  paṭiccasamuppannaṃ khayadhammaṃ vayadhammaṃ virāgadhammaṃ nirodhadhammanti  tulayitvā tīrayitvā vibhāvayitvā vibhūtaṃ katvā rūpanirodhe khippaṃ  javatīti javanapaññā. vedanā...pe0... saññā... saṅkhārā...  viññāṇaṃ... cakkhu...pe0... jarāmaraṇaṃ atītānāgatapaccuppannaṃ aniccaṃ  saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ  nirodhadhammanti tulayitvā tīrayitvā vibhāvayitvā vibhūtaṃ katvā  jarāmaraṇanirodhe nibbāne khippaṃ javatīti javanapaññā. </p>
              <p>[02] ``katamā tikkhapaññā? khippaṃ kilese chindatīti  tikkhapaññā, uppannaṃ kāmavitakkaṃ nādhivāseti pajahati vinodeti  byantīkaroti ^a^P3.0107^ea^ anabhāvaṃ gametīti tikkhapaññā;  uppannaṃ byāpādavitakkaṃ nādhivāseti pajahati vinodeti byantīkaroti  anabhāvaṃ gametīti tikkhapaññā; uppannaṃ vihiṃsāvitakkaṃ  nādhivāseti...pe0... uppannuppanne pāpake akusale dhamme nādhivāseti  pajahati vinodeti ^a^M2.0409^ea^ byantīkaroti anabhāvaṃ gametīti tikkhapaññā;  uppannaṃ rāgaṃ nādhivāseti pajahati vinodeti byantīkaroti anabhāvaṃ  gametīti tikkhapaññā; uppannaṃ dosaṃ...pe0... uppannaṃ mohaṃ... uppannaṃ  kodhaṃ... uppannaṃ upanāhaṃ... makkhaṃ... paḷāsaṃ... issaṃ...  macchariyaṃ... māyaṃ... sāṭheyyaṃ... thambhaṃ... sārambhaṃ... mānaṃ...  atimānaṃ... madaṃ... pamādaṃ... sabbe kilese... sabbe duccarite...  sabbe abhisaṅkhāre...pe0... sabbe bhavagāmikamme nādhivāseti  pajahati ^a^V2.0347^ea^ vinodeti byantīkaroti anabhāvaṃ gametīti tikkhapaññā.  ekasmiṃ āsane cattāro ca ariyamaggā, cattāri sāmaññaphalāni,  catasso paṭisambhidāyo, cha abhiññāyo adhigatā honti sacchikatā  phassitā paññāyāti tikkhapaññā. </p>
              <p>[02] ``katamā nibbedhikapaññā? idhekacco sabbasaṅkhāresu  ubbegabahulo hoti uttāsabahulo ukkaṇṭhanabahulo aratibahulo  anabhiratibahulo bahimukho na ramati sabbasaṅkhāresu, anibbiddhapubbaṃ  apadālitapubbaṃ lobhakkhandhaṃ nibbijjhati padāletīti nibbedhikapaññā,  anibbiddhapubbaṃ apadālitapubbaṃ dosakkhandhaṃ nibbijjhati padāletīti  nibbedhikapaññā, anibbiddhapubbaṃ apadālitapubbaṃ mohakkhandhaṃ  nibbijjhati padāletīti nibbedhikapaññā; anibbiddhapubbaṃ  apadālitapubbaṃ kodhaṃ...pe0... upanāhaṃ...pe0... sabbe bhavagāmikamme  nibbijjhati padāletīti nibbedhikapaññā''ti (paṭi0 ma0 3.6-7).</p>
              <p>[03] evaṃ yathāvuttavibhāgāya mahatiyā paññāya samannāgatattā  ``mahābuddhī''ti vuttaṃ.</p>
              <p>[03] apica anupadadhammavipassanāvasenāpi imassa therassa  mahāpaññatā veditabbā. vuttañhetaṃ -- </p>
              <p>[02] ``sāriputto, bhikkhave, aḍḍhamāsaṃ anupadadhammavipassanaṃ  vipassati. tatridaṃ, bhikkhave, sāriputtassa anupadadhammavipassanāya  hoti. </p>
              <p>[02] ``idha, bhikkhave, sāriputto vivicceva  kāmehi...pe0... paṭhamaṃ jhānaṃ upasampajja viharati. ye ca paṭhame  jhāne dhammā vitakko ca...pe0... cittekaggatā ca phasso vedanā  saññā cetanā cittaṃ chando ^a^M2.0410^ea^ adhimokkho vīriyaṃ sati upekkhā  manasikāro, tyāssa dhammā anupadavavatthitā honti, tyāssa dhammā  viditā uppajjanti, viditā upaṭṭhahanti, viditā abbhatthaṃ gacchanti.  so evaṃ pajānāti `evaṃ kira me dhammā ahutvā sambhonti, hutvā  paṭiventī'ti. so tesu dhammesu anupāyo anapāyo anissito  appaṭibaddho vippamutto visaṃyutto vimariyādīkatena cetasā viharati.  so `atthi uttari nissaraṇa'nti pajānāti. tabbahulīkārā  atthitvevassa hoti. </p>
              <p>[02] ``puna caparaṃ, bhikkhave, sāriputto vitakkavicārānaṃ  vūpasamā...pe0... dutiyaṃ jhānaṃ... ^a^V2.0348^ea^ tatiyaṃ jhānaṃ... catutthaṃ jhānaṃ  upasampajja viharati. ākāsānañcāyatanaṃ... viññāṇañcāyatanaṃ...  ākiñcaññāyatanaṃ... sabbaso ^a^P3.0108^ea^ ākiñcaññāyatanaṃ  samatikkamma nevasaññānāsaññāyatanaṃ upasampajja viharati. so tāya  samāpattiyā sato vuṭṭhahati, so tāya samāpattiyā sato vuṭṭhahitvā ye  dhammā atītā niruddhā vipariṇatā, te dhamme samanupassati ``evaṃ  kira me dhammā ahutvā sambhonti, hutvā paṭiventī''ti. so tesu  dhammesu anupāyo anapāyo anissito appaṭibaddho vippamutto  visaṃyutto vimariyādīkatena cetasā viharati. so `atthi uttari  nissaraṇa'nti pajānāti. tabbahulīkārā atthitvevassa hoti. </p>
              <p>[02] ``puna caparaṃ, bhikkhave, sāriputto sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati. paññāya cassa disvā āsavā parikkhīṇā honti. so  tāya samāpattiyā sato vuṭṭhahati, so tāya samāpattiyā sato  vuṭṭhahitvā ye dhammā atītā niruddhā vipariṇatā, te dhamme  samanupassati `evaṃ kira me dhammā ahutvā sambhonti, hutvā  paṭiventī'ti. so tesu dhammesu anupāyo anapāyo anissito  appaṭibaddho vippamutto visaṃyutto vimariyādīkatena cetasā viharati,  so `natthi uttari ^a^M2.0411^ea^ nissaraṇa'nti pajānāti. tabbahulīkārā  natthitvevassa hoti. </p>
              <p>[02] ``yaṃ kho taṃ, bhikkhave, sammā vadamāno vadeyya  `vasippatto pāramippatto ariyasmiṃ sīlasmiṃ, vasippatto pāramippatto  ariyasmiṃ samādhismiṃ, vasippatto pāramippatto ariyāya paññāya,  vasippatto pāramippatto ariyāya vimuttiyā'ti. sāriputtamevetaṃ  sammā vadamāno vadeyyā''ti (ma0 ni0 3.93-97).</p>
              <p>[03] evaṃ mahāputhuhāsajavanatikkhanibbedhikabhāvappattāya mahatiyā  buddhiyā samannāgatattā thero mahābuddhīti attho. dhammanvayaveditā  panassa sampasādanīyasuttena (dī0 ni0 3.141 ādayo) dīpetabbā.  tattha hi sabbaññutaññāṇasadiso therassa nayaggāho vutto.  ^b^ajaḷo jaḷasamāno^eb^ti sāvakesu paññāya ukkaṃsagatattā sabbathāpi  ajaḷo samāno paramappicchatāya attānaṃ ajānantaṃ viya katvā,  dassanena jaḷasadiso mandasarikkho kilesapariḷāhābhāvena  ^b^nibbuto^eb^ sītibhūto ^b^sadā carati^eb^ niccaṃ viharatīti attho.</p>
              <p>[03] ^b^pariciṇṇo^eb^ti ^a^V2.0349^ea^ gāthā therena attano katakiccataṃ pakāsentena  bhāsitā, sāpi vuttatthāyeva.</p>
              <p>[03] ^b^sampādethappamādenā^eb^ti ayaṃ pana attano parinibbānakāle  sannipatitānaṃ bhikkhūnaṃ ovādadānavasena bhāsitā. sāpi  vuttatthāyevāti. </p>
              <p>[06] sāriputtattheragāthāvaṇṇanā niṭṭhitā. </p>
            </h4>
          </h3>
          <h3>
            <h3n> 3. ānandattheragāthāvaṇṇanā</h3n>
            <h4>
              <h4n> </h4n>
              <p>[03] ^b^pisuṇena^eb^ ^a^P3.0109^ea^ ^b^ca kodhanenā^eb^tiādikā  āyasmato ānandattherassa gāthā. kā uppatti? ayampi  purimabuddhesu katādhikāro padumuttarassa bhagavato kāle haṃsavatīnagare  satthu vemātikabhātā hutvā nibbatti, ^b^sumano^eb^tissa nāmaṃ ahosi.  pitā panassa ānandarājā nāma. so attano puttassa  sumanakumārassa vayappattassa haṃsavatito vīsayojanasate ṭhāne bhoganagaraṃ  adāsi. so kadāci kadāci āgantvā attānañca ^a^M2.0412^ea^ pitarañca passati.  tadā rājā satthārañca satasahassaparimāṇaṃ bhikkhusaṅghañca sayameva  sakkaccaṃ upaṭṭhahi, aññesaṃ upaṭṭhātuṃ na deti.</p>
              <p>[03] tena samayena paccanto kupito ahosi. kumāro tassa  kupitabhāvaṃ rañño anārocetvā sayameva taṃ vūpasameti. taṃ sutvā  rājā tuṭṭhamānaso puttaṃ pakkosāpetvā ``varaṃ te, tāta dammi, varaṃ  gaṇhāhī''ti āha. kumāro ``satthāraṃ bhikkhusaṅghañca temāsaṃ  upaṭṭhahanto jīvitaṃ avañjhaṃ kātuṃ icchāmī''ti āha. ``etaṃ na  sakkā, aññaṃ vadehī''ti. ``deva, khattiyānaṃ dvekathā nāma natthi,  etadeva me dehi, na mayhaṃ aññena attho''ti. ``sace satthā  anujānāti, dinnamevā''ti. so ``satthu cittaṃ jānissāmī''ti  vihāraṃ gato.</p>
              <p>[03] tena ca samayena bhagavā bhattakiccaṃ niṭṭhāpetvā gandhakuṭiṃ paviṭṭho  hoti. so bhikkhū upasaṅkamitvā ``ahaṃ, bhante, bhagavantaṃ dassanāya  āgato, dassetha me bhagavanta''nti āha. bhikkhū ``sumano nāma  thero satthu upaṭṭhāko, tassa santikaṃ gacchāhī''ti āhaṃsu. so  therassa santikaṃ gantvā vanditvā ``satthāraṃ, bhante, me dassethā''ti  āha. atha thero tassa passantasseva ^a^V2.0350^ea^ pathaviyaṃ nimujjitvā satthāraṃ  upasaṅkamitvā ``bhante, rājaputto tumhākaṃ dassanāya āgato''ti āha.  ``tena hi, bhikkhu, bahi āsanaṃ paññāpehī''ti. thero punapi  tassa passantasseva buddhāsanaṃ gahetvā antogandhakuṭiyaṃ nimujjitvā  bahipariveṇe pātubhavitvā gandhakuṭipariveṇe āsanaṃ paññāpesi.  kumāro taṃ disvā ``mahanto vatāyaṃ bhikkhū''ti cittaṃ uppādesi.</p>
              <p>[03] bhagavāpi gandhakuṭito nikkhamitvā paññattāsane nisīdi.  rājaputto satthāraṃ vanditvā, paṭisanthāraṃ katvā, ayaṃ, bhante, thero  tumhākaṃ sāsane vallabho maññeti. ``āma kumāra, vallabho''ti?  ``kiṃ katvā, bhante, esa vallabho hotī''ti?``dānādīni puññāni  katvā''ti. ``bhagavā ^a^P3.0110^ea^, ahampi ayaṃ thero viya  anāgate buddhasāsane vallabho hotukāmo''ti satthāhaṃ khandhāvārabhattaṃ  nāma datvāpi sattame divase, bhante, mayā pitu santikā temāsaṃ  tumhākaṃ paṭijagganavaro laddho, temāsaṃ me vassāvāsaṃ adhivāsethāti.  bhagavā, ``atthi nu kho tattha gatena attho''ti oloketvā  ``atthī''ti disvā ``suññāgāre kho, kumāra, tathāgatā  abhiramantī''ti āha. kumāro ``aññātaṃ ^a^M2.0413^ea^ bhagavā, aññātaṃ  sugatā''ti vatvā ``ahaṃ, bhante, purimataraṃ gantvā vihāraṃ kāremi,  mayā pesite bhikkhusatasahassena saddhiṃ āgacchathā''ti paṭiññaṃ gahetvā  pitu santikaṃ gantvā ``dinnā me, deva, bhagavatā paṭiññā, mayā  pahite bhagavantaṃ peseyyāthā''ti pitaraṃ vanditvā, nikkhamitvā yojane  yojane vihāraṃ karonto vīsayojanasataṃ addhānaṃ gato. gantvā ca  attano nagare vihāraṭṭhānaṃ vicinanto sobhanassa nāma kuṭumbikassa  uyyānaṃ disvā satasahassena kiṇitvā satasahassaṃ vissajjetvā vihāraṃ  kāresi. tattha bhagavato gandhakuṭiṃ sesabhikkhūnañca  rattiṭṭhānadivāṭṭhānatthāya kuṭileṇamaṇḍape kāretvā pākāraparikkhepaṃ  dvārakoṭṭhakañca niṭṭhāpetvā pitu santikaṃ pesesi ``niṭṭhitaṃ mayhaṃ  kiccaṃ, satthāraṃ pahiṇathā''ti.</p>
              <p>[03] rājā bhagavantaṃ bhojetvā ``bhagavā sumanassa kiccaṃ niṭṭhitaṃ,  tumhākaṃ gamanaṃ paccāsīsatī''ti āha. bhagavā  satasahassabhikkhuparivuto yojane yojane vihāresu vasamāno agamāsi.  kumāro ``satthā āgacchatī''ti sutvā yojanaṃ paccuggantvā  gandhamālādīhi pūjayamāno satasahassena kīte sobhane nāma uyyāne  satasahassena kāritaṃ vihāraṃ pavesetvā -- </p>
              <p>[21] ``satasahassena me kītaṃ, satasahassena māpitaṃ. </p>
              <p>[22] sobhanaṃ nāma uyyānaṃ, paṭiggaṇha mahāmunī''ti.. -- </p>
              <p>[25] taṃ ^a^V2.0351^ea^ niyyādesi. so vassūpanāyikadivase mahādānaṃ  pavattetvā ``imināva nīhārena dānaṃ dadeyyāthā''ti puttadāre amacce ca  kiccakaraṇīyesu ca niyojetvā sayaṃ sumanattherassa vasanaṭṭhānasamīpeyeva  vasanto temāsaṃ satthāraṃ upaṭṭhahanto upakaṭṭhāya pavāraṇāya gāmaṃ  pavisitvā sattāhaṃ mahādānaṃ pavattetvā sattame divase satthu  bhikkhusatasahassassa ca pādamūle ticīvarāni ṭhapetvā vanditvā,  ``bhante, yadetaṃ mayā sattāhaṃ khandhāvāradānato paṭṭhāya puññaṃ kataṃ, na  taṃ saggasampattiādīnaṃ atthāya, atha kho ahaṃ ayaṃ sumanatthero viya  anāgate ekassa buddhassa upaṭṭhāko bhaveyya''nti ^a^P3.0111^ea^  paṇidhānaṃ akāsi. satthāpissa anantarāyataṃ disvā byākaritvā  pakkāmi.</p>
              <p>[03] sopi ^a^M2.0414^ea^ tasmiṃ buddhuppāde vassasatasahassaṃ puññāni katvā tato  parampi tattha tattha bhave uḷārāni puññakammāni upacinitvā  devamanussesu saṃsaranto kassapassa bhagavato kāle piṇḍāya carato  ekassa therassa pattaggahaṇatthaṃ uttarasāṭakaṃ datvā pūjaṃ akāsi. puna  sagge nibbattitvā tato cuto bārāṇasirājā hutvā aṭṭha paccekabuddhe  disvā te bhojetvā attano maṅgaluyyāne aṭṭha paṇṇasālāyo kāretvā  tesaṃ nisīdanatthāya aṭṭha sabbaratanamayapīṭhe ceva maṇiādhārake ca  paṭiyādetvā dasavassasahassāni upaṭṭhānaṃ akāsi. etāni  pākaṭaṭṭhānāni.</p>
              <p>[03] kappasatasahassaṃ pana tattha tattha bhave puññāni karontova  amhākaṃ bodhisattena saddhiṃ tusitapure nibbattitvā tato cuto  amitodanasakkassa gehe nibbatti. tassa sabbe ñātake ānandite  karonto jātoti ^b^ānando^eb^tveva nāmaṃ ahosi. so anukkamena  vayappatto katābhinikkhamane sammāsambodhiṃ patvā pavattitavaradhammacakke  paṭhamaṃ kapilavatthuṃ gantvā tato nikkhante bhagavati tassa parivāratthaṃ  pabbajituṃ nikkhantehi bhaddiyādīhi saddhiṃ nikkhamitvā bhagavato  santike pabbajitvā nacirasseva āyasmato puṇṇassa mantāṇiputtassa  santike dhammakathaṃ sutvā sotāpattiphale patiṭṭhahi.</p>
              <p>[03] tena ca samayena bhagavato paṭhamabodhiyaṃ vīsativassāni  anibaddhaupaṭṭhākā ahesuṃ. ekadā nāgasamālo pattacīvaraṃ gahetvā  vicari, ekadā nāgito, ekadā upavāno, ekadā sunakkhatto, ekadā  cundo samaṇuddeso, ekadā sāgato, ekadā meghiyo, te yebhuyyena satthu  cittaṃ nārādhayiṃsu. athekadivasaṃ bhagavā gandhakuṭipariveṇe  paññattavarabuddhāsane bhikkhusaṅghaparivuto nisinno bhikkhū āmantesi  -- ``ahaṃ, bhikkhave, idānimhi mahallako, ekacce bhikkhū `iminā  maggena gacchāmā'ti vutte aññena gacchanti, ekacce mayhaṃ pattacīvaraṃ ^a^V2.0352^ea^   bhūmiyaṃ nikkhipanti, mayhaṃ nibaddhupaṭṭhākaṃ bhikkhuṃ jānāthā''ti. taṃ  sutvā bhikkhūnaṃ dhammasaṃvego udapādi. athāyasmā sāriputto uṭṭhāya  bhagavantaṃ vanditvā -- ``ahaṃ, bhante, tumhe upaṭṭhahissāmī''ti āha.  taṃ bhagavā paṭikkhipi. etenupāyena mahāmoggallānaṃ ādiṃ katvā  sabbe mahāsāvakā -- ``ahaṃ upaṭṭhahissāmi, ahaṃ upaṭṭhahissāmī''ti  uṭṭhahiṃsu ṭhapetvā āyasmantaṃ ānandaṃ, tepi bhagavā paṭikkhipi ^a^M2.0415^ea^. so  pana tuṇhīyeva nisīdi. atha naṃ bhikkhū āhaṃsu -- ``āvuso,  tvampi satthu upaṭṭhākaṭṭhānaṃ yācāhī''ti. yācitvā laddhaṭṭhānaṃ nāma  kīdisaṃ hoti, sace ^a^P3.0112^ea^ ruccati, satthā sayameva  vakkhatīti. atha bhagavā ``na, bhikkhave, ānando aññehi  ussāhetabbo, sayameva jānitvā maṃ upaṭṭhahissatī''ti āha. tato  bhikkhū ``uṭṭhehi, āvuso ānanda, satthāraṃ upaṭṭhākaṭṭhānaṃ yācāhī''ti  āhaṃsu.</p>
              <p>[03] thero uṭṭhahitvā ``sace me, bhante, bhagavā attanā laddhaṃ  paṇītacīvaraṃ na dassati, paṇītapiṇḍapātaṃ na dassati, ekagandhakuṭiyaṃ  vasituṃ na dassati, nimantanaṃ gahetvā na gamissati, evāhaṃ bhagavantaṃ  upaṭṭhahissāmī''ti āha. ``ettake guṇe labhato satthu upaṭṭhāne ko  bhāro''ti upavādamocanatthaṃ ime ^b^cattāro paṭikkhepā^eb^ ca --  ``sace, bhante, bhagavā mayā gahitanimantanaṃ gamissati, sacāhaṃ  desantarato āgatāgate tāvadeva dassetuṃ lacchāmi; yadā me kaṅkhā  uppajjati, tāvadeva bhagavantaṃ upasaṅkamituṃ lacchāmi, sace bhagavā  parammukhā desitaṃ dhammaṃ puna mayhaṃ kathessati, evāhaṃ bhagavantaṃ  upaṭṭhahissāmī''ti ``ettakampi satthu santike anuggahaṃ na labhatī''ti  upavādamocanatthañceva dhammabhaṇḍāgārikabhāvapāramīpūraṇatthañca imā  ^b^catasso āyācanā^eb^ cāti aṭṭha vare gahetvā nibaddhupaṭṭhāko ahosi.  tasseva ṭhānantarassa atthāya kappasatasahassaṃ pūritānaṃ pāramīnaṃ  phalaṃ pāpuṇi. so upaṭṭhākaṭṭhānaṃ laddhadivasato paṭṭhāya dasabalaṃ duvidhena  udakena, tividhena dantakaṭṭhena, hatthapādaparikammena piṭṭhiparikammena,  gandhakuṭipariveṇasammajjanenāti evamādīhi kiccehi upaṭṭhahanto  ``imāya nāma velāya satthu idaṃ nāma laddhuṃ vaṭṭati, idaṃ nāma kātuṃ  vaṭṭatī''ti divasabhāgaṃ santikāvacaro hutvā, rattibhāge mahantaṃ  daṇḍadīpikaṃ gahetvā gandhakuṭipariveṇaṃ nava vāre anupariyāyati,  satthari pakkosante paṭivacanadānāya thinamiddhavinodanatthaṃ.</p>
              <p>[03] atha naṃ satthā jetavane ariyagaṇamajjhe nisinno  anekapariyāyena pasaṃsitvā ``bahussutānaṃ satimantānaṃ gatimantānaṃ  dhitimantānaṃ upaṭṭhākānañca bhikkhūnaṃ aggaṭṭhāne ṭhapesi. evaṃ satthārā  pañcasu ṭhānesu etadagge ṭhapito catūhi acchariyabbhutadhammehi  samannāgato satthu dhammakosārakkho ^a^M2.0416^ea^ ayaṃ mahāthero sekhova samāno  satthari parinibbute heṭṭhā vuttanayena bhikkhūhi samuttejito ^a^V2.0353^ea^ devatāya ca  saṃvejito ``sveyeva ca dāni dhammasaṅgīti kātabbā, na kho pana  metaṃ patirūpaṃ, yvāyaṃ sekho sakaraṇīyo hutvā asekhehi therehi saddhiṃ  dhammaṃ saṅgāyituṃ sannipātaṃ gantu''nti sañjātussāho vipassanaṃ paṭṭhapetvā  bahudevarattiṃ vipassanāya kammaṃ karonto caṅkame vīriyasamataṃ  alabhitvā vihāraṃ pavisitvā sayane nisīditvā sayitukāmo kāyaṃ  ^a^P3.0113^ea^ āvaṭṭesi. appattañca sīsaṃ bimbohanaṃ pādā ca  bhūmito muttamattā, etasmiṃ antare anupādāya āsavehi cittaṃ vimucci  chaḷabhiñño ahosi. tena vuttaṃ ^b^apadāne^eb^ (apa0 thera  1.1.644-663) -- </p>
              <p>[21] ``ārāmadvārā nikkhamma, padumuttaro mahāmuni. </p>
              <p>[22] vassento amataṃ vuṭṭhiṃ, nibbāpesi mahājanaṃ.. </p>
              <p>[21] ``satasahassaṃ te dhīrā, chaḷabhiññā mahiddhikā. </p>
              <p>[22] parivārenti sambuddhaṃ, chāyāva anapāyinī.. </p>
              <p>[21] ``hatthikkhandhagato āsiṃ, setacchattaṃ varuttamaṃ. </p>
              <p>[22] sucārurūpaṃ disvāna, vitti me udapajjatha.. </p>
              <p>[21] ``oruyha hatthikhandhamhā, upagacchiṃ narāsabhaṃ. </p>
              <p>[22] ratanāmayachattaṃ me, buddhaseṭṭhassa dhārayiṃ.. </p>
              <p>[21] ``mama saṅkappamaññāya, padumuttaro mahāisi. </p>
              <p>[22] taṃ kathaṃ ṭhapayitvāna, imā gāthā abhāsatha.. </p>
              <p>[21] ``yo so chattamadhāresi, soṇṇālaṅkārabhūsitaṃ. </p>
              <p>[22] tamahaṃ kittayissāmi, suṇotha mama bhāsato.. </p>
              <p>[21] ``ito gantvā ayaṃ poso, tusitaṃ āvasissati. </p>
              <p>[22] anubhossati sampattiṃ, accharāhi purakkhato.. </p>
              <p>[21] ``catutiṃsatikkhattuñca, devarajjaṃ karissati. </p>
              <p>[22] balādhipo aṭṭhasataṃ, vasudhaṃ āvasissati.. </p>
              <p>[21] ``aṭṭhapaññāsakkhattuñca, cakkavattī bhavissati. </p>
              <p>[22] padesarajjaṃ vipulaṃ, mahiyā kārayissati.. </p>
              <p>[21] ``kappasatasahassamhi ^a^M2.0417^ea^, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``sakyānaṃ kulaketussa, ñātibandhu bhavissati. </p>
              <p>[22] ānando nāma nāmena, upaṭṭhāko mahesino.. </p>
              <p>[21] ``ātāpī ^a^V2.0354^ea^ nipako cāpi, bāhusaccesu kovido. </p>
              <p>[22] nivātavutti atthaddho, sabbapāṭhī bhavissati.. </p>
              <p>[21] ``padhānapahitatto so, upasanto nirūpadhi. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``santi āraññakā nāgā, kuñjarā saṭṭhihāyanā. </p>
              <p>[22] tidhāpabhinnā mātaṅgā, īsādantā urūḷhavā.. </p>
              <p>[21] ``anekasatasahassā, paṇḍitāpi mahiddhikā. </p>
              <p>[22] sabbe te buddhanāgassa, na hontupaṇidhimhi te.. </p>
              <p>[21] ``ādiyā me namassāmi, majjhime atha pacchime. </p>
              <p>[22] pasannacitto sumano, buddhaseṭṭhaṃ upaṭṭhahiṃ.. </p>
              <p>[21] ``ātāpī nipako cāpi, sampajāno paṭissato. </p>
              <p>[22] sotāpattiphalaṃ patto, sekhabhūmīsu kovido.. </p>
              <p>[21] ``satasahassito kappe, yaṃ kammamabhinīhariṃ. </p>
              <p>[22] tāhaṃ bhūmimanuppatto, ṭhitā saddhammamācalā.. </p>
              <p>[21] ``svāgataṃ vata me āsi...pe0... kataṃ buddhassa  sāsana''nti..</p>
              <p>[03] chaḷabhiñño pana hutvā saṅgītimaṇḍapaṃ pavisitvā dhammaṃ  saṅgāyanto tattha tattha bhikkhūnaṃ ovādadānavasena attano  paṭipattidīpanādivasena ca bhāsitagāthā ekajjhaṃ katvā anukkameva  khuddakanikāyasaṅgāyanakāle theragāthāsu saṅgītiṃ āropento -- </p>
              <p>[03] 1017^b^.^eb^ </p>
              <p>[21] ``pisuṇena ca kodhanena ca, maccharinā ca  vibhūtanandinā. </p>
              <p>[22] sakhitaṃ na kareyya paṇḍito, pāpo kāpurisena saṅgamo..</p>
              <p>[03]  </p>
              <p>[03] 1018^b^.^eb^ </p>
              <p>[21] ``saddhena ^a^M2.0418^ea^ ca pesalena ca, paññavatā bahussutena ca. </p>
              <p>[22] sakhitaṃ kareyya paṇḍito, bhaddo sappurisena saṅgamo.. </p>
              <p>[03] 1019^b^.^eb^ </p>
              <p>[21] ``passa cittakataṃ bimbaṃ, arukāyaṃ samussitaṃ. </p>
              <p>[22] āturaṃ bahusaṅkappaṃ, yassa natthi dhuvaṃ ṭhiti.. </p>
              <p>[03] 1020^b^.^eb^ </p>
              <p>[21] ``passa cittakataṃ rūpaṃ, maṇinā kuṇḍalena ca. </p>
              <p>[22] aṭṭhitacena onaddhaṃ, saha vatthehi sobhati.. </p>
              <p>[03] 1021^b^.^eb^ </p>
              <p>[21] ``alattakakatā pādā, mukhaṃ cuṇṇakamakkhitaṃ. </p>
              <p>[22] alaṃ bālassa mohāya, no ca pāragavesino.. </p>
              <p>[03] 1022^b^.^eb^ </p>
              <p>[21] ``aṭṭhapadakatā kesā, nettā añjanamakkhitā. </p>
              <p>[22] alaṃ bālassa mohāya, no ca pāragavesino.. </p>
              <p>[03] 1023^b^.^eb^ </p>
              <p>[21] ``añjanīva ^a^V2.0355^ea^ navā cittā, pūtikāyo alaṅkato. </p>
              <p>[22] alaṃ bālassa mohāya, no ca pāragavesino.. </p>
              <p>[21] ``odahi migavo pāsaṃ, nāsadā vāguraṃ migo. </p>
              <p>[22] bhutvā nivāpaṃ gacchāma, kandante migabandhake.. </p>
              <p>[21] ``chinno pāso migavassa, nāsadā vāguraṃ migo. </p>
              <p>[22] bhutvā nivāpaṃ gacchāma, socante migaluddake.. </p>
              <p>[03] 1024^b^.^eb^ </p>
              <p>[21] ``bahussuto ^a^P3.0114^ea^ cittakathī, buddhassa  paricārako. </p>
              <p>[22] pannabhāro visaññutto, seyyaṃ kappeti gotamo.. </p>
              <p>[03] 1025^b^.^eb^ </p>
              <p>[21] ``khīṇāsavo visaññutto, saṅgātīto sunibbuto. </p>
              <p>[22] dhāreti antimaṃ dehaṃ, jātimaraṇapāragū.. </p>
              <p>[03] 1026^b^.^eb^ </p>
              <p>[21] ``yasmiṃ patiṭṭhitā dhammā, buddhassādiccabandhuno. </p>
              <p>[22] nibbānagamane magge, soyaṃ tiṭṭhati gotamo.. </p>
              <p>[03] 1027^b^.^eb^ </p>
              <p>[21] ``dvāsīti buddhato gaṇhiṃ, dve sahassāni bhikkhuto. </p>
              <p>[22] caturāsītisahassāni, ye me dhammā pavattino.. </p>
              <p>[03] 1028^b^.^eb^ </p>
              <p>[21] ``appassutāyaṃ ^a^M2.0419^ea^ puriso, balibaddova jīrati. </p>
              <p>[22] maṃsāni tassa vaḍḍhanti, paññā tassa na vaḍḍhati.. </p>
              <p>[03] 1029^b^.^eb^ </p>
              <p>[21] ``bahussuto appassutaṃ, yo sutenātimaññati. </p>
              <p>[22] andho padīpadhārova, tatheva paṭibhāti maṃ.. </p>
              <p>[03] 1030^b^.^eb^ </p>
              <p>[21] ``bahussutaṃ upāseyya, sutañca na vināsaye. </p>
              <p>[22] taṃ mūlaṃ brahmacariyassa, tasmā dhammadharo siyā.. </p>
              <p>[03] 1031^b^.^eb^ </p>
              <p>[21] ``pubbāparaññū atthaññū, niruttipadakovido. </p>
              <p>[22] suggahītañca gaṇhāti, atthañcopaparikkhati.. </p>
              <p>[03] 1032^b^.^eb^ </p>
              <p>[21] ``khantyā chandikato hoti, ussahitvā tuleti taṃ. </p>
              <p>[22] samaye so padahati, ajjhattaṃ susamāhito.. </p>
              <p>[03] 1033^b^.^eb^ </p>
              <p>[21] ``bahussutaṃ dhammadharaṃ, sappaññaṃ buddhasāvakaṃ. </p>
              <p>[22] dhammaviññāṇamākaṅkhaṃ, taṃ bhajetha tathāvidhaṃ.. </p>
              <p>[03] 1034^b^.^eb^ </p>
              <p>[21] ``bahussuto dhammadharo, kosārakkho mahesino. </p>
              <p>[22] cakkhu sabbassa lokassa, pūjanīyo bahussuto.. </p>
              <p>[03] 1035^b^.^eb^ </p>
              <p>[21] ``dhammārāmo dhammarato, dhammaṃ anuvicintayaṃ. </p>
              <p>[22] dhammaṃ anussaraṃ bhikkhu, saddhammā na parihāyati.. </p>
              <p>[03] 1036^b^.^eb^ </p>
              <p>[21] ``kāyamaccheragaruno ^a^V2.0356^ea^, hiyyamāne anuṭṭhahe. </p>
              <p>[22] sarīrasukhagiddhassa, kuto samaṇaphāsutā.. </p>
              <p>[03] 1037^b^.^eb^ </p>
              <p>[21] ``na pakkhanti disā sabbā, dhammā na paṭibhanti maṃ. </p>
              <p>[22] gate kalyāṇamittamhi, andhakāraṃva khāyati.. </p>
              <p>[03] 1038^b^.^eb^ </p>
              <p>[21] ``abbhatītasahāyassa, atītagatasatthuno. </p>
              <p>[22] natthi etādisaṃ mittaṃ, yathā kāyagatā sati.. </p>
              <p>[03] 1039^b^.^eb^ </p>
              <p>[21] ``ye purāṇā atītā te, navehi na sameti me. </p>
              <p>[22] svajja ekova jhāyāmi, vassupetova pakkhimā.. </p>
              <p>[03] 1040^b^.^eb^ </p>
              <p>[21] ``dassanāya ^a^M2.0420^ea^ abhikkante, nānāverajjake bahū. </p>
              <p>[22] mā vārayittha sotāro, passantu samayo mamaṃ.. </p>
              <p>[03] 1041^b^.^eb^ </p>
              <p>[21] ``dassanāya abhikkante, nānāverajjake puthu. </p>
              <p>[22] karoti satthā okāsaṃ, na nivāreti cakkhumā.. </p>
              <p>[03] 1042^b^.^eb^ </p>
              <p>[21] ``paṇṇavīsati vassāni, sekhabhūtassa me sato. </p>
              <p>[22] na kāmasaññā uppajji, passa dhammasudhammataṃ.. </p>
              <p>[03] 1043^b^.^eb^ </p>
              <p>[21] ``paṇṇavīsati vassāni, sekhabhūtassa me sato. </p>
              <p>[22] na dosasaññā uppajji, passa dhammasudhammataṃ.. </p>
              <p>[03] 1044^b^.^eb^ </p>
              <p>[21] ``paṇṇavīsati ^a^P3.0115^ea^ vassāni, bhagavantaṃ  upaṭṭhahiṃ. </p>
              <p>[22] mettena kāyakammena, chāyāva anapāyinī.. </p>
              <p>[03] 1045^b^.^eb^ </p>
              <p>[21] ``paṇṇavīsati vassāni, bhagavantaṃ upaṭṭhahiṃ. </p>
              <p>[22] mettena vacīkammena, chāyāva anapāyinī.. </p>
              <p>[03] 1046^b^.^eb^ </p>
              <p>[21] ``paṇṇavīsati vassāni, bhagavantaṃ upaṭṭhahiṃ. </p>
              <p>[22] mettena manokammena, chāyāva anapāyinī.. </p>
              <p>[03] 1047^b^.^eb^ </p>
              <p>[21] ``buddhassa caṅkamantassa, piṭṭhito anucaṅkamiṃ. </p>
              <p>[22] dhamme desiyamānamhi, ñāṇaṃ me udapajjatha.. </p>
              <p>[03] 1048^b^.^eb^ </p>
              <p>[21] ``ahaṃ sakaraṇīyomhi, sekho appattamānaso. </p>
              <p>[22] satthu ca parinibbānaṃ, yo amhaṃ anukampako.. </p>
              <p>[03] 1049^b^.^eb^ </p>
              <p>[21] ``tadāsi yaṃ bhiṃsanakaṃ, tadāsi lomahaṃsanaṃ. </p>
              <p>[22] sabbakāravarūpete, sambuddhe parinibbute.. </p>
              <p>[03] 1050^b^.^eb^ </p>
              <p>[21] ``bahussuto dhammadharo, kosārakkho mahesino. </p>
              <p>[22] cakkhu sabbassa lokassa, ānando parinibbuto.. </p>
              <p>[03] 1051^b^.^eb^ </p>
              <p>[21] ``bahussuto ^a^V2.0357^ea^ dhammadharo, kosārakkho mahesino. </p>
              <p>[22] cakkhu sabbassa lokassa, andhakāre tamonudo.. </p>
              <p>[03] 1052^b^.^eb^ </p>
              <p>[21] ``gatimanto ^a^M2.0421^ea^ satimanto, dhitimanto ca yo isi. </p>
              <p>[22] saddhammadhārako thero, ānando ratanākaro.. </p>
              <p>[03] 1053^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, natthi dāni punabbhavo''ti..  -- </p>
              <p>[25] imā gāthā abhāsi.</p>
              <p>[03] tattha ^b^pisuṇena cā^eb^ti ādito dve gāthā chabbaggiye  bhikkhū devadattapakkhiyehi bhikkhūhi saddhiṃ saṃsaggaṃ karonte disvā  tesaṃ ovādadānavasena vuttā. tattha ^b^pisuṇenā^eb^ti pisuṇāya  vācāya. tāya hi yutto puggalo ``pisuṇo''ti vutto yathā  nīlaguṇayutto paṭo nīloti. ^b^kodhanenā^eb^ti kujjhanasīlena.  attasampattinigūhaṇalakkhaṇassa maccherassa sambhavato ^b^maccharinā.  vibhūtanandinā^eb^ti sattānaṃ vibhūtaṃ vibhavanaṃ vināsaṃ icchantena, vibhūtaṃ  vā visuṃ bhāvo bhedo, taṃ nandanena, sabbametaṃ devadattapakkhiyeva  sandhāya vuttaṃ. te hi pañcavatthudīpanāya bahū jane sammāpaṭipanne  bhindantā satthari bahiddhatāya thaddhamacchariyādimacchariyapakatā  mahājanassa mahato anatthāya paṭipajjiṃsu. ^b^sakhita^eb^nti  sahāyabhāvaṃ saṃsaggaṃ na kareyya, kiṃkāraṇā? ^b^pāpo^eb^ ^a^P3.0116^ea^  ^b^kāpurisena saṅgamo^eb^ kāpurisena pāpapuggalena samāgamo  nihīno lāmako. ye hissa diṭṭhānugatiṃ āpajjanti. tesaṃ  ducintitādibhedaṃ bālalakkhaṇameva āvahati, pageva vacanakarassa.  tenāha bhagavā -- ``yāni kānici, bhikkhave, bhayāni uppajjanti,  sabbāni tāni bālato uppajjanti, no paṇḍitato''tiādi (a0  ni0  3.1).</p>
              <p>[03] yena pana saṃsaggo kātabbo, taṃ dassetuṃ ^b^``saddhena  cā''^eb^tiādi vuttaṃ. tattha ^b^saddhenā^eb^ti kammakammaphalasaddhāya  ceva, ratanattayasaddhāya ca samannāgatena. ^b^pesalenā^eb^ti piyasīlena  sīlasampannena. ^b^paññavatā^eb^ti udayatthagāminiyā nibbedhikāya  paññāya vasena paññāsampannena. ^b^bahussutenā^eb^ti  pariyattipaṭivedhabāhusaccānaṃ pāripūriyā bahussutena. ^b^bhaddo^eb^ti  tena tādisena sādhunā saṅgamo bhaddo sundaro kalyāṇo  diṭṭhadhammikādibhedaṃ atthaṃ āvahatīti adhippāyo.</p>
              <p>[03] ^b^passa cittakata^eb^ntiādikā satta gāthā attano rūpasampattiṃ  disvā kāmasaññaṃ uppādentiyā uttarāya nāma upāsikāya  kāyavicchandajananatthaṃ bhāsitā ^a^M2.0422^ea^. ``ambapāliṃ gaṇikaṃ disvā  vikkhittacittānaṃ ovādadānattha''ntipi vadanti. tā heṭṭhā vuttatthā  eva.</p>
              <p>[03] ^b^bahussuto^eb^ ^a^V2.0358^ea^ ^b^cittakathī^eb^tiādikā dve gāthā therena arahattaṃ  patvā udānavasena bhāsitā. tattha ^b^paricārako^eb^ti upaṭṭhāko.  ^b^seyyaṃ kappetī^eb^ti arahattappattisamanantaraṃ sayitattā vuttaṃ. thero  hi bahudeva rattiṃ caṅkamena vītināmetvā sarīraṃ utuṃ gāhāpetuṃ ovarakaṃ  pavisitvā sayituṃ mañcake nisinno pādā ca bhūmito muttā,  appattañca sīsaṃ bimbohanaṃ, etthantare arahattaṃ patvā sayi.</p>
              <p>[03] ^b^khīṇāsavo^eb^ti parikkhīṇacaturāsavo, tato eva catūhipi  yogehi ^b^visaṃyutto,^eb^ rāgasaṅgādīnaṃ atikkantattā ^b^saṅgātīto,^eb^  sabbaso kilesapariḷāhassa vūpasantattā ^b^sunibbuto^eb^ sītibhūtoti  attho.</p>
              <p>[03] ^b^yasmiṃ patiṭṭhitā dhammā^eb^ti theraṃ uddissa  khīṇāsavamahābrahmunā bhāsitā gāthā. upaṭṭhitāya hi dhammasaṅgītiyā  theraṃ uddissa yehi bhikkhūhi ``eko bhikkhu vissagandhaṃ vāyatī''ti  vuttaṃ. atha thero adhigate arahatte sattapaṇṇiguhādvāraṃ saṅghassa  sāmaggīdānatthaṃ āgato, tassa khīṇāsavabhāvappakāsanena  suddhāvāsamahābrahmā. te bhikkhū lajjāpento ^b^``yasmiṃ patiṭṭhitā  dhammā''^eb^ti gāthamāha. tassattho -- ^b^buddhassa^eb^ bhagavato  ^b^dhammā^eb^ teneva adhigatā paveditā ca paṭivedhapariyattidhammā.  ^b^yasmiṃ^eb^ purisavisese patiṭṭhitā, soyaṃ gottato ^b^gotamo^eb^  dhammabhaṇḍāgāriko ^a^P3.0117^ea^ saupādisesanibbānassa  adhigatattā idāni anupādisesanibbānagamane magge patiṭṭhahi, tassa  ekaṃsabhāgīti.</p>
              <p>[03] athekadivasaṃ gopakamoggallāno nāma brāhmaṇo theraṃ pucchi --  ``tvaṃ bahussutoti buddhassa sāsane pākaṭo, kittakā dhammā te  satthārā bhāsitā, tayā dhāritā''ti? tassa thero paṭivacanaṃ dento  ^b^``dvāsītī''^eb^ti gāthamāha. tattha dvāsīti sahassānīti  yojanā, ^b^buddhato gaṇhi^eb^nti sammāsambuddhato uggaṇhiṃ  dvisahassādhikāni asītidhammakkhandhasahassāni satthu santikā  adhigaṇhinti attho. ^b^dve sahassāni bhikkhuto^eb^ti dve  dhammakkhandhasahassāni bhikkhuto gaṇhiṃ, dhammasenāpatiādīnaṃ bhikkhūnaṃ  santikā adhigacchiṃ. ^b^caturāsītisahassānī^eb^ti tadubhayaṃ  samodhānetvā ^a^M2.0423^ea^ catusahassādhikāni asītisahassāni. ^b^ye me  dhammā pavattino^eb^ti ye yathāvuttaparimāṇā dhammakkhandhā mayhaṃ paguṇā  vācuggatā jivhagge parivattantīti.</p>
              <p>[03] athekadā thero sāsane pabbajitvā vipassanādhurepi ganthadhurepi  ananuyuttaṃ ekaṃ puggalaṃ disvā bāhusaccābhāve ādīnavaṃ pakāsento  ^b^``appassutāya''^eb^nti gāthamāha. tattha ^b^appassutāya^eb^nti  ^a^V2.0359^ea^ ekassa dvinnaṃ vā paṇṇāsānaṃ, atha vā pana vaggānaṃ antamaso ekassa  dvinnaṃ vā suttantānampi uggahitānaṃ abhāvena appassuto ayaṃ,  kammaṭṭhānaṃ pana uggahetvā anuyuñjanto bahussutova. ^b^balibaddova  jīratī^eb^ti yathā balibaddo jīramāno vaḍḍhamāno neva mātu na pitu,  na sesañātakānaṃ atthāya vaḍḍhati, atha kho niratthakameva jīrati;  evamevaṃ ayampi na upajjhāyavattaṃ karoti, na ācariyavattaṃ, na  āgantukavattādīni, na bhāvanaṃ anuyuñjati, niratthakameva jīrati.  ^b^maṃsāni tassa vaḍḍhantī^eb^ti yathā balibaddassa  ``kasanabhāravahanādīsu asamattho eso''ti araññe vissaṭṭhassa yathā  tathā vicarantassa khādantassa pivantassa maṃsāni tassa vaḍḍhanti;  evamevaṃ imassāpi upajjhāyādīhi vissaṭṭhassa saṅghaṃ nissāya cattāro  paccaye labhitvā uddhaṃvirecanādīni katvā kāyaṃ posentassa maṃsāni  vaḍḍhanti thūlasarīro hutvā vicarati. ^b^paññā^eb^ti  lokiyalokuttarā panassa paññā ekaṅgulimattāpi na vaḍḍhati, araññe  gacchalatādīni viya assa chadvārāni nissāya taṇhā ceva  navavidhamāno ca vaḍḍhatīti adhippāyo.</p>
              <p>[03] ^b^bahussuto^eb^ti gāthā attano bāhusaccaṃ nissāya aññaṃ  atimaññantaṃ ekaṃ bhikkhuṃ uddissa vuttā. tattha ^b^sutenā^eb^ti  sutahetu attano bāhusaccanimittaṃ. ^b^atimaññatī^eb^ti atikkamitvā  maññati attānaṃ ukkaṃsento paraṃ paribhavati. ^b^tathevā^eb^ti yathā  andho andhakāre telapajjotaṃ dhārento ālokadānena paresaṃyeva  atthāvaho ^a^P3.0118^ea^, na attano, tatheva pariyattibāhusaccena  sutavā puggalo sutena anupapanno attano atthaṃ aparipūrento andho  ñāṇālokadānena paresaṃyeva atthāvaho, na attano, dīpadhāro andho  viya mayhaṃ upaṭṭhātīti.</p>
              <p>[03] idāni bāhusacce ānisaṃsaṃ dassento ^b^``bahussuta''^eb^nti  gāthamāha. tattha ^b^upāseyyā^eb^ti payirupāseyya. ^b^sutañca na  vināsaye^eb^ti bahussutaṃ payirupāsitvā ^a^M2.0424^ea^ laddhaṃ sutañca na vināseyya, na  susseyya dhāraṇaparicayaparipucchāmanasikārehi vaḍḍheyya. ^b^taṃ mūlaṃ  brahmacariyassā^eb^ti yasmā bahussutaṃ payirupāsitvā laddhaṃ taṃ sutaṃ  pariyattibāhusaccaṃ maggabrahmacariyassa mūlaṃ padhānakāraṇaṃ. ^b^tasmā  dhammadharo siyā^eb^ vimuttāyatanasīse ṭhatvā yathāsutassa dhammassa  dhāraṇe paṭhamaṃ pariyattidhammadharo bhaveyya.</p>
              <p>[03] idāni pariyattibāhusaccena sādhetabbamatthaṃ dassetuṃ  ^b^``pubbāparaññū''^eb^tiādi vuttaṃ. tattha pubbañca aparañca  jānātīti ^b^pubbāparaññū^eb^. ekissā hi gāthāya pubbabhāge  apaññāyamānepi pubbabhāge vā paññāyamāne aparabhāge apaññāyamānepi  ``imassa aparabhāgassa iminā pubbabhāgena ^a^V2.0360^ea^, imassa vā pubbabhāgassa  iminā aparabhāgena bhavitabba''nti jānanto pubbāparaññū nāma.  attatthādibhedaṃ tassa tassa bhāsitassa atthaṃ jānātīti ^b^atthaññū.  niruttipadakovido^eb^ti niruttiyaṃ sesapadesupi cāti catūsupi  paṭisambhidāsu cheko. ^b^suggahītañca gaṇhātī^eb^ti teneva  kovidabhāvena atthato byañjanato ca dhammaṃ sugahitameva katvā gaṇhāti.  ^b^atthañcopaparikkhatī^eb^ti yathāsutassa yathāpariyattassa dhammassa  atthaṃ upaparikkhati ``iti sīlaṃ, iti samādhi, iti paññā, ime  rūpārūpadhammā''ti manasā anupekkhati.</p>
              <p>[03] ^b^khantyā chandikato hotī^eb^ti tesu manasā anupekkhitesu  dhammesu diṭṭhinijjhānakkhantiyā nijjhānaṃ khamāpetvā  rūpapariggahādimukhena vipassanābhinivese chandikato chandajāto hoti.  tathābhūto ca vipassanāya kammaṃ karonto ^b^ussahitvā tuleti^eb^  taṃtaṃpaccayanāmarūpadassanavasena ussāhaṃ katvā tato paraṃ tilakkhaṇaṃ  āropetvā tuleti ``anicca''ntipi, ``dukkha''ntipi,  ``anattā''tipi taṃ nāmarūpaṃ tīreti vipassati. ^b^samaye so  padahati, ajjhattaṃ susamāhito^eb^ti so evaṃ passanto  paggahetabbādisamaye cittassa paggaṇhanādinā padahati, padahanto ca  ajjhattaṃ gocarajjhatte vipassanāsamādhinā maggasamādhinā ca suṭṭhu  samāhito bhaveyya, asamādhānahetubhūte kilese pajaheyya. svāyaṃ guṇo  sabbopi yasmā bahussutaṃ dhammadharaṃ sappaññaṃ buddhasāvakaṃ  payirupāsantassa hoti, tasmā asaṅkhataṃ dhammaṃ ārabbha dukkhādīsu  pariññādivisiṭṭhakiccatāya dhammaviññāṇasaṅkhātaṃ dhammañāṇaṃ  ākaṅkhanto tathāvidhaṃ ^a^M2.0425^ea^ vuttappakāraṃ kalyāṇamittaṃ bhajetha, seveyya  payirupāseyyāti attho.</p>
              <p>[03] evaṃ ^a^P3.0119^ea^ bahupakāratāya tassa pūjanīyakaṃ  dassento ^b^``bahussuto''^eb^ti gāthamāha. tassattho --  suttageyyādi bahu sutaṃ etassāti ^b^bahussuto^eb^. tameva desanādhammaṃ  suvaṇṇabhājane pakkhittasīhavasā viya avinassantaṃ dhāretīti  ^b^dhammadharo^eb^. tato eva mahesino bhagavato dhammakosaṃ dhammaratanaṃ  ārakkhatīti ^b^kosārakkho^eb^. yasmā sadevakassa lokassa  samadassanena cakkhubhūto, tasmā ^b^cakkhu sabbassa lokassa  pūjanīyo^eb^ mānanīyoti, bahussutabhāvena bahujanassa  pūjanīyabhāvadassanatthaṃ nigamanavasena punapi ^b^``bahussuto''^eb^ti  vuttaṃ.</p>
              <p>[03] evarūpaṃ kalyāṇamittaṃ labhitvāpi kārakasseva aparihāni, na  akārakassāti dassento ^b^``dhammārāmo''^eb^ti gāthamāha. tattha  nivāsanaṭṭhena samathavipassanādhammo ārāmo, tasmiṃ eva dhamme rato  abhiratoti ^b^dhammarato,^eb^ tasseva dhammassa punappunaṃ vicintanena  ^b^dhammaṃ anuvicintayaṃ^eb^ dhammaṃ āvajjento manasi karotīti attho.  ^b^anussara^eb^nti tameva dhammaṃ anussaranto. ^b^saddhammā^eb^ti  evarūpo ^a^V2.0361^ea^ bhikkhu sattatiṃsapabhedā bodhipakkhiyadhammā  navavidhalokuttaradhammā ca na parihāyati, na kadāci tassa tato  parihāni hotīti attho.</p>
              <p>[03] athekadivasaṃ kāye avītarāgaṃ kusītaṃ hīnavīriyaṃ kosallāyā  ti nāmaṃ bhikkhuṃ saṃvejento ^b^``kāyamaccheragaruno''^eb^ti gāthamāha.  tattha ^b^kāyamaccheragaruno^eb^ti ``kāyadaḷhībahulassa kāye  mamattassa ācariyupajjhāyānampi kāyena kattabbaṃ kiñci akatvā  vicarantassa. ^b^hiyyamāne^eb^ti attano kāye jīvite ca khaṇe  khaṇe parihiyyamāne. ^b^anuṭṭhahe^eb^ti sīlādīnaṃ paripūraṇavasena  uṭṭhānavīriyaṃ na kareyya. ^b^sarīrasukhagiddhassā^eb^ti attano  sarīrassa sukhāpaneneva gedhaṃ āpannassa. ^b^kuto samaṇaphāsutā^eb^ti  evarūpassa puggalassa sāmaññavasena kuto sukhavihāro, phāsuvihāro  na tassa vijjatīti attho.</p>
              <p>[03] ^b^na pakkhantī^eb^tiādikā āyasmato sāriputtassa  dhammasenāpatino parinibbutabhāvaṃ sutvā therena bhāsitā. tattha ^b^na  pakkhanti disā sabbā^eb^ti puratthimādibhedā ^a^M2.0426^ea^ sabbā disā na  pakkhayanti, disāmūḷhoti attho. ^b^dhammā na paṭibhanti ma^eb^nti  pubbe suṭṭhu paguṇāpi pariyattidhammā idāni sakkaccaṃ samannāhariyamānāpi  mayhaṃ na upaṭṭhahanti. ^b^gate kalyāṇamittamhī^eb^ti sadevakassa  lokassa kalyāṇamittabhūte dhammasenāpatimhi anupādisesanibbānaṃ gate.  ^b^andhakāraṃva khāyatī^eb^ti sabbopāyaṃ loko andhakāro viya  upaṭṭhāti.</p>
              <p>[03] ^b^abbhatītasahāyassā^eb^ti ^a^P3.0120^ea^  apagatasahāyassa, kalyāṇamittarahitassāti attho.  ^b^atītagatasatthuno^eb^ti āyasmato atīto hutvā  nibbānagatasatthukassa, satthari parinibbuteti attho. ^b^yathā  kāyagatā satī^eb^ti kāyagatāsatibhāvanā takkarassa yathā  ekantahitāvahā, evaṃ etādisaṃ anāthassa puggalassa ekantahitāvahaṃ  aññaṃ mittaṃ nāma natthi, sanāthassa aññāpi bhāvanā hitāvahā  evāti adhippāyo.</p>
              <p>[03] ^b^purāṇā^eb^ti porāṇā, sāriputtādike kalyāṇamitte sandhāya  vadati. ^b^navehī^eb^ti navakehi. ^b^na sameti me^eb^ti mayhaṃ  cittaṃ na samāgacchati, na te mama cittaṃ ārādhentīti attho.  ^b^svajja ekova jhāyāmī^eb^ti sohaṃ ajja vuḍḍhatarehi virahito  ekova hutvā jhāyāmi jhānapasuto homi. ^b^vassupeto^eb^ti  vassakāle kulāvakaṃ upeto pakkhī viya. ``vāsupeto''tipi pāḷi,  vāsaṃ upagatoti attho.</p>
              <p>[03] ^b^dassanāya^eb^ ^a^V2.0362^ea^ ^b^abhikkante^eb^ti gāthā satthārā bhāsitā.  tassattho -- mama dassanāya abhikkante  nānāvidhavidesapavāsikabahujane, ānanda, mama upasaṅkamanaṃ mā vāresi.  kasmā? te sotāro dhammassa, mamaṃ passantu, ayameva dassanāya  samayoti.</p>
              <p>[03] taṃ sutvā thero ^b^``dassanāya abhikkante^eb^''ti aparaṃ  gāthamāha. imāya hi gāthāya sambandhatthaṃ purimagāthā idha nikkhittā.  teneva sacāhaṃ desantarato āgatāgate tāvadeva dassetuṃ lacchāmīti  etassa padassa atthasiddhiṃ dasseti.</p>
              <p>[03] ^b^paṇṇavīsati vassānī^eb^ti pañca gāthā attano  aggupaṭṭhākabhāvaṃ dīpetuṃ vuttā. āraddhakammaṭṭhānabhāvena hi satthu  upaṭṭhānapasutabhāvena ca therassa ^a^M2.0427^ea^ maggena asamucchinnāpi kāmasaññādayo  na uppajjiṃsu, kāyavacīmanokammāni ca sabbakālaṃ satthari  mettāpubbaṅgamāni mettānuparivattāni ahesuṃ. tattha ^b^paṇṇavīsati  vassānī^eb^ti pañcavīsati saṃvaccharāni. ^b^sekhabhūtassa me  sato^eb^ti sekhabhūmiyaṃ sotāpattiphale ṭhitassa me sato.  ^b^kāmasaññā^eb^ti kāmasahagatā saññā na uppajji, ettha ca  kāmasaññādianuppattivacanena attano āsayasuddhiṃ dasseti,  ^b^``mettena kāyakammenā''^eb^tiādinā payogasuddhiṃ. tattha  gandhakuṭiyaṃ paribhaṇḍakaraṇādinā satthu vattapaṭivattakaraṇena ca mettaṃ  kāyakammaṃ veditabbaṃ, dhammadesanākālārocanādinā mettaṃ vacīkammaṃ,  rahogatassa satthāraṃ uddissa hitūpasaṃhāramanasikārena mettaṃ manokammaṃ.  ^b^ñāṇaṃ me udapajjathā^eb^ti attano sekkhabhūmipattimāha.</p>
              <p>[03] ^b^ahaṃ sakaraṇīyomhī^eb^ti satthu parinibbāne upaṭṭhite  maṇḍalamāḷaṃ pavisitvā kapisīsaṃ ālambitvā sokābhibhūtena vuttagāthā  ^a^P3.0121^ea^. tattha ^b^sakaraṇīyomhī^eb^ti  dukkhaparijānanādinā karaṇīyena sakaraṇīyo amhi.  ^b^appattamānaso^eb^ti anadhigatārahatto. ^b^satthu ca  parinibbāna^eb^nti mayhaṃ satthu parinibbānañca upaṭṭhitaṃ. ^b^yo amhaṃ  anukampako^eb^ti yo satthā mayhaṃ anuggāhako.</p>
              <p>[03] ^b^tadāsi yaṃ bhiṃsanaka^eb^nti gāthā satthu parinibbānakāle  pathavīkampanadevadundubhiphalanādike disvā sañjātasaṃvegena vuttagāthā.</p>
              <p>[03] ^b^bahussuto^eb^tiādikā tisso gāthā theraṃ pasaṃsantehi  saṅgītikārehi ṭhapitā. tattha ^b^gatimanto^eb^ti asadisāya  ñāṇagatiyā samannāgato. ^b^satimanto^eb^ti paramena satinepakkena  samannāgato. ^b^dhitimanto^eb^ti asādhāraṇāya  byañjanatthāvadhāraṇasamatthāya dhitisampattiyā samannāgato. ayañhi  thero ekapadeyeva ^a^V2.0363^ea^ ṭhatvā saṭṭhipadasahassāni satthārā kathitaniyāmeneva  gaṇhāti, gahitañca suvaṇṇabhājane pakkhittasīhavasā viya sabbakālaṃ  na vinassati, aviparītabyañjanāvadhāraṇasamatthāya satipubbaṅgamāya  paññāya, atthāvadhāraṇasamatthāya paññāpubbaṅgamāya satiyā ca  samannāgato. tenāha bhagavā -- ``etadaggaṃ ^a^M2.0428^ea^, bhikkhave, mama sāvakānaṃ  bhikkhūnaṃ bahussutāna''ntiādi (a0 ni0  1.219). tathā cāha  dhammasenāpati -- ``āyasmā ānando atthakusalo''tiādi (a0  ni0  5.169). ^b^ratanākaro^eb^ti saddhammaratanassa ākarabhūto.</p>
              <p>[03] ^b^pariciṇṇo^eb^ti gāthā parinibbānakāle therena bhāsitā, sā  vuttatthā eva. </p>
              <p>[06] ānandattheragāthāvaṇṇanā niṭṭhitā. </p>
              <p>[06] tiṃsanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 18. cattālīsanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. mahākassapattheragāthāvaṇṇanā</h3n>
            <h4>
              <h4n> </h4n>
              <p>[03] cattālīsanipāte ^a^M2.0429^ea^ ^a^V2.0364^ea^ ^b^na gaṇena purakkhato^eb^tiādikā  āyasmato mahākassapattherassa gāthā. kā uppatti? ayaṃ kira  padumuttarassa bhagavato kāle haṃsavatīnagare vedeho nāma  asītikoṭivibhavo kuṭumbiko ahosi. so buddhamāmako,  dhammamāmako, saṅghamāmako upāsako hutvā viharanto ekasmiṃ  uposathadivase pātova subhojanaṃ bhuñjitvā uposathaṅgāni adhiṭṭhāya  gandhapupphādīni gahetvā vihāraṃ gantvā satthāraṃ pūjetvā vanditvā  ekamantaṃ nisīdi.</p>
              <p>[03] tasmiñca khaṇe satthā mahānisabhattheraṃ nāma tatiyasāvakaṃ  ``etadaggaṃ, bhikkhave, mama sāvakānaṃ bhikkhūnaṃ dhutavādānaṃ, yadidaṃ  nisabho''ti etadagge ṭhapesi. upāsako taṃ sutvā pasanno  dhammakathāvasāne mahājane uṭṭhāya gate satthāraṃ vanditvā ``sve mayhaṃ  bhikkhaṃ adhivāsethā''ti nimantesi. ``mahā kho, upāsaka  ^a^P3.0122^ea^, bhikkhusaṅgho''ti. ``kittako, bhante''ti?  ``aṭṭhasaṭṭhibhikkhusatasahassa''nti. ``bhante, ekaṃ sāmaṇerampi  vihāre asesetvā mayhaṃ bhikkhaṃ adhivāsethā''ti. satthā adhivāsesi.  upāsako satthu adhivāsanaṃ viditvā gehaṃ gantvā mahādānaṃ sajjetvā  punadivase satthu kālaṃ ārocāpesi. satthā pattacīvaramādāya  bhikkhusaṅghaparivuto upāsakassa gharaṃ gantvā paññattāsane nisinno  dakkhiṇodakāvasāne yāguādīni sampaṭicchanto bhattavissaggaṃ akāsi.  upāsakopi satthu santike nisīdi.</p>
              <p>[03] tasmiṃ antare mahānisabhatthero piṇḍāya caranto tameva vīthiṃ  paṭipajji. upāsako disvā uṭṭhāya gantvā theraṃ vanditvā ``pattaṃ,  bhante, dethā''ti āha. thero pattaṃ adāsi. ``bhante, idheva  pavisatha, satthāpi gehe nisinno''ti. ``na vaṭṭissati,  upāsakā''ti. so therassa pattaṃ gahetvā piṇḍapātassa pūretvā adāsi.  tato theraṃ anugantvā nivatto satthu santike nisīditvā evamāha  -- ``mahānisabhatthero, bhante, `satthāpi gehe nisinno'ti vuttepi  pavisituṃ na icchi, atthi nu kho etassa tumhākaṃ guṇehi  atirekaguṇo''ti. buddhānañca vaṇṇamaccheraṃ ^a^M2.0430^ea^ ^a^V2.0365^ea^ nāma natthi, tasmā satthā  evamāha -- ``upāsaka, mayaṃ bhikkhaṃ āgamayamānā gehe nisīdāma,  so pana bhikkhu na evaṃ nisīditvā bhikkhaṃ udikkhati, mayaṃ  gāmantasenāsane vasāma, so araññasmiṃyeva vasati, mayaṃ channe vasāma,  so abbhokāseyeva vasatī''ti bhagavā ``ayañca ayañcetassa  guṇo''ti mahāsamuddaṃ pūrayamāno viya tassa guṇaṃ kathesi.</p>
              <p>[03] upāsako pakatiyāpi jalamānapadīpo telena āsitto viya  suṭṭhutaraṃ pasanno hutvā cintesi -- ``kiṃ mayhaṃ aññāya sampattiyā,  anāgate ekassa buddhassa santike dhutavādānaṃ aggabhāvatthāya patthanaṃ  karissāmī''ti. so punapi satthāraṃ nimantetvā teneva niyāmena  satta divase mahādānaṃ datvā sattame divase buddhappamukhassa  mahābhikkhusaṅghassa ticīvarāni datvā satthu pādamūle nipajjitvā  evamāha -- ``yaṃ me, bhante, satta divase dānaṃ dentassa mettaṃ  kāyakammaṃ, mettaṃ vacīkammaṃ, mettaṃ manokammaṃ paccupaṭṭhitaṃ, imināhaṃ na  aññaṃ devasampattiṃ vā sakkamārabrahmasampattiṃ vā patthemi, idaṃ pana me  kammaṃ anāgate ekassa buddhassa santike mahānisabhattherena pattaṭṭhānantaraṃ  pāpuṇanatthāya terasadhutaṅgadharānaṃ aggabhāvassa adhikāro hotū''ti.  satthā ``mahantaṃ ṭhānaṃ iminā patthitaṃ, samijjhissati nu kho,  no''ti olokento samijjhanabhāvaṃ disvā āha -- ``manāpaṃ te  ṭhānaṃ patthitaṃ, anāgate satasahassakappāvasāne gotamo nāma buddho  uppajjissati ^a^P3.0123^ea^, tassa tvaṃ tatiyasāvako  mahākassapatthero nāma bhavissasī''ti byākāsi. taṃ sutvā upāsako  ``buddhānaṃ dve kathā nāma natthī''ti punadivase pattabbaṃ viya taṃ  sampattiṃ amaññittha. so yāvatāyukaṃ dānaṃ datvā, sīlaṃ samādāya  rakkhitvā, nānappakāraṃ kalyāṇakammaṃ katvā, kālaṃ katvā, sagge  nibbatti.</p>
              <p>[03] tato paṭṭhāya devamanussesu sampattiṃ anubhavanto ito ekanavute  kappe vipassisammāsambuddhe bandhumatīnagaraṃ upanissāya kheme migadāye  viharante devalokā cavitvā aññatarasmiṃ parijiṇṇabrāhmaṇakule  nibbatti. tasmiñca kāle vipassī bhagavā sattame sattame saṃvacchare  dhammaṃ kathesi, mahantaṃ kolāhalaṃ hoti. sakalajambudīpe devatā  ``satthā dhammaṃ kathessatī''ti ārocesuṃ. brāhmaṇo taṃ sāsanaṃ  assosi ^a^M2.0431^ea^. tassa ca nivāsanasāṭako ekoyeva hoti, tathā  brāhmaṇiyā. pārupanaṃ pana dvinnampi ekameva. so sakalanagare  ``ekasāṭakabrāhmaṇo''ti paññāyi. so brāhmaṇānaṃ kenacideva  kiccena sannipāte sati brāhmaṇiṃ gehe ṭhapetvā sayaṃ taṃ vatthaṃ pārupitvā  gacchati. brāhmaṇīnaṃ sannipāte sati sayaṃ gehe acchati, brāhmaṇī taṃ  vatthaṃ pārupitvā gacchati. tasmiṃ pana divase brāhmaṇo brāhmaṇiṃ āha  -- ``bhoti, kiṃ rattiṃ dhammaṃ suṇissasi, divā''ti? ``mayaṃ  mātugāmajātikā nāma rattiṃ ^a^V2.0366^ea^ sotuṃ na sakkoma, divā sossāmā''ti  brāhmaṇaṃ gehe ṭhapetvā taṃ vatthaṃ pārupitvā upāsikāhi saddhiṃ divā  gantvā satthāraṃ vanditvā ekamante nisinnā dhammaṃ sutvā  upāsikāhiyeva saddhiṃ āgamāsi. atha brāhmaṇo brāhmaṇiṃ gehe ṭhapetvā  taṃ vatthaṃ pārupitvā vihāraṃ gato.</p>
              <p>[03] tasmiṃ samaye satthā parisamajjhe alaṅkatadhammāsane nisinno  cittabījaniṃ ādāya ākāsagaṅgaṃ otārento viya, sineruṃ manthaṃ  katvā sāgaraṃ nimmathento viya, dhammakathaṃ kathesi. brāhmaṇassa  parisapariyante nisinnassa dhammaṃ suṇantassa paṭhamayāmasmiṃyeva  sakalasarīraṃ pūrayamānā pañcavaṇṇā pīti uppajji. so pārutavatthaṃ  saṅgharitvā ``dasabalassa dassāmī''ti cintesi. athassa  ādīnavasahassaṃ dassayamānaṃ maccheraṃ uppajji. so ``brāhmaṇiyā  mayhañca ekameva vatthaṃ, aññaṃ kiñci pārupanaṃ natthi, apārupitvā ca  nāma bahi vicarituṃ na sakkā''ti sabbathāpi adātukāmo ahosi,  athassa nikkhante paṭhamayāme majjhimayāmepi tatheva pīti uppajji.  tatheva cintetvā tatheva adātukāmo ahosi. athassa majjhimayāme  nikkhante pacchimayāmepi tatheva pīti uppajji. tadā so ``yaṃ vā  hotu taṃ vā pacchāpi jānissāmī''ti vatthaṃ saṅgharitvā ^a^P3.0124^ea^  satthu pādamūle ṭhapesi. tato vāmahatthaṃ ābhujitvā  dakkhiṇena hatthena tikkhattuṃ apphoṭetvā ``jitaṃ me, jitaṃ me''ti  tayo vāre nadi.</p>
              <p>[03] tasmiñca samaye bandhumarājā dhammāsanassa pacchato  antosāṇiyaṃ nisinno dhammaṃ suṇāti. rañño ca nāma ``jitaṃ  me''ti saddo amanāpo hoti ^a^M2.0432^ea^. so purisaṃ pesesi -- ``gaccha, etaṃ  puccha kiṃ vadasī''ti. so tena gantvā pucchito ``avasesā  hatthiyānādīni āruyha asicammādīni gahetvā parasenaṃ jinanti, na  taṃ acchariyaṃ. ahaṃ pana pacchato āgacchantassa kūṭagoṇassa muggarena  sīsaṃ bhinditvā taṃ palāpento viya maccheracittaṃ madditvā pārutavatthaṃ  dasabalassa adāsiṃ, taṃ me macchariyaṃ jita''nti āha. so puriso  āgantvā taṃ pavattiṃ rañño ārocesi. rājā āha -- ``amhe,  bhaṇe, dasabalassa anurūpaṃ na jānimha, brāhmaṇo jānī''ti vatthayugaṃ  pesesi. taṃ disvā brāhmaṇo cintesi -- ``ayaṃ mayhaṃ  tuṇhīnisinnassa paṭhamaṃ kiñci adatvā satthu guṇe kathentassa adāsi.  satthu guṇe paṭicca uppannena pana mayhaṃ ko attho''ti tampi  vatthayugaṃ dasabalasseva adāsi. rājāpi ``kiṃ brāhmaṇena kata''nti  pucchitvā ``tampi tena vatthayugaṃ tathāgatasseva dinna''nti sutvā  aññānipi dve vatthayugāni pesesi, so tānipi adāsi. rājā  aññānipi cattārīti evaṃ yāva dvattiṃsavatthayugāni pesesi. atha  brāhmaṇo ``idaṃ vaḍḍhetvā vaḍḍhetvā gahaṇaṃ viya hotī''ti ^a^V2.0367^ea^ attano  atthāya ekaṃ, brāhmaṇiyā ekanti dve vatthayugāni gahetvā tiṃsayugāni  tathāgatasseva adāsi. tato paṭṭhāya ca so satthu vissāsiko jāto.</p>
              <p>[03] atha naṃ rājā ekadivasaṃ sītasamaye satthu santike dhammaṃ  suṇantaṃ disvā satasahassagghanakaṃ attanā pārutarattakambalaṃ datvā āha  -- ``ito paṭṭhāya imaṃ pārupitvā dhammaṃ suṇāhī''ti. so ``kiṃ me  iminā kambalena imasmiṃ pūtikāye upanītenā''ti cintetvā  antogandhakuṭiyaṃ tathāgatassa mañcassa upari vitānaṃ katvā agamāsi.  athekadivasaṃ rājā pātova vihāraṃ gantvā antogandhakuṭiyaṃ satthu  santike nisīdi. tasmiñca samaye chabbaṇṇā buddharasmiyo kambale  paṭihaññanti, kambalo ativiya virocati. rājā ullokento  sañjānitvā āha -- ``amhākaṃ, bhante, esa kambalo, amhehi  ekasāṭakabrāhmaṇassa dinno''ti. ``tumhehi, mahārāja, brāhmaṇo  pūjito, brāhmaṇena mayaṃ pūjitā''ti. rājā ``brāhmaṇo yuttaṃ  aññāsi, na maya''nti pasīditvā yaṃ manussānaṃ upakārabhūtaṃ, taṃ sabbaṃ  aṭṭhaṭṭhakaṃ katvā sabbaṭṭhakaṃ nāma dānaṃ datvā purohitaṭṭhāne ṭhapesi.  sopi ``aṭṭhaṭṭhakaṃ nāla catusaṭṭhi hotī''ti ^a^P3.0125^ea^  catusaṭṭhi ^a^M2.0433^ea^ salākabhattāni upanibandhāpetvā yāvajīvaṃ dānaṃ datvā sīlaṃ  rakkhitvā tato cuto sagge nibbatti.</p>
              <p>[03] puna tato cuto imasmiṃ kappe koṇāgamanassa ca bhagavato  kassapadasabalassa cāti dvinnaṃ buddhānaṃ antare bārāṇasiyaṃ kuṭumbiyaghare  nibbatto. so vuddhimanvāya gharāvāsaṃ vasanto ekadivasaṃ araññe  jaṅghavihāraṃ carati. tasmiñca samaye paccekabuddho nadītīre  cīvarakammaṃ karonto anuvāte appahonte saṅgharitvā ṭhapetuṃ āraddho.  so disvā ``kasmā, bhante, saṅgharitvā ṭhapethā''ti āha.  ``anuvāto nappahotī''ti. ``iminā, bhante, karothā''ti  uttarasāṭakaṃ datvā ``nibbattanibbattaṭṭhāne me kenaci parihāni mā  hotū''ti patthanaṃ paṭṭhapesi.</p>
              <p>[03] gharepissa bhaginiyā saddhiṃ bhariyāya kalahaṃ karontiyā  paccekabuddho piṇḍāya pāvisi. athassa bhaginī paccekabuddhassa  piṇḍapātaṃ datvā tassa bhariyaṃ sandhāya ``evarūpaṃ bālaṃ yojanasatena  parivajjeyya''nti patthanaṃ paṭṭhapesi. sā gehaṅgaṇe ṭhitā sutvā  ``imāya dinnabhattaṃ mā esa bhuñjatū''ti pattaṃ gahetvā piṇḍapātaṃ  chaḍḍetvā kalalassa pūretvā adāsi. itarā disvā ``bāle, tvaṃ maṃ  tāva akkosa vā pahara vā, evarūpassa pana dve asaṅkhyeyyāni  pūritapāramissa pattato bhattaṃ chaḍḍetvā kalalaṃ dātuṃ na yutta''nti āha.  athassa bhariyāya paṭisaṅkhānaṃ uppajji. sā ``tiṭṭhatha,  bhante''ti kalalaṃ chaḍḍetvā pattaṃ dhovitvā gandhacuṇṇena ^a^V2.0368^ea^. ubbaṭṭetvā  paṇītabhattassa catumadhurassa ca pūretvā upari āsittena  padumagabbhavaṇṇena sappinā vijjotamānaṃ paccekabuddhassa hatthe ṭhapetvā  ``yathā ayaṃ piṇḍapāto obhāsajāto, evaṃ obhāsajātaṃ me sarīraṃ  hotū''ti patthanaṃ paṭṭhapesi. paccekabuddho anumoditvā ākāsaṃ  pakkhandi.</p>
              <p>[03] tepi jāyampatikā yāvatāyukaṃ kusalaṃ katvā sagge nibbattitvā  puna tato cavitvā upāsako kassapasammāsambuddhakāle bārāṇasiyaṃ  asītikoṭivibhavassa seṭṭhino putto hutvā nibbatti, itarāpi  tādisasseva seṭṭhino dhītā hutvā nibbatti. tassa vuddhippattassa  tameva seṭṭhidhītaraṃ ānayiṃsu. tassā pubbe aniṭṭhavipākassa  pāpakammassa ānubhāvena ^a^M2.0434^ea^ patikulaṃ paviṭṭhamattāya ummārabbhantare  sakalasarīraṃ ugghāṭitavaccakuṭi viya duggandhaṃ jātaṃ. seṭṭhikumāro  ``kassāyaṃ gandho''ti pucchitvā, ``seṭṭhikaññāyā''ti sutvā,  ``nīharatha, nīharathā''ti ābhataniyāmeneva kulagharaṃ pesesi. sā  eteneva nīhārena sattasu ṭhānesu paṭinivattitā.</p>
              <p>[03] tena ca samayena kassapadasabalo parinibbāyi. tassa  ghanakoṭṭimāhi satasahassagghanikāhi ^a^P3.0126^ea^  rattasuvaṇṇiṭṭhakāhi yojanubbedhaṃ cetiyaṃ ārabhiṃsu. tasmiṃ cetiye  karīyamāne sā seṭṭhidhītā cintesi -- ``ahaṃ sattasu ṭhānesu  paṭinivattitā, kiṃ me jīvitenā''ti attano ābharaṇabhaṇḍaṃ bhañjāpetvā  suvaṇṇiṭṭhakaṃ kāresi ratanāyataṃ vidatthivitthinnaṃ caturaṅgulubbedhaṃ. tato  haritālamanosilāpiṇḍaṃ gahetvā aṭṭha uppalahatthake ādāya  cetiyakaraṇaṭṭhānaṃ gatā. tasmiñca khaṇe ekā iṭṭhakāpanti  parikkhipitvā āgacchamānā ghaṭaniṭṭhakāya ūnā hoti, seṭṭhidhītā  vaḍḍhakiṃ āha -- ``imaṃ iṭṭhakaṃ ettha ṭhapethā''ti. ``amma, bhaddake  kāle āgatāsi, sayameva ṭhapehī''ti. sā āruyha telena  haritālamanosilāpiṇḍaṃ yojetvā tena bandhanena iṭṭhakaṃ patiṭṭhapetvā  upari aṭṭhahi uppalahatthakehi pūjaṃ katvā vanditvā  ``nibbattanibbattaṭṭhāne me kāyato candanagandho vāyatu, mukhato  uppalagandho''ti patthanaṃ katvā cetiyaṃ vanditvā padakkhiṇaṃ katvā  agamāsi.</p>
              <p>[03] atha tasmiṃyeva khaṇe yassa seṭṭhiputtassa paṭhamaṃ gehaṃ nītā, tassa  taṃ ārabbha sati udapādi. nagarepi nakkhattaṃ saṅghuṭṭhaṃ hoti. so  upaṭṭhāke āha -- ``tadā idha ānītā seṭṭhidhītā atthi, kahaṃ sā''ti?  ``kulagehe sāmī''ti. ``ānetha naṃ, nakkhattaṃ kīḷissāmā''ti.  te gantvā taṃ vanditvā ṭhitā ``kiṃ, tātā, āgatatthā''ti tāya  puṭṭhā taṃ pavattiṃ ācikkhiṃsu. ``tātā, mayā ābharaṇabhaṇḍena cetiyaṃ  pūjitaṃ, ābharaṇaṃ me natthī''ti ^a^V2.0369^ea^. te gantvā seṭṭhiputtassa ārocesuṃ.  ānetha naṃ, piḷandhanaṃ labhissatīti. te ānayiṃsu. tassā saha  gharapavesanena sakalagehaṃ candanagandho ceva nīluppalagandho ca vāyi.  seṭṭhiputto taṃ pucchi -- ``paṭhamaṃ tava sarīrato duggandho vāyi,  idāni pana te sarīrato candanagandho, mukhato ^a^M2.0435^ea^ uppalagandho vāyati.  kiṃ eta''nti? sā ādito paṭṭhāya attanā katakammaṃ ārocesi.  seṭṭhiputto ``niyyānikaṃ vata buddhasāsana''nti pasīditvā yojanikaṃ  suvaṇṇacetiyaṃ kambalakañcukena parikkhipitvā tattha tattha  rathacakkappamāṇehi suvaṇṇapadumehi alaṅkari. tesaṃ dvādasahatthā  olambakā honti.</p>
              <p>[03] so tattha yāvatāyukaṃ ṭhatvā sagge nibbattitvā tato cuto  bārāṇasito yojanamatte ṭhāne aññatarasmiṃ amaccakule nibbatti,  seṭṭhikaññāpi devalokato cavitvā rājakule jeṭṭhadhītā hutvā nibbatti.  tesu vayappattesu kumārassa vasanagāme nakkhattaṃ saṅghuṭṭhaṃ. so  mātaraṃ āha -- ``sāṭakaṃ me, amma, dehi, nakkhattaṃ kīḷissāmī''ti  ^a^P3.0127^ea^. sā dhotavatthaṃ nīharitvā adāsi. ``amma,  thūlaṃ ida''nti āha. sā aññaṃ nīharitvā adāsi, tampi  paṭikkhipi. atha naṃ mātā āha -- ``tāta, yādise gehe mayaṃ  jātā, natthi no ito sukhumatarassa paṭilābhāya puñña''nti.  ``tena hi labhanaṭṭhānaṃ gacchāmi ammā''ti. ``putta, ahaṃ ajjeva  tuyhaṃ bārāṇasinagare rajjapaṭilābhampi icchāmī''ti. so mātaraṃ  vanditvā āha -- ``gacchāmi, ammā''ti. ``gaccha, tātā''ti.  evaṃ kirassā cittaṃ ahosi -- ``kahaṃ gamissati? idha vā ettha  vā gehe nisīdissatī''ti. so pana puññaniyāmena nikkhamitvā  bārāṇasiṃ gantvā uyyāne maṅgalasilāpaṭṭe sasīsaṃ pārupitvā nipajji.  so ca bārāṇasirañño kālaṅkatassa sattamo divaso hoti.</p>
              <p>[03] amaccā rañño sarīrakiccaṃ katvā rājaṅgaṇe nisīditvā  mantayiṃsu -- ``rañño ekā dhītāva atthi, putto natthi, arājakaṃ  rajjaṃ nassati, ko rājā hotī''ti? ``tvaṃ hohi, tvaṃ hohī''ti  āhaṃsu. purohito āha -- ``bahuṃ oloketuṃ na vaṭṭati, phussarathaṃ  vissajjemā''ti. te kumudavaṇṇe cattāro sindhave yojetvā pañcavidhaṃ  rājakakudhabhaṇḍaṃ setacchattañca rathasmiṃyeva ṭhapetvā rathaṃ vissajjetvā  pacchato tūriyāni paggaṇhāpesuṃ. ratho pācīnadvārena nikkhamitvā  uyyānābhimukho ahosi. ``paricayena uyyānābhimukho gacchati,  nivattemā''ti keci āhaṃsu. purohito ``mā nivattayitthā''ti āha.  ratho kumāraṃ padakkhiṇaṃ katvā ārohanasajjo hutvā aṭṭhāsi,  purohito ^a^M2.0436^ea^ pārupanakaṇṇaṃ apanetvā pādatalāni olokento, ``tiṭṭhatu  ayaṃ dīpo, dvisahassadīpaparivāresu catūsu mahādīpesu esa rajjaṃ kāretuṃ ^a^V2.0370^ea^  yutto''ti vatvā ``punapi tūriyāni paggaṇhatha, punapi paggaṇhathā''ti  tikkhattuṃ tūriyāni paggaṇhāpesi.</p>
              <p>[03] atha kumāro mukhaṃ vivaritvā oloketvā, ``kena kammena  āgatatthā''ti āha. ``deva, tumhākaṃ rajjaṃ pāpuṇātī''ti.  ``rājā kaha''nti? ``devattaṃ gato, sāmī''ti. ``kati divasā  atikkantā''ti? ``ajja sattamo divaso''ti. ``putto vā dhītā  vā natthī''ti? ``dhītā atthi deva, putto natthī''ti.  ``karissāmi rajja''nti. te tāvadeva abhisekamaṇḍapaṃ kāretvā  rājadhītaraṃ sabbālaṅkārehi alaṅkaritvā, uyyānaṃ ānetvā kumārassa  abhisekaṃ akaṃsu. athassa katābhisekassa satasahassagghanakaṃ vatthaṃ  upahariṃsu. so ``kimidaṃ, tātā''ti āha. ``nivāsanavatthaṃ  devā''ti. ``nanu, tātā, thūla''nti? ``manussānaṃ  paribhogavatthesu ito sukhumataraṃ natthi, ^a^P3.0128^ea^ devā''ti.  ``tumhākaṃ rājā evarūpaṃ nivāsesī''ti? ``āma, devā''ti.  ``na maññe puññavā tumhākaṃ rājā, suvaṇṇabhiṅgāraṃ āharatha,  labhissāma vattha''nti. suvaṇṇabhiṅgāraṃ āhariṃsu. so uṭṭhāya hatthe  dhovitvā mukhaṃ vikkhāletvā hatthena udakaṃ ādāya puratthimadisāyaṃ  abbhukkiri. tāvadeva ghanapathaviṃ bhinditvā aṭṭha kapparukkhā uṭṭhahiṃsu.  puna udakaṃ gahetvā dakkhiṇāyaṃ pacchimāyaṃ uttarāyanti evaṃ catūsu  disāsu abbhukkiri. sabbadisāsu aṭṭhaṭṭhakaṃ katvā dvattiṃsa kapparukkhā  uṭṭhahiṃsu. so ekaṃ dibbadussaṃ nivāsetvā ekaṃ pārupitvā  ``nandarañño vijite suttakantikā itthiyo mā suttaṃ kantiṃsūti evaṃ  bheriṃ carāpethā''ti vatvā chattaṃ ussāpetvā alaṅkatapaṭiyatto  hatthikkhandhavaragato nagaraṃ pavisitvā pāsādaṃ āruyha mahāsampattiṃ  anubhavi.</p>
              <p>[03] evaṃ kāle gacchante ekadivasaṃ devī rañño mahāsampattiṃ disvā,  ``aho tapassī''ti kāruññākāraṃ dasseti. ``kimidaṃ, devī''ti  ca puṭṭhā ``atimahatī te, deva, sampatti. atīte buddhānaṃ saddahitvā  kalyāṇaṃ akattha, idāni anāgatassa paccayaṃ kusalaṃ na karothā''ti  āha. ``kassa dassāma, sīlavanto natthī''ti? ``asuñño,  deva, jambudīpo arahantehi, tumhe dānameva sajjetha, ahaṃ arahante  lacchāmī''ti āha. rājā punadivase ^a^M2.0437^ea^ pācīnadvāre dānaṃ sajjāpesi.  devī pātova uposathaṅgāni adhiṭṭhāya uparipāsāde puratthābhimukhā  urena nipajjitvā ``sace etissaṃ disāyaṃ arahanto atthi, sveva  āgantvā amhākaṃ bhikkhaṃ gaṇhantū''ti āha. tassaṃ disāyaṃ arahanto  nāhesuṃ, taṃ sakkāraṃ kapaṇayācakānaṃ adaṃsu. punadivase dakkhiṇadvāre  dānaṃ sajjetvā tatheva akāsi, punadivase pacchimadvāre. uttaradvāre  sajjitadivase pana deviyā tatheva nimantentiyā himavante vasantānaṃ  padumavatiyā ^a^V2.0371^ea^ puttānaṃ pañcasatānaṃ paccekabuddhānaṃ jeṭṭhako  mahāpadumapaccekabuddho bhātike āmantesi, ``mārisā, nandarājā, tumhe  nimanteti, adhivāsetha tassā''ti. te adhivāsetvā punadivase  anotattadahe mukhaṃ dhovitvā, ākāsena āgantvā uttaradvāre otariṃsu.  manussā disvā gantvā ``pañcasatā, deva, paccekabuddhā āgatā''ti  rañjo ārocesuṃ. rājā saddhiṃ deviyā gantvā, vanditvā, pattaṃ gahetvā  paccekabuddhe pāsādaṃ āropetvā, tatra nesaṃ dānaṃ datvā, bhattakiccāvasāne  rājā ^a^P3.0129^ea^ saṅghattherassa, devī, saṅghanavakassa  pādamūle nipajjitvā ``ayyā paccayehi na kilamissanti, mayaṃ  puññena na hāyissāma. amhākaṃ yāvajīvaṃ idha nivāsāya paṭiññaṃ  dethā''ti paṭiññaṃ kāretvā uyyāne pañcapaṇṇasālāsatāni  pañcacaṅkamanasatānīti sabbākārena nivāsanaṭṭhānāni sampādetvā tattha  vasāpesuṃ.</p>
              <p>[03] evaṃ kāle gacchante rañño paccanto kupito. so ``ahaṃ  paccantaṃ vūpasametuṃ gacchāmi, tvaṃ paccekabuddhesu mā pamajjī''ti deviṃ  ovaditvā gato. tasmiṃ anāgateyeva paccekabuddhānaṃ āyusaṅkhārā  khīṇā. mahāpadumapaccekabuddho tiyāmarattiṃ jhānakīḷaṃ kīḷitvā  aruṇuggamane ālambanaphalakaṃ ālambitvā ṭhitakova anupādisesāya  nibbānadhātuyā parinibbāyi. etenupāyena sesāpīti sabbeva  parinibbutā. punadivase devī paccekabuddhānaṃ nisīdanaṭṭhānaṃ  haritūpalittaṃ kāretvā pupphāni vikiritvā, dhūpaṃ datvā tesaṃ āgamanaṃ  olokayantī nisinnā āgamanaṃ apassantī purisaṃ pesesi --  ``gaccha, tāta, jānāhi, kiṃ ayyānaṃ kiñci aphāsuka''nti? so  gantvā mahāpadumassa paṇṇasālāya dvāraṃ vivaritvā tattha apassanto  caṅkamanaṃ gantvā ālambanaphalakaṃ nissāya ṭhitaṃ disvā vanditvā  ``kālo, bhante''ti ^a^M2.0438^ea^ āha. ``parinibbutasarīraṃ kiṃ kathessati?  so niddāyati maññe''ti gantvā piṭṭhipāde hatthena parāmasitvā pādānaṃ  sītalatāya ceva thaddhatāya ca parinibbutabhāvaṃ ñatvā, dutiyassa  santikaṃ agamāsi. evaṃ tatiyassāti sabbesaṃ parinibbutabhāvaṃ ñatvā  rājakulaṃ gato. ``kahaṃ, tāta, paccekabuddhā''ti puṭṭho ``parinibbutā,  devī''ti āha. devī kandantī rodantī nikkhamitvā nāgarehi  saddhiṃ tattha gantvā sādhukīḷitaṃ kāretvā paccekabuddhānaṃ sarīrakiccaṃ  kāretvā dhātuyo gahetvā cetiyaṃ patiṭṭhāpesi.</p>
              <p>[03] rājā paccantaṃ vūpasametvā āgato paccuggamanaṃ āgataṃ deviṃ  pucchi -- ``kiṃ, bhadde, paccekabuddhesu nappamajji, nirogā ayyā''ti?  ``parinibbutā devā''ti. rājā cinteti ``evarūpānampi  paṇḍitānaṃ maraṇaṃ uppajjati, amhākaṃ kuto mokkho''ti. so nagaraṃ  agantvā, uyyānameva pavisitvā jeṭṭhaputtaṃ pakkosāpetvā, tassa rajjaṃ  niyyātetvā, sayaṃ samaṇapabbajjaṃ ^a^V2.0372^ea^ pabbaji. devīpi ``imasmiṃ  pabbajite ahaṃ kiṃ karissāmī''ti tattheva uyyāne pabbajitvā dvepi  jhānaṃ bhāvetvā tato cutā brahmaloke nibbattiṃsu.</p>
              <p>[03] tesu tattheva vasantesu amhākaṃ satthā loke uppajjitvā  pavattitavaradhammacakko anupubbena rājagahaṃ pāvisi. satthari tattha  paṭivasante ^a^P3.0130^ea^ ayaṃ pippalimāṇavo magadharaṭṭhe  mahātitthabrāhmaṇagāme kapilabrāhmaṇassa aggamahesiyā kucchimhi  nibbatto. ayaṃ bhaddā kāpilānī maddaraṭṭhe sāgalanagare  kosiyagottabrāhmaṇassa aggamahesiyā kucchismiṃ nibbattā. tesaṃ  anukkamena vaḍḍhamānānaṃ pippalimāṇavassa vīsatime, bhaddāya soḷasame  vasse sampatte mātāpitaro puttaṃ oloketvā ``tāta, tvaṃ vayappatto,  kulavaṃso nāma patiṭṭhapetabbo''ti ativiya nippīḷayiṃsu. māṇavo  āha ``mayhaṃ sotapathe evarūpaṃ kathaṃ mā kathetha. ahaṃ yāva tumhe  dharatha, tāva paṭijaggissāmi, tumhākaṃ accayena nikkhamitvā  pabbajissāmī''ti. te katipāhaṃ atikkamitvā puna kathayiṃsu.  sopi tatheva paṭikkhipi. tato paṭṭhāya nirantaraṃ kathetiyeva.</p>
              <p>[03] māṇavo ^a^M2.0439^ea^ ``mama mātaraṃ saññāpessāmī''ti rattasuvaṇṇassa  nikkhasahassaṃ datvā sabbakāmehi santappetvā suvaṇṇakārehi ekaṃ  itthirūpaṃ kārāpetvā tassa majjanaghaṭṭanādikammapariyosāne taṃ rattavatthaṃ  nivāsāpetvā vaṇṇasampannehi pupphehi ceva nānāalaṅkārehi ca  alaṅkārāpetvā mātaraṃ pakkosāpetvā āha ``amma, evarūpaṃ ārammaṇaṃ  labhanto gehe vasissāmi alabhanto na vasissāmī''ti. paṇḍitā  brāhmaṇī cintesi -- ``mayhaṃ putto puññavā dinnadāno  katābhinīhāro, puññaṃ karonto na ekakova akāsi, addhā etena  sahakatapuññā suvaṇṇarūpapaṭibhāgāva bhavissatī''ti aṭṭha brāhmaṇe  pakkosāpetvā sabbakāmehi santappetvā suvaṇṇarūpakaṃ rathaṃ āropetvā  ``gacchatha, tātā, yattha amhākaṃ jātigottabhogehi samāne kule  evarūpaṃ dārikaṃ passatha, imameva suvaṇṇarūpakaṃ paṇṇākāraṃ katvā  ethā''ti uyyojesi.</p>
              <p>[03] te ``amhākaṃ nāma etaṃ kamma''nti nikkhamitvā ``kattha  gamissāmā''ti cintetvā ``maddaraṭṭhaṃ nāma itthākaro, maddaraṭṭhaṃ  gamissāmā''ti maddaraṭṭhe sāgalanagaraṃ agamaṃsu. tattha taṃ suvaṇṇarūpakaṃ  nhānatitthe ṭhapetvā ekamante nisīdiṃsu. atha bhaddāya dhātī bhaddaṃ  nhāpetvā, alaṅkaritvā, sirigabbhe nisīdāpetvā sayaṃ nhāyituṃ  udakatitthaṃ gatā tattha taṃ suvaṇṇarūpakaṃ disvā ``kissāyaṃ avinītā  idhāgantvā ṭhitā''ti piṭṭhipasse paharitvā ``suvaṇṇarūpaka''nti ñatvā ^a^V2.0373^ea^  ``ayyadhītā me''ti saññaṃ uppādesiṃ, ``ayaṃ pana me ayyadhītāya  nivāsanapaṭiggāhikāyāpi asadisā''ti āha. atha naṃ te manussā  parivāretvā ``evarūpā te sāmidhītā''ti pucchiṃsu. ``kiṃ esā,  imāya suvaṇṇapaṭimāya sataguṇena sahassaguṇena mayhaṃ ayyadhītā  abhirūpatarā, dvādasahatthe gabbhe ^a^P3.0131^ea^ nisinnāya  padīpakiccaṃ natthi, sarīrobhāseneva tamaṃ vidhamatī''ti. ``tena hi  āgacchā''ti taṃ khujjaṃ gahetvā suvaṇṇarūpakaṃ rathe āropetvā  kosiyagottassa brāhmaṇassa gharadvāre ṭhatvā āgamanaṃ nivedayiṃsu.</p>
              <p>[03] brāhmaṇo paṭisanthāraṃ katvā ``kuto āgatatthā''ti pucchi.  ``magadharaṭṭhe mahātitthagāme kapilabrāhmaṇassa gharato''ti. ``kiṃ  kāraṇā āgatā''ti? ``iminā nāma kāraṇenā''ti. ``kalyāṇaṃ,  tātā, samajātigottavibhavo amhākaṃ brāhmaṇo, dassāmi dārika''nti  paṇṇākāraṃ gaṇhi. te kapilabrāhmaṇassa sāsanaṃ pahiṇiṃsu ``laddhā  dārikā ^a^M2.0440^ea^, kattabbaṃ karothā''ti. taṃ sāsanaṃ sutvā pippalimāṇavassa  ārocayiṃsu ``laddhā kira dārikā''ti. māṇavo ``ahaṃ `na  labhissantī'ti cintesiṃ, ime `laddhā'ti vadanti, anatthiko hutvā  paṇṇaṃ pesessāmī''ti rahogato paṇṇaṃ likhi ``bhaddā, attano  jātigottabhogānurūpaṃ gharāvāsaṃ labhatu, ahaṃ nikkhamitvā  pabbajissāmi, mā pacchā vippaṭisārinī ahosī''ti. bhaddāpi  ``asukassa kira maṃ dātukāmo''ti sutvā ``paṇṇaṃ pesessāmī''ti  rahogatā paṇṇaṃ likhi ``ayyaputto attano jātigottabhogānurūpaṃ  gharāvāsaṃ labhatu, ahaṃ pabbajissāmi, mā pacchā vippaṭisārī  ahosī''ti. dvepi paṇṇāni antarāmagge samāgacchiṃsu. ``idaṃ  kassa paṇṇa''nti? ``pippalimāṇavena bhaddāya pahita''nti. ``idaṃ  kassā''ti? ``bhaddāya pippalimāṇavassa pahita''nti ca vutte te  dvepi vācetvā ``passatha dārakānaṃ kamma''nti phāletvā araññe  chaḍḍetvā aññaṃ taṃsamānaṃ paṇṇaṃ likhitvā ito etto ca pesesuṃ. iti  kumārassa kumārikāya ca sadisaṃ paṇṇaṃ lokassādarahitamevāti  anicchamānānaṃyeva dvinnaṃ samāgamo ahosi.</p>
              <p>[03] taṃ divasaṃyeva pippalimāṇavo ekaṃ pupphadāmaṃ ganthāpesi bhaddāpi.  tāni sayanamajjhe ṭhapesuṃ bhuttasāyamāsā ubhopi ``sayanaṃ  āruhissāmā''ti māṇavo dakkhiṇapassena sayanaṃ āruhi. bhaddā  vāmapassena abhiruhitvā āha -- ``yassa passe pupphāni  milāyanti, tassa rāgacittaṃ uppannanti vijānissāma, imaṃ pupphadāmaṃ  na alliyitabba''nti. te pana aññamaññaṃ sarīrasamphassabhayena  tiyāmarattiṃ niddaṃ anokkamantāva vītināmenti, divā pana  hasitamattampi nāhosi. te lokāmisena asaṃsaṭṭhā yāva mātāpitaro  dharanti, tāva kuṭumbaṃ avicāretvā tesu kālaṅkatesu vicārayiṃsu.  mahatī māṇavassa sampatti -- ekadivasaṃ sarīraṃ ubbaṭṭetvā ^a^V2.0374^ea^ chaḍḍetabbaṃ  suvaṇṇacuṇṇaṃ eva magadhanāḷiyā dvādasanāḷimattaṃ laddhuṃ ^a^P3.0132^ea^  vaṭṭati. yantabaddhāni saṭṭhimahātaḷākāni, kammanto  dvādasayojaniko, anurādhapurapamāṇā cuddasa gāmā, cuddasa  hatthānīkāni, cuddasa assānīkāni, cuddasa rathānīkāni.</p>
              <p>[03] so ekadivasaṃ alaṅkatāssaṃ āruyha mahājanaparivuto kammantaṃ  gantvā khettakoṭiyaṃ ṭhito naṅgalehi bhinnaṭṭhānato kākādayo sakuṇe ^a^M2.0441^ea^  gaṇḍuppādādipāṇake uddharitvā khādante disvā, ``tātā, ime kiṃ  khādantī''ti pucchi. ``gaṇḍuppāde, ayyā''ti. ``etehi kataṃ  pāpaṃ kassa hotī''ti? ``tumhākaṃ, ayyā''ti. so cintesi --  ``sace etehi kataṃ pāpaṃ mayhaṃ hoti, kiṃ me karissati  sattāsītikoṭidhanaṃ, kiṃ dvādasayojano kammanto, kiṃ yantabaddhāni  taḷākāni, kiṃ cuddasa gāmā, sabbametaṃ bhaddāya kāpilāniyā  niyyātetvā nikkhamma pabbajissāmī''ti.</p>
              <p>[03] bhaddāpi kāpilānī tasmiṃ khaṇe antaravatthumhi tayo tilakumbhe  pattharāpetvā dhātīhi parivutā nisinnā kāke tilapāṇake khādamāne  disvā, ``ammā, kiṃ ime khādantī''ti pucchi. ``pāṇake  ayye''ti. ``akusalaṃ kassa hotī''ti? ``tumhākaṃ, ayye''ti.  sā cintesi -- ``mayhaṃ catuhatthavatthaṃ nāḷikodanamattañca laddhuṃ  vaṭṭati, yadi panetaṃ ettakena janena kataṃ akusalaṃ mayhaṃ hoti,  bhavasahassenapi vaṭṭato sīsaṃ ukkhipituṃ na sakkā. ayyaputte  āgatamatteyeva sabbaṃ tassa niyyātetvā nikkhamma pabbajissāmī''ti.</p>
              <p>[03] māṇavo āgantvā, nhatvā pāsādaṃ āruyha mahārahe pallaṅke  nisīdi. athassa cakkavattino anucchavikaṃ bhojanaṃ sajjayiṃsu.  dvepi bhuñjitvā parijane nikkhante rahogatā phāsukaṭṭhāne nisīdiṃsu.  tato māṇavo bhaddaṃ āha -- ``bhadde, imaṃ gharaṃ āgacchantī tvaṃ kittakaṃ  dhanaṃ āharasī''ti? ``pañcapaṇṇāsa sakaṭasahassāni, ayyā''ti.  ``taṃ sabbaṃ, yā ca imasmiṃ ghare sattāsītikoṭiyo  yantabaddhasaṭṭhitaḷākādibhedā ca sampatti atthi, taṃ sabbañca tuyhaṃyeva  niyyādemī''ti. ``tumhe pana kahaṃ gacchatha, ayyā''ti? ``ahaṃ  pabbajissāmī''ti. ``ayya, ahampi tumhākaṃyeva āgamanaṃ  olokayamānā nisinnā. ahampi pabbajissāmī''ti. tesaṃ  ādittapaṇṇakuṭi viya tayo bhavā upaṭṭhahiṃsu. te antarāpaṇato  kasāyarasapītāni vatthāni mattikāpatte ca āharāpetvā aññamaññaṃ kese  oropetvā ``ye loke arahanto, te uddissa amhākaṃ pabbajjā''ti  pabbajitvā, thavikāsu patte pakkhipitvā aṃse ^a^P3.0133^ea^  laggetvā pāsādato otariṃsu. gehe dāsesu vā kammakaresu vā na  koci sañjāni.</p>
              <p>[03] atha ^a^M2.0442^ea^ ^a^V2.0375^ea^ ne brāhmaṇagāmato nikkhamma dāsagāmadvārena gacchante  ākappakuttavasena dāsagāmavāsino sañjāniṃsu. te rodantā pādesu  nipatitvā ``kiṃ, amhe, anāthe karotha ayyā''ti āhaṃsu.  ``mayaṃ, `bhaṇe, ādittapaṇṇasālā viya tayo bhavā'ti pabbajimhā.  sace tumhesu ekekaṃ bhujissaṃ karoma, vassasatampi nappahoti. tumheva  tumhākaṃ sīsaṃ dhovitvā bhujissā hutvā jīvathā''ti vatvā tesaṃ  rodantānaṃyeva pakkamiṃsu.</p>
              <p>[03] thero purato gacchanto nivattitvā olokento cintesi --  ``ayaṃ, bhaddā kāpilānī, sakalajambudīpagghanikā itthī mayhaṃ  pacchato āgacchati, ṭhānaṃ kho panetaṃ vijjati, yaṃ kocideva evaṃ  cinteyya `ime pabbajitāpi vinā bhavituṃ na sakkonti, ananucchavikaṃ  karontī'ti, koci pāpena manaṃ padūsetvā apāyapūrako bhaveyya, imaṃ  pahāya mayhaṃ gantuṃ vaṭṭatī''ti cittaṃ uppādesi. so purato gacchanto  dvedhāpathaṃ disvā tassa matthake aṭṭhāsi. bhaddāpi āgantvā, vanditvā  aṭṭhāsi. atha naṃ āha -- ``bhadde, tādisiṃ itthiṃ mama pacchato  āgacchantiṃ disvā `ime pabbajitāpi vinā bhavituṃ na sakkontī'ti  cintetvā amhesu paduṭṭhacitto mahājano apāyapūrako bhaveyya. imasmiṃ  dvedhāpathe tvaṃ ekaṃ gaṇha, ahamekena gamissāmī''ti. ``āma, ayya,  pabbajitānaṃ mātugāmo palibodho, `pabbajitvāpi vinā na bhavantī'ti  amhākaṃ dosaṃ dassessanti, tumhe ekaṃ maggaṃ gaṇhatha, vinā  bhavissāmā''ti tikkhattuṃ padakkhiṇaṃ katvā catūsu ṭhānesu  pañcapatiṭṭhitena vanditvā dasanakhasamodhānasamujjalaṃ añjaliṃ paggayha  ``satasahassakappaparimāṇe addhāne kato mittasanthavo ajja  bhijjatī''ti vatvā ``tumhe dakkhiṇajātikā nāma, tumhākaṃ  dakkhiṇamaggo vaṭṭati, mayaṃ mātugāmā nāma vāmajātikā, amhākaṃ  vāmamaggo vaṭṭatī''ti vanditvā maggaṃ paṭipannā. tesaṃ dvedhābhūtakāle  ayaṃ mahāpathavī ``ahaṃ cakkavāḷasinerupabbate dhāretuṃ sakkontīpi  tumhākaṃ guṇe dhāretuṃ na sakkomī''ti vadantī viya viravamānā kampi,  ākāse asanisaddo viya pavatti, cakkavāḷasinerupabbato unnadi.</p>
              <p>[03] sammāsambuddho veḷuvanamahāvihāre gandhakuṭiyaṃ nisinno  pathavīkampanasaddaṃ sutvā ``kissa nu kho pathavī kampatī''ti  āvajjento ``pippalimāṇavo ca bhaddā ca kāpilānī maṃ uddissa  appameyyaṃ ^a^P3.0134^ea^ sampattiṃ pahāya pabbajitā. tesaṃ ^a^M2.0443^ea^  viyogaṭṭhāne ubhinnaṃ guṇabalena ayaṃ pathavīkampo jāto. mayāpi  etesaṃ saṅgahaṃ kātuṃ vaṭṭatī''ti gandhakuṭito nikkhamma sayameva  pattacīvaramādāya asītimahātheresu kañcipi anāmantetvā tigāvutaṃ  maggaṃ paccuggamanaṃ katvā rājagahassa ca nālandāya ca antare  bahuputtakanigrodharukkhamūle pallaṅkaṃ ābhujitvā nisīdi. nisīdanto  ^a^V2.0376^ea^ pana aññatarapaṃsukūliko viya anisīditvā buddhavesaṃ gahetvā  asītihatthaghanabuddharasmiyo vissajjento nisīdi. iti tasmiṃ khaṇe  paṇṇacchattasakaṭacakkakūṭāgārādippamāṇā buddharasmiyo ito cito ca  vippharantiyo vidhāvantiyo candasahassasūriyasahassauggamanakālo  viya kurumānā taṃ vanantaṃ ekobhāsaṃ akaṃsu.  dvattiṃsamahāpurisalakkhaṇasiriyā samujjalatārāgaṇena viya gaganaṃ,  supupphitakamalakuvalayena viya salilaṃ, vanantaṃ virocittha.  nigrodharukkhassa nāma khandho seto hoti, pattāni nīlāni, pakkāni  rattāni. tasmiṃ pana divase satasākho nigrodho suvaṇṇavaṇṇova  ahosi.</p>
              <p>[03] mahākassapatthero ``ayaṃ amhākaṃ satthā bhavissati, imaṃ ahaṃ  uddissa pabbajito''ti diṭṭhaṭṭhānato paṭṭhāya oṇatoṇatova gantvā tīsu  ṭhānesu vanditvā ``satthā me, bhante, bhagavā, sāvakohamasmi, satthā  me, bhante, bhagavā sāvakohamasmī''ti (saṃ0 ni0  2.154) āha.  atha naṃ bhagavā āha ``kassapa, sace tvaṃ imaṃ nipaccakāraṃ  mahāpathaviyā kareyyāsi, sāpi dhāretuṃ na sakkuṇeyya. tathāgatassa  evaṃ guṇamahantataṃ jānatā tayā kato nipaccakāro mayhaṃ, lomampi  cāletuṃ na sakkoti. nisīda, kassapa, dāyajjaṃ te dassāmī''ti.  athassa bhagavā tīhi ovādehi upasampadamadāsi. datvā  bahuputtakanigrodhamūlato nikkhamitvā theraṃ pacchāsamaṇaṃ katvā maggaṃ  paṭipajji. satthu sarīraṃ dvattiṃsamahāpurisalakkhaṇavicittaṃ,  mahākassapassa sarīraṃ sattamahāpurisalakkhaṇapaṭimaṇḍitaṃ, so  kañcanamahānāvāya pacchābaddho viya satthu padānupadikaṃ anugacchi.  satthā thokaṃ maggaṃ gantvā maggā okkamma aññatarasmiṃ rukkhamūle  nisajjākāraṃ dassesi. thero ``nisīditukāmo satthā''ti ñatvā  attano pārupitapaṭapilotikasaṅghāṭiṃ catugguṇaṃ katvā paññapesi.</p>
              <p>[03] satthā ^a^M2.0444^ea^ tattha nisīditvā hatthena cīvaraṃ parimajjanto ``mudukā  kho tyāyaṃ, kassapa, paṭapilotikasaṅghāṭī''ti (saṃ0 ni0   2.154) āha. thero ``satthā mama saṅghāṭiyā mudubhāvaṃ  katheti, pārupitukāmo bhavissatī''ti ñatvā ``pārupatu, bhante, bhagavā  saṅghāṭi''nti āha. ``tvaṃ ^a^P3.0135^ea^ kiṃ pārupissasi,  kassapā''ti? ``tumhākaṃ nivāsanaṃ labhanto pārupissāmi, bhante''ti.  ``kiṃ pana tvaṃ, kassapa, imaṃ paribhogajiṇṇaṃ paṃsukūlaṃ dhāretuṃ  sakkhissasi? mayā hi imassa paṃsukūlassa gahitadivase  udakapariyantaṃ katvā mahāpathavī kampi, imaṃ buddhānaṃ  paribhogajiṇṇacīvaraṃ nāma na sakkā parittaguṇena dhāretuṃ, paṭibalenevidaṃ  paṭipattipūraṇasamatthena jātipaṃsukūlikena dhāretuṃ vaṭṭatī''ti vatvā therena  saddhiṃ cīvaraṃ parivattesi.</p>
              <p>[03] evaṃ ^a^V2.0377^ea^ pana cīvaraparivattanaṃ katvā therassa pārutacīvaraṃ bhagavā  pārupi, satthu cīvaraṃ thero. tasmiṃ samaye acetanāpi ayaṃ  mahāpathavī ``dukkaraṃ, bhante, akattha, attanā pārutacīvaraṃ sāvakassa  dinnapubbo nāma natthi, ahaṃ tumhākaṃ guṇaṃ dhāretuṃ na sakkomī''ti  vadantī viya udakapariyantaṃ katvā kampi. theropi ``laddhaṃ dāni  mayā buddhānaṃ paribhogacīvaraṃ, kiṃ me idāni uttari kattabbaṃ atthī''ti  unnatiṃ akatvā buddhānaṃ santikeyeva terasa dhutaguṇe samādāya  sattadivasamattaṃ puthujjano ahosi, aṭṭhame divase saha paṭisambhidāhi  arahattaṃ pāpuṇi. tena vuttaṃ ^b^apadāne^eb^ (apa0 thera  1.1.398-420) -- </p>
              <p>[21] ``padumuttarassa bhagavato, lokajeṭṭhassa tādino. </p>
              <p>[22] nibbute lokanāthamhi, pūjaṃ kubbanti satthuno.. </p>
              <p>[21] ``udaggacittā janatā, āmoditapamoditā. </p>
              <p>[22] tesu saṃvegajātesu, pīti se udapajjatha.. </p>
              <p>[21] ``ñātimitte samānetvā, idaṃ vacanamabraviṃ. </p>
              <p>[22] parinibbuto mahāvīro, handa pūjaṃ karomase.. </p>
              <p>[21] ``sādhūti te paṭissutvā, bhiyyo hāsaṃ janiṃsu me. </p>
              <p>[22] buddhasmiṃ lokanāthamhi, kāhāma puññasañcayaṃ.. </p>
              <p>[21] ``agghiyaṃ sukataṃ katvā, satahatthasamuggataṃ. </p>
              <p>[22] diyaḍḍhahatthapatthaṭaṃ, vimānaṃ nabhamuggataṃ.. </p>
              <p>[21] ``katvāna ^a^M2.0445^ea^ hammiyaṃ tattha, tālapantīhi cittitaṃ. </p>
              <p>[22] sakaṃ cittaṃ pasādetvā, cetiyaṃ pūjayuttamaṃ.. </p>
              <p>[21] ``aggikkhandhova jalito, kiṃsuko iva phullito. </p>
              <p>[22] indalaṭṭhīva ākāse, obhāseti catuddisā.. </p>
              <p>[21] ``tattha cittaṃ pasādetvā, katvāna kusalaṃ bahuṃ. </p>
              <p>[22] pubbakammaṃ saritvāna, tidasaṃ upapajjahaṃ.. </p>
              <p>[21] ``sahassayuttaṃ hayavāhiṃ, dibbayānamadhiṭṭhito. </p>
              <p>[22] ubbiddhaṃ bhavanaṃ mayhaṃ, sattabhūmaṃ samuggataṃ.. </p>
              <p>[21] ``kūṭāgārasahassāni, sabbasoṇṇamayā ahuṃ. </p>
              <p>[22] jalanti sakatejena, disā sabbā pabhāsayaṃ.. </p>
              <p>[21] ``santi aññepi niyyūhā, lohitaṅgamayā tadā. </p>
              <p>[22] tepi jotanti ābhāya, samantā caturo disā.. </p>
              <p>[21] ``puññakammābhinibbattā, kūṭāgārā sunimmitā. </p>
              <p>[22] maṇimayāpi jotanti, disā dasa samantato.. </p>
              <p>[21] ``tesaṃ ^a^V2.0378^ea^ ujjotamānānaṃ, obhāso vipulo ahu. </p>
              <p>[22] sabbe deve abhibhomi, puññakammassidaṃ phalaṃ.. </p>
              <p>[21] ``saṭṭhikappasahassamhi, ubbiddho nāma khattiyo. </p>
              <p>[22] cāturanto vijitāvī, pathaviṃ āvasiṃ ahaṃ.. </p>
              <p>[21] ``tatheva bhaddake kappe, tiṃsakkhattuṃ ahosahaṃ. </p>
              <p>[22] sakakammābhiraddhomhi, cakkavattī mahabbalo.. </p>
              <p>[21] ``sattaratanasampanno, catudīpamhi issaro. </p>
              <p>[22] tatthāpi bhavanaṃ mayhaṃ, indalaṭṭhīva uggataṃ.. </p>
              <p>[21] ``āyāmato catubbīsaṃ, vitthārena ca dvādasa. </p>
              <p>[22] rammaṇaṃ nāma nagaraṃ, daḷhapākāratoraṇaṃ.. </p>
              <p>[21] ``āyāmato pañcasataṃ, vitthārena tadaḍḍhakaṃ. </p>
              <p>[22] ākiṇṇaṃ janakāyehi, tidasānaṃ puraṃ viya.. </p>
              <p>[21] ``yathā ^a^M2.0446^ea^ sūcighare sūcī, pakkhittā paṇṇavīsati. </p>
              <p>[22] aññamaññaṃ paghaṭṭenti, ākiṇṇaṃ hoti laṅkataṃ.. </p>
              <p>[21] ``evampi nagaraṃ mayhaṃ, hatthissarathasaṃkulaṃ. </p>
              <p>[22] manussehi sadākiṇṇaṃ, rammaṇaṃ nagaruttamaṃ.. </p>
              <p>[21] ``tattha bhutvā pivitvā ca, puna devattanaṃ gato. </p>
              <p>[22] bhave pacchimake mayhaṃ, ahosi kulasampadā.. </p>
              <p>[21] ``brahmaññakulasambhūto, mahāratanasañcayo. </p>
              <p>[22] asītikoṭiyo hitvā, hiraññassāpi pabbajiṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] atha naṃ satthā ``kassapo, bhikkhave, candūpamo kulāni  upasaṅkamati apakasseva kāyaṃ, apakassa cittaṃ, niccanavako kulesu  appagabbho''ti evamādinā (saṃ0 ni0  2.146) pasaṃsitvā  aparabhāge ariyagaṇamajjhe nisinno ``etadaggaṃ, bhikkhave, mama  sāvakānaṃ bhikkhūnaṃ dhutavādānaṃ yadidaṃ mahākassapo''ti (a0 ni0   1.188, 191) dhutaṅgadharānaṃ aggaṭṭhāne ṭhapesi. so  vivekābhiratikittanamukhena bhikkhūnaṃ ovādaṃ dento attano paṭipattiṃ  pakāsento -- </p>
              <p>[03] 1054^b^.^eb^ </p>
              <p>[21] ``na gaṇena purakkhato care, vimano hoti samādhi  dullabho. </p>
              <p>[22] nānājanasaṅgaho dukho, iti disvāna gaṇaṃ na rocaye..</p>
              <p>[03]  </p>
              <p>[03] 1055^b^.^eb^ </p>
              <p>[21] ``na ^a^V2.0379^ea^ kulāni upabbaje muni, vimano hoti samādhi  dullabho. </p>
              <p>[22] so ussukko rasānugiddho, atthaṃ riñcati yo sukhāvaho..</p>
              <p>[03]  </p>
              <p>[03] 1056^b^.^eb^ </p>
              <p>[21] ``paṅkoti ^a^P3.0136^ea^ hi naṃ avedayuṃ, yāyaṃ  vandanapūjanā kulesu. </p>
              <p>[22] sukhumaṃ sallaṃ durubbahaṃ, sakkāro kāpurisena dujjaho.. </p>
              <p>[03] 1057^b^.^eb^ </p>
              <p>[21] ``senāsanamhā ^a^M2.0447^ea^ oruyha, nagaraṃ piṇḍāya pāvisiṃ. </p>
              <p>[22] bhuñjantaṃ purisaṃ kuṭṭhiṃ, sakkaccaṃ taṃ upaṭṭhahiṃ.. </p>
              <p>[03] 1058^b^.^eb^ </p>
              <p>[21] ``so me pakkena hatthena, ālopaṃ upanāmayi. </p>
              <p>[22] ālopaṃ pakkhipantassa, aṅguli cettha chijjatha.. </p>
              <p>[03] 1059^b^.^eb^ </p>
              <p>[21] ``kuṭṭamūlañca nissāya, ālopaṃ taṃ abhuñjisaṃ. </p>
              <p>[22] bhuñjamāne vā bhutte vā, jegucchaṃ me na vijjati.. </p>
              <p>[03] 1060^b^.^eb^ </p>
              <p>[21] ``uttiṭṭhapiṇḍo āhāro, pūtimuttañca osadhaṃ. </p>
              <p>[27] senāsanaṃ rukkhamūlaṃ, paṃsukūlañca cīvaraṃ. </p>
              <p>[22] yassete abhisambhutvā, sa ve cātuddiso naro.. </p>
              <p>[03] 1061^b^.^eb^ </p>
              <p>[21] ``yattha eke vihaññanti, āruhantā siluccayaṃ. </p>
              <p>[27] tattha buddhassa dāyādo, sampajāno paṭissato. </p>
              <p>[22] iddhibalenupatthaddho, kassapo abhirūhati.. </p>
              <p>[03] 1062^b^.^eb^ </p>
              <p>[21] ``piṇḍapātapaṭikkanto, selamāruyha kassapo. </p>
              <p>[22] jhāyati anupādāno, pahīnabhayabheravo.. </p>
              <p>[03] 1063^b^.^eb^ </p>
              <p>[21] ``piṇḍapātapaṭikkanto, selamāruyha kassapo. </p>
              <p>[22] jhāyati anupādāno, ḍayhamānesu nibbuto.. </p>
              <p>[03] 1064^b^.^eb^ </p>
              <p>[21] ``piṇḍapātapaṭikkanto, selamāruyha kassapo. </p>
              <p>[22] jhāyati anupādāno, katakicco anāsavo.. </p>
              <p>[03] 1065^b^.^eb^ </p>
              <p>[21] ``karerimālāvitatā, bhūmibhāgā manoramā. </p>
              <p>[22] kuñjarābhirudā rammā, te selā ramayanti maṃ.. </p>
              <p>[03] 1066^b^.^eb^ </p>
              <p>[21] ``nīlabbhavaṇṇā rucirā, vārisītā sucindharā. </p>
              <p>[22] indagopakasañchannā, te selā ramayanti maṃ.. </p>
              <p>[03] 1067^b^.^eb^ </p>
              <p>[21] ``nīlabbhakūṭasadisā, kūṭāgāravarūpamā. </p>
              <p>[22] vāraṇābhirudā rammā, te selā ramayanti maṃ.. </p>
              <p>[03] 1068^b^.^eb^ </p>
              <p>[21] ``abhivuṭṭhā rammatalā, nagā isibhi sevitā. </p>
              <p>[22] abbhunnaditā sikhīhi, te selā ramayanti maṃ.. </p>
              <p>[03] 1069^b^.^eb^ </p>
              <p>[21] ``alaṃ ^a^M2.0448^ea^ ^a^V2.0380^ea^ jhāyitukāmassa, pahitattassa me sato. </p>
              <p>[22] alaṃ me atthakāmassa, pahitattassa bhikkhuno.. </p>
              <p>[03] 1070^b^.^eb^ </p>
              <p>[21] ``alaṃ me phāsukāmassa, pahitattassa bhikkhuno. </p>
              <p>[22] alaṃ me yogakāmassa, pahitattassa tādino.. </p>
              <p>[03] 1071^b^.^eb^ </p>
              <p>[21] ``umāpupphena samānā, gaganāvabbhachāditā. </p>
              <p>[22] nānādijagaṇākiṇṇā, te selā ramayanti maṃ.. </p>
              <p>[03] 1072^b^.^eb^ </p>
              <p>[21] ``anākiṇṇā ^a^P3.0137^ea^ gahaṭṭhehi,  migasaṅghanisevitā. </p>
              <p>[22] nānādijagaṇākiṇṇā, te selā ramayanti maṃ.. </p>
              <p>[03] 1073^b^.^eb^ </p>
              <p>[21] ``acchodikā puthusilā, gonaṅgulamigāyutā. </p>
              <p>[22] ambusevālasañchannā, te selā ramayanti maṃ.. </p>
              <p>[03] 1074^b^.^eb^ </p>
              <p>[21] ``na pañcaṅgikena tūriyena, rati me hoti tādisī. </p>
              <p>[22] yathā ekaggacittassa, sammā dhammaṃ vipassato.. </p>
              <p>[03] 1075^b^.^eb^ </p>
              <p>[21] ``kammaṃ bahukaṃ na kāraye, parivajjeyya janaṃ na uyyame. </p>
              <p>[22] ussukko so rasānugiddho, atthaṃ riñcati yo sukhāvaho..</p>
              <p>[03]  </p>
              <p>[03] 1076^b^.^eb^ </p>
              <p>[21] ``kammaṃ bahukaṃ na kāraye, parivajjeyya anattaneyyametaṃ. </p>
              <p>[22] kicchati kāyo kilamati, dukkhito so samathaṃ na  vindati.. </p>
              <p>[03] 1077^b^.^eb^ </p>
              <p>[21] ``oṭṭhappahatamattena, attānampi na passati. </p>
              <p>[22] patthaddhagīvo carati, ahaṃ seyyoti maññati.. </p>
              <p>[03] 1078^b^.^eb^ </p>
              <p>[21] ``aseyyo seyyasamānaṃ, bālo maññati attānaṃ. </p>
              <p>[22] na taṃ viññū pasaṃsanti, patthaddhamānasaṃ naraṃ.. </p>
              <p>[03] 1079^b^.^eb^ </p>
              <p>[21] ``yo ca seyyohamasmīti, nāhaṃ seyyoti vā pana. </p>
              <p>[22] hīno taṃsadiso vāti, vidhāsu na vikampati.. </p>
              <p>[03] 1080^b^.^eb^ </p>
              <p>[21] ``paññavantaṃ ^a^M2.0449^ea^ tathā tādiṃ, sīlesu susamāhitaṃ. </p>
              <p>[22] cetosamathamanuyuttaṃ, tañce viññū pasaṃsare.. </p>
              <p>[03] 1081^b^.^eb^ </p>
              <p>[21] ``yassa sabrahmacārīsu, gāravo nūpalabbhati. </p>
              <p>[22] ārakā hoti saddhammā, nabhato puthavī yathā.. </p>
              <p>[03] 1082^b^.^eb^ </p>
              <p>[21] ``yesañca hiri ottappaṃ, sadā sammā upaṭṭhitaṃ. </p>
              <p>[22] virūḷhabrahmacariyā te, tesaṃ khīṇā punabbhavā.. </p>
              <p>[03] 1083^b^.^eb^ </p>
              <p>[21] ``uddhato capalo bhikkhu, paṃsukūlena pāruto. </p>
              <p>[22] kapīva sīhacammena, na so tenupasobhati.. </p>
              <p>[03] 1084^b^.^eb^ </p>
              <p>[21] ``anuddhato ^a^V2.0381^ea^ acapalo, nipako saṃvutindriyo. </p>
              <p>[22] sobhati paṃsukūlena, sīhova girigabbhare.. </p>
              <p>[03] 1085^b^.^eb^ </p>
              <p>[21] ``ete sambahulā devā, iddhimanto yasassino. </p>
              <p>[22] dasadevasahassāni, sabbe te brahmakāyikā.. </p>
              <p>[03] 1086^b^.^eb^ </p>
              <p>[21] ``dhammasenāpatiṃ vīraṃ, mahājhāyiṃ samāhitaṃ. </p>
              <p>[22] sāriputtaṃ namassantā, tiṭṭhanti pañjalīkatā.. </p>
              <p>[03] 1087^b^.^eb^ </p>
              <p>[21] ``namo ^a^P3.0138^ea^ te purisājañña, namo te  purisuttama. </p>
              <p>[22] yassa te nābhijānāma, yampi nissāya jhāyati.. </p>
              <p>[03] 1088^b^.^eb^ </p>
              <p>[21] ``accheraṃ vata buddhānaṃ, gambhīro gocaro sako. </p>
              <p>[22] ye mayaṃ nābhijānāma, vālavedhisamāgatā.. </p>
              <p>[03] 1089^b^.^eb^ </p>
              <p>[21] ``taṃ tathā devakāyehi, pūjitaṃ pūjanārahaṃ. </p>
              <p>[22] sāriputtaṃ tadā disvā, kappinassa sitaṃ ahu.. </p>
              <p>[03] 1090^b^.^eb^ </p>
              <p>[21] ``yāvatā buddhakhettamhi, ṭhapayitvā mahāmuniṃ. </p>
              <p>[22] dhutaguṇe visiṭṭhohaṃ, sadiso me na vijjati.. </p>
              <p>[03] 1091^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, natthi dāni punabbhavo.. </p>
              <p>[03] 1092^b^.^eb^ </p>
              <p>[21] ``na ^a^M2.0450^ea^ cīvare na sayane, bhojane nupalimpati. </p>
              <p>[27] gotamo anappameyyo, mūḷālapupphaṃ vimalaṃva. </p>
              <p>[22] ambunā nekkhammaninno, tibhavābhinissaṭo.. </p>
              <p>[03] 1093^b^.^eb^ </p>
              <p>[21] ``satipaṭṭhānagīvo so, saddhāhattho mahāmuni. </p>
              <p>[22] paññāsīso mahāñāṇī, sadā carati nibbuto''ti..  -- </p>
              <p>[25] imā gāthā abhāsi. tattha ādito tisso gāthā  gaṇesu kulesu ca saṃsaṭṭhe bhikkhū disvā tesaṃ ovādadānavasena vuttā.</p>
              <p>[03] tattha ^b^na gaṇena purakkhato care^eb^ti bhikkhugaṇehi purakkhato  parivārito hutvā na careyya na vihareyya. kasmā? ^b^vimano  hoti samādhi dullabho^eb^ gaṇaṃ pariharantassa dukkhuppattiyā  byākulamanatāya, uddesena ovādena anusāsaniyā anuggahaṃ karonto  yathānusiṭṭhaṃ appaṭipattiyā ca vimano vikāribhūtacitto hoti, tato  saṃsaggena ekaggataṃ alabhantassa samādhi dullabho hoti. tathārūpassa  hi upacārasamādhimattampi na ijjhati, pageva itaro.  ^b^nānājanasaṅgaho^eb^ti nānajjhāsayassa nānārucikassa janassa  peyyakhajjādinā saṅgaho. ^b^dukho^eb^ti kiccho ^a^V2.0382^ea^ kasiro. ^b^iti  disvānā^eb^ti evaṃ gaṇasaṅgahe bahuvidhaṃ ādīnavaṃ disvā ñāṇacakkhunā  oloketvā. ^b^gaṇaṃ^eb^ gaṇavāsaṃ ^b^na rocaye^eb^ na roceyya na  iccheyya.</p>
              <p>[03] ^b^na kulāni upabbaje munī^eb^ti imasmiṃ sāsane pabbajito  khattiyādikulūpako hutvā na upagaccheyya. kiṃkāraṇā? ^b^vimano  hoti samādhi dullabho. so ussukko^eb^ kulūpasaṅkamane ussukkaṃ āpanno  kulesu laddhabbesu madhurādirasesu ^b^anugiddho^eb^ gedhaṃ āpanno tattha  uppannesu kiccakaraṇīyesu attanāva yogaṃ āpajjanto. ^b^atthaṃ  riñcati yo sukhāvaho^eb^ti yo attano maggaphalanibbānasukhāvaho taṃ  sīlavisuddhiādisaṅkhātaṃ atthaṃ riñcati jahati, nānuyuñjatīti  attho.</p>
              <p>[03] tatiyagāthā ^a^P3.0139^ea^ heṭṭhā vuttā eva.</p>
              <p>[03] ^b^senāsanamhā oruyhā^eb^tiādikā catasso gāthā paccayesu  attano santosadassanamukhena ``bhikkhunā nāma evaṃ  paṭipajjitabba''nti bhikkhūnaṃ ovādadānavasena vuttā. tattha  ^b^senāsanamhā oruyhā^eb^ti pabbatasenāsanattā ^a^M2.0451^ea^ vuttaṃ. ^b^sakkaccaṃ taṃ  upaṭṭhahi^eb^nti taṃ kuṭṭhipurisaṃ uḷārasampattiṃ pāpetukāmatāya bhikkhāya  atthiko hutvā paṇītabhikkhadāyakaṃ kulaṃ mahicchapuggalo viya ādarena  upagantvā aṭṭhāsiṃ.</p>
              <p>[03] ^b^pakkenā^eb^ti aṭṭhigatakuṭṭharogatāya upakkena kuthitena.  ^b^aṅguli cettha chijjathā^eb^ti ettha patte tassa aṅguli chijjitvā  āhārena saddhiṃ patatīti attho.</p>
              <p>[03] ^b^kuṭṭamūlaṃ nissāyā^eb^ti tassa purisassa pasādajananatthaṃ  tādise gharabhittisamīpe nisīditvā ālopaṃ taṃ ^b^abhuñjisaṃ^eb^  paribhuñjiṃ. ayaṃ pana therassa paṭipatti sikkhāpade apaññatteti daṭṭhabbaṃ.  paṭikkūle ca appaṭikkūle iva appaṭikkūlasaññitāya ariyiddhiyā  ukkaṃsagatattā therassa taṃ ajjhoharantassa jigucchā na uppajji,  puthujjanassa pana tādisaṃ bhuñjantassa antāni nikkhameyyuṃ. tenāha  ^b^``bhuñjamāne vā bhutte vā, jegucchaṃ me na vijjatī''^eb^ti.</p>
              <p>[03] ^b^uttiṭṭhapiṇḍo^eb^ti uttiṭṭhitvā paresaṃ gharadvāre ṭhatvā  gahetabbapiṇḍo, jaṅghabalaṃ nissāya anugharaṃ gantvā  laddhabbamissakabhikkhāti attho. ^b^pūtimutta^eb^nti  gomuttaparibhāvitaharīṭakādi ca. ^b^yassete abhisambhutvā^eb^ti, yo  bhikkhu ete uttiṭṭhapiṇḍādayo cattāro paccaye antimantena abhiramitvā ^a^V2.0383^ea^   paribhuñjati. ^b^sa ve cātuddiso naro^eb^ti so puggalo ekaṃsena  cātuddiso puratthimādicatudisāyogyo, katthaci appaṭigho yāya  kāyaci disāya viharituṃ sakkotīti attho.</p>
              <p>[03] atha thero attano mahallakakāle manussehi ``kathaṃ, bhante, tumhe  evarūpāya jarāya vattamānāya dine dine pabbataṃ abhiruhathā''ti vutte  ^b^``yattha eke''^eb^tiādikā catasso gāthā abhāsi. tattha  ^b^yatthā^eb^ti yasmiṃ pacchimavaye. ^b^eke^eb^ti ekacce.  ^b^vihaññantī^eb^ti sarīrakilamathena cittena vighātaṃ āpajjanti.  ^b^siluccaya^eb^nti pabbataṃ. ^b^tatthā^eb^ti tasmiṃ jarājiṇṇakālepi.  ^b^sampajāno paṭissato^eb^ti iminā cittakhedābhāvaṃ dasseti,  ^b^iddhibalenupatthaddho^eb^ti iminā sarīrakhedābhāvaṃ.</p>
              <p>[03] bhayahetūnaṃ kilesānaṃ samucchinnattā ^b^pahīnabhayabheravo^eb^.</p>
              <p>[03] ^b^ḍayhamānesū^eb^ti rāgaggiādīhi ekādasahi aggīhi sattesu  ḍayhamānesu. saṃkilesapariḷāhābhāvena ^b^nibbuto^eb^ sītibhūto.</p>
              <p>[03] puna ^a^M2.0452^ea^ ^a^P3.0140^ea^ manussehi ``kiṃ, bhante,  jiṇṇakālepi araññapabbateyeva viharatha, nanu ime veḷuvanādayo  vihārā manoramā''ti vutte araññapabbatā eva mayhaṃ manoramāti  dassento ^b^``karerimālāvitatā''^eb^tiādikā dvādasa gāthā abhāsi.  tattha ^b^karerimālāvitatā^eb^ti varuṇarukkhapantīhi samāgatā.  ``kālavaṇṇapupphehi otthaṭā''tipi vadanti. ^b^kuñjarābhirudā^eb^ti  paṭighosādiguṇībhūtehi hatthīnaṃ gocaresīnaṃ gajjitehi abhitthanitā.</p>
              <p>[03] ^b^abhivuṭṭhā^eb^ti mahāmeghena abhippavuṭṭhā. ^b^rammatalā^eb^ti  teneva rajojallapaṇṇeyyādīnaṃ apagamena ramaṇīyatalā. ^b^nagā^eb^ti  desantaraṃ agamanato ``nagā''ti selamayatāya ``selā''ti ca  laddhanāmā pabbatā. ^b^abbhunnaditā sikhīhī^eb^ti madhurassarena  unnaditā.</p>
              <p>[03] ^b^ala^eb^nti yuttaṃ samatthaṃ vā. ^b^jhāyitukāmassa  atthakāmassā^eb^tiādīsupi iminā nayena yojetabbaṃ.  ^b^bhikkhuno^eb^ti bhinnakilesabhikkhuno, meti sambandho.</p>
              <p>[03] ^b^umāpupphena^eb^ ^a^V2.0384^ea^ ^b^samānā^eb^ti mecakanibhatāya umākusumasadisā.  ^b^gaganāvabbha chāditā^eb^ti tato eva saradassa gaganābbhā viya  kāḷameghasañchāditā, nīlavaṇṇāti attho.</p>
              <p>[03] ^b^anākiṇṇā^eb^ti asaṃkiṇṇā asambādhā.  ^b^pañcaṅgikenā^eb^ti ātatādīhi pañcahi aṅgehi yuttena tūriyena  parivāriyamānassa tādisīpi na hoti, yathā yādisī ekaggacittassa  samāhitacittassa sammadeva rūpārūpadhammaṃ aniccādivasena  vipassantassa rati hoti. tenāha bhagavā -- </p>
              <p>[21] ``yato yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amataṃ taṃ vijānata''nti..  (dha0 pa0 374)</p>
              <p>[03] ^b^kammaṃ bahuka^eb^ntiādinā dve gāthā kammārāmānaṃ  paccayagiddhānaṃ bhikkhūnaṃ ovādadānavasena vuttā. tattha ^b^kammaṃ  bahukaṃ na kāraye^eb^ti kammārāmo hutvā bahuṃ nāma kammaṃ na kāraye na  adhiṭṭhahe, khaṇḍaphullapaṭisaṅkharaṇaṃ pana satthārā anuññātameva.  ^b^parivajjeyya jana^eb^nti akalyāṇamittabhūtaṃ janaṃ vajjeyya. ^b^na  uyyame^eb^ti paccayuppādanagaṇabandhādivasena vāyāmaṃ na kareyya.</p>
              <p>[03] ^b^anattaneyyameta^eb^nti ^a^M2.0453^ea^ etaṃ navakammādhiṭṭhānādikaṃ attano  atthāvahaṃ na hotīti attho. tattha kāraṇamāha ^b^``kicchati  kāyo kilamatī''^eb^ti. navakammādipasutassa hi tahaṃ tahaṃ vicarato  kāyasukhādialābhena kicchappatto hoti ^b^kilamati^eb^ khedaṃ  āpajjati, tena ^a^P3.0141^ea^ ca kāyakilamathena ^b^dukkhito^eb^.  vatthuvisadāttaneyyakiriyādīnaṃ abhāvena ^b^so^eb^ puggalo  ^b^samathaṃ na vindati^eb^ cittasamādhānaṃ na labhatīti.</p>
              <p>[03] ^b^oṭṭhappahatamattenā^eb^tiādinā dve gāthā sutaparamassa  paṇḍitamānino garahavasena, tato parā dve paṇḍitassa pasaṃsāvasena vuttā.  tattha ^b^oṭṭhappahatamattenā^eb^ti sajjhāyasīsena oṭṭhaparivattanamattena,  buddhavacanaṃ sajjhāyakaraṇamattenāti attho. ^b^attānampi na  passatī^eb^ti anatthaññutāya attano paccakkhabhūtampi atthaṃ na jānāti,  yāthāvato attano pamāṇaṃ na paricchindatīti attho.  ^b^patthaddhagīvo caratī^eb^ti ``ahaṃ bahussuto, satimā, paññavā, na  mayā sadiso añño atthī''ti mānatthaddho hutvā garuṭṭhāniyānampi  apacitiṃ adassento ayosalākaṃ ^a^V2.0385^ea^ gilitvā ṭhito viya thaddhagīvo  carati. ^b^ahaṃ seyyoti maññatī^eb^ti ahameva seyyo uttamoti  maññati.</p>
              <p>[03] ^b^aseyyo seyyasamānaṃ, bālo maññati attāna^eb^nti ayaṃ  aseyyo hīno samāno aññena seyyena uttamena samānaṃ sadisaṃ katvā  attānaṃ bālo mandabuddhi bālabhāveneva maññatīti. ^b^na taṃ viññū  pasaṃsantī^eb^ti taṃ tādisaṃ bālaṃ paggahitacittatāya patthaddhamānasaṃ  thambhitattaṃ naraṃ viññū paṇḍitā na pasaṃsanti, aññadatthu garahantiyeva.</p>
              <p>[03] ^b^seyyohamasmī^eb^ti yo pana paṇḍito puggalo  ``seyyohamasmī''ti vā hīnasadisamānavasena ``nāhaṃ seyyo''ti vā  kañcipi mānaṃ ajappento ^b^vidhāsu^eb^ navasu mānakoṭṭhāsesu  kassacipi vasena na vikampati.</p>
              <p>[03] ^b^paññavanta^eb^nti aggaphalapaññāvasena paññavantaṃ iṭṭhādīsu  tādibhāvappattiyā ^b^tādiṃ,^eb^ asekkhaphalasīlesu suṭṭhu patiṭṭhitattā  ^b^sīlesu susamāhitaṃ,^eb^ arahattaphalasamāpattisamāpajjanena  ^b^cetosamathamanuyutta^eb^nti tādisaṃ sabbaso ^a^M2.0454^ea^ pahīnamānaṃ khīṇāsavaṃ  ^b^viññū^eb^ buddhādayo paṇḍitā ^b^pasaṃsare^eb^ vaṇṇenti thomentīti  attho.</p>
              <p>[03] puna aññataraṃ dubbacaṃ bhikkhuṃ disvā dovacassatāya ādīnavaṃ,  sovacassatāya ānisaṃsañca pakāsento ^b^``yassa  sabrahmacārīsū''^eb^tiādikā dve gāthā abhāsi. tā vuttatthā eva.</p>
              <p>[03] puna uddhataṃ unnaḷaṃ ekaṃ bhikkhuṃ disvā uddhatādibhāve dosaṃ,  anuddhatādibhāve ca guṇaṃ vibhāvento ^b^``uddhato capalo  bhikkhū''^eb^tiādikā dve gāthā abhāsi. tattha ^b^kapīva  sīhacammenā^eb^ti sīhacammena pāruto makkaṭo viya. ^b^so^eb^  uddhatādidosasaṃyutto bhikkhu ^a^P3.0142^ea^ tena paṃsukūlena  ariyaddhajena ^b^na upasobhati^eb^ ariyaguṇānaṃ abhāvato. </p>
              <p>[22] yo pana upasobhati, taṃ dassetuṃ  ^b^``anuddhato''^eb^tiādi vuttaṃ.</p>
              <p>[03] ^b^ete sambahulā^eb^tiādikā pañca gāthā āyasmantaṃ sāriputtaṃ  namassante brahmakāyike deve disvā āyasmato kappinassa  sitapātukammanimittaṃ vuttā. tattha ^b^ete^eb^ti tesaṃ paccakkhatāya  vuttaṃ ^a^V2.0386^ea^. ^b^sambahulā^eb^ti bahubhāvato, taṃ pana bahubhāvaṃ  ^b^``dasadevasahassānī''^eb^ti paricchinditvā āha. ^b^devā^eb^ti  upapattidevā. taṃ tesaṃ devabhāvaṃ aññehi visesetvā dassento  ^b^``sabbe te brahmakāyikā''^eb^ti āha. yasmā te attano  upapattiddhiyā mahatiyā deviddhiyā samannāgatā parivārasampannā ca,  tasmā āha ^b^``iddhimanto yasassino''^eb^ti.</p>
              <p>[03] ``ko nu senāpati bhoto''ti pucchāya vissajjanavasena  ``mayā pavattitaṃ dhammacakkaṃ anuttaraṃ sāriputto anuvattetī''ti (ma0  ni0 2.399) vadantena bhagavatā āyasmato sāriputtattherassa  dhammasenāpatibhāvo anuññātoti āha -- ^b^``dhammasenāpatiṃ vīraṃ  mahājhāyiṃ samāhitaṃ sāriputta''^eb^nti. tattha ^b^vīra^eb^nti  kilesamārādīnaṃ nimmathanena vīriyavantaṃ mahāvikkantaṃ.  ^b^mahājhāyi^eb^nti dibbavihārādīnaṃ ukkaṃsagamanena mahantaṃ jhāyiṃ.  tato eva sabbaso vikkhepaviddhaṃsanavasena ^b^samāhitaṃ.  namassantā^eb^ti sirasi añjaliṃ paggayha namassamānā tiṭṭhanti.</p>
              <p>[03] ^b^yampi^eb^ ^a^M2.0455^ea^ ^b^nissāyā^eb^ti yaṃ nu kho ārammaṇaṃ nissāya  ārabbha jhāyatīti nābhijānāmāti puthujjanabhāvena brahmāno evaṃ āhaṃsu.</p>
              <p>[03] ^b^accheraṃ vatā^eb^ti acchariyaṃ vata. ^b^buddhāna^eb^nti  catusaccabuddhānaṃ. ^b^gambhīro gocaro sako^eb^ti paramagambhīro  atiduddaso duranubodho puthujjanehi asādhāraṇo avisayo. idāni  tassa gambhīrabhāve kāraṇaṃ dassetuṃ ^b^``ye maya''^eb^ntiādi vuttaṃ.  tattha ^b^vālavedhisamāgatā^eb^ti ye mayaṃ vālavedhidhanuggahasadisā  atisukhumampi visayaṃ paṭivijjhituṃ samatthā āgatā upaparikkhantā  nābhijānāma, gambhīro vata buddhānaṃ visayoti attho. ^b^taṃ tathā  devakāyehī^eb^ti taṃ tathārūpaṃ sāriputtaṃ sadevakassa lokassa pūjanārahaṃ  tehi brahmakāyikehi tadā tathā pūjitaṃ disvā āyasmato  mahākappinassa sitaṃ ahosi. imesaṃ lokasammatānaṃ brahmūnampi  avisayo, yattha sāvakānaṃ visayoti.</p>
              <p>[03] ^b^yāvatā buddhakhettamhī^eb^ti gāthā therena attānaṃ ārabbha  sīhanādaṃ nadantena bhāsitā. tattha ^b^buddhakhettamhī^eb^ti āṇākhettaṃ  sandhāya vadati. ^b^ṭhapayitvā mahāmuni^eb^nti sammāsambuddhaṃ ṭhapetvā  ^a^P3.0143^ea^. buddhā hi bhagavanto dhutaguṇehipi sabbasattehi  paramukkaṃsagatā eva, kevalaṃ pana mahākaruṇāsañcoditamānasā sattānaṃ  tādisaṃ mahantaṃ upakāraṃ oloketvā gāmantasenāsanavāsādiṃ  anuvattantīti taṃ taṃ dhutadhammavirodhī hoti. ^b^dhutaguṇe^eb^ti  kilesānaṃ dhutena guṇena ^a^V2.0387^ea^ āraññakādibhāvena apekkhitaguṇe. karaṇatthe  vā etaṃ bhummavacanaṃ. sadiso me na vijjati, kuto pana uttarīti  adhippāyo. tathā hesa thero tattha aggaṭṭhāne ṭhapito.</p>
              <p>[03] ^b^na cīvare^eb^ti gāthāya ``ṭhapayitvā mahāmuni''nti  vuttamevatthaṃ pākaṭataraṃ karoti, cīvarādīsu taṇhāya anupalepo  dhutaṅgaphalaṃ. tattha na cīvare sampatte taṇhālepenāti yojanā.  ^b^sayane^eb^ti senāsane. ^b^gotamo^eb^ti bhagavantaṃ gottena kitteti.  ^b^anappameyyo^eb^ti pamāṇakarakilesābhāvato aparimāṇaguṇatāya ca  anappameyyo. ^b^muḷālapupphaṃ vimalaṃva ambunā^eb^ti yathā nimmalaṃ  virajaṃ naḷinaṃ udakena na limpati, evaṃ ^a^M2.0456^ea^ gotamo bhagavā  taṇhālepādinā na limpatīti attho. ^b^nekkhammaninno^eb^  abhinikkhammaninno tato eva ^b^tibhavābhinissaṭo^eb^ bhavattayato  vinissaṭo visaṃyutto.</p>
              <p>[03] yesaṃ satipaṭṭhānagīvādīnaṃ bhāvanāpāripūriyā yattha katthaci  anupalitto nekkhammaninnova ahosi, te aṅgabhūte dassento  ^b^``satipaṭṭhānagīvo''^eb^ti osānagāthamāha. tattha guṇarāsito  uttamaṅgabhūtāya paññāya adhiṭṭhānabhāvato satipaṭṭhānaṃ gīvā etassāti  satipaṭṭhānagīvo, anavajjadhammānaṃ ādāne saddhā hattho etassāti  ^b^saddhāhattho^eb^. guṇasarīrassa uttamaṅgabhāvato paññā sīsaṃ  etassāti ^b^paññāsīso^eb^. mahāsamudāgamanatāya mahāvisayatāya  mahānubhāvatāya mahābalatāya ca mahantaṃ sabbaññutasaṅkhātaṃ ñāṇaṃ  etassa atthīti ^b^mahāñāṇī. sadā^eb^ sabbakālaṃ ^b^nibbuto^eb^  sītibhūto carati. ``susamāhito...pe0... nāgo''ti (a0 ni0   6.43) suttapadañcettha nidassetabbaṃ. yaṃ panettha atthato avibhattaṃ,  taṃ heṭṭhā vuttanayameva. </p>
              <p>[06] mahākassapattheragāthāvaṇṇanā niṭṭhitā. </p>
              <p>[06] cattālīsanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 19. paññāsanipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. tālapuṭattheragāthāvaṇṇanā</h3n>
            <h4>
              <h4n> </h4n>
              <p>[03] paññāsanipāte ^a^M2.0457^ea^ ^a^V2.0388^ea^ ^b^kadā nuha^eb^ntiādikā āyasmato  tālapuṭattherassa gāthā. kā uppatti? ayampi purimabuddhesu  katādhikāro tattha tattha bhave vivaṭṭūpanissayaṃ kusalaṃ upacinitvā  imasmiṃ buddhuppāde rājagahe aññatarasmiṃ naṭakule nibbattitvā viññutaṃ  patto ^a^P3.0144^ea^ kulānurūpesu naccaṭṭhānesu nipphattiṃ gantvā  sakalajambudīpe pākaṭo naṭagāmaṇi ahosi. so  pañcasatamātugāmaparivāro mahatā naṭavibhavena gāmanigamarājadhānīsu  samajjaṃ dassetvā, mahantaṃ pūjāsakkāraṃ labhitvā, vicaranto rājagahaṃ  āgantvā, nagaravāsīnaṃ samajjaṃ dassetvā, laddhasammānasakkāro ñāṇassa  paripākaṃ gatattā satthu santikaṃ gantvā, vanditvā ekamantaṃ nisinno  bhagavantaṃ etadavoca -- ``sutametaṃ, bhante, pubbakānaṃ  ācariyapācariyānaṃ naṭānaṃ bhāsamānānaṃ `yo so naṭo raṅgamajjhe  samajjamajjhe saccālikena janaṃ hāseti rameti, so kāyassa bhedā paraṃ  maraṇā pahāsānaṃ devānaṃ sahabyataṃ upapajjatī'ti, idha bhagavā  kimāhā''ti. atha naṃ bhagavā tikkhattuṃ paṭikkhipi ``mā maṃ etaṃ  pucchī''ti. catutthavāraṃ puṭṭho āha -- ``gāmaṇi, ime sattā  pakatiyāpi rāgabandhanabaddhā dosabandhanabaddhā mohabandhanabaddhā tesaṃ  bhiyyopi rajanīye dosanīye mohanīye dhamme upasaṃharanto pamādetvā  kāyassa bhedā paraṃ maraṇā niraye upapajjati. sace panassa evaṃdiṭṭhi  hoti `yo so naṭo raṅgamajjhe samajjamajjhe saccālikena janaṃ  hāseti rameti, so kāyassa bhedā paraṃ maraṇā pahāsānaṃ devānaṃ  sahabyataṃ upapajjatī'''ti sāssa hoti micchādiṭṭhi. micchādiṭṭhissa  ca dvinnaṃ gatīnaṃ aññatarā gati icchitabbā, nirayassa vā  tiracchānayoniyā vāti. taṃ sutvā tālapuṭo gāmaṇi parodi. nanu  gāmaṇi pageva mayā paṭikkhitto ``mā maṃ etaṃ pucchī''ti (saṃ0  ni0  4.354)? ``nāhaṃ, bhante, etaṃ rodāmi, yaṃ maṃ bhagavā  naṭānaṃ abhisamparāyaṃ evamāhā''ti. api cāhaṃ, bhante, pubbakehi  ācariyapācariyehi naṭehi vañcito ``naṭo mahājanassa naṭasamajjaṃ  dassetvā sugatiṃ upapajjatī''ti. so satthu santike dhammaṃ sutvā  paṭiladdhasaddho pabbajitvā laddhūpasampanno vipassanāya kammaṃ karonto  nacirasseva ^a^M2.0458^ea^ arahattaṃ ^a^V2.0389^ea^ pāpuṇi, adhigatārahatto pana  arahattappattito pubbe yenākārena attano cittaṃ niggaṇhanavasena  yonisomanasikāro udapādi, taṃ anekadhā vibhajitvā dassetuṃ -- </p>
              <p>[03] 1094^b^.^eb^ </p>
              <p>[21] ``kadā nuhaṃ pabbatakandarāsu, ekākiyo addutiyo  vihassaṃ. </p>
              <p>[22] aniccato sabbabhavaṃ vipassaṃ, taṃ me idaṃ taṃ nu kadā  bhavissati.. </p>
              <p>[03] 1095^b^.^eb^ </p>
              <p>[21] ``kadā ^a^P3.0145^ea^ nuhaṃ bhinnapaṭandharo muni,  kāsāvavattho amamo nirāso. </p>
              <p>[22] rāgañca dosañca tatheva mohaṃ, hantvā sukhī pavanagato  vihassaṃ.. </p>
              <p>[03] 1096^b^.^eb^ </p>
              <p>[21] ``kadā aniccaṃ vadharoganīḷaṃ, kāyaṃ imaṃ  maccujarāyupaddutaṃ. </p>
              <p>[22] vipassamāno vītabhayo vihassaṃ, eko vane taṃ nu kadā  bhavissati.. </p>
              <p>[03] 1097^b^.^eb^ </p>
              <p>[21] ``kadā nuhaṃ bhayajananiṃ dukhāvahaṃ, taṇhālataṃ  bahuvidhānuvattaniṃ. </p>
              <p>[22] paññāmayaṃ tikhiṇamasiṃ gahetvā, chetvā vase tampi kadā  bhavissati.. </p>
              <p>[03] 1098^b^.^eb^ </p>
              <p>[21] ``kadā nu paññāmayamuggatejaṃ, satthaṃ isīnaṃ  sahasādiyitvā. </p>
              <p>[22] māraṃ sasenaṃ sahasā bhañjissaṃ, sīhāsane taṃ nu kadā  bhavissati.. </p>
              <p>[03] 1099^b^.^eb^ </p>
              <p>[21] ``kadā nuhaṃ sabbhi samāgamesu, diṭṭho bhave dhammagarūhi  tādibhi. </p>
              <p>[22] yāthāvadassīhi jitindriyehi, padhāniyo taṃ nu kadā  bhavissati.. </p>
              <p>[03] 1100^b^.^eb^ </p>
              <p>[21] ``kadā ^a^M2.0459^ea^ nu maṃ tandi khudā pipāsā, vātātapā  kīṭasarīsapā vā. </p>
              <p>[22] na bādhayissanti na taṃ giribbaje, atthatthiyaṃ taṃ nu  kadā bhavissati.. </p>
              <p>[03] 1101^b^.^eb^ </p>
              <p>[21] ``kadā nu kho yaṃ viditaṃ mahesinā, cattāri saccāni  sududdasāni. </p>
              <p>[22] samāhitatto satimā agacchaṃ, paññāya taṃ taṃ nu kadā  bhavissati.. </p>
              <p>[03] 1102^b^.^eb^ </p>
              <p>[21] ``kadā nu rūpe amite ca sadde, gandhe rase phusitabbe  ca dhamme. </p>
              <p>[22] ādittatohaṃ samathehi yutto, paññāya dacchaṃ tadidaṃ kadā  me.. </p>
              <p>[03] 1103^b^.^eb^ </p>
              <p>[21] ``kadā nuhaṃ dubbacanena vutto, tato nimittaṃ vimano  na hessaṃ. </p>
              <p>[22] atho pasatthopi tato nimittaṃ, tuṭṭho na hessaṃ tadidaṃ  kadā me.. </p>
              <p>[03] 1104^b^.^eb^ </p>
              <p>[21] ``kadā ^a^P3.0146^ea^ nu kaṭṭhe ca tiṇe latā ca,  khandhe imehaṃ amite ca dhamme. </p>
              <p>[22] ajjhattikāneva ca bāhirāni ca, samaṃ tuleyyaṃ tadidaṃ  kadā me.. </p>
              <p>[03] 1105^b^.^eb^ </p>
              <p>[21] ``kadā nu maṃ pāvusakālamegho, navena toyena sacīvaraṃ  vane. </p>
              <p>[22] isippayātamhi pathe vajantaṃ, ovassate taṃ nu kadā  bhavissati.. </p>
              <p>[03] 1106^b^.^eb^ </p>
              <p>[21] ``kadā mayūrassa sikhaṇḍino vane, dijassa sutvā  girigabbhare rutaṃ. </p>
              <p>[22] paccuṭṭhahitvā amatassa pattiyā, saṃcintaye taṃ nu kadā  bhavissati.. </p>
              <p>[03] 1107^b^.^eb^ </p>
              <p>[21] ``kadā ^a^M2.0460^ea^ ^a^V2.0390^ea^ nu gaṅgaṃ yamunaṃ sarassatiṃ, pātālakhittaṃ  vaḷavāmukhañca. </p>
              <p>[22] asajjamāno patareyyamiddhiyā, vibhiṃsanaṃ taṃ nu kadā  bhavissati.. </p>
              <p>[03] 1108^b^.^eb^ </p>
              <p>[21] ``kadā nu nāgova asaṅgacārī, padālaye kāmaguṇesu  chandaṃ. </p>
              <p>[22] nibbajjayaṃ sabbasubhaṃ nimittaṃ, jhāne yuto taṃ nu kadā  bhavissati.. </p>
              <p>[03] 1109^b^.^eb^ </p>
              <p>[21] ``kadā iṇaṭṭova daliddako nidhiṃ, ārādhayitvā  dhanikehi pīḷito. </p>
              <p>[22] tuṭṭho bhavissaṃ adhigamma sāsanaṃ, mahesino taṃ nu kadā  bhavissati.. </p>
              <p>[03] 1110^b^.^eb^ </p>
              <p>[21] ``bahūni vassāni tayāmhi yācito, agāravāsena  alaṃ nu te idaṃ. </p>
              <p>[22] taṃ dāni maṃ pabbajitaṃ samānaṃ, kiṃkāraṇā citta tuvaṃ na  yuñjasi.. </p>
              <p>[03] 1111^b^.^eb^ </p>
              <p>[21] ``nanu ahaṃ citta tayāmhi yācito, giribbaje  citrachadā vihaṅgamā. </p>
              <p>[22] mahindaghosatthanitābhigajjino, te taṃ ramessanti  vanamhi jhāyinaṃ.. </p>
              <p>[03] 1112^b^.^eb^ </p>
              <p>[21] ``kulamhi mitte ca piye ca ñātake, khiḍḍāratiṃ  kāmaguṇañca loke. </p>
              <p>[22] sabbaṃ pahāya imamajjhupāgato, athopi tvaṃ citta na  mayha tussasi.. </p>
              <p>[03] 1113^b^.^eb^ </p>
              <p>[21] ``mameva ^a^P3.0147^ea^ etaṃ na hi tvaṃ paresaṃ,  sannāhakāle paridevitena kiṃ. </p>
              <p>[22] sabbaṃ idaṃ calamiti pekkhamāno, abhinikkhamiṃ  amatapadaṃ jigīsaṃ.. </p>
              <p>[03] 1114^b^.^eb^ </p>
              <p>[21] ``suyuttavādī ^a^M2.0461^ea^ dvipadānamuttamo, mahābhisakko  naradammasārathi. </p>
              <p>[22] cittaṃ calaṃ makkaṭasannibhaṃ iti, avītarāgena sudunnivārayaṃ..</p>
              <p>[03]  </p>
              <p>[03] 1115^b^.^eb^ </p>
              <p>[21] ``kāmā hi citrā madhurā manoramā, aviddasū yattha  sitā puthujjanā. </p>
              <p>[22] te dukkhamicchanti punabbhavesino, cittena nītā niraye  nirākatā.. </p>
              <p>[03] 1116^b^.^eb^ </p>
              <p>[21] ``mayūrakoñcābhirutamhi kānane, dīpīhi byagghehi  purakkhato vasaṃ. </p>
              <p>[22] kāye apekkhaṃ jaha mā virādhaya, itissu maṃ citta pure  niyuñjasi.. </p>
              <p>[03] 1117^b^.^eb^ </p>
              <p>[21] ``bhāvehi jhānāni ca indriyāni ca, balāni  bojjhaṅgasamādhibhāvanā. </p>
              <p>[22] tisso ca vijjā phusa buddhasāsane, itissu maṃ citta  pure niyuñjasi.. </p>
              <p>[03] 1118^b^.^eb^ </p>
              <p>[21] ``bhāvehi maggaṃ amatassa pattiyā, niyyānikaṃ  sabbadukhakkhayogadhaṃ. </p>
              <p>[22] aṭṭhaṅgikaṃ sabbakilesasodhanaṃ, itissu maṃ citta pure  niyuñjasi.. </p>
              <p>[03] 1119^b^.^eb^ </p>
              <p>[21] ``dukkhanti khandhe paṭipassa yoniso, yato ca dukkhaṃ  samudeti taṃ jaha. </p>
              <p>[22] idheva dukkhassa karohi antaṃ, itissu maṃ citta pure  niyuñjasi.. </p>
              <p>[03] 1120^b^.^eb^ </p>
              <p>[21] ``aniccaṃ dukkhanti vipassa yoniso, suññaṃ  anattāti aghaṃ vadhanti ca. </p>
              <p>[22] manovicāre uparundha cetaso, itissu maṃ citta pure  niyuñjasi.. </p>
              <p>[03] 1121^b^.^eb^ </p>
              <p>[21] ``muṇḍo ^a^M2.0462^ea^ virūpo abhisāpamāgato, kapālahatthova  kulesu bhikkhasu. </p>
              <p>[22] yuñjassu satthuvacane mahesino, itissu maṃ citta pure  niyuñjasi.. </p>
              <p>[03] 1122^b^.^eb^ </p>
              <p>[21] ``susaṃvutatto ^a^V2.0391^ea^ ^a^P3.0148^ea^ visikhantare caraṃ,  kulesu kāmesu asaṅgamānaso. </p>
              <p>[22] cando yathā dosinapuṇṇamāsiyā, itissu maṃ citta pure  niyuñjasi.. </p>
              <p>[03] 1123^b^.^eb^ </p>
              <p>[21] ``āraññiko hohi ca piṇḍapātiko, sosāniko  hohi ca paṃsukūliko. </p>
              <p>[22] nesajjiko hohi sadā dhute rato, itissu maṃ citta pure  niyuñjasi.. </p>
              <p>[03] 1124^b^.^eb^ </p>
              <p>[21] ``ropetva rukkhāni yathā phalesī, mūle taruṃ chettu  tameva icchasi. </p>
              <p>[22] tathūpamaṃ cittamidaṃ karosi, yaṃ maṃ aniccamhi cale  niyuñjasi.. </p>
              <p>[03] 1125^b^.^eb^ </p>
              <p>[21] ``arūpa dūraṅgama ekacāri, na te karissaṃ vacanaṃ  idānihaṃ. </p>
              <p>[22] dukkhā hi kāmā kaṭukā mahabbhayā, nibbānamevābhimano  carissaṃ.. </p>
              <p>[03] 1126^b^.^eb^ </p>
              <p>[21] ``nāhaṃ alakkhyā ahirikkatāya vā, </p>
              <p>[27] na cittahetū na ca dūrakantanā. </p>
              <p>[26] ājīvahetū ca ahaṃ na nikkhamiṃ, </p>
              <p>[22] kato ca te citta paṭissavo mayā.. </p>
              <p>[03] 1127^b^.^eb^ </p>
              <p>[21] ``appicchatā sappurisehi vaṇṇitā, makkhappahānaṃ  vūpasamo dukhassa. </p>
              <p>[22] itissu maṃ citta tadā niyuñjasi, idāni tvaṃ gacchasi  pubbaciṇṇaṃ.. </p>
              <p>[03] 1128^b^.^eb^ </p>
              <p>[21] ``taṇhā ^a^M2.0463^ea^ avijjā ca piyāpiyañca, subhāni rūpāni  sukhā ca vedanā. </p>
              <p>[22] manāpiyā kāmaguṇā ca vantā, vante ahaṃ āvamituṃ na  ussahe.. </p>
              <p>[03] 1129^b^.^eb^ </p>
              <p>[21] ``sabbattha te citta vaco kataṃ mayā, bahūsu jātīsu  namesi kopito. </p>
              <p>[22] ajjhattasambhavo kataññutāya te, dukkhe ciraṃ saṃsaritaṃ  tayā kate.. </p>
              <p>[03] 1130^b^.^eb^ </p>
              <p>[21] ``tvaññeva no citta karosi brāhmaṇo, tvaṃ khattiyo  rājadasī karosi. </p>
              <p>[22] vessā ca suddā ca bhavāma ekadā, devattanaṃ vāpi taveva  vāhasā.. </p>
              <p>[03] 1131^b^.^eb^ </p>
              <p>[21] ``taveva ^a^P3.0149^ea^ hetū asurā bhavāmase,  tvaṃmūlakaṃ nerayikā bhavāmase. </p>
              <p>[22] atho tiracchānagatāpi ekadā, petattanaṃ vāpi taveva  vāhasā.. </p>
              <p>[03] 1132^b^.^eb^ </p>
              <p>[21] ``nanu dubbhissasi maṃ punappunaṃ, muhuṃ muhuṃ cāraṇikaṃva  dassayaṃ. </p>
              <p>[22] ummattakeneva mayā palobhasi, kiñcāpi te citta  virādhitaṃ mayā.. </p>
              <p>[03] 1133^b^.^eb^ </p>
              <p>[21] ``idaṃ pure cittamacāri cārikaṃ, yenicchakaṃ yatthakāmaṃ  yathāsukhaṃ. </p>
              <p>[22] tadajjahaṃ niggahessāmi yoniso, hatthippabhinnaṃ viya  aṅgusaggaho.. </p>
              <p>[03] 1134^b^.^eb^ </p>
              <p>[21] ``satthā ca me lokamimaṃ adhiṭṭhahi, aniccato  addhuvato asārato. </p>
              <p>[22] pakkhanda maṃ citta jinassa sāsane, tārehi oghā  mahatā suduttarā.. </p>
              <p>[03] 1135^b^.^eb^ </p>
              <p>[21] ``na ^a^M2.0464^ea^ te idaṃ citta yathā purāṇakaṃ, nāhaṃ alaṃ tuyha  vase nivattituṃ. </p>
              <p>[22] mahesino pabbajitomhi sāsane, na mādisā honti  vināsadhārino.. </p>
              <p>[03] 1136^b^.^eb^ </p>
              <p>[21] ``nagā ^a^V2.0392^ea^ samuddā saritā vasundharā, disā catasso  vidisā adho divā. </p>
              <p>[22] sabbe aniccā tibhavā upaddutā, kuhiṃ gato citta sukhaṃ  ramissasi.. </p>
              <p>[03] 1137^b^.^eb^ </p>
              <p>[21] ``dhitipparaṃ kiṃ mama citta kāhisi, na te alaṃ  citta vasānuvattako. </p>
              <p>[22] na jātu bhastaṃ ubhatomukhaṃ chupe, dhiratthu pūraṃ  navasotasandaniṃ.. </p>
              <p>[03] 1138^b^.^eb^ </p>
              <p>[21] ``varāhaeṇeyyavigāḷhasevite, pabbhārakuṭṭe pakateva  sundare. </p>
              <p>[22] navambunā pāvusasittakānane, tahiṃ guhāgehagato  ramissasi.. </p>
              <p>[03] 1139^b^.^eb^ </p>
              <p>[21] ``sunīlagīvā susikhā supekhunā, sucittapattacchadanā  vihaṅgamā. </p>
              <p>[22] sumañjughosatthanitābhigajjino, te taṃ ramessanti vanamhi  jhāyinaṃ.. </p>
              <p>[03] 1140^b^.^eb^ </p>
              <p>[21] ``vuṭṭhamhi ^a^P3.0150^ea^ deve caturaṅgule tiṇe,  saṃpupphite meghanibhamhi kānane. </p>
              <p>[22] nagantare viṭapisamo sayissaṃ, taṃ me mudū hehiti  tūlasannibhaṃ.. </p>
              <p>[03] 1141^b^.^eb^ </p>
              <p>[21] ``tathā tu kassāmi yathāpi issaro, yaṃ labbhati  tenapi hotu me alaṃ. </p>
              <p>[22] na tāhaṃ kassāmi yathā atandito, biḷārabhastaṃva yathā  sumadditaṃ.. </p>
              <p>[03] 1142^b^.^eb^ </p>
              <p>[21] ``tathā ^a^M2.0465^ea^ tu kassāmi yathāpi issaro, yaṃ labbhati  tenapi hotu me alaṃ. </p>
              <p>[22] viriyena taṃ mayha vasānayissaṃ, gajaṃva mattaṃ  kusalaṅkusaggaho.. </p>
              <p>[03] 1143^b^.^eb^ </p>
              <p>[21] ``tayā sudantena avaṭṭhitena hi, hayena yoggācariyova  ujjunā. </p>
              <p>[22] pahomi maggaṃ paṭipajjituṃ sivaṃ, cittānurakkhīhi sadā  nisevitaṃ.. </p>
              <p>[03] 1144^b^.^eb^ </p>
              <p>[21] ``ārammaṇe taṃ balasā nibandhisaṃ, nāgaṃva thambhamhi  daḷhāya rajjuyā. </p>
              <p>[22] taṃ me suguttaṃ satiyā subhāvitaṃ, anissitaṃ sabbabhavesu  hehisi.. </p>
              <p>[03] 1145^b^.^eb^ </p>
              <p>[21] ``paññāya chetvā vipathānusārinaṃ, yogena niggayha  pathe nivesiya. </p>
              <p>[22] disvā samudayaṃ vibhavañca sambhavaṃ, dāyādako hehisi  aggavādino.. </p>
              <p>[03] 1146^b^.^eb^ </p>
              <p>[21] ``catubbipallāsavasaṃ adhiṭṭhitaṃ, gāmaṇḍalaṃva parinesi  citta maṃ. </p>
              <p>[22] nanu saṃyojanabandhanacchidaṃ, saṃsevase kāruṇikaṃ mahāmuniṃ..</p>
              <p>[03]  </p>
              <p>[03] 1147^b^.^eb^ </p>
              <p>[21] ``migo yathā seri sucittakānane, rammaṃ giriṃ  pāvusābbhamāliniṃ. </p>
              <p>[22] anākule tattha nage ramissaṃ, asaṃsayaṃ citta parā  bhavissasi.. </p>
              <p>[03] 1148^b^.^eb^ </p>
              <p>[21] ``ye tuyha chandena vasena vattino, </p>
              <p>[27] narā ca nārī ca anubhonti yaṃ sukhaṃ. </p>
              <p>[26] aviddasū māravasānuvattino, </p>
              <p>[22] bhavābhinandī tava citta sāvakā''ti..</p>
              <p>[03] tattha ^a^M2.0466^ea^ ^b^kadā nuha^eb^nti kadā nu ahaṃ.  ^b^pabbatakandarāsū^eb^ti pabbatesu ca kandaresu ca, pabbatassa ^a^V2.0393^ea^ vā  kandarāsu. ^b^ekākiyo^eb^ti ^a^P3.0151^ea^ ekako.  ^b^addutiyo^eb^ti nittaṇho. taṇhā hi purisassa dutiyā nāma.  ^b^vihassa^eb^nti viharissāmi. ^b^aniccato sabbabhavaṃ  vipassa^eb^nti kāmabhavādibhedaṃ sabbampi bhavaṃ ``hutvā abhāvaṭṭhena  anicca''nti vipassanto kadā nu viharissanti yojanā.  nidassanamattañcetaṃ, ``yadaniccaṃ taṃ dukkhaṃ, yaṃ dukkhaṃ tadanattā''ti  vacanato (saṃ0 ni0  3.15) itarampi lakkhaṇadvayaṃ vuttamevāti  daṭṭhabbaṃ. ^b^taṃ me idaṃ taṃ nu kadā bhavissatī^eb^ti taṃ idaṃ me  parivitakkitaṃ kadā nu bhavissati, kadā nu kho matthakaṃ  pāpuṇissatīti attho. ^b^taṃ nū^eb^ti cettha ^b^ta^eb^nti nipātamattaṃ.  ayañhettha saṅkhepattho -- kadā nu kho ahaṃ mahāgajo viya  saṅkhalikabandhanaṃ, gihibandhanaṃ chinditvā pabbajitvā kāyavivekaṃ  paribrūhayanto ekākī pabbatakandarāsu adutiyo sabbattha nirapekkho  sabbasaṅkhāragataṃ aniccādito vipassanto viharissāmīti.</p>
              <p>[03] ^b^bhinnapaṭandharo^eb^ti bhinnavatthadharo, gāthāsukhatthaṃ nakārāgamaṃ  katvā vuttaṃ. satthakacchinnāgghaphassavaṇṇabhinnaṃ paṭacīvaraṃ dhārentoti  attho. ^b^munī^eb^ti pabbajito. ^b^amamo^eb^ti kule vā gaṇe  vā mamattābhāvena amamo. katthacipi ārammaṇe āsīsanāya abhāvena  ^b^nirāso. hantvā sukhī pavanagato vihassa^eb^nti rāgādike  kilese ariyamaggena samucchinditvā maggasukhena phalasukhena sukhī  mahāvanagato kadā nu kho ahaṃ viharissāmi.</p>
              <p>[03] ^b^vadharoganīḷa^eb^nti maraṇassa ca rogassa ca kulāvakabhūtaṃ.  ^b^kāyaṃ ima^eb^nti imaṃ khandhapañcakasaṅkhātaṃ kāyaṃ. khandhapañcakopi  hi ``avijjāgatassa, bhikkhave, purisapuggalassa taṇhānugatassa  ayameva kāyo bahiddhā nāmarūpa''ntiādīsu kāyo vuccati.  ^b^maccujarāyupadduta^eb^nti maraṇena ceva jarāya ca pīḷitaṃ,  vipassamāno ahaṃ bhayahetupahānena ^b^vītabhayo,^eb^ taṃ nu kadā  bhavissatīti attho.</p>
              <p>[03] ^b^bhayajanani^eb^nti pañcavīsatiyā mahābhayānaṃ uppādakāraṇabhūtaṃ  kāyikassa ca cetasikassa ca sakalassapi vaṭṭadukkhassa āvahanato  ^b^dukhāvahaṃ. taṇhālataṃ bahuvidhānuvattani^eb^nti bahuvidhañca ārammaṇaṃ  bhavameva vā anuvattati ^a^M2.0467^ea^ santanotīti bahuvidhānuvattaniṃ,  taṇhāsaṅkhātalataṃ. ^b^paññāmaya^eb^nti maggapaññāmayaṃ sunisitaṃ  asikhaggaṃ vīriyapaggahitena saddhāhatthena gahetvā samucchinditvā  ``kadā nuhaṃ vase''ti yaṃ parivitakkitaṃ, tampi kadā bhavissatīti  yojanā.</p>
              <p>[03] ^b^uggateja^eb^nti samathavipassanāvasena nisitatāya tikkhatejaṃ.  ^b^satthaṃ isīna^eb^nti buddhapaccekabuddhāriyasāvakaisīnaṃ ^a^V2.0394^ea^ satthabhūtaṃ  ^a^P3.0152^ea^. ^b^māraṃ sasenaṃ sahasā bhañjissa^eb^nti  kilesasenāya sasenaṃ abhisaṅkhārādimāraṃ sahasā sīghameva  bhañjissāmi. ^b^sīhāsane^eb^ti thirāsane, aparājitapallaṅketi attho.</p>
              <p>[03] ^b^sabbhi samāgamesu diṭṭho bhave^eb^ti dhammagāravayuttatāya  ^b^dhammagarūhi^eb^ tādilakkhaṇappattiyā ^b^tādīhi^eb^  aviparītadassitāya ^b^yāthāvadassīhi^eb^ ariyamaggeneva  pāpajitindriyatāya ^b^jitindriyehi^eb^ buddhādīhi sādhūhi samāgamesu  ``kadā nu ahaṃ padhāniyoti diṭṭho bhaveyya''nti yaṃ me parivitakkitaṃ,  taṃ nu kadā bhavissatīti yojanā. iminā nayena sabbattha  padayojanā veditabbā, padatthamattameva vaṇṇayissāma.</p>
              <p>[03] ^b^tandī^eb^ti ālasiyaṃ. ^b^khudā^eb^ti jighacchā.  ^b^kīṭasarīsapā^eb^ti kīṭañceva sarīsapā ca. ^b^na  bādhayissantī^eb^ti maṃ na byādhayissanti  sukhadukkhasomanassadomanassānaṃ jhānehi paṭibāhitattāti adhippāyo.  ^b^giribbaje^eb^ti pabbatakandarāya. ^b^atthatthiya^eb^nti  sadatthasaṅkhātena atthena atthikaṃ.</p>
              <p>[03] ^b^yaṃ viditaṃ mahesinā^eb^ti yaṃ catusaccaṃ mahesinā  sammāsambuddhena sayambhūñāṇena ñātaṃ paṭividdhaṃ, tāni cattāri saccāni  anupacitakusalasambhārehi suṭṭhu duddasāni maggasamādhinā  ^b^samāhitatto,^eb^ sammāsatiyā ^b^satimā,^eb^ ariyamaggapaññāya ahaṃ  ^b^agacchaṃ^eb^ paṭivijjhissaṃ adhigamissanti attho.</p>
              <p>[03] ^b^rūpe^eb^ti cakkhuviññeyyarūpe. ^b^amite^eb^ti ñāṇena  amite, aparicchinne apariññāteti attho. ^b^phusitabbe^eb^ti,  phoṭṭhabbe. ^b^dhamme^eb^ti manoviññeyyadhamme. ^b^amite^eb^ti vā  aparimāṇe nīlādivasena anekabhedabhinne rūpe bherisaddādivasena,  mūlarasādivasena, kakkhaḷamudutādivasena, sukhadukkhādivasena ca,  anekabhedasaddādike cāti attho. ^b^ādittato^eb^ti ekādasahi  aggīhi ādittabhāvato. ^b^samathehi yutto^eb^ti  jhānavipassanāmaggasamādhīhi ^a^M2.0468^ea^ samannāgato. ^b^paññāya daccha^eb^nti  vipassanāpaññāsahitāya maggapaññāya dakkhissaṃ.</p>
              <p>[03] ^b^dubbacanena vutto^eb^ti duruttavacanena ghaṭṭito. ^b^tato  nimitta^eb^nti pharusavācāhetu. ^b^vimano na hessa^eb^nti  domanassito na bhaveyyaṃ. ^b^atho^eb^ti atha. ^b^pasattho^eb^ti  kenaci pasaṃsito.</p>
              <p>[03] ^b^kaṭṭhe^eb^ti dārukkhandhe. ^b^tiṇe^eb^ti tiṇānaṃ khandhe.  ^b^ime^eb^ti ime mama santatipariyāpanne pañca khandhe ^a^V2.0395^ea^. ^b^amite ca  dhamme^eb^ti tato aññena indriyakkhandhena amite rūpadhamme. tenāha  -- ``ajjhattikāneva ca bāhirāni cā''ti. ^b^samaṃ tuleyya^eb^nti  aniccādivasena ceva asārādiupamāvasena ca sabbaṃ samameva katvā  tīreyyaṃ.</p>
              <p>[03] ^b^isippayātamhi^eb^ ^a^P3.0153^ea^ ^b^pathe vajanta^eb^nti  buddhādīhi mahesīhi sammadeva payāte samathavipassanāmagge vajantaṃ  paṭipajjantaṃ. pāvusasamaye kālamegho ^b^navena toyena^eb^ vassodakena  sacīvaraṃ pavane kadā nu ovassati, temetīti attano  abbhokāsikabhāvaparivitakkitaṃ dasseti.</p>
              <p>[03] ^b^mayūrassa sikhaṇḍino vane dijassā^eb^ti mātukucchito  aṇḍakosato cāti dvikkhattuṃ jāyanavasena dijassa, sikhāsambhavena  sikhaṇḍino ca mayūrassa vane kadā pana girigabbhare ^b^rutaṃ^eb^  kekāravaṃ sutvā velaṃ sallakkhitvā sayanato vuṭṭhahitvā ^b^amatassa  pattiyā^eb^ nibbānādhigamāya. ^b^saṃcintaye^eb^ti vuccamāne bhave  aniccādito manasi kareyyaṃ vipasseyyanti attho.</p>
              <p>[03] ^b^gaṅgaṃ yamunaṃ sarassati^eb^nti etā mahānadiyo asajjamāno  bhāvanāmayāya ^b^iddhiyā^eb^ kadā nu patareyyanti yojanā.  ^b^pātālakhittaṃ baḷavāmukhañcā^eb^ti pātāya alaṃ pariyattanti pātālaṃ,  tadeva khittaṃ, pathaviyā saṇṭhahanakāle tathā ṭhitanti pātālakhittaṃ.  yojanasatikādibhedāni samuddassa antopathaviyā tīraṭṭhānāni, yesu  kānici nāgādīnaṃ vasanaṭṭhānāni honti, kānici suññāniyeva hutvā  tiṭṭhanti. baḷavāmukhanti mahāsamudde mahantaṃ āvaṭṭamukhaṃ.  mahānirayadvārassa hi vivaṭakāle mahāaggikkhandho tato nikkhanto  tadabhimukhaṃ anekayojanasatāyāmavitthāraṃ heṭṭhā samuddapadesaṃ ḍahati,  tasmiṃ daḍḍhe upari udakaṃ āvaṭṭākārena ^a^M2.0469^ea^ paribbhamantaṃ mahatā saddena heṭṭhā  nipatati. tattha baḷavāmukhasamaññā, iti tañca pātālakhittaṃ  baḷavāmukhañca ^b^vibhiṃsanaṃ^eb^ bhayānakaṃ asajjamāno iddhiyā kadā nu  patareyyanti yaṃ parivitakkitaṃ, taṃ kadā nu bhavissati, bhāvanāmayaṃ  iddhiṃ nibbattetvā kadā nu evaṃ iddhiṃ vaḷañjissāmīti attho.</p>
              <p>[03] ^b^nāgova asaṅgacārī padālaye^eb^ti yathā mattavāraṇo  daḷhathambhaṃ bhinditvā ayasaṅkhalikaṃ viddhaṃsetvā asaṅgacārī vanaṃ  pavisitvā eko adutiyo hutvā attano rucivasena carati, evamahaṃ  kadā nu sabbasubhaṃ nimittaṃ ^b^nibbajjayaṃ^eb^ niravasesato vajjayanto  kāmacchandavaso ahutvā jhāne ^b^yuto^eb^ payutto kāmaguṇesu chandaṃ  sammadeva padāleyyaṃ chindeyyaṃ pajaheyyanti yaṃ parivitakkitaṃ, taṃ nu  kadā bhavissati.</p>
              <p>[03] ^b^iṇaṭṭova^eb^ ^a^V2.0396^ea^ ^b^daliddako nidhiṃ ārādhayitvā^eb^ti yathā koci  daliddo jīvikapakato iṇaṃ gahetvā taṃ sodhetuṃ asakkonto iṇaṭṭo  iṇena aṭṭito dhanikehi pīḷito nidhiṃ ārādhayitvā adhigantvā  iṇañca sodhetvā sukhena ca jīvanto tuṭṭho bhaveyya, evaṃ ahampi kadā  nu iṇasadisaṃ kāmacchandaṃ pahāya ^b^mahesino^eb^ ariyadhanasampuṇṇatāya  maṇikanakādiratanasampuṇṇanidhisadisaṃ ^a^P3.0154^ea^ buddhassa  ^b^sāsanaṃ^eb^ adhigantvā tuṭṭho bhaveyyanti yaṃ parivitakkitaṃ, taṃ kadā  nu bhavissatīti.</p>
              <p>[03] evaṃ pabbajjato pubbe nekkhammavitakkavasena pavattaṃ attano  vitakkapavattiṃ dassetvā idāni pabbajitvā yehākārehi attānaṃ  ovaditvā adhigacchi, te dassento ^b^``bahūni  vassānī''^eb^tiādikā gāthā abhāsi. tattha ^b^bahūni vassāni  tayāmhi yācito, agāravāsena alaṃ nu te ida^eb^nti  anekasaṃvaccharāni vividhadukkhānubandhena agāramajjhe vāsena alaṃ  pariyattameva teti, ambho citta, idaṃ tayā anekāni saṃvaccharāni ahaṃ  amhi nanu yācito. ^b^taṃ dāni maṃ pabbajitaṃ samāna^eb^nti taṃ maṃ  tayā tathā ussāhanena pabbajitaṃ samānaṃ kena kāraṇena citta tuvaṃ na  yuñjasi, samathavipassanaṃ chaḍḍetvā nihīne ālasiye niyojesīti  attho.</p>
              <p>[03] ^b^nanu^eb^ ^a^M2.0470^ea^ ahaṃ, citta, tayāmhi yācitob^ti, ambho citta, ahaṃ  tayā nanu yācito amhi āyācito maññe. yadi yācito, kasmā  idāni tadanurūpaṃ na paṭipajjasīti adhippāyo.  ^b^``giribbaje''^eb^tiādinā yācitākāraṃ dasseti. ^b^citrachadā  vihaṅgamā^eb^ vicitrapekhuṇapakkhino, mayūrāti attho.  ^b^mahindaghosatthanitābhigajjino^eb^ti jalaghosatthanitena hetunā suṭṭhu  gajjanasīlā. ^b^te taṃ ramessanti vanamhi jhāyina^eb^nti te mayūrā  taṃ vane jhānapasutaṃ ramessantīti nanu tayā yācitoti dasseti.</p>
              <p>[03] ^b^kulamhī^eb^ti kulaparivaṭṭe. ^b^imamajjhupāgato^eb^ti imaṃ  araññaṭṭhānaṃ pabbajjaṃ vā ajjhupāgato. ^b^athopi tvaṃ, citta, na  mayha tussasī^eb^ti tvaṃ anuvattitvā ṭhitampi maṃ nārādhessasīti attho.</p>
              <p>[03] ^b^mameva etaṃ na hi tvaṃ paresa^eb^nti etaṃ, citta, mameva tasmā  tvaṃ paresaṃ na hosi. tvaṃ pana aññesaṃ viya katvā ^b^sannāhakāle^eb^  kilesamāre yujjhituṃ bhāvanāsannāhakāle nati vatvā paridevitena  ^b^kiṃ^eb^ payojanaṃ, idāni taṃ aññathā vattituṃ na dassāmīti  adhippāyo. ^b^sabbaṃ idaṃ calamiti pekkhamāno^eb^ti yasmā ``idaṃ  cittaṃ aññañca sabbaṃ tebhūmakasaṅkhāraṃ calaṃ anavaṭṭhita''nti  paññācakkhunā ^a^V2.0397^ea^ olokento gehato kāmehi ca abhinikkhamiṃ  ^b^amatapadaṃ^eb^ nibbānaṃ ^b^jigīsaṃ^eb^ pariyesanto, tasmā, citta,  ananuvattanto nibbānaṃ pariyesanameva karomīti adhippāyo.</p>
              <p>[03] avītarāgena sudunnivārayaṃ cittaṃ calaṃ ^b^makkaṭasannibhaṃ^eb^  vanamakkaṭasadisaṃ iti ^b^suyuttavādī^eb^ subhāsitavādī dvipadānamuttamo  mahābhisakko naradammasārathīti yojanā.</p>
              <p>[03] ^b^aviddasū yattha sitā puthujjanā^eb^ti yattha yesu vatthukāmesu  kilesakāmesu ca sitā paṭibaddhā te andhaputhujjanā tena ^a^P3.0155^ea^  kāmarāgena punabbhavesino ekanteneva dukkhamicchanti.  icchantā ca ^b^cittena nītā niraye nirākatā^eb^ti cittavasikā  nirayasaṃvattanikaṃ kammaṃ karontā hitasukhato nirākatā hutvā attano  citteneva niraye nītā na aññathāti cittasseva niggahetabbataṃ dasseti.</p>
              <p>[03] punapi ^a^M2.0471^ea^ cittaṃyeva niggahetuṃ mantento  ^b^``mayūrakoñcābhirutamhī''^eb^tiādimāha. tattha  ^b^mayūrakoñcābhirutamhī^eb^ti sikhīhi sārasehi ca abhikūjite.  ^b^dīpīhi byagghehi purakkhato vasa^eb^nti mettāvihāritāya evarūpehi  tiracchānagatehi purakkhato parivārito hutvā vane vasanto, etena  suññabhāvaparibrūhanamāha. ^b^kāye apekkhaṃ jahā^eb^ti sabbaso kāye  nirapekkho jaha, etena pahitattataṃ vadati. ^b^mā virādhayā^eb^ti  imaṃ sudullabhaṃ navamaṃ khaṇaṃ mā virādhehi. ^b^itissu maṃ, citta, pure  niyuñjasī^eb^ti evañhi tvaṃ, citta, maṃ pabbajjato pubbe sammāpaṭipattiyaṃ  uyyojesīti attho.</p>
              <p>[03] ^b^bhāvehī^eb^ti uppādehi vaḍḍhehi ca. ^b^jhānānī^eb^ti  paṭhamādīni cattāri jhānāni. ^b^indriyānī^eb^ti saddhādīni  pañcindriyāni. ^b^balānī^eb^ti tāniyeva pañca balāni.  ^b^bojjhaṅgasamādhibhāvanā^eb^ti satta bojjhaṅge catasso samādhibhāvanā  ca. ^b^tisso ca vijjā^eb^ti pubbenivāsañāṇādikā tisso vijjā  ca. ^b^phusa^eb^ pāpuṇāhi ^b^buddhasāsane^eb^ sammāsambuddhaovāde ṭhito.</p>
              <p>[03] ^b^niyyānika^eb^nti vaṭṭadukkhato niyhānavahaṃ.  ^b^sabbadukkhakkhayogadha^eb^nti amatogadhaṃ nibbānapatiṭṭhaṃ  nibbānārammaṇaṃ. ^b^sabbakilesasodhana^eb^nti  anavasesakilesamalavisodhanaṃ.</p>
              <p>[03] ^b^khandhe^eb^ti upādānakkhandhe. ^b^paṭipassa yoniso^eb^ti  rogato gaṇḍato sallato aghato ābādhatoti ^a^V2.0398^ea^ evamādīhi vividhehi  pakārehi vipassanāñāṇena sammā upāyena nayena passa. ^b^taṃ  jahā^eb^ti taṃ dukkhassa samudayaṃ taṇhaṃ pajaha, samucchinda.  ^b^idhevā^eb^ti imasmiṃyeva attabhāve.</p>
              <p>[03] ^b^anicca^eb^ntiādi antavantato aniccantikato  tāvakālikato niccapaṭikkhepato ca aniccanti vā passa.  ^b^dukkha^eb^nti te udayabbayapaṭipīḷanato sappaṭibhayato dukkhamato  sukhapaṭikkhepato dukkhanti vā passa. ^b^suñña^eb^nti avasavattanato  asāmikato asārato attapaṭikkhepato ca suññaṃ, tato eva  ^b^anattā^eb^ti. vigarahitabbato avaḍḍhiābādhanato ca  ^b^agha^eb^nti ca ^b^vadha^eb^nti ca vipassa yonisoti yojanā.  ^b^manovicāre^eb^ ^a^M2.0472^ea^ ^b^uparundha cetaso^eb^ti manovicārasaññino  gehasitasomanassupavicārādike aṭṭhārasa cetaso uparundha vārehi  nirodhehi.</p>
              <p>[03] ^b^muṇḍo^eb^ti muṇḍabhāvaṃ upagato, ohāritakesamassuko.  ^b^virūpo^eb^ti tena muṇḍabhāvena parūḷhalomatāya chinnabhinnakāsāya  vatthatāya virūpo ^a^P3.0156^ea^ vevaṇṇiyaṃ upagato.  ^b^abhisāpamāgato^eb^ti ``piṇḍolo vicarati pattapāṇī''ti ariyehi  kātabbaṃ abhisāpaṃ upagato. vuttañhetaṃ -- ``abhisāpoyaṃ, bhikkhave,  lokasmiṃ piṇḍolo vicarasi pattapāṇī''ti (saṃ0 ni0  3.80).  tenāha ^b^``kapālahatthova kulesu bhikkhasū''^eb^ti. ^b^yuñjassu  satthuvacane^eb^ti sammāsambuddhassa ovāde yogaṃ karohi anuyuñjassu.</p>
              <p>[03] ^b^susaṃvutatto^eb^ti suṭṭhu kāyavācācittehi sammadeva saṃvuto.  ^b^visikhantare cara^eb^nti bhikkhācariyāya icchāvisesesu caranto.  ^b^cando yathā dosinapuṇṇamāsiyā^eb^ti vigatadosāya puṇṇamāya  kulesu niccanavasāya pāsādikatāya candimā viya carāti yojanā.</p>
              <p>[03] ^b^sadā dhute rato^eb^ti sabbakālañca dhutaguṇe abhirato.  ^b^tathūpamaṃ cittamidaṃ karosī^eb^ti yathā koci puriso phalāni  icchanto phalarukkhe ropetvā tato aladdhaphalova te mūlato chindituṃ  icchati, citta, tvaṃ tathūpamaṃ tappaṭibhāgaṃ idaṃ karosi. ^b^yaṃ maṃ  aniccamhi cale niyuñjasī^eb^ti yaṃ maṃ pabbajjāya niyojetvā  pabbajitvā addhāgataṃ pabbajjāphalaṃ aniccamhi cale saṃsāramukhe  niyuñjasi niyojanavasena pavattesi.</p>
              <p>[03] rūpābhāvato ^b^arūpā^eb^. cittassa hi tādisaṃ saṇṭhānaṃ  nīlādivaṇṇabhedo vā natthi, tasmā vuttaṃ arūpāti.  dūraṭṭhānappavattiyā ^b^dūraṅgama^eb^. yadipi cittassa makkaṭasuttamattampi  puratthimādidisābhāgena ^a^V2.0399^ea^ gamanaṃ nāma natthi, dūre santaṃ pana ārammaṇaṃ  sampaṭicchatīti dūraṅgama. ekoyeva hutvā caraṇavasena pavattanato  ^b^ekacāri,^eb^ antamaso dve tīṇipi cittāni ekato uppajjituṃ  samatthāni nāma natthi, ekameva pana cittaṃ ekasmiṃ santāne uppajjati.  tasmiṃ niruddhe aparampi ekameva uppajjati, tasmā ekacāri.  ^b^na te karissaṃ vacanaṃ idāniha^eb^nti yadipi pubbe tava vase  anuvattiṃ, idāni pana satthu ovādaṃ laddhakālato ^a^M2.0473^ea^ paṭṭhāya cittavasiko  na bhavissāmi. kasmāti ce? ^b^dukkhā hi kāmā kaṭukā  mahabbhayā^eb^ kāmā nāmete atītepi dukkhā, āyatimpi kaṭukaphalā,  attānuvādādibhedena mahatā bhayena anubandhantā mahabbhayā.  ^b^nibbānamevābhimano carissaṃ^eb^ tasmā nibbānameva uddissa  abhimukhacitto viharissaṃ.</p>
              <p>[03] tameva nibbānābhimukhabhāvaṃ dassento ^b^``nāhaṃ  alakkhyā''^eb^tiādimāha. tattha ^b^nāhaṃ alakkhyā^eb^ti  alakkhikatāya nissirīkatāya nāhaṃ gehato nikkhaminti yojanā.</p>
              <p>[03] ^b^ahirikkatāyā^eb^ti yathāvajjaṃ keḷiṃ karonto viya  nillajjatāya. ^b^cittahetū^eb^ti ekadā ^a^P3.0157^ea^ nigaṇṭho,  ekadā paribbājakādiko honto anavaṭṭhitacitto puriso viya  cittavasiko hutvā. ^b^dūrakantanā^eb^ti rājādīhi mettaṃ katvā tesu  dubbhitvā dubbhibhāvena. ^b^ājīvahetū^eb^ti ājīvakāraṇā  jīvikāpakato hutvā ājīvikābhayena ahaṃ ^b^na nikkhamiṃ^eb^ na  pabbajiṃ. ^b^kato ca te, citta, paṭissavo mayā^eb^ti,  ``pabbajitakālato paṭṭhāya na tava vase vattāmi, mameva pana vase  vattāmī''ti, citta, mayā nanu paṭiññā katāti dasseti.</p>
              <p>[03] ^b^appicchatā sappurisehi vaṇṇitā^eb^ti ``paccayesu sabbaso  appicchā nāma sādhū''ti buddhādīhi pasaṭṭhā, tathā ^b^makkhappahānaṃ^eb^  paresaṃ guṇe makkhanassa pahānaṃ vūpasamo sabbassa dukkhassa  ^b^vūpasamo^eb^ nibbāpanaṃ sappurisehi vaṇṇitaṃ. ^b^itissu maṃ,  citta, tadā niyuñjasi,^eb^ ``samma, tayā tesu guṇesu  patiṭṭhātabba''nti, citta, tvaṃ evaṃ tadā niyuñjasi. ^b^idāni tvaṃ  gacchasi pubbaciṇṇaṃ^eb^ idāni maṃ tvaṃ pahāya attano purimāciṇṇaṃ  mahicchatādiṃ paṭipajjasi, kiṃ nāmetanti adhippāyo.</p>
              <p>[03] yamatthaṃ sandhāya ``gacchasi pubbaciṇṇa''nti vuttaṃ. taṃ dassetuṃ  ^b^``taṇhā avijjā cā''^eb^tiādi vuttaṃ. tattha ^b^taṇhā^eb^ti  paccayesu taṇhā, ^b^avijjā^eb^ti tattheva ādīnavapaṭicchādikā  avijjā. ^b^piyāpiya^eb^nti puttadārādīsu pemasaṅkhāto piyabhāvo  ceva pantasenāsanesu adhikusaladhammesu ^a^V2.0400^ea^ anabhiratisaṅkhāto  appiyabhāvo ca ubhayattha anurodhapaṭivirodho. ^b^subhāni  rūpānī^eb^ti ajjhattaṃ bahiddhā ca subharūpāni. ^b^sukhā vedanā^eb^ti  iṭṭhārammaṇe paṭicca uppajjanasukhavedanā. ^b^manāpiyā kāmaguṇā^eb^ti  vuttāvasesā manoramā ^a^M2.0474^ea^ kāmakoṭṭhāsā. ^b^vantā^eb^ti nirūpato  taṃnissitassa chandarāgassa vikkhambhanapahānena chaḍḍitatāya  pariccattatāya ca vantā. ^b^vante ahaṃ āvamituṃ na ussahe^eb^ti evaṃ  te chaḍḍite puna paccāvamituṃ ahaṃ na sakkomi, pariccattā eva hontīti  vadati.</p>
              <p>[03] ^b^sabbatthā^eb^ti sabbesu bhavesu sabbāsu yonīsu sabbāsu  gatīsu viññāṇaṭṭhitīsu ca. ^b^vaco kataṃ mayā^eb^ti, ambho citta,  tava vacanaṃ mayā kataṃ. karonto ca ^b^bahūsu jātīsu na mesi  kopito^eb^ti anekāsu jātīsu pana mayā na kopito asi. mayā  neva paribhavito. tathāpi ^b^ajjhattasambhavo^eb^ attani sambhūto  hutvāpi tava akataññutāya ^b^dukkhe cīraṃ saṃsaritaṃ tayā kate^eb^ti  tayā nibbattite anādimati saṃsāradukkhe sucirakālaṃ mayā saṃsaritaṃ  paribbhamitaṃ.</p>
              <p>[03] idāni ``dukkhe ciraṃ saṃsaritaṃ tayā kate''ti saṅkhepato  vuttamatthaṃ uppattibhedena gatibhedena ca vitthārato dassento  ^b^``tvaññevā''^eb^tiādimāha. tattha ^b^rājadasī^eb^ti rājā asi,  dakāro padasandhikaro, vessā ca suddā ca bhavāma ekadā taveva  vāhasāti yojanā ^a^P3.0158^ea^. ^b^devattanaṃ vāpī^eb^ti  devabhāvaṃ vāpi tvaṃyeva ^b^no^eb^ amhākaṃ, citta, karosīti yojanā.  ^b^vāhasā^eb^ti kāraṇabhāvena.</p>
              <p>[03] ^b^taveva hetū^eb^ti taveva hetubhāvena. ^b^tvaṃmūlaka^eb^nti  tvaṃnimittaṃ.</p>
              <p>[03] ^b^nanu dubbhissasi maṃ punappuna^eb^nti punappunaṃ dubbhissasi  nuna, yathā pubbe tvaṃ anantāsu jātīsu, citta, mittapaṭirūpako  sapatto hutvā mayhaṃ punappunaṃ dubbhi, idāni tathā dubbhissasi maññe,  pubbe viya cāretuṃ na dassāmīti adhippāyo. ^b^muhuṃ muhuṃ  cāraṇikaṃva dassaya^eb^nti abhiṇhato caraṇārahaṃ viya mano dassento  caraṇārahaṃ purisaṃ vañcetvā caragopakaṃ nipphādento viya punappunaṃ taṃ taṃ  bhavaṃ dassento. ^b^ummattakeneva mayā palobhasī^eb^ti  ummattakapurisena viya mayā saddhiṃ kīḷanto taṃ taṃ palobhanīyaṃ  dassetvā palobhasi. ^b^kiñcāpi te, citta, virādhitaṃ mayā^eb^ti,  ambho citta, kiṃ nāma te mayā viraddhaṃ, taṃ kathehīti adhippāyo.</p>
              <p>[03] ^b^idaṃ pure citta^eb^nti idaṃ cittaṃ nāma ito pubbe rūpādīsu  ārammaṇesu rajjanādinā, yena ākārena icchati, yattheva cassa kāmo  uppajjati, tassa ^a^M2.0475^ea^ vasena yatthakāmaṃ yathā vicarantassa  sukhaṃ ^a^V2.0401^ea^ hoti,  tatheva ca caranto yathāsukhaṃ dīgharattaṃ cārikaṃ acari. ajjāhaṃ  pabhinnamadaṃ mattahatthiṃ hatthācariyasaṅkhāto cheko aṅkusaggaho aṅkusena  viya yonisomanasikārena naṃ niggahessāmi, nassa vītikkamituṃ  dassāmīti.</p>
              <p>[03] ^b^satthā ca me lokamimaṃ adhiṭṭhahī^eb^ti mama satthā  sammāsambuddho imaṃ anavasesakhandhalokaṃ ñāṇena adhiṭṭhahi. kinti?  hutvā abhāvaṭṭhena ^b^aniccato,^eb^ kassacipi dhuvassa thāvarassa  abhāvato ^b^addhuvato^eb^ sukhasārādīnaṃ abhāvato ^b^asārato^eb^.  ^b^pakkhanda maṃ, citta, jinassa sāsane^eb^ti tasmā yāthāvato  paṭipajjituṃ, citta, maṃ jinassa bhagavato sāsane pakkhandehi  anuppavesehi. ``pakkhandima''ntipi pāḷi, jinassa sāsane imaṃ  lokaṃ ñāṇena pakkhanda, yāthāvato tārehi, pakkhandanto ca  vipassanāñāṇamaggena yāpento suduttarato mahantato saṃsāramahoghato maṃ  tārehi.</p>
              <p>[03] ^b^na te idaṃ, citta, yathā purāṇaka^eb^nti, ambho citta, idaṃ  attabhāvagehaṃ porāṇakaṃ viya tava na hotīti attho. kasmā?  ^b^nāhaṃ alaṃ tuyha vase nivattitu^eb^nti idānāhaṃ tava vase nivattituṃ  na yutto. yasmā ^b^mahesino^eb^ bhagavato ^b^pabbajitomhi^eb^  sāsane. pabbajitakālato ca paṭṭhāya ^a^P3.0159^ea^ samaṇā nāma  mādisāva na honti vināsadhārino, ekaṃsato samaṇāyeva hontīti  attho.</p>
              <p>[03] ^b^nagā^eb^ti sineruhimavantādayo sabbe pabbatā.  ^b^samuddā^eb^ti puratthimasamuddādayo sītasamuddādayo, na sabbe samuddā.  ^b^saritā^eb^ti gaṅgādayo sabbā nadiyo ca. ^b^vasundharā^eb^ti  pathavī. ^b^disā catasso^eb^ti puratthimādibhedā catasso disā.  ^b^vidisā^eb^ti puratthimadakkhiṇādayo catasso anudisā.  ^b^adho^eb^ti heṭṭhā yāva udakasandhārakavāyukhandhā. ^b^divā^eb^ti  devalokā. divāggahaṇena cettha tattha gate sattasaṅkhāre vadati.  ^b^sabbe aniccā tibhavā upaddutā^eb^ti sabbe kāmabhavādayo tayo bhavā  aniccā ceva jātiādīhi rāgādīhi kilesehi upaddutā pīḷitā ca,  na ettha kiñci khemaṭṭhānaṃ nāma atthi, tadabhāvato kuhiṃ gato, citta,  sukhaṃ ramissasi, tasmā tato nissaraṇañcettha pariyesāhīti  adhippāyo.</p>
              <p>[03] ^b^dhitippara^eb^nti ^a^M2.0476^ea^ dhitiparāyaṇaṃ paramaṃ thirabhāve ṭhitaṃ mamaṃ,  citta, kiṃ kāhisi, tato īsakampi maṃ cāletuṃ nāsakkhissasīti  attho. tenāha ^b^``na te alaṃ, citta, vasānuvattako''^eb^ti.  idāni tamevatthaṃ pākaṭataraṃ katvā dassento ^b^``na jātu bhastaṃ  ubhatomukhaṃ chupe ^a^V2.0402^ea^, dhiratthu pūraṃ navasotasandani''^eb^nti āha. tattha  ^b^bhasta^eb^nti ruttiṃ. ^b^ubhatomukha^eb^nti putoḷiyā ubhatomukhaṃ.  ^b^na jātu chupe^eb^ti ekaṃseneva pādenāpi na chupeyya, tathā  ^b^dhiratthu pūraṃ navasotasandani^eb^nti nānappakārassa asucino pūraṃ  navahi sotehi vaṇamukhehi asucisandaniṃ savatiṃ. tāya vaccakuṭiyā  dhī atthu, tassā garahā hotu.</p>
              <p>[03] evaṃ aṭṭhavīsatiyā gāthāhi niggaṇhanavasena cittaṃ ovaditvā  idāni vivekaṭṭhānācikkhaṇādinā sampahaṃsento  ^b^``varāhaeṇeyyavigāḷhasevite''^eb^tiādimāha. tattha  ^b^varāhaeṇeyyavigāḷhasevite^eb^ti varāhehi ceva eṇeyyehi ca  ogāhetvā sevite. ^b^pabbhārakuṭṭe^eb^ti pabbhāraṭṭhāne ceva pabbatasikhare  ca. ^b^pakateva sundare^eb^ti pakatiyā eva sundare atittimanohare.  ``pakativasundhare''ti vā pāṭho, pākatike bhūmipadeseti attho.  ^b^navambunā pāvusasittakānane^eb^ti pāvusavasena vuṭṭhena meghodakena  upasittavasse sutheve vane. ^b^tahiṃ guhāgehagato ramissasī^eb^ti  tasmiṃ pabbatakānane guhāsaṅkhātaṃ gehaṃ upagato bhāvanāratiyā  abhiramissasi.</p>
              <p>[03] ^b^te taṃ ramessantī^eb^ti te mayūrādayo vanasaññaṃ uppādentā taṃ  ramessantīti attho.</p>
              <p>[03] ^b^vuṭṭhamhi deve^eb^ti meghe adhippavuṭṭhe. ^b^caturaṅgule  tiṇe^eb^ti teneva gassodakapātena tattha tattha tiṇe  surattavaṇṇakambalasadise caturaṅgule ^a^P3.0160^ea^ jāte.  ^b^saṃpupphite meghanibhamhi kānane^eb^ti pāvusameghasaṅkāse kānane  sammadeva pupphite. ^b^nagantare^eb^ti pabbatantare. ^b^viṭapisamo  sayissa^eb^nti tarusadiso apariggaho hutvā nipajjissaṃ. ^b^taṃ me  mudū hehiti tūlasannibha^eb^nti taṃ tiṇapaccattharaṇaṃ mudu sukhasamphassaṃ  tūlasannibhaṃ tūlikasadisaṃ sayanaṃ me bhavissati.</p>
              <p>[03] ^b^tathā^eb^ ^a^M2.0477^ea^ ^b^tu kassāmi yathāpi issaro^eb^ti  yathā koci  issarapuriso attano vacanakaradāsādiṃ vase vatteti, ahampi, citta,  taṃ tathā karissāmi, mayhaṃ vase vattemiyeva. kathaṃ? ^b^yaṃ labbhati  tenapi hotu me ala^eb^nti catūsu paccayesu yaṃ yādisaṃ vā tādisaṃ vā  labbhati, tena ca mayhaṃ alaṃ pariyattaṃ hotu. etena idaṃ dasseti --  yasmā idhekacce sattā taṇhuppādahetu cittassa vase anuvattanti, ahaṃ  pana taṇhuppādaṃ dūrato vajjento cittaṃ dāsaṃ viya karonto attano vase  vattemīti. ^b^na tāhaṃ kassāmi yathā atandito, biḷārabhastaṃva  yathā sumaddita^eb^nti citta taṇhuppādaparivajjanahetu, puna tanti cittaṃ  āmasati, yathā aññopi koci sammappadhānayogena bhāvanāya  atandito attano cittaṃ kammakkhamaṃ, kammayoggaṃ karoti, tathā  ahampi, citta, taṃ kammakkhamaṃ, kammayoggaṃ mayhaṃ vase vattaṃ karissāmi ^a^V2.0403^ea^.  yathā kiṃ? ^b^biḷārabhastaṃva yathā sumadditaṃ, na^eb^iti nipātamattaṃ.  yathā suṭṭhu madditaṃ biḷārabhastaṃ kammakkhamaṃ, kammayoggaṃ sukhena  pariharaṇīyañca hoti, tathāhaṃ taṃ karissāmi.</p>
              <p>[03] ^b^vīriyena taṃ mayha vasānayissa^eb^nti, ambho citta, taṃ  attano vīriyena bhāvanābalaṃ uppādetvā tena mayhaṃ vasaṃ ānayissaṃ.  ^b^gajaṃva mattaṃ kusalaṅkusaggaho^eb^ti yathā kusalo cheko aṅkusaggaho  hatthācariyo attano sikkhābalena mattahatthiṃ attano vasaṃ āneti,  tathevāti attho.</p>
              <p>[03] ^b^tayā sudantena avaṭṭhitena hī^eb^ti ^b^hī^eb^ti nipātamattaṃ,  citta, samathavipassanābhāvanāhi suṭṭhu dantena tato eva sammadeva  vipassanāvīthiṃ paṭipannattā avaṭṭhitena tayā. ^b^hayena  yoggācariyova ujjunā^eb^ti yathā sudantena sudantattā eva ujunā  avaṅkagatinā assājānīyena yoggācariyo assadammasārathi  akhemaṭṭhānato khemantabhūmiṃ paṭipajjituṃ sakkoti, evaṃ ^b^pahomi maggaṃ  paṭipajjituṃ siva^eb^nti asivabhāvakarānaṃ kilesānaṃ abhāvena sivaṃ.  ^b^cittānurakkhīhī^eb^ti attano cittaṃ anurakkhaṇasīlehi buddhādīhi  sabbakālaṃ sevitaṃ ariyamaggaṃ ahaṃ paṭipajjituṃ adhigantuṃ pahomi  sakkomīti.</p>
              <p>[03] ^b^ārammaṇe^eb^ ^a^M2.0478^ea^ ^b^taṃ balasā nibandhisaṃ, nāgaṃva  thambhamhi daḷhāya^eb^  ^a^P3.0161^ea^ ^b^rajjuyā^eb^ti yathā hatthācariyo mahāhatthiṃ  āḷānathambhe daḷhāya thirāya rajjuyā nibandhati, evamahaṃ, citta,  kammaṭṭhānārammaṇe bhāvanābalena nibandhissaṃ. ^b^taṃ me suguttaṃ satiyā  subhāvita^eb^nti taṃ tvaṃ, citta, mama satiyā suguttaṃ subhāvitañca hutvā.  ^b^anissitaṃ sabbabhavesu hehisī^eb^ti ariyamaggabhāvanādibalena  kāmabhavādīsu sabbesupi bhavesu taṇhādinissayehi anissitaṃ  bhavissasi.</p>
              <p>[03] ^b^paññāya chetvā vipathānusārina^eb^nti uppathagāminaṃ  āyatanasamudayaṃ yāthāvato disvā yena samudayena uppathagāmī, tassa  kilesavissandanaṃ kilesavipphanditaṃ indriyasaṃvarūpanissayāya  paṭisaṅkhānapaññāya chinditvā sotavicchedanavasena āvaraṇaṃ katvā.  ^b^yogena niggayhā^eb^ti vipassanābhāvanāsaṅkhātena yogena  sāmatthiyavidhamanena niggahetvā. ^b^pathe nivesiyā^eb^ti  vipassanāvīthiyaṃ nivesetvā, patiṭṭhapetvā. yadā pana vipassanā  ussukkāpitā maggena ghaṭṭeti, tadā maggapaññāya ``yaṃkiñci  samudayadhammaṃ, sabbaṃ taṃ nirodhadhamma''nti (mahāva0 16; saṃ0 ni0   5.1081) nidassanena sabbaso āyatanasamudayassa vibhavaṃ  sambhavañca asammohato disvā sadevake loke ^b^aggavādino^eb^  sammāsambuddhassa ^b^dāyādo^eb^ orasaputto ^b^hehisi^eb^ bhavissasīti  attho.</p>
              <p>[03] ^b^catubbipallāsavasaṃ^eb^ ^a^V2.0404^ea^ ^b^adhiṭṭhita^eb^nti anicce niccanti, asubhe  subhanti, dukkhe sukhanti, anattani attāti imesaṃ catunnaṃ vipallāsānaṃ  vasaṃ adhiṭṭhitaṃ anuvattantaṃ. ^b^gāmaṇḍalaṃva parinesi, citta,  ma^eb^nti, ambho citta, maṃ gāmadārakaṃ viya parikaḍḍhasi, ito cito  parikaḍḍhasi. ^b^nanu saṃyojanabandhanacchida^eb^nti  saṃyojanasaṅkhātānaṃ dasannaṃ bandhanānaṃ chedakaṃ ^b^kāruṇikaṃ mahāmuniṃ^eb^  sammāsambuddhaṃ saṃsevasi nanu, ``tathārūpe mahānubhāve dūratova vajjesi,  mādise pana tapassine yathāruci parinesī''ti appasādalesena satthāraṃ  pasaṃsati.</p>
              <p>[03] ^b^migo yathā^eb^ti yathā migo rukkhagacchalatādīhi suṭṭhu  cittavicitte anākule kānane ^b^seri^eb^ sayaṃvasī ramati. ^b^rammaṃ  giriṃ pāvusābbhamālini^eb^nti evaṃ pāvusakāle samantato  sumālinīhi thalajajalajamālāhi samannāgatattā ^a^M2.0479^ea^ abbhamāliniṃ  janavivittatāya manoramatāya ca rammaṃ pabbataṃ labhitvā tattha nage  ramissaṃ, ^b^asaṃsayaṃ^eb^ ekaṃseneva tvaṃ, citta, parābhavissasi,  saṃsārabyasanehi ṭhassasīti attho.</p>
              <p>[03] ^b^ye tuyha chandena vasena vattino^eb^ti sabbe puthujjane  cittasāmaññena gahetvā vadati. tassattho -- ^b^ye^eb^ naranāriyo,  ambho ^a^P3.0162^ea^ citta, tuyhaṃ ^b^chandena vasena^eb^ ruciyā  ṭhitā ^b^yaṃ^eb^ gehanissitaṃ ^b^sukhaṃ anubhonti^eb^ anubhavissanti, te  ^b^aviddasū^eb^ andhabālā, ^b^māravasānuvattino^eb^ kilesamārādīnaṃ  vase anuvattanasīlā, ^b^bhavābhinandī^eb^ kāmādibhavameva  abhinandanato, tava sāvakā anusiṭṭhikarā. mayaṃ pana  sammāsambuddhassa sāvakā, na tuyhaṃ vase anuvattāmāti.</p>
              <p>[03] evaṃ thero pubbe attano uppannaṃ yonisomanasikāraṃ cittassa  niggaṇhanavasena pavattaṃ nānappakārato vibhajitvā samīpe ṭhitānaṃ  bhikkhūnaṃ ovādadānavasena dhammaṃ kathesi. yaṃ panettha antarantarā  atthato na vibhattaṃ, taṃ heṭṭhā vuttanayattā uttānatthamevāti. </p>
              <p>[06] tālapuṭattheragāthāvaṇṇanā niṭṭhitā. </p>
              <p>[06] paññāsanipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 20. saṭṭhinipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. mahāmoggallānattheragāthāvaṇṇanā</h3n>
            <h4>
              <h4n> </h4n>
              <p>[03] saṭṭhinipāte ^a^M2.0480^ea^ ^a^V2.0405^ea^ ^b^āraññikā^eb^tiādikā āyasmato  mahāmoggallānattherassa gāthā. kā uppatti? tassa vatthu  dhammasenāpativatthumhi vuttameva. thero hi pabbajitadivasato sattame  divase magadharaṭṭhe kallavālagāmakaṃ upanissāya samaṇadhammaṃ karonto  thinamiddhe okkante satthārā -- ``moggallāna, moggallāna, mā,  brāhmaṇa, ariyaṃ tuṇhībhāvaṃ pamādo''tiādinā (saṃ0 ni0   2.235) saṃvejito thinamiddhaṃ vinodetvā bhagavatā vuccamānaṃ  dhātukammaṭṭhānaṃ suṇanto eva vipassanaṃ vaḍḍhetvā paṭipāṭiyā  uparimaggattayaṃ upagantvā aggaphalakkhaṇe sāvakapāramīñāṇassa matthakaṃ  pāpuṇi. tena vuttaṃ ^b^apadāne^eb^ (apa0 thera 1.1.375-397) -- </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] vihāsi himavantamhi, devasaṅghapurakkhato.. </p>
              <p>[21] ``varuṇo nāma nāmena, nāgarājā ahaṃ tadā. </p>
              <p>[22] kāmarūpī vikubbāmi, mahodadhinivāsahaṃ.. </p>
              <p>[21] ``saṅgaṇiyaṃ gaṇaṃ hitvā, tūriyaṃ paṭṭhapesahaṃ. </p>
              <p>[22] sambuddhaṃ parivāretvā, vādesuṃ accharā tadā.. </p>
              <p>[21] ``vajjamānesu tūresu, devā tūrāni vajjayuṃ. </p>
              <p>[22] ubhinnaṃ saddaṃ sutvāna, buddhopi sampabujjhatha.. </p>
              <p>[21] ``nimantetvāna sambuddhaṃ, sakaṃ bhavanupāgamiṃ. </p>
              <p>[22] āsanaṃ paññapetvāna, kālamārocayiṃ ahaṃ.. </p>
              <p>[21] ``khīṇāsavasahassehi, parivuto lokanāyako. </p>
              <p>[22] obhāsento disā sabbā, bhavanaṃ me upāgami.. </p>
              <p>[21] ``upaviṭṭhaṃ mahāvīraṃ, devadevaṃ narāsabhaṃ. </p>
              <p>[22] sabhikkhusaṅghaṃ tappesiṃ, annapānenahaṃ tadā.. </p>
              <p>[21] ``anumodi ^a^M2.0481^ea^ mahāvīro, sayambhū aggapuggalo. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yo ^a^V2.0406^ea^ so saṅghaṃ apūjesi, buddhañca lokanāyakaṃ. </p>
              <p>[22] tena cittappasādena, devalokaṃ gamissati.. </p>
              <p>[21] ``sattasattatikkhattuñca, devarajjaṃ karissati. </p>
              <p>[22] pathabyā rajjaṃ aṭṭhasataṃ, vasudhaṃ āvasissati.. </p>
              <p>[21] ``pañcapaññāsakkhattuñca, cakkavattī bhavissati. </p>
              <p>[22] bhogā asaṅkhiyā tassa, uppajjissanti tāvade.. </p>
              <p>[21] ``aparimeyye ito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``nirayā so cavitvāna, manussattaṃ gamissati. </p>
              <p>[22] kolito nāma nāmena, brahmabandhu bhavissati.. </p>
              <p>[21] ``so pacchā pabbajitvāna, kusalamūlena codito. </p>
              <p>[22] gotamassa bhagavato, dutiyo hessati sāvako.. </p>
              <p>[21] ``āraddhavīriyo pahitatto, iddhiyā pāramiṃ gato. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``pāpamittopanissāya, kāmarāgavasaṃ gato. </p>
              <p>[22] mātaraṃ pitarañcāpi, ghātayiṃ duṭṭhamānaso.. </p>
              <p>[21] ``yaṃ yaṃ yonupapajjāmi, nirayaṃ atha mānusaṃ. </p>
              <p>[22] pāpakammasamaṅgitā, bhinnasīso marāmahaṃ.. </p>
              <p>[21] ``idaṃ pacchimakaṃ mayhaṃ, carimo vattate bhavo. </p>
              <p>[22] idhāpi ediso mayhaṃ, maraṇakāle bhavissati.. </p>
              <p>[21] ``pavivekamanuyutto, samādhibhāvanārato. </p>
              <p>[22] sabbāsave pariññāya, viharāmi anāsavo.. </p>
              <p>[21] ``dharaṇimpi sugambhīraṃ, bahalaṃ duppadhaṃsiyaṃ. </p>
              <p>[22] vāmaṅguṭṭhena khobheyyaṃ, iddhiyā pāramiṃ gato.. </p>
              <p>[21] ``asmimānaṃ ^a^M2.0482^ea^ na passāmi, māno mayhaṃ na vijjati. </p>
              <p>[22] sāmaṇere upādāya, garucittaṃ karomahaṃ.. </p>
              <p>[21] ``aparimeyye ito kappe, yaṃ kammamabhinīhariṃ. </p>
              <p>[22] tāhaṃ bhūmimanuppatto, pattomhi āsavakkhayaṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti..</p>
              <p>[03] atha naṃ satthā aparabhāge jetavanamahāvihāre ariyagaṇamajjhe  nisinno tena tena guṇena attano sāvake etadagge ṭhapento  ``etadaggaṃ, bhikkhave, mama sāvakānaṃ bhikkhūnaṃ iddhimantānaṃ yadidaṃ  mahāmoggallāno''ti (a0 ni0  1.188, 190) iddhimantatāya  etadagge ṭhapesi. tena evaṃ satthārā etadagge ṭhapitena  sāvakapāramiyā matthakaṃ pattena mahātherena taṃ taṃ nimittaṃ āgamma tattha  tattha bhāsitā gāthā, tā saṅgītikāle dhammasaṅgāhakehi -- </p>
              <p>[03] 1149^b^.^eb^ </p>
              <p>[21] ``āraññikā ^a^V2.0407^ea^ piṇḍapātikā, uñchāpattāgate ratā. </p>
              <p>[22] dālemu maccuno senaṃ, ajjhattaṃ susamāhitā.. </p>
              <p>[03] 1150^b^.^eb^ </p>
              <p>[21] ``āraññikā ^a^P3.0163^ea^ piṇḍapātikā,  uñchāpattāgate ratā. </p>
              <p>[22] dhunāma maccuno senaṃ, naḷāgāraṃva kuñjaro.. </p>
              <p>[03] 1151^b^.^eb^ </p>
              <p>[21] ``rukkhamūlikā sātatikā, uñchāpattāgate ratā. </p>
              <p>[22] dālemu maccuno senaṃ, ajjhattaṃ susamāhitā.. </p>
              <p>[03] 1152^b^.^eb^ </p>
              <p>[21] ``rukkhamūlikā sātatikā, uñchāpattāgate ratā. </p>
              <p>[22] dhunāma maccuno senaṃ, naḷāgāraṃva kuñjaro.. </p>
              <p>[03] 1153^b^.^eb^ </p>
              <p>[21] ``aṭṭhikaṅkalakuṭike, maṃsanhārupasibbite. </p>
              <p>[22] dhiratthu pure duggandhe, paragatte mamāyase.. </p>
              <p>[03] 1154.^b^.^eb^ </p>
              <p>[21] ``tava sarīraṃ navasotaṃ, duggandhakaraṃ paribandhaṃ. </p>
              <p>[22] bhikkhu parivajjayate taṃ, mīḷhañca yathā sucikāmo.. </p>
              <p>[03] 1156^b^.^eb^ </p>
              <p>[21] ``evañce ^a^M2.0483^ea^ taṃ jano jaññā, yathā jānāmi taṃ ahaṃ. </p>
              <p>[22] ārakā parivajjeyya, gūthaṭṭhānaṃva pāvuse.. </p>
              <p>[03] 1157^b^.^eb^ </p>
              <p>[21] ``evametaṃ mahāvīra, yathā samaṇa bhāsasi. </p>
              <p>[22] ettha ceke visīdanti, paṅkamhiva jaraggavo.. </p>
              <p>[03] 1158^b^.^eb^ </p>
              <p>[21] ``ākāsamhi haliddiyā, yo maññetha rajetave. </p>
              <p>[22] aññena vāpi raṅgena, vighātudayameva taṃ.. </p>
              <p>[03] 1159^b^.^eb^ </p>
              <p>[21] ``tadākāsasamaṃ cittaṃ, ajjhattaṃ susamāhitaṃ. </p>
              <p>[22] mā pāpacitte āsādi, aggikhandhaṃva pakkhimā.. </p>
              <p>[03] 1160^b^.^eb^ </p>
              <p>[21] ``passa cittakataṃ bimbaṃ, arukāyaṃ samussitaṃ. </p>
              <p>[22] āturaṃ bahusaṅkappaṃ, yassa natthi dhuvaṃ ṭhiti.. </p>
              <p>[03] 1161^b^.^eb^ </p>
              <p>[21] ``passa cittakataṃ rūpaṃ, maṇinā kuṇḍalena ca. </p>
              <p>[22] aṭṭhiṃ tacena onaddhaṃ, saha vatthehi sobhati.. </p>
              <p>[03] 1162^b^.^eb^ </p>
              <p>[21] ``alattakakatā ^a^V2.0408^ea^ pādā, mukhaṃ cuṇṇakamakkhitaṃ. </p>
              <p>[22] alaṃ bālassa mohāya, no ca pāragavesino.. </p>
              <p>[03] 1163^b^.^eb^ </p>
              <p>[21] ``aṭṭhāpadakatā kesā, nettā añjanamakkhitā. </p>
              <p>[22] alaṃ bālassa mohāya, no ca pāragavesino.. </p>
              <p>[03] 1164^b^.^eb^ </p>
              <p>[21] ``añjanīva navā cittā, pūtikāyo alaṅkato. </p>
              <p>[22] alaṃ bālassa mohāya, no ca pāragavesino.. </p>
              <p>[03] 1165^b^.^eb^ </p>
              <p>[21] ``odahi migavo pāsaṃ, nāsadā vāguraṃ migo. </p>
              <p>[22] bhutvā nivāpaṃ gacchāma, kaddante migabandhake.. </p>
              <p>[03] 1166^b^.^eb^ </p>
              <p>[21] ``chinno pāso migavassa, nāsadā vāguraṃ migo. </p>
              <p>[22] bhutvā nivāpaṃ gacchāma, socante migaluddake.. </p>
              <p>[03] 1167^b^.^eb^ </p>
              <p>[21] ``tadāsi yaṃ bhiṃsanakaṃ, tadāsi lomahaṃsanaṃ. </p>
              <p>[22] anekākārasampanne, sāriputtamhi nibbute.. </p>
              <p>[03] 1168^b^.^eb^ </p>
              <p>[21] ``aniccā ^a^M2.0484^ea^ vata saṅkhārā, uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho.. </p>
              <p>[03] 1169^b^.^eb^ </p>
              <p>[21] ``sukhumaṃ te paṭivijjhanti, vālaggaṃ usunā yathā. </p>
              <p>[22] ye pañcakkhandhe passanti, parato no ca attato.. </p>
              <p>[03] 1170^b^.^eb^ </p>
              <p>[21] ``ye ca passanti saṅkhāre, parato no ca attato. </p>
              <p>[22] paccabyādhiṃsu nipuṇaṃ, vālaggaṃ usunā yathā.. </p>
              <p>[03] 1171^b^.^eb^ </p>
              <p>[21] ``sattiyā viya omaṭṭho, ḍayhamānova matthake. </p>
              <p>[22] kāmarāgappahānāya, sato bhikkhu paribbaje.. </p>
              <p>[03] 1172^b^.^eb^ </p>
              <p>[21] ``sattiyā viya omaṭṭho, ḍayhamānova matthake. </p>
              <p>[22] bhavarāgappahānāya, sato bhikkhu paribbaje.. </p>
              <p>[03] 1173^b^.^eb^ </p>
              <p>[21] ``codito ^a^P3.0164^ea^ bhāvitattena,  sarīrantimadhārinā. </p>
              <p>[22] migāramātupāsādaṃ, pādaṅguṭṭhena kampayiṃ.. </p>
              <p>[03] 1174^b^.^eb^ </p>
              <p>[21] ``nayidaṃ sithilamārabbha, nayidaṃ appena thāmasā. </p>
              <p>[22] nibbānamadhigantabbaṃ, sabbaganthapamocanaṃ.. </p>
              <p>[03] 1175^b^.^eb^ </p>
              <p>[21] ``ayañca daharo bhikkhu, ayamuttamaporiso. </p>
              <p>[22] dhāreti antimaṃ dehaṃ, jetvā māraṃ savāhanaṃ.. </p>
              <p>[03] 1176^b^.^eb^ </p>
              <p>[21] ``vivaramanupabhanti vijjutā, vebhārassa ca paṇḍavassa  ca. </p>
              <p>[22] nagavivaragato jhāyati, putto appaṭimassa tādino.. </p>
              <p>[03] 1177^b^.^eb^ </p>
              <p>[21] ``upasanto ^a^V2.0409^ea^ uparato, pantasenāsano muni. </p>
              <p>[22] dāyādo buddhaseṭṭhassa, brahmunā abhivandito.. </p>
              <p>[03] 1178^b^.^eb^ </p>
              <p>[21] ``upasantaṃ uparataṃ, pantasenāsanaṃ muniṃ. </p>
              <p>[22] dāyādaṃ buddhaseṭṭhassa, vanda brāhmaṇa kassapaṃ.. </p>
              <p>[03] 1179^b^.^eb^ </p>
              <p>[21] ``yo ca jātisataṃ gacche, sabbā brāhmaṇajātiyo. </p>
              <p>[22] sottiyo vedasampanno, manussesu punappunaṃ.. </p>
              <p>[03] 1180^b^.^eb^ </p>
              <p>[21] ``ajjhāyakopi ce assa, tiṇṇaṃ vedāna pāragū. </p>
              <p>[22] etassa vandanāyetaṃ, kalaṃ nāgghati soḷasiṃ.. </p>
              <p>[03] 1181^b^.^eb^ </p>
              <p>[21] ``yo ^a^M2.0485^ea^ so aṭṭha vimokkhāni, purebhattaṃ aphassayi. </p>
              <p>[22] anulomaṃ paṭilomaṃ, tato piṇḍāya gacchati.. </p>
              <p>[03] 1182^b^.^eb^ </p>
              <p>[21] ``tādisaṃ bhikkhuṃ māsādi, māttānaṃ khaṇi brāhmaṇa. </p>
              <p>[27] abhippasādehi manaṃ, arahantamhi tādine. </p>
              <p>[22] khippaṃ pañjaliko vanda, mā te vijaṭi matthakaṃ.. </p>
              <p>[03] 1183^b^.^eb^ </p>
              <p>[21] ``neso passati saddhammaṃ, saṃsārena purakkhato. </p>
              <p>[22] adhogamaṃ jimhapathaṃ, kummaggamanudhāvati.. </p>
              <p>[03] 1184^b^.^eb^ </p>
              <p>[21] ``kimīva mīḷhasallitto, saṅkhāre adhimucchito. </p>
              <p>[22] pagāḷho lābhasakkāre, tuccho gacchati poṭṭhilo.. </p>
              <p>[03] 1185^b^.^eb^ </p>
              <p>[21] ``imañca passa āyantaṃ, sāriputtaṃ sudassanaṃ. </p>
              <p>[22] vimuttaṃ ubhatobhāge, ajjhattaṃ susamāhitaṃ.. </p>
              <p>[03] 1186^b^.^eb^ </p>
              <p>[21] ``visallaṃ khīṇasaṃyogaṃ, tevijjaṃ maccuhāyinaṃ. </p>
              <p>[22] dakkhiṇeyyaṃ manussānaṃ, puññakkhettaṃ anuttaraṃ.. </p>
              <p>[03] 1187^b^.^eb^ ``ete ^a^P3.0165^ea^ sambahulā devā, iddhimanto yasassino. </p>
              <p>[27] dasa devasahassāni, sabbe brahmapurohitā. </p>
              <p>[22] moggallānaṃ namassantā, tiṭṭhanti pañjalīkatā.. </p>
              <p>[03] 1188^b^.^eb^ </p>
              <p>[21] ``namo te purisājañña, namo te purisuttama. </p>
              <p>[22] yassa te āsavā khīṇā, dakkhiṇeyyosi mārisa.. </p>
              <p>[03] 1189^b^.^eb^ </p>
              <p>[21] ``pūjito naradevena, uppanno maraṇābhibhū. </p>
              <p>[22] puṇḍarīkaṃva toyena, saṅkhārenupalimpati.. </p>
              <p>[03] 1190^b^.^eb^ </p>
              <p>[21] ``yassa muhuttena sahassadhā loko, saṃvidito  sabrahmakappo vasi. </p>
              <p>[22] iddhiguṇe cutupapāte kāle, passati devatā sa bhikkhu..</p>
              <p>[03]  </p>
              <p>[03] 1191^b^.^eb^ </p>
              <p>[21] ``sāriputtova ^a^M2.0486^ea^ ^a^V2.0410^ea^ paññāya, sīlena upasamena ca. </p>
              <p>[22] yopi pāraṅgato bhikkhu, etāvaparamo siyā.. </p>
              <p>[03] 1192^b^.^eb^ </p>
              <p>[21] ``koṭisatasahassassa, attabhāvaṃ khaṇena nimmine. </p>
              <p>[22] ahaṃ vikubbanāsu kusalo, vasībhūtomhi iddhiyā.. </p>
              <p>[03] 1193^b^.^eb^ </p>
              <p>[21] ``samādhivijjāvasipāramīgato, moggallānagotto  asitassa sāsane. </p>
              <p>[22] dhīro samucchindi samāhitindriyo, nāgo yathā  pūtilataṃva bandhanaṃ.. </p>
              <p>[03] 1194^b^.^eb^ </p>
              <p>[21] ``pariciṇṇo mayā satthā, kataṃ buddhassa sāsanaṃ. </p>
              <p>[22] ohito garuko bhāro, bhavanetti samūhatā.. </p>
              <p>[03] 1195^b^.^eb^ </p>
              <p>[21] ``yassa catthāya pabbajito, agārasmānagāriyaṃ. </p>
              <p>[22] so me attho anuppatto, sabbasaṃyojanakkhayo.. </p>
              <p>[03] 1196^b^.^eb^ </p>
              <p>[21] ``kīdiso nirayo āsi, yattha dussī apaccatha. </p>
              <p>[22] vidhuraṃ sāvakamāsajja, kakusandhañca brāhmaṇaṃ.. </p>
              <p>[03] 1197^b^.^eb^ </p>
              <p>[21] ``sataṃ āsi ayosaṅkū, sabbe paccattavedanā. </p>
              <p>[27] īdiso nirayo āsi, yattha dussī apaccatha. </p>
              <p>[22] vidhuraṃ sāvakamāsajja, kakusandhañca brāhmaṇaṃ.. </p>
              <p>[03] 1198^b^.^eb^ </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[03] 1199^b^.^eb^ </p>
              <p>[21] ``majjhesarasmiṃ tiṭṭhanti, vimānā kappaṭhāyino. </p>
              <p>[27] veḷuriyavaṇṇā rucirā, accimanto pabhassarā. </p>
              <p>[22] accharā tattha naccanti, puthu nānattavaṇṇiyo.. </p>
              <p>[03] 1200^b^.^eb^ </p>
              <p>[21] ``yo etamabhijānāti...pe0... kaṇha dukkhaṃ  nigacchasi.. </p>
              <p>[03] 1201^b^.^eb^ </p>
              <p>[21] ``yo ve buddhena codito, bhikkhusaṅghassa pekkhato. </p>
              <p>[22] migāramātupāsādaṃ, pādaṅguṭṭhena kampayi.. </p>
              <p>[03] 1202^b^.^eb^ </p>
              <p>[21] ``yo ^a^M2.0487^ea^ ^a^P3.0166^ea^ etamabhijānāti...pe0...  kaṇha dukkhaṃ nigacchasi.. </p>
              <p>[03] 1203^b^.^eb^ </p>
              <p>[21] ``yo vejayantapāsādaṃ, pādaṅguṭṭhena kampayi. </p>
              <p>[22] iddhibalenupatthaddho, saṃvejesi ca devatā.. </p>
              <p>[03] 1204^b^.^eb^ </p>
              <p>[21] ``yo etamabhijānāti...pe0... kaṇha dukkhaṃ  nigacchasi.. </p>
              <p>[03] 1205^b^.^eb^ </p>
              <p>[21] ``yo vejayantapāsāde, sakkaṃ so paripucchati. </p>
              <p>[27] api āvuso jānāsi, taṇhakkhayavimuttiyo. </p>
              <p>[22] tassa sakko viyākāsi, pañhaṃ puṭṭho yathātathaṃ.. </p>
              <p>[03] 1206^b^.^eb^ </p>
              <p>[21] ``yo ^a^V2.0411^ea^ etamabhijānāti...pe0... kaṇha dukkhaṃ  nigacchasi.. </p>
              <p>[03] 1207^b^.^eb^ </p>
              <p>[21] ``yo brahmānaṃ paripucchati, sudhammāyaṃ ṭhito sabhaṃ. </p>
              <p>[27] ajjāpi tyāvuso sā diṭṭhi, yā te diṭṭhi pure ahu. </p>
              <p>[22] passasi vītivattantaṃ, brahmaloke pabhassaraṃ.. </p>
              <p>[03] 1208^b^.^eb^ </p>
              <p>[21] ``tassa brahmā viyākāsi, pañhaṃ puṭṭho yathātathaṃ. </p>
              <p>[22] na me mārisa sā diṭṭhi, yā me diṭṭhi pure ahu.. </p>
              <p>[03] 1209^b^.^eb^ </p>
              <p>[21] ``passāmi vītivattantaṃ, brahmaloke pabhassaraṃ. </p>
              <p>[22] sohaṃ ajja kathaṃ vajjaṃ, ahaṃ niccomhi sassato.. </p>
              <p>[03] 1210^b^.^eb^ </p>
              <p>[21] ``yo etamabhijānāti...pe0... kaṇha dukkhaṃ  nigacchasi.. </p>
              <p>[03] 1211^b^.^eb^ </p>
              <p>[21] ``yo mahāneruno kūṭaṃ, vimokkhena aphassayi. </p>
              <p>[22] vanaṃ pubbavidehānaṃ, ye ca bhūmisayā narā.. </p>
              <p>[03] 1212^b^.^eb^ </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[03] 1213^b^.^eb^ </p>
              <p>[21] ``na ve aggi cetayati, ahaṃ bālaṃ ḍahāmiti. </p>
              <p>[22] bālova jalitaṃ aggiṃ, āsajja naṃ paḍayhati.. </p>
              <p>[03] 1214^b^.^eb^ </p>
              <p>[21] ``evameva ^a^M2.0488^ea^ tuvaṃ māra, āsajja naṃ tathāgataṃ. </p>
              <p>[22] sayaṃ ḍahissasi attānaṃ, bālo aggiṃva samphusaṃ.. </p>
              <p>[03] 1215^b^.^eb^ </p>
              <p>[21] ``apuññaṃ pasavī māro, āsajja naṃ tathāgataṃ. </p>
              <p>[22] kinnu maññasi pāpima, na me pāpaṃ vipaccati.. </p>
              <p>[03] 1216^b^.^eb^ </p>
              <p>[21] ``karato te cīyate pāpaṃ, cirarattāya antaka. </p>
              <p>[22] māra nibbinda buddhamhā, āsaṃ mākāsi bhikkhusu.. </p>
              <p>[03] 1217^b^.^eb^ </p>
              <p>[21] ``iti māraṃ atajjesi, bhikkhu bhesakaḷāvane. </p>
              <p>[22] tato so dummano yakkho, tatthevantaradhāyathā''ti..  -- </p>
              <p>[25] itthaṃ sudaṃ āyasmā mahāmoggallāno thero gāthāyo  abhāsitthāti.</p>
              <p>[03] iminā anukkamena ekaccaṃ saṅgahaṃ āropetvā ṭhapitā.</p>
              <p>[03] tattha ^b^``āraññikā''^eb^tiādikā catasso gāthā bhikkhūnaṃ  ovādadānavasena bhāsitā. ^b^āraññikā^eb^ti gāmantasenāsanaṃ  paṭikkhipitvā āraññakadhutaṅgasamādānena āraññikā. saṅghabhattaṃ  paṭikkhipitvā piṇḍapātikaṅgasamādānena ^a^P3.0167^ea^  ^b^piṇḍapātikā,^eb^ ghare ghare laddhapiṇḍapātena yāpanakā.  ^b^uñchāpattāgate^eb^ ^a^V2.0412^ea^ ^b^ratā^eb^ti uñchācariyāya patte āgate pattapariyāpanne  ratā, teneva abhiratā santuṭṭhā. ^b^dālemu maccuno sena^eb^nti attānaṃ  anatthajanane sahāyabhāvūpagamanato maccurājassa senābhūtaṃ kilesavāhiniṃ  samucchindema. ^b^ajjhattaṃ susamāhitā^eb^ti gocarajjhattesu suṭṭhu  samāhitā hutvā, etenassa padālanupāyamāha.</p>
              <p>[03] ^b^dhunāmā^eb^ti niddhunāma viddhaṃsema.</p>
              <p>[03] ^b^sātatikā^eb^ti sātaccakārino bhāvanāya satatapavattavīriyā.</p>
              <p>[03] ^b^``aṭṭhikaṅkalakuṭike''^eb^tiādikā catasso gāthā attānaṃ  palobhetuṃ upagatāya gaṇikāya ovādavasena abhāsi. tattha  ^b^aṭṭhikaṅkalakuṭike^eb^ti aṭṭhisaṅkhalikāmayakuṭike.  ^b^nhārupasibbite^eb^ti navahi nhārusatehi samantato sibbite.  araññe kuṭiyo dārudaṇḍe ussāpetvā ^a^M2.0489^ea^ valliādīhi bandhitvā  kariyanti, tvaṃ pana paramajegucchena aṭṭhikaṅkalena paramajeguccheheva  nhārūhi bandhitvā katā, ativiya jegucchā paṭikkūlā cāti dasseti.  ^b^dhiratthu pūre duggandhe^eb^ti kesalomādino nānappakārassa  asucino pūre paripuṇṇe, tato eva duggandhe dhiratthu tava dhīkāro  hotu. ^b^paragatte mamāyase^eb^ti idañca te duggandhassa upari  phoṭasamuṭṭhānaṃ parissayaṃ evaṃ asuciduggandhaṃ jegucchaṃ paṭikkūlasamādānaṃ  tādise eva aññasmiṃ padese soṇasiṅgālakimikulādīnaṃ gattabhūte  kaḷevare mamattaṃ karosi.</p>
              <p>[03] ^b^gūthabhaste^eb^ti gūthabharitabhastasadise. ^b^taconaddhe^eb^ti  tacena onaddhe chavimattapaṭicchāditakibbise.  ^b^uragaṇḍipisācinī^eb^ti ure ṭhitagaṇḍadvayavatī bhayānakabhāvato  anatthāvahato ca pisācasadisī. ^b^yāni sandanti sabbadā^eb^ti  yāni nava sotāni, nava vaṇamukhāni sabbadā rattindivaṃ sandanti,  savanti, asuciṃ paggharanti.</p>
              <p>[03] ^b^paribandha^eb^nti sammāpaṭipattiparibandhabhūtaṃ. ^b^bhikkhū^eb^ti  saṃsāre bhayaṃ ikkhanto bhinnakileso vā dūrato ^b^parivajjayate^eb^ti  mamattaṃ na karoti. ^b^mīḷhañca yathā sucikāmo^eb^ti ^b^ca^eb^-iti  nipātamattaṃ. yathā sucijātiko sucimeva icchanto sasīsaṃ nhāto  mīḷhaṃ disvā dūratova parivajjesi, evamevaṃ bhikkhūti attho.</p>
              <p>[03] ^b^evañce taṃ jano jaññā, yathā jānāmi taṃ aha^eb^nti evaṃ  sarīrasaññitaṃ asucipuñjaṃ yathā ahaṃ yathābhūtaṃ jānāmi, evameva  mahājano jāneyya, taṃ ārakā dūratova parivajjeyya. ^b^gūthaṭṭhānaṃva^eb^  ^a^V2.0413^ea^ ^b^pāvuse^eb^ti pāvusakāle kilinnāsuciṃ nirantaraṃ gūthaṭṭhānaṃ viya  sucijātiko. yasmā pana taṃ yathābhūtaṃ na jānāti, tasmā tattha  nimuggo sīsaṃ na ukkhipatīti adhippāyo.</p>
              <p>[03] evaṃ ^a^P3.0168^ea^ therena sarīre dose vibhāvite sā  gaṇikā lajjāvanatamukhā there gāravaṃ paccupaṭṭhapetvā ^b^``evametaṃ  mahāvīrā''^eb^ti gāthaṃ vatvā theraṃ vanditvā aṭṭhāsi. tattha ^b^ettha  ceke^eb^ti evaṃ pākaṭapaṭikkūlasabhāvepi etasmiṃ kāye ekacce sattā  āsattibalavatāya ^b^visīdanti^eb^ visādaṃ ^a^M2.0490^ea^ āpajjanti.  ^b^paṅkamhiva jaraggavo^eb^ mahākaddamakucchiyaṃ sampatitadubbalabalibaddo  viya byasanameva pāpuṇantīti attho.</p>
              <p>[03] puna taṃ thero mādise evarūpā paṭipatti niratthakā vighātāvahā  evāti dassento ^b^``ākāsamhī''^eb^tiādinā gāthādvayamāha.  tassattho -- yo puggalo haliddiyā aññena vā raṅgajātena ākāsaṃ  rañjituṃ maññeyya, tassa taṃ kammaṃ ^b^vighātudayaṃ^eb^ cittavighātāvahameva  siyā, yathā taṃ avisaye yogo.</p>
              <p>[03] ^b^tadākāsasamaṃ citta^eb^nti tayidaṃ mama cittaṃ ākāsasamaṃ  katthaci alaggabhāvena ajjhattaṃ suṭṭhu samāhitaṃ, tasmā ^b^mā pāpacitte  āsādī^eb^ti kāmesu nimuggatāya lāmakacitte nihīnacitte mādise mā  āsādehi. ^b^aggikhandhaṃva pakkhimā^eb^ti pakkhimā salabho  aggikkhandhaṃ āsādento anatthameva pāpuṇāti, evaṃ sampadamidaṃ  tuyhanti dasseti.</p>
              <p>[03] ^b^passa cittakata^eb^ntiādikā satta gāthā tameva gaṇikaṃ  disvā vipallattacittānaṃ bhikkhūnaṃ ovādadānavasena vuttā. taṃ sutvā  sā gaṇikā maṅkubhūtā āgatamaggeneva palātā.</p>
              <p>[03] ^b^tadāsī^eb^tiādikā catasso gāthā āyasmato  sāriputtattherassa parinibbānaṃ ārabbha vuttā. tattha  ^b^anekākārasampanne^eb^ti anekehi sīlasaṃvarādippakārehi paripuṇṇe.</p>
              <p>[03] ^b^sukhumaṃ te paṭivijjhantī^eb^ti te yogino atisukhumaṃ  paṭivijjhanti nāma. yathā kiṃ? ^b^vālaggaṃ usunā yathā^eb^ yathā  satadhābhinnassa vālassa ekaṃ aṃsu aggaṃ rattandhakāratimisāya  vijjullatobhāsena vijjhantā viyāti attho. ke pana teti āha  ^b^``ye pañcakkhandhe passanti, parato no ca attato''^eb^ti. tattha  ^b^parato^eb^ti anattato. tassa attaggāhapaṭikkhepadassanañhetaṃ.  tenāha ^b^``no ca attato''^eb^ti. etena anattato abhivuṭṭhitassa  ariyamaggassa vasena dukkhasacce ^a^V2.0414^ea^ pariññābhisamayaṃ āha,  tadavinābhāvato pana itaresampi abhisamayānaṃ suppaṭivijjhatā vuttā  eva hotīti daṭṭhabbaṃ. keci pana ``anatthakārakato pare nāma  pañcupādānakkhandhāti `parato passantī'ti iminā visesato sabbopi  sammadeva vutto''ti vadanti. ^b^paccabyādhiṃsū^eb^ti paṭivijjhiṃsu.</p>
              <p>[03] ^b^sattiyā^eb^ ^a^M2.0491^ea^ ^b^viya omaṭṭho^eb^ti paṭhamagāthā tissattheraṃ ārabbha  vuttā, dutiyā vaḍḍhamānattheraṃ. tā heṭṭhā vuttatthāva.</p>
              <p>[03] ^b^codito^eb^ ^a^P3.0169^ea^ ^b^bhāvitattenā^eb^ti gāthā  pāsādakampanasuttantaṃ ārabbha vuttā. tattha ^b^bhāvitattena  sarīrantimadhārinā^eb^ti bhagavantaṃ sandhāya vadati.</p>
              <p>[03] ^b^nayidaṃ sithilamārabbhā^eb^tiādikā dve gāthā hīnavīriyaṃ  ^b^veda^eb^nāmakaṃ daharabhikkhuṃ ārabbha vuttā. tattha  ^b^sithilamārabbhā^eb^ti sithilaṃ katvā vīriyaṃ akatvā. ^b^appena  thāmasā^eb^ti appakena vīriyabalena nayidaṃ nibbānaṃ adhigantabbaṃ,  mahanteneva pana catubbidhasammappadhānavīriyena pattabbanti attho.</p>
              <p>[03] ^b^vivaramanupabhantī^eb^tiādikā dve gāthā attano vivekabhāvaṃ  ārabbha vuttā. tattha ^b^brahmunā abhivandito^eb^ti mahābrahmunā  sadevakena lokena ca abhimukhena hutvā thomito namassito ca.</p>
              <p>[03] ^b^upasantaṃ uparata^eb^ntiādikā pañca gāthā rājagahaṃ piṇḍāya  pavisantaṃ mahākassapattheraṃ disvā ``kāḷakaṇṇī mayā diṭṭhā''ti  oloketvā ṭhitaṃ sāriputtattherassa bhāgineyyaṃ micchādiṭṭhibrāhmaṇaṃ  disvā tassa anukampāya ``ayaṃ brāhmaṇo mā nassī''ti  ariyūpavādapaṭighātatthaṃ ``theraṃ vandāhī''ti taṃ uyyojentena vuttā.  tattha ^b^jātisataṃ gacche^eb^ti jātīnaṃ sataṃ upagaccheyya.  ^b^sottiyo^eb^ti sottiyajātiko. ^b^vedasampanno^eb^ti ñāṇasampanno.  ^b^etassā^eb^ti therassa. ayañhettha saṅkhepattho -- ^b^yo^eb^  puggalo uditoditā asambhinnā satabrāhmaṇajātiyo anupaṭipāṭiyā  uppajjanavasena upagaccheyya, tattha ca brāhmaṇānaṃ vijjāsu nipphattiṃ gato  tiṇṇaṃ vedānaṃ pāragū siyā brāhmaṇavattañca pūrento, tassetaṃ  vijjādianuṭṭhānaṃ etassa mahākassapattherassa vandanāya  vandanāmayapuññassa soḷasiṃ kalaṃ nāgghati, vandanāmayapuññameva tato  mahantataranti.</p>
              <p>[03] ^b^aṭṭha^eb^ ^a^V2.0415^ea^ ^b^vimokkhānī^eb^ti rūpajjhānādike aṭṭha vimokkhe.  bhāvanāvasena hi laddhāni rūpajjhānāni paccanīkadhammehi suṭṭhu vimuttataṃ  abhirativasena ārammaṇe nirāsaṅgañca pavattiṃ upādāya  ``vimokkhānī''ti vuccanti. nirodhasamāpatti pana paccanīkadhammehi  vimuttattā eva. idha pana jhānameva veditabbaṃ.  ^b^anulomaṃ^eb^ ^a^M2.0492^ea^ ^b^paṭiloma^eb^nti paṭhamajjhānato paṭṭhāya  yāva nevasaññānāsaññāyatanā  anulomaṃ, nevasaññānāsaññāyatanato paṭṭhāya yāva paṭhamajjhānā  paṭilomaṃ. ^b^purebhatta^eb^nti bhattakiccato pureyeva.  ^b^aphassayī^eb^ti anekākāravokārā samāpattiyo samāpajji.  ^b^tato piṇḍāya gacchatī^eb^ti tato samāpattito vuṭṭhāya, tato vā  samāpattisamāpajjitato pacchā idāni piṇḍāya gacchatīti tadahu pavattaṃ  therassa paṭipattiṃ sandhāya vadati. thero pana divase divase tatheva  paṭipajjati.</p>
              <p>[03] ^b^tādisaṃ^eb^ ^a^P3.0170^ea^ ^b^bhikkhuṃ māsādī^eb^ti  yādisassa guṇā ekadesena vuttā, tādisaṃ tathārūpaṃ buddhānubuddhaṃ  mahākhīṇāsavaṃ bhikkhuṃ mā āsādehi. ^b^māttānaṃ khaṇi  brāhmaṇā^eb^ti āsādanena ca, brāhmaṇa, mā attānaṃ khaṇi, ariyūpavādena  attano kusaladhammaṃ vā ummulehi. ^b^abhippasādehi mana^eb^nti  ``sādhurūpo vata ayaṃ samaṇo''ti attano cittaṃ pasādehi. ^b^mā  te vijaṭi matthaka^eb^nti tava matthakaṃ tasmiṃ katena aparādhena sattadhā  mā phali. tasmā tassa paṭikāratthaṃ khippameva pañjaliko vandāti.  brāhmaṇo taṃ sutvā bhīto saṃviggo lomahaṭṭhajāto tāvadeva theraṃ  khamāpesi.</p>
              <p>[03] ^b^neso passatī^eb^tiādikā dve gāthā poṭṭhilaṃ nāma bhikkhuṃ  sammā apaṭipajjantaṃ micchājīvakataṃ disvā codanāvasena vuttā.  tattha ^b^neso passati saddhamma^eb^nti eso poṭṭhilo bhikkhu sataṃ  buddhādīnaṃ dhammaṃ maggaphalanibbānaṃ na passati. kasmā?  ^b^saṃsārena purakkhato^eb^ saṃsārabandhanāvijjādinā purakkhato apāyesu  nibbattanato ^b^adhogamaṃ^eb^ heṭṭhāgāmiṃ māyāsāṭheyyānugatattā  ^b^jimhapathaṃ^eb^ micchāmaggabhāvato ^b^kummagga^eb^bhūtaṃ micchājīvaṃ  ^b^anudhāvati^eb^ anuparivattati.</p>
              <p>[03] ^b^kimīva mīḷhasallitto^eb^ti gūthakimī viya mīḷhena  samantato litto kilesāsucivimissite ^b^saṅkhāre adhimucchito^eb^  ajjhāpanno. ^b^pagāḷho lābhasakkāre^eb^ti lābhe ca sakkāre ca  taṇhāvasena pakārato gāḷho ogāḷho. ^b^tuccho gacchati  poṭṭhilo^eb^ti adhisīlasikkhābhāvato tuccho asāro hutvā poṭṭhilo  bhikkhu gacchati pavattati.</p>
              <p>[03] ^b^imañca^eb^ ^a^M2.0493^ea^ ^a^V2.0416^ea^ ^b^passā^eb^tiādikā dve  gāthā āyasmantaṃ sāriputtaṃ  pasaṃsantena vuttā. tattha ^b^imañca passā^eb^ti āyasmantaṃ  sāriputtattheraṃ disvā pasannamānaso attano cittaṃ ālapati.  ^b^sudassana^eb^nti asekkhānaṃ sīlakkhandhānañceva pāripūriyā  sāvakapāramīñāṇassa ca pāripūriyā sundaradassanaṃ. ^b^vimuttaṃ  ubhatobhāge^eb^ti ubhatobhāgato vimuttattā ubhatobhāgavimuttaṃ ubhatobhāgeti  arūpasamāpattiyā rūpakāyato, maggena nāmakāyato, yathārahaṃ tehiyeva  vikkhambhanasamucchedabhāgehi vimuttanti attho. sabbaso rāgasallādīnaṃ  abhāvena ^b^visallaṃ^eb^ kāmādiyogānaṃ sammadeva khīṇattā  ^b^khīṇasaṃyogaṃ^eb^ suparisuddhassa vijjāttayassa adhigatattā  ^b^tevijjaṃ^eb^ maccurājassa bhañjitattā ^b^maccuhāyinaṃ^eb^ passāti  yojanā.</p>
              <p>[03] ^b^ete sambahulā^eb^tiādikā gāthā āyasmatā sāriputtattherena  mahāmoggallānattheraṃ pasaṃsantena vuttā. tattha ^b^pūjito naradevenā^eb^ti  narehi ca devehi ca paramāya pūjāya ^a^P3.0171^ea^ pūjito.  ^b^uppanno maraṇābhibhū^eb^ti loke uppanno hutvā maraṇaṃ abhibhavitvā  ṭhito. atha vā ^b^pūjito naradevena^eb^ sammāsambuddhena kāraṇabhūtena  ariyāya jātiyā uppanno. sammāsambuddho hi paṭhamaṃ kammunā naro  manusso hutvā pacchāpi ariyāya jātiyā uttamo devo devātidevo  ahosi, tasmā ``naradevo''ti vuccati. pūjito naradevena bhagavatā  pasaṃsāvasena uppanno maraṇābhibhūte loke uppanno hutvā maraṇābhibhū  maccuhāyī. ^b^puṇḍarīkaṃva toyena^eb^ udakena puṇḍarīkaṃ viya  saṅkhāragate taṇhādiṭṭhilepena na upalimpati, katthacipi anissitoti  attho.</p>
              <p>[03] ^b^yassā^eb^ti yena. ^b^muhutte^eb^ti khaṇamatte kāle.  ^b^sahassadhā^eb^ti sahassapakāro. ^b^loko^eb^ti okāsaloko.  ayañhettha attho -- yena mahiddhikena āyasmatā mahāmoggallānena  sahassilokadhātu khaṇeneva sammadeva vidito, paccakkhato ñāto  ^b^sabrahmakappo^eb^ mahābrahmasadiso āvajjanādivasībhāvappattiyā  iddhisampadāya cutūpapāte ca vasī. ^b^kāle passatī^eb^ti tadanurūpe  kāle dibbena cakkhunā devatā passatīti.</p>
              <p>[03] ^b^sāriputtovā^eb^tiādikā gāthā āyasmatā mahāmoggallānena  attano guṇe pakāsentena vuttā. tattha ^b^sāriputtovā^eb^ti gāthāya  ^a^M2.0494^ea^ ayaṃ saṅkhepattho -- ^b^paññāya^eb^ paññāsampadāya, ^b^sīlena^eb^  sīlasampattiyā, ^b^upasamena^eb^ kilesavūpasamena, yo bhikkhu  ^b^pāraṅgato^eb^ pāraṃ pariyantaṃ ukkaṃsaṃ gato so sāriputto sāvakehi  paññādīhi guṇehi paramukkaṃsagato. paññāya sīlena hi paramukkaṃsagato.  ^b^etāvaparamo siyā^eb^ etaparamo eva, natthi tato uttarīti.  imaṃ pana thero yathā sāriputto paññāya uttamo, tathā ahaṃ samādhinā  uttamoti dīpetuṃ avoca. tenevāha  ^b^``koṭisatasahassassā^eb^''tiādi.</p>
              <p>[03] tattha ^a^V2.0417^ea^ ^b^khaṇena nimmine^eb^ti khaṇeneva  koṭisatasahassāttabhāvaṃ nimmineyya nimmituṃ samattho. tassa  nimminane na mayhaṃ bhāro atthi. ^b^vikubbanāsu kusalo,  vasībhūtomhi iddhiyā^eb^ti na kevalaṃ manomayavikubbanāsu eva,  sabbāyapi iddhiyā vasībhāvappatto amhi.</p>
              <p>[03] ^b^samādhivijjāvasipāramīgato^eb^ti  savitakkasavicārādisamādhīsu ceva pubbenivāsañāṇādivijjāsu ca  vasībhāvena pāramiṃ koṭiṃ patto asi. tassa  taṇhānissayādirahitassa satthu sāsane yathāvuttehi guṇehi ukkaṃsagato.  dhitisampannatāya ^b^dhīro, moggallānagotto^eb^ moggallāno, suṭṭhu  ṭhapitaindriyatāya ^b^samāhitindriyo,^eb^ yathā hatthināgo  pūtilatābandhanaṃ sukheneva chindati, evaṃ sakalaṃ kilesabandhanaṃ  samucchindi evāti.</p>
              <p>[03] ^b^kīdiso^eb^ ^a^P3.0172^ea^ ^b^nirayo  āsī^eb^tiādayo gāthā koṭṭhaṃ anupavisitvā nikkhamitvā ṭhitamāraṃ  tajjentena therena vuttā. tattha ^b^kīdiso^eb^ti kiṃpakāro.  ^b^yattha dussī^eb^ti yasmiṃ niraye ``dussī''ti evaṃnāmo māro.  ^b^apaccathā^eb^ti nirayagginā apacci. ^b^vidhuraṃ sāvaka^eb^nti  vidhuraṃ nāma kakusandhassa bhagavato aggasāvakaṃ. ^b^āsajjā^eb^ti  ghaṭṭayitvā bādhitvā. ^b^kakusandhañca brāhmaṇa^eb^nti kakusandhañca  sammāsambuddhaṃ āsajjāti attho. bhagavantaṃ uddissa kumāraṃ  āvisitvā mārena khittā sakkharā therassa sīse pati.</p>
              <p>[03] ^b^sataṃ āsi ayosaṅkū^eb^ti tasmiṃ kira niraye upapannānaṃ  tigāvuto attabhāvo hoti, dussīmārassāpi tādisova ahosi.  atha nirayapālā tālakkhandhappamāṇānaṃ ayosūlānaṃ ādittānaṃ  sampajjalitānaṃ sajotibhūtānaṃ satameva gahetvā ``imasmiṃva te ṭhāne  ṭhitena ^a^M2.0495^ea^ hadayena cintetvā pāpaṃ kata''nti sudhādoṇiyaṃ sudhaṃ koṭṭentā  viya hadayamajjhaṃ koṭṭetvā paṇṇāsa janā pādābhimukhā, paṇṇāsa janā  sīsābhimukhā koṭṭentā gacchanti, evaṃ gacchantā ca pañcahi  vassasatehi ubho ante patvā puna nivattamānā pañcahi vassasatehi  hadayamajjhaṃ upagacchanti, taṃ sandhāya vuttaṃ ``sataṃ āsi ayosaṅkū''ti.  ^b^sabbe paccattavedanā^eb^ti sayameva pāṭiyekkavedanājanakā. sā  kira vedanā mahānirayavedanāto dukkhatarā hoti, yathā hi  sinehapānasattāhato parihārasattāhaṃ dukkhataraṃ, evaṃ mahānirayadukkhato  ussade vuṭṭhānavedanā dukkhatarā. ^b^īdiso nirayo āsī^eb^ti  imasmiṃ ṭhāne devadūtasuttena (a0 ni0  3.36; ma0 ni0  3.261) nirayo dīpetabbo.</p>
              <p>[03] ^b^yo etamabhijānātī^eb^ti yo mahābhiñño etaṃ kammaphalañca  hatthatale ṭhapitāamalakaṃ viya abhimukhaṃ ^a^V2.0418^ea^ katvā paccakkhato jānāti.  ^b^bhikkhu buddhassa sāvako^eb^ti bhinnakileso bhikkhu  sammāsambuddhassa sāvako. ^b^kaṇha, dukkhaṃ nigacchasī^eb^ti  ekantakāḷakehi pāpadhammehi samannāgatattā, kaṇha māra, dukkhaṃ  vindissasi.</p>
              <p>[03] ^b^majjhesarasmi^eb^nti mahāsamuddassa majjhe kira udakaṃ vatthuṃ  katvā nibbattavimānāni kappaṭṭhitikāni honti. tenāha  ^b^``vimānā kappaṭhāyino''^eb^ti. tesaṃ veḷuriyassa viya vaṇṇo  hoti, pabbatamatthake jalitanaḷaggikhandho viya ca etesaṃ acciyo  jotanti, tena te ativiya pabhassarā pabhāsampannā honti. tenāha  ^b^``veḷuriyavaṇṇā rucirā, accimanto pabhassarā''^eb^ti. ^b^puthu^eb^  ^a^P3.0173^ea^ ^b^nānattavaṇṇiyo^eb^ti nīlādivasena  nānattavaṇṇā bahū accharā ^b^tattha^eb^ tesu vimānesu naccanti.</p>
              <p>[03] ^b^yo etamabhijānātī^eb^ti yo etaṃ vimānaṃ vatthuṃ paccakkhaṃ  katvā jānāti. ayañhi attho vimānapetavatthūhi dīpetabbo.</p>
              <p>[03] ^b^buddhena codito^eb^ti sammāsambuddhena codito uyyojito.  ^b^bhikkhusaṅghassa pekkhato^eb^ti mahato bhikkhusaṅghassa passantassa.  ^b^migāramātupāsādaṃ pādaṅguṭṭhena kampayī^eb^ti (ma0 ni0 1.513)  pubbārāme visākhāya mahāupāsikāya kāritaṃ sahassagabbhapaṭimaṇḍitaṃ  mahāpāsādaṃ attano pādaṅguṭṭhena kampesiṃ. ekasmiñhi samaye pubbārāme  yathāvuttapāsāde bhagavati ^a^M2.0496^ea^ viharante sambahulā navakatarā bhikkhū  uparipāsāde nisinnā satthārampi acintetvā tiracchānakathaṃ  kathetumāraddhā, taṃ sutvā bhagavā te saṃvejetvā attano dhammadesanāya  bhājanabhūte kātukāmo āyasmantaṃ mahāmoggallānattheraṃ āmantesi --  ``passasi tvaṃ, moggallāna, nave bhikkhū tiracchānakathamanuyutte''ti.  taṃ sutvā thero satthu ajjhāsayaṃ ñatvā abhiññāpādakaṃ  āpokasiṇārammaṇaṃ catutthajjhānaṃ samāpajjitvā vuṭṭhāya ``pāsādassa  patiṭṭhitokāsaṃ udakaṃ hotū''ti adhiṭṭhāya pāsādamatthake thūpikaṃ  pādaṅguṭṭhena pahari, pāsādo onamitvā ekena passena aṭṭhāsi. punapi  pahari, aparena passena aṭṭhāsi. te bhikkhū bhītā saṃviggā  pāsādassa patanabhayena tato nikkhamitvā bhagavato samīpe aṭṭhaṃsu.  satthā tesaṃ ajjhāsayaṃ oloketvā dhammaṃ deseti. taṃ sutvā tesu  keci sotāpattiphale patiṭṭhahiṃsu, keci sakadāgāmiphale, keci  anāgāmiphale, keci arahattaphale patiṭṭhahiṃsu. svāyamattho  pāsādakampanasuttena dīpetabbo.</p>
              <p>[03] ^b^vejayantapāsāda^eb^nti so vejayantapāsādo tāvatiṃsabhavane  yojanasahassubbedho anekasahassaniyyūhakūṭāgārapaṭimaṇḍito  devāsurasaṅgāme asure jinitvā sakke devānaminde nagaramajjhe ^a^V2.0419^ea^ ṭhite  uṭṭhito vijayantena nibbattattā ``vejayanto''ti laddhanāmo pāsādo,  taṃ sandhāyāha ``vejayantapāsāda''nti. tampi hi ayaṃ thero  pādaṅguṭṭhena kampesi. ekasmiñhi samaye bhagavantaṃ pubbārāme viharantaṃ  sakko devarājā upasaṅkamitvā taṇhāsaṅkhayavimuttiṃ pucchi. tassa  bhagavā vissajjeti. so taṃ sutvā attamano pamudito abhivādetvā  padakkhiṇaṃ katvā attano devalokameva gato. athāyasmā  mahāmoggallāno evaṃ cintesi -- ``ayaṃ sakko bhagavantaṃ  upasaṅkamitvā evarūpaṃ gambhīraṃ nibbānapaṭisaṃyuttaṃ pañhaṃ pucchi,  bhagavatā ca pañho vissajjito, kinnu kho jānitvā gato, udāhu  ajānitvā? yaṃnūnāhaṃ ^a^P3.0174^ea^ devalokaṃ gantvā tamatthaṃ  jāneyya''nti. so tāvadeva tāvatiṃsabhavanaṃ gantvā sakkaṃ devānamindaṃ  tamatthaṃ pucchi. sakko dibbasampattiyā pamatto hutvā vikkhepaṃ  akāsi. thero tassa saṃvegajananatthaṃ vejayantapāsādaṃ pādaṅguṭṭhena  kampesi. tena vuttaṃ -- </p>
              <p>[21] ``yo ^a^M2.0497^ea^ vejayantapāsādaṃ, pādaṅguṭṭhena kampayi. </p>
              <p>[22] iddhibalenupatthaddho, saṃvejesi ca devatā''ti.. (ma0  ni0 1.513)</p>
              <p>[03] ayaṃ panattho cūḷataṇhāsaṅkhayavimuttisuttena (ma0 ni0  1.390 ādayo) dīpetabbo. kampitākāro heṭṭhā vuttoyeva.</p>
              <p>[03] ^b^sakkaṃ so paripucchatī^eb^ti yathāvuttameva therassa  taṇhāsaṅkhayavimuttipucchaṃ sandhāya vuttaṃ. tenāha ^b^``api,  āvuso, jānāsi, taṇhakkhayavimuttiyo^eb^''ti. ^b^tassa sakko  viyākāsī^eb^ti idaṃ therena pāsādakampane kate saṃviggahadayena pamādaṃ  pahāya yoniso manasi karitvā pañhassa byākatabhāvaṃ sandhāya vuttaṃ.  satthārā desitaniyāmeneva hi so tadā kathesi. tenāha ``pañhaṃ  puṭṭho yathātatha''nti. tattha ^b^sakkaṃ so paripucchatī^eb^ti sakkaṃ  devarājaṃ so moggallānatthero satthārā desitāya  taṇhāsaṅkhayavimuttiyā sammadeva gahitabhāvaṃ pucchi. atītatthe hi  idaṃ vattamānavacanaṃ. ^b^api, āvuso, jānāsī^eb^ti, āvuso, api  jānāsi, kiṃ jānāsi? ^b^taṇhakkhayavimuttiyo^eb^ti yathā  taṇhāsaṅkhayavimuttiyo satthārā tuyhaṃ desitā, tathā kiṃ jānāsīti  pucchi. ^b^taṇhakkhayavimuttiyo^eb^ti vā taṇhāsaṅkhayavimuttisuttassa  desanaṃ pucchati.</p>
              <p>[03] ^b^brahmāna^eb^nti mahābrahmānaṃ. ^b^sudhammāyaṃ ṭhito sabha^eb^nti  sudhammāya sabhāya. ayaṃ pana brahmaloke sudhammasabhāva, na  tāvatiṃsabhavane, sudhammasabhāvirahito devaloko nāma natthi.  ^b^ajjāpi tyāvuso, sā diṭṭhi, yā te diṭṭhi pure ahū^eb^ti imaṃ  brahmalokaṃ upagantuṃ samattho natthi koci ^a^V2.0420^ea^ samaṇo vā brāhmaṇo vā,  satthu idhāgamanato pubbe yā tuyhaṃ diṭṭhi ahosi, kiṃ ajjāpi  idānipi sā diṭṭhi na vigatāti? ^b^passasi vītivattantaṃ,  brahmaloke pabhassara^eb^nti brahmaloke vītipatantaṃ  mahākappinamahākassapādīhi sāvakehi parivāritassa tejodhātuṃ  samāpajjitvā nisinnassa sasāvakassa bhagavato obhāsaṃ passasīti  attho. ekasmiñhi samaye bhagavā brahmaloke sudhammāya sabhāya  sannipatitvā sannisinnassa -- ``atthi nu kho koci samaṇo vā  brāhmaṇo vā evaṃmahiddhiko, yo idha āgantuṃ sakkuṇeyyā''ti  cintentassa brahmuno ^a^M2.0498^ea^ cittamaññāya tattha gantvā brahmuno matthake ākāse  nisinno tejodhātuṃ samāpajjitvā obhāsaṃ muñcanto  mahāmoggallānādīnaṃ āgamanaṃ cintesi. saha cintanena tepi tattha  gantvā satthāraṃ vanditvā satthu ajjhāsayaṃ ñatvā tejodhātuṃ ^a^P3.0175^ea^  samāpajjitvā paccekadisāsu nisīditvā obhāsaṃ  vissajjitvā sakalabrahmaloko ekobhāso ahosi. satthā brahmuno  kallacittataṃ ñatvā catusaccapakāsanaṃ dhammaṃ desesi. desanāpariyosāne  anekāni brahmasahassāni maggaphalesu patiṭṭhahiṃsu, taṃ sandhāya codento  ^b^``ajjāpi tyāvuso, sā diṭṭhī''^eb^ti gāthamāha. ayaṃ panattho  bakabrahmasuttena dīpetabbo. vuttañhetaṃ (saṃ0 ni0  1.176) -- </p>
              <p>[02] ``ekaṃ samayaṃ bhagavā sāvatthiyaṃ viharati jetavane  anāthapiṇḍikassa ārāme. tena kho pana samayena aññatarassa  brahmuno evarūpaṃ pāpakaṃ diṭṭhigataṃ uppannaṃ hoti -- `natthi so samaṇo  vā brāhmaṇo vā, yo idha āgaccheyyā'ti. atha kho bhagavā tassa  brahmuno cetasā cetoparivitakkamaññāya seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva  jetavane antarahito tasmiṃ brahmaloke pāturahosi. atha kho bhagavā  tassa brahmuno upari vehāsaṃ pallaṅkena nisīdi tejodhātuṃ samāpajjitvā. </p>
              <p>[02] ``atha kho āyasmato mahāmoggallānassa etadahosi  -- `kahaṃ nu kho bhagavā etarahi viharatī'ti? addasā kho āyasmā  mahāmoggallāno bhagavantaṃ dibbena cakkhunā visuddhena  atikkantamānusakena tassa brahmuno uparivehāsaṃ pallaṅkena nisinnaṃ  tejodhātuṃ samāpannaṃ. disvāna seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva  jetavane antarahito tasmiṃ brahmaloke pāturahosi. atha kho āyasmā  mahāmoggallāno puratthimaṃ disaṃ nissāya tassa brahmuno ^a^M2.0499^ea^ uparivehāsaṃ  pallaṅkena nisīdi tejodhātuṃ samāpajjitvā nīcataraṃ bhagavato. </p>
              <p>[02] ``atha ^a^V2.0421^ea^ kho āyasmato mahākassapassa etadahosi --  `kahaṃ nu kho bhagavā etarahi viharatī'ti? addasā kho āyasmā  mahākassapo bhagavantaṃ dibbena cakkhunā visuddhena atikkantamānusakena  tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ.  disvāna seyyathāpi nāma balavā puriso...pe0... evameva jetavane  antarahito tasmiṃ brahmaloke pāturahosi. atha kho āyasmā  mahākassapo dakkhiṇaṃ disaṃ nissāya tassa brahmuno uparivehāsaṃ  pallaṅkena nisīdi tejodhātuṃ samāpajjitvā nīcataraṃ bhagavato. </p>
              <p>[02] ``atha kho āyasmato mahākappinassa etadahosi --  `kahaṃ nu kho bhagavā etarahi viharatī'ti? addasā kho āyasmā  mahākappino bhagavantaṃ dibbena cakkhunā visuddhena atikkantamānusakena  tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ.  disvāna seyyathāpi nāma balavā puriso...pe0... evameva jetavane  antarahito tasmiṃ brahmaloke pāturahosi. atha kho āyasmā  mahākappino pacchimaṃ disaṃ nissāya tassa brahmuno. uparivehāsaṃ  pallaṅkena nisīdi tejodhātuṃ samāpajjitvā nīcataraṃ bhagavato. </p>
              <p>[02] ``atha kho āyasmato anuruddhassa etadahosi --  `kahaṃ nu kho bhagavā etarahi viharatī'ti? addasā kho āyasmā  anuruddho bhagavantaṃ dibbena cakkhunā visuddhena atikkantamānusakena  tassa brahmuno uparivehāsaṃ pallaṅkena nisinnaṃ tejodhātuṃ samāpannaṃ.  disvāna seyyathāpi nāma balavā puriso...pe0... evameva jetavane  antarahito tasmiṃ brahmaloke pāturahosi ^a^P3.0176^ea^. atha  kho āyasmā anuruddho uttaraṃ disaṃ nissāya tassa brahmuno  uparivehāsaṃ pallaṅkena nisīdi tejodhātuṃ samāpajjitvā nīcataraṃ  bhagavato. atha ^a^M2.0500^ea^ kho āyasmā mahāmoggallāno taṃ brahmānaṃ gāthāya  ajjhabhāsi -- </p>
              <p>[21] ``ajjāpi te āvuso sā diṭṭhi, yā te diṭṭhi pure  ahu. </p>
              <p>[22] passasi vītivattantaṃ, brahmaloke pabhassaranti.. </p>
              <p>[21] ``na me mārisa sā diṭṭhi, yā me diṭṭhi pure ahu. </p>
              <p>[27] passāmi vītivattantaṃ, brahmaloke pabhassaraṃ. </p>
              <p>[22] svāhaṃ ajja kathaṃ vajjaṃ, ahaṃ niccomhi sassato''ti.. </p>
              <p>[02] ``atha kho bhagavā taṃ brahmānaṃ saṃvejetvā seyyathāpi  nāma balavā puriso...pe0... ^a^V2.0422^ea^ evameva tasmiṃ brahmaloke antarahito  jetavane pāturahosi. atha kho so brahmā aññataraṃ brahmapārisajjaṃ  āmantesi -- `ehi tvaṃ, mārisa, yenāyasmā mahāmoggallāno  tenupasaṅkama, upasaṅkamitvā āyasmantaṃ mahāmoggallānaṃ evaṃ vadehi  `atthi nu kho mārisa moggallāna, aññepi tassa bhagavato sāvakā  evaṃmahiddhikā evaṃmahānubhāvā seyyathāpi bhavaṃ moggallāno, kassapo,  kappino, anuruddho'''ti. ``evaṃ, mārisā''ti kho so  brahmapārisajjo tassa brahmuno paṭissutvā yenāyasmā mahāmoggallāno  tenupasaṅkami, upasaṅkamitvā āyasmantaṃ mahāmoggallānaṃ etadavoca --  ``atthi nu kho, mārisa moggallāna, aññepi tassa bhagavato sāvakā  evaṃmahiddhikā evaṃmahānubhāvā seyyathāpi bhavaṃ moggallāno, kassapo,  kappino, anuruddho''ti. atha kho āyasmā mahāmoggallāno taṃ  brahmapārisajjaṃ gāthāya ajjhabhāsi -- </p>
              <p>[21] ``tevijjā iddhipattā ca, cetopariyāyakovidā. </p>
              <p>[22] khīṇāsavā arahanto, bahū buddhassa sāvakā''ti.. </p>
              <p>[02] ``atha kho so brahmapārisajjo āyasmato  mahāmoggallānassa bhāsitaṃ abhinanditvā anumoditvā yena so brahmā  tenupasaṅkami, upasaṅkamitvā taṃ brahmānaṃ etadavoca -- āyasmā,  mārisa mahāmoggallāno evamāha -- </p>
              <p>[21] ``tevijjā ^a^M2.0501^ea^ iddhipattā ca, cetopariyāyakovidā. </p>
              <p>[22] khīṇāsavā arahanto, bahū buddhassa sāvakā''ti.. </p>
              <p>[02] ``idamavoca so brahmapārisajjo. attamano ca so  brahmā tassa brahmapārisajjassa bhāsitaṃ abhinandī''ti.</p>
              <p>[03] idaṃ sandhāya vuttaṃ ``ayaṃ panattho bakabrahmasuttena dīpetabbo''ti.</p>
              <p>[03] ^b^mahāneruno kūṭa^eb^nti kūṭasīsena sakalameva  sinerupabbatarājaṃ vadati. ^b^vimokkhena aphassayī^eb^ti  jhānavimokkhanissayena abhiññāṇena phassayīti adhippāyo.  ^b^vana^eb^nti jambudīpaṃ. so hi vanabahulatāya ``vana''nti vutto.  tenāha ``jambusaṇḍassa issaro''ti. ^b^pubbavidehāna^eb^nti  pubbavidehaṭṭhānaṃ, pubbavidehanti attho. ^b^ye ca bhūmisayā narā^eb^ti  bhūmisayā narā nāma ^a^P3.0177^ea^ aparagoyānakā ca  uttarakurukā ca manussā. te hi gehābhāvato ``bhūmisayā''ti vuttā.  tepi sabbe aphassayīti sambandho. ayaṃ panattho  nandopanandadamanena (visuddhi0 2.396 nandopanandanāgadamanakathā)  dīpetabbo --</p>
              <p>[03] ``ekasmiṃ ^a^V2.0423^ea^ kira samaye anāthapiṇḍiko gahapati bhagavato  dhammadesanaṃ sutvā `sve, bhante, pañcahi bhikkhusatehi saddhiṃ mayhaṃ gehe  bhikkhaṃ gaṇhathā'ti nimantetvā pakkāmi. taṃdivasañca bhagavato  paccūsasamaye dasasahassilokadhātuṃ olokentassa ^b^nandopanando^eb^  nāma nāgarājā ñāṇamukhe āpāthaṃ āgacchi. bhagavā `ayaṃ nāgarājā  mayhaṃ ñāṇamukhe āpāthaṃ āgacchati, kiṃ nu kho bhavissatī'ti  āvajjento saraṇagamanassa upanissayaṃ disvā `ayaṃ micchādiṭṭhiko  tīsu ratanesu appasanno, ko nu kho imaṃ micchādiṭṭhito  vimoceyyā'ti āvajjento mahāmoggallānattheraṃ addasa.</p>
              <p>[03] ``tato pabhātāya rattiyā sarīrapaṭijagganaṃ katvā āyasmantaṃ  ānandaṃ āmantesi -- `ānanda, pañcannaṃ bhikkhusatānaṃ ārocehi  tathāgato devacārikaṃ gacchatī'ti. taṃdivasañca nandopanandassa  āpānabhūmiṃ sajjayiṃsu. so dibbaratanapallaṅke dibbena setacchattena  dhāriyamāno tividhanāṭakehi ceva nāgaparisāya ca parivuto  dibbabhājanesu upaṭṭhāpitaṃ annapānavidhiṃ ^a^M2.0502^ea^ olokayamāno nisinno hoti.  atha kho bhagavā yathā nāgarājā passati, tathā katvā tassa  vimānamatthakeneva pañcahi bhikkhusatehi saddhiṃ  tāvatiṃsadevalokābhimukho pāyāsi.</p>
              <p>[03] ``tena kho pana samayena nandopanandassa nāgarājassa evarūpaṃ  pāpakaṃ diṭṭhigataṃ uppannaṃ hoti -- `ime hi nāma muṇḍakā samaṇakā  amhākaṃ uparibhavanena devānaṃ tāvatiṃsānaṃ bhavanaṃ pavisantipi  nikkhamantipi, na idāni ito paṭṭhāya imesaṃ amhākaṃ matthake pādapaṃsuṃ  okirantānaṃ gantuṃ dassāmī'ti uṭṭhāya sinerupādaṃ gantvā taṃ attabhāvaṃ  vijahitvā sineruṃ sattakkhattuṃ bhogehi parikkhipitvā upari phaṇaṃ  katvā tāvatiṃsabhavanaṃ avakujjena phaṇena paṭiggahetvā adassanaṃ gamesi.</p>
              <p>[03] ``atha kho āyasmā raṭṭhapālo bhagavantaṃ etadavoca -- `pubbe,  bhante, imasmiṃ padese ṭhito sineruṃ passāmi, sineruparibhaṇḍaṃ  passāmi, tāvatiṃsaṃ passāmi, vejayantaṃ passāmi, vejayantassa  pāsādassa upari dhajaṃ passāmi. ko nu kho, bhante, hetu ko  paccayo, yaṃ etarahi neva sineruṃ passāmi...pe0... na vejayantassa  pāsādassa upari dhajaṃ passāmī'ti? ayaṃ, raṭṭhapāla, nandopanando  nāma nāgarājā tumhākaṃ kupito sineruṃ sattakkhattuṃ bhogehi  parikkhipitvā upari phaṇena paṭicchādetvā andhakāraṃ katvā ṭhitoti.  `damemi ^a^P3.0178^ea^ naṃ, bhante'ti. na bhagavā naṃ  anujāni. atha kho āyasmā bhaddiyo āyasmā rāhuloti anukkamena  sabbepi bhikkhū uṭṭhahiṃsu. na bhagavā anujāni.</p>
              <p>[03] ``avasāne ^a^V2.0424^ea^ mahāmoggallānatthero `ahaṃ, bhante, damemi na'nti  āha. `damehi, moggallānā'ti bhagavā anujāni. thero attabhāvaṃ  vijahitvā mahantaṃ nāgarājavaṇṇaṃ abhinimminitvā nandopanandaṃ  cuddasakkhattuṃ bhogehi parikkhipitvā tassa phaṇassa matthake attano  phaṇaṃ ṭhapetvā sinerunā saddhiṃ abhinippīḷesi. nāgarājā dhūmāyi.  thero `na tuyhaṃyeva sarīre dhūmo atthi, mayhampi atthī'ti dhūmāyi.  nāgarājassa dhūmo theraṃ na bādhati. therassa pana dhūmo nāgarājaṃ  bādhati. tato nāgarājā pajjali. theropi `na tuyhaṃyeva sarīre  aggi atthi, mayhampi atthī'ti pajjali. nāgarājassa tejo theraṃ  na bādhati, therassa pana tejo nāgarājaṃ bādhati. nāgarājā `ayaṃ  maṃ sinerunā abhinippīḷetvā dhūmāyati ceva ^a^M2.0503^ea^ pajjalati cā'ti  cintetvā, `bho, tuvaṃ kosī'ti paṭipucchi. ahaṃ kho, nanda,  moggallānoti. bhante, attano bhikkhubhāvena tiṭṭhāhī''ti.</p>
              <p>[03] ``thero taṃ attabhāvaṃ vijahitvā tassa dakkhiṇakaṇṇasotena  pavisitvā vāmakaṇṇasotena nikkhami, vāmakaṇṇasotena pavisitvā  dakkhiṇakaṇṇasotena nikkhami. tathā dakkhiṇanāsasotena  pavisitvā vāmanāsasotena nikkhami, vāmanāsasotena pavisitvā  dakkhiṇanāsasotena nikkhami. tato nāgarājā mukhaṃ vivari.  thero mukhena pavisitvā antokucchiyaṃ pācīnena ca pacchimena ca  caṅkamati. bhagavā `moggallāna, manasi karohi mahiddhiko nāgo'ti  āha. thero `mayhaṃ kho, bhante, cattāro iddhipādā bhāvitā  bahulīkatā yānīkatā vatthukatā anuṭṭhitā paricitā susamāraddhā,  tiṭṭhatu, bhante, nandopanando, ahaṃ nandopanandasadisānaṃ nāgarājānaṃ  satampi sahassampi satasahassampi dameyya'nti āha.</p>
              <p>[03] ``nāgarājā cintesi -- `pavisanto tāva me na diṭṭho,  nikkhamanakāle dāni naṃ dāṭhāntare pakkhipitvā saṅkhādissāmī'ti  cintetvā `nikkhamatha, bhante, mā maṃ antokucchiyaṃ aparāparaṃ  caṅkamanto bādhayitthā'ti āha. thero nikkhamitvā bahi aṭṭhāsi.  nāgarājā `ayaṃ so'ti disvā nāsavātaṃ vissajji. thero  catutthajjhānaṃ samāpajji, lomakūpampissa vāto cāletuṃ nāsakkhi.  `avasesā bhikkhū kira ādito paṭṭhāya sabbapāṭihāriyāni kātuṃ  sakkuṇeyyuṃ, imaṃ pana ṭhānaṃ patvā evaṃ khippanisantino hutvā  samāpajjituṃ nāsakkhissantī'ti nesaṃ bhagavā nāgarājadamanaṃ nānujāni.</p>
              <p>[03] ``nāgarājā ^a^P3.0179^ea^ `ahaṃ imassa samaṇassa  nāsavātena lomakūpampi cāletuṃ nāsakkhiṃ, mahiddhiko so samaṇo'ti  cintesi. thero attabhāvaṃ vijahitvā supaṇṇarūpaṃ nimminitvā  supaṇṇavātaṃ ^a^V2.0425^ea^ dassento nāgarājānaṃ anubandhi, nāgarājā taṃ attabhāvaṃ  vijahitvā māṇavakavaṇṇaṃ abhinimminitvā, `bhante, tumhākaṃ saraṇaṃ  gacchāmī'ti vadanto therassa pāde vandi. thero `satthā, nando  āgato, ehi tvaṃ, gamissāmā'ti nāgarājānaṃ dametvā nibbisaṃ  katvā, gahetvā bhagavato ^a^M2.0504^ea^ santikaṃ agamāsi. nāgarājā bhagavantaṃ  vanditvā `bhante, tumhākaṃ saraṇaṃ gacchāmī'ti āha. bhagavā `sukhī  hohi, nāgarājā'ti vatvā bhikkhusaṅghaparivuto anāthapiṇḍikassa  nivesanaṃ agamāsi.</p>
              <p>[03] ``anāthapiṇḍiko `kiṃ, bhante, atidivā āgatatthā'ti āha.  moggallānassa ca nandopanandassa ca saṅgāmo ahosīti. kassa  pana, bhante, jayo, kassa parājayoti? moggallānassa jayo,  nandassa parājayoti. anāthapiṇḍiko `adhivāsetu me, bhante,  bhagavā sattāhaṃ ekapaṭipāṭiyā bhattaṃ, sattāhaṃ therassa sakkāraṃ  karissāmī'ti vatvā sattāhaṃ buddhappamukhānaṃ pañcannaṃ bhikkhusatānaṃ  mahāsakkāraṃ akāsi. tena vuttaṃ -- `nandopanandadamanena  dīpetabbo'''ti.</p>
              <p>[03] ^b^yo etamabhijānātī^eb^ti etaṃ yathāvuttaṃ vimokkhaṃ  phusanakaraṇavasena jānāti.</p>
              <p>[03] ^b^na ve aggi cetayati, ahaṃ bālaṃ ḍahāmī^eb^ti evaṃ na aggi  abhisaṃceteti, nāpi ḍahanāya payogaṃ parakkamaṃ karoti, bālo eva pana  ``ayaṃ mandāgatī''ti anijalantaṃ viya jalitaṃ aggiṃ āsajja naṃ  paḍayhati, evameva, māra, na mayaṃ ḍahitukāmā, bādhetukāmā, tvaññeva  pana tathā āgamanādiatthena tathāgataṃ aggikhandhasadisaṃ ariyasāvakaṃ  āsajja attānaṃ ḍahissasi, ḍahadukkhato na muñcissasi.</p>
              <p>[03] ^b^apuññaṃ pasavī^eb^ti apuññaṃ paṭilabhati. ^b^na me pāpaṃ  vipaccatī^eb^ti mama pāpaṃ na vipaccati, kiṃ nu, māra, evaṃ maññasi  nayidamatthi.</p>
              <p>[03] ^b^karoto te cīyate pāpa^eb^nti ekaṃsena karontassa te pāpaṃ  cirarattāya cirakālaṃ anatthāya dukkhāya upacīyati. ^b^māra,  nibbinda buddhamhā^eb^ti catusaccabuddhato buddhasāvakato nibbinda  nibbijja parato kammaṃ. ^b^āsaṃ mākāsi bhikkhusū^eb^ti ``bhikkhū  virodhemi vihesemī''ti etaṃ āsaṃ mākāsi.</p>
              <p>[03] ^b^itī^eb^ti evaṃ. ^b^māraṃ atajjesī^eb^ti, ``māra,  nibbinda...pe0... bhikkhusū''ti āyasmā mahāmoggallāno.  ^b^bhesakaḷāvane^eb^ti ^a^P3.0180^ea^ evaṃnāmake araññe.  ^b^tato^eb^ti ^a^M2.0505^ea^ tajjanahetu. ^b^so dummano yakkho^eb^ti ^a^V2.0426^ea^ so māro  domanassiko hutvā tattheva tasmiṃyeva ṭhāne antaradhāyi, adassanaṃ  agamāsi. ayañca gāthā dhammasaṅgāyanakāle ṭhapitā. yaṃ panettha  antarantarā atthato na vibhattaṃ, taṃ heṭṭhā vuttanayattā uttānameva.</p>
              <p>[03] evamayaṃ mahāthero māraṃ tajjetvā devacārikānarakacārikādivasena  aññehi sāvakehi asādhāraṇaṃ sattūpakāraṃ katvā āyupariyosāne  parinibbāyi. parinibbāyanto ca anomadassissa bhagavato pādamūle  paṇidhānaṃ katvā tato paṭṭhāya tattha tattha bhave uḷārāni puññāni  katvā sāvakapāramiyā matthake ṭhitopi antarā katassa pāpakammassa  vasena uṭṭhitāya kammapilotikāya titthiyehi uyyojitehi corehi  bādhito anappakaṃ sarīrakhedaṃ katvā parinibbāyi. tena vuttaṃ  ^b^apadāne^eb^ (apa0 thera 1.1.375, 380-397) -- </p>
              <p>[21] ``anomadassī bhagavā, lokajeṭṭho narāsabho. </p>
              <p>[22] vihāsi himavantamhi, devasaṅghapurakkhato.. </p>
              <p>[21] ``bhagavā tato otaritvā, vicari cārikaṃ jino. </p>
              <p>[22] sattakāyaṃ anuggaṇhanto, bārāṇasiṃ upāgami.. </p>
              <p>[21] ``khīṇāsavasahassehi, parivuto lokanāyako. </p>
              <p>[22] obhāsento disā sabbā, virocittha mahāmuni.. </p>
              <p>[21] ``tadāhaṃ gahapati hutvā, saradena mahiddhinā. </p>
              <p>[22] uyyojito sahāyena, satthāraṃ upasaṅkamiṃ.. </p>
              <p>[21] ``upasaṅkamitvāna sambuddhaṃ, nimantetvā tathāgataṃ. </p>
              <p>[22] attano bhavanaṃ nesi, mānayanto mahāmuniṃ.. </p>
              <p>[21] ``upaṭṭhitaṃ mahāvīraṃ, devadevaṃ narāsabhaṃ. </p>
              <p>[22] sabhikkhusaṅghaṃ tappemi, annapānenahaṃ tadā.. </p>
              <p>[21] ``anumodi ^a^M2.0506^ea^ mahāvīro, sayambhū aggapuggalo. </p>
              <p>[22] bhikkhusaṅghe nisīditvā, imā gāthā abhāsatha.. </p>
              <p>[21] ``yaṃ so saṅghamapūjesi, buddhañca lokanāyakaṃ. </p>
              <p>[22] tena cittappasādena, devalokaṃ gamissati.. </p>
              <p>[21] ``sattasattatikkhattuñca, devarajjaṃ karissati. </p>
              <p>[22] pathabyā rajjaṃ aṭṭhasataṃ, vasudhaṃ āvasissati.. </p>
              <p>[21] ``pañcapaññāsakkhattuñca, cakkavattī bhavissati. </p>
              <p>[22] bhogā asaṅkhiyā tassa, uppajjissanti tāvade.. </p>
              <p>[21] ``aparimeyye ^a^V2.0427^ea^ ito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``nirayā so cavitvāna, manussattaṃ gamissati. </p>
              <p>[22] kolito nāma nāmena, brahmabandhu bhavissati.. </p>
              <p>[21] ``so pacchā pabbajitvāna, kusalamūlena codito. </p>
              <p>[22] gotamassa bhagavato, dutiyo hessati sāvako.. </p>
              <p>[21] ``āraddhavīriyo pahitatto, iddhiyā pāramiṃ gato. </p>
              <p>[22] sabbāsave pariññāya, nibbāyissatināsavo.. </p>
              <p>[21] ``pāpamittopanissāya, kāmarāgavasaṃ gato. </p>
              <p>[22] mātaraṃ pitarañcāpi, ghātayiṃ duṭṭhamānaso.. </p>
              <p>[21] ``yaṃ yaṃ yonupapajjāmi, nirayaṃ atha mānusaṃ. </p>
              <p>[22] pāpakammasamaṅgitā, bhinnasīso marāmahaṃ.. </p>
              <p>[21] ``idaṃ pacchimakaṃ mayhaṃ, carimo vattate bhavo. </p>
              <p>[22] idhāpi ediso mayhaṃ, maraṇakāle bhavissati.. </p>
              <p>[21] ``pavivekamanuyutto, samādhibhāvanārato. </p>
              <p>[22] sabbāsave pariññāya, viharāmi anāsavo.. </p>
              <p>[21] ``dharaṇimpi sugambhīraṃ, bahalaṃ duppadhaṃsiyaṃ. </p>
              <p>[22] vāmaṅguṭṭhena khobheyyaṃ, iddhiyā pāramiṃ gato.. </p>
              <p>[21] ``asmimānaṃ ^a^M2.0507^ea^ na passāmi, māno mayhaṃ na vijjati. </p>
              <p>[22] sāmaṇere upādāya, garucittaṃ karomahaṃ.. </p>
              <p>[21] ``aparimeyye ito kappe, yaṃ kammamabhinīhariṃ. </p>
              <p>[22] tāhaṃ bhūmimanuppatto, pattomhi āsavakkhayaṃ.. </p>
              <p>[21] ``paṭisambhidā catasso...pe0... kataṃ buddhassa  sāsana''nti.. </p>
              <p>[06] mahāmoggallānattheragāthāvaṇṇanā niṭṭhitā. </p>
              <p>[06] saṭṭhinipātavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 21. mahānipāto </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. vaṅgīsattheragāthāvaṇṇanā</h3n>
            <h4>
              <h4n> </h4n>
              <p>[03] sattatinipāte ^a^M2.0508^ea^ ^a^V2.0428^ea^ ^b^nikkhantaṃ vata maṃ santa^eb^ntiādikā  āyasmato vaṅgīsattherassa gāthā. kā uppatti? ayaṃ kira  padumuttarabuddhakāle haṃsavatīnagare mahābhogakule nibbatto, purimanayeneva  vihāraṃ gantvā dhammaṃ suṇanto satthāraṃ ekaṃ bhikkhuṃ paṭibhānavantānaṃ  aggaṭṭhāne ṭhapentaṃ disvā satthu adhikārakammaṃ katvā -- ``ahampi  anāgate paṭibhānavantānaṃ aggo bhaveyya''nti patthanaṃ katvā, satthārā  byākato yāvajīvaṃ kusalaṃ katvā devamanussesu saṃsaranto imasmiṃ  buddhuppāde sāvatthiyaṃ brāhmaṇakule nibbattitvā ^b^vaṅgīso^eb^ti  laddhanāmo tayo bede uggaṇhanto ācariyaṃ ārādhetvā, chavasīsamantaṃ  nāma sikkhitvā chavasīsaṃ nakhena ākoṭetvā ``ayaṃ satto  asukayoniyaṃ nibbatto''ti jānāti.</p>
              <p>[03] brāhmaṇā ``ayaṃ amhākaṃ jīvitamaggo''ti ñatvā vaṅgīsaṃ  gahetvā paṭicchannayāne nisīdāpetvā gāmanigamarājadhāniyo vicaranti.  vaṅgīsopi tivassamatthake matānampi sīsaṃ āharāpetvā nakhena  ākoṭetvā ``ayaṃ ^a^P3.0181^ea^ satto asukayoniyaṃ  nibbatto''ti vatvā mahājanassa kaṅkhacchedanatthaṃ te te jane āvāhetvā  attano attano gatiṃ kathāpeti. tena tasmiṃ mahājano abhippasīdati.  so taṃ nissāya mahājanassa hatthato satampi sahassampi labhatīti.  brāhmaṇā vaṅgīsamādāya yathāruciṃ vicaritvā puna sāvatthiṃ agamaṃsu.  vaṅgīso satthu guṇe sutvā satthāraṃ upasaṅkamitukāmo ahosi.  brāhmaṇā ``samaṇo gotamo māyāya taṃ āvaṭṭessatī''ti paṭikkhipiṃsu.  vaṅgīso tesaṃ vacanaṃ anādiyitvā satthu santikaṃ gantvā  madhurapaṭisanthāraṃ katvā ekamantaṃ nisīdi.</p>
              <p>[03] taṃ satthā pucchi -- ``vaṅgīsa, kiñci sippaṃ jānāsī''ti?  ``āma, bho gotama, chavasīsamantaṃ nāma jānāmi. tena  tivassamatthake matānampi sīsaṃ nakhena ākoṭetvā nibbattaṭṭhānaṃ  jānāmī''ti. satthā tassa ekaṃ niraye nibbattassa ^a^M2.0509^ea^ sīsaṃ dassesi,  ekaṃ manussesu ^a^V2.0429^ea^, ekaṃ devesu, ekaṃ parinibbutassa sīsaṃ dassesi.  so paṭhamaṃ sīsaṃ ākoṭetvā, ``bho gotama, ayaṃ satto niraye  nibbatto''ti āha. ``sādhu, vaṅgīsa, suṭṭhu tayā diṭṭhaṃ. ayaṃ satto  kuhiṃ nibbatto''ti pucchi. ``manussaloke''ti. ``ayaṃ  kuhi''nti? ``devaloke''ti tiṇṇannampi nibbattaṭṭhānaṃ kathesi.  parinibbutassa pana sīsaṃ nakhena ākoṭento neva antaṃ na koṭiṃ  passi. atha naṃ satthā ``na sakkosi vaṅgīsā''ti pucchi.  ``upaparikkhāmi tāvā''ti punappunaṃ parivattetvā ākoṭentopi  bāhirakamantena khīṇāsavassa gatiṃ kathaṃ jānissati, athassa  matthakato sedo mucci. so lajjitvā tuṇhībhūto aṭṭhāsi. atha naṃ  satthā -- ``kilamasi, vaṅgīsā''ti āha. ``āma, bho gotama,  imassa uppannaṭṭhānaṃ jānituṃ na sakkomi, sace tumhe jānātha,  kathethā''ti. ``vaṅgīsa, ahaṃ etampi jānāmi, ito uttaritarampi  jānāmī''ti vatvā -- </p>
              <p>[21] ``cutiṃ yo vedi sattānaṃ, upapattiñca sabbaso. </p>
              <p>[22] asattaṃ sugataṃ buddhaṃ, tamahaṃ brūmi brāhmaṇaṃ.. </p>
              <p>[21] ``yassa gatiṃ na jānanti, devā gandhabbamānusā. </p>
              <p>[22] khīṇāsavaṃ arahantaṃ, tamahaṃ brūmi brāhmaṇa''nti.. (dha0  pa0 419-420; su0 ni0 648-649) -- </p>
              <p>[25] imā dve gāthā abhāsi. vaṅgīso ``tena hi, bho  gotama, taṃ vijjaṃ me dethā''ti apacitiṃ dassetvā satthu santike  nisīdi. satthā ``amhehi samānaliṅgassa demā''ti āha.  vaṅgīso ``yaṃkiñci katvā mayā imaṃ mantaṃ gahetuṃ vaṭṭatī''ti brāhmaṇe  āha -- ``tumhe mayi pabbajante mā cintayittha, ahaṃ mantaṃ  uggaṇhitvā sakalajambudīpe jeṭṭhako bhavissāmi, tumhākampi ^a^P3.0182^ea^  tena bhaddakameva bhavissatī''ti mantatthāya satthusantikaṃ  upasaṅkamitvā pabbajjaṃ yāci. tadā ca thero nigrodhakappo bhagavato  santike ṭhito hoti, taṃ bhagavā āṇāpesi -- ``nigrodhakappa, imaṃ  pabbājehī''ti. so satthu āṇāya taṃ pabbājesi. athassa satthā  ``mantaparivāraṃ tāva uggaṇhāhī''ti dvattiṃsākārakammaṭṭhānaṃ  vipassanākammaṭṭhānañca ācikkhi. so dvattiṃsākāraṃ sajjhāyantova  vipassanaṃ paṭṭhapesi. brāhmaṇā vaṅgīsaṃ upasaṅkamitvā ``kiṃ, bho  vaṅgīsa, samaṇasma gotamassa santike sippaṃ sikkhita''nti  ^a^M2.0510^ea^ pucchiṃsu.  ``kiṃ sippasikkhanena, gacchatha tumhe, na mayhaṃ tumhehi  kattabbakicca''nti. brāhmaṇā ``tvampi dāni samaṇassa gotamassa  vasaṃ āpanno, māyāya āvaṭṭito, kiṃ mayaṃ tava santike  karissāmā''ti āgatamaggeneva pakkamiṃsu. vaṅgīsatthero vipassanaṃ  vaḍḍhetvā arahattaṃ sacchākāsi. tena vuttaṃ ^b^apadāne^eb^ (apa0 thera  2.55.96-142) -- </p>
              <p>[21] ``padumuttaro ^a^V2.0430^ea^ nāma jino, sabbadhammesu cakkhumā. </p>
              <p>[22] ito satasahassamhi, kappe uppajji nāyako.. </p>
              <p>[21] ``yathāpi sāgare ūmi, gagane viya tārakā. </p>
              <p>[22] evaṃ pāvacanaṃ tassa, arahantehi cittitaṃ.. </p>
              <p>[21] ``sadevāsuranāgehi, manujehi purakkhato. </p>
              <p>[22] samaṇabrāhmaṇākiṇṇe, janamajjhe jinuttamo.. </p>
              <p>[21] ``pabhāhi anurañjanto, loke lokantagū jino. </p>
              <p>[22] vacanena vibodhento, veneyyapadumāni so.. </p>
              <p>[21] ``vesārajjehi sampanno, catūhi purisuttamo. </p>
              <p>[22] pahīnabhayasārajjo, khemappatto visārado.. </p>
              <p>[21] ``āsabhaṃ pavaraṃ ṭhānaṃ, buddhabhūmiñca kevalaṃ. </p>
              <p>[22] paṭijānāti lokaggo, natthi sañcodako kvaci.. </p>
              <p>[21] ``sīhanādamasambhītaṃ, nadato tassa tādino. </p>
              <p>[22] devā naro vā brahmā vā, paṭivattā na vijjati.. </p>
              <p>[21] ``desento pavaraṃ dhammaṃ, santārento sadevakaṃ. </p>
              <p>[22] dhammacakkaṃ pavatteti, parisāsu visārado.. </p>
              <p>[21] ``paṭibhānavataṃ aggaṃ, sāvakaṃ sādhusammataṃ. </p>
              <p>[22] guṇaṃ bahuṃ pakittetvā, etadagge ṭhapesi taṃ.. </p>
              <p>[21] ``tadāhaṃ haṃsavatiyaṃ, brāhmaṇo sādhusammato. </p>
              <p>[22] sabbavedavidū jāto, vāgīso vādisūdano.. </p>
              <p>[21] ``upecca taṃ mahāvīraṃ, sutvāhaṃ dhammadesanaṃ. </p>
              <p>[22] pītivaraṃ paṭilabhiṃ, sāvakassa guṇe rato.. </p>
              <p>[21] ``nimantetvāva ^a^M2.0511^ea^ sugataṃ, sasaṅghaṃ lokanandanaṃ. </p>
              <p>[22] sattāhaṃ bhojayitvāhaṃ, dussehacchādayiṃ tadā.. </p>
              <p>[21] ``nipacca sirasā pāde, katokāso katañjalī. </p>
              <p>[22] ekamantaṃ ṭhito haṭṭho, santhaviṃ jinamuttamaṃ.. </p>
              <p>[21] ``namo te vādimaddana, namo te isisattama. </p>
              <p>[22] namo te sabbalokagga, namo te abhayaṃ kara.. </p>
              <p>[21] ``namo te māramathana, namo te diṭṭhisūdana. </p>
              <p>[22] namo te santisukhada, namo te saraṇaṃ kara.. </p>
              <p>[21] ``anāthānaṃ bhavaṃ nātho, bhītānaṃ abhayappado. </p>
              <p>[22] vissāmabhūmi santānaṃ, saraṇaṃ saraṇesinaṃ.. </p>
              <p>[21] ``evamādīhi ^a^V2.0431^ea^ sambuddhaṃ, santhavitvā mahāguṇaṃ. </p>
              <p>[22] avocaṃ vādisūdassa, gatiṃ pappomi bhikkhuno.. </p>
              <p>[21] ``tadā avoca bhagavā, anantapaṭibhānavā. </p>
              <p>[22] yo so buddhaṃ abhojesi, sattāhaṃ sahasāvakaṃ.. </p>
              <p>[21] ``guṇañca me pakittesi, pasanno sehi pāṇibhi. </p>
              <p>[22] eso patthayate ṭhānaṃ, vādisūdassa bhikkhuno.. </p>
              <p>[21] ``anāgatamhi addhāne, lacchase taṃ manorathaṃ. </p>
              <p>[22] devamānusasampattiṃ, anubhotvā anappakaṃ.. </p>
              <p>[21] ``satasahassito kappe, okkākakulasambhavo. </p>
              <p>[22] gotamo nāma gottena, satthā loke bhavissati.. </p>
              <p>[21] ``tassa dhammesu dāyādo, oraso dhammanimmito. </p>
              <p>[22] vaṅgīso nāma nāmena, hessati satthu sāvako.. </p>
              <p>[21] ``taṃ sutvā mudito hutvā, yāvajīvaṃ tadā jinaṃ.</p>
              <p>[03] paccayehi upaṭṭhāsiṃ, mettacitto tathāgataṃ.. </p>
              <p>[21] ``tena kammena sukatena, cetanāpaṇidhīhi ca. </p>
              <p>[22] jahitvā mānusaṃ dehaṃ, tusitaṃ agamāsahaṃ.. </p>
              <p>[21] ``pacchime ^a^M2.0512^ea^ ca bhave dāni, jāto vippakule ahaṃ. </p>
              <p>[22] paccājāto yadā āsiṃ, jātiyā sattavassiko.. </p>
              <p>[21] ``sabbavedavidū jāto, vādasatthavisārado. </p>
              <p>[22] vādissaro cittakathī, paravādappamaddano.. </p>
              <p>[21] ``vaṅge jātoti vaṅgīso, vacane issaroti vā. </p>
              <p>[22] vaṅgīso iti me nāmaṃ, abhavī lokasammataṃ.. </p>
              <p>[21] ``yadāhaṃ viññutaṃ patto, ṭhito paṭhamayobbane. </p>
              <p>[22] tadā rājagahe ramme, sāriputtamahaddasaṃ.. </p>
              <p>[21] ``piṇḍāya vicarantaṃ taṃ, pattapāṇiṃ susaṃvutaṃ. </p>
              <p>[22] alolakkhiṃ mitabhāṇiṃ, yugamattaṃ nidakkhitaṃ.. </p>
              <p>[21] ``taṃ disvā vimhito hutvā, avocaṃ mamanucchavaṃ. </p>
              <p>[22] kaṇikāraṃva nicitaṃ, cittaṃ gāthāpadaṃ ahaṃ.. </p>
              <p>[21] ``ācikkhi so me satthāraṃ, sambuddhaṃ lokanāyakaṃ. </p>
              <p>[22] tadā so paṇḍito vīro, uttariṃ samavoca me.. </p>
              <p>[21] ``virāgasaṃhitaṃ vākyaṃ, katvā duddasamuttamaṃ. </p>
              <p>[22] vicittapaṭibhānehi, tosito tena tādinā.. </p>
              <p>[21] ``nipacca ^a^V2.0432^ea^ sirasā pāde, pabbājehīti maṃ bravi. </p>
              <p>[22] tato maṃ sa mahāpañño, buddhaseṭṭhamupānayi.. </p>
              <p>[21] ``nipacca sirasā pāde, nisīdiṃ satthu santike. </p>
              <p>[22] mamāha vadataṃ seṭṭho, kacci vaṅgīsa jānāsi.. </p>
              <p>[21] ``kiñci sippanti tassāhaṃ, jānāmīti ca abraviṃ. </p>
              <p>[27] matasīsaṃ vanacchuddhaṃ, api bārasavassikaṃ. </p>
              <p>[22] tava vijjāvisesena, sace sakkosi vācaya.. </p>
              <p>[21] ``āmoti me paṭiññāte, tīṇi sīsāni dassayi. </p>
              <p>[22] nirayanaradevesu, upapanne avācayiṃ.. </p>
              <p>[21] ``tadā khīṇāsavasseva, sīsaṃ dassesi nāyako. </p>
              <p>[22] tatohaṃ vihatārabbho, pabbajjaṃ samayācisaṃ.. </p>
              <p>[21] ``pabbajitvāna ^a^M2.0513^ea^ sugataṃ, santhavāmi tahiṃ tahiṃ. </p>
              <p>[22] tato maṃ kabbavittosi, ujjhāyantiha bhikkhavo.. </p>
              <p>[21] ``tato vīmaṃsanatthaṃ me, āha buddho vināyako. </p>
              <p>[22] takkikā panimā gāthā, ṭhānaso paṭibhanti taṃ.. </p>
              <p>[21] ``na kabbavittohaṃ vīra, ṭhānaso paṭibhanti maṃ. </p>
              <p>[22] tena hi dāni vaṅgīsa, ṭhānaso santhavāhi maṃ.. </p>
              <p>[21] ``tadāhaṃ santhaviṃ vīraṃ, gāthāhi isisattamaṃ. </p>
              <p>[22] ṭhānaso me tadā tuṭṭho, jino agge ṭhapesi maṃ.. </p>
              <p>[21] ``paṭibhānena cittena, aññesamatimaññahaṃ. </p>
              <p>[22] pesale tena saṃviggo, arahattamapāpuṇiṃ.. </p>
              <p>[21] ``paṭibhānavataṃ aggo, añño koci na vijjati. </p>
              <p>[22] yathāyaṃ bhikkhu vaṅgīso, evaṃ dhāretha bhikkhavo.. </p>
              <p>[21] ``satasahasse kataṃ kammaṃ, phalaṃ dassesi me idha. </p>
              <p>[22] sumutto saravegova, kilese jhāpayiṃ mama.. </p>
              <p>[21] ``kilesā jhāpitā mayhaṃ, bhavā sabbe samūhatā. </p>
              <p>[22] nāgova bandhanaṃ chetvā, viharāmi anāsavo.. </p>
              <p>[21] ``svāgataṃ vata me āsi, buddhaseṭṭhassa santike. </p>
              <p>[22] tisso vijjā anuppattā, kataṃ buddhassa sāsanaṃ.. </p>
              <p>[21] ``paṭisambhidā catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''nti..</p>
              <p>[03] arahā ^a^V2.0433^ea^ pana hutvā thero satthu santikaṃ gacchanto cakkhupathato  paṭṭhāya candena, sūriyena, ākāsena, mahāsamuddena, sinerunā  pabbatarājena, sīhena migaraññā, hatthināgenāti tena tena saddhiṃ  upamento anekehi padasatehi satthāraṃ vaṇṇentova upagacchati. tena taṃ  satthā saṅghamajjhe nisinno paṭibhānavantānaṃ aggaṭṭhāne ṭhapesi. atha  therena arahattappattito pubbe ca pacchā ca taṃ taṃ cittaṃ āgamma bhāsitā.  theraṃ uddissa ānandattherādīhi bhāsitā ca -- </p>
              <p>[03] 1218^b^.^eb^ </p>
              <p>[21] ``nikkhantaṃ ^a^M2.0514^ea^ vata maṃ santaṃ, agārasmānagāriyaṃ. </p>
              <p>[22] vitakkā upadhāvanti, pagabbhā kaṇhato ime.. </p>
              <p>[03] 1219^b^.^eb^ </p>
              <p>[21] ``uggaputtā mahissāsā, sikkhitā daḷhadhammino. </p>
              <p>[22] samantā parikireyyuṃ, sahassaṃ apalāyinaṃ.. </p>
              <p>[03] 1220^b^.^eb^ </p>
              <p>[21] ``sacepi ettakā bhiyyo, āgamissanti itthiyo. </p>
              <p>[22] neva maṃ byādhayissanti, dhamme samhi patiṭṭhito.. </p>
              <p>[03] 1221^b^.^eb^ </p>
              <p>[21] ``sakkhī hi me sutaṃ etaṃ, buddhassādiccabandhuno. </p>
              <p>[22] nibbānagamanaṃ maggaṃ, tattha me nirato mano.. </p>
              <p>[03] 1222^b^.^eb^ </p>
              <p>[21] ``evañce maṃ viharantaṃ, pāpima upagacchasi. </p>
              <p>[22] tathā maccu karissāmi, na me maggampi dakkhasi.. </p>
              <p>[03] 1223^b^.^eb^ </p>
              <p>[21] ``aratiñca ^a^P3.0183^ea^ ratiñca pahāya,  sabbaso gehasitañca vitakkaṃ. </p>
              <p>[22] vanathaṃ na kareyya kuhiñci, nibbanatho avanatho sa  bhikkhu.. </p>
              <p>[03] 1224^b^.^eb^ </p>
              <p>[21] ``yamidha pathaviñca vehāsaṃ, rūpagataṃ jagatogadhaṃ kiñci. </p>
              <p>[22] parijīyati sabbamaniccaṃ, evaṃ samecca caranti mutattā..</p>
              <p>[03]  </p>
              <p>[03] 1225^b^.^eb^ </p>
              <p>[21] ``upadhīsu janā gadhitāse, diṭṭhasute paṭighe ca mute ca. </p>
              <p>[22] ettha vinodaya chandamanejo, yo hettha na limpati  muni tamāhu.. </p>
              <p>[03] 1226^b^.^eb^ </p>
              <p>[21] ``atha saṭṭhisitā savitakkā, puthujjanatāya adhammā  niviṭṭhā. </p>
              <p>[22] na ca vaggagatassa kuhiñci, no pana duṭṭhullagāhī sa  bhikkhu.. </p>
              <p>[03] 1227^b^.^eb^ </p>
              <p>[21] ``dabbo ^a^M2.0515^ea^ cirarattasamāhito, akuhako nipako apihālu. </p>
              <p>[22] santaṃ padaṃ ajjhagamā muni, paṭicca parinibbuto  kaṅkhati kālaṃ.. </p>
              <p>[03] 1228^b^.^eb^ </p>
              <p>[21] ``mānaṃ pajahassu gotama, mānapathañca jahassu asesaṃ. </p>
              <p>[22] mānapathamhi sa mucchito, vippaṭisārīhuvā cirarattaṃ.. </p>
              <p>[03] 1229^b^.^eb^ </p>
              <p>[21] ``makkhena makkhitā pajā, mānahatā nirayaṃ papatanti. </p>
              <p>[22] socanti janā cirarattaṃ, mānahatā nirayaṃ upapannā.. </p>
              <p>[03] 1230^b^.^eb^ </p>
              <p>[21] ``na ^a^V2.0434^ea^ hi socati bhikkhu kadāci, maggajino sammā  paṭipanno. </p>
              <p>[22] kittiñca sukhañcānubhoti, dhammadasoti tamāhu tathattaṃ..</p>
              <p>[03]  </p>
              <p>[03] 1231^b^.^eb^ </p>
              <p>[21] ``tasmā ^a^P3.0184^ea^ akhilo idha padhānavā,  nīvaraṇāni pahāya visuddho. </p>
              <p>[22] mānañca pahāya asesaṃ, vijjāyantakaro samitāvī.. </p>
              <p>[03] 1232^b^.^eb^ </p>
              <p>[21] ``kāmarāgena ḍayhāmi, cittaṃ me pariḍayhati. </p>
              <p>[22] sādhu nibbāpanaṃ brūhi, anukampāya gotama.. </p>
              <p>[03] 1233^b^.^eb^ </p>
              <p>[21] ``saññāya vipariyesā, cittaṃ te pariḍayhati. </p>
              <p>[22] nimittaṃ parivajjehi, subhaṃ rāgūpasaṃhitaṃ.. </p>
              <p>[03] 1234^b^.^eb^ </p>
              <p>[21] ``asubhāya cittaṃ bhāvehi, ekaggaṃ susamāhitaṃ. </p>
              <p>[22] sati kāyagatā tyatthu, nibbidābahulo bhava.. </p>
              <p>[03] 1235^b^.^eb^ </p>
              <p>[21] ``animittañca bhāvehi, mānānusayamujjaha. </p>
              <p>[22] tato mānābhisamayā, upasanto carissasi.. </p>
              <p>[03] 1236^b^.^eb^ </p>
              <p>[21] ``tameva ^a^M2.0516^ea^ vācaṃ bhāseyya, yāyattānaṃ na tāpaye. </p>
              <p>[22] pare ca na vihiṃseyya, sā ve vācā subhāsitā.. </p>
              <p>[03] 1237^b^.^eb^ </p>
              <p>[21] ``piyavācameva bhāseyya, yā vācā paṭinanditā. </p>
              <p>[22] yaṃ anādāya pāpāni, paresaṃ bhāsate piyaṃ.. </p>
              <p>[03] 1238^b^.^eb^ </p>
              <p>[21] ``saccaṃ ve amatā vācā, esa dhammo sanantano. </p>
              <p>[22] sacce atthe ca dhamme ca, āhu santo patiṭṭhitā.. </p>
              <p>[03] 1239^b^.^eb^ </p>
              <p>[21] ``yaṃ buddho bhāsati vācaṃ, khemaṃ nibbānapattiyā. </p>
              <p>[22] dukkhassantakiriyāya, sā ve vācānamuttamā.. </p>
              <p>[03] 1240^b^.^eb^ </p>
              <p>[21] ``gambhīrapañño medhāvī, maggāmaggassa kovido. </p>
              <p>[22] sāriputto mahāpañño, dhammaṃ deseti bhikkhunaṃ.. </p>
              <p>[03] 1241^b^.^eb^ </p>
              <p>[21] ``saṃkhittenapi deseti, vitthārenapi bhāsati. </p>
              <p>[22] sālikāyiva nigghoso, paṭibhānaṃ udiyyati.. </p>
              <p>[03] 1242^b^.^eb^ </p>
              <p>[21] ``tassa taṃ desayantassa, suṇanti madhuraṃ giraṃ. </p>
              <p>[27] sarena rajanīyena, savanīyena vaggunā. </p>
              <p>[22] udaggacittā muditā, sotaṃ odhenti bhikkhavo.. </p>
              <p>[03] 1243^b^.^eb^ </p>
              <p>[21] ``ajja pannarase visuddhiyā, bhikkhū pañcasatā  samāgatā. </p>
              <p>[22] saṃyojanabandhanacchidā, anīghā khīṇapunabbhavā isī.. </p>
              <p>[03] 1244^b^.^eb^ </p>
              <p>[21] ``cakkavattī ^a^V2.0435^ea^ ^a^P3.0185^ea^ yathā rājā,  amaccaparivārito. </p>
              <p>[22] samantā anupariyeti, sāgarantaṃ mahiṃ imaṃ.. </p>
              <p>[03] 1245^b^.^eb^ </p>
              <p>[21] ``evaṃ vijitasaṅgāmaṃ, satthavāhaṃ anuttaraṃ. </p>
              <p>[22] sāvakā payirupāsanti, tevijjā maccuhāyino.. </p>
              <p>[03] 1246^b^.^eb^ </p>
              <p>[21] ``sabbe bhagavato puttā, palāpettha na vijjati. </p>
              <p>[22] taṇhāsallassa hantāraṃ, vande ādiccabandhunaṃ.. </p>
              <p>[03] 1247^b^.^eb^ </p>
              <p>[21] ``parosahassaṃ bhikkhūnaṃ, sugataṃ payirupāsati. </p>
              <p>[22] desentaṃ virajaṃ dhammaṃ, nibbānaṃ akutobhayaṃ.. </p>
              <p>[03] 1248^b^.^eb^ </p>
              <p>[21] ``suṇanti ^a^M2.0517^ea^ dhammaṃ vimalaṃ, sammāsambuddhadesitaṃ. </p>
              <p>[22] sobhati vata sambuddho, bhikkhusaṅghapurakkhato.. </p>
              <p>[03] 1249^b^.^eb^ </p>
              <p>[21] ``nāganāmosi bhagavā, isīnaṃ isisattamo. </p>
              <p>[22] mahāmeghova hutvāna, sāvake abhivassasi.. </p>
              <p>[03] 1250^b^.^eb^ </p>
              <p>[21] ``divā vihārā nikkhamma, satthudassanakamyatā. </p>
              <p>[22] sāvako te mahāvīra, pāde vandati vaṅgiso.. </p>
              <p>[03] 1251^b^.^eb^ </p>
              <p>[21] ``ummaggapathaṃ mārassa, abhibhuyya carati pabhijja  khīlāni. </p>
              <p>[22] taṃ passatha bandhapamuñca karaṃ, asitaṃva bhāgaso pavibhajja..</p>
              <p>[03]  </p>
              <p>[03] 1252^b^.^eb^ </p>
              <p>[21] ``oghassa hi nitaraṇatthaṃ, anekavihitaṃ maggaṃ  akkhāsi. </p>
              <p>[22] tasmiñca amate akkhāte, dhammadasā ṭhitā asaṃhīrā..</p>
              <p>[03]  </p>
              <p>[03] 1253^b^.^eb^ </p>
              <p>[21] ``pajjotakaro ativijjha, sabbaṭhitīnaṃ atikkamamaddasa. </p>
              <p>[22] ñatvā ca sacchikatvā ca, aggaṃ so desayi dasaddhānaṃ..</p>
              <p>[03]  </p>
              <p>[03] 1254^b^.^eb^ </p>
              <p>[21] ``evaṃ sudesite dhamme, ko pamādo vijānataṃ dhammaṃ. </p>
              <p>[22] tasmā hi tassa bhagavato sāsane, appamatto sadā  namassamanusikkhe.. </p>
              <p>[03] 1255^b^.^eb^ </p>
              <p>[21] ``buddhānubuddho yo thero, koṇḍañño tibbanikkamo. </p>
              <p>[22] lābhī sukhavihārānaṃ, vivekānaṃ abhiṇhaso.. </p>
              <p>[03] 1256^b^.^eb^ </p>
              <p>[21] ``yaṃ sāvakena pattabbaṃ, satthu sāsanakārinā. </p>
              <p>[22] sabbassa taṃ anuppattaṃ, appamattassa sikkhato.. </p>
              <p>[03] 1257^b^.^eb^ </p>
              <p>[21] ``mahānubhāvo ^a^P3.0186^ea^ tevijjo,  cetopariyakovido. </p>
              <p>[22] koṇḍañño buddhadāyādo, pāde vandati satthuno.. </p>
              <p>[03] 1258^b^.^eb^ </p>
              <p>[21] ``nagassa ^a^M2.0518^ea^ passe āsīnaṃ, muniṃ dukkhassa pāraguṃ. </p>
              <p>[22] sāvakā payirupāsanti, tevijjā maccuhāyino.. </p>
              <p>[03] 1259^b^.^eb^ </p>
              <p>[21] ``cetasā ^a^V2.0436^ea^ anupariyeti, moggallāno mahiddhiko. </p>
              <p>[22] cittaṃ nesaṃ samanvesaṃ, vippamuttaṃ nirūpadhiṃ.. </p>
              <p>[03] 1260^b^.^eb^ </p>
              <p>[21] ``evaṃ sabbaṅgasampannaṃ, muniṃ dukkhassa pāraguṃ. </p>
              <p>[22] anekākārasampannaṃ, payirupāsanti gotamaṃ.. </p>
              <p>[03] 1261^b^.^eb^ </p>
              <p>[21] ``cando yathā vigatavalāhake nabhe, virocati  vītamalova bhāṇumā. </p>
              <p>[22] evampi aṅgīrasa tvaṃ mahāmuni, atirocasi yasasā  sabbalokaṃ.. </p>
              <p>[03] 1262^b^.^eb^ </p>
              <p>[21] ``kāveyyamattā vicarimha pubbe, gāmā gāmaṃ purā puraṃ. </p>
              <p>[22] athaddasāma sambuddhaṃ, sabbadhammāna pāraguṃ.. </p>
              <p>[03] 1263^b^.^eb^ </p>
              <p>[21] ``so me dhammamadesesi, muni dukkhassa pāragū. </p>
              <p>[22] dhammaṃ sutvā pasīdimha, saddhā no udapajjatha.. </p>
              <p>[03] 1264^b^.^eb^ </p>
              <p>[21] ``tassāhaṃ vacanaṃ sutvā, khandhe āyatanāni ca. </p>
              <p>[22] dhātuyo ca viditvāna, pabbajiṃ anagāriyaṃ.. </p>
              <p>[03] 1265^b^.^eb^ </p>
              <p>[21] ``bahūnaṃ vata atthāya, uppajjanti tathāgatā. </p>
              <p>[22] itthīnaṃ purisānañca, ye te sāsanakārakā.. </p>
              <p>[03] 1266^b^.^eb^ </p>
              <p>[21] ``tesaṃ kho vata atthāya, bodhimajjhagamā muni. </p>
              <p>[22] bhikkhūnaṃ bhikkhunīnañca, ye niyāmagataddasā.. </p>
              <p>[03] 1267^b^.^eb^ </p>
              <p>[21] ``sudesitā cakkhumatā, buddhenādiccabandhunā. </p>
              <p>[22] cattāri ariyasaccāni, anukampāya pāṇinaṃ.. </p>
              <p>[03] 1268^b^.^eb^ </p>
              <p>[21] ``dukkhaṃ dukkhasamuppādaṃ, dukkhassa ca atikkamaṃ. </p>
              <p>[22] ariyaṃ caṭṭhaṅgikaṃ maggaṃ, dukkhūpasamagāminaṃ.. </p>
              <p>[03] 1269^b^.^eb^ </p>
              <p>[21] ``evamete ^a^M2.0519^ea^ tathā vuttā, diṭṭhā me te yathā tathā. </p>
              <p>[22] sadattho me anuppatto, kataṃ buddhassa sāsanaṃ.. </p>
              <p>[03] 1270^b^.^eb^ </p>
              <p>[21] ``svāgataṃ vata me āsi, mama buddhassa santike. </p>
              <p>[22] suvibhattesu dhammesu, yaṃ seṭṭhaṃ tadupāgamiṃ.. </p>
              <p>[03] 1271^b^.^eb^ </p>
              <p>[21] ``abhiññāpāramippatto, sotadhātu visodhitā. </p>
              <p>[22] tevijjo iddhipattomhi, cetopariyakovido.. </p>
              <p>[03] 1272^b^.^eb^ </p>
              <p>[21] ``pucchāmi ^a^P3.0187^ea^ satthāramanomapaññaṃ,  diṭṭheva dhamme yo vicikicchānaṃ chettā. </p>
              <p>[22] aggāḷave kālamakāsi bhikkhu, ñāto yasassī  abhinibbutatto.. </p>
              <p>[03] 1273^b^.^eb^ </p>
              <p>[21] ``nigrodhakappo iti tassa nāmaṃ, tayā kataṃ bhagavā  brāhmaṇassa. </p>
              <p>[22] so taṃ namassaṃ acari mutyapekho, āraddhavīriyo  daḷhadhammadassī.. </p>
              <p>[03] 1274^b^.^eb^ </p>
              <p>[21] ``taṃ ^a^V2.0437^ea^ sāvakaṃ sakka mayampi sabbe, aññātumicchāma  samantacakkhu. </p>
              <p>[22] samavaṭṭhitā no savanāya sotā, tuvaṃ no satthā  tvamanuttarosi.. </p>
              <p>[03] 1275^b^.^eb^ </p>
              <p>[21] ``chinda no vicikicchaṃ brūhi metaṃ, parinibbutaṃ vedaya  bhūripañña. </p>
              <p>[22] majjheva no bhāsa samantacakkhu, sakkova devāna  sahassanetto.. </p>
              <p>[03] 1276^b^.^eb^ </p>
              <p>[21] ``ye keci ganthā idha mohamaggā, aññāṇapakkhā  vicikicchaṭhānā. </p>
              <p>[22] tathāgataṃ patvā na te bhavanti, cakkhuñhi etaṃ paramaṃ  narānaṃ.. </p>
              <p>[03] 1277^b^.^eb^ </p>
              <p>[21] ``no ^a^M2.0520^ea^ ce hi jātu puriso kilese, vāto yathā  abbhaghanaṃ vihāne. </p>
              <p>[22] tamovassa nivuto sabbaloko, jotimantopi na  pabhāseyyuṃ.. </p>
              <p>[03] 1278^b^.^eb^ </p>
              <p>[21] ``dhīrā ca pajjotakarā bhavanti, taṃ taṃ ahaṃ vīra tatheva  maññe. </p>
              <p>[22] vipassinaṃ jānamupāgamimha, parisāsu no āvikarohi  kappaṃ.. </p>
              <p>[03] 1279^b^.^eb^ </p>
              <p>[21] ``khippaṃ giraṃ eraya vaggu vagguṃ, haṃsova paggayha  saṇikaṃ nikūja. </p>
              <p>[22] bindussarena suvikappitena, sabbeva te ujjugatā suṇoma..</p>
              <p>[03]  </p>
              <p>[03] 1280^b^.^eb^ </p>
              <p>[21] ``pahīnajātimaraṇaṃ asesaṃ, niggayha dhonaṃ vadessāmi  dhammaṃ. </p>
              <p>[22] na kāmakāro hi puthujjanānaṃ, saṅkheyyakāro ca  tathāgatānaṃ.. </p>
              <p>[03] 1281^b^.^eb^ </p>
              <p>[21] ``sampannaveyyākaraṇaṃ ^a^P3.0188^ea^ tavedaṃ,  samujjupaññassa samuggahītaṃ. </p>
              <p>[22] ayamañjali pacchimo suppaṇāmito, mā mohayī  jānamanomapañña.. </p>
              <p>[03] 1282^b^.^eb^ </p>
              <p>[21] ``paroparaṃ ariyadhammaṃ viditvā, mā mohayī  jānamanomavīriya. </p>
              <p>[22] vāriṃ yathā ghammani ghammatatto, vācābhikaṅkhāmi sutaṃ  pavassa.. </p>
              <p>[03] 1283^b^.^eb^ </p>
              <p>[21] ``yadatthikaṃ brahmacariyaṃ acarī, kappāyano kaccissataṃ  amoghaṃ. </p>
              <p>[22] nibbāyi so ādu saupādiseso, yathā vimutto ahu  taṃ suṇoma.. </p>
              <p>[03] 1284^b^.^eb^ </p>
              <p>[21] ``acchecchi ^a^M2.0521^ea^ taṇhaṃ idha nāmarūpe, (iti bhagavā,) </p>
              <p>[27] kaṇhassa sotaṃ dīgharattānusayitaṃ. </p>
              <p>[22] atāri jātiṃ maraṇaṃ asesaṃ, iccabravi bhagavā pañcaseṭṭho..</p>
              <p>[03]  </p>
              <p>[03] 1285^b^.^eb^ </p>
              <p>[21] ``esa sutvā pasīdāmi, vaco te isisattama. </p>
              <p>[22] amoghaṃ kira me puṭṭhaṃ, na maṃ vañcesi brāhmaṇo.. </p>
              <p>[03] 1286^b^.^eb^ </p>
              <p>[21] ``yathā vādī tathā kārī, ahu buddhassa sāvako. </p>
              <p>[22] acchecchi maccuno jālaṃ, tataṃ māyāvino daḷhaṃ.. </p>
              <p>[03] 1287^b^.^eb^ </p>
              <p>[21] ``addasa bhagavā ādiṃ, upādānassa kappiyo. </p>
              <p>[22] accagā vata kappāno, maccudheyyaṃ suduttaraṃ.. </p>
              <p>[03] 1288^b^.^eb^ </p>
              <p>[21] ``taṃ ^a^V2.0438^ea^ devadevaṃ vandāmi, puttaṃ te dvipaduttama. </p>
              <p>[22] anujātaṃ mahāvīraṃ, nāgaṃ nāgassa orasa''nti.. -- </p>
              <p>[25] imā gāthā saṅgītikāle ekajjhaṃ katvā saṅgahaṃ  āropitā. tattha ``nikkhantaṃ vata maṃ santa''ntiādayo pañca  gāthā āyasmā vaṅgīso navo acirapabbajito hutvā vihāraṃ upagatā  alaṅkatapaṭiyattā sambahulā itthiyo disvā uppannarāgo taṃ vinodento  abhāsi.</p>
              <p>[03] tattha ^b^nikkhantaṃ vata maṃ santaṃ, agārasmānagāriya^eb^nti  agārato nikkhantaṃ anagāriyaṃ pabbajitaṃ maṃ samānaṃ.  ^b^vitakkā^eb^ti kāmavitakkādayo pāpavitakkā. ^b^upadhāvantī^eb^ti  mama cittaṃ upagacchanti. ^b^pagabbhā^eb^ti pāgabbhiyayuttā vasino.  ``ayaṃ gehato nikkhamitvā pabbajito, nayimaṃ anuddhaṃsituṃ yutta''nti  evaṃ aparihārato nillajjā. ^b^kaṇhato^eb^ti ^a^P3.0189^ea^  kāḷato, lāmakabhāvatoti attho. ^b^ime^eb^ti tesaṃ attano  paccakkhatā vuttā.</p>
              <p>[03] asuddhajīvino parivārayuttā manussā uggakiccatāya  ``uggā''ti vuccanti, tesaṃ puttā ^b^uggaputtā. mahissāsā^eb^ti  mahāissāsā. ^b^sikkhitā^eb^ti dvādasa vassāni ācariyakule  uggahitasippā. ^b^daḷhadhammino^eb^ti, daḷhadhanuno ^a^M2.0522^ea^. daḷhadhanu  nāma dvisahassathāmaṃ vuccati. dvisahassathāmanti, ca yassa  āropitassa jiyāya bandho lohasīsādīnaṃ bhāro daṇḍe gahetvā yāva  kaṇḍapamāṇā nabhaṃ ukkhittassa pathavito muccati. ^b^samantā  parikireyyu^eb^nti samantato kaṇḍe khipeyyuṃ. kittakāti ce āha  ^b^``sahassaṃ apalāyina''^eb^nti. yuddhe aparaṃ mukhānaṃ sahassamattānaṃ.  idaṃ vuttaṃ hoti -- sikkhitā katahatthā uggā daḷhadhanuno  mahissāsā uggaputtā sahassamattā kadācipi yuddhe parājayaṃ apattā  appamattā samantato ṭhatvā thambhaṃ upanissāya sacepi vasseyyuṃ.  tādisehipi issāsasahassehi samantā sare parikirīyante  susikkhito puriso daṇḍaṃ gahetvā sabbe sare attano sarīre apatamāne  katvā pādamūle pāteyya. tattha ekopi issāso dve sare ekato  khipanto nāma natthi. itthiyo pana rūpārammaṇādivasena pañca pañca  sare ekato khipanti, evaṃ khipantiyo. ^b^ettakā bhiyyo^eb^ti  imāhi itthīhi bhiyyopi bahū itthiyo attano  itthikuttahāsabhāvādito vidhaṃsenti.</p>
              <p>[03] ^b^sakkhī hi me sutaṃ eta^eb^nti sammukhā mayā etaṃ sutaṃ.  ^b^nibbānagamanaṃ magga^eb^nti liṅgavipallāsena vuttaṃ,  nibbānagāmimaggoti attho, vipassanaṃ sandhāyāha. ^b^tattha me  nirato mano^eb^ti tasmiṃ vipassanāmagge mayhaṃ cittaṃ nirataṃ.</p>
              <p>[03] ^b^evañce^eb^ ^a^V2.0439^ea^ ^b^maṃ viharanta^eb^nti evaṃ aniccāsubhajjhānabhāvanāya  ca vipassanābhāvanāya ca viharantaṃ maṃ. ^b^pāpimā^eb^ti kilesamāraṃ  ālapati. ^b^tathā maccu karissāmi, na me maggampi dakkhasī^eb^ti  mayā kataṃ maggampi yathā na passasi, tathā maccu antaṃ karissāmīti  yojanā.</p>
              <p>[03] ^b^aratiñcā^eb^tiādikā pañca gāthā attano santāne uppanne  aratiādike vinodentena vuttā. tattha ^b^arati^eb^nti adhikusalesu  dhammesu pantasenāsanesu ca ukkaṇṭhanaṃ. ^b^rati^eb^nti  pañcakāmaguṇaratiṃ. ^b^pahāyā^eb^ti pajahitvā. ^b^sabbaso  gehasitañca vitakka^eb^nti, gehanissitaṃ puttadārādipaṭisaṃyuttaṃ  ñātivitakkādiñca micchāvitakkaṃ anavasesato pahāya. ^b^vanathaṃ na  kareyya kuhiñcī^eb^ti ajjhattikabāhirappabhede sabbasmiṃ vatthusmiṃ taṇhaṃ  na kareyyaṃ. ^b^nibbanatho avanatho sa bhikkhū^eb^ti yo hi sabbena  sabbaṃ ^a^M2.0523^ea^ nittaṇho ^a^P3.0190^ea^, tato eva katthacipi nandiyā  abhāvato avanatho, so bhikkhu nāma saṃsāre bhayassa sammadeva  ikkhaṇatāya bhinnakilesatāya cāti attho.</p>
              <p>[03] ^b^yamidha pathaviñca vehāsaṃ, rūpagataṃ jagatogadhaṃ kiñcī^eb^ti  yaṃkiñci idha pathavīgataṃ bhūminissitaṃ vehāsaṃ vehāsaṭṭhaṃ  devalokanissitaṃ rūpagataṃ rūpajātaṃ ruppanasabhāvaṃ jagatogadhaṃ lokikaṃ  bhavattayapariyāpannaṃ saṅkhataṃ. ^b^parijīyati sabbamanicca^eb^nti sabbaṃ  taṃ jarābhibhūtaṃ, tato eva aniccaṃ tato eva dukkhaṃ anattāti evaṃ  tilakkhaṇāropanaṃ āha. ayaṃ therassa mahāvipassanāti vadanti.  ^b^evaṃ samecca caranti mutattā^eb^ti evaṃ samecca abhisamecca  vipassanāpaññāsahitāya maggapaññāya paṭivijjhitvā mutattā  pariññātattabhāvā paṇḍitā caranti viharanti.</p>
              <p>[03] ^b^upadhīsū^eb^ti khandhūpadhiādīsu. ^b^janā^eb^ti  andhaputhujjanā. ^b^gadhitāse^eb^ti paṭibaddhacittā. ettha hi  visesato kāmaguṇūpadhīsu chando apanetabboti dassento āha  ^b^diṭṭhasute paṭighe ca mute cā^eb^ti. ^b^diṭṭhasute^eb^ti diṭṭhe ceva  sute ca, rūpasaddesūti attho. ^b^paṭighe^eb^ti ghaṭṭanīye phoṭṭhabbe.  ^b^mute^eb^ti vuttāvasese mute, gandharasesūti vuttaṃ hoti.  ^b^sāratthapakāsaniyaṃ^eb^ (saṃ0 ni0 aṭṭha0 1.1.210) ``paṭighapadena  gandharasā gahitā, mutapadena phoṭṭhabbārammaṇa''nti vuttaṃ. ^b^ettha  vinodaya chandamanejo^eb^ti etasmiṃ diṭṭhādibhede pañcakāmaguṇe  kāmacchandaṃ vinodehi, tathā sati sabbattha anejo avikappo bhavasi.  ^b^yo hettha na limpati muni tamāhū^eb^ti yo hi ettha kāmaguṇe  taṇhālepena na limpati, taṃ moneyyadhammaṭṭhato ``munī''ti paṇḍitā  vadanti. ``atha saṭṭhisitā''ti pāḷīti adhippāyena keci  ``saṭṭhidhammārammaṇanissitā''ti atthaṃ vadanti. ``aṭṭhasaṭṭhisitā ^a^V2.0440^ea^  savitakkā''ti pana pāḷi, appakañhi ūnaṃ adhikaṃ vā na gaṇanūpagaṃ  hotīti. ^b^aṭṭhasaṭṭhisitā^eb^ti dvāsaṭṭhidiṭṭhigatasannissitā  micchāvitakkāti atthoti keci vadanti. diṭṭhigatikā ca  sattāvāsābhāvaladdhiṃ ajjhūpagatāti adhiccasamuppannavādaṃ ṭhapetvā itaresaṃ  vasena ``atha saṭṭhisitā savitakkā''ti vuttaṃ. yathā hi  taṇhālepābhāvena bhikkhūti vuccati, evaṃ diṭṭhilepābhāvenapīti dassetuṃ  ``atha saṭṭhisitā''tiādi vuttaṃ. ^b^puthujjanatāya adhammā^eb^  ^a^P3.0191^ea^ ^b^niviṭṭhā^eb^ti ^a^M2.0524^ea^ te pana micchāvitakkā  niccādigāhavasena adhammā dhammato apetā puthujjanatāyaṃ andhabāle  niviṭṭhā abhiniviṭṭhā. ^b^na ca vaggagatassa kuhiñcī^eb^ti yattha  katthaci vatthusmiṃ sassatavādādimicchādiṭṭhivaggagato, taṃladdhiko na ca  assa bhaveyya. aṭṭhakathāyaṃ (saṃ0 ni0 aṭṭha0 1.1.210) pana  ``atha saṭṭhisitā savitakkā, puthū janatāya adhammā niviṭṭhā''ti padaṃ  uddharitvā atha cha ārammaṇanissitā puthū adhammavitakkā janatāya  niviṭṭhāti vuttaṃ. tathā na ca vaggagatassa kuhiñcīti tesaṃ vasena na  katthaci kilesavaggagato bhaveyyāti ca vuttaṃ. ^b^no pana duṭṭhullagāhī  sa bhikkhū^eb^ti yo kilesehi dūsitattā ativiya duṭṭhullatā ca  duṭṭhullānaṃ micchāvādānaṃ gaṇhanasīlo ca no assa no bhaveyya, so  bhikkhu nāma hotīti. </p>
              <p>[01] ^b^dabbo^eb^ti dabbajātiko paṇḍito.  ^b^cirarattasamāhito^eb^ti cirakālato paṭṭhāya samāhito.  ^b^akuhako^eb^ti kohaññarahito asaṭho amāyāvī. ^b^nipako^eb^ti  nipuṇo cheko. ^b^apihālū^eb^ti nittaṇho. ^b^santaṃ padaṃ  ajjhagamā^eb^ti, nibbānaṃ adhigato. moneyyadhammasamannāgatato  ^b^muni. parinibbuto^eb^ti ārammaṇakaraṇavasena nibbānaṃ paṭicca  saupādisesāya nibbānadhātuyā parinibbuto. ^b^kaṅkhati  kāla^eb^nti idāni anupādisesanibbānatthāya kālaṃ āgameti. na  tassa kiñci karaṇīyaṃ atthi, yathā ediso bhavissati, tathā attānaṃ  sampādetīti adhippāyo. </p>
              <p>[01] ^b^mānaṃ pajahassū^eb^tiādayo catasso gāthā  paṭibhānasampattiṃ nissāya attano pavattamānaṃ mānaṃ vinodentena vuttā.  tattha ^b^mānaṃ pajahassū^eb^ti seyyamānādinavavidhaṃ mānaṃ pariccaja.  ^b^gotamā^eb^ti gotamagottassa bhagavato sāvakattā attānaṃ gotamagottaṃ  katvā ālapati. ^b^mānapatha^eb^nti mānassa pavattiṭṭhānabhūtaṃ  ayonisomanasikāraparikkhittaṃ jātiādiṃ tappaṭibaddhakilesappahānena  ^b^jahassu^eb^ pajaha. ^b^asesa^eb^nti sabbameva. ^b^mānapathamhi sa  mucchito^eb^ti mānavatthunimittaṃ mucchaṃ āpanno. ^b^vippaṭisārīhuvā  ciraratta^eb^nti imasmiṃ mānapathānuyogakkhaṇe vītivatte pubbeva arahattaṃ  pāpuṇissa, ``naṭṭhohamasmī''ti vippaṭisārī ahuvā ahosi.</p>
              <p>[03] ^b^makkhena^eb^ ^a^M2.0525^ea^ ^a^V2.0441^ea^ ^b^makkhitā pajā^eb^ti  sūrādinā attānaṃ ukkaṃsetvā  pare vambhetvā paraguṇamakkhanalakkhaṇena makkhena pisitattā makkhī.  puggalo hi yathā yathā paresaṃ guṇe makkheti, tathā tathā attano guṇe  puñjati nirākaroti nāma. ^b^mānahatā^eb^ti mānena hataguṇā.  ^b^nirayaṃ papatantī^eb^ti nirayaṃ upapajjanti.</p>
              <p>[03] ^b^maggajino^eb^ti maggena vijitakileso. ^b^kittiñca  sukhañcā^eb^ti viññūhi pasaṃsitañca kāyikacetasikasukhañca  ^b^anubhotī^eb^ti paṭilabhati. ^b^dhammadasoti tamāhu tathatta^eb^nti  taṃ tathabhāvaṃ sammāpaṭipannaṃ yāthāvato dhammadassīti paṇḍitā āhu.</p>
              <p>[03] ^b^akhilo^eb^ti pañcacetokhilarahito. ^b^padhānavā^eb^ti  sammappadhānavīriyasampanno. ^b^visuddho^eb^ti  nīvaraṇasaṅkhātavalāhakāpagamena visuddhamānaso ^a^P3.0192^ea^.  ^b^asesa^eb^nti navavidhampi mānaṃ aggamaggena pajahitvā.  ^b^vijjāyantakaro samitāvī^eb^ti sabbaso samitakileso tividhāya  vijjāya pariyosānappatto hotīti attānaṃ ovadati.</p>
              <p>[03] athekadivasaṃ āyasmā ānando aññatarena rājamahāmattena  nimantito pubbaṇhasamayaṃ tassa gehaṃ gantvā paññatte āsane nisīdi  āyasmatā vaṅgīsena pacchāsamaṇena. atha tasmiṃ gehe itthiyo  sabbālaṅkārapaṭimaṇḍitā theraṃ upasaṅkamitvā, vanditvā pañhaṃ pucchanti,  dhammaṃ suṇanti. athāyasmato vaṅgīsassa navapabbajitassa ārammaṇaṃ  pariggahetuṃ asakkontassa visabhāgārammaṇe rāgo uppajji. so saddho  ujujātiko kulaputto ``ayaṃ me rāgo vaḍḍhitvā diṭṭhadhammikaṃ  samparāyikampi atthaṃ nāseyyā''ti cintetvā yathānisinnova therassa  attano pavattiṃ āvikaronto ^b^``kāmarāgenā''^eb^ti gāthamāha.  tattha yadipi kilesarajjanapariḷāho kāyampi bādhati, cittaṃ pana  bādhento cirataraṃ bādhetīti dassetuṃ ``kāmarāgena ḍayhāmī''ti vatvā  ``cittaṃ me pariḍayhatī''ti vuttaṃ. ^b^nibbāpana^eb^nti  rāganibbāpanakāraṇaṃ rāgapariḷāhassa nibbāpanasamatthaṃ ovādaṃ  karohīti attho.</p>
              <p>[03] ^b^saññāya vipariyesā^eb^tiādikā gāthā tena yācitena  āyasmatā ānandena vuttā. ^b^vipariyesā^eb^ti vipallāsena asubhe  subhanti ^a^M2.0526^ea^ pavattena viparītaggāhena. ^b^nimitta^eb^nti  kilesajanakanimittaṃ. ^b^parivajjehī^eb^ti paribbaja. ^b^subhaṃ  rāgūpasaṃhita^eb^nti rāgavaḍḍhanārammaṇaṃ subhaṃ parivajjento asubhasaññāya  parivajjeyya, sabbattha anabhiratisaññāya. tasmā tadubhayampi  dassento ^b^``asubhāyā''^eb^tiādimāha.</p>
              <p>[03] tattha ^a^V2.0442^ea^ ^b^asubhāyā^eb^ti asubhānupassanāya. ^b^cittaṃ bhāvehi  ekaggaṃ susamāhita^eb^nti attano cittavikkhepābhāvena ekaggaṃ  ārammaṇesu susamāhitaṃ appitaṃ katvā bhāvehi tava asubhānupassanaṃ  sukaraṃ akkhāmīti. ^b^sati kāyagatā tyatthū^eb^ti  vuttakāyagatāsatibhāvanā tayā bhāvitā bahulīkatā hotūti attho.  ^b^nibbidābahulo bhavā^eb^ti attabhāve sabbasmiñca nibbedabahulo  hohi.</p>
              <p>[03] ^b^animittañca bhāvehī^eb^ti niccanimittādīnaṃ ugghāṭanena  visesato aniccānupassanā animittā nāma, tato  ^b^mānānusayamujjahā^eb^ti taṃ bhāvento maggapaṭipāṭiyā  aggamaggādhigamena mānānusayaṃ samucchinda. ^b^mānābhisamayā^eb^ti  mānassa dassanābhisamayā ceva pahānābhisamayā ca.  ^b^upasanto^eb^ti sabbaso rāgādīnaṃ santatāya upasanto  ^b^carissasi^eb^ viharissasīti attho.</p>
              <p>[03] ^b^tameva vāca^eb^ntiādikā catasso gāthā bhagavatā  subhāsitasutte (saṃ0 ni0  1.213) desite somanassajātena therena  bhagavantaṃ sammukhā ^a^P3.0193^ea^ abhitthavantena vuttā.  ^b^yāyattānaṃ na tāpaye^eb^ti yāya vācāya hetubhūtāya attānaṃ  vippaṭisārena na tāpeyya na viheṭheyya. ^b^pare ca na  vihiṃseyyā^eb^ti pare ca parehi bhindanto na bādheyya. ^b^sā ve  vācā subhāsitā^eb^ti sā vācā ekaṃsena subhāsitā nāma, tasmā  tameva vācaṃ bhāseyyāti yojanā. imāya gāthāya apisuṇavācāvasena  bhagavantaṃ thometi.</p>
              <p>[03] ^b^paṭinanditā^eb^ti paṭimukhabhāvena nanditā piyāyitā  sampati āyatiñca suṇantehi sampaṭicchitā. ^b^yaṃ anādāyā^eb^ti  yaṃ vācaṃ bhāsanto pāpāni paresaṃ appiyāni aniṭṭhāni pharusavacanāni  anādāya aggahetvā atthabyañjanamadhuraṃ piyameva dīpeti. ^b^tameva  piyavācaṃ bhāseyyā^eb^ti piyavācāvasena abhitthavi.</p>
              <p>[03] ^b^amatā^eb^ti ^a^M2.0527^ea^ sādhubhāvena amatasadisā. vuttañhetaṃ --  ``saccaṃ have sādhutaraṃ rasāna''nti (saṃ0 ni0  1.73).  nibbānāmatapaccayattā vā amatā. ^b^esa dhammo sanantano^eb^ti yā  ayaṃ saccavācā nāma, esa porāṇo dhammo cariyā paveṇi. idameva  hi porāṇānaṃ āciṇṇaṃ yaṃ te na alikaṃ bhāsiṃsu. tenāha --  ^b^``sacce atthe ca dhamme ca, āhu santo patiṭṭhitā''^eb^ti. tattha  sacce patiṭṭhitattā eva attano ca paresañca atthe patiṭṭhitā, atthe  patiṭṭhitattā eva dhamme patiṭṭhitā hontīti veditabbā.  saccavisesanameva vā etaṃ. idañhi vuttaṃ hoti -- sacce patiṭṭhitā.  kīdise? atthe ca dhamme ca, yaṃ paresaṃ atthato anapetattā atthaṃ  anuparodhakaraṃ, dhammato anapetattā dhammaṃ dhammikameva atthaṃ sādhetīti.  imāya gāthāya saccavācāvasena ^a^V2.0443^ea^ abhitthavi. ^b^khema^eb^nti abhayaṃ  nirupaddavaṃ. kena kāraṇenāti ce? ^b^nibbānapattiyā  dukkhassantakiriyāya,^eb^ yasmā kilesanibbānaṃ pāpeti, vaṭṭadukkhassa  ca antakiriyāya saṃvaṭṭati, tasmā khemanti attho. atha vā yaṃ  buddho nibbānapattiyā vā dukkhassantakiriyāya vāti dvinnaṃ  nibbānadhātūnaṃ atthāya khemamaggappakāsanato ^b^khemaṃ^eb^ vācaṃ bhāsati.  ^b^sā ve vācānamuttamā^eb^ti sā vācā sabbavācānaṃ seṭṭhāti  evamettha attho daṭṭhabbo. imāya gāthāya mantāvacanavasena bhagavantaṃ  abhitthavanto arahattanikūṭena thomanaṃ pariyosāpeti.</p>
              <p>[03] ^b^gambhīrapañño^eb^ti tisso gāthā āyasmato sāriputtattherassa  pasaṃsanavasena vuttā. tattha ^b^gambhīrapañño^eb^ti gambhīresu  khandhāyatanādīsu pavattāya nipuṇāya paññāya samannāgatattā  gambhīrapañño. medhāsaṅkhātāya dhammojapaññāya samannāgatattā  ^b^medhāvī^eb^. ``ayaṃ duggatiyā maggo, ayaṃ sugatiyā maggo, ayaṃ  nibbānassa ^a^P3.0194^ea^ maggo''ti evaṃ magge ca amagge ca  kovidatāya ^b^maggāmaggassa kovido^eb^. mahatiyā  sāvakapāramīñāṇassa matthakaṃ pattāya paññāya vasena ^b^mahāpañño^eb^.  ^b^dhammaṃ deseti bhikkhuna^eb^nti sammadeva pavattiṃ nivattiṃ vibhāvento  bhikkhūnaṃ dhammaṃ deseti. tassā pana desanāya pavattiākāraṃ dassetuṃ  ^b^``saṃkhittenapī''^eb^tiādi vuttaṃ.</p>
              <p>[03] tattha ^b^saṃkhittenapī^eb^ti ``cattārimāni, āvuso,  ariyasaccāni. katamāni cattāri? dukkhaṃ ariyasaccaṃ...pe0...  imāni kho, āvuso, cattāri ariyasaccāni, tasmā ^a^M2.0528^ea^ tihāvuso, idaṃ  dukkhanti yogo karaṇīyo''ti evaṃ saṃkhittenapi deseti.  ``katamañcāvuso, dukkhaṃ ariyasaccaṃ? jātipi dukkhā''tiādinā  (ma0 ni0 3.372-373) nayena tāneva vibhajanto vitthārenapi  bhāsati. khandhādidesanāsupi eseva nayo. ^b^sālikāyiva  nigghoso^eb^ti yathā madhuraṃ ambapakkaṃ sāyitvā pakkhehi vātaṃ datvā  madhuraravaṃ nicchārentiyā sālikāya nigghoso, evaṃ therassa dhammaṃ  kathentassa madhuro nigghoso hoti. dhammasenāpatissa hi pittādīnaṃ  vasena apalibuddhavacanaṃ hoti, ayadaṇḍena pahaṭakaṃsathālako viya saddo  niccharati. ^b^paṭibhānaṃ udiyyatī^eb^ti kathetukamyatāya sati  samuddato vīciyo viya uparūpari anantaṃ paṭibhānaṃ uṭṭhahati.</p>
              <p>[03] ^b^tassā^eb^ti dhammasenāpatissa. ^b^ta^eb^nti dhammaṃ  desentassa. ^b^suṇantī^eb^ti yaṃ no thero katheti, taṃ no  sossāmāti ādarajātā suṇanti. ^b^madhura^eb^nti iṭṭhaṃ.  ^b^rajanīyenā^eb^ti kantena. ^b^savanīyenā^eb^ti kaṇṇasukhena.  ^b^vaggunā^eb^ti maṭṭhena manoharena. ^b^udaggacittā^eb^ti  odagyapītiyā vasena udaggacittā alīnacittā. ^b^muditā^eb^ti  āmoditā pāmojjena samannāgatā. ^b^odhentī^eb^ti avadahanti  aññāya cittaṃ upaṭṭhapentā sotaṃ upanenti.</p>
              <p>[03] ^b^ajja^eb^ ^a^V2.0444^ea^ ^b^pannarase^eb^tiādikā catasso gāthā  pavāraṇāsuttantadesanāya (saṃ0 ni0  1.215) satthāraṃ  mahābhikkhusaṅghaparivutaṃ nisinnaṃ disvā thomentena vuttā. tattha  ^b^pannarase^eb^ti yasmiñhi samaye bhagavā pubbārāme nisīdanto  sāyanhasamaye sampattaparisāya kālayuttaṃ samayayuttaṃ dhammaṃ desetvā,  udakakoṭṭhake gattāni parisiñcitvā, vatthanivasano ekaṃsaṃ  sugatamahācīvaraṃ katvā, migāramātupāsāde majjhimathambhaṃ nissāya  paññattavarabuddhāsane nisīditvā, samantato nisinnaṃ bhikkhusaṅghaṃ  anuviloketvā tadahuposathe pavāraṇādivase nisinno hoti, imasmiṃ  pannarasīuposatheti attho. ^b^visuddhiyā^eb^ti visuddhatthāya  visuddhipavāraṇāya. ^b^bhikkhū pañcasatā samāgatā^eb^ti ^a^P3.0195^ea^,  pañcasatamattā bhikkhū satthāraṃ parivāretvā nisajjavasena  ceva ajjhāsayavasena ca samāgatā. te ca  ^b^saṃyojanabandhanacchidā^eb^ti saṃyojanasaṅkhāte santānassa bandhanabhūte  kilese ^a^M2.0529^ea^ chinditvā ṭhitā. tato eva ^b^anīghā khīṇapunabbhavā  isī^eb^ti kilesadukkhābhāvena nidukkhā khīṇapunabbhavā, asekkhānaṃ  sīlakkhandhādīnaṃ esitabhāvena isīti.</p>
              <p>[03] ^b^vijitasaṅgāma^eb^nti vijitakilesasaṅgāmattā  vijitamārabalattā vijitasaṅgāmaṃ. ^b^satthavāha^eb^nti aṭṭhaṅgike  ariyamaggarathe āropetvā veneyyasatte vāheti saṃsārakantārato  uttāretīti bhagavā satthavāho. tenāha brahmā sahampati ``uṭṭhehi,  vīra, vijitasaṅgāma, satthavāhā''ti (mahāva0 8; ma0 ni0  1.282), taṃ satthavāhaṃ anuttaraṃ satthāraṃ sāvakā payirupāsanti.  ^b^tevijjā maccuhāyino^eb^ti evarūpehi sāvakehi parivārito  cakkavatti viya rājā amaccaparivārito janapadacārikavasena samantā  anupariyetīti yojanā.</p>
              <p>[03] ^b^palāpo^eb^ti tuccho antosārarahito, sīlarahitoti attho.  ^b^vande ādiccabandhuna^eb^nti ādiccabandhuṃ satthāraṃ dasabalaṃ  vandāmīti vadati.</p>
              <p>[03] ^b^parosahassa^eb^ntiādikā catasso gāthā  nibbānapaṭisaṃyuttāya dhammiyā kathāya bhikkhūnaṃ dhammaṃ desentaṃ bhagavantaṃ  thomentena vuttā. tattha ^b^parosahassa^eb^nti atirekasahassaṃ,  aḍḍhateḷasāni bhikkhusahassāni sandhāya vuttaṃ. ^b^akutobhaya^eb^nti  nibbāne kutocipi bhayaṃ natthi. nibbānaṃ pattassa ca kutocipi bhayaṃ  natthīti nibbānaṃ akutobhayaṃ nāma.</p>
              <p>[03] ``āguṃ na karotī''tiādinā (su0 ni0 527)  vuttakāraṇehi bhagavā nāgoti vuccatīti ^b^nāganāmosi bhagavā^eb^ti.  ^b^isīnaṃ isisattamo^eb^ti sāvakapaccekabuddhaisīnaṃ uttamo isi,  vipassīsammāsambuddhato ^a^V2.0445^ea^ paṭṭhāya isīnaṃ vā sattamako isi.  ^b^mahāmeghovā^eb^ti cātuddīpikamahāmegho viya hutvā.</p>
              <p>[03] ^b^divā vihārā^eb^ti paṭisallānaṭṭhānato. ^b^sāvako te,  mahāvīra, pāde vandati vaṅgīso^eb^ti idaṃ thero arahattaṃ patvā attano  visesādhigamaṃ pakāsento vadati.</p>
              <p>[03] ^b^ummaggapatha^eb^ntiādikā ^a^M2.0530^ea^ catasso gāthā bhagavatā ``kiṃ nu  te, vaṅgīsa, imā gāthāyo pubbe parivitakkitā, udāhu ṭhānaso cetā  paṭibhantī''ti pucchitena ṭhānaso paṭibhantīti dassentena vuttā.  kasmā panevaṃ taṃ bhagavā avoca? saṅghamajjhe kira kathā udapādi --  ``vaṅgīsatthero vissaṭṭhagantho neva uddesena, na paripucchāya, na  yonisomanasikārena kammaṃ karoti. gāthaṃ ^a^P3.0196^ea^  bandhanto vaṇṇapadāni karonto vicaratī''ti. atha bhagavā ``ime  bhikkhū vaṅgīsassa paṭibhānasampattiṃ na jānanti, ahamassa  paṭibhānasampattiṃ jānāpessāmī''ti cintetvā ``kiṃ nu kho,  vaṅgīsā''tiādinā pucchati. ^b^ummaggapatha^eb^nti anekāni  kilesuppajjanapathāni. vaṭṭappasutapathatāya hi pathanti vuttaṃ.  ^b^pabhijja khīlānī^eb^ti rāgādikhīlāni pañca bhinditvā carasi.  ^b^taṃ passathā^eb^ti evaṃ abhibhuyya ca chinditvā ca carantaṃ buddhaṃ  passatha. ^b^bandhapamuñcakara^eb^nti bandhanamocanakaraṃ.  ^b^asita^eb^nti anissitaṃ. ^b^bhāgaso paṭibhajjā^eb^ti  satipaṭṭhānādikoṭṭhāsato dhammaṃ paṭibhajjanīyaṃ katvā.  ^b^pavibhajjā^eb^tipi pāṭho. uddesādikoṭṭhāsato pakārena vibhajitvā  vibhajitvā dhammaṃ desetīti attho.</p>
              <p>[03] ^b^oghassā^eb^ti kāmādicaturoghassa. ^b^anekavihita^eb^nti  satipaṭṭhānādivasena anekavidhaṃ aṭṭhatiṃsāya vā kammaṭṭhānānaṃ vasena  anekappakāraṃ amatāvahaṃ maggaṃ ^b^akkhāsi^eb^ abhāsi. ^b^tasmiñca  amate akkhāte^eb^ti tasmiṃ tena akkhāte amate amatāvahe.  ^b^dhammadasā^eb^ti dhammassa passitāro. ^b^ṭhitā asaṃhīrā^eb^ti  kenaci asaṃhāriyā hutvā patiṭṭhitā. ^b^ativijjhā^eb^ti  ativijjhitvā. ^b^sabbaṭṭhitīna^eb^nti sabbesaṃ diṭṭhiṭṭhānānaṃ  viññāṇaṭṭhitīnaṃ vā. ^b^atikkamamaddasā^eb^ti atikkamabhūtaṃ nibbānaṃ  addasa. ^b^agga^eb^nti uttamaṃ dhammaṃ. aggeti vā pāṭho,  paṭhamataranti attho. ^b^dasaddhāna^eb^nti pañcavaggiyānaṃ ^b^aggaṃ^eb^  dhammaṃ, ^b^agge^eb^ vā ādito desayīti attho.</p>
              <p>[03] ^b^tasmā^eb^ti yasmā ``esa dhammo sudesito''ti jānantena  pamādo na kātabbo, tasmā ^b^anusikkhe^eb^ti tisso sikkhā  vipassanāpaṭipāṭiyā maggapaṭipāṭiyā ca sikkheyya.</p>
              <p>[03] ^b^buddhānubuddho^eb^tiādikā ^a^V2.0446^ea^ tisso gāthā āyasmato  aññātakoṇḍaññattherassa thomanavasena vuttā. tattha  ^b^buddhānubuddho^eb^ti buddhānaṃ anubuddho ^a^M2.0531^ea^. buddhā hi paṭhamaṃ cattāri  saccāni bujjhiṃsu, pacchā thero sabbapaṭhamaṃ, tasmā buddhānubuddhoti.  thirehi sīlakkhandhādīhi samannāgatattā ^b^thero,^eb^ akuppadhammoti  attho. ^b^tibbanikkamo^eb^ti daḷhavīriyo.  ^b^sukhavihārāna^eb^nti diṭṭhadhammasukhavihārānaṃ. ^b^vivekāna^eb^nti  tiṇṇampi vivekānaṃ. ^b^sabbassa ta^eb^nti yaṃ sabbasāvakena pattabbaṃ,  assa anena taṃ anuppattaṃ. ^b^appamattassa sikkhato^eb^ti appamattena  hutvā sikkhantena.</p>
              <p>[03] ^b^tevijjo^eb^ ^a^P3.0197^ea^ ^b^cetopariyakovido^eb^ti  chasu abhiññāsu catasso vadati, itarā dve yadipi na vuttā, thero  pana chaḷabhiññova. yasmā theraṃ himavante chaddantadahato āgantvā  bhagavati paramanipaccakāraṃ dassetvā, vandantaṃ disvā pasannamānasena  bhagavato sammukhā theraṃ abhitthavantena imā gāthā vuttā, tasmā  ``koṇḍañño buddhadāyādo, pāde vandati satthuno''ti vuttaṃ.</p>
              <p>[03] ^b^nagassa passe^eb^tiādikā tisso gāthā pañcahi  bhikkhusatehi saddhiṃ sabbeheva arahantehi bhagavati kāḷasilāyaṃ  viharante āyasmā mahāmoggallāno tesaṃ bhikkhūnaṃ cittaṃ samanvesanto  arahattaphalavimuttiṃ passittha. taṃ disvā āyasmā vaṅgīso bhagavantaṃ  there ca abhitthavanto abhāsi. tattha ^b^nagassa passe^eb^ti  isigilipabbatassa passe kāḷasilāyaṃ. ^b^āsīna^eb^nti nisinnaṃ.</p>
              <p>[03] ^b^cetasā^eb^ti attano cetopariyañāṇena. ^b^cittaṃ nesaṃ  samanvesa^eb^nti tesaṃ khīṇāsavabhikkhūnaṃ cittaṃ samanvesanto.  ^b^anupariyetī^eb^ti anukkamena paricchindati.</p>
              <p>[03] ^b^evaṃ sabbaṅgasampannaṃ^eb^ ``muniṃ dukkhassa pāragu''nti vuttāya  satthusampattiyā ceva ``tevijjā maccuhāyino''ti vuttāya  sāvakasampattiyā cāti sabbehi aṅgehi sampannaṃ samannāgataṃ.  ^b^muni^eb^nti hi iminā padena monasaṅkhātena ñāṇena satthu  anavasesañeyyāvabodho vuttoti anāvaraṇañāṇena dasabalañāṇādīnaṃ  saṅgaho kato hoti, tenassa ñāṇasampadaṃ dasseti. ^b^dukkhassa  pāragu^eb^nti iminā pahānasampadaṃ. tadubhayena ca satthu  ānubhāvasampadādayo dassitā honti. ^b^tevijjā maccuhāyino^eb^ti  iminā sāvakānaṃ ñāṇasampattidīpanena ca nibbānadhātuyā  adhigamadīpanena ca padadvayena ^a^M2.0532^ea^ satthusāvakasampatti dassitā hoti.  tathā hi yathāvuttamatthaṃ pākaṭataraṃ kātuṃ ^b^``muniṃ dukkhassa pāraguṃ.  anekākārasampannaṃ, payirupāsanti gotama''^eb^nti vuttaṃ. tattha  ^b^anekākārasampanna^eb^nti anekehi ākārehi sampannaṃ,  anekākāraguṇasamannāgatanti attho.</p>
              <p>[03] ^b^cando^eb^ ^a^V2.0447^ea^ ^b^yathā^eb^ti gāthā bhagavantaṃ campānagare gaggarāya  pokkharaṇiyā tīre mahatā bhikkhusaṅghena anekehi ca  devanāgasahassehi parivutaṃ attano vaṇṇena ca yasasā ca virocamānaṃ  disvā somanassajātena abhitthavantena vuttā. tattha ^b^cando yathā  vigatavalāhake nabhe^eb^ti yathā saradasamaye apagatavalāhake  valāhakasadisena aññena ca mahikādinā upakkilesena vimutte ākāse  puṇṇacando virocati, ^b^vītamalova bhāṇumā^eb^ti teneva  valāhakādiupakkilesavigamena vigatamalo bhāṇumā sūriyo yathā  virocati. ^b^evampi, aṅgīrasa, tva^eb^nti evaṃ aṅgehi  niccharaṇajutīhi jutimanta tvampi ^b^mahāmuni^eb^ bhagavā,  ^b^atirocasi^eb^ attano yasasā sadevakaṃ lokaṃ atikkamitvā  virocasīti.</p>
              <p>[03] ^b^kāveyyamattā^eb^tiādikā ^a^P3.0198^ea^ dasa gāthā  arahattaṃ patvā attano paṭipattiṃ paccavekkhitvā satthu attano ca guṇe  vibhāventena vuttā. tattha ^b^kāveyyamattā^eb^ti kāveyyena kabbakaraṇena  mattā mānitā sambhāvitā guṇodayaṃ āpannā. ^b^addasāmā^eb^ti  addasimhā.</p>
              <p>[03] ^b^addhā no udapajjathā^eb^ti ratanattayaṃ addhā amhākaṃ  upakāratthāya uppajji.</p>
              <p>[03] ^b^vacana^eb^nti saccapaṭisaṃyuttaṃ dhammakathaṃ. ^b^khandhe  āyatanāni ca dhātuyo cā^eb^ti pañcakkhandhe dvādasāyatanāni, aṭṭhārasa  dhātuyo ca. imasmiṃ ṭhāne khandhādikathā vattabbā. sā  ^b^visuddhimagge^eb^ (visuddhi0 2.421 ādayo) vitthāritā evāti  tattha vuttanayeneva veditabbā. ^b^viditvānā^eb^ti  rūpādivibhāgādito aniccatādito ca pubbabhāgañāṇena jānitvā.</p>
              <p>[03] ^b^ye te sāsanakārakā^eb^ti ye te sattā tathāgatānaṃ  sāsanakārakā, tesaṃ bahūnaṃ atthāya vata uppajjanti tathāgatā.</p>
              <p>[03] ^b^ye^eb^ ^a^M2.0533^ea^ ^b^niyāmagataddasā^eb^ti niyāmo eva niyāmagataṃ, ye  bhikkhū bhikkhuniyo ca sammattaniyāmaṃ addasaṃsu adhigacchiṃsu. tesaṃ  atthāya vata ^b^bodhiṃ^eb^ sammāsambodhiṃ ajjhagamā, ^b^muni^eb^  bhagavāti yojanā.</p>
              <p>[03] ^b^sudesitā^eb^ti veneyyajjhāsayānurūpaṃ saṅkhepato vitthārato  ca suṭṭhu desitā. ^b^cakkhumatā^eb^ti pañcahi cakkhūhi cakkhumatā.  attahitakāmehi araṇīyāni karaṇīyāni ariyabhāvakarāni, ariyassa  vā bhagavato saccānīti ^b^ariyasaccāni. dukkha^eb^ntiādi tesaṃ  ariyasaccānaṃ sarūpadassanaṃ ^a^V2.0448^ea^. imasmiṃ ṭhāne ariyasaccakathā vattabbā,  sā sabbākārato ^b^visuddhimagge^eb^ (visuddhi0 2.529 ādayo)  vitthāritāti tattha vuttanayeneva veditabbā. ^b^evamete tathā^eb^ti  ete dukkhādayo ariyasaccadhammā evaṃ dukkhādippakārena tathā  avitathā anaññathā. ^b^vuttā diṭṭhā me te yathā tathā^eb^ti yathā  satthārā vuttā, tathā mayā diṭṭhā, ariyamaggañāṇena paṭividdhattā evaṃ  tesaṃ. ^b^sadattho me anuppatto^eb^ arahattaṃ mayā sacchikataṃ. tato  ca ^b^kataṃ buddhassa^eb^ bhagavato ^b^sāsanaṃ^eb^ ovādānusiṭṭhiyaṃ  anupatiṭṭho.</p>
              <p>[03] ^b^svāgataṃ vata me āsī^eb^ti suāgamanaṃ vata me ahosi.  ^b^mama buddhassa santike^eb^ti mama sambuddhassa bhagavato santike  samīpe.</p>
              <p>[03] ^b^abhiññāpāramippatto^eb^ti channampi abhiññānaṃ pāramiṃ,  ukkaṃsaṃ adhigato. iminā hi padena vuttamevatthaṃ vivarituṃ  ^b^``sotadhātu visodhitā''^eb^tiādi vuttaṃ.</p>
              <p>[03] ^b^pucchāmi satthāra^eb^ntiādikā dvādasa gāthā attano  upajjhāyassa parinibbutabhāvaṃ pucchantena vuttā. āyasmato  nigrodhakappattherassa hi ^a^P3.0199^ea^ parinibbānakāle āyasmā  vaṅgīso asammukhā ahosi. diṭṭhapubbañca tena tassa hatthakukkuccādi,  pubbavāsanāvasena hi tādisañca āyasmato pilindavacchassa  vasalavādena samudācāro viya khīṇāsavānampi hotiyeva. tena  ``parinibbuto nu kho me upajjhāyo, udāhu no''ti  uppannaparivitakko satthāraṃ pucchi. tena vuttaṃ -- ``upajjhāyassa  parinibbutabhāvaṃ pucchantena vuttā''ti. tattha ^b^satthāra^eb^nti  diṭṭhadhammikādīhi veneyyānaṃ ^a^M2.0534^ea^ anusāsakaṃ. ^b^anomapañña^eb^nti omaṃ  vuccati parittaṃ lāmakaṃ. na omapaññaṃ anomapaññaṃ, mahāpaññanti  attho. ^b^diṭṭheva dhamme^eb^ti paccakkhameva, imasmiṃyeva attabhāveti  attho. ^b^vicikicchāna^eb^nti saṃsayānaṃ evarūpānaṃ vā  parivitakkānaṃ chettā. ^b^aggāḷave^eb^ti aggāḷavacetiyasaṅkhāte  vihāre. ^b^ñāto^eb^ti pākaṭo. ^b^yasassī^eb^ti  lābhasakkārasampanno. ^b^abhinibbutatto^eb^ti upasantasabhāvo  apariḍayhamānacitto.</p>
              <p>[03] ^b^tayā kata^eb^nti tādise chāyāsampanne nigrodharukkhamūle  nisinnattā ``nigrodhakappo''ti tayā kataṃ nāmaṃ. iti so yathā  attanā upalakkhitaṃ tathā vadati. bhagavā pana na nisinnattā eva taṃ  tathā ālapati, api ca kho tattha arahattaṃ pattattāpi.  ^b^brāhmaṇassā^eb^ti jātiṃ sandhāya vadati. so kira  brāhmaṇamahāsālakulā pabbajito. ^b^namassaṃ acari^eb^nti  namassamāno vihāsiṃ. ^b^mutyapekho^eb^ti nibbāne patiṭṭhito.</p>
              <p>[03] ^b^daḷhadhammadassī^eb^ti ^a^V2.0449^ea^ bhagavantaṃ ālapati. daḷhadhammañhi  nibbānaṃ abhijjanaṭṭhena, tañca bhagavā passi dassesi ca.</p>
              <p>[03] ^b^sakkā^eb^tipi bhagavantameva kulanāmena ālapati.  ^b^mayampi sabbe^eb^ti, niravasesaparisaṃ saṅgaṇhitvā attānaṃ dassento  vadati. ^b^samantacakkhū^eb^tipi bhagavantameva sabbaññutaññāṇena  ālapati. ^b^samavaṭṭhitā^eb^ti sammā avaṭṭhitā, ābhogaṃ katvā ṭhitā.  ^b^no^eb^ti amhākaṃ. ^b^savanāyā^eb^ti imassa pañhassa  veyyākaraṇaṃ savanatthāya. ^b^sotā^eb^ti sotadhātuyā. ^b^tuvaṃ no  satthā tvamanuttarosī^eb^ti thutivacanavasena vadati.</p>
              <p>[03] ^b^chinda no vicikiccha^eb^nti vicikicchāpaṭirūpakaṃ taṃ  parivitakkaṃ sandhāyāha. akusalavicikicchāya pana thero  nibbicikicchova. ^b^brūhi meta^eb^nti brūhi me etaṃ. yaṃ mayā  yācitosi ``taṃ sāvakaṃ, sakka, mayampi sabbe aññātumicchāmā''ti  yācitova, taṃ brāhmaṇaṃ ^b^parinibbutaṃ vedaya bhūripañña. majjheva no  bhāsā''^eb^ti parinibbutaṃ jānitvā mahāpañña bhagavā majjheva amhākaṃ  sabbesaṃ bhāsa, yathā sabbe mayaṃ jāneyyāma. ^b^sakkova devāna  sahassanetto^eb^ti ^a^P3.0200^ea^, idaṃ pana thutivacanameva.  apicettha ayamadhippāyo -- yathā sakko sahassanetto devānaṃ majjhe  tehi sakkaccaṃ sampaṭicchitavacanaṃ ^a^M2.0535^ea^ bhāsati, evaṃ amhākaṃ majjhe amhehi  sampaṭicchitavacanaṃ bhāsāti.</p>
              <p>[03] ^b^ye kecī^eb^ti imampi gāthaṃ bhagavantaṃ thunanto vattukāmataṃ  janetuṃ bhaṇati. tassattho -- ye keci abhijjhādayo ganthā, tesaṃ  appahāne sati mohavicikicchānaṃ pahānābhāvato ^b^mohamaggā^eb^ti ca,  ^b^aññāṇapakkhā^eb^ti ca, ^b^vicikicchaṭhānā^eb^ti ca vuccanti.  sabbe te tathāgataṃ patvā tathāgatassa desanābalena viddhaṃsitā bhavanti,  nassanti. kiṃkāraṇanti? ^b^cakkhuñhi etaṃ paramaṃ narānaṃ,^eb^  yasmā tathāgato sabbaganthavidhamanena paññācakkhujananato narānaṃ paramaṃ  cakkhunti vuttaṃ hoti.</p>
              <p>[03] ^b^no ce hi jātū^eb^ti imampi gāthaṃ thunanto eva vattukāmataṃ  janento bhaṇati. tattha ^b^jātū^eb^ti ekaṃsavacanaṃ. ^b^puriso^eb^ti  bhagavantaṃ sandhāyāha. ^b^jotimanto^eb^ti paññājotisampannā  sāriputtādayo. idaṃ vuttaṃ hoti -- yadi bhagavā puratthimādibhedo  vāto viya abbhaghanaṃ desanāvegena kilese vihaneyya, tato yathā  abbhaghananivuto loko tamova hoti ekandhakāro, evaṃ ^a^V2.0450^ea^ sabbopi  loko aññāṇanivuto tamova siyā. ye cāpi ime idāni  jotimanto khāyanti sāriputtādayo, tepi na bhāseyyuṃ, na dīpeyyunti.</p>
              <p>[03] ^b^dhīrā cā^eb^ti imampi gāthaṃ purimanayenevāha. tassattho --  ^b^dhīrā^eb^ ca paṇḍitapurisā, ^b^pajjotakarā bhavanti^eb^ paññāpajjotaṃ  uppādenti. ^b^taṃ^eb^ tasmā ahaṃ taṃ ^b^vīra^eb^  padhānavīriyasamannāgata bhagavā, ^b^tatheva maññe^eb^ dhīro  pajjotakarotveva maññāmi. mayampi ^b^vipassinaṃ^eb^ sabbadhamme  yathābhūtaṃ passantaṃ bhagavantaṃ jānantā eva upāgamimhā. tasmā  ``parisāsu no ^b^āvikarohi kappaṃ^eb^ parinibbutova yathā  nigrodhakappaṃ āvikarohi pakāsehī''ti.</p>
              <p>[03] ^b^khippa^eb^nti imampi gāthaṃ purimanayeneva āha. tassattho  -- bhagavā ^b^khippaṃ giraṃ eraya vaggu vagguṃ^eb^ acirāyamāno vācaṃ  bhāsa vaggu manoharaṃ. ^b^haṃsova^eb^ yathā suvaṇṇahaṃso gocaraṃ  pariggaṇhanto jātassaravanasaṇḍaṃ disvā gīvaṃ ^b^paggayha^eb^ pakkhe  uddhunitvā haṭṭhatuṭṭho ^b^saṇikaṃ^eb^ ataramāno vagguṃ nikūjati  ^a^M2.0536^ea^ giraṃ  nicchāreti, evamevaṃ tvaṃ saṇikaṃ nikūja iminā  mahāpurisalakkhaṇaññatarena bindussarena suṭṭhu ^b^vikappitena^eb^  abhisaṅkhatena, ete mayaṃ sabbe ^b^ujugatā^eb^ avikkhittamānasā  hutvā tava nikūjaṃ suṇomāti.</p>
              <p>[03] ^b^pahīnajātimaraṇa^eb^nti ^a^P3.0201^ea^, idampi  purimanayeneva āha. tattha na sissatīti aseso, taṃ ^b^asesaṃ,^eb^  sotāpannādayo viya kiñci asesetvā pahīnajātimaraṇanti vuttaṃ hoti.  ^b^niggayhā^eb^ti nibandhitvā, ^b^dhona^eb^nti dhutasabbapāpaṃ.  ^b^vadessāmī^eb^ti kathāpessāmi dhammaṃ. ^b^na kāmakāro hohi  puthujjanāna^eb^nti puthujjanasekkhādīnaṃ tividhānaṃ janānaṃ kāmakāro  natthi, te yaṃ icchanti ñātuṃ vā vattuṃ vā, taṃ na sakkonti.  ^b^saṅkheyyakāro ca tathāgatāna^eb^nti tathāgatānaṃ pana vīmaṃsakāro  paññāpubbaṅgamakiriyā, te yaṃ icchanti ñātuṃ vā vattuṃ vā, taṃ  sakkontiyevāti adhippāyo.</p>
              <p>[03] idāni taṃ saṅkheyyakāraṃ pakāsento  ^b^``sampannaveyyākaraṇa''^eb^nti gāthamāha. tassattho -- tathā hi  tava bhagavā idaṃ ^b^samujjupaññassa^eb^ sabbattha appaṭihatabhāvena  ujugatapaññassa sammadeva vuttaṃ pavattitaṃ sampannaveyyākaraṇaṃ  ``santatimahāmatto sattatālamattaṃ abbhuggantvā parinibbāyissati,  suppabuddho sakko sattame divase pathaviṃ pavisissatī''ti evamādiṃ  ^b^samuggahitaṃ^eb^ sammadeva uggahitaṃ aviparītaṃ diṭṭhaṃ, puna suṭṭhutaraṃ  añjaliṃ paṇāmetvā āha. ^b^ayamañjali pacchimo suppaṇāmito^eb^ti  ayaṃ aparopi añjali suṭṭhutaraṃ paṇāmito. ^b^mā mohayī  jāna^eb^nti mā no avacanena mohayi, jānanto tassa gatiṃ.  ^b^anomapaññā^eb^ti bhagavantaṃ ālapati.</p>
              <p>[03] ^b^paropara^eb^nti ^a^V2.0451^ea^ imaṃ pana gāthaṃ aparenapi pariyāyena  amohanameva yācanto āha. tattha ^b^paropara^eb^nti  lokuttaralokiyavasena sundarāsundaraṃ dūre santike vā.  ^b^ariyadhamma^eb^nti catusaccadhammaṃ. ^b^viditvā^eb^ti paṭivijjhitvā.  ^b^jāna^eb^nti sabbaṃ ñeyyadhammaṃ jānanto.  ^b^vācābhikaṅkhāmī^eb^ti yathā ^b^ghammani^eb^ ghammakāle uṇhābhitatto  puriso kilanto tasito vāriṃ, evaṃ te vācaṃ abhikaṅkhāmi.  ^b^sutaṃ pavassā^eb^ti sutasaṅkhātaṃ saddāyatanaṃ pavassa pagghara muñca  pavatta. ``sutassa vassā''tipi pāḷi. vuttapakārassa saddāyatanassa  vuṭṭhiṃ vassāti attho.</p>
              <p>[03] idāni ^a^M2.0537^ea^ yādisaṃ vācaṃ abhikaṅkhati, taṃ pakāsento  ^b^``yadatthika''^eb^nti gāthamāha. tattha ^b^kappāyano^eb^ti kappameva  pūjāvasena vadati. ^b^yathā vimutto^eb^ti ``kiṃ anupādisesāya  nibbānadhātuyā yathā asekkho, udāhu saupādisesāya yathā  sekkho''ti vā pucchati. sesamettha pākaṭameva.</p>
              <p>[03] evaṃ dvādasahi gāthāhi yācito bhagavā taṃ viyākaronto  ^b^``acchecchī''^eb^tiādimāha. tattha ^b^acchecchi taṇhaṃ idha  nāmarūpe (iti bhagavā) kaṇhassa sotaṃ dīgharattānusayita^eb^nti  imasmiṃ ^a^P3.0202^ea^ nāmarūpe kāmataṇhādibhedā taṇhā dīgharattaṃ  appahīnaṭṭhena anusayitā kaṇhanāmakassa mārassa sotantipi vuccati.  taṃ kaṇhassa sotamutaṃ dīgharattānusayitaṃ idha nāmarūpe taṇhaṃ kappāyano  chindi. ^b^iti bhagavā^eb^ti idaṃ pana saṅgītikārānaṃ vacanaṃ.  ^b^atāri jātiṃ maraṇaṃ asesa^eb^nti so taṃ taṇhaṃ chetvā asesaṃ  jātimaraṇaṃ atari anupādisesāya parinibbāyīti dasseti,  ^b^iccabravi bhagavā pañcaseṭṭho^eb^ti āyasmatā vaṅgīsena puṭṭho bhagavā  evaṃ avoca pañcahi saddhādīhi indriyehi anaññasādhāraṇehi cakkhūhi  vā seṭṭho. atha vā ^b^pañcaseṭṭho^eb^ti pañcahi sīlādīhi  dhammakkhandhehi, pañcahi vā hetusampadādīhi seṭṭho uttamo pavaroti  saṅgītikārānamevidampi vacanaṃ.</p>
              <p>[03] evaṃ vutte bhagavato bhāsitaṃ abhinandamānaso āyasmā vaṅgīso  ^b^``esa sutvā''^eb^tiādikā gāthāyo āha. tattha paṭhamagāthāyaṃ  ^b^na maṃ vañcesī^eb^ti yasmā parinibbuto, tasmā tassa  parinibbutabhāvaṃ icchantaṃ maṃ na vañcesi, na visaṃvādesīti attho.  sesaṃ pākaṭameva.</p>
              <p>[03] dutiyagāthāyaṃ yasmā mutyapekho vihāsi, tasmā taṃ sandhāyāha  ^b^``yathā vādī tathā kārī, ahu buddhassa sāvako''^eb^ti.  ^b^maccuno jālaṃ tata''^eb^nti tebhūmakavaṭṭe vitthataṃ mārassa taṇhājālaṃ.  ^b^māyāvino^eb^ti ^a^V2.0452^ea^ bahumāyassa. ``tathā māyāvino''tipi keci  paṭhanti, tesaṃ yo anekāhi māyāhi anekakkhattuṃ bhagavantaṃ upasaṅkami.  tassa tathā māyāvinoti adhippāyo.</p>
              <p>[03] tatiyagāthāya ^b^ādi^eb^nti mūlakāraṇaṃ.  ^b^upādānassā^eb^ti vaṭṭassa. vaṭṭaṃ daḷhehi kammakilesehi  upādātabbaṭṭhena ``upādāna''nti vuttaṃ. tassa upādānassa ^a^M2.0538^ea^ ādiṃ  avijjātaṇhādibhedaṃ kāraṇaṃ ñāṇacakkhunā addasa. ^b^kappo  kappiyo^eb^ti evaṃ vattuṃ vaṭṭati bhagavāti adhippāyena vadati.  ^b^accagā vatā^eb^ti atikkanto vata. ^b^maccudheyya^eb^nti maccu ettha  dhiyyatīti maccudheyyaṃ, tebhūmakavaṭṭaṃ suduttaraṃ accagā vatāti vedajāto  vadati.</p>
              <p>[03] idāni satthari attano upajjhāye ca pasannamānaso pasannākāraṃ  vibhāvento ^b^``taṃ devadeva''^eb^nti osānagāthamāha. tattha ^b^taṃ  devadevaṃ vandāmī^eb^ti sammutidevo, upapattidevo, visuddhidevoti tesaṃ  sabbesampi devānaṃ uttamadevatāya devadevaṃ ^b^dvipaduttama^eb^ bhagavā taṃ  vandāmi. na kevalaṃ taṃyeva, atha kho tava saccābhisambodhiyā  anudhammajātattā ^b^anujātaṃ,^eb^ māravijayena mahāvīriyatāya  ^b^mahāvīraṃ,^eb^ āguakaraṇādiatthena ^b^nāgaṃ^eb^ tava ^a^P3.0203^ea^  ure vāyāmajanitajātitāya ^b^orasaṃ^eb^ puttaṃ  nigrodhakappañca vandāmi.</p>
              <p>[03] evamete subhūtiādayo vaṅgīsapariyosānā dvisataṃ catusaṭṭhi ca  mahātherā idha pāḷiyaṃ ārūḷhā, te sabbe yathā sammāsambuddhassa  sāvakabhāvena ekavidhā. tathā asekkhabhāvena, ukkhittapalighatāya  saṃkiṇṇaparikkhatāya, abbuḷhesikatāya, niraggaḷatāya, pannaddhajatāya,  pannabhāratāya, visaṃyuttatāya, dasasu ariyavāsesu vuṭṭhavāsatāya ca.  tathā hi te pañcaṅgavippahīnā, chaḷaṅgasamannāgatā, ekārakkhā,  caturāpassenā, panuṇṇapaccekasaccā, samavayasaṭṭhesanā, anāvilasaṅkappā,  passaddhakāyasaṅkhārā, suvimuttacittā, suvimuttapaññā ca (a0 ni0   10.19). iti evamādinā nayena ekavidhā.</p>
              <p>[03] ehibhikkhubhāvena upasampannā, na ehibhikkhubhāvena  upasampannāti duvidhā. tattha ^b^aññāsi koṇḍañña^eb^ppamukhā  ^b^pañcavaggiyattherā, yasatthero,^eb^ tassa sahāyabhūtā ^b^vimalo  subāhu puṇṇaji gavampatī^eb^ti cattāro, aparepi tassa sahāyabhūtā  pañcapaññāsa, tiṃsa ^b^bhaddavaggiyā, uruvelakassapa^eb^ppamukhā  sahassapurāṇajaṭilā, dve ^b^aggasāvakā,^eb^ tesaṃ parivārabhūtā  aḍḍhaterasasatā ^a^M2.0539^ea^ ^b^paribbājakā,^eb^ coro ^b^aṅgulimālatthero^eb^ti  sabbe sahassaṃ paññāsādhikāni tīṇi satāni ca honti. tenetaṃ  vuccati -- </p>
              <p>[21] ``satattayaṃ ^a^V2.0453^ea^ sahassañca, paññāsañca punāpare. </p>
              <p>[22] ete therā mahāpaññā, sabbeva ehibhikkhukā''ti..</p>
              <p>[03] na kevalañca ete eva, atha kho aññepi bahū santi.  seyyathidaṃ -- ^b^selo^eb^ brāhmaṇo, tassa antevāsikabhūtā  tisatabrāhmaṇā, ^b^mahākappino,^eb^ tassa parivārabhūtaṃ purisasahassaṃ,  ^b^suddhodana^eb^mahārājena pesitā kapilavatthuvāsino dasasahassapurisā,  mahābāvariyabrāhmaṇassa antevāsikabhūtā ^b^ajitā^eb^dayo soḷasa  sahassaparimāṇāti. evaṃ vuttato aññe na ehibhikkhubhāvena  upasampadā, te pana saraṇagamanūpasampadā, ovādapaṭiggahaṇūpasampadā,  pañhābyākaraṇūpasampadā, ñatticatutthakammūpasampadāti imehi catūhi  ākārehi laddhūpasampadā. ādito hi ehibhikkhubhāvūpagatā therā,  tesaṃ bhagavā pabbajjaṃ viya tīhi saraṇagamaneheva upasampadampi  anuññāsi, ayaṃ saraṇagamanūpasampadā. yā pana -- </p>
              <p>[02] ``tasmātiha te, kassapa, evaṃ sikkhitabbaṃ -- `tibbaṃ  me hirottappaṃ, paccupaṭṭhitaṃ bhavissati theresu navesu majjhimesū'ti, evaṃ  hi te, kassapa, sikkhitabbaṃ. tasmātiha te, kassapa, evaṃ  sikkhitabbaṃ ^a^P3.0204^ea^ -- `yaṃkiñci dhammaṃ suṇissāmi  kusalūpasaṃhitaṃ, sabbaṃ taṃ aṭṭhiṃ katvā manasi karitvā sabbacetasā  samannāharitvā ohitasoto dhammaṃ suṇissāmī'ti, evañhi te,  kassapa, sikkhitabbaṃ. tasmātiha te, kassapa, evaṃ sikkhitabbaṃ --  `sātasahagatā ca me kāyagatā sati na vijahissatī'ti, evañhi te,  kassapa, sikkhitabba''nti (saṃ0 ni0  2.154).</p>
              <p>[03] imassa ovādassa paṭiggahaṇena mahākassapattherassa  anuññātaupasampadā, ayaṃ ovādapaṭiggahaṇūpasampadā nāma. yā  pubbārāme caṅkamantena bhagavatā ``uddhumātakasaññāti vā sopāka  `rūpasaññā'ti vā ime dhammā nānatthā nānābyañjanā, udāhu ekatthā  byañjanameva nāna''ntiādinā asubhanissitesu ^a^M2.0540^ea^ pañhesu pucchitesu  bhagavantaṃ upasaṅkamantena sattavassikena sopākasāmaṇerena  ``uddhumātakasaññāti vā bhagavā `rūpasaññā'ti vā ime dhammā  ekatthā, byañjanameva nāna''ntiādinā vissajjitesu ``iminā  sabbaññutaññāṇena saddhiṃ saṃsanditvā ime pañhā byākatā''ti  āraddhacittena bhagavatā anuññātaupasampadā. ayaṃ  pañhābyākaraṇūpasampadā nāma. ñatticatutthakammūpasampadā pākaṭāva.</p>
              <p>[03] yathā ehibhikkhubhāvena upasampadā, na ehibhikkhubhāvena  upasampadāti duvidhā, evaṃ sammukhāparammukhābhedatopi ^a^V2.0454^ea^ duvidhā. ye hi  satthu dharamānakāle ariyāya jātiyā jātā, te  aññāsikoṇḍaññādayo sammukhasāvakā nāma. ye pana bhagavato  parinibbānato pacchā adhigatavisesā, te satipi satthu dhammasarīrassa  paccakkhabhāve satthu sarīrassa apaccakkhabhāvato parammukhasāvakā nāma.</p>
              <p>[03] tathā ubhatobhāgavimuttapaññāvimuttatāvasena, idha pāḷiyaṃ āgatā  pana ubhatobhāgavimuttā evāti veditabbā. vuttañhetaṃ ^b^apadāne^eb^  (apa0 thera 2.55.142) -- </p>
              <p>[21] ``vimokkhāpi ca aṭṭhime, chaḷabhiññā sacchikatā''ti..</p>
              <p>[03]  tathā sāpadānānapadānabhedato, yesañhi purimesu sammāsambuddhesu  paccekabuddhabuddhasāvakesupi puññakiriyāvasena pavattitaṃ  sāvakapāramitāsaṅkhātaṃ atthi apadānaṃ, te sāpadānā, seyyathāpi  apadānapāḷiyaṃ āgatā therā. yesaṃ pana taṃ natthi, te anapadānā.</p>
              <p>[03] kiṃ pana sabbena sabbaṃ pubbahetusampattiyā vinā  saccābhisambodho sambhavatīti? na sambhavati. na hi  upanissayasampattirahitassa ariyamaggādhigamo atthi, tassa  sudukkaradurabhisambhavasabhāvato. yathāha ``taṃ kiṃ maññatha, bhikkhave,  katamaṃ nu kho dukkarataraṃ vā durabhisambhavataraṃ vā''tiādi (saṃ0 ni0   5.1115). yadi evaṃ ^a^P3.0205^ea^ kasmā vuttaṃ --  ``yesaṃ pana taṃ natthi, te anapadānā''ti? nayidamevaṃ daṭṭhabbaṃ ``ye  sabbena sabbaṃ upanissayasampattirahitā, te anapadānā''ti tādisānaṃ  idha anadhippetattā. yesaṃ pana atiukkaṃsagataṃ apadānaṃ natthi, te idha  ``anapadānā''ti vuttā, na sabbena sabbaṃ upanissayarahitāyeva  ^a^M2.0541^ea^.  tathā hi ime sattā buddhuppādesu acchariyācinteyyaguṇavibhūtivitthataṃ  buddhānaṃ ānubhāvaṃ passantā catuppamāṇikassa lokassa sabbathāpi  pasādāvahattā satthari saddhaṃ paṭilabhanti. tathā saddhammassavanena,  sāvakānaṃ sammāpaṭipattidassanena, kadāci mahābodhisattānaṃ  sammāsambodhiyā cittābhinīhāradassanena, tesaṃ santike  ovādānusāsanapaṭilābhena ca saddhamme saddhaṃ paṭilabhanti, te tattha  paṭiladdhasaddhā yadipi saṃsāre nibbāne ca ādīnavānisaṃse passanti,  mahārajakkhatāya pana yogakkhemaṃ anabhisambhunantā antarantarā  vivaṭṭūpanissayaṃ kusalabījaṃ attano santāne ropentiyeva  sappurisūpanissayassa bahūkārabhāvato. tenāha (bu0 vaṃ0  2.72-74) -- </p>
              <p>[21] ``yadimassa ^a^V2.0455^ea^ lokanāthassa, virajjhissāma sāsanaṃ. </p>
              <p>[22] anāgatamhi addhāne, hessāma sammukhā imaṃ.. </p>
              <p>[21] ``yathā manussā nadiṃ tarantā, paṭititthaṃ virajjhiya. </p>
              <p>[22] heṭṭhātitthe gahetvāna, uttaranti mahānadiṃ.. </p>
              <p>[21] ``evameva mayaṃ sabbe, yadi muñcāmimaṃ jinaṃ. </p>
              <p>[22] anāgatamhi addhāne, hessāma sammukhā ima''nti..</p>
              <p>[03] evaṃ vivaṭṭaṃ uddissa uppāditakusalacittaṃ  satasahassādhikacatuasaṅkhyeyyakālantare vimokkhādhigamassa  upanissayo na hotīti na sakkā vattuṃ. pageva patthanāvasena  adhikāraṃ katvā pavattitaṃ. evaṃ duvidhāpete.</p>
              <p>[03] aggasāvakā, mahāsāvakā, pakatisāvakāti tividhā. tesu  āyasmā ^b^aññāsikoṇḍañño, vappo, bhaddiyo, mahānāmo, assaji,  nālako, yaso, vimalo, subāhu, puṇṇaji, gavampati, uruvelakassapo,  nadīkassapo, gayākassapo, sāriputto, mahāmoggallāno, mahākassapo,  mahākaccāyano, mahākoṭṭhiko, mahākappino, mahācundo, anuruddho,  kaṅkhārevato, ānando, nandako, bhagu, nando, kimilo, bhaddiyo,  rāhulo, sīvali, upāli ^a^M2.0542^ea^, dabbo, upaseno, khadiravaniyarevato, puṇṇo  mantāṇiputto, puṇṇo sunāparantako, soṇo kuṭikaṇṇo, soṇo  koḷivīso, rādho, subhūti, aṅgulimālo, vakkali, kāḷudāyī,  mahāudāyī, pilindavaccho, sobhito, kumārakassapo, raṭṭhapālo^eb^  ^a^P3.0206^ea^^b^, vaṅgīso, sabhiyo, selo, upavāno, meghiyo,  sāgato, nāgito, lakuṇḍakabhaddiyo, piṇḍolabhāradvājo, mahāpanthako,  cūḷapanthako, bākulo, kuṇḍadhāno, dārucīriyo, yasojo, ajito,  tissametteyyo, puṇṇako, mettagū, dhotako, upasivo, nando, hemako,  todeyyo, kappo, jatukaṇṇi, bhadrāvudho, udayo, posālo, mogharājā,  piṅgiyoti ete asītimahāsāvakā nāma.^eb^</p>
              <p>[03] kasmā pana te eva therā ``mahāsāvakā''ti vuccantīti?  abhinīhārassa mahantabhāvato. tathā hi dve aggasāvakāpi  mahāsāvakesu antogadhā. te hi sāvakapāramīñāṇassa matthakappattiyā  sāvakesu aggadhammādhigamena aggaṭṭhāne ṭhitāpi  abhinīhāramahantatāsāmaññena ``mahāsāvakā''tipi vuccanti. itare  pana pakatisāvakehi sātisayamahābhinīhārā. tathā hi te  padumuttarassa bhagavato kāle katapaṇidhānā. tato eva sātisayaṃ  abhiññāsamāpattīsu vasino pabhinnapaṭisambhidā ca. kāmaṃ sabbepi  arahanto sīlavisuddhiādike ^a^V2.0456^ea^ sampādetvā catūsu satipaṭṭhānesu  patiṭṭhitacittā satta bojjhaṅge yathābhūtaṃ bhāvetvā maggapaṭipāṭiyā  anavasesato kilese khepetvā aggaphale patiṭṭhahanti, tathāpi yathā  saddhāvimuttato diṭṭhippattassa, paññāvimuttato ca ubhatobhāgavimuttassa  pubbabhāgabhāvanāviseso addhā icchito viseso, evaṃ  abhinīhāramahantatāpubbayogamahantatāhi attasantāne  sātisayaguṇavisesassa nipphāditattā sīlādiguṇehi mahantā  sāvakāti mahāsāvakā. tesuyeva pana ye bodhipakkhiyadhammesu  pāmokkhabhāvena dhurabhūtānaṃ sammādiṭṭhisammāsamādhīnaṃ  sātisayakiccantarabhāvanipphattiyā kāraṇabhūtāya  tajjābhinīhārābhinihatāya sakkaccaṃ nirantaraṃ cirakālaṃ ^a^M2.0543^ea^ samāhitāya  sammāpaṭipattiyā yathākkamaṃ paññāya samādhismiñca ukkaṃsapāramippattiyā  savisesaṃ sabbaguṇehi aggabhāve ṭhitā. te sāriputtamoggallānā  satipi mahāsāvakatte sāvakapāramiyā matthake sabbasāvakānaṃ aggabhāve  ṭhitattā abhinīhāramahantabhāvato, pubbayogamahantabhāvato ca  ``aggasāvakā''icceva vuccanti. ye pana ariyasāvakā aggasāvakā  viya ca mahāsāvakā viya ca na parimitāva, atha kho anekasatā  anekasahassā, te pakatisāvakā. idha pāḷiyaṃ ārūḷhā pana  parimitāva gāthāvasena pariggahitattā. tathāpi mahāsāvakesupi keci  idha pāḷiyaṃ nārūḷhā.</p>
              <p>[03] evaṃ tividhāpi te animittavimokkhādibhedato tividhā,  vimokkhasamadhigamavasenapi tividhā. tayo hi ime vimokkhā  suññato vimokkho, animitto vimokkho, appaṇihito  vimokkhoti. te ca vimokkhā suññatādīhi aniccānupassanādīhi  tīhi anupassanāhi adhigantabbā. ādito ^a^P3.0207^ea^ hi  aniccādīsu yena kenaci ākārena vipassanābhiniveso hoti. yadā  pana vuṭṭhānagāminiyā vipassanāya aniccākārato saṅkhāre  sammasantiyā maggavuṭṭhānaṃ hoti, tadā vipassanā satipi  rāganimittādīnaṃ samugghāṭane saṅkhāranimittaṃ pana sā na  vissajjetīti nippariyāyena animittanāmaṃ alabhamānā attano  maggassa animittanāmaṃ dātuṃ na sakkotīti. kiñcāpi abhidhamme  animittavimokkho na uddhaṭo, suttante pana rāgādinimittānaṃ  samugghāṭena labbhatīti. </p>
              <p>[21] ``animittañca bhāvehi, mānānusayamujjaha. </p>
              <p>[22] tato mānābhisamayā, upasanto carissasī''ti..  (saṃ0 ni0  1.212) -- </p>
              <p>[25] ādinā hi vipassanāya animittavimokkhabhāvo  anuttarassa animittavimokkhabhāvo ca vutto. yadā vuṭṭhānagāminiyā  vipassanāya dukkhato saṅkhāre sammasantiyā maggavuṭṭhānaṃ hoti, tadā ^a^V2.0457^ea^  vipassanā rāgapaṇidhiādīnaṃ samugghāṭanena appaṇihitanāmaṃ labhatīti  appaṇihitavimokkhaṃ nāma hoti. tadanantaro ca maggo  appaṇihitavimokkho. yadā pana vuṭṭhānagāminiyā vipassanāya  anattākārena sammasantiyā maggavuṭṭhānaṃ hoti, tadā ^a^M2.0544^ea^ vipassanā  attadiṭṭhiyā samugghāṭanena suññatanāmaṃ labhatīti suññatavimokkhaṃ nāma  hoti. tadanantaro ca maggo suññatavimokkho nāma hoti. imesu  aggamaggabhūtesu tīsu vimokkhesu imesaṃ therānaṃ keci  animittavimokkhena muttā, keci appaṇihitavimokkhena, keci  suññatavimokkhena. tena vuttaṃ -- ``animittavimokkhādibhedato  tividhā, vimokkhasamadhigamenapi tividhā''ti.</p>
              <p>[03] paṭipadāvibhāgena catubbidhā. catasso hi paṭipadā --  dukkhapaṭipadā dandhābhiññā, dukkhapaṭipadā khippābhiññā, sukhapaṭipadā  dandhābhiññā, sukhapaṭipadā khippābhiññāti. tattha rūpamukhādīsu  vipassanābhinivesesu yo rūpamukhena vipassanaṃ abhinivisitvā  cattāri mahābhūtāni pariggahetvā upādārūpaṃ pariggaṇhāti arūpaṃ  pariggaṇhāti, rūpārūpaṃ pana pariggaṇhanto dukkhena kasirena  kilamanto pariggahetuṃ sakkoti, tassa dukkhapaṭipadā nāma hoti,  pariggahitarūpārūpassa pana vipassanāparivāse maggapātubhāvadandhatāya  dandhābhiññā nāma hoti. yopi rūpārūpaṃ pariggahetvā nāmarūpaṃ  vavatthapento dukkhena kasirena kilamanto vavatthapeti, vavatthapite ca  nāmarūpe vipassanāparivāsaṃ vasanto cirena maggaṃ uppādetuṃ sakkoti,  tassapi dukkhapaṭipadā dandhābhiññā nāma hoti. aparo nāmarūpampi  vavatthapetvā paccaye pariggaṇhanto dukkhena kasirena kilamanto  pariggaṇhāti. paccaye ca pariggahetvā vipassanāparivāsaṃ vasanto  ^a^P3.0208^ea^ cirena maggaṃ uppādeti, evampi dukkhapaṭipadā  dandhābhiññā nāma hoti. aparo paccayepi pariggahetvā lakkhaṇāni  paṭivijjhanto dukkhena kasirena kilamanto paṭivijjhati,  paṭividdhalakkhaṇo ca vipassanāparivāsaṃ vasanto cirena maggaṃ  uppādeti, evampi dukkhapaṭipadā dandhābhiññā nāma hoti. aparo  lakkhaṇānipi paṭivijjhitvā vipassanāñāṇe tikkhe sūre pasanne  vahante uppannavipassanānikantiṃ pariyādiyamāno dukkhena kasirena  kilamanto pariyādiyati, nikantiñca pariyādiyitvā  vipassanāparivāsaṃ vasanto cirena maggaṃ uppādeti, evampi  dukkhapaṭipadā dandhābhiññā nāma hoti. yathāvuttāsuyeva paṭipadāsu  maggapātubhāvassa khippatāya dukkhapaṭipadā khippābhiññā, tāsaṃ pana  paṭipadānaṃ akicchasiddhiyaṃ maggapātubhāvassa dandhatāya khippatāya ca  yathākkamaṃ sukhapaṭipadā dandhābhiññā, sukhapaṭipadā khippābhiññā ca  veditabbā. imāsaṃ catassannaṃ paṭipadānaṃ vasena aggamaggappattiyā  therānaṃ catubbidhatā veditabbā. na hi paṭipadāhi ^a^M2.0545^ea^ vinā  ariyamaggādhigamo atthi. tathā hi abhidhamme ``yasmiṃ samaye  lokuttaraṃ jhānaṃ bhāveti niyyānikaṃ apacayagāmiṃ...pe0... ^a^V2.0458^ea^  dukkhapaṭipadaṃ dandhābhiñña''ntiādinā (dha0 sa0 277) paṭipadāya  saddhiṃyeva ariyamaggo vibhatto, tena vuttaṃ ``paṭipadāvibhāgena  catubbidhā''ti.</p>
              <p>[03] indriyādhikavibhāgena pañcavidhā. satipi nesaṃ  saccābhisambodhasāmaññe ekacce therā saddhuttarā, seyyathāpi thero  vakkali; ekacce vīriyuttarā, seyyathāpi thero mahāsoṇo, koḷivīso;  ekacce satuttarā, seyyathāpi thero sobhito, ekacce samādhuttarā,  seyyathāpi thero cūḷapanthako, ekacce paññuttarā, seyyathāpi thero  ānando. tathā hi so gatimantatāya atthakosallādivantatāya ca  pasaṃsito, ayañca vibhāgo pubbabhāge labbhamānavisesavasena vutto.  aggamaggakkhaṇe pana sesānampi indriyānaṃ ekasabhāvā icchitāti.</p>
              <p>[03] tathā pāramippattā, paṭisambhidāppattā, chaḷabhiññā, tevijjā,  sukkhavipassakāti pañcavidhā. sāvakesu hi ekacce sāvakapāramiyā  matthakappattā, yathā taṃ āyasmā sāriputto, āyasmā ca  mahāmoggallāno; ekacce atthapaṭisambhidā dhammapaṭisambhidā  niruttipaṭisambhidā paṭibhānapaṭisambhidāti imāsaṃ catunnaṃ  paṭisambhidānaṃ vasena paṭisambhidāppattā; ekacce iddhividhañāṇādīnaṃ  abhiññānaṃ vasena chaḷabhiññā; ekacce pubbenivāsañāṇādīnaṃ tissannaṃ  vijjānaṃ vasena tevijjā. ye pana khaṇikasamādhimatte ṭhatvā vipassanaṃ  paṭṭhapetvā adhigatāggamaggā, te ^a^P3.0209^ea^ ādito  antarantarā ca samādhijena jhānaṅgena vipassanābbhantaraṃ paṭisandhānānaṃ  abhāvā sukkhā vipassanā etesanti sukkhavipassakā nāma. ayañca  vibhāgo sāvakānaṃ sādhāraṇabhāvaṃ upaparikkhitvā vutto. idha pāḷiyaṃ  āgatā nattheva sukkhavipassakā. tenevāha -- </p>
              <p>[21] ``paṭisambhidā catasso, vimokkhāpi ca aṭṭhime. </p>
              <p>[22] chaḷabhiññā sacchikatā, kataṃ buddhassa sāsana''ntiādi..  (apa0 thera 1.1.374; 2.43.14).</p>
              <p>[03] evaṃ pāramippattādivasena pañcavidhā.</p>
              <p>[03] animittādivasena chabbidhā animittavimuttotiādayo.</p>
              <p>[03] saddhādhuro ^a^M2.0546^ea^, paññādhuroti duvidhā. tathā appaṇihitavimutto  paññāvimutto cāti. evaṃ animittavimuttādivasena ca  pariyāyavimuttabhedena sattavidhā. catūsu hi arūpasamāpattīsu ekamekaṃ ^a^V2.0459^ea^  pādakaṃ katvā vipassanaṃ ārabhitvā arahattaṃ pattā cattāro, nirodhato  vuṭṭhāya arahattaṃ patto cāti pañca, ubhatobhāgavimuttā,  saddhādhurapaññādhuravasena dve paññāvimuttāti evaṃ vimuttibhedena sattavidhā.</p>
              <p>[03] dhurapaṭipadāvibhāgena aṭṭhavidhā. yo hi dukkhapaṭipadāya  dandhābhiññāya niyyāti, so saddhādhurapaññādhuravasena duvidhā, tathā  sesapaṭipadāsupīti evaṃ dhurapaṭipadāvibhāgena aṭṭhavidhā.</p>
              <p>[03] vimuttibhedena navavidhā. pañca ubhatobhāgavimuttā, dve  paññāvimuttā, paññāvimuttiyaṃ cetovimuttiyañca pāramippattā dve  aggasāvakā cāti evaṃ navavidhā.</p>
              <p>[03] vimuttivaseneva dasavidhā. catūsu arūpāvacarajjhānesu ca  ekamekaṃ pādakaṃ katvā arahattaṃ pattā cattāro, sukkhavipassakoti pañca  paññāvimuttā, yathāvuttā ca ubhatobhāgavimuttā cāti evaṃ  vimuttibhedeneva dasavidhā. te yathāvuttena dhurabhedena bhijjamānā  vīsati honti. paṭipadābhedena bhijjamānā cattālīsaṃ honti. puna  paṭipadābhedena dhurabhedena ca bhijjamānā asīti honti. atha te  suññatavimuttādivibhāgena bhijjamānā cattālīsādhikā dve satāni  honti. puna indriyādhikabhāvena bhijjamānā dvisatuttaraṃ sahassaṃ  hontīti. evaṃ attano guṇavasena anekabhedavibhattesu maggaṭṭhaphalaṭṭhesu  ariyasāvakesu ye attano paṭipattipavattiādike ca vibhāventi. ye  ``channā me kuṭikā''tiādikā (theragā0 1) gāthā udānādivasena  abhāsiṃsu. te ca idha gāthāmukhena saṅgahaṃ ārūḷhā. tenāha --  ``sīhānaṃva nadantānaṃ...pe0... phusitvā accutaṃ pada''nti (theragā0  nidānagāthā). evamettha pakiṇṇakakathā veditabbā. </p>
              <p>[06] vaṅgīsattheragāthāvaṇṇanā niṭṭhitā. </p>
              <p>[06] mahānipātavaṇṇanā niṭṭhitā. </p>
              <p>[06] badaratitthamahāvihāravāsinā ācariyadhammapālattherena katā </p>
              <p>[06] theragāthāvaṇṇanā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
