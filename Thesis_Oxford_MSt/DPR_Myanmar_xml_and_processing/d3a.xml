<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] dīghanikāye </h>
  <ha>
    <han> pāthikavaggaṭṭhakathā </han>
    <h0>
      <h0n> 1. pāthikasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sunakkhattavatthuvaṇṇanā </h3n>
            <h4>
              <h4n> </h4n>
              <p>[03] 1^b^.^eb^ ^b^evaṃ^eb^ ^a^P3.0816^ea^ ^a^V3.0001^ea^ ^a^M3.0001^ea^ ^b^me sutaṃ...pe0... mallesu viharatī^eb^ti  pāthikasuttaṃ. tatrāyaṃ apubbapadavaṇṇanā. ^b^mallesu viharatī^eb^ti  mallā nāma jānapadino rājakumārā, tesaṃ nivāso ekopi janapado  ruḷhīsaddena ``mallā''ti vuccati, tasmiṃ mallesu janapade.  ``anupiyaṃ nāma mallānaṃ nigamo''ti ^b^anupiya^eb^nti evaṃnāmako  mallānaṃ janapadassa eko nigamo, taṃ gocaragāmaṃ katvā ekasmiṃ  chāyūdakasampanne vanasaṇḍe viharatīti attho. anopiyantipi pāṭho.  ^b^pāvisī^eb^ti paviṭṭho. bhagavā pana na tāva paviṭṭho,  pavisissāmīti nikkhantattā pana pāvisīti vutto. yathā kiṃ,  yathā ``gāmaṃ gamissāmī''ti nikkhanto puriso taṃ gāmaṃ apattopi  ``kuhiṃ itthannāmo''ti ^a^V3.0002^ea^ vutte ``gāmaṃ gato''ti vuccati, evaṃ.  ^b^etadahosī^eb^ti gāmasamīpe ṭhatvā sūriyaṃ olokentassa etadahosi.  ^b^atippago kho^eb^ti ativiya pago kho, na tāva kulesu  yāgubhattaṃ niṭṭhitanti. kiṃ pana bhagavā kālaṃ ajānitvā  nikkhantoti? na ajānitvā. paccūsakāleyeva hi bhagavā  ñāṇajālaṃ pattharitvā lokaṃ volokento ñāṇajālassa anto paviṭṭhaṃ  bhaggavagottaṃ channaparibbājakaṃ disvā ``ajjāhaṃ imassa paribbājakassa  mayā pubbe katakāraṇaṃ samāharitvā dhammaṃ kathessāmi, sā dhammakathā  ^a^M3.0002^ea^ assa mayi pasādappaṭilābhavasena saphalā bhavissatī''ti ñatvāva  paribbājakārāmaṃ pavisitukāmo atippagova nikkhami. tasmā tattha  pavisitukāmatāya evaṃ cittaṃ uppādesi. </p>
              <p>[03] 2^b^.^eb^ ^b^etadavocā^eb^ti ^a^P3.0817^ea^ bhagavantaṃ disvā mānathaddhataṃ  akatvā satthāraṃ paccuggantvā etaṃ ^b^etu kho, bhante^eb^tiādikaṃ vacanaṃ  avoca. ^b^imaṃ pariyāya^eb^nti imaṃ vāraṃ, ajja imaṃ āgamanavāranti  attho. kiṃ pana bhagavā pubbepi tattha gatapubboti? na gatapubbo,  lokasamudācāravasena pana evamāha. lokiyā hi cirassaṃ āgatampi  anāgatapubbampi manāpajātikaṃ āgataṃ disvā ``kuto bhavaṃ āgato,  cirassaṃ bhavaṃ āgato, kathaṃ te idhāgamanamaggo ñāto, kiṃ  maggamūḷhosī''tiādīni vadanti. tasmā ayampi  lokasamudācāravasena evamāhāti veditabbo. ^b^idamāsana^eb^nti  attano nisinnāsanaṃ papphoṭetvā sampādetvā dadamāno evamāha.  ^b^sunakkhatto licchaviputto^eb^ti sunakkhatto nāma licchavirājaputto.  so kira tassa gihisahāyo hoti, kālena kālaṃ tassa santikaṃ  gacchati. ^b^paccakkhāto^eb^ti ``paccakkhāmi dānāhaṃ, bhante,  bhagavantaṃ na dānāhaṃ, bhante, bhagavantaṃ uddissa viharissāmī''ti evaṃ  paṭiakkhāto nissaṭṭho pariccatto. </p>
              <p>[03] 3^b^.^eb^ ^b^bhagavantaṃ uddissā^eb^ti bhagavā me satthā  ``bhagavato ahaṃ ovādaṃ paṭikaromī''ti evaṃ apadisitvā. ^b^ko  santo kaṃ paccācikkhasī^eb^ti yācako vā yācitakaṃ paccācikkheyya,  yācitako vā yācakaṃ. tvaṃ pana neva yācako na yācitako, evaṃ  sante, moghapurisa, ko santo ko samāno kaṃ paccācikkhasīti  dasseti. ^b^passa moghapurisā^eb^ti passa tucchapurisa.  ^b^yāvañca te idaṃ aparaddha^eb^nti yattakaṃ idaṃ tava aparaddhaṃ, yattako te  aparādho tattako dosoti evāhaṃ bhaggava tassa dosaṃ āropesinti  dasseti. </p>
              <p>[03] 4^b^.^eb^ ^b^uttarimanussadhammā^eb^ti  pañcasīladasasīlasaṅkhātā manussadhammāuttari.  ^b^iddhipāṭihāriya^eb^nti iddhibhūtaṃ pāṭihāriyaṃ. ^b^kate vā^eb^ti  katamhi vā. ^b^yassatthāyā^eb^ti yassa dukkhakkhayassa atthāya.  ^b^so^eb^ ^a^V3.0003^ea^ ^b^niyyāti takkarassā^eb^ti ^a^M3.0003^ea^ so dhammo takkarassa yathā mayā  dhammo desito, tathā kārakassa sammā paṭipannassa puggalassa  sabbavaṭṭadukkhakkhayāya amatanibbānasacchikiriyāya ^a^P3.0818^ea^ gacchati, na  gacchati, saṃvattati, na saṃvattatīti pucchati. ^b^tatra sunakkhattā^eb^ti  tasmiṃ sunakkhatta mayā desite dhamme takkarassa sammā dukkhakkhayāya  saṃvattamāne kiṃ uttarimanussadhammā iddhipāṭihāriyaṃ kataṃ karissati,  ko tena katena attho. tasmiñhi katepi akatepi mama sāsanassa  parihāni natthi, devamanussānañhi amatanibbānasampāpanatthāya ahaṃ  pāramiyo pūresiṃ, na pāṭihāriyakaraṇatthāyāti pāṭihāriyassa  niratthakataṃ dassetvā ``passa, moghapurisā''ti dutiyaṃ dosaṃ āropesi. </p>
              <p>[03] 5^b^.^eb^ ^b^aggañña^eb^nti lokapaññattiṃ. ``idaṃ nāma  lokassa agga''nti evaṃ jānitabbampi aggaṃ mariyādaṃ na taṃ  paññapetīti vadati. sesamettha anantaravādānusāreneva veditabbaṃ. </p>
              <p>[03] 6^b^.^eb^ ^b^anekapariyāyena kho^eb^ti idaṃ kasmā  āraddhaṃ. sunakkhatto kira ``bhagavato guṇaṃ makkhessāmi, ``dosaṃ  paññapessāmī''ti ettakaṃ vippalapitvā bhagavato kathaṃ suṇanto  appatiṭṭho niravo aṭṭhāsi.</p>
              <p>[03] atha bhagavā -- ``sunakkhatta, evaṃ tvaṃ makkhibhāve ṭhito  sayameva garahaṃ pāpuṇissasī''ti makkhibhāve ādīnavadassanatthaṃ  ^b^anekapariyāyenā^eb^tiādimāha. tattha ^b^anekapariyāyenā^eb^ti  anekakāraṇena. ^b^vajjigāme^eb^ti vajjirājānaṃ gāme, vesālīnagare  ^b^no visahī^eb^ti nāsakkhi. ^b^so avisahanto^eb^ti so  sunakkhatto yassa pubbe tiṇṇaṃ ratanānaṃ vaṇṇaṃ kathentassa mukhaṃ  nappahoti, so dāni teneva mukhena avaṇṇaṃ katheti, addhā avisahanto  asakkonto brahmacariyaṃ carituṃ attano bālatāya avaṇṇaṃ kathetvā  hīnāyāvatto. buddho pana subuddhova, dhammo svākkhātova, saṅgho  suppaṭipannova. evaṃ tīṇi ratanāni thomentā manussā tuyheva dosaṃ  dassessantīti. ^b^iti kho te^eb^ti evaṃ kho te, sunakkhatta,  vattāro bhavissanti. tato evaṃ dose uppanne satthā atītānāgate  appaṭihatañāṇo, mayhaṃ evaṃ doso uppajjissatīti jānantopi puretaraṃ  na kathesīti vattuṃ na lacchasīti dasseti. ^b^apakkamevā^eb^ti  ^a^M3.0004^ea^ apakkamiyeva, apakkanto vā cutoti attho.  ^b^yathā^eb^ ^a^P3.0819^ea^ ^b^taṃ āpāyiko^eb^ti yathā apāye nibbattanāraho satto   apakkameyya, evameva apakkamīti attho. </p>
            </h4>
          </h3>
          <h3>
            <h3n> korakkhattiyavatthuvaṇṇanā </h3n>
            <h4>
              <h4n> </h4n>
              <p>[03] 7^b^.^eb^ ^b^ekamidāha^eb^nti ^a^V3.0004^ea^ iminā kiṃ dasseti?  idaṃ suttaṃ dvīhi padehi ābaddhaṃ iddhipāṭihāriyaṃ na karotīti ca  aggaññaṃ na paññapetīti ca. tattha ``aggaññaṃ na paññapetī''ti idaṃ  padaṃ suttapariyosāne dassessati. ``pāṭihāriyaṃ na karotī''ti  imassa pana padassa anusandhidassanavasena ayaṃ desanā āraddhā.</p>
              <p>[03] tattha ^b^ekamidāha^eb^nti ekasmiṃ ahaṃ. ^b^samaya^eb^nti  samaye, ekasmiṃ kāle ahanti attho. ^b^thūlūsū^eb^ti thūlū nāma  janapado, tattha viharāmi. ^b^uttarakā nāmā^eb^ti itthiliṅgavasena  uttarakāti evaṃnāmako thūlūnaṃ janapadassa nigamo, taṃ nigamaṃ  gocaragāmaṃ katvāti attho. ^b^acelo^eb^ti naggo.  ^b^korakkhattiyo^eb^ti antovaṅkapādo khattiyo.  ^b^kukkuravatiko^eb^ti samādinnakukkuravato sunakho viya ghāyitvā  khādati, uddhanantare nipajjati, aññampi sunakhakiriyameva karoti.  ^b^catukkuṇḍiko^eb^ti catusaṅghaṭṭito dve jāṇūni dve ca kappare bhūmiyaṃ  ṭhapetvā vicarati. ^b^chamānikiṇṇa^eb^nti bhūmiyaṃ nikiṇṇaṃ  pakkhittaṃ ṭhapitaṃ. ^b^bhakkhasa^eb^nti bhakkhaṃ yaṃkiñci khādanīyaṃ  bhojanīyaṃ. ^b^mukhenevā^eb^ti hatthena aparāmasitvā khādanīyaṃ  mukheneva khādati, bhojanīyampi mukheneva bhuñjati. ^b^sādhurūpo^eb^ti  sundararūpo. ^b^ayaṃ samaṇo^eb^ti ayaṃ arahataṃ samaṇo ekoti.  tattha ^b^vatā^eb^ti patthanatthe nipāto. evaṃ kirassa patthanā ahosi  ``iminā samaṇena sadiso añño samaṇo nāma natthi, ayañhi  appicchatāya vatthaṃ na nivāseti, `esa papañco'ti maññamāno  bhikkhābhājanampi na pariharati, chamānikiṇṇameva khādati, ayaṃ  samaṇo nāma. mayaṃ pana kiṃ samaṇā''ti? evaṃ sabbaññubuddhassa  pacchato carantova imaṃ pāpakaṃ vitakkaṃ vitakkesi.</p>
              <p>[03] ^b^etadavocā^eb^ti ^a^P3.0820^ea^ bhagavā kira cintesi ``ayaṃ sunakkhatto  pāpajjhāsayo, kiṃ nu imaṃ disvā cintesī''ti? athevaṃ cintento  tassa ajjhāsayaṃ viditvā ``ayaṃ moghapuriso mādisassa sabbaññuno  pacchato āgacchanto ^a^M3.0005^ea^ acelaṃ arahāti maññati, idheva dānāyaṃ bālo  niggahaṃ arahatī''ti anivattitvāva etaṃ ^b^tvampi  nāmā^eb^tiādivacanamavoca. tattha ^b^tvampi nāmā^eb^ti garahatthe  pikāro. garahanto hi naṃ bhagavā ``tvampi nāmā''ti āha.  ``tvampi nāma evaṃ hīnajjhāsayo, ahaṃ samaṇo sakyaputtiyoti evaṃ  paṭijānissasī''ti ayañhettha adhippāyo. ^b^kiṃ pana maṃ,  bhante^eb^ti mayhaṃ, bhante, kiṃ gārayhaṃ disvā bhagavā ``evamāhā''ti  pucchati. athassa bhagavā ācikkhanto ``nanu te''tiādimāha.  ^b^maccharāyatī^eb^ti ``mā aññassa ^a^V3.0005^ea^ arahattaṃ hotū''ti kiṃ bhagavā evaṃ  arahattassa maccharāyatīti pucchati. ^b^na kho aha^eb^nti ahaṃ,  moghapurisa, sadevakassa lokassa arahattappaṭilābhameva paccāsīsāmi,  etadatthameva me bahūni dukkarāni karontena pāramiyo pūritā, na kho  ahaṃ, moghapurisa, arahattassa maccharāyāmi. ^b^pāpakaṃ diṭṭhigata^eb^nti  na arahantaṃ arahāti, arahante ca anarahantoti evaṃ tassa diṭṭhi  uppannā. taṃ sandhāya ``pāpakaṃ diṭṭhigata''nti āha. ^b^yaṃ kho  panā^eb^ti yaṃ etaṃ acelaṃ evaṃ maññasi. ^b^sattamaṃ divasa^eb^nti  sattame divase. ^b^alasakenā^eb^ti alasakabyādhinā.  ^b^kālaṅkarissatī^eb^ti uddhumātaudaro marissati.</p>
              <p>[03] ^b^kālakañcikā^eb^ti tesaṃ asurānaṃ nāmaṃ. tesaṃ kira  tigāvuto attabhāvo appamaṃsalohito purāṇapaṇṇasadiso kakkaṭakānaṃ  viya akkhīni nikkhamitvā matthake tiṭṭhanti, mukhaṃ  sūcipāsakasadisaṃ matthakasmiṃyeva hoti, tena oṇamitvā gocaraṃ  gaṇhanti. ^b^bīraṇatthambake^eb^ti bīraṇatiṇatthambo tasmiṃ susāne  atthi, tasmā taṃ bīraṇatthambakanti vuccati.</p>
              <p>[03] ^b^tenupasaṅkamī^eb^ti bhagavati ettakaṃ vatvā tasmiṃ gāme  piṇḍāya caritvā vihāraṃ gate vihārā nikkhamitvā upasaṅkami.  ^b^yena tva^eb^nti yena kāraṇena tvaṃ. yasmāpi bhagavatā byākato,  tasmāti attho. ^b^mattaṃ^eb^ ^a^P3.0821^ea^ ^b^matta^eb^nti pamāṇayuttaṃ pamāṇayuttaṃ.  ``mantā mantā''tipi pāṭho, paññāya upaparikkhitvā  upaparikkhitvāti attho. ^b^yathā samaṇassa gotamassā^eb^ti yathā  samaṇassa gotamassa micchā vacanaṃ assa, tathā kareyyāsīti āha.  evaṃ vutte acelo sunakho viya uddhanaṭṭhāne nipanno sīsaṃ ukkhipitvā  akkhīni ummīletvā olokento kiṃ kathesi ``samaṇo nāma  ^a^M3.0006^ea^ gotamo amhākaṃ verī visabhāgo, samaṇassa gotamassa uppannakālato  paṭṭhāya mayaṃ sūriye uggate khajjopanakā viya jātā. samaṇo gotamo  amhe, evaṃ vācaṃ vadeyya aññathā vā. verino pana kathā nāma tacchā  na hoti, gaccha tvaṃ ahamettha kattabbaṃ jānissāmī''ti vatvā punadeva  nipajji. </p>
              <p>[03] 8^b^.^eb^ ^b^ekadvīhikāyā^eb^ti ekaṃ dveti vatvā gaṇesi.  ^b^yathā ta^eb^nti yathā asaddahamāno koci gaṇeyya, evaṃ gaṇesi.  ekadivasañca tikkhattuṃ upasaṅkamitvā eko divaso atīto, dve  divasā atītāti ārocesi. ^b^sattamaṃ divasa^eb^nti so kira  sunakkhattassa vacanaṃ sutvā sattāhaṃ nirāhārova ahosi. athassa  sattame divase eko upaṭṭhāko ``amhākaṃ kulūpakasamaṇassa ajja  sattamo divaso gehaṃ anāgacchantassa aphāsu nu kho jāta''nti  sūkaramaṃsaṃ pacāpetvā bhattamādāya gantvā purato bhūmiyaṃ nikkhipi.  acelo disvā cintesi ``samaṇassa gotamassa kathā ^a^V3.0006^ea^ tacchā vā  atacchā vā hotu, āhāraṃ pana khāditvā suhitassa me maraṇampi  sumaraṇa''nti dve hatthe jaṇṇukāni ca bhūmiyaṃ ṭhapetvā kucchipūraṃ bhuñji.  so rattibhāge jīrāpetuṃ asakkonto alasakena kālamakāsi.  sacepi hi so ``na bhuñjeyya''nti cinteyya, tathāpi taṃ divasaṃ  bhuñjitvā alasakena kālaṃ kareyya. advejjhavacanā hi tathāgatāti.</p>
              <p>[03] ^b^bīraṇatthambake^eb^ti titthiyā kira ``kālaṅkato  korakkhattiyo''ti sutvā divasāni gaṇetvā idaṃ tāva saccaṃ jātaṃ,  idāni naṃ aññattha chaḍḍetvā ``musāvādena samaṇaṃ gotamaṃ  niggaṇhissāmā''ti gantvā tassa sarīraṃ valliyā bandhitvā  ākaḍḍhantā ``ettha chaḍḍessāma, ettha chaḍḍessāmā''ti gacchanti.  gatagataṭṭhānaṃ aṅgaṇameva hoti. te kaḍḍhamānā bīraṇatthambakasusānaṃyeva  gantvā susānabhāvaṃ ñatvā ``aññattha chaḍḍessāmā''ti ākaḍḍhiṃsu.  atha ^a^P3.0822^ea^ nesaṃ valli chijjittha, pacchā cāletuṃ nāsakkhiṃsu. te tatova  pakkantā. tena vuttaṃ -- ``bīraṇatthambake susāne chaḍḍesu''nti. </p>
              <p>[03] 9^b^.^eb^ ^b^tenupasaṅkamī^eb^ti kasmā upasaṅkami? so  kira cintesi ``avasesaṃ tāva samaṇassa gotamassa vacanaṃ sameti,  matassa pana uṭṭhāya aññena saddhiṃ kathanaṃ nāma natthi, handāhaṃ gantvā  pucchāmi. sace katheti, sundaraṃ. no ^a^M3.0007^ea^ ce katheti, samaṇaṃ gotamaṃ  musāvādena niggaṇhissāmī''ti iminā kāraṇena upasaṅkami.  ^b^ākoṭesī^eb^ti pahari. ^b^jānāmi āvuso^eb^ti matasarīraṃ  uṭṭhahitvā kathetuṃ samatthaṃ nāma natthi, idaṃ kathaṃ kathesīti?  buddhānubhāvena. bhagavā kira korakkhattiyaṃ asurayonito ānetvā  sarīre adhimocetvā kathāpesi. tameva vā sarīraṃ kathāpesi,  acinteyyo hi buddhavisayo. </p>
              <p>[03] 10^b^.^eb^ ^b^tatheva taṃ vipāka^eb^nti tassa vacanassa  vipākaṃ tatheva, udāhu noti liṅgavipallāso kato, tatheva so  vipākoti attho. keci pana ``vipakka''ntipi paṭhanti, nibbattanti  attho.</p>
              <p>[03] ettha ṭhatvā pāṭihāriyāni samānetabbāni. sabbāneva hetāni  pañca pāṭihāriyāni honti. ``sattame divase marissatī''ti vuttaṃ,  so tatheva mato, idaṃ paṭhamaṃ pāṭihāriyaṃ. ``alasakenā''ti vuttaṃ,  alasakeneva mato, idaṃ dutiyaṃ. ``kālakañcikesu  nibbattissatī''ti vuttaṃ, tattheva nibbatto, idaṃ tatiyaṃ.  ``bīraṇatthambake susāne chaḍḍessantī''ti vuttaṃ, tattheva chaḍḍito  ^a^V3.0007^ea^, idaṃ  catutthaṃ. ``nibbattaṭṭhānato āgantvā sunakkhattena saddhiṃ  kathessatī''ti vutto, so kathesiyeva, idaṃ pañcamaṃ pāṭihāriyaṃ. </p>
            </h4>
          </h3>
          <h3>
            <h3n> acelakaḷāramaṭṭakavatthuvaṇṇanā </h3n>
            <h4>
              <h4n> </h4n>
              <p>[03] 11^b^.^eb^ ^b^kaḷāramaṭṭako^eb^ti nikkhantadantamattako.  nāmameva vā tassetaṃ. ^b^lābhaggappatto^eb^ti lābhaggaṃ patto, aggalābhaṃ  pattoti vuttaṃ hoti. ^b^yasaggappatto^eb^ti yasaggaṃ aggaparivāraṃ patto.  ^b^vatapadānī^eb^ti vatāniyeva, vatakoṭṭhāsā vā.  ^b^samattānī^eb^ti gahitāni. ^b^samādinnānī^eb^ti tasseva vevacanaṃ.  ^b^puratthimena vesāli^eb^nti vesālito avidūre puratthimāya  disāya. ^b^cetiya^eb^nti ^a^P3.0823^ea^ yakkhacetiyaṭṭhānaṃ. esa nayo sabbattha. </p>
              <p>[03] 12^b^.^eb^ ^b^yena acelako^eb^ti bhagavato vattaṃ katvā  yena acelo kaḷāramaṭṭako tenupasaṅkami. ^b^pañhaṃ apucchī^eb^ti  gambhīraṃ tilakkhaṇāhataṃ pañhaṃ pucchi. ^b^na sampāyāsī^eb^ti na  sammā ñāṇagatiyā pāyāsi, andho viya visamaṭṭhāne tattha tattheva  pakkhali. neva ādiṃ, na pariyosānamaddasa. atha ^a^M3.0008^ea^ vā ``na  sampāyāsī''ti na sampādesi, sampādetvā kathetuṃ nāsakkhi.  ^b^asampāyanto^eb^ti kabarakkhīni parivattetvā olokento  ``asikkhitakassa santike vuṭṭhosi, anokāsepi pabbajito pañhaṃ  pucchanto vicarasi, apehi mā etasmiṃ ṭhāne aṭṭhāsī''ti vadanto.  ^b^kopañca dosañca appaccayañca pātvākāsī^eb^ti kuppanākāraṃ kopaṃ,  dussanākāraṃ dosaṃ, atuṭṭhākārabhūtaṃ domanassasaṅkhātaṃ appaccayañca  pākaṭamakāsi. ^b^āsādimhase^eb^ti āsādiyimha ghaṭṭayimha.  ^b^mā vata no ahosī^eb^ti aho vata me na bhaveyya. maṃ vata no  ahosītipi pāṭho. tattha ^b^ma^eb^nti sāmivacanatthe upayogavacanaṃ,  ahosi vata nu mamāti attho. evañca pana cintetvā ukkuṭikaṃ  nisīditvā ``khamatha me, bhante''ti taṃ khamāpesi. sopi ito  paṭṭhāya aññaṃ kiñci pañhaṃ nāma na pucchissasīti. āma na  pucchissāmīti. yadi evaṃ gaccha, khamāmi teti taṃ uyyojesi. </p>
              <p>[03] 14^b^.^eb^ ^b^parihito^eb^ti paridahito nivatthavattho.  ^b^sānucāriko^eb^ti anucārikā vuccati bhariyā, saha anucārikāya  sānucāriko, taṃ taṃ brahmacariyaṃ pahāya sabhariyoti attho.  ^b^odanakummāsa^eb^nti surāmaṃsato atirekaṃ odanampi kummāsampi  bhuñjamāno. ^b^yasā nihīno^eb^ti yaṃ lābhaggayasaggaṃ patto, tato  parihīno hutvā. ``kataṃ hoti uttarimanussadhammā  iddhipāṭihāriya''nti idha sattavatapadātikkamavasena satta pāṭihāriyāni  veditabbāni. </p>
            </h4>
          </h3>
          <h3>
            <h3n> acelapāthikaputtavatthuvaṇṇanā </h3n>
            <h4>
              <h4n> </h4n>
              <p>[03] 15^b^.^eb^ ^b^pāthikaputto^eb^ti ^a^V3.0008^ea^ pāthikassa putto.  ^b^ñāṇavādenā^eb^ti ñāṇavādena saddhiṃ. ^b^upaḍḍhapatha^eb^nti  ^a^P3.0824^ea^ yojanaṃ ce, no antare bhaveyya, gotamo aḍḍhayojanaṃ, ahaṃ aḍḍhayojanaṃ. esa  nayo aḍḍhayojanādīsu. ekapadavārampi atikkamma gacchato jayo  bhavissati, anāgacchato parājayoti. ^b^te tatthā^eb^ti te mayaṃ  tattha samāgataṭṭhāne. ^b^taddiguṇaṃ taddiguṇāha^eb^nti tato tato diguṇaṃ  diguṇaṃ ahaṃ karissāmi, bhagavatā saddhiṃ pāṭihāriyaṃ kātuṃ  asamatthabhāvaṃ jānantopi ``uttamapurisena saddhiṃ paṭṭhapetvā  asakkuṇantassāpi pāsaṃso hotī''ti ñatvā evamāha. nagaravāsinopi  ^a^M3.0009^ea^ taṃ sutvā ``asamattho nāma evaṃ na gajjati, addhā ayampi arahā  bhavissatī''ti tassa mahantaṃ sakkāramakaṃsu. </p>
              <p>[03] 16^b^.^eb^ ^b^yenāhaṃ tenupasaṅkamī^eb^ti ``sunakkhatto  kira pāthikaputto evaṃ vadatī''ti assosi. athassa  hīnajjhāsayattā hīnadassanāya cittaṃ udapādi.</p>
              <p>[03] so bhagavato vattaṃ katvā bhagavati gandhakuṭiṃ paviṭṭhe  pāthikaputtassa santikaṃ gantvā pucchi ``tumhe kira evarūpiṃ kathaṃ  kathethā''ti? ``āma, kathemā''ti. yadi evaṃ ``mā bhāyittha  vissatthā punappunaṃ evaṃ vadatha, ahaṃ samaṇassa gotamassa upaṭṭhāko,  tassa visayaṃ vijānāmi, tumhehi saddhiṃ pāṭihāriyaṃ kātuṃ na  sakkhissati, ahaṃ samaṇassa gotamassa kathetvā bhayaṃ uppādetvā taṃ  aññato gahetvā gamissāmi, tumhe mā bhāyitthā''ti taṃ assāsetvā  bhagavato santikaṃ gato. tena vuttaṃ ``yenāhaṃ tenupasaṅkamī''ti.  ^b^taṃ vāca^eb^ntiādīsu ``ahaṃ abuddhova samāno buddhomhīti  vicariṃ, abhūtaṃ me kathitaṃ nāhaṃ buddho''ti vadanto taṃ vācaṃ pajahati  nāma. raho nisīditvā cintayamāno ``ahaṃ `ettakaṃ kālaṃ  abuddhova samāno buddhomhī'ti vicariṃ, ito dāni paṭṭhāya nāhaṃ  buddho''ti cintayanto taṃ cittaṃ pajahati nāma. ``ahaṃ `ettakaṃ  kālaṃ abuddhova samāno buddhomhī'ti pāpakaṃ diṭṭhiṃ gahetvā vicariṃ,  ito dāni paṭṭhāya imaṃ diṭṭhiṃ pajahāmī''ti pajahanto taṃ diṭṭhiṃ  paṭinissajjati nāma. evaṃ akaronto pana taṃ vācaṃ appahāya taṃ  cittaṃ appahāya taṃ diṭṭhiṃ appaṭinissajjitvāti vuccati.  ^b^vipateyyā^eb^ti bandhanā muttatālapakkaṃ viya gīvato pateyya, sattadhā  vā pana phaleyya. </p>
              <p>[03] 17^b^.^eb^ ^b^rakkhateta^eb^nti ^a^P3.0825^ea^ rakkhatu etaṃ.  ^b^ekaṃsenā^eb^ti nippariyāyena. ^b^odhāritā^eb^ti bhāsitā.  ^b^acelo^eb^ ^a^V3.0009^ea^ ^b^ca, bhante, pāthikaputto^eb^ti evaṃ ekaṃsena bhagavato vācāya  odhāritāya sace acelo pāthikaputto. ^b^virūparūpenā^eb^ti  vigatarūpena vigacchitasabhāvena rūpena attano rūpaṃ pahāya  adissamānena kāyena. sīhabyagghādivasena vā vividharūpena  sammukhībhāvaṃ āgaccheyya. ^b^tadassa bhagavato musā^eb^ti evaṃ sante  bhagavato taṃ vacanaṃ musā bhaveyyāti musāvādena niggaṇhāti. ṭhapetvā  kira etaṃ na aññena bhagavā musāvādena niggahitapubboti. </p>
              <p>[03] 18^b^.^eb^ ^b^dvayagāminī^eb^ti ^a^M3.0010^ea^ sarūpena atthibhāvaṃ,  atthena natthibhāvanti evaṃ dvayagāminī. alikatucchanipphalavācāya  etaṃ adhivacanaṃ. </p>
              <p>[03] 19^b^.^eb^ ^b^ajitopi nāma licchavīnaṃ senāpatī^eb^ti  so kira bhagavato upaṭṭhāko ahosi, so kālamakāsi. athassa  sarīrakiccaṃ katvā manussā pāthikaputtaṃ pucchiṃsu ``kuhiṃ nibbatto  senāpatī''ti? so āha -- ``mahāniraye nibbatto''ti. idañca  pana vatvā puna āha ``tumhākaṃ senāpati mama santikaṃ āgamma ahaṃ  tumhākaṃ vacanamakatvā samaṇassa gotamassa vādaṃ patiṭṭhapetvā niraye  nibbattomhī''ti paroditthāti. ^b^tenupasaṅkami divāvihārāyā^eb^ti  ettha ``pāṭihāriyakaraṇatthāyā''ti kasmā na vadati? abhāvā.  sammukhībhāvopi hissa tena saddhiṃ natthi, kuto pāṭihāriyakaraṇaṃ,  tasmā tathā avatvā ``divāvihārāyā''ti āha. </p>
            </h4>
          </h3>
          <h3>
            <h3n> iddhipāṭihāriyakathāvaṇṇanā </h3n>
            <h4>
              <h4n> </h4n>
              <p>[03] 20^b^.^eb^ ^b^gahapatinecayikā^eb^ti gahapati mahāsālā.  tesañhi mahādhanadhaññanicayo, tasmā ``necayikā''ti vuccanti.  ^b^anekasahassā^eb^ti sahassehipi aparimāṇagaṇanā. evaṃ mahatiṃ  kira parisaṃ ṭhapetvā sunakkhattaṃ añño sannipātetuṃ samattho natthi.  teneva bhagavā ettakaṃ kālaṃ sunakkhattaṃ gahetvā vicari. </p>
              <p>[03] 21^b^.^eb^ ^b^bhaya^eb^nti cittutrāsabhayaṃ.  ^b^chambhitatta^eb^nti sakalasarīracalanaṃ. ^b^lomahaṃso^eb^ti lomānaṃ  uddhaggabhāvo. so kira cintesi -- ``ahaṃ ^a^P3.0826^ea^ atimahantaṃ kathaṃ  kathetvā sadevake loke aggapuggalena saddhiṃ paṭiviruddho, mayhaṃ kho  panabbhantare arahattaṃ vā pāṭihāriyakaraṇahetu vā natthi, samaṇo pana  gotamo pāṭihāriyaṃ karissati, athassa pāṭihāriyaṃ disvā mahājano  `tvaṃ dāni pāṭihāriyaṃ kātuṃ asakkonto kasmā attano  pamāṇamajānitvā loke aggapuggalena saddhiṃ paṭimallo hutvā gajjasī'ti  kaṭṭhaleḍḍudaṇḍādīhi viheṭhessatī''ti. tenassa mahājanasannipātañceva  ^a^V3.0010^ea^ tena bhagavato ca āgamanaṃ sutvā bhayaṃ vā chambhitattaṃ vā lomahaṃso vā  udapādi. so tato dukkhā muccitukāmo  tindukakhāṇukaparibbājakārāmaṃ agamāsi. tamatthaṃ dassetuṃ ^b^atha  kho bhagavā^eb^tiādimāha ^a^M3.0011^ea^. tattha ^b^upasaṅkamī^eb^ti na kevalaṃ  upasaṅkami, upasaṅkamitvā pana dūraṃ aḍḍhayojanantaraṃ paribbājakārāmaṃ  paviṭṭho. tatthapi cittassādaṃ alabhamāno antantena āvijjhitvā  ārāmapaccante ekaṃ gahanaṭṭhānaṃ upadhāretvā pāsāṇaphalake nisīdi.  atha bhagavā cintesi -- ``sace ayaṃ bālo kassacideva kathaṃ gahetvā  idhāgaccheyya, mā nassatu bālo''ti ``nisinnapāsāṇaphalakaṃ tassa  sarīre allīnaṃ hotū''ti adhiṭṭhāsi. saha adhiṭṭhānacittena taṃ tassa  sarīre allīyi. so mahāaddubandhanabaddho viya chinnapādo viya ca  ahosi.</p>
              <p>[03] ^b^assosī^eb^ti ito cito ca pāthikaputtaṃ pariyesamānā  parisā tassa anupadaṃ gantvā nisinnaṭṭhānaṃ ñatvā āgatena aññatarena  purisena ``tumhe kaṃ pariyesathā''ti vutte pāthikaputtanti. so  ``tindukakhāṇukaparibbājakārāme nisinno''ti vuttavacanena assosi. </p>
              <p>[03] 22^b^.^eb^ ^b^saṃsappatī^eb^ti osīdati. tattheva  sañcarati. ^b^pāvaḷā^eb^ vuccati ānisadaṭṭhikā. </p>
              <p>[03] 23^b^.^eb^ ^b^parābhūtarūpo^eb^ti parājitarūpo, vinaṭṭharūpo  vā. </p>
              <p>[03] 25^b^.^eb^ ^b^goyugehī^eb^ti goyuttehi satamattehi vā  sahassamattehi vā yugehi. ^b^āviñcheyyāmā^eb^ti ākaḍḍheyyāma.  ^b^chijjeyyu^eb^nti chindeyyuṃ. pāthikaputto ^a^P3.0827^ea^ vā bandhaṭṭhāne chijjeyya. </p>
              <p>[03] 26^b^.^eb^ ^b^dārupattikantevāsī^eb^ti dārupattikassa  antevāsī. tassa kira etadahosi ``tiṭṭhatu tāva pāṭihāriyaṃ,  samaṇo gotamo `acelo pāthikaputto āsanāpi na vuṭṭhahissatī'ti  āha. handāhaṃ gantvā yena kenaci upāyena taṃ āsanā vuṭṭhāpemi.  ettāvatā ca samaṇassa gotamassa parājayo bhavissatī''ti. tasmā  evamāha. </p>
              <p>[03] 27^b^.^eb^ ^b^sīhassā^eb^ti cattāro sīhā tiṇasīho ca  kāḷasīho ca paṇḍusīho ca kesarasīho ca. tesaṃ catunnaṃ sīhānaṃ  kesarasīho aggataṃ gato, so idhādhippeto. ^b^migarañño^eb^ti  sabbacatuppadānaṃ rañño. ^b^āsaya^eb^nti nivāsaṃ.  ^b^sīhanāda^eb^nti abhītanādaṃ. ^b^gocarāya^eb^ ^a^M3.0012^ea^ ^b^pakkameyya^eb^nti  āhāratthāya pakkameyyaṃ. ^b^varaṃ vara^eb^nti uttamuttamaṃ, thūlaṃ thūlanti  attho. ^b^mudumaṃsānī^eb^ti mudūni maṃsāni ^a^V3.0011^ea^. ``madhumaṃsānī''tipi  pāṭho, madhuramaṃsānīti attho. ^b^ajjhupeyya^eb^nti upagaccheyyaṃ.  ^b^sīhanādaṃ naditvā^eb^ti ye dubbalā pāṇā, te palāyantūti attano  sūrabhāvasannissitena kāruññena naditvā. </p>
              <p>[03] 28^b^.^eb^ ^b^vighāsasaṃvaḍḍho^eb^ti vighāsena saṃvaḍḍho,  vighāsaṃ bhakkhitā tirittamaṃsaṃ khāditvā vaḍḍhito. ^b^ditto^eb^ti  dappito thūlasarīro. ^b^balavā^eb^ti balasampanno.  ^b^etadahosī^eb^ti kasmā ahosi? asmimānadosena.</p>
              <p>[03] tatrāyaṃ anupubbikathā -- ekadivasaṃ kira so sīho gocarato  nivattamāno taṃ siṅgālaṃ bhayena palāyamānaṃ disvā kāruññajāto hutvā  ``vayasa, mā bhāyi, tiṭṭha ko nāma tva''nti āha. jambuko  nāmāhaṃ sāmīti. vayasa, jambuka, ito paṭṭhāya maṃ upaṭṭhātuṃ  sakkhissasīti. upaṭṭhahissāmīti. so tato paṭṭhāya upaṭṭhāti.  sīho gocarato āgacchanto mahantaṃ mahantaṃ maṃsakhaṇḍaṃ āharati. so  taṃ khāditvā avidūre pāsāṇapiṭṭhe vasati. so katipāhaccayeneva  thūlasarīro mahākhandho jāto. atha naṃ sīho avoca -- ``vayasa,  jambuka, mama vijambhanakāle avidūre ṭhatvā `viroca sāmī'ti vattuṃ  sakkhissasī''ti. sakkomi sāmīti. so tassa vijambhanakāle  tathā karoti ^a^P3.0828^ea^. tena sīhassa atireko asmimāno hoti.</p>
              <p>[03] athekadivasaṃ jarasiṅgālo udakasoṇḍiyaṃ pānīyaṃ pivanto  attano chāyaṃ olokento addasa attano thūlasarīratañceva  mahākhandhatañca. disvā `jarasiṅgālosmī'ti manaṃ akatvā  ``ahampi sīho jāto''ti maññi. tato attanāva attānaṃ  etadavoca -- ``vayasa, jambuka, yuttaṃ nāma tava iminā attabhāvena  parassa ucchiṭṭhamaṃsaṃ khādituṃ, kiṃ tvaṃ puriso na hosi, sīhassāpi  cattāro pādā dve dāṭhā dve kaṇṇā ekaṃ naṅguṭṭhaṃ, tavapi sabbaṃ tatheva,  kevalaṃ tava kesarabhāramattameva natthī''ti. tassevaṃ cintayato  asmimāno vaḍḍhi. athassa tena asmimānadosena etaṃ ``ko  cāha''ntiādi maññitamahosi. tattha ^b^ko cāha^eb^nti ahaṃ ko,  sīho migarājā ko, na me ñāti, na sāmiko, kimahaṃ ^a^M3.0013^ea^ tassa  nipaccakāraṃ karomīti adhippāyo. ^b^siṅgālakaṃyevā^eb^ti  siṅgālaravameva. ^b^bheraṇḍakaṃyevā^eb^ti appiyāmanāpasaddameva.  ^b^ke ca chave siṅgāle^eb^ti ko ca lāmako siṅgālo. ^b^ke pana  sīhanāde^eb^ti ko pana sīhanādo siṅgālassa ca sīhanādassa ca ko  sambandhoti adhippāyo. ^b^sugatāpadānesū^eb^ti sugatalakkhaṇesu.  sugatassa sāsanasambhūtāsu tīsu sikkhāsu. kathaṃ panesa tattha  jīvati? etassa hi cattāro paccaye dadamānā ^a^V3.0012^ea^ sīlādiguṇasampannānaṃ  sambuddhānaṃ demāti denti, tena esa abuddho samāno buddhānaṃ  niyāmitapaccaye paribhuñjanto sugatāpadānesu jīvati nāma.  ^b^sugatātirittānī^eb^ti tesaṃ kira bhojanāni dadamānā buddhānañca  buddhasāvakānañca datvā pacchā avasesaṃ sāyanhasamaye denti. evamesa  sugatātirittāni bhuñjati nāma. ^b^tathāgate^eb^ti tathāgataṃ arahantaṃ  sammāsambuddhaṃ āsādetabbaṃ ghaṭṭayitabbaṃ. atha vā  ``tathāgate''tiādīni upayogabahuvacanāneva. ^b^āsādetabba^eb^nti  idampi bahuvacanameva ekavacanaṃ viya vuttaṃ. ^b^āsādanā^eb^ti ahaṃ  buddhena saddhiṃ pāṭihāriyaṃ karissāmīti ghaṭṭanā. </p>
              <p>[03] 29^b^.^eb^ ^b^samekkhiyānā^eb^ti samekkhitvā,  maññitvāti attho. ^b^amaññī^eb^ti puna amaññittha ^b^kotthū^eb^ti  ^a^P3.0829^ea^ siṅgālo. </p>
              <p>[03] 30^b^.^eb^ ^b^attānaṃ vighāse samekkhiyā^eb^ti soṇḍiyaṃ  ucchiṭṭhodake thūlaṃ attabhāvaṃ disvā. ^b^yāva attānaṃ na passatī^eb^ti  yāva ahaṃ sīhavighāsasaṃvaḍḍhitako jarasiṅgāloti evaṃ yathābhūtaṃ  attānaṃ na passati. ^bbyagghoti ^b^maññatī^eb^ti  sīhohamasmīti maññati, sīhena vā samānabalo byagghoyeva ahanti  maññati. </p>
              <p>[03] 31^b^.^eb^ ^b^bhutvāna bheke^eb^ti āvāṭamaṇḍūke khāditvā.  ^b^khalamūsikāyo^eb^ti khalesu mūsikāyo ca khāditvā.  ^b^kaṭasīsu khittāni ca koṇapānī^eb^ti susānesu chaḍḍitakuṇapāni  ca khāditvā. ^b^mahāvane^eb^ti mahante vanasmiṃ. ^b^suññavane^eb^ti  tucchavane. ^b^vivaḍḍho^eb^ti vaḍḍhito. ^b^tatheva so siṅgālakaṃ  anadī^eb^ti evaṃ saṃvaḍḍhopi migarājāhamasmīti maññitvāpi yathā  pubbe dubbalasiṅgālakāle, tatheva so siṅgālaravaṃyeva aravīti  ^a^M3.0014^ea^.  imāyapi gāthāya bhekādīni bhutvā vaḍḍhitasiṅgālo viya  lābhasakkāragiddho tvanti pāthikaputtameva ghaṭṭesi.</p>
              <p>[03] ^b^nāgehī^eb^ti hatthīhi. ^b^mahābandhanā^eb^ti mahatā  kilesabandhanā mocetvā. ^b^mahāviduggā^eb^ti mahāviduggaṃ nāma  cattāro oghā. tato uddharitvā nibbānathale patiṭṭhapetvā. </p>
            </h4>
          </h3>
          <h3>
            <h3n> aggaññapaññattikathāvaṇṇanā </h3n>
            <h4>
              <h4n> </h4n>
              <p>[03] 36^b^.^eb^ iti ``bhagavā ettakena kathāmaggena pāṭihāriyaṃ  na karotī''ti padassa anusandhiṃ dassetvā idāni ``na aggaññaṃ  paññāpetī''ti imassa anusandhiṃ dassento ^b^aggaññañcāha^eb^nti  desanaṃ ^a^V3.0013^ea^ ārabhi. tattha ^b^aggaññañcāha^eb^nti ahaṃ, bhaggava,  aggaññañca pajānāmi lokuppatticariyavaṃsañca. ^b^tañca  pajānāmī^eb^ti na kevalaṃ aggaññameva, tañca aggaññaṃ pajānāmi.  tato ca uttaritaraṃ sīlasamādhito paṭṭhāya yāva sabbaññutaññāṇā  pajānāmi. ^b^tañca pajānaṃ na parāmasāmī^eb^ti tañca pajānantopi  ahaṃ idaṃ nāma pajānāmīti taṇhādiṭṭhimānavasena na parāmasāmi.  natthi tathāgatassa parāmāsoti dīpeti. ^b^paccattaññeva^eb^ ^a^P3.0830^ea^ ^b^nibbuti  viditā^eb^ti attanāyeva attani kilesanibbānaṃ viditaṃ.  ^b^yadabhijānaṃ tathāgato^eb^ti yaṃ kilesanibbānaṃ jānanto tathāgato.  ^b^no anayaṃ āpajjatī^eb^ti aviditanibbānā titthiyā viya anayaṃ  dukkhaṃ byasanaṃ nāpajjati. </p>
              <p>[03] 37^b^.^eb^ idāni yaṃ taṃ titthiyā aggaññaṃ paññapenti, taṃ  dassento ^b^santi bhaggavā^eb^tiādimāha. tattha ^b^issarakuttaṃ  brahmakutta^eb^nti issarakataṃ brahmakataṃ, issaranimmitaṃ brahmanimmitanti  attho. brahmā eva hi ettha ādhipaccabhāvena issaroti veditabbo.  ^b^ācariyaka^eb^nti ācariyabhāvaṃ ācariyavādaṃ. tattha  ācariyavādo aggaññaṃ. aggaññaṃ pana ettha desitanti katvā so  aggaññaṃ tveva vutto. ^b^kathaṃ vihitaka^eb^nti kena vihitaṃ kinti  vihitaṃ. sesaṃ brahmajāle vitthāritanayeneva veditabbaṃ. </p>
              <p>[03] 41^b^.^eb^ ^b^khiḍḍāpadosika^eb^nti khiḍḍāpadosikamūlaṃ. </p>
              <p>[03] 47^b^.^eb^ ^b^asatā^eb^ti ^a^M3.0015^ea^ avijjamānena,  asaṃvijjamānaṭṭhenāti attho. ^b^tucchā^eb^ti tucchena  antosāravirahitena. ^b^musā^eb^ti musāvādena. ^b^abhūtenā^eb^ti  bhūtatthavirahitena. ^b^abbhācikkhantī^eb^ti abhiācikkhanti.  ^b^viparīto^eb^ti viparītasañño viparītacitto. ^b^bhikkhavo  cā^eb^ti na kevalaṃ samaṇo gotamoyeva, ye ca assa anusiṭṭhiṃ  karonti, te bhikkhū ca viparītā. atha yaṃ sandhāya viparītoti  vadanti, taṃ dassetuṃ ^b^samaṇo gotamo^eb^tiādi vuttaṃ. ^b^subhaṃ  vimokkha^eb^nti vaṇṇakasiṇaṃ. ^b^asubhantvevā^eb^ti subhañca asubhañca  sabbaṃ asubhanti evaṃ pajānāti. ^b^subhantveva tasmiṃ samaye^eb^ti  subhanti eva ca tasmiṃ samaye pajānāti, na asubhaṃ. ^b^bhikkhavo  cā^eb^ti ye te evaṃ vadanti, tesaṃ bhikkhavo ca antevāsikasamaṇā  viparītā. ^b^pahotī^eb^ti samattho paṭibalo. </p>
              <p>[03] 48^b^.^eb^ ^b^dukkaraṃ kho^eb^ti ayaṃ paribbājako yadidaṃ  ``evaṃpasanno ahaṃ, bhante''tiādimāha, taṃ sāṭheyyena kohaññena āha.  evaṃ kirassa ahosi -- ``samaṇo gotamo mayhaṃ ettakaṃ ^a^P3.0831^ea^ dhammakathaṃ  ^a^V3.0014^ea^ kathesi, tamahaṃ sutvāpi pabbajituṃ na sakkomi, mayā etassa sāsanaṃ  paṭipannasadisena bhavituṃ vaṭṭatī''ti. tato so sāṭheyyena kohaññena  evamāha. tenassa bhagavā mammaṃ ghaṭṭento viya ``dukkaraṃ kho etaṃ,  bhaggava tayā aññadiṭṭhikenā''tiādimāha. taṃ poṭṭhapādasutte vuttatthameva.  ^b^sādhukamanurakkhā^eb^ti suṭṭhu anurakkha.</p>
              <p>[03] iti bhagavā pasādamattānurakkhaṇe paribbājakaṃ niyojesi.  sopi evaṃ mahantaṃ suttantaṃ sutvāpi nāsakkhi kilesakkhayaṃ kātuṃ.  desanā panassa āyatiṃ vāsanāya paccayo ahosi. sesaṃ sabbattha  uttānatthamevāti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] pāthikasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. udumbarikasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nigrodhaparibbājakavatthuvaṇṇanā </h3n>
            <h4>
              <h4n> </h4n>
              <p>[03] 49^b^.^eb^ ^b^evaṃ^eb^ ^a^V3.0015^ea^ ^a^M3.0016^ea^ ^a^P3.0832^ea^  ^b^me suta^eb^nti udumbarikasuttaṃ.  tatrāyamapubbapadavaṇṇanā -- ^b^paribbājako^eb^ti channaparibbājako.  ^b^udumbarikāya paribbājakārāme^eb^ti udumbarikāya deviyā santake  paribbājakārāme. ^b^sandhāno^eb^ti tassa nāmaṃ. ayaṃ pana  mahānubhāvo parivāretvā vicarantānaṃ pañcannaṃ upāsakasatānaṃ aggapuriso  anāgāmī bhagavatā mahāparisamajjhe evaṃ saṃvaṇṇito -- </p>
              <p>[02] ``chahi, bhikkhave, aṅgehi samannāgato sandhāno  gahapati tathāgate niṭṭhaṅgato saddhamme iriyati. katamehi chahi?  buddhe aveccappasādena dhamme aveccappasādena saṅghe aveccappasādena  ariyena sīlena ariyena ñāṇena ariyāya vimuttiyā. imehi kho,  bhikkhave, chahi aṅgehi samannāgato sandhāno gahapati tathāgate  niṭṭhaṅgato saddhamme iriyatī''ti (a0 ni0  6.120-139).</p>
              <p>[03] so pātoyeva uposathaṅgāni adhiṭṭhāya pubbaṇhasamaye  buddhappamukhassa saṅghassa dānaṃ datvā bhikkhūsu vihāraṃ gatesu ghare  khuddakamahallakānaṃ dārakānaṃ saddena ubbāḷho satthu santike ``dhammaṃ  sossāmī''ti nikkhanto. tena vuttaṃ ^b^divā divassa rājagahā  nikkhamī^eb^ti. tattha ^b^divā divassā^eb^ti divasassa divā nāma  majjhanhātikkamo, tasmiṃ divasassāpi divābhūte atikkantamatte  majjhanhike nikkhamīti attho. ^b^paṭisallīno^eb^ti tato tato  rūpādigocarato cittaṃ paṭisaṃharitvā nilīno jhānaratisevanāvasena  ekībhāvaṃ gato. ^b^manobhāvanīyāna^eb^nti manavaḍḍhakānaṃ. ye ca  āvajjato manasikaroto cittaṃ vinīvaraṇaṃ hoti unnamati vaḍḍhati. </p>
              <p>[03] 50^b^.^eb^ ^b^unnādiniyā^eb^tiādīni poṭṭhapādasutte  vitthāritanayeneva veditabbāni. </p>
              <p>[03] 51^b^.^eb^ ^b^yāvatā^eb^ti ^a^V3.0016^ea^ ^a^M3.0017^ea^  ^a^P3.0833^ea^ yattakā. ^b^ayaṃ tesaṃ  aññataro^eb^ti ayaṃ tesaṃ abbhantaro eko sāvako, bhagavato kira  sāvakā gihianāgāminoyeva pañcasatā rājagahe paṭivasanti. yesaṃ  ekekassa pañca pañca upāsakasatāni parivārā, te sandhāya ``ayaṃ  tesaṃ aññataro''ti āha. ^b^appeva nāmā^eb^ti tassa upasaṅkamanaṃ  patthayamāno āha. patthanākāraṇaṃ pana poṭṭhapādasutte vuttameva. </p>
              <p>[03] 52^b^.^eb^ ^b^etadavocā^eb^ti āgacchanto antarāmaggeyeva  tesaṃ kathāya sutattā etaṃ ^b^aññathā kho ime^eb^tiādivacanaṃ avoca.  tattha ^b^aññatitthiyā^eb^ti dassanenapi ākappenapi kuttenapi  ācārenapi vihārenapi iriyāpathenapi aññe titthiyāti  aññatitthiyā. ^b^saṅgamma samāgammā^eb^ti saṅgantvā samāgantvā  rāsi hutvā nisinnaṭṭhāne. ^b^araññavanapatthānī^eb^ti  araññavanapatthāni gāmūpacārato muttāni dūrasenāsanāni.  ^b^pantānī^eb^ti dūratarāni manussūpacāravirahitāni.  ^b^appasaddānī^eb^ti vihārūpacārena gacchato addhikajanassapi saddena  mandasaddāni. ^b^appanigghosānī^eb^ti avibhāvitatthena nigghosena  mandanigghosāni. ^b^vijanavātānī^eb^ti antosañcārino janassa  vātena vigatavātāni. ^b^manussarāhasseyyakānī^eb^ti manussānaṃ  rahassakaraṇassa yuttāni anucchavikāni.  ^b^paṭisallānasāruppānī^eb^ti ekībhāvassa anurūpāni. iti  sandhāno gahapati ``aho mama satthā yo evarūpāni senāsanāni  paṭisevatī''ti añjaliṃ paggayha uttamaṅge sirasmiṃ patiṭṭhapetvā imaṃ  udānaṃ udānento nisīdi. </p>
              <p>[03] 53^b^.^eb^ ^b^evaṃ vutte^eb^ti evaṃ sandhānena gahapatinā  udānaṃ udānentena vutte. nigrodho paribbājako ayaṃ gahapati mama  santike nisinnopi attano satthāraṃyeva thometi ukkaṃsati, amhe pana  atthītipi na maññati, etasmiṃ uppannakopaṃ samaṇassa gotamassa  upari pātessāmīti sandhānaṃ gahapatiṃ etadavoca.</p>
              <p>[03] ^b^yagghe^eb^ti codanatthe nipāto. ^b^jāneyyāsī^eb^ti  bujjheyyāsi passeyyāsi. ^b^kena samaṇo gotamo saddhiṃ  sallapatī^eb^ti kena kāraṇena kena ^a^P3.0834^ea^ puggalena saddhiṃ samaṇo gotamo  sallapati vadati bhāsati. kiṃ ^a^M3.0018^ea^ vuttaṃ hoti -- ``yadi kiñci  sallāpakāraṇaṃ bhaveyya, yadi vā koci samaṇassa gotamassa santikaṃ  sallāpatthiko gaccheyya, sallapeyya, na pana kāraṇaṃ atthi, na tassa  santikaṃ koci gacchati, svāyaṃ kena samaṇo gotamo saddhiṃ sallapati,  asallapanto kathaṃ unnādī bhavissatī''ti.</p>
              <p>[03] ^b^sākaccha^eb^nti saṃsandanaṃ. ^b^paññāveyyattiya^eb^nti  uttarapaccuttaranayena ñāṇabyattabhāvaṃ. ^b^suññāgārahatā^eb^ti ^a^V3.0017^ea^  suññāgāresu naṭṭhā, samaṇena hi gotamena bodhimūle appamattikā paññā  adhigatā, sāpissa suññāgāresu ekakassa nisīdato naṭṭhā. yadi  pana mayaṃ viya gaṇasaṅgaṇikaṃ katvā nisīdeyya, nāssa paññā  nasseyyāti dasseti. ^b^aparisāvacaro^eb^ti avisāradattā parisaṃ  otarituṃ na sakkoti. ^b^nālaṃ sallāpāyā^eb^ti na samattho sallāpaṃ  kātuṃ. ^b^antamantānevā^eb^ti koci maṃ pañhaṃ puccheyyāti pañhābhīto  antamantāneva pantasenāsanāni sevati. ^b^gokāṇā^eb^ti  ekakkhihatā kāṇagāvī. sā kira pariyantacārinī hoti,  antamantāneva sevati. sā kira kāṇakkhibhāvena vanantābhimukhīpi  na sakkoti bhavituṃ. kasmā? yasmā pattena vā sākhāya vā  kaṇṭakena vā pahārassa bhāyati. gunnaṃ abhimukhīpi na sakkoti  bhavituṃ. kasmā? yasmā siṅgena vā kaṇṇena vā vālena vā  pahārassa bhāyati. ^b^iṅghā^eb^ti codanatthe nipāto.  ^b^saṃsādeyyāmā^eb^ti ekapañhapucchaneneva saṃsādanaṃ visādamāpannaṃ  kareyyāma. ^b^tucchakumbhīva na^eb^nti rittaghaṭaṃ viya naṃ.  ^b^orodheyyāmā^eb^ti vinandheyyāma. pūritaghaṭo hi ito cito ca  parivattetvā na suvinandhanīyo hoti. rittako yathāruci parivattetvā  sakkā hoti vinandhituṃ, evameva hatapaññatāya rittakumbhisadisaṃ samaṇaṃ  gotamaṃ vādavinandhanena samantā vinandhissāmāti vadati.</p>
              <p>[03] iti paribbājako satthu suvaṇṇavaṇṇaṃ nalāṭamaṇḍalaṃ apassanto  dasabalassa parammukhā attano balaṃ dīpento asambhinnaṃ khattiyakumāraṃ  jātiyā ghaṭṭayanto caṇḍālaputto viya asambhinnakesarasīhaṃ ^a^P3.0835^ea^ migarājānaṃ  thāmena ghaṭṭento jarasiṅgālo viya ca nānappakāraṃ tucchagajjitaṃ gajji.  upāsakopi cintesi ``ayaṃ paribbājako ati viya gajjati,  avīciphusanatthāya pādaṃ, bhavaggaggahaṇatthāya hatthaṃ pasārayanto viya  niratthakaṃ vāyamati. sace me satthā imaṃ ṭhānamāgaccheyya, imassa  paribbājakassa ^a^M3.0019^ea^ yāva bhavaggā ussitaṃ mānaddhajaṃ ṭhānasova  opāteyyā''ti. </p>
              <p>[03] 54^b^.^eb^ bhagavāpi tesaṃ taṃ kathāsallāpaṃ assosiyeva.  tena vuttaṃ ``assosi kho imaṃ kathāsallāpa''nti.</p>
              <p>[03] ^b^sumāgadhāyā^eb^ti sumāgadhā nāma pokkharaṇī, yassā tīre  nisinno aññataro puriso padumanāḷantarehi asurabhavanaṃ pavisantaṃ  asurasenaṃ addasa. ^b^moranivāpo^eb^ti nivāpo vuccati bhattaṃ, yattha  morānaṃ abhayena saddhiṃ nivāpo dinno, taṃ ṭhānanti attho.  ^b^abbhokāse^eb^ti aṅgaṇaṭṭhāne. ^b^assāsapattā^eb^ti tuṭṭhipattā  somanassapattā. ^b^ajjhāsaya^eb^nti uttamanissayabhūtaṃ.  ^b^ādibrahmacariya^eb^nti ^a^V3.0018^ea^ purāṇabrahmacariyasaṅkhātaṃ ariyamaggaṃ. idaṃ  vuttaṃ hoti -- ``ko nāma so, bhante, dhammo yena bhagavatā sāvakā  vinītā ajjhāsayādibrahmacariyabhūtaṃ ariyamaggaṃ pūretvā  arahattādhigamavasena assāsapattā paṭijānantī''ti. </p>
            </h4>
          </h3>
          <h3>
            <h3n> tapojigucchāvādavaṇṇanā </h3n>
            <h4>
              <h4n> </h4n>
              <p>[03] 55^b^.^eb^ ^b^vippakatā^eb^ti mamāgamanapaccayā aniṭṭhitā,  va hutvā ṭhitā, kathehi, ahametaṃ niṭṭhapetvā matthakaṃ pāpetvā dassemīti  sabbaññupavāraṇaṃ pavāresi. </p>
              <p>[03] 56^b^.^eb^ ^b^dujjānaṃ kho^eb^ti bhagavā paribbājakassa  vacanaṃ sutvā ``ayaṃ paribbājako mayā sāvakānaṃ desetabbaṃ dhammaṃ tehi  pūretabbaṃ paṭipattiṃ pucchati, sacassāhaṃ āditova taṃ kathessāmi,  kathitampi naṃ na jānissati, ayaṃ pana vīriyena pāpajigucchanavādo,  handāhaṃ etasseva visaye pañhaṃ pucchāpetvā puthusamaṇabrāhmaṇānaṃ laddhiyā  niratthakabhāvaṃ dassemi. atha pacchā imaṃ pañhaṃ byākarissāmī''ti  cintetvā ^b^dujjānaṃ kho^eb^ etantiādimāha. tattha ^b^sake  ācariyake^eb^ti attano ācariyavāde. ^b^adhijegucche^eb^ti vīriyena  pāpajigucchanabhāve. ^b^kathaṃ santā^eb^ti kathaṃ bhūtā.  ^b^tapojigucchā^eb^ti vīriyena pāpajigucchā pāpavivajjanā.  ^b^paripuṇṇā^eb^ti parisuddhā. ^b^kathaṃ^eb^ ^a^P3.0836^ea^ ^b^aparipuṇṇā^eb^ti kathaṃ  aparisuddhā hotīti evaṃ pucchāti. ^b^yatra hi nāmā^eb^ti yo nāma. </p>
              <p>[03] 57^b^.^eb^ ^b^appasadde^eb^ ^a^M3.0020^ea^ ^b^katvā^eb^ti nirave appasadde katvā.  so kira cintesi -- ``samaṇo gotamo ekaṃ pañhampi na  katheti, sallāpakathāpissa atibahukā natthi, ime pana ādito paṭṭhāya  samaṇaṃ gotamaṃ anuvattanti ceva pasaṃsanti ca, handāhaṃ ime nissadde  katvā sayaṃ kathemī''ti. so tathā akāsi. tena vuttaṃ ``appasadde  katvā''ti. ``tapojigucchavādā''tiādīsu tapojigucchaṃ vadāma,  manasāpi tameva sārato gahetvā vicarāma, kāyenapimhā tameva  allīnā, nānappakārakaṃ attakilamathānuyogamanuyuttā viharāmāti attho. </p>
            </h4>
          </h3>
          <h3>
            <h3n> upakkilesavaṇṇanā </h3n>
            <h4>
              <h4n> </h4n>
              <p>[03] 58^b^.^eb^ ^b^tapassī^eb^ti tapanissitako.  ``acelako''tiādīni sīhanāde (dī0 ni0 aṭṭha0 1.393)  ^a^V3.0019^ea^ vitthāritanayeneva veditabbāni. ^b^tapaṃ samādiyatī^eb^ti  acelakabhāvādikaṃ tapaṃ sammā ādiyati, daḷhaṃ gaṇhāti.  ^b^attamano hotī^eb^ti ko añño mayā sadiso imasmiṃ tape  atthīti tuṭṭhamano hoti. ^b^paripuṇṇasaṅkappo^eb^ti alamettāvatāti  evaṃ pariyositasaṅkappo, idañca titthiyānaṃ vasena āgataṃ.  sāsanāvacarenāpi pana dīpetabbaṃ. ekacco hi dhutaṅgaṃ samādiyati,  so teneva dhutaṅgena ko añño mayā sadiso dhutaṅgadharoti attamano  hoti paripuṇṇasaṅkappo. ^b^tapassino upakkileso hotī^eb^ti  duvidhassāpetassa tapassino ayaṃ upakkileso hoti. ettāvatāyaṃ tapo  upakkileso hotīti vadāmi.</p>
              <p>[03] ^b^attānukkaṃsetī^eb^ti ``ko mayā sadiso atthī''ti attānaṃ  ukkaṃsati ukkhipati. ^b^paraṃ vambhetī^eb^ti ``ayaṃ na mādiso''ti  paraṃ saṃhāreti avakkhipati.</p>
              <p>[03] ^b^majjatī^eb^ti mānamadakaraṇena majjati. ^b^mucchatī^eb^ti  mucchito hoti gadhito ajjhāpanno. ^b^pamādamāpajjatī^eb^ti etadeva  sāranti pamādamāpajjati. sāsane pabbajitopi dhutaṅgasuddhiko hoti,  na kammaṭṭhānasuddhiko. dhutaṅgameva arahattaṃ viya sārato pacceti. </p>
              <p>[03] 59^b^.^eb^ ^b^lābhasakkārasiloka^eb^nti ^a^M3.0021^ea^ ettha cattāro  paccayā labbhantīti ^a^P3.0837^ea^ lābhā, teyeva suṭṭhu katvā paṭisaṅkharitvā laddhā  sakkāro, vaṇṇabhaṇanaṃ siloko. ^b^abhinibbattetī^eb^ti  acelakādibhāvaṃ terasadhutaṅgasamādānaṃ vā nissāya mahālābho  uppajjati, tasmā ``abhinibbattetī''ti vutto. sesamettha  purimavāranayeneva duvidhassāpi tapassino vasena veditabbaṃ. </p>
              <p>[03] 60^b^.^eb^ ^b^vodāsaṃ āpajjatī^eb^ti dvebhāgaṃ āpajjati, dve  bhāge karoti. ^b^khamatī^eb^ti ruccati. ^b^nakkhamatī^eb^ti na  ruccati. ^b^sāpekkho pajahatī^eb^ti sataṇho pajahati. kathaṃ?  pātova khīrabhattaṃ bhutto hoti. athassa maṃsabhojanaṃ upaneti. tassa  evaṃ hoti ``idāni evarūpaṃ kadā labhissāma, sace jāneyyāma,  pātova khīrabhattaṃ na bhuñjeyyāma, kiṃ mayā sakkā kātuṃ, gaccha bho,  tvameva bhuñjā''ti jīvitaṃ pariccajanto viya sāpekkho pajahati.  ^b^gadhito^eb^ti gedhajāto. ^b^mucchito^eb^ti balavataṇhāya mucchito  saṃmuṭṭhassatī hutvā. ^b^ajjhāpanno^eb^ti āmise atilaggo,  ``bhuñjissatha, āvuso''ti dhammanimantanamattampi akatvā mahante  mahante kabaḷe karoti. ^b^anādīnavadassāvī^eb^tiādīnavamattampi  na passati. ^b^anissaraṇapañño^eb^ti idha  mattaññutānissaraṇapaccavekkhaṇaparibhogamattampi ^a^V3.0020^ea^ na karoti.  ^b^lābhasakkārasilokanikantihetū^eb^ti lābhādīsu taṇhāhetu. </p>
              <p>[03] 61^b^.^eb^ ^b^saṃbhakkhetī^eb^ti saṃkhādati.  ^b^asanivicakka^eb^nti vicakkasaṇṭhānā asaniyeva. idaṃ vuttaṃ hoti  ``asanivicakkaṃ imassa dantakūṭaṃ mūlabījādīsu na kiñci na  saṃbhuñjati. atha ca pana naṃ samaṇappavādena samaṇoti sañjānantī''ti.  evaṃ apasādeti avakkhipati. idaṃ titthiyavasena āgataṃ.  bhikkhuvasena panettha ayaṃ yojanā, attanā dhutaṅgadharo hoti, so  aññaṃ evaṃ apasādeti ``kiṃ samaṇā nāma ime samaṇamhāti vadanti,  dhutaṅgamattampi natthi, uddesabhattādīni pariyesantā paccayabāhullikā  vicarantī''ti. ^b^lūkhājīvi^eb^nti acelakādivasena vā  dhutaṅgavasena vā lūkhājīviṃ. ^b^issāmacchariya^eb^nti parassa  sakkārādisampattikhīyanalakkhaṇaṃ ^a^P3.0838^ea^ issaṃ,  sakkārādikaraṇākkhamanalakkhaṇaṃ macchariyañca. </p>
              <p>[03] 62^b^.^eb^ ^b^āpāthakanisādī^eb^ ^a^M3.0022^ea^ ^b^hotī^eb^ti manussānaṃ  āpāthe dassanaṭṭhāne nisīdati. yattha te passanti, tattha ṭhito  vaggulivataṃ carati, pañcātapaṃ tappati, ekapādena tiṭṭhati, sūriyaṃ  namassati. sāsane pabbajitopi samādinnadhutaṅgo sabbarattiṃ sayitvā  manussānaṃ cakkhupathe tapaṃ karoti, mahāsāyanheyeva cīvarakuṭiṃ karoti,  sūriye uggate paṭisaṃharati, manussānaṃ āgatabhāvaṃ ñatvā ghaṇḍiṃ  paharitvā cīvaraṃ matthake ṭhapetvā caṅkamaṃ otarati, sammuñjaniṃ gahetvā  vihāraṅgaṇaṃ sammajjati.</p>
              <p>[03] ^b^attāna^eb^nti attano guṇaṃ ^b^adassayamāno^eb^ti ettha  a-kāro nipātamattaṃ, dassayamānoti attho. ^b^idampi me  tapasmi^eb^nti idampi kammaṃ mameva tapasmiṃ, paccatte vā bhummaṃ, idampi  mama tapoti attho. so hi asukasmiṃ ṭhāne acelako atthi  muttācārotiādīni sutvā amhākaṃ esa tapo, amhākaṃ so  antevāsikotiādīni bhaṇati. asukasmiṃ vā pana ṭhāne  paṃsukūliko bhikkhu atthītiādīni sutvā amhākaṃ esa tapo,  amhākaṃ so antevāsikotiādīni bhaṇati.</p>
              <p>[03] ^b^kiñcidevā^eb^ti kiñci vajjaṃ diṭṭhigataṃ vā. ^b^paṭicchannaṃ  sevatī^eb^ti yathā aññe na jānanti, evaṃ sevati. ^b^akkhamamānaṃ  āha khamatī^eb^ti aruccamānaṃyeva ruccati meti vadati. attanā kataṃ  atimahantampi vajjaṃ appamattakaṃ katvā paññapeti, parena kataṃ dukkaṭamattaṃ  vītikkamampi pārājikasadisaṃ katvā dasseti. ^b^anuññeyya^eb^nti  anujānitabbaṃ anumoditabbaṃ. </p>
              <p>[03] 63^b^.^eb^ ^b^kodhano^eb^ ^a^V3.0021^ea^ ^b^hoti upanāhī^eb^ti  kujjhanalakkhaṇena kodhena, verāppaṭinissaggalakkhaṇena upanāhena ca  samannāgato. ^b^makkhī hoti paḷāsī^eb^ti paraguṇamakkhanalakkhaṇena  makkhena, yugaggāhalakkhaṇena paḷāsena ca samannāgato.</p>
              <p>[03] ^b^issukī hoti maccharī^eb^ti parasakkārādīsu  usūyanalakkhaṇāya issāya, āvāsakulalābhavaṇṇadhammesu  maccharāyanalakkhaṇena pañcavidhamaccherena ca samannāgato hoti.  ^b^saṭho hoti māyāvī^eb^ti kerāṭikalakkhaṇena sāṭheyyena,  katappaṭicchādanalakkhaṇāya māyāya ca samannāgato ^a^M3.0023^ea^ hoti.  ^b^thaddho^eb^ ^a^P3.0839^ea^ ^b^hoti atimānī^eb^ti nissinehanikkaruṇathaddhalakkhaṇena   thambhena, atikkamitvā maññanalakkhaṇena atimānena ca samannāgato hoti.  ^b^pāpiccho hotī^eb^ti asantasambhāvanapatthanalakkhaṇāya pāpicchatāya  samannāgato hoti. ^b^pāpikāna^eb^nti tāsaṃyeva lāmakānaṃ icchānaṃ  vasaṃ gato. ^b^micchādiṭṭhiko^eb^ti natthi dinnantiādinayappavattāya  ayāthāvadiṭṭhiyā upeto. ^b^antaggāhikāyā^eb^ti sāyeva diṭṭhi  ucchedantassa gahitattā ``antaggāhikā''ti vuccati, tāya  samannāgatoti attho. ^b^sandiṭṭhiparāmāsī^eb^tiādīsu sayaṃ diṭṭhi  sandiṭṭhi, sandiṭṭhimeva parāmasati gahetvā vadatīti  ^b^sandiṭṭhiparāmāsī.^eb^ ādhānaṃ vuccati daḷhaṃ suṭṭhu ṭhapitaṃ, tathā  katvā gaṇhātīti ^b^ādhānaggāhī.^eb^ ariṭṭho viya na sakkā hoti  paṭinissajjāpetunti ^b^duppaṭinissaggī. yadime^eb^ti yadi  ime. </p>
            </h4>
          </h3>
          <h3>
            <h3n> parisuddhapapaṭikappattakathāvaṇṇanā </h3n>
            <h4>
              <h4n> </h4n>
              <p>[03] 64^b^.^eb^ ^b^idha, nigrodha, tapassī^eb^ti evaṃ bhagavā  aññatitthiyehi gahitaladdhiṃ tesaṃ rakkhitaṃ tapaṃ sabbameva saṃkiliṭṭhanti  upakkilesapāḷiṃ dassetvā idāni parisuddhapāḷidassanatthaṃ  desanamārabhanto ^b^idha, nigrodhā^eb^tiādimāha. tattha ``na  attamano''tiādīni vuttavipakkhavaseneva veditabbāni. sabbavāresu  ca lūkhatapassino ceva dhutaṅgadharassa ca vasena yojanā veditabbā.  ^b^evaṃ so tasmiṃ ṭhāne parisuddho hotī^eb^ti evaṃ so tena na  attamanatā na paripuṇṇasaṅkappabhāvasaṅkhātena kāraṇena parisuddho  nirupakkileso hoti, uttari vāyamamāno kammaṭṭhānasuddhiko hutvā  arahattaṃ pāpuṇāti. iminā nayena sabbavāresu attho veditabbo. </p>
              <p>[03] 69^b^.^eb^ ^b^addhā kho, bhante^eb^ti bhante evaṃ sante  ekaṃseneva vīriyena pāpajigucchanavādo parisuddho hotīti anujānāti.  ito parañca aggabhāvaṃ vā sārabhāvaṃ vā ajānanto ^b^aggappattā  sārappattā cā^eb^ti āha. athassa bhagavā sārappattabhāvaṃ paṭisedhento  ^b^na kho nigrodhā^eb^tiādimāha ^a^V3.0022^ea^. ^b^papaṭikappattā hotī^eb^ti  sāravato rukkhassa sāraṃ phegguṃ tacañca atikkamma bahipapaṭikasadisā  hotīti dasseti. </p>
            </h4>
          </h3>
          <h3>
            <h3n> parisuddhatacappattādikathāvaṇṇanā </h3n>
            <h4>
              <h4n> </h4n>
              <p>[03] 70^b^.^eb^ ^b^aggaṃ^eb^ ^a^M3.0024^ea^ ^a^P3.0840^ea^ ^b^pāpetū^eb^ti desanāvasena aggaṃ   pāpetvā desetu, sāraṃ pāpetvā desetūti dasabalaṃ yācati.  ^b^cātuyāmasaṃvarasaṃvuto^eb^ti catubbidhena saṃvarena pihito. ^b^na  pāṇaṃ atipātetī^eb^ti pāṇaṃ na hanati. ^b^na bhāvitamāsīsatī^eb^ti  bhāvitaṃ nāma tesaṃ saññāya pañca kāmaguṇā, te na āsīsati na  sevatīti attho.</p>
              <p>[03] ^b^aduṃ cassa hotī^eb^ti etañcassa idāni vuccamānaṃ ``so  abhiharatī''tiādilakkhaṇaṃ. ^b^tapassitāyā^eb^ti tapassibhāvena  hoti. tattha ^b^so abhiharatī^eb^ti so taṃ sīlaṃ abhiharati,  uparūpari vaḍḍheti. sīlaṃ me paripuṇṇaṃ, tapo āraddho,  alamettāvatāti na vīriyaṃ vissajjeti. ^b^no hīnāyāvattatī^eb^ti  hīnāya gihibhāvatthāya na āvattati. sīlato uttari  visesādhigamatthāya vīriyaṃ karotiyeva, evaṃ karonto so vivittaṃ  senāsanaṃ bhajati. ``arañña''ntiādīni sāmaññaphale (dī0 ni0  aṭṭha0 1.216) vitthāritāneva. ``mettāsahagatenā''tiādīni  visuddhimagge vaṇṇitāni. ^b^tacappattā^eb^ti papaṭikato abbhantaraṃ  tacaṃ pattā. ^b^phegguppattā^eb^ti tacato abbhantaraṃ phegguṃ pattā,  pheggusadisā hotīti attho. </p>
              <p>[03] 74^b^.^eb^ ``ettāvatā, kho nigrodha, tapojigucchā  aggappattā ca hoti sārappattā cā''ti idaṃ bhagavā titthiyānaṃ vasenāha.  titthiyānañhi lābhasakkāro rukkhassa sākhāpalāsasadiso.  pañcasīlamattakaṃ papaṭikasadisaṃ. aṭṭhasamāpattimattaṃ tacasadisaṃ.  pubbenivāsañāṇāvasānā abhiññā pheggusadisā. dibbacakkhuṃ panete  arahattanti gahetvā vicaranti. tena nesaṃ taṃ rukkhassa sārasadisaṃ.  sāsane pana lābhasakkāro sākhāpalāsasadiso. sīlasampadā  papaṭikasadisā. jhānasamāpattiyo tacasadisā. lokiyābhiññā  pheggusadisā. maggaphalaṃ sāro. iti bhagavatā attano sāsanaṃ  onatavinataphalabhārabharitarukkhūpamāya upamitaṃ. so desanākusalatāya  tato tacasārasampattito mama sāsanaṃ uttaritarañceva paṇītatarañca, taṃ  tuvaṃ kadā jānissasīti ^a^P3.0841^ea^ attanodesanāya visesabhāvaṃ dassetuṃ ``iti  kho nigrodhā''ti desanaṃ ārabhi ^a^M3.0025^ea^. ^b^te paribbājakā^eb^ti te tassa  parivārā tiṃsasatasaṅkhyā paribbājakā. ^b^ettha mayaṃ  anassāmā^eb^ti ettha acelakapāḷiādīsu, idaṃ vuttaṃ hoti ``amhākaṃ  acelakapāḷimattampi natthi ^a^V3.0023^ea^, kuto parisuddhapāḷi. amhākaṃ  parisuddhapāḷimattampi natthi, kuto cātuyāmasaṃvarādīni.  cātuyāmasaṃvaropi natthi, kuto araññavāsādīni. araññavāsopi  natthi, kuto nīvaraṇappahānādīni. nīvaraṇappahānampi natthi, kuto  brahmavihārādīni. brahmavihāramattampi natthi, kuto pubbenivāsādīni.  pubbenivāsañāṇamattampi natthi, kuto amhākaṃ dibbacakkhu. ettha  mayaṃ sāacariyakā naṭṭhā''ti. ^b^ito bhiyyo uttaritara^eb^nti ito  dibbacakkhuñāṇādhigamato bhiyyo aññaṃ uttaritaraṃ visesādhigamaṃ mayaṃ  sutivasenāpi na jānāmāti vadanti. </p>
            </h4>
          </h3>
          <h3>
            <h3n> nigrodhassapajjhāyanavaṇṇanā </h3n>
            <h4>
              <h4n> </h4n>
              <p>[03] 75^b^.^eb^ ^b^atha nigrodhaṃ paribbājaka^eb^nti evaṃ  kirassa ahosi ``ime paribbājakā idāni bhagavato bhāsitaṃ  sussūsanti, iminā ca nigrodhena bhagavato parammukhā kakkhaḷaṃ  durāsadavacanaṃ vuttaṃ, idāni ayampi sotukāmo jāto, kālo dāni me  imassa mānaddhajaṃ nipātetvā bhagavato sāsanaṃ ukkhipitu''nti. atha  nigrodhaṃ paribbājakaṃ etadavoca. aparampissa ahosi ``ayaṃ mayi  akathente satthāraṃ na khamāpessati, tadassa anāgate ahitāya dukkhāya  saṃvattissati, mayā pana kathite khamāpessati, tadassa bhavissati  dīgharattaṃ hitāya sukhāyā''ti. atha nigrodhaṃ paribbājakaṃ etadavoca.  ^b^aparisāvacaraṃ pana naṃ karothā^eb^ti ettha ^b^panā^eb^ti nipāto,  atha naṃ aparisāvacaraṃ karothāti attho. ``aparisāvacareta''ntipi  pāṭho, aparisāvacaraṃ vā etaṃ karotha, gokāṇādīnaṃ vā aññataranti  attho.</p>
              <p>[03] ^b^gokāṇa^eb^nti etthāpi gokāṇaṃ pariyantacāriniṃ viya  karothāti attho. ^b^tuṇhībhūto^eb^ti tuṇhībhāvaṃ upagato.  ^b^maṅkubhūto^eb^ti nittejataṃ āpanno. ^b^pattakkhandho^eb^ti  onatagīvo. ^b^adhomukho^eb^ti heṭṭhāmukho. </p>
              <p>[03] 76^b^.^eb^ ^b^buddho^eb^ ^a^M3.0026^ea^ ^a^P3.0842^ea^ ^b^so bhagavā bodhāyā^eb^ti   sayaṃ buddho sattānampi catusaccabodhatthāya dhammaṃ deseti. ^b^danto^eb^ti  cakkhutopi danto...pe0... manatopi danto. ^b^damathāyā^eb^ti  aññesampi damanatthāya eva, na vādatthāya. ^b^santo^eb^ti  rāgasantatāya santo, dosamohasantatāya sabba  akusalasabbābhisaṅkhārasantatāya santo. ^b^samathāyā^eb^ti  mahājanassa rāgādisamanatthāya dhammaṃ deseti. ^b^tiṇṇo^eb^ti  cattāro oghe tiṇṇo. ^b^taraṇāyā^eb^ti mahājanassa  oghanittharaṇatthāya. ^b^parinibbuto^eb^ti kilesaparinibbānena  parinibbuto. ^b^parinibbānāyā^eb^ti mahājanassāpi  sabbakilesaparinibbānatthāya dhammaṃ deseti. </p>
            </h4>
          </h3>
          <h3>
            <h3n> brahmacariyapariyosānādivaṇṇanā </h3n>
            <h4>
              <h4n> </h4n>
              <p>[03] 77^b^.^eb^ ^b^accayo^eb^tiādīni ^a^V3.0024^ea^ sāmaññaphale (dī0  ni0 aṭṭha0 1.250) vuttāni. ^b^ujujātiko^eb^ti  kāyavaṅkādivirahito ujusabhāvo. ^b^ahamanusāsāmī^eb^ti ahaṃ  tādisaṃ puggalaṃ anusāsāmi, dhammaṃ assa desemi. ^b^sattāha^eb^nti  sattadivasāni, idaṃ sabbampi bhagavā dandhapaññaṃ puggalaṃ sandhāyāha  asaṭho pana amāyāvī ujujātiko taṃmuhutteneva arahattaṃ pattuṃ  sakkhissati. iti bhagavā ``asaṭha''ntiādivacanena saṭho hi  vaṅkavaṅko, mayāpi na sakkā anusāsitunti dīpento paribbājakaṃ  pādesu gahetvā mahāmerupādatale viya khipittha. kasmā? ayañhi  atisaṭho, kuṭilacitto satthari evaṃ kathentepi buddhadhammasaṅghesu  nādhimuccati, adhimuccanatthāya sotaṃ na odahati, kohaññe ṭhito  satthāraṃ khamāpeti. tasmā bhagavā tassajjhāsayaṃ viditvā ``etu  viññū puriso asaṭho''tiādimāha. saṭhaṃ panāhaṃ anusāsituṃ na  sakkomīti. </p>
              <p>[03] 78^b^.^eb^ ^b^antevāsikamyatā^eb^ti antevāsikamyatāya,  amhe antevāsike icchanto. ^b^evamāhā^eb^ti ``etu  viññupuriso''tiādimāha. ^b^yo eva vo ācariyo^eb^ti yo eva  tumhākaṃ pakatiyā ācariyo. ^b^uddesā no cāvetukāmo^eb^ti attano  anusāsaniṃ gāhāpetvā amhe amhākaṃ uddesato cāvetukāmo.  ^b^so^eb^ ^a^P3.0843^ea^ ^b^eva vo uddeso hotū^eb^ti yo tumhākaṃ pakatiyā uddeso,  so tumhākaṃyeva hotu ^a^M3.0027^ea^, na mayaṃ tumhākaṃ uddesena atthikā.  ^b^ājīvā^eb^ti ājīvato. ^b^akusalasaṅkhātā^eb^ti akusalāti  koṭṭhāsaṃ pattā. ^b^akusalā dhammā^eb^ti dvādasa  akusalacittuppādadhammā taṇhāyeva vā visesena. sā hi  punabbhavakaraṇato ``ponobbhavikā''ti vuttā. ^b^sadarathā^eb^ti  kilesadarathasampayuttā. ^b^jātijarāmaraṇiyā^eb^ti jātijarāmaraṇānaṃ  paccayabhūtā. ^b^saṃkilesikā dhammā^eb^ti dvādasa akusalacittuppādā.  ^b^vodāniyā^eb^ti, samathavipassanā dhammā. te hi satte  vodāpenti, tasmā ``vodāniyā''ti vuccanti.  ^b^paññāpāripūri^eb^nti maggapaññāpāripūriṃ. ^b^vepullattañcā^eb^ti  phalapaññāvepullataṃ, ubhopi vā etāni aññamaññavevacanāneva. idaṃ  vuttaṃ hoti ``tato tumhe maggapaññañceva phalapaññañca diṭṭheva dhamme  sayaṃ abhiññā sacchikatvā upasampajja viharissathā''ti. evaṃ bhagavā  paribbājake ārabbha attano ovādānusāsaniyā phalaṃ dassento  arahattanikūṭena desanaṃ niṭṭhapesi. </p>
              <p>[03] 79^b^.^eb^ ^b^yathā taṃ mārenā^eb^ti yathā mārena  pariyuṭṭhitacittā nisīdanti evameva tuṇhībhūtā...pe0... appaṭibhānā  nisinnā.</p>
              <p>[03] māro ^a^V3.0025^ea^ kira satthā ativiya gajjanto buddhabalaṃ dīpetvā imesaṃ  paribbājakānaṃ dhammaṃ deseti, kadāci dhammābhisamayo bhaveyya, handāhaṃ  pariyuṭṭhāmīti so tesaṃ cittāni pariyuṭṭhāsi.  appahīnavipallāsānañhi cittaṃ mārassa yathākāmakaraṇīyaṃ hoti. tepi  mārena pariyuṭṭhitacittā thaddhaṅgapaccaṅgā viya tuṇhī appaṭibhānā  nisīdiṃsu. atha satthā ime paribbājakā ativiya niravā hutvā  nisinnā, kiṃ nu khoti āvajjanto mārena pariyuṭṭhitabhāvaṃ aññāsi.  sace pana tesaṃ maggaphaluppattihetu bhaveyya, māraṃ paṭibāhitvāpi  bhagavā dhammaṃ deseyya, so pana tesaṃ natthi. ``sabbepi me  tucchapurisā''ti aññāsi. tena vuttaṃ ``atha kho bhagavato  etadahosi sabbepi me moghapurisā''tiādi.</p>
              <p>[03] tattha ^b^phuṭṭhā pāpimatā^eb^ti pāpimatā mārena phuṭṭhā. ^b^yatra  hi nāmā^eb^ti yesu nāma. ^b^aññāṇatthampī^eb^ti ^a^P3.0844^ea^ jānanatthampi.  ^b^kiṃ karissati sattāho^eb^ti samaṇena gotamena paricchinnasattāho  amhākaṃ kiṃ karissati. idaṃ vuttaṃ hoti ``samaṇena gotamena `sayaṃ  abhiññā sacchikatvā upasampajja viharissati sattāha'nti vuttaṃ, so  sattāho amhākaṃ kiṃ apphāsukaṃ karissati. ^a^M3.0028^ea^ handa mayaṃ sattāhabbhantare  etaṃ dhammaṃ sacchikātuṃ sakkā, na sakkāti aññāṇatthampi brahmacariyaṃ  carissāmā''ti. atha vā jānāma tāvassa dhammanti ekadivase  ekavāraṃ aññāṇatthampi etesaṃ cittaṃ nuppannaṃ, sattāho pana etesaṃ  kusītānaṃ kiṃ karissati, kiṃ sakkhissanti te sattāhaṃ pūretunti  ayamettha adhippāyo. ^b^sīhanāda^eb^nti paravādabhindanaṃ  sakavādasamussāpanañca abhītanādaṃ naditvā. ^b^paccupaṭṭhāsī^eb^ti  patiṭṭhito. ^b^tāvadevā^eb^ti tasmiññeva khaṇe. ^b^rājagahaṃ  pāvisī^eb^ti rājagahameva paviṭṭho. tesaṃ pana paribbājakānaṃ kiñcāpi  idaṃ suttantaṃ sutvā viseso na nibbatto, āyatiṃ pana nesaṃ vāsanāya  paccayo bhavissatīti. sesaṃ sabbattha uttānamevāti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] udumbarikasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. cakkavattisuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> attadīpasaraṇatāvaṇṇanā </h3n>
            <h4>
              <h4n> </h4n>
              <p>[03] 80^b^.^eb^ ^b^evaṃ^eb^ ^a^V3.0026^ea^ ^a^M3.0029^ea^  ^a^P3.0845^ea^ ^b^me suta^eb^nti cakkavattisuttaṃ.  tatrāyamanuttānapadavaṇṇanā -- ^b^mātulāya^eb^nti evaṃnāmake nagare. taṃ  nagaraṃ gocaragāmaṃ katvā avidūre vanasaṇḍe viharati. ``tatra kho  bhagavā bhikkhū āmantesī''ti ettha ayamanupubbikathā --</p>
              <p>[03] bhagavā kira imassa suttassa samuṭṭhānasamaye paccūsakāle  mahākaruṇāsamāpattito vuṭṭhāya lokaṃ volokento imāya  anāgatavaṃsadīpikāya suttantakathāya mātulanagaravāsīnaṃ caturāsītiyā  pāṇasahassānaṃ dhammābhisamayaṃ disvā pātova  vīsatibhikkhusahassaparivāro mātulanagaraṃ sampatto.  mātulanagaravāsino khattiyā ``bhagavā āgato''ti sutvā paccuggamma  dasabalaṃ nimantetvā mahāsakkārena nagaraṃ pavesetvā nisajjaṭṭhānaṃ  saṃvidhāya bhagavantaṃ mahārahe pallaṅke nisīdāpetvā buddhappamukhassa  bhikkhusaṅghassa mahādānaṃ adaṃsu. bhagavā bhattakiccaṃ niṭṭhāpetvā  cintesi -- ``sacāhaṃ imasmiṃ ṭhāne imesaṃ manussānaṃ dhammaṃ  desessāmi, ayaṃ padeso sambādho, manussānaṃ ṭhātuṃ vā nisīdituṃ vā  okāso na bhavissati, mahatā kho pana samāgamena bhavitabba''nti.</p>
              <p>[03] atha rājakulānaṃ bhattānumodanaṃ akatvāva pattaṃ gahetvā nagarato  nikkhami. manussā cintayiṃsu -- ``satthā amhākaṃ anumodanampi  akatvā gacchati, addhā bhattaggaṃ amanāpaṃ ahosi, buddhānaṃ nāma na  sakkā cittaṃ gahetuṃ, buddhehi saddhiṃ vissāsakaraṇaṃ nāma samussitaphaṇaṃ  āsīvisaṃ gīvāya gahaṇasadisaṃ hoti; etha bho, tathāgataṃ  khamāpessāmā''ti. sakalanagaravāsino bhagavatā saheva nikkhantā.  bhagavā gacchantova magadhakkhette ṭhitaṃ sākhāviṭapasampannaṃ sandacchāyaṃ  karīsamattabhūmipatthaṭaṃ ekaṃ mātularukkhaṃ disvā imasmiṃ rukkhamūle  ^a^V3.0027^ea^ nisīditvā dhamme desiyamāne ``mahājanassa  ^a^P3.0846^ea^ ṭhānanisajjanokāso  bhavissatī''ti. nivattitvā ^a^M3.0030^ea^ maggā okkamma rukkhamūlaṃ upasaṅkamitvā  dhammabhaṇḍāgārikaṃ ānandattheraṃ olokesi. thero olokitasaññāya  eva ``satthā nisīditukāmo''ti ñatvā sugatamahācīvaraṃ paññapetvā  adāsi. nisīdi bhagavā paññatte āsane. athassa purato manussā  nisīdiṃsu. ubhosu passesu pacchato ca bhikkhusaṅgho, ākāse  devatā aṭṭhaṃsu, evaṃ mahāparisamajjhagato tatra kho bhagavā bhikkhū  āmantesi.</p>
              <p>[03] ^b^te bhikkhū^eb^ti tatra upaviṭṭhā dhammappaṭiggāhakā bhikkhū.  ^b^attadīpā^eb^ti attānaṃ dīpaṃ tāṇaṃ leṇaṃ gatiṃ parāyaṇaṃ patiṭṭhaṃ katvā  viharathāti attho. ^b^attasaraṇā^eb^ti idaṃ tasseva vevacanaṃ.  ^b^anaññasaraṇā^eb^ti idaṃ aññasaraṇapaṭikkhepavacanaṃ. na hi añño  aññassa saraṇaṃ hoti, aññassa vāyāmena aññassa asujjhanato.  vuttampi cetaṃ ``attā hi attano nātho, ko hi nātho paro  siyā''ti (dha0 pa0 160). tenāha ``anaññasaraṇā''ti. ko  panettha attā nāma, lokiyalokuttaro dhammo. tenāha --  ``dhammadīpā dhammasaraṇā anaññasaraṇā''ti. ``kāye  kāyānupassī''tiādīni mahāsatipaṭṭhāne vitthāritāni.</p>
              <p>[03] ^b^gocare^eb^ti carituṃ yuttaṭṭhāne. ^b^sake^eb^ti attano santake.  ^b^pettike visaye^eb^ti pitito āgatavisaye. ^b^carata^eb^nti  carantānaṃ. ``caranta''ntipi pāṭho, ayamevattho. ^b^na  lacchatī^eb^ti na labhissati na passissati. ^b^māro^eb^ti  devaputtamāropi, maccumāropi, kilesamāropi. ^b^otāra^eb^nti randhaṃ  chiddaṃ vivaraṃ. ayaṃ panattho leḍḍuṭṭhānato nikkhamma toraṇe  nisīditvā bālātapaṃ tapantaṃ lāpaṃ sakuṇaṃ gahetvā.  pakkhandasenasakuṇavatthunā dīpetabbo. vuttañhetaṃ -- </p>
              <p>[02] ``bhūtapubbaṃ, bhikkhave, sakuṇagghi lāpaṃ sakuṇaṃ sahasā  ajjhappattā aggahesi. atha kho, bhikkhave, lāpo sakuṇo  sakuṇagghiyā hariyamāno evaṃ paridevasi `mayamevamha alakkhikā,  mayaṃ appapuññā, ye ^a^P3.0847^ea^ mayaṃ agocare carimha paravisaye, sacejja mayaṃ  gocare careyyāma sake pettike visaye, na myāyaṃ sakuṇagghi alaṃ  abhavissa yadidaṃ yuddhāyā'ti. ko pana te lāpa gocaro sako  pettiko visayoti? yadidaṃ ^a^M3.0031^ea^ naṅgalakaṭṭhakaraṇaṃ leḍḍuṭṭhānanti. atha  kho, bhikkhave, sakuṇagghi sake bale apatthaddhā sake bale  asaṃvadamānā lāpaṃ sakuṇaṃ pamuñci gaccha kho tvaṃ lāpa, tatrapi gantvā  na mokkhasīti. </p>
              <p>[02] atha kho ^a^V3.0028^ea^, bhikkhave, lāpo sakuṇo naṅgalakaṭṭhakaraṇaṃ  leḍḍuṭṭhānaṃ gantvā mahantaṃ leḍḍuṃ abhiruhitvā sakuṇagghiṃ vadamāno aṭṭhāsi  ``ehi kho dāni me sakuṇagghi, ehi kho dāni me sakuṇagghī''ti.  atha kho sā, bhikkhave, sakuṇagghi sake bale apatthaddhā sake bale  asaṃvadamānā ubho pakkhe sannayha lāpaṃ sakuṇaṃ sahasā ajjhappattā.  yadā kho, bhikkhave, aññāsi lāpo sakuṇo bahuāgatā kho myāyaṃ  sakuṇagghīti, atha kho tasseva leḍḍussa antaraṃ paccupādi. atha kho,  bhikkhave, sakuṇagghi tattheva uraṃ paccatāḷesi. evañhi taṃ, bhikkhave,  hoti yo agocare carati paravisaye. </p>
              <p>[02] tasmātiha, bhikkhave, mā agocare carittha paravisaye,  agocare, bhikkhave, carataṃ paravisaye lacchati māro otāraṃ, lacchati  māro ārammaṇaṃ. ko ca, bhikkhave, bhikkhuno agocaro paravisayo,  yadidaṃ pañca kāmaguṇā. katame pañca? cakkhuviññeyyā rūpā iṭṭhā  kantā manāpā piyarūpā kāmūpasaṃhitā rajanīyā, sotaviññeyyā saddā  iṭṭhā kantā manāpā piyarūpā kāmūpasaṃhitā rajanīyā, ghānaviññeyyā  gandhā iṭṭhā kantā manāpā piyarūpā kāmūpasaṃhitā rajanīyā,  jivhāviññeyyā rasā iṭṭhā kantā manāpā piyarūpā kāmūpasaṃhitā  rajanīyā, kāyaviññeyyā phoṭṭhabbā iṭṭhā kantā manāpā piyarūpā  kāmūpasaṃhitā rajanīyā. ayaṃ, bhikkhave, bhikkhuno agocaro  paravisayo. </p>
              <p>[02] gocare, bhikkhave, caratha...pe0... na lacchati māro  ārammaṇaṃ. ko ca, bhikkhave, bhikkhuno gocaro sako pettiko  visayo, yadidaṃ cattāro satipaṭṭhānā. katame cattāro? idha  bhikkhave, bhikkhu kāye kāyānupassī viharati ātāpī sampajāno  satimā, vineyya loke abhijjhādomanassaṃ; vedanāsu vedanānupassī  viharati ātāpī sampajāno satimā, vineyya loke  abhijjhādomanassaṃ; citte cittānupassī viharati ātāpī sampajāno  satimā, vineyya loke abhijjhādomanassaṃ; dhammesu dhammānupassī  viharati ātāpī sampajāno satimā, vineyya loke  abhijjhādomanassaṃ -- ayaṃ, bhikkhave, bhikkhuno gocaro sako  pettiko visayoti (saṃ0 ni0  5.371).</p>
              <p>[03] ^b^kusalāna^eb^nti anavajjalakkhaṇānaṃ. ^b^samādānahetū^eb^ti  samādāya vattanahetu. ^b^evamidaṃ puññaṃ pavaḍḍhatī^eb^ti ^a^V3.0029^ea^ evaṃ idaṃ  lokiyalokuttaraṃ puññaphalaṃ vaḍḍhati, puññaphalanti ca uparūpari  puññampi puññavipākopi veditabbo. </p>
            </h4>
          </h3>
          <h3>
            <h3n> daḷhanemicakkavattirājakathāvaṇṇanā </h3n>
            <h4>
              <h4n> </h4n>
              <p>[03] 81^b^.^eb^ tattha ^a^M3.0032^ea^ ^b^duvidhaṃ kusalaṃ^eb^ ^a^P3.0848^ea^ vaṭṭagāmī ca  vivaṭṭagāmī ca. tattha vaṭṭagāmikusalaṃ nāma mātāpitūnaṃ puttadhītāsu  puttadhītānañca mātāpitūsu sinehavasena mudumaddavacittaṃ.  vivaṭṭagāmikusalaṃ nāma ``cattāro satipaṭṭhānā''tiādibhedā sattatiṃsa  bodhipakkhiyadhammā. tesu vaṭṭagāmipuññassa pariyosānaṃ manussaloke  cakkavattisirīvibhavo. vivaṭṭagāmikusalassa maggaphalanibbānasampatti.  tattha vivaṭṭagāmikusalassa vipākaṃ suttapariyosāne dassessati.</p>
              <p>[03] idha pana vaṭṭagāmikusalassa vipākadassanatthaṃ, bhikkhave, yadā  puttadhītaro mātāpitūnaṃ ovāde na aṭṭhaṃsu, tadā āyunāpi vaṇṇenāpi  issariyenāpi parihāyiṃsu. yadā pana aṭṭhaṃsu, tadā vaḍḍhiṃsūti vatvā  vaṭṭagāmikusalānusandhivasena ``bhūtapubbaṃ, bhikkhave''ti desanaṃ ārabhi.  tattha cakkavattītiādīni mahāpadāne (dī0 ni0 aṭṭha0 2.33)  vitthāritāneva. </p>
              <p>[03] 82^b^.^eb^ ^b^osakkita^eb^nti īsakampi avasakkitaṃ.  ^b^ṭhānā cuta^eb^nti sabbaso ṭhānā apagataṃ. taṃ kira cakkaratanaṃ  antepuradvāre akkhāhataṃ viya vehāsaṃ aṭṭhāsi. athassa ubhosu passesu  dve khadiratthambhe nikhaṇitvā cakkaratanamatthake nemiabhimukhaṃ ekaṃ  suttakaṃ bandhiṃsu. adhobhāgepi nemiabhimukhaṃ ekaṃ bandhiṃsu. tesu  uparimasuttato appamattakampi ogataṃ cakkaratanaṃ osakkitaṃ nāma hoti,  heṭṭhā suttassa ṭhānaṃ uparimakoṭiyā atikkantagataṃ ṭhānā cutaṃ nāma  hoti, tadetaṃ atibalavadose sati evaṃ hoti. suttamattampi  ekaṅguladvaṅgulamattaṃ vā bhaṭṭhaṃ ṭhānā cutameva hoti. taṃ sandhāyetaṃ vuttaṃ  ``osakkitaṃ ṭhānā cuta''nti.</p>
              <p>[03] ^b^atha me āroceyyāsī^eb^ti tāta, tvaṃ ajja ādiṃ katvā  divasassa tikkhattuṃ cakkaratanassa upaṭṭhānaṃ gaccha, evaṃ gacchanto yadā  cakkaratanaṃ īsakampi osakkitaṃ ṭhānā cutaṃ passasi, atha mayhaṃ  ācikkheyyāsi. jīvitañhi me tava hatthe nikkhittanti.  ^b^addasā^eb^ti appamatto divasassa tikkhattuṃ gantvā olokento  ekadivasaṃ addasa. </p>
              <p>[03] 83^b^.^eb^ ^b^atha^eb^ ^a^M3.0033^ea^ ^b^kho, bhikkhave^eb^ti bhikkhave, atha  rājā daḷhanemi ``cakkaratanaṃ osakkita''nti ^a^V3.0030^ea^ sutvā  uppannabalavadomanasso ``na dāni mayā ciraṃ jīvitabbaṃ bhavissati,  appāvasesaṃ me āyu, na me dāni kāme paribhuñjanakālo,  pabbajjākālo me ^a^P3.0849^ea^ idānī''ti roditvā paridevitvā jeṭṭhaputtaṃ kumāraṃ  āmantāpetvā etadavoca. ^b^samuddapariyanta^eb^nti  parikkhittaekasamuddapariyantameva. idaṃ hissa kulasantakaṃ.  cakkavāḷapariyantaṃ pana puññiddhivasena nibbattaṃ, na taṃ sakkā dātuṃ.  kulasantakaṃ pana niyyātento ``samuddapariyanta''nti āha.  ^b^kesamassu^eb^nti tāpasapabbajjaṃ pabbajantāpi hi paṭhamaṃ kesamassuṃ  ohārenti. tato paṭṭhāya parūḷhakese bandhitvā vicaranti. tena  vuttaṃ -- ``kesamassuṃ ohāretvā''ti.</p>
              <p>[03] ^b^kāsāyānī^eb^ti kasāyarasapītāni. ādito evaṃ katvā  pacchā vakkalānipi dhārenti. ^b^pabbajī^eb^ti pabbajito.  pabbajitvā ca attano maṅgalavanuyyāneyeva vasi.  ^b^rājisimhī^eb^ti rājaīsimhi. brāhmaṇapabbajitā hi  ``brāhmaṇisayo''ti vuccanti. setacchattaṃ pana pahāya rājapabbajitā  rājisayoti. ^b^antaradhāyī^eb^ti antarahitaṃ nibbutadīpasikhā  viya abhāvaṃ upagataṃ. ^b^paṭisaṃvedesī^eb^ti kandanto paridevanto  jānāpesi. ^b^pettika^eb^nti pitito āgataṃ dāyajjaṃ na hoti, na  sakkā kusītena hīnavīriyena dasa akusalakammapathe samādāya vattantena  pāpuṇituṃ. attano pana sukataṃ kammaṃ nissāya dasavidhaṃ dvādasavidhaṃ  vā cakkavattivattaṃ pūrentenevetaṃ pattabbanti dīpeti. atha naṃ  vattapaṭipattiyaṃ codento ``iṅgha tva''ntiādimāha. tattha  ^b^ariye^eb^ti niddose. ^b^cakkavattivatte^eb^ti cakkavattīnaṃ vatte. </p>
            </h4>
          </h3>
          <h3>
            <h3n> cakkavattiariyavattavaṇṇanā </h3n>
            <h4>
              <h4n> </h4n>
              <p>[03] 84^b^.^eb^ ^b^dhamma^eb^nti dasakusalakammapathadhammaṃ.  ^b^nissāyā^eb^ti tadadhiṭṭhānena cetasā tameva nissayaṃ katvā.  ^b^dhammaṃ sakkaronto^eb^ti yathā kato so dhammo suṭṭhu kato hoti,  evametaṃ karonto. ^b^dhammaṃ garuṃ karonto^eb^ti tasmiṃ gāravuppattiyā  taṃ garuṃ karonto. ^b^dhammaṃ mānento^eb^ti tameva dhammaṃ piyañca  bhāvanīyañca katvā viharanto. ^b^dhammaṃ pūjento^eb^ti taṃ  apadisitvā gandhamālādipūjanenassa pūjaṃ karonto.  ^b^dhammaṃ^eb^ ^a^P3.0850^ea^ ^b^apacayamāno^eb^ti tasseva dhammassa añjalikaraṇādīhi nīcavuttitaṃ  karonto. ^b^dhammaddhajo^eb^ ^a^M3.0034^ea^ ^b^dhammaketū^eb^ti taṃ dhammaṃ dhajamiva purakkhatvā  ketumiva ca ukkhipitvā pavattiyā dhammaddhajo dhammaketu ca hutvāti  attho. ^b^dhammādhipateyyo^eb^ti dhammādhipatibhūto āgatabhāvena  dhammavaseneva sabbakiriyānaṃ karaṇena dhammādhipateyyo hutvā.  ^b^dhammikaṃ rakkhāvaraṇaguttiṃ saṃvidahassū^eb^ti dhammo assā atthīti  dhammikā, rakkhā ca āvaraṇañca gutti ca rakkhāvaraṇagutti ^a^V3.0031^ea^. tattha  ``paraṃ rakkhanto attānaṃ rakkhatī''ti (saṃ0 ni0  5.385)  vacanato khantiādayo rakkhā. vuttañhetaṃ ``kathañca, bhikkhave, paraṃ  rakkhanto attānaṃ rakkhati. khantiyā avihiṃsāya mettacittatā  anuddayatā''ti (saṃ0 ni0  5.385). nivāsanapārupanagehādīnaṃ  nivāraṇā āvaraṇaṃ, corādiupaddavanivāraṇatthaṃ gopāyanā gutti, taṃ  sabbampi suṭṭhu saṃvidahassu pavattaya ṭhapehīti attho. idāni yattha  sā saṃvidahitabbā, taṃ dassento ^b^antojanasmi^eb^ntiādimāha.</p>
              <p>[03] tatrāyaṃ saṅkhepattho -- antojanasaṅkhātaṃ tava puttadāraṃ  sīlasaṃvare patiṭṭhapehi, vatthagandhamālādīni cassa dehi, sabbopaddave  cassa nivārehi. ^b^balakāyā^eb^dīsupi eseva nayo. ayaṃ pana  viseso -- balakāyo kālaṃ anatikkamitvā bhattavetanasampadānenapi  anuggahetabbo. abhisittakhattiyā  bhadrassājāneyyādiratanasampadānenapi upasaṅgaṇhitabbā.  anuyantakhattiyā tesaṃ anurūpayānavāhanasampadānenapi paritosetabbā.  brāhmaṇā annapānavatthādinā deyyadhammena. gahapatikā  bhattabījanaṅgalaphālabalibaddādisampadānena. tathā nigamavāsino  negamā, janapadavāsino ca jānapadā. samitapāpabāhitapāpā  samaṇabrāhmaṇā samaṇaparikkhārasampadānena sakkātabbā. migapakkhino  abhayadānena samassāsetabbā.</p>
              <p>[03] ^b^vijite^eb^ti attano āṇāpavattiṭṭhāne.  ^b^adhammakāro^eb^ti adhammakiriyā. ^b^mā pavattitthā^eb^ti yathā  nappavattati, tathā naṃ paṭipādehīti attho. ^b^samaṇabrāhmaṇā^eb^ti  samitapāpabāhitapāpā. ^b^madappamādā^eb^ ^a^P3.0851^ea^ ^b^paṭiviratā^eb^ti navavidhā  mānamadā, pañcasu kāmaguṇesu cittavossajjanasaṅkhātā pamādā ca  paṭiviratā. ^b^khantisoracce niviṭṭhā^eb^ti adhivāsanakhantiyañca  suratabhāve ca patiṭṭhitā. ^b^ekamattāna^eb^nti attano rāgādīnaṃ  damanādīhi ekamattānaṃ damenti samenti parinibbāpentīti vuccanti.  ^b^kālena kāla^eb^nti kāle kāle ^a^M3.0035^ea^. ^b^abhinivajjeyyāsī^eb^ti gūthaṃ  viya visaṃ viya aggiṃ viya ca suṭṭhu vajjeyyāsi.  ^b^samādāyā^eb^ti surabhikusumadāmaṃ viya amataṃ viya ca sammā  ādāya pavatteyyāsi.</p>
              <p>[03] idha ṭhatvā vattaṃ samānetabbaṃ. antojanasmiṃ balakāyepi ekaṃ,  khattiyesu ekaṃ, anuyantesu ekaṃ, brāhmaṇagahapatikesu ekaṃ,  negamajānapadesu ekaṃ, samaṇabrāhmaṇesu ekaṃ, migapakkhīsu ekaṃ,  adhammakārappaṭikkhepo ekaṃ, adhanānaṃ dhanānuppadānaṃ ekaṃ samaṇabrāhmaṇe  upasaṅkamitvā pañhapucchanaṃ ekanti evametaṃ dasavidhaṃ hoti.  gahapatike pana pakkhijāte ca visuṃ katvā gaṇentassa dvādasavidhaṃ hoti.  pubbe avuttaṃ vā gaṇentena adhammarāgassa ca visamalobhassa  ^a^V3.0032^ea^ ca  pahānavasena dvādasavidhaṃ veditabbaṃ. ^b^idaṃ kho tāta ta^eb^nti idaṃ  dasavidhaṃ dvādasavidhañca ariyacakkavattivattaṃ nāma.  ^b^vattamānassā^eb^ti pūretvā vattamānassa. ^b^tadahuposathe^eb^tiādi  mahāsudassane vuttaṃ. </p>
              <p>[03] 90^b^.^eb^ ^b^samatenā^eb^ti attano matiyā.  ^b^suda^eb^nti nipātamattaṃ. ^b^pasāsatī^eb^ti anusāsati. idaṃ  vuttaṃ hoti -- porāṇakaṃ rājavaṃsaṃ rājapaveṇiṃ rājadhammaṃ pahāya attano  matimatte ṭhatvā janapadaṃ anusāsatīti. evamayaṃ maghadevavaṃsassa  kaḷārajanako viya daḷhanemivaṃsassa upacchedako antimapuriso hutvā  uppanno. ^b^pubbenāpara^eb^nti pubbakālena sadisā hutvā aparakālaṃ.  ^b^janapadā na pabbantī^eb^ti na vaḍḍhanti. ^b^yathā taṃ  pubbakāna^eb^nti yathā pubbakānaṃ rājūnaṃ pubbe ca pacchā ca sadisāyeva  hutvā pabbiṃsu, tathā na pabbanti. katthaci suññā honti  hataviluttā, telamadhuphāṇitādīsu ^a^P3.0852^ea^ ceva yāgubhattādīsu ca ojāpi  parihāyitthāti attho.</p>
              <p>[03] ^b^amaccā pārisajjā^eb^ti amaccā ceva parisāvacarā ca.  ^b^gaṇakamahāmattā^eb^ti acchiddakādipāṭhagaṇakā ceva mahāamaccā ca.  ^b^anīkaṭṭhā^eb^ti hatthiācariyādayo. ^b^dovārikā^eb^ti  dvārarakkhino. ^b^mantassājīvino^eb^ti mantā vuccati paññā, taṃ  nissayaṃ katvā ye jīvanti paṇḍitā mahāmattā, tesaṃ etaṃ nāmaṃ. </p>
            </h4>
          </h3>
          <h3>
            <h3n> āyuvaṇṇādiparihānikathāvaṇṇanā </h3n>
            <h4>
              <h4n> </h4n>
              <p>[03] 91^b^.^eb^ ^b^no^eb^ ^a^M3.0036^ea^ ^b^ca kho adhanāna^eb^nti balavalobhattā  pana adhanānaṃ daliddamanussānaṃ dhanaṃ nānuppadāsi.  ^b^nānuppadiyamāne^eb^ti ananuppadiyamāne, ayameva vā pāṭho.  ^b^dāliddiya^eb^nti daliddabhāvo. ^b^attanā ca jīvāhī^eb^ti  sayañca jīvaṃ yāpehīti attho. ^b^uddhaggika^eb^ntiādīsu  uparūparibhūmīsu phaladānavasena uddhamaggamassāti uddhaggikā.  saggassa hitā tatrupapattijananatoti sovaggikā. nibbattaṭṭhāne sukho  vipāko assāti sukhavipākā. suṭṭhu aggānaṃ dibbavaṇṇādīnaṃ dasannaṃ  visesānaṃ nibbattanato saggasaṃvattanikā. evarūpaṃ dakkhiṇaṃ dānaṃ  patiṭṭhapetīti attho. </p>
              <p>[03] 92^b^.^eb^ ^b^pavaḍḍhissatī^eb^ti vaḍḍhissati bahuṃ  bhavissati. ^b^sunisedhaṃ nisedheyya^eb^nti suṭṭhu nisiddhaṃ nisedheyyaṃ.  ^b^mūlaghacca^eb^nti mūlahataṃ. ^b^kharassarenā^eb^ti pharusasaddena.  ^b^paṇavenā^eb^ti vajjhabheriyā. </p>
              <p>[03] 93^b^.^eb^ ^b^sīsāni^eb^ ^a^V3.0033^ea^ ^b^nesaṃ chindissāmā^eb^ti yesaṃ  antamaso mūlakamuṭṭhimpi harissāma, tesaṃ tatheva sīsāni  chindissāma, yathā koci haṭabhāvampi na jānissati, amhākaṃ dāni  kimettha rājāpi evaṃ uṭṭhāya paraṃ māretīti ayaṃ nesaṃ adhippāyo.  ^b^upakkamiṃsū^eb^ti ārabhiṃsu. ^b^panthaduhana^eb^nti panthaghātaṃ, panthe  ṭhatvā corakammaṃ. </p>
              <p>[03] 94^b^.^eb^ ^b^na hi, devā^eb^ti so kira cintesi --  ``ayaṃ rājā saccaṃ devāti mukhapaṭiññāya dinnāya mārāpeti, handāhaṃ  musāvādaṃ karomī''ti, maraṇabhayā ``na hi devā''ti avoca. </p>
              <p>[03] 96^b^.^eb^ ^b^ekida^eb^nti ^a^P3.0853^ea^ ettha ^b^ida^eb^nti  nipātamattaṃ, eke sattāti attho. ^b^cāritta^eb^nti micchācāraṃ.  ^b^abhijjhābyāpādā^eb^ti abhijjhā ca byāpādo ca.  ^b^micchādiṭṭhī^eb^ti natthi dinnantiādikā antaggāhikā  paccanīkadiṭṭhi. </p>
              <p>[03] 101^b^.^eb^ ^b^adhammarāgo^eb^ti mātā mātucchā pitucchā  mātulānītiādike ayuttaṭṭhāne rāgo. ^b^visamalobho^eb^ti  paribhogayuttesupi ṭhānesu atibalavalobho. ^b^micchādhammo^eb^ti  purisānaṃ purisesu itthīnañca itthīsu chandarāgo.</p>
              <p>[03] ^b^amatteyyatā^eb^tiādīsu ^a^M3.0037^ea^ mātu hito matteyyo, tassa bhāvo  matteyyatā, mātari sammā paṭipattiyā etaṃ nāmaṃ. tassā abhāvo ceva  tappaṭipakkhatā ca amatteyyatā. ^b^apetteyyatā^eb^dīsupi eseva nayo.  ^b^na kule jeṭṭhāpacāyitā^eb^ti kule jeṭṭhānaṃ apacitiyā  nīcavuttiyā akaraṇabhāvo. </p>
            </h4>
          </h3>
          <h3>
            <h3n> dasavassāyukasamayavaṇṇanā </h3n>
            <h4>
              <h4n> </h4n>
              <p>[03] 103^b^.^eb^ ^b^yaṃ imesa^eb^nti yasmiṃ samaye imesaṃ.  ^b^alaṃpateyyā^eb^ti patino dātuṃ yuttā. ^b^imāni rasānī^eb^ti  imāni loke aggarasāni. ^b^atibyādippissantī^eb^ti ativiya  dippissanti, ayameva vā pāṭho. ^b^kusalantipi na  bhavissatī^eb^ti kusalanti nāmampi na bhavissati, paññattimattampi na  paññāyissatīti attho. ^b^pujjā ca bhavissanti pāsaṃsā cā^eb^ti  pūjārahā ca bhavissanti pasaṃsārahā ca. tadā kira manussā  ``asukena nāma mātā pahatā, pitā pahato, samaṇabrāhmaṇā jīvitā  voropitā, kule jeṭṭhānaṃ atthibhāvampi na jānāti, aho puriso''ti  tameva pūjessanti ceva pasaṃsissanti ca.</p>
              <p>[03] ^b^na^eb^ ^a^V3.0034^ea^ ^b^bhavissati mātāti vā^eb^ti ayaṃ mayhaṃ mātāti garucittaṃ  na bhavissati. gehe mātugāmaṃ viya nānāvidhaṃ asabbhikathaṃ  kathayamānā agāravupacārena upasaṅkamissanti. ^b^mātucchā^eb^dīsupi  eseva nayo. ettha ca ^b^mātucchā^eb^ti mātubhaginī.  ^b^mātulānī^eb^ti mātulabhariyā. ^b^ācariyabhariyā^eb^ti  sippāyatanāni sikkhāpakassa ācariyassa bhariyā. ^b^garūnaṃ  dārā^eb^ti cūḷapitumahāpituādīnaṃ bhariyā. ^b^sambheda^eb^nti  ^a^P3.0854^ea^ missībhāvaṃ, mariyādabhedaṃ vā.</p>
              <p>[03] ^b^tibbo āghāto paccupaṭṭhito bhavissatī^eb^ti balavakopo  punappunaṃ uppattivasena paccupaṭṭhito bhavissati. aparāni dve etasseva  vevacanāni. kopo hi cittaṃ āghātetīti ^b^āghāto.^eb^ attano  ca parassa ca hitasukhaṃ byāpādetīti ^b^byāpādo.^eb^ manopadūsanato  ^b^manopadoso^eb^ti vuccati. ^b^tibbaṃ vadhakacitta^eb^nti  piyamānassāpi paraṃ māraṇatthāya vadhakacittaṃ. tassa vatthuṃ dassetuṃ  ^b^mātupi puttamhī^eb^tiādi vuttaṃ. ^b^māgavikassā^eb^ti  migaluddakassa. </p>
              <p>[03] 104^b^.^eb^ ^b^satthantarakappo^eb^ti ^a^M3.0038^ea^ satthena antarakappo.  saṃvaṭṭakappaṃ appatvā antarāva lokavināso. antarakappo ca nāmesa  dubbhikkhantarakappo rogantarakappo satthantarakappoti tividho. tattha  lobhussadāya pajāya dubbhikkhantarakappo hoti. mohussadāya  rogantarakappo. dosussadāya satthantarakappo. tattha  dubbhikkhantarakappena naṭṭhā yebhuyyena pettivisaye upapajjanti. kasmā?  āhāranikantiyā balavattā. rogantarakappena naṭṭhā yebhuyyena sagge  nibbattanti kasmā? tesañhi ``aho vataññesaṃ sattānaṃ evarūpo  rogo na bhaveyyā''ti mettacittaṃ uppajjatīti. satthantarakappena naṭṭhā  yebhuyyena niraye upapajjanti. kasmā? aññamaññaṃ balavāghātatāya.</p>
              <p>[03] ^b^migasañña^eb^nti ``ayaṃ migo, ayaṃ migo''ti saññaṃ.  ^b^tiṇhāni satthāni hatthesu pātubhavissantī^eb^ti tesaṃ kira hatthena  phuṭṭhamattaṃ yaṃkiñci antamaso tiṇapaṇṇaṃ upādāya āvudhameva bhavissati.  ^b^mā ca mayaṃ kañcī^eb^ti mayaṃ kañci ekapurisampi jīvitā mā  voropayimha. ^b^mā ca amhe kocī^eb^ti amhepi koci ekapuriso  jīvitā mā voropayittha. ^b^yaṃnūna maya^eb^nti ayaṃ lokavināso  paccupaṭṭhito, na sakkā dvīhi ekaṭṭhāne ṭhitehi jīvitaṃ laddhunti  maññamānā evaṃ cintayiṃsu. ^b^vanagahana^eb^nti vanasaṅkhātehi  tiṇagumbalatādīhi gahanaṃ duppavesaṭṭhānaṃ. ^b^rukkhagahana^eb^nti rukkhehi  gahanaṃ duppavesaṭṭhānaṃ. ^b^nadīvidugga^eb^nti ^a^P3.0855^ea^ nadīnaṃ antaradīpādīsu  duggamanaṭṭhānaṃ. ^b^pabbatavisama^eb^nti pabbatehi visamaṃ, pabbatesupi  vā visamaṭṭhānaṃ. ^b^sabhāgāyissantī^eb^ti ^a^V3.0035^ea^ yathā ahaṃ jīvāmi diṭṭhā  bho sattā, tvampi tathā jīvasīti evaṃ sammodanakathāya attanā  sabhāge karissanti. </p>
            </h4>
          </h3>
          <h3>
            <h3n> āyuvaṇṇādivaḍḍhanakathāvaṇṇanā </h3n>
            <h4>
              <h4n> </h4n>
              <p>[03] 105^b^.^eb^ ^b^āyata^eb^nti mahantaṃ. ^b^pāṇātipātā  virameyyāmā^eb^ti pāṇātipātato osakkeyyāma. pāṇātipātaṃ  virameyyāmātipi sajjhāyanti, tattha pāṇātipātaṃ pajaheyyāmāti attho.  ^b^vīsativassāyukā^eb^ti mātāpitaro ^a^M3.0039^ea^ pāṇātipātā paṭiviratā,  puttā kasmā vīsativassāyukā ahesunti khettavisuddhiyā. tesañhi  mātāpitaro sīlavanto jātā. iti sīlagabbhe vaḍḍhitattā imāya  khettavisuddhiyā dīghāyukā ahesuṃ. ye panettha kālaṃ katvā tattheva  nibbattā, te attanova sīlasampattiyā dīghāyukā ahesuṃ.</p>
              <p>[03] ^b^assāmā^eb^ti bhaveyyāma.  ^b^cattārīsavassāyukā^eb^tiādayo koṭṭhāsā adinnādānādīhi  paṭiviratānaṃ vasena veditabbā. </p>
            </h4>
          </h3>
          <h3>
            <h3n> saṅkharājauppattivaṇṇanā </h3n>
            <h4>
              <h4n> </h4n>
              <p>[03] 106^b^.^eb^ ^b^icchā^eb^ti mayhaṃ bhattaṃ dethāti evaṃ  uppajjanakataṇhā. ^b^anasana^eb^nti na asanaṃ avipphārikabhāvo  kāyālasiyaṃ, bhattaṃ bhuttānaṃ bhattasammadapaccayā nipajjitukāmatājanako  kāyadubbalabhāvoti attho. ^b^jarā^eb^ti pākaṭajarā.  ^b^kukkuṭasampātikā^eb^ti ekagāmassa chadanapiṭṭhato uppatitvā  itaragāmassa chadanapiṭṭhe patanasaṅkhāto kukkuṭasampāto. etāsu  atthīti kukkuṭasampātikā. ``kukkuṭasampādikā''tipi pāṭho,  gāmantarato gāmantaraṃ kukkuṭānaṃ padasā gamanasaṅkhāto kukkuṭasampādo  etāsu atthīti attho. ubhayampetaṃ ghananivāsataṃyeva dīpeti.  ^b^avīci maññe phuṭo bhavissatī^eb^ti avīcimahānirayo viya  nirantarapūrito bhavissati. </p>
              <p>[03] 107^b^.^eb^ ``asītivassasahassāyukesu, bhikkhave,  manussesu ^b^metteyyo^eb^ nāma bhagavā loke uppajjissatī''ti na  vaḍḍhamānakavasena vuttaṃ. na hi buddhā vaḍḍhamāne āyumhi nibbattanti,  hāyamāne pana nibbattanti. tasmā yadā taṃ āyu vaḍḍhitvā  ^a^P3.0856^ea^ asaṅkheyyataṃ patvā puna hāyamānaṃ asītivassasahassakāle ṭhassati,  tadā uppajjissatīti attho. ^b^pariharissatī^eb^ti idaṃ pana  parivāretvā ^a^V3.0036^ea^ vicarantānaṃ vasena vuttaṃ. ^b^yūpo^eb^ti pāsādo.  ^b^raññā mahāpanādena kārāpito^eb^ti raññā hetubhūtena tassatthāya  sakkena devarājena vissakammadevaputtaṃ pesetvā kārāpito. pubbe kira  dve pitāputtā naḷakārā paccekabuddhassa naḷehi ca udumbarehi ^a^M3.0040^ea^ ca  paṇṇasālaṃ kārāpetvā taṃ tattha vāsāpetvā catūhi paccayehi upaṭṭhahiṃsu.  te kālaṃ katvā devaloke nibbattā. tesu pitā devalokeyeva aṭṭhāsi.  putto devalokā cavitvā surucissa rañño deviyā sumedhāya  kucchismiṃ nibbatto. mahāpanādo nāma kumāro ahosi. so  aparabhāge chattaṃ ussāpetvā mahāpanādo nāma rājā jāto. athassa  puññānubhāvena sakko devarājā vissakammadevaputtaṃ rañño pāsādaṃ  karohīti pahiṇi so tassa pāsādaṃ nimmini pañcavīsatiyojanubbedhaṃ  sattaratanamayaṃ satabhūmakaṃ. yaṃ sandhāya jātake vuttaṃ -- </p>
              <p>[21] ``panādo nāma so rājā, yassa yūpo suvaṇṇayo. </p>
              <p>[22] tiriyaṃ soḷasubbedho, uddhamāhu sahassadhā.. </p>
              <p>[21] sahassakaṇḍo satageṇḍu, dhajālu haritāmayo. </p>
              <p>[22] anaccuṃ tattha gandhabbā, cha sahassāni sattadhā.. </p>
              <p>[21] evametaṃ tadā āsi, yathā bhāsasi bhaddaji. </p>
              <p>[22] sakko ahaṃ tadā āsiṃ, veyyāvaccakaro tavā''ti..  (jā0 5.3.42).</p>
              <p>[03] so rājā tattha yāvatāyukaṃ vasitvā kālaṃ katvā devaloke  nibbatti. tasmiṃ devaloke nibbatte so pāsādo mahāgaṅgāya  anusotaṃ pati. tassa dhurasopānasammukhaṭṭhāne payāgapatiṭṭhānaṃ nāma  nagaraṃ māpitaṃ. thupikāsammukhaṭṭhāne koṭigāmo nāma. aparabhāge  amhākaṃ bhagavato kāle so naḷakāradevaputto devalokato cavitvā  manussapathe bhaddajiseṭṭhi nāma hutvā satthu santike pabbajitvā arahattaṃ  pāpuṇi. so nāvāya gaṅgātaraṇadivase bhikkhusaṅghassa taṃ pāsādaṃ  dassetīti vatthu vitthāretabbaṃ. kasmā panesa pāsādo na  antarahitoti? itarassa ānubhāvā. tena saddhiṃ ^a^P3.0857^ea^ puññaṃ katvā  devaloke nibbattakulaputto anāgate saṅkho nāma rājā bhavissati.  tassa paribhogatthāya so pāsādo uṭṭhahissati, tasmā na  antarahitoti. </p>
              <p>[03] 108^b^.^eb^ ^b^ussāpetvā^eb^ti ^a^M3.0041^ea^ taṃ pāsādaṃ uṭṭhāpetvā.  ^b^ajjhāvasitvā^eb^ti tattha vasitvā. ^b^taṃ datvā  vissajjitvā^eb^ti taṃ pāsādaṃ dānavasena datvā nirapekkho  pariccāgavasena ca vissajjitvā. kassa ^a^V3.0037^ea^ ca evaṃ datvāti?  samaṇādīnaṃ. tenāha -- ``samaṇabrāhmaṇakapaṇaddhikavanibbakayācakānaṃ  dānaṃ datvā''ti. kathaṃ pana so ekaṃ pāsādaṃ bahūnaṃ dassatīti?  evaṃ kirassa cittaṃ uppajjissati ``ayaṃ pāsādo vippakiriyatū''ti.  so khaṇḍakhaṇḍaso vippakirissati. so taṃ alaggamānova hutvā  ``yo yattakaṃ icchati, so tattakaṃ gaṇhatū''ti dānavasena  vissajjissati. tena vuttaṃ -- ``dānaṃ datvā metteyyassa  bhagavato...pe0... viharissatī''ti. ettakena bhagavā  vaṭṭagāmikusalassa anusandhiṃ dasseti. </p>
              <p>[03] 109^b^.^eb^ idāni vivaṭṭagāmikusalassa anusandhiṃ  dassento puna ^b^attadīpā, bhikkhave, viharathā^eb^tiādimāha. </p>
            </h4>
          </h3>
          <h3>
            <h3n> bhikkhuno āyuvaṇṇādivaḍḍhanakathāvaṇṇanā </h3n>
            <h4>
              <h4n> </h4n>
              <p>[03] 110^b^.^eb^ ^b^idaṃ kho, bhikkhave, bhikkhuno  āyusmi^eb^nti bhikkhave yaṃ vo ahaṃ āyunāpi vaḍḍhissathāti avocaṃ,  tattha idaṃ bhikkhuno āyusmiṃ idaṃ āyukāraṇanti attho. tasmā  tumhehi āyunā vaḍḍhitukāmehi ime cattāro iddhipādā bhāvetabbāti  dasseti.</p>
              <p>[03] ^b^vaṇṇasmi^eb^nti yaṃ vo ahaṃ vaṇṇenapi vaḍḍhissathāti  avocaṃ, idaṃ tattha vaṇṇakāraṇaṃ. sīlavato hi avippaṭisārādīnaṃ  vasena sarīravaṇṇopi kittivasena guṇavaṇṇopi vaḍḍhati. tasmā  tumhehi vaṇṇena vaḍḍhitukāmehi sīlasampannehi bhavitabbanti dasseti.</p>
              <p>[03] ^b^sukhasmi^eb^nti yaṃ vo ahaṃ sukhenapi vaḍḍhissathāti avocaṃ,  idaṃ tattha vivekajaṃ pītisukhādinānappakārakaṃ jhānasukhaṃ. tasmā  tumhehi sukhena vaḍḍhitukāmehi imāni cattāri jhānāni bhāvetabbāni.</p>
              <p>[03] ^b^bhogasmi^eb^nti yaṃ vo ahaṃ bhogenapi vaḍḍhissathāti avocaṃ,  ayaṃ so appamāṇānaṃ sattānaṃ appaṭikūlatāvaho sukhasayanādi  ekādasānisaṃso sabbadisāvipphāritabrahmavihārabhogo. tasmā tumhehi  bhogena vaḍḍhitukāmehi ime brahmavihārā bhāvetabbā.</p>
              <p>[03] ^b^balasmi^eb^nti ^a^M3.0042^ea^ yaṃ vo ahaṃ balenapi vaḍḍhissathāti avocaṃ,  idaṃ ^a^P3.0858^ea^ āsavakkhayapariyosāne uppannaṃ ^a^V3.0038^ea^ arahattaphalasaṅkhātaṃ balaṃ. tasmā  tumhehi balena vaḍḍhitukāmehi arahattappattiyā yogo karaṇīyo.</p>
              <p>[03] ^b^yathayidaṃ, bhikkhave, mārabala^eb^nti yathā idaṃ  devaputtamāramaccumārakilesamārānaṃ balaṃ duppasahaṃ durabhisambhavaṃ, evaṃ  aññaṃ loke ekabalampi na samanupassāmi. tampi balaṃ idameva  arahattaphalaṃ pasahati abhibhavati ajjhottharati. tasmā ettheva yogo  karaṇīyoti dasseti.</p>
              <p>[03] ^b^evamidaṃ puñña^eb^nti evaṃ idaṃ lokuttarapuññampi yāva  āsavakkhayā pavaḍḍhatīti vivaṭṭagāmikusalānusandhiṃ niṭṭhapento  arahattanikūṭena desanaṃ niṭṭhapesi. suttapariyosāne vīsati  bhikkhusahassāni arahattaṃ pāpuṇiṃsu. caturāsīti pāṇasahassāni  amatapānaṃ piviṃsūti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] cakkavattisuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 4. aggaññasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> vāseṭṭhabhāradvājavaṇṇanā </h3n>
            <h4>
              <h4n> </h4n>
              <p>[03] 111^b^.^eb^ ^b^evaṃ^eb^ ^a^P3.0859^ea^ ^a^V3.0039^ea^ ^a^M3.0043^ea^ ^b^me suta^eb^nti aggaññasuttaṃ.  tatrāyamanuttānapadavaṇṇanā -- ^b^pubbārāme migāramātupāsāde^eb^ti ettha  ayaṃ anupubbikathā. atīte satasahassakappamatthake ekā upāsikā  padumuttaraṃ bhagavantaṃ nimantetvā buddhappamukhassa bhikkhusatasahassassa  dānaṃ datvā bhagavato pādamūle nipajjitvā ``anāgate tumhādisassa  buddhassa aggupaṭṭhāyikā homī''ti patthanaṃ akāsi. sā  kappasatasahassaṃ devesu ceva manussesu ca saṃsaritvā amhākaṃ bhagavato  kāle bhaddiyanagare meṇḍakaseṭṭhiputtassa dhanañcayaseṭṭhino gehe sumanadeviyā  kucchimhi paṭisandhiṃ gaṇhi. jātakāle tassā visākhāti nāmaṃ  akaṃsu. sā yadā bhagavā bhaddiyanagaraṃ āgamāsi, tadā  pañcadāsisatehi saddhiṃ bhagavato paccuggamanaṃ katvā paṭhamadassanamhiyeva  sotāpannā ahosi.</p>
              <p>[03] aparabhāge sāvatthiyaṃ migāraseṭṭhiputtassa puṇṇavaḍḍhanakumārassa  gehaṃ gatā. tattha naṃ migāraseṭṭhi mātuṭṭhāne ṭhapesi. tasmā  migāramātāti vuccati. patikulaṃ gacchantiyā cassā pitā  mahālatāpiḷandhanaṃ nāma kārāpesi. tasmiṃ piḷandhane catasso  vajiranāḷiyo upayogaṃ agamaṃsu, muttānaṃ ekādasa nāḷiyo, pavāḷassa  dvāvīsati nāḷiyo, maṇīnaṃ tettiṃsa nāḷiyo. iti etehi ca  aññehi ca sattahi ratanehi niṭṭhānaṃ agamāsi. taṃ sīse paṭimukkaṃ  yāva pādapiṭṭhiyā bhassati. pañcannaṃ hatthīnaṃ balaṃ dhārayamānāva naṃ  itthī dhāretuṃ sakkoti. sā aparabhāge dasabalassa aggupaṭṭhāyikā  hutvā taṃ pasādhanaṃ vissajjetvā navahi koṭīhi bhagavato vihāraṃ  kārayamānā karīsamatte bhūmibhāge pāsādaṃ kāresi ^a^P3.0860^ea^. tassa  uparibhūmiyaṃ pañca gabbhasatāni honti, heṭṭhimabhūmiyaṃ pañcāti  gabbhasahassappaṭimaṇḍito ahosi. sā ``suddhapāsādova na  sobhatī''ti taṃ parivāretvā pañca duvaḍḍhagehasatāni, pañca  cūḷapāsādasatāni ^a^V3.0040^ea^, pañca dīghasālasatāni ca kārāpesi. vihāramaho  catūhi māsehi niṭṭhānaṃ agamāsi.</p>
              <p>[03] mātugāmattabhāve ^a^M3.0044^ea^ ṭhitāya visākhāya viya aññissā buddhasāsane  dhanapariccāgo nāma natthi, purisattabhāve ṭhitassa anāthapiṇḍikassa  viya aññassāti. so hi catupaṇṇāsakoṭiyo vissajjetvā  sāvatthiyā dakkhiṇabhāge anurādhapurassa mahāvihārasadise ṭhāne  jetavanamahāvihāraṃ nāma kāresi. visākhā sāvatthiyā pācīnabhāge  uttaradeviyā vihārasadise ṭhāne pubbārāmaṃ nāma kāresi. bhagavā  imesaṃ dvinnaṃ kulānaṃ anukampāya sāvatthiṃ nissāya viharanto imesu  dvīsu vihāresu nibaddhavāsaṃ vasi. ekaṃ antovassaṃ jetavane vasati,  ekaṃ pubbārāme. tasmiṃ samaye pana bhagavā pubbārāme viharati. tena  vuttaṃ ``pubbārāme migāramātupāsāde''ti.</p>
              <p>[03] ^b^vāseṭṭhabhāradvājā^eb^ti vāseṭṭho ca sāmaṇero bhāradvājo ca.  ^b^bhikkhūsu parivasantī^eb^ti te neva titthiyaparivāsaṃ vasanti, na  āpattiparivāsaṃ. aparipuṇṇavassattā pana bhikkhubhāvaṃ patthayamānā  vasanti. tenevāha ``bhikkhubhāvaṃ ākaṅkhamānā''ti. ubhopi hete  udiccabrāhmaṇamahāsālakule nibbattā, cattālīsa cattālīsa koṭivibhavā  tiṇṇaṃ vedānaṃ pāragū majjhimanikāye ^b^vāseṭṭhasuttaṃ^eb^ sutvā saraṇaṃ  gatā, ^b^tevijjasuttaṃ^eb^ sutvā pabbajitvā imasmiṃ kāle bhikkhubhāvaṃ  ākaṅkhamānā parivasanti. ^b^abbhokāse caṅkamatī^eb^ti  uttaradakkhiṇena āyatassa pāsādassa puratthimadisābhāge  pāsādacchāyāyaṃ yantarajjūhi ākaḍḍhiyamānaṃ ratanasatubbedhaṃ  suvaṇṇāgghikaṃ viya anilapathe vidhāvantīhi chabbaṇṇāhi buddharasmīhi  sobhamāno aparāparaṃ caṅkamati. </p>
              <p>[03] 113^b^.^eb^ ^b^anucaṅkamiṃsū^eb^ti añjaliṃ paggayha  onatasarīrā hutvā anuvattamānā caṅkamiṃsu. ^b^vāseṭṭhaṃ  āmantesī^eb^ti so tesaṃ paṇḍitataro gahetabbaṃ vissajjetabbañca  jānāti, tasmā taṃ āmantesi. ^b^tumhe khvatthā^eb^ti tumhe kho  attha. ^b^brāhmaṇajaccā^eb^ti, brāhmaṇajātikā.  ^b^brāhmaṇakulīnā^eb^ti brāhmaṇesu kulīnā kulasampannā.  ^b^brāhmaṇakulā^eb^ti ^a^P3.0861^ea^ brāhmaṇakulato, bhogādisampannaṃ brāhmaṇakulaṃ  pahāyāti attho. ^b^na akkosantī^eb^ti dasavidhena akkosavatthunā  na akkosanti. ^b^na paribhāsantī^eb^ti nānāvidhāya paribhavakathāya  na paribhāsantīti attho. iti ^a^M3.0045^ea^ bhagavā ``brāhmaṇā ime sāmaṇere  akkosanti paribhāsantī''ti jānamānova pucchati. kasmā? ime  mayā apucchitā paṭhamataraṃ na kathessanti, akathite kathā na  samuṭṭhātīti kathāsamuṭṭhāpanatthāya. ^b^tagghā^eb^ti ^a^V3.0041^ea^ ekaṃsavacane  nipāto, ekaṃseneva no, bhante, brāhmaṇā akkosanti paribhāsantīti  vuttaṃ hoti. ^b^attarūpāyā^eb^ti attano anurūpāya.  ^b^paripuṇṇāyā^eb^ti yathāruci padabyañjanāni āropetvā āropetvā  paripūritāya. ^b^no aparipuṇṇāyā^eb^ti antarā aṭṭhapitāya  nirantaraṃ pavattāya.</p>
              <p>[03] kasmā pana brāhmaṇā ime sāmaṇere akkosantīti?  appatiṭṭhatāya. ime hi sāmaṇerā aggabrāhmaṇānaṃ puttā tiṇṇaṃ vedānaṃ  pāragū jambudīpe brāhmaṇānaṃ antare pākaṭā sambhāvitā tesaṃ pabbajitattā  aññe brāhmaṇaputtā pabbajiṃsu. atha kho brāhmaṇā ``apatiṭṭhā mayaṃ  jātā''ti imāya appatiṭṭhatāya gāmadvārepi antogāmepi te disvā  ``tumhehi brāhmaṇasamayo bhinno, muṇḍasamaṇakassa pacchato pacchato  rasagiddhā hutvā vicarathā''tiādīni ceva pāḷiyaṃ āgatāni  ``brāhmaṇova seṭṭho vaṇṇo''tiādīni ca vatvā akkosanti.  sāmaṇerā tesu akkosantesupi kopaṃ vā āghātaṃ vā akatvā kevalaṃ  bhagavatā puṭṭhā ``taggha no, bhante, brāhmaṇā akkosanti  paribhāsantī''ti ārocesuṃ. atha ne bhagavā akkosanākāraṃ pucchanto  ^b^yathā kathaṃ pana vo^eb^ti pucchati. te ācikkhantā ^b^brāhmaṇā  bhante^eb^tiādimāhaṃsu.</p>
              <p>[03] tattha ^b^seṭṭho vaṇṇo^eb^ti jātigottādīnaṃ paññāpanaṭṭhāne  brāhmaṇova seṭṭhoti dassenti. ^b^hīnā aññe vaṇṇā^eb^ti itare tayo  vaṇṇā hīnā lāmakāti vadanti. ^b^sukko^eb^ti paṇḍaro.  ^b^kaṇho^eb^ti kāḷako. ^b^sujjhantī^eb^ti jātigottādīnaṃ  paññāpanaṭṭhāne sujjhanti. ^b^brahmuno puttā^eb^ti mahābrahmuno puttā.  ^b^orasā mukhato jātā^eb^ti ure vasitvā mukhato nikkhantā, ure  katvā saṃvaḍḍhitāti vā orasā. ^b^brahmajā^eb^ti ^a^P3.0862^ea^ brahmato nibbattā.  ^b^brahmanimmitā^eb^ti brahmunā nimmitā. ^b^brahmadāyādā^eb^ti brahmuno  dāyādā. ^b^hīnamattha vaṇṇaṃ ajjhupagatā^eb^ti hīnaṃ vaṇṇaṃ  ajjhupagatā attha. ^b^muṇḍake^eb^ ^a^M3.0046^ea^ ^b^samaṇake^eb^ti nindantā jigucchantā  vadanti, na muṇḍakamattañceva samaṇamattañca sandhāya. ^b^ibbhe^eb^ti  gahapatike. ^b^kaṇhe^eb^ti kāḷake. ^b^bandhū^eb^ti mārassa bandhubhūte  mārapakkhike. ^b^pādāpacce^eb^ti mahābrahmuno pādānaṃ apaccabhūte  pādato jāteti adhippāyo. </p>
              <p>[03] 114^b^.^eb^ ``taggha vo, vāseṭṭha, brāhmaṇā porāṇaṃ  assarantā evamāhaṃsū''ti ettha ^b^vo^eb^ti nipātamattaṃ, sāmivacanaṃ  vā, tumhākaṃ brāhmaṇāti attho. ^b^porāṇa^eb^nti porāṇakaṃ aggaññaṃ  lokuppatticariyavaṃsaṃ. ^b^assarantā^eb^ti assaramānā. idaṃ vuttaṃ  hoti, ekaṃsena vo, vāseṭṭha, brāhmaṇā porāṇaṃ lokuppattiṃ ananussarantā  ajānantā evaṃ vadantīti. ``dissanti kho panā''ti evamādi  tesaṃ laddhibhindanatthāya vuttaṃ. tattha ^b^brāhmaṇiyo^eb^ti brāhmaṇānaṃ  puttappaṭilābhatthāya ^a^V3.0042^ea^ āvāhavivāhavasena kulaṃ ānītā brāhmaṇiyo  dissanti. tā kho panetā aparena samayena utuniyopi honti,  sañjātapupphāti attho. ^b^gabbhiniyo^eb^ti sañjātagabbhā.  ^b^vijāyamānā^eb^ti puttadhītaro janayamānā. ^b^pāyamānā^eb^ti  dārake thaññaṃ pāyantiyo. ^b^yonijāva samānā^eb^ti brāhmaṇīnaṃ  passāvamaggena jātā samānā. ^b^evamāhaṃsū^eb^ti evaṃ vadanti.  kathaṃ? ``brāhmaṇova seṭṭho vaṇṇo...pe0... brahmadāyādā''ti. yadi  pana nesaṃ taṃ saccavacanaṃ siyā, brāhmaṇīnaṃ kucchi mahābrahmassa uro  bhaveyya, brāhmaṇīnaṃ passāvamaggo mahābrahmuno mukhaṃ bhaveyya, na kho  panetaṃ evaṃ daṭṭhabbaṃ. tenāha ``te ca brahmūnañceva  abbhācikkhantī''tiādi. </p>
            </h4>
          </h3>
          <h3>
            <h3n> catuvaṇṇasuddhivaṇṇanā</h3n>
            <h4>
              <h4n> </h4n>
              <p>[03] ettāvatā ``mayaṃ mahābrahmuno ure vasitvā mukhato  nikkhantāti vattuṃ mā labhantū''ti imaṃ mukhacchedakavādaṃ vatvā puna  cattāropi vaṇṇā kusale dhamme samādāya vattantāva ^a^P3.0863^ea^ sujjhantīti  dassanatthaṃ ^b^cattārome, vāseṭṭha, vaṇṇā^eb^tiādimāha.  ^b^akusalasaṅkhātā^eb^ti akusalāti saṅkhātā akusalakoṭṭhāsabhūtā  vā. esa nayo sabbattha. ^b^na alamariyā^eb^ti ariyabhāve  asamatthā. ^b^kaṇhā^eb^ti pakatikāḷakā. ^b^kaṇhavipākā^eb^ti  vipākopi ^a^M3.0047^ea^ nesaṃ kaṇho dukkhoti attho. ^b^khattiyepi te^eb^ti  khattiyamhipi te. ^b^ekacce^eb^ti ekasmiṃ. esa nayo sabbattha.</p>
              <p>[03] ^b^sukkā^eb^ti nikkilesabhāvena paṇḍarā. ^b^sukkavipākā^eb^ti  vipākopi nesaṃ sukko sukhoti attho. </p>
              <p>[03] 116^b^.^eb^ ^b^ubhayavokiṇṇesu vattamānesū^eb^ti ubhayesu  vokiṇṇesu missībhūtesu hutvā vattamānesu. katamesu ubhayesūti?  kaṇhasukkesu dhammesu viññugarahitesu ceva viññuppasatthesu ca.  ^b^yadettha brāhmaṇā evamāhaṃsū^eb^ti ettha etesu kaṇhasukkadhammesu  vattamānāpi brāhmaṇā yadetaṃ evaṃ vadanti ``brāhmaṇova seṭṭho  vaṇṇo''tiādi. ^b^taṃ nesaṃ viññū nānujānantī^eb^ti ye loke  paṇḍitā, te nānumodanti, na pasaṃsantīti attho. ^b^taṃ kissa  hetu? imesañhi vāseṭṭhā^eb^tiādimhi ayaṃ saṅkhepattho. yaṃ vuttaṃ  nānujānantīti, taṃ kasmāti ce? yasmā imesaṃ catunnaṃ vaṇṇānaṃ yo  bhikkhu arahaṃ...pe0... sammadaññā vimutto, so tesaṃ aggamakkhāyati,  te ca na evarūpā. tasmā nesaṃ viññū nānujānanti.</p>
              <p>[03] ^b^araha^eb^ntiādipadesu cettha kilesānaṃ ārakattādīhi  kāraṇehi ^b^arahaṃ.^eb^ āsavānaṃ khīṇattā ^b^khīṇāsavo^eb^  ^a^V3.0043^ea^. satta  sekkhā puthujjanakalyāṇakā ca brahmacariyavāsaṃ vasanti nāma. ayaṃ  pana vutthavāsoti ^b^vusitavā.^eb^ catūhi maggehi catūsu saccesu  parijānanādikaraṇīyaṃ kataṃ assāti ^b^katakaraṇīyo.^eb^  kilesabhāro ca khandhabhāro ca ohito assāti ^b^ohitabhāro.^eb^  ohitoti ohārito. sundaro attho, sako vā attho sadattho,  anuppatto sadattho etenāti ^b^anuppattasadattho.^eb^ bhavasaṃyojanaṃ  vuccati taṇhā, sā parikkhīṇā assāti ^b^parikkhīṇabhavasaṃyojano.  sammadaññā vimutto^eb^ti sammā hetunā kāraṇena jānitvā  vimutto. ^b^janetasmi^eb^nti ^a^P3.0864^ea^ jane etasmiṃ, imasmiṃ loketi attho.  ^b^diṭṭhe ceva dhamme abhisamparāyañcā^eb^ti idhattabhāve ca parattabhāve. </p>
              <p>[03] 117^b^.^eb^ ^b^anantarā^eb^ti ^a^M3.0048^ea^ antaravirahitā, attano  kulena sadisāti attho. ^b^anuyuttā^eb^ti vasavattino.  ^b^nipaccakāra^eb^nti mahallakatarā nipaccakāraṃ dassenti. daharatarā  abhivādanādīni karonti. tattha ^b^sāmīcikamma^eb^nti  taṃtaṃvattakaraṇādi anucchavikakammaṃ. </p>
              <p>[03] 118^b^.^eb^ ^b^niviṭṭhā^eb^ti abhiniviṭṭhā acalaṭṭhitā.  kassa pana evarūpā saddhā hotīti? sotāpannassa. so hi  niviṭṭhasaddho asinā sīse chejjamānepi buddho abuddhoti vā, dhammo  adhammoti vā, saṅgho asaṅghoti vā na vadati. patiṭṭhitasaddho  hoti sūrambaṭṭho viya. </p>
              <p>[01] so kira satthu dhammadesanaṃ sutvā sotāpanno hutvā gehaṃ  agamāsi. atha māro dvattiṃsavaralakkhaṇappaṭimaṇḍitaṃ buddharūpaṃ  māpetvā tassa gharadvāre ṭhatvā ``satthā āgato''ti sāsanaṃ pahiṇi.  sūrambaṭṭho cintesi ``ahaṃ idāneva satthu santike dhammaṃ sutvā  āgato, kiṃ nu kho bhavissatī''ti upasaṅkamitvā satthusaññāya  vanditvā aṭṭhāsi. māro āha -- ``ambaṭṭha, yaṃ te mayā `rūpaṃ  aniccaṃ...pe0... viññāṇaṃ aniccanti kathitaṃ, taṃ dukkathitaṃ.  anupadhāretvāva hi mayā evaṃ vuttaṃ. tasmā tvaṃ `rūpaṃ niccaṃ...pe0...  viññāṇaṃ nicca'nti gaṇhāhī''ti. so cintesi -- ``aṭṭhānametaṃ yaṃ  buddhā anupadhāretvā apaccakkhaṃ katvā kiñci katheyyuṃ, addhā ayaṃ mayhaṃ  vicchindajananatthaṃ māro āgato''ti. tato naṃ ``tvaṃ mārosī''ti  āha. so musāvādaṃ kātuṃ nāsakkhi. ``āma mārosmī''ti  paṭijānāti. ``kasmā āgatosī''ti? tava saddhācālanatthanti  āha. ``kaṇha pāpima, tvaṃ tāva eko tiṭṭha, tādisānaṃ mārānaṃ  satampi sahassampi satasahassampi mama saddhaṃ cāletuṃ asamatthaṃ, maggena  āgatasaddhā nāma thirā silāpathaviyaṃ patiṭṭhitasineru viya acalā  hoti, kiṃ tvaṃ etthā''ti accharaṃ pahari. so ṭhātuṃ asakkonto  tattheva antaradhāyi. evarūpaṃ saddhaṃ sandhāyetaṃ vuttaṃ ``niviṭṭhā''ti.</p>
              <p>[03] ^b^mūlajātā^eb^ ^a^V3.0044^ea^ ^b^patiṭṭhitā^eb^ti maggamūlassa sañjātattā tena  maggamūlena patiṭṭhitā. ^b^daḷhā^eb^ti thirā. ^b^asaṃhāriyā^eb^ti  ^a^P3.0865^ea^ sunikhātaindakhīlo viya kenaci cāletuṃ asakkuṇeyyā. ^b^tassetaṃ  kallaṃ vacanāyā^eb^ti tassa ariyasāvakassa yuttametaṃ vattuṃ. kinti?  ``bhagavatomhi putto oraso''ti ^a^M3.0049^ea^ evamādi. so hi bhagavantaṃ  nissāya ariyabhūmiyaṃ jātoti ^b^bhagavato putto.^eb^ ure vasitvā  mukhato nikkhantadhammaghosavasena maggaphalesu patiṭṭhitattā ^b^oraso  mukhato jāto.^eb^ ariyadhammato jātattā ariyadhammena ca nimmitattā  ^b^dhammajo dhammanimmito.^eb^ navalokuttaradhammadāyajjaṃ arahatīti  ^b^dhammadāyādo. taṃ kissa hetū^eb^ti yadetaṃ ``bhagavatomhi  putto''ti vatvā ``dhammajo dhammanimmito''ti vuttaṃ, taṃ kasmāti ce?  idānissa atthaṃ dassento ^b^tathāgatassa heta^eb^ntiādimāha.  tattha ``dhammakāyo itipī''ti kasmā tathāgato ``dhammakāyo''ti  vutto? tathāgato hi tepiṭakaṃ buddhavacanaṃ hadayena cintetvā vācāya  abhinīhari. tenassa kāyo dhammamayattā dhammova. iti dhammo  kāyo assāti ^b^dhammakāyo.^eb^ dhammakāyattā eva ^b^brahmakāyo. ^eb^ dhammo hi seṭṭhatthena brahmāti vuccati. ^b^dhammabhūto^eb^ti  dhammasabhāvo. dhammabhūtattā eva ^b^brahmabhūto.^eb^ </p>
              <p>[03] 119^b^.^eb^ ettāvatā bhagavā seṭṭhacchedakavādaṃ dassetvā  idāni aparenapi nayena seṭṭhacchedakavādameva dassetuṃ ^b^hoti kho  so, vāseṭṭha, samayo^eb^tiādimāha. tattha saṃvaṭṭavivaṭṭakathā  ^b^brahmajāle^eb^ vitthāritāva. ^b^itthattaṃ āgacchantī^eb^ti itthabhāvaṃ  manussattaṃ āgacchanti. ^b^tedha honti manomayā^eb^ti te idha  manussaloke nibbattamānāpi opapātikā hutvā maneneva nibbattāti  manomayā. brahmaloke viya idhāpi nesaṃ pītiyeva āhārakiccaṃ  sādhetīti ^b^pītibhakkhā.^eb^ eteneva nayena ^b^sayaṃpabhā^eb^dīnipi  veditabbānīti. </p>
            </h4>
          </h3>
          <h3>
            <h3n> rasapathavipātubhāvavaṇṇanā </h3n>
            <h4>
              <h4n> </h4n>
              <p>[03] 120^b^.^eb^ ^b^ekodakībhūta^eb^nti sabbaṃ cakkavāḷaṃ  ekodakameva bhūtaṃ. ^b^andhakāro^eb^ti tamo.  ^b^andhakāratimisā^eb^ti cakkhuviññāṇuppattinivāraṇena  andhabhāvakaraṇaṃ bahalatamaṃ. ^b^samatanī^eb^ti patiṭṭhahi samantato  patthari. ^b^payaso^eb^ ^a^P3.0866^ea^ ^b^tattassā^eb^ti tattassa khīrassa.  ^b^vaṇṇasampannā^eb^ti vaṇṇena sampannā. kaṇikārapupphasadiso hissā  vaṇṇo ahosi. ^b^gandhasampannā^eb^ti gandhena sampannā ^a^M3.0050^ea^ dibbagandhaṃ  vāyati. ^b^rasasampannā^eb^ti rasena sampannā pakkhittadibbojā viya  hoti. ^b^khuddamadhu^eb^nti khuddakamakkhikāhi katamadhuṃ.  ^b^aneḷaka^eb^nti niddosaṃ makkhikaṇḍakavirahitaṃ.  ^b^lolajātiko^eb^ti lolasabhāvo. atītānantarepi kappe loloyeva.  ^b^ambho^eb^ti acchariyajāto āha. ^b^kimevidaṃ  bhavissatī^eb^ti ^a^V3.0045^ea^ vaṇṇopissā manāpo gandhopi, raso panassā kīdiso  bhavissatīti attho. yo tattha uppannalobho, so rasapathaviṃ  aṅguliyā sāyi, aṅguliyā gahetvā jivhagge ṭhapesi.</p>
              <p>[03] ^b^acchādesī^eb^ti jivhagge ṭhapitamattā satta  rasaharaṇīsahassāni pharitvā manāpā hutvā tiṭṭhati. ^b^taṇhā cassa  okkamī^eb^ti tattha cassa taṇhā uppajji. </p>
            </h4>
          </h3>
          <h3>
            <h3n> candimasūriyādipātubhāvavaṇṇanā </h3n>
            <h4>
              <h4n> </h4n>
              <p>[03] 121^b^.^eb^ ^b^āluppakārakaṃ upakkamiṃsu paribhuñjitu^eb^nti  ālopaṃ katvā piṇḍe piṇḍe chinditvā paribhuñjituṃ ārabhiṃsu.  ^b^candimasūriyā^eb^ti candimā ca sūriyo ca. ^b^pāturahesu^eb^nti  pātubhaviṃsu.</p>
              <p>[03] ko pana tesaṃ paṭhamaṃ pātubhavi, ko kasmiṃ vasati, kassa kiṃ  pamāṇaṃ, ko upari, ko sīghaṃ gacchati, kati nesaṃ vīthiyo, kathaṃ  caranti, kittake ṭhāne ālokaṃ karontīti? ubho ekato  pātubhavanti. sūriyo paṭhamataraṃ paññāyati. tesañhi sattānaṃ  sayaṃpabhāya antarahitāya andhakāro ahosi. te bhītatasitā  ``bhaddakaṃ vatassa sace āloko pātubhaveyyā''ti cintayiṃsu. tato  mahājanassa sūrabhāvaṃ janayamānaṃ sūriyamaṇḍalaṃ uṭṭhahi. tenevassa  sūriyoti nāmaṃ ahosi. tasmiṃ divasaṃ ālokaṃ katvā atthaṅgate  puna andhakāro ahosi. te ``bhaddakaṃ vatassa sace añño āloko  uppajjeyyā''ti cintayiṃsu. atha nesaṃ chandaṃ ñatvāva candamaṇḍalaṃ  uṭṭhahi. tenevassa candoti nāmaṃ ahosi.</p>
              <p>[03] tesu cando antomaṇivimāne vasati. taṃ bahi rajatena  parikkhittaṃ ^a^P3.0867^ea^. ubhayampi sītalameva ahosi. sūriyo  antokanakavimāne vasati. taṃ bāhiraṃ phalikaparikkhittaṃ hoti.  ubhayampi uṇhameva.</p>
              <p>[03] pamāṇato ^a^M3.0051^ea^ cando ujukaṃ ekūnapaññāsayojano. parimaṇḍalato  tīhi yojanehi ūnadiyaḍḍhasatayojano. sūriyo ujukaṃ  paññāsayojano, parimaṇḍalato diyaḍḍhasatayojano.</p>
              <p>[03] cando heṭṭhā, sūriyo upari, antarā nesaṃ yojanaṃ hoti.  candassa heṭṭhimantato sūriyassa uparimantato yojanasataṃ hoti.</p>
              <p>[03] cando ^a^V3.0046^ea^ ujukaṃ saṇikaṃ gacchati, tiriyaṃ sīghaṃ. dvīsu passesu  nakkhattatārakā gacchanti. cando dhenu viya vacchaṃ taṃ taṃ nakkhattaṃ  upasaṅkamati. nakkhattāni pana attano ṭhānaṃ na vijahanti.  sūriyassa ujukaṃ gamanaṃ sīghaṃ, tiriyaṃ gamanaṃ dandhaṃ. so  kāḷapakkhauposathato pāṭipadadivase yojanānaṃ satasahassaṃ candamaṇḍalaṃ  ohāya gacchati. atha cando lekhā viya paññāyati. pakkhassa  dutiyāya satasahassanti evaṃ yāva uposathadivasā satasahassaṃ  satasahassaṃ ohāya gacchati. atha cando anukkamena vaḍḍhitvā  uposathadivase paripuṇṇo hoti. puna pāṭipadadivase yojanānaṃ  satasahassaṃ dhāvitvā gaṇhāti. dutiyāya satasahassanti evaṃ yāva  uposathadivasā satasahassaṃ satasahassaṃ dhāvitvā gaṇhāti. atha  cando anukkamena hāyitvā uposathadivase sabbaso na paññāyati.  candaṃ heṭṭhā katvā sūriyo upari hoti. mahatiyā pātiyā  khuddakabhājanaṃ viya candamaṇḍalaṃ pidhīyati. majjhanhike gehacchāyā  viya candassa chāyā na paññāyati. so chāyāya apaññāyamānāya  dūre ṭhitānaṃ divā padīpo viya sayampi na paññāyati.</p>
              <p>[03] kati nesaṃ vīthiyoti ettha pana ajavīthi, nāgavīthi,  govīthīti tisso vīthiyo honti. tattha ajānaṃ udakaṃ paṭikūlaṃ  hoti, hatthināgānaṃ manāpaṃ. gunnaṃ sītuṇhasamatāya phāsu hoti.  tasmā yaṃ kālaṃ candimasūriyā ajavīthiṃ āruhanti, tadā devo  ekabindumpi na vassati. yadā nāgavīthiṃ ārohanti, tadā bhinnaṃ  viya nabhaṃ paggharati. yadā govīthiṃ ārohanti, tadā utusamatā  sampajjati. candimasūriyā chamāse sineruto bahi nikkhamanti,  chamāse anto vicaranti. te hi āsāḷhamāse sinerusamīpena  vicaranti. tato pare dve māse nikkhamitvā bahi vicarantā  paṭhamakattikamāse majjhena gacchanti. tato cakkavāḷābhimukhā gantvā  tayo māse cakkavāḷasamīpena ^a^P3.0868^ea^ caritvā puna nikkhamitvā ^a^M3.0052^ea^ citramāse  majjhena gantvā tato dve māse sinerubhimukhā pakkhanditvā puna  āsāḷhe sinerusamīpena caranti.</p>
              <p>[03] kittake ṭhāne ālokaṃ karontīti? ekappahārena tīsu dīpesu  ālokaṃ karonti. kathaṃ? imasmiñhi dīpe sūriyuggamanakālo  pubbavidehe majjhanhiko hoti, uttarakurūsu atthaṅgamanakālo,  aparagoyāne majjhimayāmo. pubbavidehamhi uggamanakālo uttarakurūsu  majjhanhiko, aparagoyāne atthaṅgamanakālo, idha majjhimayāmo.  uttarakurūsu uggamanakālo aparagoyāne majjhanhiko, idha  atthaṅgamanakālo, pubbavidehe majjhimayāmo. aparagoyānadīpe  uggamanakālo idha majjhanhiko, pubbavidehe atthaṅgamanakālo,  uttarakurūsu majjhimayāmoti.</p>
              <p>[03] ^b^nakkhattāni^eb^ ^a^V3.0047^ea^ ^b^tārakarūpānī^eb^ti kattikādinakkhattāni ceva  sesatārakarūpāni ca candimasūriyehi saddhiṃyeva pāturahesuṃ.  ^b^rattindivā^eb^ti tato sūriyatthaṅgamanato yāva aruṇuggamanā ratti,  aruṇuggamanato yāva sūriyatthaṅgamanā divāti evaṃ rattindivā  paññāyiṃsu. atha pañcadasa rattiyo aḍḍhamāso, dve aḍḍhamāsā  māsoti evaṃ māsaḍḍhamāsā paññāyiṃsu. atha cattāro māsā utu,  tayo utū saṃvaccharoti evaṃ utusaṃvaccharā paññāyiṃsu. </p>
              <p>[03] 122^b^.^eb^ ^b^vaṇṇavevaṇṇatā cā^eb^ti vaṇṇassa  vivaṇṇabhāvo. ^b^tesaṃ vaṇṇātimānapaccayā^eb^ti tesaṃ vaṇṇaṃ ārabbha  uppannātimānapaccayā. ^b^mānātimānajātikāna^eb^nti punappunaṃ  uppajjamānātimānasabhāvānaṃ. ^b^rasāya pathaviyā^eb^ti sampannarasattā  rasāti laddhanāmāya pathaviyā. ^b^anutthuniṃsū^eb^ti anubhāsiṃsu.  ^b^aho rasa^eb^nti aho amhākaṃ madhurarasaṃ antarahitaṃ. ^b^aggaññaṃ  akkhara^eb^nti lokuppattivaṃsakathaṃ. ^b^anusarantī^eb^ti anugacchanti. </p>
            </h4>
          </h3>
          <h3>
            <h3n> bhūmipappaṭakapātubhāvādivaṇṇanā </h3n>
            <h4>
              <h4n> </h4n>
              <p>[03] 123^b^.^eb^ ^b^evameva pāturahosī^eb^ti ediso hutvā  uṭṭhahi, antovāpiyaṃ udake chinne sukkhakalalapaṭalaṃ viya ca uṭṭhahi. </p>
              <p>[03] 124^b^.^eb^ ^b^padālatā^eb^ti ekā madhurarasā bhaddālatā.  ^b^kalambukā^eb^ti ^a^P3.0869^ea^ nāḷikā. ^b^ahu vata no^eb^ti madhurarasā vata  no padālatā ahosi. ^b^ahāyi vata no^eb^ti sā no etarahi  antarahitāti. </p>
              <p>[03] 125^b^.^eb^ ^b^akaṭṭhapāko^eb^ti ^a^M3.0053^ea^ akaṭṭheyeva bhūmibhāge uppanno.  ^b^akaṇo^eb^ti nikkuṇḍako. ^b^athuso^eb^ti nitthuso.  ^b^sugandho^eb^ti dibbagandhaṃ vāyati. ^b^taṇḍulapphalo^eb^ti  suparisuddhaṃ paṇḍaraṃ taṇḍulameva phalati. ^b^pakkaṃ paṭivirūḷha^eb^nti  sāyaṃ gahitaṭṭhānaṃ pāto pakkaṃ hoti, puna virūḷhaṃ paṭipākatikameva  gahitaṭṭhānaṃ na paññāyati. ^b^nāpadānaṃ paññāyatī^eb^ti alāyitaṃ  hutvā anūnameva paññāyati. </p>
            </h4>
          </h3>
          <h3>
            <h3n> itthipurisaliṅgādipātubhāvavaṇṇanā </h3n>
            <h4>
              <h4n> </h4n>
              <p>[03] 126^b^.^eb^ ^b^itthiyā cā^eb^ti yā pubbe manussakāle  itthī, tassa itthiliṅgaṃ pātubhavati, pubbe purisassa purisaliṅgaṃ.  mātugāmo nāma hi purisattabhāvaṃ labhanto anupubbena purisattapaccaye  dhamme ^a^V3.0048^ea^ pūretvā labhati. puriso itthattabhāvaṃ labhanto kāmesumicchācāraṃ  nissāya labhati. tadā pana pakatiyā mātugāmassa itthiliṅgaṃ,  purisassa purisaliṅgaṃ pāturahosi. ^b^upanijjhāyata^eb^nti  upanijjhāyantānaṃ olokentānaṃ. ^b^pariḷāho^eb^ti rāgapariḷāho.  ^b^seṭṭhi^eb^nti chārikaṃ. ^b^nibbuyhamānāyā^eb^ti niyyamānāya. </p>
              <p>[03] 127^b^.^eb^ ^b^adhammasammata^eb^nti taṃ paṃsukhipanādi  adhammoti sammataṃ. ^b^tadetarahi dhammasammata^eb^nti taṃ idāni  dhammoti sammataṃ, dhammoti taṃ gahetvā vicaranti. tathā hi ekaccesu  jānapadesu kalahaṃ kurumānā itthiyo ``tvaṃ kasmā kathesi? yā  gomayapiṇḍamattampi nālatthā''ti vadanti. ^b^pātabyata^eb^nti  sevitabbataṃ. ^b^sannidhikāraka^eb^nti sannidhiṃ katvā. ^b^apadānaṃ  paññāyitthā^eb^ti chinnaṭṭhānaṃ ūnameva hutvā paññāyittha.  ^b^saṇḍasaṇḍā^eb^ti ekekasmiṃ ṭhāne kalāpabandhā viya gumbagumbā hutvā. </p>
              <p>[03] 128^b^.^eb^ ^b^mariyādaṃ^eb^ ^a^P3.0870^ea^ ^b^ṭhapeyyāmā^eb^ti sīmaṃ ṭhapeyyāma.  ^b^yatra hi nāmā^eb^ti yo hi nāma. ^b^pāṇinā pahariṃsū^eb^ti  tayo vāre vacanaṃ agaṇhantaṃ pāṇinā pahariṃsu. ^b^tadagge kho^eb^ti  taṃ aggaṃ katvā. </p>
            </h4>
          </h3>
          <h3>
            <h3n> mahāsammatarājavaṇṇanā </h3n>
            <h4>
              <h4n> </h4n>
              <p>[03] 130^b^.^eb^ ^b^khīyitabbaṃ khīyeyyā^eb^ti pakāsetabbaṃ  pakāseyya khipitabbaṃ khipeyya, hāretabbaṃ hāreyyāti vuttaṃ hoti.  ^b^yo nesaṃ satto^eb^ti yo ^a^M3.0054^ea^ tesaṃ satto. ko pana soti? amhākaṃ  bodhisatto. ^b^sālīnaṃ bhāgaṃ anupadassāmā^eb^ti mayaṃ ekekassa  khettato ambaṇambaṇaṃ āharitvā tuyhaṃ sālibhāgaṃ dassāma, tayā  kiñci kammaṃ na kātabbaṃ, tvaṃ amhākaṃ jeṭṭhakaṭṭhāne tiṭṭhāti. </p>
              <p>[03] 131^b^.^eb^ ^b^akkharaṃ upanibbatta^eb^nti saṅkhā samaññā  paññatti vohāro uppanno. ^b^khattiyo khattiyotveva dutiyaṃ  akkhara^eb^nti na kevalaṃ akkharameva, te panassa khettasāmino tīhi  saṅkhehi abhisekampi akaṃsu. ^b^rañjetī^eb^ti sukheti pineti.  ^b^aggaññenā^eb^ti agganti ñātena, agge vā ñātena lokuppattisamaye  uppannena abhinibbatti ahosīti. </p>
            </h4>
          </h3>
          <h3>
            <h3n> brāhmaṇamaṇḍalādivaṇṇanā </h3n>
            <h4>
              <h4n> </h4n>
              <p>[03] 132^b^.^eb^ ^b^vītaṅgārā^eb^ ^a^V3.0049^ea^ ^b^vītadhūmā^eb^ti pacitvā  khāditabbābhāvato vigatadhūmaṅgārā. ^b^pannamusalā^eb^ti koṭṭetvā  pacitabbābhāvato patitamusalā. ^b^ghāsamesamānā^eb^ti  bhikkhācariyavasena yāgubhattaṃ pariyesantā. ^b^tamenaṃ manussā  disvā^eb^ti te ete manussā passitvā. ^b^anabhisambhuṇamānā^eb^ti  asahamānā asakkontā. ^b^ganthe karontā^eb^ti tayo vede  abhisaṅkharontā ceva vācentā ca. ^b^acchantī^eb^ti vasanti,  ``acchentī''tipi pāṭho. esevattho. ^b^hīnasammata^eb^nti  ``mante dhārenti mante vācentī''ti kho, vāseṭṭha, idaṃ tena samayena  hīnasammataṃ. ^b^tadetarahi seṭṭhasammata^eb^nti taṃ idāni ``ettake  mante dhārenti ettake mante vācentī''ti seṭṭhasammataṃ jātaṃ.  ^b^brāhmaṇamaṇḍalassā^eb^ti brāhmaṇagaṇassa. </p>
              <p>[03] 133^b^.^eb^ ^b^methunaṃ dhammaṃ samādāyā^eb^ti methunadhammaṃ  samādiyitvā. ^b^visukammante^eb^ ^a^P3.0871^ea^ ^b^payojesu^eb^nti gorakkha  vāṇijakammādike vissute uggate kammante payojesuṃ. </p>
              <p>[03] 134^b^.^eb^ ^b^suddā suddā^eb^ti tena  luddācārakammakhuddācārakammunā suddaṃ suddaṃ lahuṃ lahuṃ kucchitaṃ gacchanti,  vinassantīti attho. ^b^ahu kho^eb^ti hoti kho. </p>
              <p>[03] 135^b^.^eb^ ^b^sakaṃ^eb^ ^a^M3.0055^ea^ ^b^dhammaṃ garahamāno^eb^ti na setacchattaṃ  ussāpanamattena sujjhituṃ sakkāti evaṃ attano khattiyadhammaṃ nindamāno.  esa nayo sabbattha. ``imehi kho, vāseṭṭha, catūhi maṇḍalehī''ti  iminā imaṃ dasseti ``samaṇamaṇḍalaṃ nāma visuṃ natthi, yasmā pana  na sakkā jātiyā sujjhituṃ, attano attano sammāpaṭipattiyā visuddhi  hoti. tasmā imehi catūhi maṇḍalehi samaṇamaṇḍalassa abhinibbatti  hoti. imāni maṇḍalāni samaṇamaṇḍalaṃ anuvattanti, anuvattantāni  ca dhammeneva anuvattanti, no adhammena. samaṇamaṇḍalañhi āgamma  sammāpaṭipattiṃ pūretvā suddhiṃ pāpuṇantī''ti. </p>
            </h4>
          </h3>
          <h3>
            <h3n> duccaritādikathāvaṇṇanā </h3n>
            <h4>
              <h4n> </h4n>
              <p>[03] 136^b^.^eb^ idāni yathājātiyā na sakkā sujjhituṃ,  sammāpaṭipattiyāva sujjhanti, tamatthaṃ pākaṭaṃ karonto ^b^khattiyopi  kho, vāseṭṭhā^eb^ti desanaṃ ārabhi. tattha  ^b^micchādiṭṭhikammasamādānahetū^eb^ti micchādiṭṭhivasena  samādinnakammahetu, micchādiṭṭhikammassa vā samādānahetu. </p>
              <p>[03] 137^b^.^eb^ ^b^dvayakārī^eb^ti ^a^V3.0050^ea^ kālena kusalaṃ karoti,  kālena akusalanti evaṃ ubhayakārī. ^b^sukhadukkhappaṭisaṃvedī  hotī^eb^ti ekakkhaṇe ubhayavipākadānaṭṭhānaṃ nāma natthi. yena pana  akusalaṃ bahuṃ kataṃ hoti, kusalaṃ mandaṃ, so taṃ kusalaṃ nissāya  khattiyakule vā brāhmaṇakule vā nibbattati. atha naṃ akusalakammaṃ  kāṇampi karoti khujjampi pīṭhasappimpi. so rajjassa vā anaraho  hoti, abhisittakāle vā evaṃbhūto bhoge paribhuñjituṃ na sakkoti.  aparassa maraṇakāle dve balavamallā viya te dvepi kusalākusalakammāni  upaṭṭhahanti. tesu akusalaṃ balavataraṃ hoti, taṃ kusalaṃ paṭibāhitvā  tiracchānayoniyaṃ nibbattāpeti. kusalakammampi pavattivedanīyaṃ hoti.  tamenaṃ maṅgalahatthiṃ vā karonti maṅgalāssaṃ vā maṅgalausabhaṃ vā.  so sampattiṃ anubhavati ^a^P3.0872^ea^. idaṃ sandhāya vuttaṃ ``sukhadukkhappaṭisaṃvedī  hotī''ti. </p>
            </h4>
          </h3>
          <h3>
            <h3n> bodhipakkhiyabhāvanāvaṇṇanā </h3n>
            <h4>
              <h4n> </h4n>
              <p>[03] 138^b^.^eb^ ^b^sattannaṃ bodhipakkhiyāna^eb^nti ``cattāro  satipaṭṭhānā''ti ādikoṭṭhāsavasena sattannaṃ, paṭipāṭiyā pana  sattatiṃsāya bodhipakkhiyānaṃ dhammānaṃ ^a^M3.0056^ea^. ^b^bhāvanamanvāyā^eb^ti bhāvanaṃ  anugantvā, paṭipajjitvāti attho. ^b^parinibbāyatī^eb^ti  kilesaparinibbānena parinibbāyati. iti bhagavā cattāro vaṇṇe  dassetvā vinivattetvā paṭividdhacatusaccaṃ khīṇāsavameva devamanussesu  seṭṭhaṃ katvā dassesi. </p>
              <p>[03] 140^b^.^eb^ idāni tamevatthaṃ lokasammatassa brahmunopi  vacanadassanānusārena daḷhaṃ katvā dassento ^b^imesañhi vāseṭṭha  catunnaṃ vaṇṇāna^eb^ntiādimāha. ``brahmunāpesā''tiādi ambaṭṭhasutte  vitthāritaṃ. iti bhagavā ettakena iminā kathāmaggena  seṭṭhacchedakavādameva dassetvā suttantaṃ vinivattetvā arahattanikūṭena  desanaṃ niṭṭhāpesi. ^b^attamanā vāseṭṭhabhāradvājā^eb^ti vāseṭṭhabhāradvāja  sāmaṇerāpi hi sakamanā tuṭṭhamanā ``sādhu, sādhū''ti bhagavato  bhāsitaṃ abhinandiṃsu. idameva suttantaṃ āvajjantā anumajjantā saha  paṭisambhidāhi arahattaṃ pāpuṇiṃsūti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] aggaññasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. sampasādanīyasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> sāriputtasīhanādavaṇṇanā </h3n>
            <h4>
              <h4n> </h4n>
              <p>[03] 141^b^.^eb^ ^b^evaṃ^eb^ ^a^V3.0051^ea^ ^a^M3.0057^ea^ ^a^P3.0873^ea^  ^b^me suta^eb^nti sampasādanīyasuttaṃ.  tatrāyamanuttānapadavaṇṇanā -- ^b^nāḷandāya^eb^nti nāḷandāti  evaṃnāmake nagare, taṃ nagaraṃ gocaragāmaṃ katvā.  ^b^pāvārikambavane^eb^ti dussapāvārikaseṭṭhino ambavane. taṃ kira  tassa uyyānaṃ ahosi. so bhagavato dhammadesanaṃ sutvā bhagavati  pasanno tasmiṃ uyyāne kuṭileṇamaṇḍapādipaṭimaṇḍitaṃ bhagavato vihāraṃ  katvā niyyātesi. so vihāro jīvakambavanaṃ viya  ``pāvārikambavana''ntveva saṅkhyaṃ gato, tasmiṃ pāvārikambavane  viharatīti attho. bhagavantaṃ etadavoca -- ``evaṃpasanno ahaṃ, bhante,  bhagavatī''ti. kasmā evaṃ avoca? attano  uppannasomanassapavedanatthaṃ.</p>
              <p>[03] tatrāyamanupubbikathā -- thero kira taṃdivasaṃ kālasseva  sarīrappaṭijagganaṃ katvā sunivatthanivāsano pattacīvaramādāya  pāsādikehi abhikkantādīhi devamanussānaṃ pasādaṃ āvahanto  nāḷandavāsīnaṃ hitasukhamanubrūhayanto piṇḍāya pavisitvā pacchābhattaṃ  piṇḍapātapaṭikkanto vihāraṃ gantvā satthu vattaṃ dassetvā satthari  gandhakuṭiṃ paviṭṭhe satthāraṃ vanditvā attano divāṭṭhānaṃ agamāsi.  tattha saddhivihārikantevāsikesu vattaṃ dassetvā paṭikkantesu divāṭṭhānaṃ  sammajjitvā cammakkhaṇḍaṃ paññapetvā udakatumbato udakena hatthapāde  sītale katvā tisandhipallaṅkaṃ ābhujitvā kālaparicchedaṃ katvā  phalasamāpattiṃ samāpajji.</p>
              <p>[03] so yathāparicchinnakālavasena samāpattito vuṭṭhāya attano guṇe  anussaritumāraddho. athassa guṇe anussarato sīlaṃ āpāthamāgataṃ.  tato paṭipāṭiyāva samādhi paññā vimutti vimuttiñāṇadassanaṃ paṭhamaṃ  jhānaṃ dutiyaṃ jhānaṃ tatiyaṃ jhānaṃ catutthaṃ jhānaṃ  ākāsānañcāyatanasamāpatti viññānañcāyatanasamāpatti  ākiñcaññāyatanasamāpatti ^a^P3.0874^ea^ nevasaññānāsaññāyatanasamāpatti ^a^V3.0052^ea^  vipassanāñāṇaṃ manomayiddhiñāṇaṃ iddhividhañāṇaṃ dibbasotañāṇaṃ  cetopariyañāṇaṃ pubbenivāsānussatiñāṇaṃ dibbacakkhuñāṇaṃ...pe0...  sotāpattimaggo sotāpattiphalaṃ...pe0... arahattamaggo arahattaphalaṃ  atthapaṭisambhidā dhammapaṭisambhidā niruttipaṭisambhidā  paṭibhānapaṭisambhidā sāvakapāramīñāṇaṃ. ito paṭṭhāya  kappasatasahassādhikassa asaṅkhyeyyassa upari anomadassībuddhassa  pādamūle kataṃ abhinīhāraṃ ādiṃ katvā attano guṇe anussarato yāva  nisinnapallaṅkā guṇā upaṭṭhahiṃsu.</p>
              <p>[03] evaṃ ^a^M3.0058^ea^ thero attano guṇe anussaramāno guṇānaṃ pamāṇaṃ vā  paricchedaṃ vā daṭṭhuṃ nāsakkhi. so cintesi -- ``mayhaṃ tāva  padesañāṇe ṭhitassa sāvakassa guṇānaṃ pamāṇaṃ vā paricchedo vā natthi.  ahaṃ pana yaṃ satthāraṃ uddissa pabbajito, kīdisā nu kho tassa  guṇā''ti dasabalassa guṇe anussarituṃ āraddho. so bhagavato sīlaṃ  nissāya, samādhiṃ paññaṃ vimuttiṃ vimuttiñāṇadassanaṃ nissāya,  cattāro satipaṭṭhāne nissāya, cattāro sammappadhāne cattāro iddhipāde  cattāro magge cattāri phalāni catasso paṭisambhidā  catuyoniparicchedakañāṇaṃ cattāro ariyavaṃse nissāya dasabalassa guṇe  anussaritumāraddho.</p>
              <p>[03] tathā pañca padhāniyaṅgāni, pañcaṅgikaṃsammāsamādhiṃ,  pañcindriyāni, pañca balāni, pañca nissaraṇiyā dhātuyo, pañca  vimuttāyatanāni, pañca vimuttiparipācaniyā paññā, cha sāraṇīye  dhamme, cha anussatiṭṭhānāni, cha gārave, cha nissaraṇiyā dhātuyo, cha  satatavihāre, cha anuttariyāni, cha nibbedhabhāgiyā paññā, cha  abhiññā, cha asādhāraṇañāṇāni, satta aparihāniye dhamme, satta  ariyadhanāni, satta bojjhaṅge, satta sappurisadhamme, satta  nijjaravatthūni, satta paññā, satta dakkhiṇeyyapuggale, satta  khīṇāsavabalāni, aṭṭha paññāpaṭilābhahetū, aṭṭha sammattāni, aṭṭha  lokadhammātikkame, aṭṭha ārambhavatthūni, aṭṭha akkhaṇadesanā, aṭṭha  mahāpurisavitakke, aṭṭha abhibhāyatanāni, aṭṭha vimokkhe, nava  yonisomanasikāramūlake dhamme, nava pārisuddhipadhāniyaṅgāni, nava  sattāvāsadesanā, nava āghātappaṭivinaye, nava paññā, nava nānattāni,  nava anupubbavihāre, dasa nāthakaraṇe dhamme, dasa kasiṇāyatanāni,  dasa kusalakammapathe, dasa tathāgatabalāni, dasa sammattāni, dasa  ariyavāse, dasa asekkhadhamme, ekādasa mettānisaṃse, dvādasa  dhammacakkākāre, terasa dhutaṅgaguṇe ^a^P3.0875^ea^, cuddasa buddhañāṇāni, pañcadasa  vimuttiparipācaniye dhamme, soḷasavidhaṃ ānāpānassatiṃ, aṭṭhārasa  buddhadhamme, ekūnavīsati paccavekkhaṇañāṇāni, catucattālīsa  ñāṇavatthūni, paropaṇṇāsa kusaladhamme, sattasattati ñāṇavatthūni,  catuvīsatikoṭisatasahassasamāpattisañcaramahāvajirañāṇaṃ ^a^V3.0053^ea^ nissāya  dasabalassa guṇe anussarituṃ ārabhi.</p>
              <p>[03] tasmiṃyeva ^a^M3.0059^ea^ ca divāṭṭhāne nisinnoyeva upari ``aparaṃ pana,  bhante, etadānuttariya''nti āgamissanti soḷasa aparampariyadhammā,  tepi nissāya anussarituṃ ārabhi. so ``kusalapaññattiyaṃ anuttaro  mayhaṃ satthā, āyatanapaññattiyaṃ anuttaro, gabbhāvakkantiyaṃ anuttaro,  ādesanāvidhāsu anuttaro, dassanasamāpattiyaṃ anuttaro,  puggalapaññattiyaṃ anuttaro, padhāne anuttaro, paṭipadāsu anuttaro,  bhassasamācāre anuttaro, purisasīlasamācāre anuttaro,  anusāsanīvidhāsu anuttaro, parapuggalavimuttiñāṇe anuttaro,  sassatavādesu anuttaro, pubbenivāsañāṇe anuttaro, dibbacakkhuñāṇe  anuttaro, iddhividhe anuttaro, iminā ca iminā ca anuttaro''ti evaṃ  dasabalassa guṇe anussaranto bhagavato guṇānaṃ neva antaṃ, na pamāṇaṃ  passi. thero attanopi tāva guṇānaṃ antaṃ vā pamāṇaṃ vā nāddasa,  bhagavato guṇānaṃ kiṃ passissati? yassa yassa hi paññā mahatī  ñāṇaṃ visadaṃ, so so buddhaguṇe mahantato saddahati. lokiyamahājano  ukkāsitvāpi khipitvāpi ``namo buddhāna''nti attano attano  upanissaye ṭhatvā buddhānaṃ guṇe anussarati. sabbalokiyamahājanato  eko sotāpanno buddhaguṇe mahantato saddahati. sotāpannānaṃ satatopi  sahassatopi eko sakadāgāmī. sakadāgāmīnaṃ satatopi sahassatopi  eko anāgāmī. anāgāmīnaṃ satatopi sahassatopi eko arahā  buddhaguṇe mahantato saddahati. avasesārahantehi asīti mahātherā  buddhaguṇe mahantato saddahanti. asītimahātherehi cattāro mahātherā.  catūhi mahātherehi dve aggasāvakā. tesupi sāriputtatthero,  sāriputtattheratopi eko paccekabuddho buddhaguṇe mahantato saddahati.  sace pana sakalacakkavāḷagabbhe saṅghāṭikaṇṇena saṅghāṭikaṇṇaṃ  ^a^P3.0876^ea^ pahariyamānā nisinnā paccekabuddhā buddhaguṇe anussareyyuṃ, tehi  sabbehipi eko sabbaññubuddhova buddhaguṇe mahantato saddahati.</p>
              <p>[03] seyyathāpi nāma mahājano ``mahāsamuddo gambhīro uttāno''ti  jānanatthaṃ yottāni vaṭṭeyya, tattha koci byāmappamāṇaṃ yottaṃ vaṭṭeyya,  koci dve byāmaṃ, koci dasabyāmaṃ, koci vīsatibyāmaṃ, koci  tiṃsabyāmaṃ, koci cattālīsabyāmaṃ, koci paññāsabyāmaṃ, koci  satabyāmaṃ, koci sahassabyāmaṃ ^a^M3.0060^ea^, koci caturāsītibyāmasahassaṃ. te  nāvaṃ āruyha, samuddamajjhe uggatapabbatādimhi vā ṭhatvā attano  attano yottaṃ otāreyyuṃ, tesu yassa yottaṃ byāmamattaṃ, so  byāmamattaṭṭhāneyeva udakaṃ jānāti...pe0... yassa  caturāsītibyāmasahassaṃ, so caturāsītibyāmasahassaṭṭhāneyeva udakaṃ  jānāti. parato udakaṃ ettakanti na jānāti. mahāsamudde ^a^V3.0054^ea^ pana na  tattakaṃyeva udakaṃ, atha kho anantamaparimāṇaṃ.  caturāsītiyojanasahassaṃ gambhīro hi mahāsamuddo, evameva  ekabyāmayottato paṭṭhāya navabyāmayottena ñātaudakaṃ viya  lokiyamahājanena diṭṭhabuddhaguṇā veditabbā. dasabyāmayottena  dasabyāmaṭṭhāne ñātaudakaṃ viya sotāpannena diṭṭhabuddhaguṇā.  vīsatibyāmayottena vīsatibyāmaṭṭhāne ñātaudakaṃ viya sakadāgāminā  diṭṭhabuddhaguṇā. tiṃsabyāmayottena tiṃsabyāmaṭṭhāne ñātaudakaṃ viya  anāgāminā diṭṭhabuddhaguṇā. cattālīsabyāmayottena cattālīsabyāmaṭṭhāne  ñātaudakaṃ viya arahatā diṭṭhabuddhaguṇā. paññāsabyāmayottena  paññāsabyāmaṭṭhāne ñātaudakaṃ viya asītimahātherehi diṭṭhabuddhaguṇā.  satabyāmayottena satabyāmaṭṭhāne ñātaudakaṃ viya catūhi mahātherehi  diṭṭhabuddhaguṇā. sahassabyāmayottena sahassabyāmaṭṭhāne ñātaudakaṃ viya  mahāmoggallānattherena diṭṭhabuddhaguṇā. caturāsītibyāmasahassayottena  caturāsītibyāmasahassaṭṭhāne ñātaudakaṃ viya dhammasenāpatinā  sāriputtattherena diṭṭhabuddhaguṇā. tattha yathā so puriso mahāsamudde  udakaṃ nāma na ettakaṃyeva, anantamaparimāṇanti gaṇhāti, evameva  āyasmā sāriputto dhammanvayena anvayabuddhiyā anumānena nayaggāhena  sāvakapāramīñāṇe ṭhatvā dasabalassa ^a^P3.0877^ea^ guṇe anussaranto ``buddhaguṇā  anantā aparimāṇā''ti saddahi.</p>
              <p>[03] therena hi diṭṭhabuddhaguṇehi dhammanvayena gahetabbabuddhaguṇāyeva  bahutarā. yathā kathaṃ viya? yathā ito nava ito navāti aṭṭhārasa  yojanāni avattharitvā gacchantiyā candabhāgāya mahānadiyā puriso  sūcipāsena udakaṃ gaṇheyya, sūcipāsena gahitaudakato aggahitameva  bahu hoti. yathā vā pana puriso mahāpathavito aṅguliyā paṃsuṃ  gaṇheyya, aṅguliyā gahitapaṃsuto avasesapaṃsuyeva bahu hoti. yathā  vā pana puriso mahāsamuddābhimukhiṃ aṅguliṃ kareyya,  aṅguliabhimukhaudakato ^a^M3.0061^ea^ avasesaṃ udakaṃyeva bahu hoti. yathā ca  puriso ākāsābhimukhiṃ aṅguliṃ kareyya, aṅguliabhimukhāakāsato  sesāakāsappadesova bahu hoti. evaṃ therena diṭṭhabuddhaguṇehi adiṭṭhā  guṇāva bahūti veditabbā. vuttampi cetaṃ -- </p>
              <p>[21] ``buddhopi buddhassa bhaṇeyya vaṇṇaṃ, </p>
              <p>[27] kappampi ce aññamabhāsamāno. </p>
              <p>[26] khīyetha kappo ciradīghamantare, </p>
              <p>[22] vaṇṇo na khīyetha tathāgatassā''ti..</p>
              <p>[03] evaṃ therassa attano ca satthu ca guṇe anussarato  yamakamahānadīmahogho viya abbhantare ^a^V3.0055^ea^ pītisomanassaṃ avattharamānaṃ  vāto viya bhastaṃ, ubbhijjitvā uggataudakaṃ viya mahārahadaṃ  sakalasarīraṃ pūreti. tato therassa ``supatthitā vata me patthanā,  suladdhā me pabbajjā, yvāhaṃ evaṃvidhassa satthu santike pabbajito''ti  āvajjantassa balavataraṃ pītisomanassaṃ uppajji.</p>
              <p>[03] atha thero ``kassāhaṃ imaṃ pītisomanassaṃ āroceyya''nti  cintento añño koci samaṇo vā brāhmaṇo vā devo vā māro vā  brahmā vā mama imaṃ pasādaṃ anucchavikaṃ katvā paṭiggahetuṃ na  sakkhissati, ahaṃ imaṃ somanassaṃ satthunoyeva pavedeyyāmi, satthāva  me paṭiggaṇhituṃ sakkhissati, so hi tiṭṭhatu mama pītisomanassaṃ,  mādisassa samaṇasatassa vā samaṇasahassassa vā samaṇasatasahassassa  vā somanassaṃ pavedentassa sabbesaṃ manaṃ gaṇhanto paṭiggahetuṃ ^a^P3.0878^ea^ sakkoti.  seyyathāpi nāma aṭṭhārasa yojanāni avattharamānaṃ gacchantiṃ  candabhāgamahānadiṃ kusumbhā vā kandarā vā sampaṭicchituṃ na sakkonti,  mahāsamuddova taṃ sampaṭicchati. mahāsamuddo hi tiṭṭhatu candabhāgā,  evarūpānaṃ nadīnaṃ satampi sahassampi satasahassampi sampaṭicchati, na  cassa tena ūnattaṃ vā pūrattaṃ vā paññāyati, evameva satthā mādisassa  samaṇasatassa samaṇasahassassa samaṇasatasahassassa vā pītisomanassaṃ  pavedentassa sabbesaṃ manaṃ gaṇhanto paṭiggahetuṃ sakkoti. sesā  samaṇabrāhmaṇādayo candabhāgaṃ kusumbhakandarā viya mama somanassaṃ  sampaṭicchituṃ na sakkonti ^a^M3.0062^ea^. handāhaṃ mama pītisomanassaṃ satthunova  ārocemīti pallaṅkaṃ vinibbhujitvā cammakkhaṇḍaṃ papphoṭetvā ādāya  sāyanhasamaye pupphānaṃ vaṇṭato chijjitvā paggharaṇakāle satthāraṃ  upasaṅkamitvā attano somanassaṃ pavedento ^b^evaṃpasanno ahaṃ,  bhante^eb^tiādimāha. tattha ^b^evaṃpasanno^eb^ti evaṃ uppannasaddho, evaṃ  saddahāmīti attho. ^b^bhiyyobhiññataro^eb^ti bhiyyataro abhiññāto,  bhiyyatarābhiñño vā, uttaritarañāṇoti attho. ^b^sambodhiya^eb^nti  sabbaññutaññāṇe arahattamaggañāṇe vā, arahattamaggeneva hi buddhaguṇā  nippadesā gahitā honti. dve hi aggasāvakā arahattamaggeneva  sāvakapāramīñāṇaṃ paṭilabhanti. paccekabuddhā paccekabodhiñāṇaṃ. buddhā  sabbaññutaññāṇañceva sakale ca buddhaguṇe. sabbañhi nesaṃ  arahattamaggeneva ijjhati. tasmā arahattamaggañāṇaṃ sambodhi nāma  hoti. tena uttaritaro bhagavatā natthi. tenāha ``bhagavatā  bhiyyobhiññataro yadidaṃ sambodhiya''nti. </p>
              <p>[03] 142^b^.^eb^ ^b^uḷārā^eb^ti seṭṭhā. ayañhi uḷārasaddo  ``uḷārāni khādanīyāni khādantī''tiādīsu (ma0 ni0 1.366)  madhure āgacchati. ``uḷārāya khalu bhavaṃ, vacchāyano ^a^V3.0056^ea^, samaṇaṃ  gotamaṃ pasaṃsāya pasaṃsatī''tiādīsu (ma0 ni0 3.280) seṭṭhe.  ``appamāṇo uḷāro obhāso''tiādīsu (dī0 ni0 2.32) vipule.  svāyamidha seṭṭhe āgato. tena vuttaṃ -- ``uḷārāti seṭṭhā''ti.  ^b^āsabhī^eb^ti usabhassa vācāsadisī acalā asampavedhī.  ^b^ekaṃso gahito^eb^ti anussavena vā ācariyaparamparāya vā  itikirāya ^a^P3.0879^ea^ vā piṭakasampadānena vā ākāraparivitakkena vā  diṭṭhinijjhānakkhantiyā vā takkahetu vā nayahetu vā akathetvā  paccakkhato ñāṇena paṭivijjhitvā viya ekaṃso gahito,  sanniṭṭhānakathāva kathitāti attho.</p>
              <p>[03] ^b^sīhanādo^eb^ti seṭṭhanādo, neva dandhāyantena na gaggarāyantena  sīhena viya uttamanādo naditoti attho. ^b^kiṃ te sāriputtā^eb^ti  imaṃ desanaṃ kasmā ārabhīti? anuyogadāpanatthaṃ. ekacco hi  sīhanādaṃ naditvā attano sīhanāde anuyogaṃ dātuṃ na sakkoti,  nighaṃsanaṃ nakkhamati, lepe patitamakkaṭo viya hoti. yathā dhamamānaṃ  aparisuddhalohaṃ jhāyitvā jhāmāṅgāro hoti, evaṃ jhāmaṅgāro viya  hoti ^a^M3.0063^ea^. eko sīhanāde anuyogaṃ dāpiyamāno dātuṃ sakkoti,  nighaṃsanaṃ khamati, dhamamānaṃ niddosajātarūpaṃ viya adhikataraṃ sobhati,  tādiso thero. tena naṃ bhagavā ``anuyogakkhamo aya''nti ñatvā  sīhanāde anuyogadāpanatthaṃ imampi desanaṃ ārabhi.</p>
              <p>[03] tattha ^b^sabbe te^eb^ti sabbe te tayā.  ^b^evaṃsīlā^eb^tiādīsu lokiyalokuttaravasena sīlādīni pucchati.  tesaṃ vitthārakathā mahāpadāne kathitāva.</p>
              <p>[03] ^b^kiṃ pana te, sāriputta, ye te bhavissantī^eb^ti atītā ca  tāva niruddhā, apaṇṇattikabhāvaṃ gatā dīpasikhā viya nibbutā, evaṃ  niruddhe apaṇṇattikabhāvaṃ gate tvaṃ kathaṃ jānissasi, anāgatabuddhānaṃ  pana guṇā kinti tayā attano cittena paricchinditvā viditāti  pucchanto evamāha. ^b^kiṃ pana te, sāriputta, ahaṃ etarahī^eb^ti  anāgatāpi buddhā ajātā anibbattā anuppannā, tepi kathaṃ tvaṃ  jānissasi? tesañhi jānanaṃ apade ākāse padadassanaṃ viya hoti.  idāni mayā saddhiṃ ekavihāre vasasi, ekato bhikkhāya carasi,  dhammadesanākāle dakkhiṇapasse nisīdasi, kiṃ pana mayhaṃ guṇā  attano cetasā paricchinditvā viditā tayāti anuyuñjanto evamāha.</p>
              <p>[03] thero pana pucchite pucchite ``no hetaṃ, bhante''ti paṭikkhipati.  therassa ca viditampi atthi ^a^V3.0057^ea^ aviditampi atthi, kiṃ so attano  viditaṭṭhāne paṭikkhepaṃ karoti, aviditaṭṭhāneti? viditaṭṭhāne na  karoti, aviditaṭṭhāneyeva karotīti. thero kira anuyoge āraddheyeva  aññāsi. na ayaṃ anuyogo sāvakapāramīñāṇe, sabbaññutaññāṇe  ayaṃ anuyogoti attano sāvakapāramīñāṇe paṭikkhepaṃ akatvā  aviditaṭṭhāne ^a^P3.0880^ea^ sabbaññutaññāṇe paṭikkhepaṃ karoti. tena idampi  dīpeti ``bhagavā mayhaṃ atītānāgatapaccuppannānaṃ buddhānaṃ  sīlasamādhipaññāvimuttikāraṇajānanasamatthaṃ sabbaññutaññāṇaṃ natthī''ti.</p>
              <p>[03] ^b^etthā^eb^ti etesu atītādibhedesu buddhesu. ^b^atha  kiñcarahī^eb^ti atha kasmā evaṃ ñāṇe asati tayā evaṃ kathitanti  vadati. </p>
              <p>[03] 143^b^.^eb^ ^b^dhammanvayo^eb^ti dhammassa paccakkhato  ñāṇassa anuyogaṃ anugantvā uppannaṃ anumānañāṇaṃ nayaggāho vidito.  sāvakapāramīñāṇe ṭhatvāva imināva ^a^M3.0064^ea^ ākārena jānāmi bhagavāti  vadati. therassa hi nayaggāho appamāṇo apariyanto. yathā  sabbaññutaññāṇassa pamāṇaṃ vā pariyanto vā natthi, evaṃ  dhammasenāpatino nayaggāhassa. tena so ``iminā evaṃvidho,  iminā anuttaro satthā''ti jānāti. therassa hi nayaggāho  sabbaññutaññāṇagatiko eva. idāni taṃ nayaggāhaṃ pākaṭaṃ kātuṃ  upamāya dassento ^b^seyyathāpi, bhante^eb^tiādimāha. tattha yasmā  majjhimapadese nagarassa uddhāpapākārādīni thirāni vā hontu,  dubbalāni vā, sabbaso vā pana mā hontu, corāsaṅkā na hoti,  tasmā taṃ aggahetvā paccantimanagaranti āha. ^b^daḷhuddhāpa^eb^nti  thirapākārapādaṃ. ^b^daḷhapākāratoraṇa^eb^nti thirapākārañceva  thirapiṭṭhasaṅghāṭañca. ^b^ekadvāra^eb^nti kasmā āha? bahudvāre hi  nagare bahūhi paṇḍitadovārikehi bhavitabbaṃ. ekadvāre ekova vaṭṭati.  therassa ca paññāya sadiso añño natthi. tasmā attano  paṇḍitabhāvassa opammatthaṃ ekaṃyeva dovārikaṃ dassetuṃ ekadvāra''nti  āha. ^b^paṇḍito^eb^ti paṇḍiccena samannāgato. ^b^byatto^eb^ti  veyyattiyena samannāgato visadañāṇo. ^b^medhāvī^eb^ti  ṭhānuppattikapaññāsaṅkhātāya medhāya samannāgato.  ^b^anupariyāyapatha^eb^nti anupariyāyanāmakaṃ pākāramaggaṃ.  ^b^pākārasandhi^eb^nti dvinnaṃ iṭṭhakānaṃ apagataṭṭhānaṃ.  ^b^pākāravivara^eb^nti pākārassa chinnaṭṭhānaṃ.</p>
              <p>[03] ^b^cetaso upakkilese^eb^ti pañca nīvaraṇāni cittaṃ  upakkilesenti kiliṭṭhaṃ ^a^P3.0881^ea^ karonti upatāpenti vibādhenti, tasmā  ``cetaso upakkilesā''ti vuccanti. ^b^paññāya dubbalīkaraṇe^eb^ti  nīvaraṇā uppajjamānā anuppannāya paññāya uppajjituṃ na denti,  uppannāya paññāya vaḍḍhituṃ na ^a^V3.0058^ea^ denti, tasmā ``paññāya  dubbalīkaraṇā''ti vuccanti. ^b^suppatiṭṭhitacittā^eb^ti catūsu  satipaṭṭhānesu suṭṭhu ṭhapitacittā hutvā. ^b^satta bojjhaṅge  yathābhūta^eb^nti satta bojjhaṅge yathāsabhāvena bhāvetvā. ^b^anuttaraṃ  sammāsambodhi^eb^nti arahattaṃ sabbaññutaññāṇaṃ vā paṭivijjhiṃsūti  dasseti.</p>
              <p>[03] apicettha satipaṭṭhānāti vipassanā. sambojjhaṅgā maggo.  anuttarāsammāsambodhi arahattaṃ. satipaṭṭhānāti vā maggāti vā  bojjhaṅgamissakā. sammāsambodhi arahattameva.  dīghabhāṇakamahāsīvatthero panāha ``satipaṭṭhāne ^a^M3.0065^ea^ vipassanāti gahetvā  bojjhaṅge maggo ca sabbaññutaññāṇañcāti gahite sundaro pañho  bhaveyya, na panevaṃ gahita''nti. iti thero sabbaññubuddhānaṃ  nīvaraṇappahāne satipaṭṭhānabhāvanāya sambodhiyañca majjhe  bhinnasuvaṇṇarajatānaṃ viya nānattābhāvaṃ dasseti.</p>
              <p>[03] idha ṭhatvā upamā saṃsandetabbā -- āyasmā hi sāriputto  paccantanagaraṃ dassesi, pākāraṃ dassesi, pariyāyapathaṃ dassesi, dvāraṃ  dassesi, paṇḍitadovārikaṃ dassesi, nagaraṃ pavesanakanikkhamanake  oḷārike pāṇe dassesi, paṇḍitadovārikassa tesaṃ pāṇānaṃ  pākaṭabhāvañca dassesi. tattha kiṃ kena sadisanti ce. nagaraṃ viya  hi nibbānaṃ, pākāro viya sīlaṃ, pariyāyapatho viya hirī, dvāraṃ  viya ariyamaggo, paṇḍitadovāriko viya dhammasenāpati,  nagarappavisanakanikkhamanakaoḷārikapāṇā viya atītānāgatapaccuppannā  buddhā, dovārikassa tesaṃ pāṇānaṃ pākaṭabhāvo viya āyasmato  sāriputtassa atītānāgatapaccuppannabuddhānaṃ sīlasamathādīhi pākaṭabhāvo.  ettāvatā therena bhagavā evamahaṃ sāvakapāramīñāṇe ṭhatvā dhammanvayena  nayaggāhena jānāmīti attano sīhanādassa anuyogo dinno hoti. </p>
              <p>[03] 144^b^.^eb^ ^b^idhāhaṃ, bhante, yena bhagavā^eb^ti imaṃ desanaṃ  kasmā ārabhi ^a^P3.0882^ea^? sāvakapāramīñāṇassa nipphattidassanatthaṃ.  ayañhettha adhippāyo, bhagavā ahaṃ sāvakapāramīñāṇaṃ paṭilabhanto  pañcanavutipāsaṇḍe na aññaṃ ekampi samaṇaṃ vā brāhmaṇaṃ vā  upasaṅkamitvā sāvakapāramīñāṇampi paṭilabhiṃ, tumheyeva upasaṅkamitvā  tumhe payirupāsanto paṭilabhinti. tattha ^b^idhā^eb^ti nipātamattaṃ.  ^b^upasaṅkamiṃ dhammasavanāyā^eb^ti tumhe upasaṅkamanto panāhaṃ na  cīvarādihetu upasaṅkamanto, dhammasavanatthāya upasaṅkamanto. evaṃ  upasaṅkamitvā sāvakapāramīñāṇaṃ paṭilabhiṃ. kadā pana thero  dhammasavanatthāya upasaṅkamantoti. sūkarakhataleṇe  bhāgineyyadīghanakhaparibbājakassa vedanāpariggahasuttantakathanadivase  (ma0 ni0 2.205) ^a^V3.0059^ea^ upasaṅkamanto, tadāyeva sāvakapāramīñāṇaṃ  paṭilabhīti. taṃdivasañhi thero tālavaṇṭaṃ gahetvā bhagavantaṃ bījamāno  ṭhito taṃ desanaṃ sutvā tattheva sāvakapāramīñāṇaṃ ^a^M3.0066^ea^ hatthagataṃ akāsi.  ^b^uttaruttaraṃ paṇītapaṇīta^eb^nti uttaruttarañceva paṇītapaṇītañca katvā  desesi. ^b^kaṇhasukkasappaṭibhāga^eb^nti kaṇhañceva sukkañca. tañca  kho sappaṭibhāgaṃ savipakkhaṃ katvā. kaṇhaṃ paṭibāhitvā sukkaṃ, sukkaṃ  paṭibāhitvā kaṇhanti evaṃ sappaṭibhāgaṃ katvā kaṇhasukkaṃ desesi, kaṇhaṃ  desentopi ca saussāhaṃ savipākaṃ desesi, sukkaṃ desentopi saussāhaṃ  savipākaṃ desesi.</p>
              <p>[03] ^b^tasmiṃ dhamme abhiññā idhekaccaṃ dhammaṃ dhammesu  niṭṭhamagama^eb^nti tasmiṃ desite dhamme ekaccaṃ dhammaṃ nāma  sāvakapāramīñāṇaṃ sañjānitvā dhammesu niṭṭhamagamaṃ. katamesu dhammesūti?  catusaccadhammesu. etthāyaṃ therasallāpo, kāḷavallavāsī sumatthero  tāva vadati ``catusaccadhammesu idāni niṭṭhagamanakāraṇaṃ natthi.  assajimahāsāvakassa hi diṭṭhadivaseyeva so paṭhamamaggena  catusaccadhammesu niṭṭhaṃ gato, aparabhāge sūkarakhataleṇadvāre upari tīhi  maggehi catusaccadhammesu niṭṭhaṃ gato, imasmiṃ pana ṭhāne ^a^P3.0883^ea^ `dhammesū'ti  buddhaguṇesu niṭṭhaṃ gato''ti. lokantaravāsī cūḷasīvatthero pana  ``sabbaṃ tatheva vatvā imasmiṃ pana ṭhāne `dhammesū'ti arahatte niṭṭhaṃ  gato''ti āha. dīghabhāṇakatipiṭakamahāsīvatthero pana ``tatheva  purimavādaṃ vatvā imasmiṃ pana ṭhāne `dhammesū'ti sāvakapāramīñāṇe  niṭṭhaṃ gato''ti vatvā ``buddhaguṇā pana nayato āgatā''ti āha.</p>
              <p>[03] ^b^satthari pasīdi^eb^nti evaṃ sāvakapāramīñāṇadhammesu niṭṭhaṃ  gantvā bhiyyosomattāya ``sammāsambuddho vata so bhagavā''ti satthari  pasīdiṃ. ^b^svākkhāto bhagavatā dhammo^eb^ti suṭṭhu akkhāto  sukathito niyyāniko maggo phalatthāya niyyāti  rāgadosamohanimmadanasamattho.</p>
              <p>[03] ^b^suppaṭipanno saṅgho^eb^ti buddhassa bhagavato sāvakasaṅghopi  vaṅkādidosavirahitaṃ sammāpaṭipadaṃ paṭipannattā suppaṭipannoti pasannomhi  bhagavatīti dasseti. </p>
            </h4>
          </h3>
          <h3>
            <h3n> kusaladhammadesanāvaṇṇanā </h3n>
            <h4>
              <h4n> </h4n>
              <p>[03] 145^b^.^eb^ idāni divāṭṭhāne nisīditvā samāpajjite  soḷasa aparāpariyadhamme dassetuṃ ^b^aparaṃ pana bhante  etadānuttariya^eb^nti desanaṃ ārabhi. tattha ^a^M3.0067^ea^ ^b^anuttariya^eb^nti  anuttarabhāvo. ^b^yathā bhagavā^eb^ ^a^V3.0060^ea^ ^b^dhammaṃ desetī^eb^ti yathā yenākārena  yāya desanāya bhagavā dhammaṃ deseti, sā tumhākaṃ desanā anuttarāti  vadati. ^b^kusalesu dhammesū^eb^ti tāya desanāya desitesu kusalesu  dhammesupi bhagavāva anuttaroti dīpeti. yā vā sā desanā, tassā  bhūmiṃ dassentopi ``kusalesu dhammesū''ti āha. ^b^tatrime kusalā  dhammā^eb^ti tatra kusalesu dhammesūti vuttapade ime kusalā dhammā  nāmāti veditabbā. tattha ārogyaṭṭhena, anavajjaṭṭhena,  kosallasambhūtaṭṭhena, niddarathaṭṭhena, sukhavipākaṭṭhenāti pañcadhā kusalaṃ  veditabbaṃ. tesu jātakapariyāyaṃ patvā ārogyaṭṭhena kusalaṃ vaṭṭati.  suttantapariyāyaṃ patvā anavajjaṭṭhena. abhidhammapariyāyaṃ patvā  kosallasambhūtaniddarathasukhavipākaṭṭhena. imasmiṃ pana ṭhāne  bāhitikasuttantapariyāyena (ma0 ni0 2.358) anavajjaṭṭhena kusalaṃ  daṭṭhabbaṃ.</p>
              <p>[03] ^b^cattāro satipaṭṭhānā^eb^ti cuddasavidhena  kāyānupassanāsatipaṭṭhānaṃ, navavidhena vedanānupassanāsatipaṭṭhānaṃ  ^a^P3.0884^ea^, soḷasavidhena cittānupassanāsatipaṭṭhānaṃ, pañcavidhena  dhammānupassanāsatipaṭṭhānanti evaṃ nānānayehi vibhajitvā  samathavipassanāmaggavasena lokiyalokuttaramissakā cattāro satipaṭṭhānā  desitā. phalasatipaṭṭhānaṃ pana idha anadhippetaṃ. ^b^cattāro  sammappadhānā^eb^ti paggahaṭṭhena ekalakkhaṇā, kiccavasena nānākiccā.  ``idha bhikkhu anuppannānaṃ pāpakānaṃ akusalānaṃ dhammānaṃ  anuppādāyā''tiādinā nayena samathavipassanāmaggavasena  lokiyalokuttaramissakāva cattāro sammappadhānā desitā.  ^b^cattāro iddhipādā^eb^ti ijjhanaṭṭhena ekasaṅgahā, chandādivasena  nānāsabhāvā. ``idha bhikkhu chandasamādhipadhānasaṅkhārasamannāgataṃ  iddhipādaṃ bhāvetī''tiādinā nayena samathavipassanāmaggavasena  lokiyalokuttaramissakāva cattāro iddhipādā desitā.</p>
              <p>[03] ^b^pañcindriyānī^eb^ti ādhipateyyaṭṭhena ekalakkhaṇāni,  adhimokkhādisabhāvavasena nānāsabhāvāni.  samathavipassanāmaggavaseneva ca lokiyalokuttaramissakāni saddhādīni  pañcindriyāni desitāni. ^b^pañca balānī^eb^ti upatthambhanaṭṭhena  akampiyaṭṭhena vā ekasaṅgahāni, salakkhaṇena nānāsabhāvāni ^a^M3.0068^ea^.  samathavipassanāmaggavaseneva lokiyalokuttaramissakāni saddhādīni  pañca balāni desitāni. ^b^satta bojjhaṅgā^eb^ti niyyānaṭṭhena  ekasaṅgahā, upaṭṭhānādinā salakkhaṇena nānāsabhāvā. samathavipassanā  maggavaseneva lokiyalokuttaramissakā satta bojjhaṅgā desitā.</p>
              <p>[03] ^b^ariyo aṭṭhaṅgiko maggo^eb^ti hetuṭṭhena ekasaṅgaho,  dassanādinā salakkhaṇena nānāsabhāvo. samathavipassanāmaggavaseneva  ^a^V3.0061^ea^ lokiyalokuttaramissako ariyo aṭṭhaṅgiko maggo desitoti attho.</p>
              <p>[03] ^b^idha, bhante, bhikkhu āsavānaṃ khayā^eb^ti idaṃ kimatthaṃ  āraddhaṃ? sāsanassa pariyosānadassanatthaṃ. sāsanassa hi na kevalaṃ  maggeneva pariyosānaṃ hoti, arahattaphalena pana hoti. tasmā taṃ  dassetuṃ idamāraddhanti veditabbaṃ. ^b^etadānuttariyaṃ, bhante, kusalesu  dhammesū^eb^ti bhante yā ayaṃ kusalesu dhammesu evaṃdesanā, etadānuttariyaṃ.  ^b^taṃ^eb^ ^a^P3.0885^ea^ ^b^bhagavā^eb^ti taṃ desanaṃ bhagavā asesaṃ sakalaṃ abhijānāti.  ^b^taṃ bhagavato^eb^ti taṃ desanaṃ bhagavato asesaṃ abhijānato.  ^b^uttari abhiññeyyaṃ natthī^eb^ti taduttari abhijānitabbaṃ natthi, ayaṃ  nāma ito añño dhammo vā puggalo vā yaṃ bhagavā na jānātīti idaṃ  natthi. ^b^yadabhijānaṃ añño samaṇo vā^eb^ti yaṃ tumhehi  anabhiññātaṃ, taṃ añño samaṇo vā brāhmaṇo vā abhijānanto bhagavatā  bhiyyobhiññataro assa, adhikatarapañño bhaveyya. ^b^yadidaṃ  kusalesu dhammesū^eb^ti ettha ^b^yadida^eb^nti nipātamattaṃ, kusalesu  dhammesu bhagavatā uttaritaro natthīti ayametthattho. iti bhagavāva  kusalesu dhammesu anuttaroti dassento ``imināpi kāraṇena  evaṃpasanno ahaṃ, bhante, bhagavatī''ti dīpeti. ito paresu ^b^aparaṃ  panā^eb^tiādīsu visesamattameva vaṇṇayissāma. purimavārasadisaṃ pana  vuttanayeneva veditabbaṃ. </p>
            </h4>
          </h3>
          <h3>
            <h3n> āyatanapaṇṇattidesanāvaṇṇanā </h3n>
            <h4>
              <h4n> </h4n>
              <p>[03] 146^b^.^eb^ ^b^āyatanapaṇṇattīsū^eb^ti āyatanapaññāpanāsu.  idāni tā āyatanapaññattiyo dassento ^b^chayimāni,  bhante^eb^tiādimāha. āyatanakathā panesā visuddhimagge vitthārena  kathitā, tena na taṃ vitthārayissāma, tasmā tattha vuttanayeneva sā  vitthārato veditabbā.</p>
              <p>[03] ^b^etadānuttariyaṃ^eb^ ^a^M3.0069^ea^, ^b^bhante, āyatanapaṇṇattīsū^eb^ti yāyaṃ  āyatanapaṇṇattīsu ajjhattikabāhiravavatthānādivasena evaṃ desanā,  etadānuttariyaṃ. sesaṃ vuttanayameva. </p>
            </h4>
          </h3>
          <h3>
            <h3n> gabbhāvakkantidesanāvaṇṇanā </h3n>
            <h4>
              <h4n> </h4n>
              <p>[03] 147^b^.^eb^ ^b^gabbhāvakkantīsū^eb^ti gabbhokkamanesu. tā  gabbhāvakkantiyo dassento ^b^catasso imā, bhante^eb^tiādimāha.  tattha ^b^asampajāno^eb^ti ajānanto sammūḷho hutvā.  ^b^mātukucchiṃ okkamatī^eb^ti ^a^V3.0062^ea^ paṭisandhivasena pavisati.  ^b^ṭhātī^eb^ti vasati. ^b^nikkhamatī^eb^ti nikkhamantopi  asampajāno sammūḷhova nikkhamati. ^b^ayaṃ paṭhamā^eb^ti ayaṃ  pakatilokiyamanussānaṃ paṭhamā gabbhāvakkanti.</p>
              <p>[03] ^b^sampajāno mātukucchiṃ okkamatī^eb^ti okkamanto sampajāno  asammūḷho hutvā okkamati.</p>
              <p>[03] ^b^ayaṃ^eb^ ^a^P3.0886^ea^ ^b^dutiyā^eb^ti ayaṃ asītimahātherānaṃ sāvakānaṃ dutiyā  gabbhāvakkanti. te hi pavisantāva jānanti, vasantā ca nikkhamantā  ca na jānanti.</p>
              <p>[03] ^b^ayaṃ tatiyā^eb^ti ayaṃ dvinnañca aggasāvakānaṃ  paccekabodhisattānañca tatiyā gabbhāvakkanti. te kira kammajehi  vātehi adhosirā uddhaṃpādā anekasataporise papāte viya yonimukhe  khittā tāḷacchiggaḷena hatthī viya sambādhena yonimukhena  nikkhamamānā anantaṃ dukkhaṃ pāpuṇanti. tena nesaṃ ``mayaṃ  nikkhamamhā''ti sampajānatā na hoti. evaṃ pūritapāramīnampi ca  sattānaṃ evarūpe ṭhāne mahantaṃ dukkhaṃ uppajjatīti alameva gabbhāvāse  nibbindituṃ alaṃ virajjituṃ.</p>
              <p>[03] ^b^ayaṃ catutthā^eb^ti ayaṃ sabbaññubodhisattānaṃ vasena catutthā  gabbhāvakkanti. sabbaññubodhisattā hi mātukucchismiṃ paṭisandhiṃ  gaṇhantāpi jānanti, tattha vasantāpi jānanti, nikkhamantāpi  jānanti, nikkhamanakālepi ca te kammajavātā uddhaṃpāde adhosire  katvā khipituṃ na sakkonti, dve hatthe pasāretvā akkhīni ummīletvā  ṭhitakāva nikkhamanti. bhavaggaṃ upādāya avīciantare añño tīsu  kālesu sampajāno nāma natthi ṭhapetvā sabbaññubodhisatte. teneva  nesaṃ mātukucchiṃ okkamanakāle ca nikkhamanakāle ^a^M3.0070^ea^ ca  dasasahassilokadhātu kampatīti. sesamettha vuttanayeneva veditabbaṃ. </p>
            </h4>
          </h3>
          <h3>
            <h3n> ādesanavidhādesanāvaṇṇanā </h3n>
            <h4>
              <h4n> </h4n>
              <p>[03] 148^b^.^eb^ ^b^ādesanavidhāsū^eb^ti ādesanakoṭṭhāsesu.  idāni tā ādesanavidhā dassento ^b^catasso imā^eb^tiādimāha.  ^b^nimittena ādisatī^eb^ti āgatanimittena gatanimittena  ṭhitanimittena vā idaṃ nāma bhavissatīti katheti.</p>
              <p>[03] tatridaṃ ^a^V3.0063^ea^ vatthu -- eko rājā tisso muttā gahetvā purohitaṃ  pucchi ``kiṃ me, ācariya, hatthe''ti? so ito cito ca  olokesi. tena ca samayena ekā sarabū ``makkhikaṃ  gahessāmī''ti pakkhandi, gahaṇakāle makkhikā palātā, so  makkhikāya muttattā ``muttā mahārājā''ti āha. muttā tāva hotu,  kati muttāti? so puna nimittaṃ olokesi. atha avidūre kukkuṭo  tikkhattuṃ saddaṃ nicchāresi. brāhmaṇo ``tisso mahārājā''ti āha.  evaṃ ekacco āgatanimittena katheti. etenupāyena gataṭhitani  mittehipi kathanaṃ veditabbaṃ.</p>
              <p>[03] ^b^amanussāna^eb^nti yakkhapisācādīnaṃ. ^b^devatāna^eb^nti  ^a^P3.0887^ea^ cātumahārājikādīnaṃ. ^b^saddaṃ sutvā^eb^ti aññassa cittaṃ ñatvā  kathentānaṃ saddaṃ sutvā. ^b^vitakkavipphārasadda^eb^nti  vitakkavipphāravasena uppannaṃ vippalapantānaṃ suttapamattādīnaṃ saddaṃ.  ^b^sutvā^eb^ti taṃ saddaṃ sutvā. yaṃ vitakkayato tassa so saddo  uppanno, tassa vasena ``evampi te mano''ti ādisati.  ^b^manosaṅkhārā paṇihitā^eb^ti cittasaṅkhārā suṭṭhapitā.  ^b^vitakkessatī^eb^ti vitakkayissati pavattessatīti pajānāti.  jānanto ca āgamanena jānāti, pubbabhāgena jānāti,  antosamāpattiyaṃ cittaṃ oloketvā jānāti. ^b^āgamanena  jānāti^eb^ nāma kasiṇaparikammakāleyeva yenākārena esa  kasiṇabhāvanaṃ āraddho paṭhamajjhānaṃ vā...pe0... catutthajjhānaṃ vā  aṭṭhasamāpattiyo vā nibbattessatīti jānāti. ^b^pubbabhāgena  jānāti^eb^ nāma samathavipassanāya āraddhāyeva jānāti, yenākārena  esa vipassanaṃ āraddho sotāpattimaggaṃ vā nibbattessati,  sakadāgāmimaggaṃ vā nibbattessati, anāgāmimaggaṃ vā nibbattessati,  arahattamaggaṃ vā nibbattessatīti jānāti. ^b^antosamāpattiyaṃ  cittaṃ oloketvā jānāti^eb^ nāma yenākārena imassa manosaṅkhārā  suṭṭhapitā, imassa nāma cittassa anantarā ^a^M3.0071^ea^ imaṃ nāma vitakkaṃ  vitakkessati. ito vuṭṭhitassa etassa hānabhāgiyo vā samādhi  bhavissati, ṭhitibhāgiyo vā visesabhāgiyo vā nibbedhabhāgiyo vā  abhiññāyo vā nibbattessatīti jānāti.</p>
              <p>[03] tattha puthujjano cetopariyañāṇalābhī puthujjanānaṃyeva cittaṃ  jānāti, na ariyānaṃ. ariyesupi heṭṭhimo heṭṭhimo uparimassa  uparimassa cittaṃ na jānāti, uparimo pana heṭṭhimassa jānāti.  etesu ca sotāpanno sotāpattiphalasamāpattiṃ samāpajjati.  sakadāgāmī, anāgāmī, arahā, arahattaphalasamāpattiṃ samāpajjati.  uparimo heṭṭhimaṃ na samāpajjati. tesañhi heṭṭhimā heṭṭhimā samāpatti  tatrupapattiyeva hoti. ^b^tatheva taṃ hotī^eb^ti idaṃ ekaṃsena tatheva  hoti. cetopariyañāṇavasena ñātañhi aññathābhāvī nāma natthi.  sesaṃ purimanayeneva yojetabbaṃ. </p>
            </h4>
          </h3>
          <h3>
            <h3n> dassanasamāpattidesanāvaṇṇanā </h3n>
            <h4>
              <h4n> </h4n>
              <p>[03] 149^b^.^eb^ ^b^ātappamanvāyā^eb^tiādi ^a^V3.0064^ea^ brahmajāle  vitthāritameva. ayaṃ panettha ^a^P3.0888^ea^ saṅkhepo, ^b^ātappa^eb^nti vīriyaṃ.  tadeva padahitabbato ^b^padhānaṃ.^eb^ anuyuñjitabbato ^b^anuyogo.^eb^  ^b^appamāda^eb^nti satiavippavāsaṃ. ^b^sammāmanasikāra^eb^nti  anicce aniccantiādivasena pavattaṃ upāyamanasikāraṃ.  ^b^cetosamādhi^eb^nti paṭhamajjhānasamādhiṃ. ^b^ayaṃ paṭhamā  dassanasamāpattī^eb^ti ayaṃ dvattiṃ sākāraṃ paṭikūlato manasikatvā  paṭikūladassanavasena uppāditā paṭhamajjhānasamāpatti paṭhamā  dassanasamāpatti nāma, sace pana taṃ jhānaṃ pādakaṃ katvā sotāpanno  hoti, ayaṃ nippariyāyeneva paṭhamā dassanasamāpatti.</p>
              <p>[03] ^b^atikkamma cā^eb^ti atikkamitvā ca.  ^b^chavimaṃsalohita^eb^nti chaviñca maṃsañca lohitañca. ^b^aṭṭhiṃ  paccavekkhatī^eb^ti aṭṭhi aṭṭhīti paccavekkhati. aṭṭhi aṭṭhīti  paccavekkhitvā uppāditā aṭṭhiārammaṇā  dibbacakkhupādakajjhānasamāpatti dutiyā dassanasamāpatti nāma. sace  pana taṃ jhānaṃ pādakaṃ katvā sakadāgāmimaggaṃ nibbatteti. ayaṃ  nippariyāyena dutiyā dassanasamāpatti. kāḷavallavāsī sumatthero  pana ``yāva tatiyamaggā vaṭṭatī''ti āha.</p>
              <p>[03] ^b^viññāṇasota^eb^nti ^a^M3.0072^ea^ viññāṇameva. ^b^ubhayato  abbocchinna^eb^nti dvīhipi bhāgehi acchinnaṃ. ^b^idha loke  patiṭṭhitañcā^eb^ti chandarāgavasena imasmiñca loke patiṭṭhitaṃ.  dutiyapadepi eseva nayo. kammaṃ vā kammato upagacchantaṃ idha loke  patiṭṭhitaṃ nāma. kammabhavaṃ ākaḍḍhantaṃ paraloke patiṭṭhitaṃ nāma.  iminā kiṃ kathitaṃ? sekkhaputhujjanānaṃ cetopariyañāṇaṃ kathitaṃ.  sekkhaputhujjanānañhi cetopariyañāṇaṃ tatiyā dassanasamāpatti nāma.</p>
              <p>[03] ^b^idha loke appatiṭṭhitañcā^eb^ti nicchandarāgattā idhaloke ca  appatiṭṭhitaṃ. dutiyapadepi eseva nayo. kammaṃ vā kammato na  upagacchantaṃ idha loke appatiṭṭhitaṃ nāma. kammabhavaṃ anākaḍḍhantaṃ  paraloke appatiṭṭhitaṃ nāma. iminā kiṃ kathitaṃ? khīṇāsavassa  cetopariyañāṇaṃ kathitaṃ. khīṇāsavassa hi cetopariyañāṇaṃ catutthā  dassanasamāpatti nāma.</p>
              <p>[03] apica dvattiṃsākāre āraddhavipassanāpi ^a^P3.0889^ea^ paṭhamā dassanasamāpatti.  aṭṭhiārammaṇe āraddhavipassanā dutiyā dassanasamāpatti.  sekkhaputhujjanānaṃ cetopariyañāṇaṃ khīṇāsavassa cetopariyañāṇanti idaṃ  padadvayaṃ niccalameva. aparo nayo paṭhamajjhānaṃ paṭhamā dassanasamāpatti  ^a^V3.0065^ea^. dutiyajjhānaṃ dutiyā. tatiyajjhānaṃ tatiyā. catutthajjhānaṃ  catutthā dassanasamāpatti. tathā paṭhamamaggo paṭhamā dassanasamāpatti.  dutiyamaggo dutiyā. tatiyamaggo tatiyā. catutthamaggo catutthā  dassanasamāpattīti. sesamettha purimanayeneva yojetabbaṃ. </p>
            </h4>
          </h3>
          <h3>
            <h3n> puggalapaṇṇattidesanāvaṇṇanā </h3n>
            <h4>
              <h4n> </h4n>
              <p>[03] 150^b^.^eb^ ^b^puggalapaṇṇattīsū^eb^ti lokavohāravasena  ``satto puggalo naro poso''ti evaṃ paññāpetabbāsu lokapaññattīsu.  buddhānañhi dve kathā sammutikathā, paramatthakathāti poṭṭhapādasutte  (dī0 ni0 aṭṭha0 1.439-443) vitthāritā.</p>
              <p>[03] tattha puggalapaṇṇattīsūti ayaṃ sammutikathā. idāni ye  puggale paññapento puggalapaṇṇattīsu bhagavā anuttaro hoti, te  dassento ^b^sattime bhante puggalā. ubhatobhāgavimutto^eb^tiādimāha.  tattha ^b^ubhatobhāgavimutto^eb^ti dvīhi bhāgehi vimutto,  arūpasamāpattiyā rūpakāyato ^a^M3.0073^ea^ vimutto, maggena nāmakāyato. so  catunnaṃ arūpasamāpattīnaṃ ekekato vuṭṭhāya saṅkhāre sammasitvā  arahattappattānaṃ, catunnaṃ, nirodhā vuṭṭhāya arahattappattānāgāmino ca  vasena pañcavidho hoti.</p>
              <p>[03] pāḷi panettha ``katamo ca puggalo ubhatobhāgavimutto?  idhekacco puggalo aṭṭhavimokkhe kāyena phusitvā viharati, paññāya  cassa disvā āsavā parikkhīṇā hontī''ti (dhātu0 24) evaṃ  aṭṭhavimokkhalābhino vasena āgatā. paññāya vimuttoti  ^b^paññāvimutto.^eb^ so sukkhavipassako ca, catūhi jhānehi vuṭṭhāya  arahattaṃ pattā cattāro cāti imesaṃ vasena pañcavidhova hoti.</p>
              <p>[03] pāḷi panettha aṭṭhavimokkhapaṭikkhepavaseneva āgatā. yathāha  ``na heva kho aṭṭha vimokkhe kāyena phusitvā viharati. paññāya  cassa disvā āsavā parikkhīṇā honti. ayaṃ vuccati puggalo  paññāvimutto''ti (dhātu0 25).</p>
              <p>[03] phuṭṭhantaṃ sacchi karotīti ^b^kāyasakkhi.^eb^ so jhānaphassaṃ  paṭhamaṃ phusati, pacchā nirodhaṃ nibbānaṃ sacchikaroti, so  sotāpattiphalaṭṭhaṃ ādiṃ katvā yāva arahattamaggaṭṭhā ^a^P3.0890^ea^ chabbidho hotīti  veditabbo. tenevāha ``idhekacco puggalo aṭṭha vimokkhe kāyena  phusitvā viharati, paññāya ^a^V3.0066^ea^ cassa disvā ekacce āsavā parikkhīṇā  honti. ayaṃ vuccati puggalo kāyasakkhī''ti (dhātu0 26).</p>
              <p>[03] diṭṭhantaṃ pattoti ^b^diṭṭhippatto.^eb^ tatridaṃ saṅkhepalakkhaṇaṃ,  dukkhā saṅkhārā sukho nirodhoti ñātaṃ hoti diṭṭhaṃ viditaṃ  sacchikataṃ passitaṃ paññāyāti ^b^diṭṭhippatto.^eb^ vitthārato  panesopi kāyasakkhi viya chabbidho hoti. tenevāha --  ``idhekacco puggalo idaṃ dukkhanti yathābhūtaṃ pajānāti...pe0... ayaṃ  dukkhanirodhagāminī paṭipadāti yathābhūtaṃ pajānāti, tathāgatappaveditā  cassa dhammā paññāya vodiṭṭhā honti vocaritā, paññāya cassa disvā  ekacce āsavā parikkhīṇā honti. ayaṃ vuccati puggalo  diṭṭhippatto''ti (dhātu0 27).</p>
              <p>[03] saddhāya ^a^M3.0074^ea^ vimuttoti ^b^saddhāvimutto.^eb^ sopi vuttanayeneva  chabbidho hoti. tenevāha -- ``idhekacco puggalo idaṃ dukkhanti  yathābhūtaṃ pajānāti, ayaṃ dukkhasamudayoti yathābhūtaṃ pajānāti, ayaṃ  dukkhanirodhoti yathābhūtaṃ pajānāti, ayaṃ dukkhanirodhagāminī  paṭipadāti yathābhūtaṃ pajānāti, tathāgatappaveditā cassa dhammā paññāya  vodiṭṭhā honti vocaritā, paññāya cassa disvā ekacce āsavā  parikkhīṇā honti no ca kho yathā diṭṭhippattassa. ayaṃ vuccati  puggalo saddhāvimutto''ti (dhātu0 28). etesu hi saddhāvimuttassa  pubbabhāgamaggakkhaṇe saddahantassa viya, okappentassa viya,  adhimuccantassa viya ca kilesakkhayo hoti. diṭṭhippattassa  pubbabhāgamaggakkhaṇe kilesacchedakaṃ ñāṇaṃ adandhaṃ tikhiṇaṃ sūraṃ hutvā  vahati. tasmā yathā nāma nātitikhiṇena asinā kadaliṃ  chindantassa chinnaṭṭhānaṃ na maṭṭhaṃ hoti, asi na sīghaṃ vahati, saddo  suyyati, balavataro vāyāmo kātabbo hoti, evarūpā saddhāvimuttassa  pubbabhāgamaggabhāvanā. yathā pana atinisitena asinā kadaliṃ  chindantassa chinnaṭṭhānaṃ maṭṭhaṃ hoti, asi sīghaṃ vahati, saddo na  suyyati, balavataraṃ vāyāmakiccaṃ na hoti, evarūpā paññāvimuttassa  pubbabhāgamaggabhāvanā veditabbā.</p>
              <p>[03] dhammaṃ anussaratīti ^b^dhammānusārī. dhammo^eb^ti paññā,  paññāpubbaṅgamaṃ maggaṃ bhāvetīti attho. ^b^saddhānusārimhipi^eb^  eseva nayo, ubhopete sotāpattimaggaṭṭhāyeva. vuttampi cetaṃ ``yassa  puggalassa sotāpattiphalasacchikiriyāya paṭipannassa paññindriyaṃ  adhimattaṃ hoti, paññāvāhiṃ paññāpubbaṅgamaṃ ariyamaggaṃ bhāveti. ayaṃ  vuccati puggalo dhammānusārī''ti.</p>
              <p>[03] tathā ^a^P3.0891^ea^ ``yassa puggalassa sotāpattiphalasacchikiriyāya  paṭipannassa saddhindriyaṃ adhimattaṃ hoti ^a^V3.0067^ea^, saddhāvāhiṃ saddhāpubbaṅgamaṃ  ariyamaggaṃ bhāveti. ayaṃ vuccati puggalo saddhānusārī''ti.  ayamettha saṅkhepo, vitthārato panesā ubhatobhāgavimuttādikathā  visuddhimagge paññābhāvanādhikāre vuttā. tasmā tattha vuttanayeneva  veditabbā. sesamidhāpi purimanayeneva yojetabbaṃ. </p>
            </h4>
          </h3>
          <h3>
            <h3n> padhānadesanāvaṇṇanā </h3n>
            <h4>
              <h4n> </h4n>
              <p>[03] 151^b^.^eb^ ^b^padhānesū^eb^ti idha padahanavasena ``satta  bojjhaṅgā padhānā''ti vuttā. tesaṃ vitthārakathā mahāsatipaṭṭhāne  vuttanayeneva veditabbā. sesamidhāpi purimanayeneva yojetabbaṃ. </p>
            </h4>
          </h3>
          <h3>
            <h3n> paṭipadādesanāvaṇṇanā </h3n>
            <h4>
              <h4n> </h4n>
              <p>[03] 152^b^.^eb^ ^b^dukkhapaṭipadā^eb^dīsu ^a^M3.0075^ea^ ayaṃ vitthāranayo --  ``tattha katamā dukkhapaṭipadā dandhābhiññā paññā? dukkhena  kasirena samādhiṃ uppādentassa dandhaṃ taṃ ṭhānaṃ abhijānantassa yā  paññā pajānanā...pe0... amoho dhammavicayo sammādiṭṭhi, ayaṃ  vuccati dukkhapaṭipadā dandhābhiññā paññā. tattha katamā  dukkhapaṭipadā khippābhiññā paññā? dukkhena kasirena samādhiṃ  uppādentassa khippaṃ taṃ ṭhānaṃ abhijānantassa yā paññā  pajānanā...pe0... sammādiṭṭhi, ayaṃ vuccati dukkhapaṭipadā  khippābhiññā paññā. tattha katamā sukhapaṭipadā dandhābhiññā paññā?  akicchena akasirena samādhiṃ uppādentassa dandhaṃ taṃ ṭhānaṃ  abhijānantassa yā paññā pajānanā...pe0... sammādiṭṭhi, ayaṃ vuccati  sukhapaṭipadā dandhābhiññā paññā. tattha katamā sukhapaṭipadā  khippābhiññā paññā? akicchena akasirena samādhiṃ uppādentassa  khippaṃ taṃ ṭhānaṃ abhijānantassa yā paññā pajānanā...pe0...  sammādiṭṭhi, ayaṃ vuccati sukhapaṭipadā khippābhiññā paññā''ti  (vibha0 801). ayamettha saṅkhepo, vitthāro pana visuddhimagge  vutto. sesamidhāpi purimanayeneva yojetabbaṃ. </p>
            </h4>
          </h3>
          <h3>
            <h3n> bhassasamācārādivaṇṇanā </h3n>
            <h4>
              <h4n> </h4n>
              <p>[03] 153^b^.^eb^ ^b^na ceva musāvādūpasañhita^eb^nti  bhassasamācāre ṭhitopi kathāmaggaṃ anupacchinditvā kathentopi  idhekacco bhikkhu na ceva musāvādūpasañhitaṃ bhāsati. aṭṭha  anariyavohāre vajjetvā aṭṭha ariyavohārayuttameva bhāsati.  ^b^na^eb^ ^a^P3.0892^ea^ ^b^ca vebhūtiya^eb^nti bhassasamācāre ṭhitopi bhedakaravācaṃ ^a^V3.0068^ea^ na bhāsati.  ^b^na ca pesuṇiya^eb^nti tassāyevetaṃ vevacanaṃ. vebhūtiyavācā hi  piyabhāvassa suññakaraṇato ``pesuṇiya''nti vuccati. nāmamevassā  etanti mahāsīvatthero avoca. ^b^na ca sārambhaja^eb^nti sārambhajā  ca yā vācā, tañca na bhāsati. ``tvaṃ dussīlo''ti vutte, ``tvaṃ  dussīlo tavācariyo dussīlo''ti vā, ``tuyhaṃ āpattī''ti vutte,  ``ahaṃ piṇḍāya caritvā pāṭaliputtaṃ gato''tiādinā nayena bahiddhā  vikkhepakathāpavattaṃ vā karaṇuttariyavācaṃ na bhāsati.  ^b^jayāpekkho^eb^ti jayapurekkhāro hutvā, yathā hatthako sakyaputto  titthiyā nāma dhammenapi adhammenapi jetabbāti saccālikaṃ yaṃkiñci  bhāsati, evaṃ ^a^M3.0076^ea^ jayāpekkho jayapurekkhāro hutvā na bhāsatīti attho.  ^b^mantā mantā ca vācaṃ bhāsatī^eb^ti ettha mantāti vuccati paññā,  mantāya paññāya. puna mantāti upaparikkhitvā. idaṃ vuttaṃ hoti,  bhassasamācāre ṭhito divasabhāgampi kathento paññāya upaparikkhitvā  yuttakathameva kathetīti. ^b^nidhānavati^eb^nti hadayepi nidahitabbayuttaṃ.  ^b^kālenā^eb^ti yuttapattakālena.</p>
              <p>[03] evaṃ bhāsitā hi vācā amusā ceva hoti apisuṇā ca  apharusā ca asaṭhā ca asamphappalāpā ca. evarūpā ca ayaṃ vācā  catusaccanissitātipi sikkhattayanissitātipi  dasakathāvatthunissitātipi terasadhutaṅganissitātipi  sattattiṃsabodhipakkhiyadhammanissitātipi magganissitātipi vuccati.  tenāha ^b^etadānuttariyaṃ, bhante, bhassasamācāre^eb^ti taṃ  purimanayeneva yojetabbaṃ.</p>
              <p>[03] ^b^sacco cassa saddho cā^eb^ti sīlācāre ṭhito bhikkhu sacco  ca bhaveyya saccakatho saddho ca saddhāsampanno. nanu heṭṭhā saccaṃ  kathitameva, idha kasmā puna vuttanti? heṭṭhā vācāsaccaṃ kathitaṃ.  sīlācāre ṭhito pana bhikkhu antamaso hasanakathāyapi musāvādaṃ na  karotīti dassetuṃ idha vuttaṃ. idāni so dhammena samena jīvitaṃ  kappetīti dassanatthaṃ ^b^na ca kuhako^eb^tiādi vuttaṃ. tattha  ``kuhako''tiādīni brahmajāle vitthāritāni.</p>
              <p>[03] ^b^indriyesu guttadvāro, bhojane mattaññū^eb^ti chasu indriyesu  guttadvāro bhojanepi pamāṇaññū. ^b^samakārī^eb^ti ^a^P3.0893^ea^ samacārī, kāyena  vācāya manasā ca kāyavaṅkādīni pahāya samaṃ caratīti attho.  ^b^jāgariyānuyogamanuyutto^eb^ti rattindivaṃ cha koṭṭhāse katvā  ``divasaṃ caṅkamena nisajjāyā''ti vuttanayeneva jāgariyānuyogaṃ  yuttappayutto viharati. ^b^atandito^eb^ti nittandī  kāyālasiyavirahito. ^b^āraddhavīriyo^eb^ti kāyikavīriyenāpi  āraddhavīriyo hoti, gaṇasaṅgaṇikaṃ vinodetvā catūsu iriyāpathesu  aṭṭhāarabbhavatthuvasena ekavihārī. cetasikavīriyenāpi āraddhavīriyo  ^a^V3.0069^ea^ hoti, kilesasaṅgaṇikaṃ pahāya vinodetvā aṭṭhasamāpattivasena  ekavihārī. api ca yathā tathā kilesuppattiṃ nivārento  cetasikavīriyena āraddhavīriyo hoti. ^b^jhāyī^eb^ti  ārammaṇalakkhaṇūpanijjhānavasena ^a^M3.0077^ea^ jhāyī. ^b^satimā^eb^ti  cirakatādianussaraṇasamatthāya satiyā samannāgato.</p>
              <p>[03] ^b^kalyāṇapaṭibhāno^eb^ti vākkaraṇasampanno ceva hoti  paṭibhānasampanno ca. yuttapaṭibhāno kho pana hoti no muttapaṭibhāno.  sīlasamācārasmiñhi ṭhitabhikkhu muttapaṭibhāno na hoti,  yuttapaṭibhāno pana hoti vaṅgīsatthero viya. ^b^gatimā^eb^ti  gamanasamatthāya paññāya samannāgato. ^b^dhitimā^eb^ti  dhāraṇasamatthāya paññāya samannāgato. ^b^matimā^eb^ti ettha pana  matīti paññāya nāmameva, tasmā paññavāti attho. iti tīhipi  imehi padehi paññāva kathitā. tattha heṭṭhā samaṇadhammakaraṇavīriyaṃ  kathitaṃ, idha buddhavacanagaṇhanavīriyaṃ. tathā heṭṭhā vipassanāpaññā  kathitā, idha buddhavacanagaṇhanapaññā. ^b^na ca kāmesu giddho^eb^ti  vatthukāmakilesakāmesu agiddho. ^b^sato ca nipako cā^eb^ti  abhikkantapaṭikkantādīsu sattasu ṭhānesu satiyā ceva ñāṇena ca  samannāgato caratīti attho. nepakkanti paññā, tāya samannāgatattā  nipakoti vutto. sesamidhāpi purimanayeneva yojetabbaṃ. </p>
            </h4>
          </h3>
          <h3>
            <h3n> anusāsanavidhādivaṇṇanā </h3n>
            <h4>
              <h4n> </h4n>
              <p>[03] 154^b^.^eb^ ^b^paccattaṃ yoniso manasikārā^eb^ti attano  upāyamanasikārena. ^b^yathānusiṭṭhaṃ tathā paṭipajjamāno^eb^ti yathā  mayā anusiṭṭhaṃ anusāsanī dinnā, tathā paṭipajjamāno.  ^b^tiṇṇaṃ^eb^ ^a^P3.0894^ea^ ^b^saṃyojanānaṃ parikkhayā^eb^tiādi vuttatthameva. sesamidhāpi  purimanayeneva yojetabbaṃ. </p>
              <p>[03] 155^b^.^eb^ ^b^parapuggalavimuttiñāṇe^eb^ti sotāpannādīnaṃ  parapuggalānaṃ tena tena maggena kilesavimuttiñāṇe. sesamidhāpi  purimanayeneva yojetabbaṃ. </p>
              <p>[03] 156^b^.^eb^ ^b^amutrāsiṃ evaṃnāmo^eb^ti eko pubbenivāsaṃ  anussaranto nāmagottaṃ pariyādiyamāno gacchati. eko  suddhakhandheyeva anussarati, eko hi sakkoti, eko na sakkoti.  tattha yo sakkoti, tassa vasena aggahetvā asakkontassa vasena gahitaṃ.  asakkonto pana kiṃ karoti? suddhakhandheyeva anussaranto gantvā  anekajātisatasahassamatthake ṭhatvā nāmagottaṃ pariyādiyamāno otarati.  taṃ dassento ^b^evaṃnāmo^eb^tiādimāha ^a^V3.0070^ea^ ^a^M3.0078^ea^. ^b^so evamāhā^eb^ti  so diṭṭhigatiko evamāha. tattha kiñcāpi sassatoti vatvā ``te  ca sattā saṃsarantī''ti vadantassa vacanaṃ pubbāparaviruddhaṃ hoti.  diṭṭhigatikattā panesa etaṃ na sallakkhesi. diṭṭhigatikassa hi ṭhānaṃ  vā niyamo vā natthi. imaṃ gahetvā imaṃ vissajjeti, imaṃ  vissajjetvā imaṃ gaṇhātīti brahmajāle vitthāritamevetaṃ. ^b^ayaṃ  tatiyo sassatavādo^eb^ti thero lābhisseva vasena tayo sassatavāde  āha. bhagavatā pana takkīvādampi gahetvā brahmajāle cattāro vuttā.  etesaṃ pana tiṇṇaṃ vādānaṃ vitthārakathā brahmajāle (dī0 ni0 aṭṭha0  1.30) vuttanayeneva veditabbā. sesamidhāpi purimanayeneva  vitthāretabbaṃ. </p>
              <p>[03] 157^b^.^eb^ ^b^gaṇanāya vā^eb^ti piṇḍagaṇanāya.  ^b^saṅkhānenā^eb^ti acchiddakavasena manogaṇanāya. ubhayathāpi  piṇḍagaṇanameva dasseti. idaṃ vuttaṃ hoti, vassānaṃ satavasena  sahassavasena satasahassavasena koṭivasena piṇḍaṃ katvāpi ettakāni  vassasatānīti vā ettakā vassakoṭiyoti vā evaṃ saṅkhātuṃ na sakkā.  tumhe pana attano dasannaṃ pāramīnaṃ pūritattā sabbaññutaññāṇassa  suppaṭividdhattā yasmā vo anāvaraṇañāṇaṃ sūraṃ vahati. tasmā  desanāñāṇakusalataṃ purakkhatvā vassagaṇanāyapi pariyantikaṃ katvā  kappagaṇanāyapi paricchinditvā ettakanti ^a^P3.0895^ea^ dassethāti dīpeti.  pāḷiyattho panettha vuttanayoyeva. sesamidhāpi purimanayeneva  yojetabbaṃ. </p>
              <p>[03] 158^b^.^eb^ ^b^etadānuttariyaṃ, bhante, sattānaṃ  cutūpapātañāṇe^eb^ti bhante yāpi ayaṃ sattānaṃ cutipaṭisandhivasena  ñāṇadesanā, sāpi tumhākaṃyeva anuttarā. atītabuddhāpi evameva  desesuṃ. anāgatāpi evameva desessanti. tumhe tesaṃ  atītānāgatabuddhānaṃ ñāṇena saṃsanditvāva desayittha. ``imināpi  kāraṇena evaṃpasanno ahaṃ bhante bhagavatī''ti dīpeti. pāḷiyattho  panettha vitthāritoyeva. </p>
              <p>[03] 159^b^.^eb^ ^b^sāsavā saupadhikā^eb^ti sadosā saupārambhā.  ^b^no ariyāti vuccatī^eb^ti ariyiddhīti na vuccati.  ^b^anāsavā anupadhikā^eb^ti niddosā anupārambhā. ^b^ariyāti  vuccatī^eb^ti ariyiddhīti vuccati. ^b^appaṭikūlasaññī^eb^ ^a^M3.0079^ea^  ^b^tattha viharatī^eb^ti kathaṃ appaṭikūlasaññī tattha viharatīti? paṭikūle satte  mettaṃ pharati, saṅkhāre dhātusaññaṃ upasaṃharati. yathāha ``kathaṃ  paṭikūle appaṭikūlasaññī viharati (paṭi0 ma0 3.97)?  aniṭṭhasmiṃ vatthusmiṃ mettāya vā pharati, dhātuto vā upasaṃharatī''ti.  ^b^paṭikūlasaññī tattha viharatī^eb^ti appaṭikūle satte asubhasaññaṃ  pharati, saṅkhāre aniccasaññaṃ upasaṃharati. yathāha ``kathaṃ  appaṭikūle paṭikūlasaññī ^a^V3.0071^ea^ viharati? iṭṭhasmiṃ vatthusmiṃ asubhāya vā  pharati, aniccato vā upasaṃharatī''ti. evaṃ sesapadesupi attho  veditabbo.</p>
              <p>[03] ^b^upekkhako tattha viharatī^eb^ti iṭṭhe arajjanto aniṭṭhe  adussanto yathā aññe asamapekkhanena mohaṃ uppādenti, evaṃ  anuppādento chasu ārammaṇesu chaḷaṅgupekkhāya upekkhako viharati.  ^b^etadānuttariyaṃ, bhante, iddhividhāsū^eb^ti, bhante, yā ayaṃ dvīsu  iddhīsu evaṃdesanā, etadānuttariyaṃ. ^b^taṃ bhagavā^eb^ti taṃ desanaṃ  bhagavā asesaṃ sakalaṃ abhijānāti. ^b^taṃ bhagavato^eb^ti taṃ desanaṃ  bhagavato asesaṃ abhijānato. ^b^uttari abhiññeyyaṃ natthī^eb^ti  uttari abhijānitabbaṃ natthi. ayaṃ nāma ito añño dhammo vā  puggalo vā yaṃ bhagavā na jānāti idaṃ natthi. ^b^yadabhijānaṃ  añño samaṇo vā brāhmaṇo vā^eb^ti yaṃ tumhehi anabhiññātaṃ añño  samaṇo vā ^a^P3.0896^ea^ brāhmaṇo vā abhijānanto bhagavatā bhiyyobhiññataro  assa, adhikatarapañño bhaveyya. ^b^yadidaṃ iddhividhāsū^eb^ti ettha  ^b^yadida^eb^nti nipātamattaṃ. iddhividhāsu bhagavatā uttaritaro natthi.  atītabuddhāpi hi imā dve iddhiyo desesuṃ, anāgatāpi imāva  desessanti. tumhepi tesaṃ ñāṇena saṃsanditvā imāva desayittha.  iti bhagavā iddhividhāsu anuttaroti dassento ``imināpi kāraṇena  evaṃpasanno ahaṃ, bhante, bhagavatī''ti dīpeti. ettāvatā ye  dhammasenāpati divāṭṭhāne nisīditvā soḷasa aparampariyadhamme  sammasi, teva dassitā honti. </p>
            </h4>
          </h3>
          <h3>
            <h3n> aññathāsatthuguṇadassanādivaṇṇanā </h3n>
            <h4>
              <h4n> </h4n>
              <p>[03] 160^b^.^eb^ idāni aparenapi ākārena bhagavato guṇe  dassento ^b^yaṃ taṃ bhante^eb^tiādimāha. tattha ^b^saddhena  kulaputtenā^eb^ti saddhā kulaputtā ^a^M3.0080^ea^ nāma atītānāgatapaccuppannā bodhisattā.  tasmā yaṃ sabbaññubodhisattena pattabbanti vuttaṃ hoti. kiṃ pana  tena pattabbaṃ? nava lokuttaradhammā. ^b^āraddhavīriyenā^eb^tiādīsu  ``vīriyaṃ thāmo''tiādīni sabbāneva vīriyavevacanāni. tattha  ^b^āraddhavīriyenā^eb^ti paggahitavīriyena. ^b^thāmavatā^eb^ti  thāmasampannena thiravīriyena. ^b^purisathāmenā^eb^ti tena thāmavatā yaṃ  purisathāmena pattabbanti vuttaṃ hoti. anantarapadadvayepi eseva nayo.  ^b^purisadhorayhenā^eb^ti yā asamadhurehi buddhehi vahitabbā dhurā, taṃ  dhuraṃ vahanasamatthena mahāpurisena. ^b^anuppattaṃ taṃ bhagavatā^eb^ti taṃ  sabbaṃ atītānāgatabuddhehi pattabbaṃ, sabbameva anuppattaṃ, bhagavato  ekaguṇopi ūno natthīti dasseti. ^b^kāmesu  kāmasukhallikānuyoga^eb^nti vatthukāmesu kāmasukhallikānuyogaṃ. yathā  aññe keṇiyajaṭilādayo samaṇabrāhmaṇā ``ko jānāti paralokaṃ  ^a^V3.0072^ea^.  sukho imissā paribbājikāya mudukāya lomasāya bāhāya  samphasso''ti moḷibandhāhi paribbājikāhi paricārenti sampattaṃ  sampattaṃ rūpādiārammaṇaṃ anubhavamānā kāmasukhamanuyuttā, na  evamanuyuttoti dasseti.</p>
              <p>[03] ^b^hīna^eb^nti lāmakaṃ. ^b^gamma^eb^nti gāmavāsīnaṃ dhammaṃ.  ^b^pothujjanika^eb^nti puthujjanehi sevitabbaṃ. ^b^anariya^eb^nti na  niddosaṃ. na vā ariyehi sevitabbaṃ. ^b^anatthasañhita^eb^nti  anatthasaṃyuttaṃ. ^b^attakilamathānuyoga^eb^nti ^a^P3.0897^ea^ attano  ātāpanaparitāpanānuyogaṃ. ^b^dukkha^eb^nti dukkhayuttaṃ, dukkhamaṃ vā.  yathā eke samaṇabrāhmaṇā kāmasukhallikānuyogaṃ parivajjessāmāti  kāyakilamathaṃ anudhāvanti, tato muñcissāmāti kāmasukhaṃ  anudhāvanti, na evaṃ bhagavā. bhagavā pana ubho ete ante vajjetvā  yā sā ``atthi, bhikkhave, majjhimā paṭipadā tathāgatena  abhisambuddhā cakkhukaraṇī''ti evaṃ vuttā sammāpaṭipatti, tameva  paṭipanno. tasmā ``na ca attakilamathānuyoga''ntiādimāha.</p>
              <p>[03] ^b^ābhicetasikāna^eb^nti abhicetasikānaṃ, kāmāvacaracittāni  atikkamitvā ṭhitānanti attho. ^b^diṭṭhadhammasukhavihārāna^eb^nti  imasmiṃyeva attabhāve sukhavihārānaṃ. ^b^poṭṭhapādasuttanta^eb^smiñhi  sappītikadutiyajjhānaphalasamāpatti kathitā (dī0 ni0 1.432).  ^b^pāsādikasuttante^eb^ saha maggena vipassanāpādakajjhānaṃ.  dasuttarasuttante ^a^M3.0081^ea^ catutthajjhānikaphalasamāpatti. imasmiṃ sampasādanīye  diṭṭhadhammasukhavihārajjhānāni kathitāni. ^b^nikāmalābhī^eb^ti  yathākāmalābhī. ^b^akicchalābhī^eb^ti adukkhalābhī.  ^b^akasiralābhī^eb^ti vipulalābhī. </p>
            </h4>
          </h3>
          <h3>
            <h3n> anuyogadānappakāravaṇṇanā </h3n>
            <h4>
              <h4n> </h4n>
              <p>[03] 161^b^.^eb^ ^b^ekissā lokadhātuyā^eb^ti  dasasahassilokadhātuyā. tīṇi hi khettāni -- jātikhettaṃ  āṇākhettaṃ visayakhettaṃ. tattha ^b^jātikhettaṃ^eb^ nāma dasasahassī  lokadhātu. sā hi tathāgatassa mātukucchiṃ okkamanakāle  nikkhamanakāle sambodhikāle dhammacakkappavattane āyusaṅkhārossajjane  parinibbāne ca kampati. koṭisatasahassacakkavāḷaṃ pana  ^b^āṇākhettaṃ^eb^ nāma.  āṭānāṭiyamoraparittadhajaggaparittaratanaparittādīnañhi ettha āṇā  vattati. ^b^visayakhettassa^eb^ pana parimāṇaṃ natthi, buddhānañhi  ``yāvatakaṃ ñāṇaṃ, tāvatakaṃ ñeyyaṃ, yāvatakaṃ ñeyyaṃ tāvatakaṃ ñāṇaṃ,  ñāṇapariyantikaṃ ñeyyaṃ, ñeyyapariyantikaṃ ñāṇa''nti (mahāni0 55)  vacanato avisayo nāma natthi.</p>
              <p>[03] imesu ^a^V3.0073^ea^ pana tīsu khettesu ṭhapetvā imaṃ cakkavāḷaṃ aññasmiṃ  cakkavāḷe buddhā uppajjantīti suttaṃ natthi, nuppañjantīti pana atthi.  tīṇi piṭakāni ^a^P3.0898^ea^ vinayapiṭakaṃ, suttantapiṭakaṃ abhidhammapiṭakaṃ.  tisso saṅgītiyo mahākassapattherassa saṅgīti, yasattherassa saṅgīti,  moggaliputtatissattherassa saṅgītīti. imā tisso saṅgītiyo  āruḷhe tepiṭake buddhavacane ``imaṃ cakkavāḷaṃ muñcitvā aññattha buddhā  uppajjantī''ti suttaṃ natthi, nuppajjantīti pana atthi.</p>
              <p>[03] ^b^apubbaṃ acarima^eb^nti apure apacchā ekato nuppajjanti,  pure vā pacchā vā uppajjantīti vuttaṃ hoti. tattha bodhipallaṅke  ``bodhiṃ apatvā na uṭṭhahissāmī''ti nisinnakālato paṭṭhāya yāva  mātukucchismiṃ paṭisandhiggahaṇaṃ, tāva pubbeti na veditabbaṃ.  bodhisattassa hi paṭisandhiggahaṇe dasasahassacakkavāḷakampaneneva  khettapariggaho kato. aññassa buddhassa uppattipi nivāritā hoti.  parinibbānato paṭṭhāya ca yāva sāsapamattāpi dhātuyo tiṭṭhanti,  tāva pacchāti na veditabbaṃ. dhātūsu hi ṭhitāsu ^a^M3.0082^ea^ buddhāpi ṭhitāva  honti. tasmā etthantare aññassa buddhassa uppatti nivāritāva  hoti. dhātuparinibbāne pana jāte aññassa buddhassa uppatti na  nivāritā. </p>
            </h4>
          </h3>
          <h3>
            <h3n> tipiṭakāntaradhānakathā</h3n>
            <h4>
              <h4n> </h4n>
              <p>[03] ^b^tīṇi antaradhānāni^eb^ nāma pariyattiantaradhānaṃ,  paṭivedhāntaradhānaṃ, paṭipattiantaradhānanti. tattha ^b^pariyattī^eb^ti  tīṇi piṭakāni. ^b^paṭivedho^eb^ti saccappaṭivedho.  ^b^paṭipattī^eb^ti paṭipadā. tattha paṭivedho ca paṭipatti ca hotipi  na hotipi. ekasmiñhi kāle paṭivedhakarā bhikkhū bahū honti,  esa bhikkhu puthujjanoti aṅguliṃ pasāretvā dassetabbo hoti.  imasmiṃyeva dīpe ekavāraṃ puthujjanabhikkhu nāma nāhosi.  paṭipattipūrakāpi kadāci bahū honti, kadāci appā. iti paṭivedho  ca paṭipatti ca hotipi na hotipi. sāsanaṭṭhitiyā pana pariyatti  pamāṇaṃ. paṇḍito hi tepiṭakaṃ sutvā dvepi pūreti.</p>
              <p>[03] yathā amhākaṃ bodhisatto āḷārassa santike pañcābhiññā satta  ca samāpattiyo nibbattetvā nevasaññānāsaññāyatanasamāpattiyā  parikammaṃ pucchi, so na jānāmīti āha. tato udakassa santikaṃ  gantvā adhigatavisesaṃ saṃsanditvā nevasaññānāsaññāyatanassa parikammaṃ  pucchi, so ācikkhi, tassa vacanasamanantarameva mahāsatto taṃ jhānaṃ  sampādesi, evameva ^a^V3.0074^ea^ paññavā bhikkhu pariyattiṃ sutvā dvepi pūreti.  tasmā pariyattiyā ṭhitāya sāsanaṃ ṭhitaṃ hoti. yadā pana sā  antaradhāyati, tadā paṭhamaṃ abhidhammapiṭakaṃ nassati. tattha paṭṭhānaṃ  sabbapaṭhamaṃ antaradhāyati. anukkamena pacchā dhammasaṅgaho  ^a^P3.0899^ea^, tasmiṃ antarahite itaresu dvīsu piṭakesu ṭhitesupi sāsanaṃ ṭhitameva hoti.</p>
              <p>[03] tattha suttantapiṭake antaradhāyamāne paṭhamaṃ aṅguttaranikāyo  ekādasakato paṭṭhāya yāva ekakā antaradhāyati, tadanantaraṃ  saṃyuttanikāyo cakkapeyyālato paṭṭhāya yāva oghataraṇā antaradhāyati.  tadanantaraṃ majjhimanikāyo indriyabhāvanato paṭṭhāya yāva mūlapariyāyā  antaradhāyati. tadanantaraṃ dīghanikāyo dasuttarato paṭṭhāya yāva  brahmajālā antaradhāyati. ekissāpi dvinnampi gāthānaṃ pucchā addhānaṃ  ^a^M3.0083^ea^ gacchati, sāsanaṃ dhāretuṃ na sakkoti, sabhiyapucchā āḷavakapucchā viya  ca. etā kira kassapabuddhakālikā antarā sāsanaṃ dhāretuṃ  nāsakkhiṃsu.</p>
              <p>[03] dvīsu pana piṭakesu antarahitesupi vinayapiṭake ṭhite sāsanaṃ  tiṭṭhati. parivārakkhandhakesu antarahitesu ubhatovibhaṅge ṭhite ṭhitameva  hoti. ubhatovibhaṅge antarahite mātikāyapi ṭhitāya ṭhitameva hoti.  mātikāya antarahitāya pātimokkhapabbajjāupasampadāsu ṭhitāsu  sāsanaṃ tiṭṭhati. liṅgaṃ addhānaṃ gacchati. setavatthasamaṇavaṃso pana  kassapabuddhakālato paṭṭhāya sāsanaṃ dhāretuṃ nāsakkhi.  ^b^paṭisambhidāpattehi^eb^ vassasahassaṃ aṭṭhāsi. ^b^chaḷabhiññehi^eb^  vassasahassaṃ. ^b^tevijjehi^eb^ vassasahassaṃ.  ^b^sukkhavipassakehi^eb^ vassasahassaṃ. ^b^pātimokkhehi^eb^  vassasahassaṃ aṭṭhāsi. pacchimakassa pana saccappaṭivedhato  pacchimakassa sīlabhedato paṭṭhāya sāsanaṃ osakkitaṃ nāma hoti.  tato paṭṭhāya aññassa buddhassa uppatti na nivāritā. </p>
            </h4>
          </h3>
          <h3>
            <h3n> sāsanāntarahitavaṇṇanā</h3n>
            <h4>
              <h4n> </h4n>
              <p>[03] ^b^tīṇi parinibbānāni^eb^ nāma kilesaparinibbānaṃ  khandhaparinibbānaṃ dhātuparinibbānanti. tattha kilesaparinibbānaṃ  bodhipallaṅke ahosi. khandhaparinibbānaṃ kusinārāyaṃ.  dhātuparinibbānaṃ anāgate bhavissati. sāsanassa kira osakkanakāle  imasmiṃ tambapaṇṇidīpe dhātuyo sannipatitvā mahācetiyaṃ gamissanti.  mahācetiyato nāgadīpe rājāyatanacetiyaṃ. tato mahābodhipallaṅkaṃ  gamissanti. nāgabhavanatopi devalokatopi brahmalokatopi dhātuyo  mahābodhipallaṅkameva ^a^V3.0075^ea^ gamissanti. sāsapamattāpi dhātuyo na antarā  nassissanti. sabbadhātuyo mahābodhipallaṅke rāsibhūtā  suvaṇṇakkhandho viya ekagghanā hutvā chabbaṇṇarasmiyo vissajjessanti.</p>
              <p>[03] tā dasasahassilokadhātuṃ ^a^P3.0900^ea^ pharissanti, tato  dasasahassacakkavāḷadevatā sannipatitvā ``ajja satthā parinibbāti,  ajja sāsanaṃ osakkati, pacchimadassanaṃ dāni idaṃ amhāka''nti  dasabalassa parinibbutadivasato mahantataraṃ kāruññaṃ karissanti.  ṭhapetvā anāgāmikhīṇāsave avasesā ^a^M3.0084^ea^ sakabhāvena sandhāretuṃ na  sakkhissanti. dhātūsu tejodhātu uṭṭhahitvā yāva brahmalokā  uggacchissati. sāsapamattāyapi dhātuyā sati ekajālā bhavissati.  dhātūsu pariyādānaṃ gatāsu upacchijjissati. evaṃ mahantaṃ  ānubhāvaṃ dassetvā dhātūsu antarahitāsu sāsanaṃ antarahitaṃ nāma  hoti.</p>
              <p>[03] yāva na evaṃ antaradhāyati, tāva acarimaṃ nāma hoti. evaṃ  apubbaṃ acarimaṃ uppajjeyyuṃ, netaṃ ṭhānaṃ vijjati. kasmā pana apubbaṃ  acarimaṃ nuppajjantīti? anacchariyattā. buddhā hi  acchariyamanussā. yathāha -- ``ekapuggalo, bhikkhave, loke  uppajjamāno uppajjati acchariyamanusso. katamo ekapuggalo?  tathāgato arahaṃ sammāsambuddho''ti (a0 ni0  1.172). yadi  ca dve vā cattāro vā aṭṭha vā soḷasa vā ekato uppajjeyyuṃ,  anacchariyā bhaveyyuṃ. ekasmiñhi vihāre dvinnaṃ cetiyānampi  lābhasakkāro uḷāro na hoti. bhikkhūpi bahutāya na acchariyā  jātā, evaṃ buddhāpi bhaveyyuṃ, tasmā nuppajjanti. desanāya ca  visesābhāvato. yañhi satipaṭṭhānādibhedaṃ dhammaṃ eko deseti.  aññena uppajjitvāpi sova desetabbo siyā, tato anacchariyo siyā.  ekasmiṃ pana dhammaṃ desente desanāpi acchariyā hoti,  vivādabhāvato ca. bahūsu hi buddhesu uppannesu bahūnaṃ ācariyānaṃ  antevāsikā viya amhākaṃ buddho pāsādiko, amhākaṃ buddho  madhurassaro lābhī puññavāti vivadeyyuṃ. tasmāpi evaṃ nuppajjanti.  api cetaṃ kāraṇaṃ milindaraññāpi puṭṭhena nāgasenattherena vitthāritameva.  vuttañhi tattha -- </p>
              <p>[02] bhante, nāgasena, bhāsitampi hetaṃ bhagavatā ``aṭṭhānametaṃ,  bhikkhave, anavakāso, yaṃ ekissā lokadhātuyā dve arahanto  sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjatī''ti.  desayantā ca, bhante nāgasena, sabbepi ^a^P3.0901^ea^ tathāgatā sattatiṃsa  bodhipakkhiye dhamme desenti, kathayamānā ca cattāri ariyasaccāni  kathenti, sikkhāpentā ^a^V3.0076^ea^ ca tīsu sikkhāsu sikkhāpenti,  anusāsamānā ca appamādappaṭipattiyaṃ anusāsanti. yadi, bhante  nāgasena, sabbesampi tathāgatānaṃ ^a^M3.0085^ea^ ekā desanā ekā kathā ekasikkhā  ekānusāsanī, kena kāraṇena dve tathāgatā ekakkhaṇe nuppajjanti.  ekenapi tāva buddhuppādena ayaṃ loko obhāsajāto, yadi dutiyo  buddho bhaveyya, dvinnaṃ pabhāya ayaṃ loko bhiyyosomattāya obhāsajāto  bhaveyya, ovadamānā ca dve tathāgatā sukhaṃ ovadeyyuṃ, anusāsamānā ca  sukhaṃ anusāseyyuṃ, tattha me kāraṇaṃ desehi, yathāhaṃ nissaṃsayo  bhaveyya''nti. </p>
              <p>[02] ayaṃ, mahārāja, dasasahassī lokadhātu ekabuddhadhāraṇī,  ekasseva tathāgatassa guṇaṃ dhāreti, yadi dutiyo buddho uppajjeyya,  nāyaṃ dasasahassī lokadhātu dhāreyya, caleyya, kampeyya, nameyya,  oṇameyya, vinameyya, vikireyya, vidhameyya, viddhaṃseyya, na  ṭhānamupagaccheyya. </p>
              <p>[02] yathā, mahārāja, nāvā ekapurisasandhāraṇī bhaveyya,  ekapurise abhirūḷhe sā nāvā samupādikā bhaveyya, atha dutiyo  puriso āgaccheyya tādiso āyunā vaṇṇena vayena pamāṇena  kisathūlena sabbaṅgapaccaṅgena, so taṃ nāvaṃ abhirūheyya, api nu sā,  mahārāja, nāvā dvinnampi dhāreyyāti? na hi, bhante, caleyya,  kampeyya, nameyya, oṇameyya, vinameyya, vikireyya, vidhameyya,  viddhaṃseyya, na ṭhānamupagaccheyya osīdeyya udaketi. evameva kho,  mahārāja, ayaṃ dasasahassī lokadhātu ekabuddhadhāraṇī, ekasseva  tathāgatassa guṇaṃ dhāreti, yadi dutiyo buddho uppajjeyya, nāyaṃ  dasasahassī lokadhātu dhāreyya...pe0... na ṭhānamupagaccheyya. </p>
              <p>[02] yathā vā pana, mahārāja, puriso yāvadatthaṃ bhojanaṃ  bhuñjeyya chādentaṃ yāva kaṇṭhamabhipūrayitvā, so dhāto pīṇito  paripuṇṇo nirantaro tandīkato anoṇamitadaṇḍajāto punadeva tāvatakaṃ  bhojanaṃ bhuñjeyya, api nu kho so, mahārāja, puriso sukhito  bhaveyyāti? na hi, bhante ^a^M3.0086^ea^, sakiṃ bhuttova mareyyāti; evameva kho,  mahārāja, ayaṃ dasasahassī lokadhātu ekabuddhadhāraṇī ^a^P3.0902^ea^ ...pe0... na  ṭhānamupagaccheyyāti. </p>
              <p>[02] kiṃ nu kho, bhante nāgasena, atidhammabhārena pathavī  calatīti? idha, mahārāja, dve ^a^V3.0077^ea^ sakaṭā ratanapūritā bhaveyyuṃ yāva  mukhasamā, ekasmā sakaṭato ratanaṃ gahetvā ekasmiṃ sakaṭe ākireyyuṃ,  api nu kho taṃ, mahārāja, sakaṭaṃ dvinnampi sakaṭānaṃ ratanaṃ dhāreyyāti?  na hi, bhante, nābhipi tassa phaleyya, arāpi tassa bhijjeyyuṃ,  nemipi tassa opateyya, akkhopi tassa bhijjeyyāti. kiṃ nu kho,  mahārāja, atiratanabhārena sakaṭaṃ bhijjatīti? āma, bhante,ti.  evameva kho, mahārāja, atidhammabhārena pathavī calati. </p>
              <p>[02] apica, mahārāja, imaṃ kāraṇaṃ buddhabalaparidīpanāya  osāritaṃ aññampi tattha atirūpaṃ kāraṇaṃ suṇohi, yena kāraṇena dve  sammāsambuddhā ekakkhaṇe nuppajjanti. yadi, mahārāja, dve  sammāsambuddhā ekakkhaṇe uppajjeyyuṃ, tesaṃ parisāya vivādo uppajjeyya  ``tumhākaṃ buddho amhākaṃ buddho''ti, ubhato pakkhajātā bhaveyyuṃ.  yathā, mahārāja, dvinnaṃ balavāmaccānaṃ parisāya vivādo uppajjeyya  ``tumhākaṃ amacco amhākaṃ amacco''ti, ubhato pakkhajātā honti;  evameva kho, mahārāja, yadi dve sammāsambuddhā ekakkhaṇe uppajjeyyuṃ,  tesaṃ parisāya vivādo uppajjeyya ``tumhākaṃ buddho, amhākaṃ  buddho''ti, ubhato pakkhajātā bhaveyyuṃ, idaṃ tāva, mahārāja, ekaṃ  kāraṇaṃ, yena kāraṇena dve sammāsambuddhā ekakkhaṇe nuppajjanti. </p>
              <p>[02] aparampi, mahārāja, uttariṃ kāraṇaṃ suṇohi, yena  kāraṇena dve sammāsambuddhā ekakkhaṇe nuppajjanti. yadi, mahārāja,  dve sammāsambuddhā ekakkhaṇe uppajjeyyuṃ, ``aggo buddho''ti yaṃ vacanaṃ,  taṃ micchā bhaveyya, ``jeṭṭho buddho''ti, seṭṭho buddhoti, visiṭṭho  buddhoti, uttamo buddhoti, pavaro buddhoti, asamo buddhoti ^a^M3.0087^ea^, asamasamo  buddhoti, appaṭimo buddhoti, appaṭibhāgo buddhoti, appaṭipuggalo  ^a^P3.0903^ea^ buddhoti yaṃ vacanaṃ, taṃ micchā bhaveyya. imampi kho tvaṃ, mahārāja,  kāraṇaṃ atthato sampaṭiccha, yena kāraṇena dve sammāsambuddhā ekakkhaṇe  nuppajjanti. </p>
              <p>[02] apica kho, mahārāja, buddhānaṃ bhagavantānaṃ sabhāvapakati  esā, yaṃ ekoyeva buddho loke uppajjati. kasmā kāraṇā?  mahantatāya sabbaññubuddhaguṇānaṃ, yaṃ aññampi, mahārāja, mahantaṃ hoti,  taṃ ekaṃyeva hoti. pathavī, mahārāja, mahantī, sā ekāyeva.  sāgaro mahanto, so ekoyeva. sineru girirājā mahanto, so  ekoyeva. ākāso mahanto, so ekoyeva. sakko mahanto, so  ekoyeva. māro mahanto ^a^V3.0078^ea^, so ekoyeva. mahābrahmā mahanto, so  ekoyeva. tathāgato arahaṃ sammāsambuddho mahanto, so ekoyeva  lokasmiṃ. yattha te uppajjanti, tattha aññesaṃ okāso na hoti.  tasmā, mahārāja, tathāgato arahaṃ sammāsambuddho ekoyeva loke  uppajjatīti. sukathito, bhante nāgasena, pañho opammehi  kāraṇehīti (mi0 pa0 5.1.1).</p>
              <p>[03] ^b^dhammassa cānudhamma^eb^nti navavidhassa lokuttaradhammassa  anudhammaṃ pubbabhāgappaṭipadaṃ. ^b^sahadhammiko^eb^ti sakāraṇo.  ^b^vādānuvādo^eb^ti vādoyeva. </p>
            </h4>
          </h3>
          <h3>
            <h3n> acchariyābbhutavaṇṇanā </h3n>
            <h4>
              <h4n> </h4n>
              <p>[03] 162^b^.^eb^ ^b^āyasmā udāyī^eb^ti tayo therā udāyī  nāma -- lāḷudāyī, kāḷudāyī, mahāudāyīti. idha mahāudāyī  adhippeto. tassa kira imaṃ suttaṃ ādito paṭṭhāya yāva pariyosānā  suṇantassa abbhantare pañcavaṇṇā pīti uppajjitvā pādapiṭṭhito  sīsamatthakaṃ gacchati, sīsamatthakato pādapiṭṭhiṃ āgacchati, ubhato  paṭṭhāya majjhaṃ otarati, majjhato paṭṭhāya ubhato gacchati. so  nirantaraṃ pītiyā phuṭasarīro balavasomanassena dasabalassa guṇaṃ  kathento ^b^acchariyaṃ bhante^eb^tiādimāha. ^b^appicchatā^eb^ti  nittaṇhatā. ^b^santuṭṭhitā^eb^ti catūsu paccayesu tīhākārehi ^a^M3.0088^ea^ santoso.  ^b^sallekhatā^eb^ti sabbakilesānaṃ sallikhitabhāvo. ^b^yatra hi  nāmā^eb^ti yo nāma. ^b^na attānaṃ pātukarissatī^eb^ti attano guṇe  na āvi karissati. ^b^paṭākaṃ parihareyyu^eb^nti ``ko amhehi  sadiso atthī''ti vadantā paṭākaṃ ukkhipitvā nāḷandaṃ vicareyyuṃ.</p>
              <p>[03] ^b^passa^eb^ ^a^P3.0904^ea^ ^b^kho tvaṃ, udāyi, tathāgatassa appicchatā^eb^ti passa  udāyi yādisī tathāgatassa appicchatāti therassa vacanaṃ  sampaṭicchanto āha. kiṃ pana bhagavā neva attānaṃ pātukaroti, na  attano guṇaṃ kathetīti ce? na, na katheti. appicchatādīhi  kathetabbaṃ, cīvarādihetuṃ na katheti. tenevāha -- ``passa kho tvaṃ,  udāyi, tathāgatassa appicchatā''tiādi. bujjhanakasattaṃ pana  āgamma veneyyavasena katheti. yathāha -- </p>
              <p>[21] ``na me ācariyo atthi, sadiso me na vijjati. </p>
              <p>[22] sadevakasmiṃ lokasmiṃ, natthi me paṭipuggalo''ti..  (mahāva0 11).</p>
              <p>[03] evaṃ ^a^V3.0079^ea^ tathāgatassa guṇadīpikā bahū gāthāpi suttantāpi  vitthāretabbā. </p>
              <p>[03] 163^b^.^eb^ ^b^abhikkhaṇaṃ bhāseyyāsī^eb^ti punappunaṃ  bhāseyyāsi. pubbaṇhasamaye me kathitanti mā majjhanhikādīsu na  kathayittha. ajja vā me kathitanti mā paradivasādīsu na  kathayitthāti attho. ^b^pavedesī^eb^ti kathesi. ^b^imassa  veyyākaraṇassā^eb^ti niggāthakattā idaṃ suttaṃ ``veyyākaraṇa''nti vuttaṃ.  ^b^adhivacana^eb^nti nāmaṃ. idaṃ pana ``iti hida''nti paṭṭhāya  padaṃ saṅgītikārehi ṭhapitaṃ. sesaṃ sabbattha uttānatthamevāti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] sampasādanīyasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 6. pāsādikasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nigaṇṭhanāṭaputtakālaṅkiriyavaṇṇanā </h3n>
            <h4>
              <h4n> </h4n>
              <p>[03] 164^b^.^eb^ ^b^evaṃ^eb^ ^a^V3.0080^ea^ ^a^M3.0089^ea^  ^a^P3.0905^ea^ ^b^me suta^eb^nti pāsādikasuttaṃ.  tatrāyamanuttānapadavaṇṇanā -- ^b^vedhaññā nāma sakyā^eb^ti dhanumhi  katasikkhā vedhaññanāmakā eke sakyā. ^b^tesaṃ ambavane  pāsāde^eb^ti tesaṃ ambavane sippaṃ uggaṇhatthāya kato dīghapāsādo  atthi, tattha viharati. ^b^adhunā kālaṅkato^eb^ti sampati kālaṅkato.  ^b^dvedhikajātā^eb^ti dvejjhajātā, dvebhāgā jātā.  ^b^bhaṇḍanādīsu^eb^ bhaṇḍanaṃ pubbabhāgakalaho, taṃ daṇḍādānādivasena  paṇṇattivītikkamavasena ca vaḍḍhitaṃ ^b^kalaho.^eb^ ``na tvaṃ imaṃ  dhammavinayaṃ ājānāsī''tiādinā nayena viruddhavacanaṃ ^b^vivādo.  vitudantā^eb^ti vijjhantā. ^b^sahitaṃ me^eb^ti mama vacanaṃ  atthasañhitaṃ. ^b^adhiciṇṇaṃ te viparāvatta^eb^nti yaṃ tava adhiciṇṇaṃ  cirakālāsevanavasena paguṇaṃ, taṃ mama vādaṃ āgamma nivattaṃ.  ^b^āropito te vādo^eb^ti tuyhaṃ upari mayā doso āropito.  ^b^cara vādappamokkhāyā^eb^ti bhattapuṭaṃ ādāya taṃ taṃ upasaṅkamitvā  vādappamokkhatthāya uttari pariyesamāno vicara. ^b^nibbeṭhehi  vā^eb^ti atha vā mayā āropitadosato attānaṃ mocehi. ^b^sace  pahosī^eb^ti sace sakkosi. ^b^vadhoyevā^eb^ti maraṇameva.  ^b^nāṭaputtiyesū^eb^ti nāṭaputtassa antevāsikesu.  ^b^nibbinnarūpā^eb^ti ukkaṇṭhitasabhāvā abhivādanādīnipi na karonti.  ^b^virattarūpā^eb^ti ^a^P3.0906^ea^ vigatapemā. ^b^paṭivānarūpā^eb^ti tesaṃ  sakkaccakiriyato nivattanasabhāvā. ^b^yathā ta^eb^nti yathā  durakkhātādisabhāve dhammavinaye nibbinnavirattappaṭivānarūpehi  bhavitabbaṃ, tatheva jātāti attho. ^b^durakkhāte^eb^ti dukkathite.  ^b^duppavedite^eb^ti duviññāpite. ^b^anupasamasaṃvattanike^eb^ti  rāgādīnaṃ upasamaṃ kātuṃ asamatthe. ^b^bhinnathūpe^eb^ti bhindappatiṭṭhe.  ettha hi nāṭaputtova nesaṃ patiṭṭhaṭṭhena thūpo. so pana bhinno mato.  tena vuttaṃ ``bhinnathūpe''ti. ^b^appaṭisaraṇe^eb^ti tasseva abhāvena  paṭisaraṇavirahite.</p>
              <p>[03] nanu cāyaṃ nāṭaputto nāḷandavāsiko, so kasmā pāvāyaṃ  kālaṅkatoti? so kira upālinā ^a^V3.0081^ea^ gahapatinā paṭividdhasaccena dasahi  ^a^M3.0090^ea^ gāthāhi bhāsite buddhaguṇe sutvā uṇhaṃ lohitaṃ chaḍḍesi. atha naṃ  aphāsukaṃ gahetvā pāvaṃ agamaṃsu. so tattha kālamakāsi. kālaṃ  kurumāno ca cintesi -- ``mama laddhi aniyyānikā sāravirahitā,  mayaṃ tāva naṭṭhā, avasesajanopi mā apāyapūrako ahosi, sace panāhaṃ  `mama sāsanaṃ aniyyānika'nti vakkhāmi, na saddahissanti, yaṃnūnāhaṃ  dvepi jane na ekanīhārena uggaṇhāpeyyaṃ, te mamaccayena aññamaññaṃ  vivadissanti, satthā taṃ vivādaṃ paṭicca ekaṃ dhammakathaṃ kathessati,  tato te sāsanassa mahantabhāvaṃ jānissantī''ti.</p>
              <p>[03] atha naṃ eko antevāsiko upasaṅkamitvā āha -- ``bhante  tumhe dubbalā, mayhampi imasmiṃ dhamme sāraṃ ācikkhatha,  ācariyappamāṇa''nti. ``āvuso, tvaṃ mamaccayena sassatanti  gaṇheyyāsī''ti. aparopi upasaṅkami, taṃ ucchedaṃ gaṇhāpesi. evaṃ  dvepi jane ekaladdhike akatvā bahū nānānīhārena uggaṇhāpetvā  kālamakāsi. te tassa sarīrakiccaṃ katvā sannipatitvā aññamaññaṃ  pucchiṃsu -- ``kassāvuso, ācariyo sāraṃ ācikkhī''ti? eko  uṭṭhahitvā mayhanti āha. kiṃ ācikkhīti? sassatanti. aparo  taṃ paṭibāhitvā ``mayhaṃ sāraṃ ācikkhī''ti āha. evaṃ sabbe  ``mayhaṃ sāraṃ ācikkhi, ahaṃ jeṭṭhako''ti aññamaññaṃ vivādaṃ vaḍḍhetvā  akkose ceva paribhāse ca hatthapādappahārādīni ^a^P3.0907^ea^ ca pavattetvā ekamaggena  dve agacchantā nānādisāsu pakkamiṃsu. </p>
              <p>[03] 165^b^.^eb^ ^b^atha kho cundo samaṇuddeso^eb^ti ayaṃ thero  dhammasenāpatissa kaniṭṭhabhātiko. taṃ bhikkhū anupasampannakāle  ``cundo samaṇuddeso''ti samudācaritvā therakālepi tatheva  samudācariṃsu. tena vuttaṃ -- ``cundo samaṇuddeso''ti.</p>
              <p>[03] ``pāvāyaṃ vassaṃvuṭṭho yena sāmagāmo, yenāyasmā ānando  tenupasaṅkamī''ti kasmā upasaṅkami? nāṭaputte kira kālaṅkate  jambudīpe manussā tattha tattha kathaṃ pavattayiṃsu ``nigaṇṭho nāṭaputto  eko satthāti paññāyittha, tassa kālaṅkiriyāya sāvakānaṃ evarūpo  vivādo jāto. samaṇo pana gotamo jambudīpe cando viya sūriyo  viya ca pākaṭo, sāvakāpissa pākaṭāyeva. kīdiso nu kho samaṇe  gotame parinibbute sāvakānaṃ vivādo bhavissatī''ti ^a^M3.0091^ea^. thero taṃ kathaṃ  sutvā cintesi -- ``imaṃ kathaṃ gahetvā dasabalassa ārocessāmi,  satthā etaṃ aṭṭhuppattiṃ katvā ekaṃ desanaṃ kathessatī''ti. so  nikkhamitvā yena sāmagāmo, yenāyasmā ānando tenupasaṅkami.</p>
              <p>[03] ^b^sāmagāmo^eb^ti ^a^V3.0082^ea^ sāmākānaṃ ussannattā tassa gāmassa nāmaṃ.  ^b^yenāyasmā ānando^eb^ti ujumeva bhagavato santikaṃ agantvā  yenassa upajjhāyo āyasmā ānando tenupasaṅkami.</p>
              <p>[03] buddhakāle kira sāriputtatthero ca ānandatthero ca aññamaññaṃ  mamāyiṃsu. sāriputtatthero ``mayā kātabbaṃ satthu upaṭṭhānaṃ  karotī''ti ānandattheraṃ mamāyi. ānandatthero ``bhagavato  sāvakānaṃ aggo''ti sāriputtattheraṃ mamāyi. kuladārake ca  pabbājetvā sāriputtattherassa santike upajjhaṃ gaṇhāpesi.  sāriputtattheropi tatheva akāsi. evaṃ ekamekena attano pattacīvaraṃ  datvā pabbājetvā upajjhaṃ gaṇhāpitāni pañca pañca bhikkhusatāni  ahesuṃ. āyasmā ānando paṇītāni cīvarādīnipi labhitvā therassa  adāsi. </p>
            </h4>
          </h3>
          <h3>
            <h3n> dhammaratanapūjā</h3n>
            <h4>
              <h4n> </h4n>
              <p>[03] eko kira brāhmaṇo cintesi -- ``buddharatanassa ca  saṅgharatanassa ca pūjā paññāyati, kathaṃ nu kho dhammaratanaṃ pūjitaṃ  hotī''ti? so bhagavantaṃ upasaṅkamitvā etamatthaṃ pucchi. bhagavā  āha -- ``sacepi brāhmaṇa dhammaratanaṃ pūjetukāmo, ekaṃ ^a^P3.0908^ea^ bahussutaṃ  pūjehī''ti. bahussutaṃ, bhante, ācikkhathāti. bhikkhusaṅghaṃ  pucchāti. so bhikkhusaṅghaṃ upasaṅkamitvā ``bahussutaṃ, bhante,  ācikkhathā''ti āha. ānandatthero brāhmaṇāti. brāhmaṇo theraṃ  sahassagghanikena ticīvarena pūjesi. thero taṃ gahetvā bhagavato  santikaṃ agamāsi. bhagavā ``kuto, ānanda, laddha''nti āha?  ekena, bhante, brāhmaṇena dinnaṃ, idaṃ panāhaṃ āyasmato sāriputtassa  dātukāmoti. dehi, ānandāti. cārikaṃ pakkanto bhanteti.  āgatakāle dehīti, sikkhāpadaṃ bhante, paññattanti. kadā pana  sāriputto āgamissatīti? dasāhamattena bhanteti. ``anujānāmi,  ānanda, dasāhaparamaṃ atirekacīvaraṃ nikkhipitu''nti sikkhāpadaṃ  paññāpesi.</p>
              <p>[03] sāriputtattheropi ^a^M3.0092^ea^ tatheva yaṃkiñci manāpaṃ labhati, taṃ  ānandattherassa deti. so imampi attano kaniṭṭhabhātikaṃ therasseva  saddhivihārikaṃ adāsi. tena vuttaṃ -- ``yenassa upajjhāyo  āyasmā ānando tenupasaṅkamī''ti. evaṃ kirassa ahosi --  ``upajjhāyo me mahāpañño, so imaṃ kathaṃ satthu ārocessati, atha  satthā tadanurūpaṃ dhammaṃ desessatī''ti. ^b^kathāpābhata^eb^nti kathāya  mūlaṃ. mūlañhi ``pābhata''nti vuccati. yathāha -- </p>
              <p>[21] ``appakenāpi ^a^V3.0083^ea^ medhāvī, pābhatena vicakkhaṇo. </p>
              <p>[22] samuṭṭhāpeti attānaṃ, aṇuṃ aggiṃva sandhama''nti..  (jā0 1.1.4).</p>
              <p>[03] ^b^bhagavantaṃ dassanāyā^eb^ti bhagavantaṃ dassanatthāya. kiṃ  panānena bhagavā na diṭṭhapubboti? no na diṭṭhapubbo. ayañhi  āyasmā divā nava vāre, rattiṃ nava vāreti ekāhaṃ aṭṭhārasa vāre  upaṭṭhānameva gacchati. divasassa pana satavāraṃ vā sahassavāraṃ vā  gantukāmo samānopi na akāraṇā gacchati, ekaṃ pañhuddhāraṃ gahetvāva  gacchati. so taṃ divasaṃ tena kathāpābhatena gantukāmo evamāha. </p>
            </h4>
          </h3>
          <h3>
            <h3n> asammāsambuddhappaveditadhammavinayavaṇṇanā </h3n>
            <h4>
              <h4n> </h4n>
              <p>[03] 166^b^.^eb^ ^b^evañhetaṃ, cunda, hotī^eb^ti bhagavā  ānandattherena ārocitepi yasmā na ānandatthero imissā kathāya  sāmiko, cundatthero pana sāmiko. sova tassā  ādimajjhapariyosānaṃ jānāti. tasmā bhagavā tena saddhiṃ kathento  ``evañhetaṃ, cunda, hotī''tiādimāha ^a^P3.0909^ea^. tassattho -- cunda evañhetaṃ  hoti durakkhātādisabhāve dhammavinaye sāvakā dvedhikajātā  bhaṇḍanādīni katvā mukhasattīhi vitudantā viharanti.</p>
              <p>[03] idāni yasmā aniyyānikasāsaneneva niyyānikasāsanaṃ pākaṭaṃ  hoti, tasmā ādito aniyyānikasāsanameva dassento ^b^idha cunda  satthā ca hoti asammāsambuddho^eb^tiādimāha. tattha ^b^vokkamma ca  tamhā dhammā vattatī^eb^ti na nirantaraṃ pūreti, okkamitvā okkamitvā  antarantaraṃ katvā vattatīti attho. ^b^tassa te, āvuso,  lābhā^eb^ti tassa tuyhaṃ ete ^a^M3.0093^ea^ dhammānudhammappaṭipattiādayo lābhā.  ^b^suladdha^eb^nti manussattampi te suladdhaṃ. ^b^tathā paṭipajjatū^eb^ti  evaṃ paṭipajjatu. ^b^yathā te satthārā dhammo desito^eb^ti yena te  ākārena satthārā dhammo kathito. ^b^yo ca samādapetī^eb^ti yo  ca ācariyo samādapeti. ^b^yañca samādapetī^eb^ti yaṃ antevāsiṃ  samādapeti. ^b^yo ca samādapito^eb^ti yo ca evaṃ samādapito  antevāsiko. yathā ācariyena samādapitaṃ, tathatthāya paṭipajjati.  ^b^sabbe te^eb^ti tayopi te. ettha hi ācariyo samādapitattā  apuññaṃ pasavati, samādinnantevāsiko samādinnattā, paṭipannako  paṭipannattā. tena vuttaṃ -- ``sabbe te bahuṃ apuññaṃ pasavantī''ti.  etenupāyena sabbavāresu attho veditabbo. </p>
              <p>[03] 167^b^.^eb^ apicettha ^a^V3.0084^ea^ ^b^ñāyappaṭipanno^eb^ti  kāraṇappaṭipanno. ^b^ñāyamārādhessatī^eb^ti kāraṇaṃ nipphādessati.  ^b^vīriyaṃ ārabhatī^eb^ti attano dukkhanibbattakaṃ vīriyaṃ karoti.  vuttañhetaṃ ``durakkhāte, bhikkhave, dhammavinaye yo āraddhavīriyo, so  dukkhaṃ viharati. yo kusīto, so sukhaṃ viharatī''ti (a0 ni0   1.318). </p>
            </h4>
          </h3>
          <h3>
            <h3n> sammāsambuddhappaveditadhammavinayādivaṇṇanā </h3n>
            <h4>
              <h4n> </h4n>
              <p>[03] 168^b^.^eb^ evaṃ aniyyānikasāsanaṃ dassetvā idāni  niyyānikasāsanaṃ dassento ^b^idha pana, cunda, satthā ca hoti  sammāsambuddho^eb^tiādimāha. tattha ^b^niyyāniko^eb^ti maggatthāya  phalatthāya ca niyyāti. </p>
              <p>[03] 169^b^.^eb^ ^b^vīriyaṃ ārabhatī^eb^ti attano  sukhanipphādakaṃ vīriyaṃ ārabhati. vuttañhetaṃ ``svākkhāte, bhikkhave,  dhammavinaye yo kusīto, so dukkhaṃ viharati. yo āraddhavīriyo,  so sukhaṃ viharatī''ti (a0 ni0  1.319). </p>
              <p>[03] 170^b^.^eb^ iti bhagavā niyyānikasāsane sammāpaṭipannassa  ^a^P3.0910^ea^ kulaputtassa pasaṃsaṃ dassetvā puna desanaṃ vaḍḍhento ^b^idha, cunda,  satthā ca loke udapādī^eb^tiādimāha. tattha  ^b^aviññāpitatthā^eb^ti abodhitatthā. ^b^sabbasaṅgāhapadakata^eb^nti  sabbasaṅgahapadehi kataṃ, sabbasaṅgāhikaṃ kataṃ na hotīti attho.  ``sabbasaṅgāhapadagata''ntipi pāṭho, na sabbasaṅgāhapadesu gataṃ, na  ekasaṅgahajātanti attho. ^b^sappāṭihīrakata^eb^nti niyyānikaṃ.  ^b^yāva^eb^ ^a^M3.0094^ea^ ^b^devamanussehī^eb^ti devalokato yāva manussalokā suppakāsitaṃ.  ^b^anutappo hotī^eb^ti anutāpakaro hoti. ^b^satthā ca no  loke^eb^ti idaṃ tesaṃ anutāpakāradassanatthaṃ vuttaṃ. ^b^nānutappo  hotī^eb^ti satthāraṃ āgamma sāvakehi yaṃ pattabbaṃ, tassa pattattā  anutāpakaro na hoti. </p>
              <p>[03] 172^b^.^eb^ ^b^thero^eb^ti thiro therakārakehi dhammehi  samannāgato. ``rattaññū''tiādīni vuttatthāneva. ^b^etehi ce  pī^eb^ti etehi heṭṭhā vuttehi. </p>
              <p>[03] 173^b^.^eb^ ^b^pattayogakkhemā^eb^ti catūhi yogehi khemattā  arahattaṃ idha yogakkhemaṃ nāma, taṃ pattāti attho. ^b^alaṃ  samakkhātuṃ saddhammassā^eb^ti sammukhā gahitattā assa saddhammaṃ sammā  ācikkhituṃ samatthā. </p>
              <p>[03] 174^b^.^eb^ ^b^brahmacārino^eb^ti ^a^V3.0085^ea^ brahmacariyavāsaṃ vasamānā  ariyasāvakā. ^b^kāmabhogino^eb^ti gihisotāpannā.  ``iddhañcevā''tiādīni mahāparinibbāne vitthāritāneva.  ^b^lābhaggayasaggapatta^eb^nti lābhaggañceva yasaggañca pattaṃ. </p>
              <p>[03] 175^b^.^eb^ ^b^santi kho pana me, cunda, etarahi therā  bhikkhū sāvakā^eb^ti sāriputtamoggallānādayo therā.  ^b^bhikkhuniyo^eb^ti khemātherīuppalavaṇṇatherīādayo. ^b^upāsakā  sāvakā gihī odātavatthavasanā brahmacārino^eb^ti  cittagahapatihatthakāaḷavakādayo. ^b^kāmabhogino^eb^ti  cūḷānāthapiṇḍikamahāanāthapiṇḍikādayo. ^b^brahmacāriniyo^eb^ti  nandamātādayo. ^b^kāmabhoginiyo^eb^ti khujjuttarādayo. </p>
              <p>[03] 176^b^.^eb^ ^b^sabbākārasampanna^eb^nti sabbakāraṇasampannaṃ.  ^b^idameva^eb^ ^a^P3.0911^ea^ ^b^ta^eb^nti idameva brahmacariyaṃ, imameva dhammaṃ sammā hetunā  nayena vadamāno vadeyya. ^b^udakāssuda^eb^nti ^b^udako sudaṃ.  passaṃ na passatī^eb^ti passanto na passati. so kira imaṃ pañhaṃ  mahājanaṃ pucchi. tehi ``na jānāma, ācariya, kathehi no''ti  vutto so āha -- ``gambhīro ayaṃ pañho āhārasappāye sati thokaṃ  cintetvā sakkā kathetu''nti. tato tehi cattāro māse ^a^M3.0095^ea^ mahāsakkāre  kate taṃ pañhaṃ kathento ^b^kiñca passaṃ na passatī^eb^tiādimāha.  tattha ^b^sādhunisitassā^eb^ti suṭṭhunisitassa tikhiṇassa,  sunisitakhurassa kira talaṃ paññāyati, dhārā na paññāyatīti  ayamettha attho. </p>
            </h4>
          </h3>
          <h3>
            <h3n> saṅgāyitabbadhammādivaṇṇanā </h3n>
            <h4>
              <h4n> </h4n>
              <p>[03] 177^b^.^eb^ ^b^saṅgamma samāgammā^eb^ti saṅgantvā  samāgantvā. ^b^atthena atthaṃ, byañjanena byañjana^eb^nti atthena saha  atthaṃ, byañjanenapi saha byañjanaṃ samānentehīti attho.  ^b^saṅgāyitabba^eb^nti vācetabbaṃ sajjhāyitabbaṃ. ^b^yathayidaṃ  brahmacariya^eb^nti yathā idaṃ sakalaṃ sāsanabrahmacariyaṃ. </p>
              <p>[03] 178^b^.^eb^ ^b^tatra ce^eb^ti tatra saṅghamajjhe, tassa vā  bhāsite. ^b^atthañceva micchā gaṇhāti, byañjanāni ca micchā  ropetī^eb^ti ``cattāro satipaṭṭhānā''ti ettha ārammaṇaṃ  ``satipaṭṭhāna''nti atthaṃ gaṇhāti. ``satipaṭṭhānānī''ti byañjanaṃ  ropeti. ^b^imassa nu kho, āvuso, atthassā^eb^ti ``satiyeva  satipaṭṭhāna''nti. atthassa ``cattāro satipaṭṭhānā''ti kiṃ nu kho  imāni byañjanāni, udāhu cattāri satipaṭṭhānānī''ti etāni vā  byañjanāni. ^b^katamāni opāyikatarānī^eb^ti imassa atthassa  katamāni byañjanāni upapannatarāni allīnatarāni.  ^b^imesañca^eb^ ^a^V3.0086^ea^  ^b^byañjanāna^eb^nti ``cattāro satipaṭṭhānā''ti byañjanānaṃ ``satiyeva  satipaṭṭhāna''nti kiṃ nu kho ayaṃ attho, udāhu ``ārammaṇaṃ  satipaṭṭhāna''nti eso atthoti? ^b^imassa kho, āvuso,  atthassā^eb^ti ``ārammaṇaṃ satipaṭṭhāna''nti imassa atthassa.  ^b^yā ceva etānī^eb^ti yāni ceva etāni mayā vuttāni. ^b^yā  ceva eso^eb^ti yo ceva esa mayā vutto. ^b^so neva  ussādetabbo^eb^ti tumhehi tāva sammā atthe ca sammā byañjane  ^a^P3.0912^ea^ ca ṭhātabbaṃ. so pana neva ussādetabbo, na apasādetabbo.  ^b^saññāpetabbo^eb^ti jānāpetabbo. ^b^tassa ca atthassā^eb^ti  ``satiyeva satipaṭṭhāna''nti atthassa ca. ^b^tesañca  byañjanāna^eb^nti ``satipaṭṭhānā''ti byañjanānaṃ. ^b^nisantiyā^eb^ti  nisāmanatthaṃ dhāraṇatthaṃ. iminā nayena sabbavāresu attho veditabbo. </p>
              <p>[03] 181^b^.^eb^ ^b^tādisa^eb^nti tumhādisaṃ.  ^b^atthupeta^eb^nti atthena upetaṃ atthassa viññātāraṃ.  ^b^byañjanupeta^eb^nti byañjanehi upetaṃ byañjanānaṃ viññātāraṃ. evaṃ  etaṃ bhikkhuṃ ^a^M3.0096^ea^ pasaṃsatha. eso hi bhikkhu na tumhākaṃ sāvako nāma,  buddho nāma esa cundāti. iti bhagavā bahussutaṃ bhikkhuṃ attano  ṭhāne ṭhapesi. </p>
            </h4>
          </h3>
          <h3>
            <h3n> paccayānuññātakāraṇādivaṇṇanā </h3n>
            <h4>
              <h4n> </h4n>
              <p>[03] 182^b^.^eb^ idāni tatopi uttaritaraṃ desanaṃ vaḍḍhento  ^b^na vo ahaṃ, cundā^eb^tiādimāha. tattha diṭṭhadhammikā āsavā  nāma idhaloke paccayahetu uppajjanakā āsavā. samparāyikā āsavā  nāma paraloke bhaṇḍanahetu uppajjanakā āsavā. ^b^saṃvarāyā^eb^ti  yathā te na pavisanti, evaṃ pidahanāya. ^b^paṭighātāyā^eb^ti  mūlaghātena paṭihananāya. ^b^alaṃ vo taṃ yāvadeva sītassa  paṭighātāyā^eb^ti taṃ tumhākaṃ sītassa paṭighātāya samatthaṃ. idaṃ vuttaṃ  hoti, yaṃ vo mayā cīvaraṃ anuññātaṃ, taṃ pārupitvā dappaṃ vā mānaṃ vā  kurumānā viharissathāti na anuññātaṃ, taṃ pana pārupitvā  sītappaṭighātādīni katvā sukhaṃ samaṇadhammaṃ yoniso manasikāraṃ  karissathāti anuññātaṃ. yathā ca cīvaraṃ, evaṃ piṇḍapātādayopi.  anupadasaṃvaṇṇanā panettha visuddhimagge vuttanayeneva veditabbā. </p>
            </h4>
          </h3>
          <h3>
            <h3n> sukhallikānuyogādivaṇṇanā </h3n>
            <h4>
              <h4n> </h4n>
              <p>[03] 183^b^.^eb^ ^b^sukhallikānuyoga^eb^nti sukhalliyanānuyogaṃ,  sukhasevanādhimuttanti attho. ^b^sukhetī^eb^ti sukhitaṃ karoti.  ^b^pīṇetī^eb^ti pīṇitaṃ thūlaṃ karoti. </p>
              <p>[03] 186^b^.^eb^ ^b^aṭṭhitadhammā^eb^ti ^a^V3.0087^ea^ naṭṭhitasabhāvā. jivhā  no atthīti yaṃ yaṃ icchanti, taṃ taṃ kathenti, kadāci maggaṃ kathenti,  kadāci phalaṃ kadāci nibbānanti adhippāyo. ^b^jānatā^eb^ti  sabbaññutaññāṇena jānantena. ^b^passatā^eb^ti pañcahi cakkhūhi  passantena. ^b^gambhīranemo^eb^ti ^a^P3.0913^ea^ gambhīrabhūmiṃ anupaviṭṭho.  ^b^sunikhāto^eb^ti suṭṭhu nikhāto. ^b^evameva kho, āvuso^eb^ti  evaṃ khīṇāsavo abhabbo nava ṭhānāni ajjhācarituṃ. tasmiṃ  anajjhācāro acalo asampavedhī. tattha sañcicca pāṇaṃ jīvitā  voropanādīsu sotāpannādayopi abhabbā. ^b^sannidhikārakaṃ kāme  paribhuñjitu^eb^nti vatthukāme ca kilesakāme ^a^M3.0097^ea^ ca sannidhiṃ katvā  paribhuñjituṃ. ^b^seyyathāpi pubbe agārikabhūto^eb^ti yathā pubbe  gihibhūto paribhuñjati, evaṃ paribhuñjituṃ abhabbo. </p>
            </h4>
          </h3>
          <h3>
            <h3n> pañhabyākaraṇavaṇṇanā </h3n>
            <h4>
              <h4n> </h4n>
              <p>[03] 187^b^.^eb^ agāramajjhe vasantā hi sotāpannādayo  yāvajīvaṃ gihibyañjanena tiṭṭhanti. khīṇāsavo pana arahattaṃ patvāva  manussabhūto parinibbāti vā pabbajati vā. cātumahārājikādīsu  kāmāvacaradevesu muhuttampi na tiṭṭhati. kasmā? vivekaṭṭhānassa  abhāvā. bhummadevattabhāve pana ṭhito arahattaṃ patvāpi tiṭṭhati. tassa  vasena ayaṃ pañho āgato. bhinnadosattā panassa bhikkhubhāvo  veditabbo. ^b^atīraka^eb^nti atīraṃ aparicchedaṃ mahantaṃ. ^b^no  ca kho anāgata^eb^nti anāgataṃ pana addhānaṃ ārabbha evaṃ na paññapeti,  atītameva maññe samaṇo gotamo jānāti, na anāgataṃ. tathā hissa  atīte aḍḍhachaṭṭhasatajātakānussaraṇaṃ paññāyati. anāgate evaṃ bahuṃ  anussaraṇaṃ na paññāyatīti imamatthaṃ maññamānā evaṃ vadeyyuṃ.  ^b^tayidaṃ kiṃ sū^eb^ti anāgate apaññāpanaṃ kiṃ nu kho?  ^b^kathaṃsū^eb^ti kena nu kho kāraṇena ajānantoyeva nu kho anāgataṃ  nānussarati, ananussaritukāmatāya nānussaratīti.  ^b^aññavihitakena ñāṇadassanenā^eb^ti paccakkhaṃ viya katvā  dassanasamatthatāya dassanabhūtena ñāṇena aññatthavihitakena ñāṇena  aññaṃ ārabbha pavattena, aññavihitakaṃ aññaṃ ārabbha pavattamānaṃ  ñāṇadassanaṃ saṅgāhetabbaṃ paññāpetabbaṃ maññanti. te hi carato ca  tiṭṭhato ca suttassa ca jāgarassa ca satataṃ samitaṃ ñāṇadassanaṃ  paccupaṭṭhitaṃ maññanti, tādisañca ñāṇaṃ nāma natthi. tasmā yathariva  bālā abyattā, evaṃ maññantīti veditabbo.</p>
              <p>[03] ^b^satānusārī^eb^ti ^a^P3.0914^ea^ pubbenivāsānussatisampayuttakaṃ.  ^b^yāvatakaṃ ākaṅkhatī^eb^ti yattakaṃ ñātuṃ icchati, tattakaṃ  jānissāmīti ñāṇaṃ pesesi. athassa dubbalapattapuṭe pakkhandanārāco  viya appaṭihataṃ ^a^V3.0088^ea^ anivāritaṃ ñāṇaṃ gacchati, tena yāvatakaṃ ākaṅkhati  tāvatakaṃ anussarati. ^b^bodhija^eb^nti bodhimūle jātaṃ. ^b^ñāṇaṃ  uppajjatī^eb^ti catumaggañāṇaṃ uppajjati. ^b^ayamantimā jātī^eb^ti  ^a^M3.0098^ea^ tena ñāṇena jātimūlassa pahīnattā puna ayamantimā jāti.  ^b^natthidāni punabbhavo^eb^ti aparampi ñāṇaṃ uppajjati.  ^b^anatthasaṃhita^eb^nti na idhalokatthaṃ vā paralokatthaṃ vā nissitaṃ.  ^b^na taṃ tathāgato byākarotī^eb^ti taṃ bhāratayuddhasītāharaṇasadisaṃ  aniyyānikakathaṃ tathāgato na katheti. ^b^bhūtaṃ tacchaṃ  anatthasaṃhita^eb^nti rājakathāditiracchānakathaṃ. ^b^kālaññū tathāgato  hotī^eb^ti kālaṃ jānāti. sahetukaṃ sakāraṇaṃ katvā yuttapattakāleyeva  katheti. </p>
              <p>[03] 188^b^.^eb^ ^b^tasmā tathāgatoti vuccatī^eb^ti yathā yathā  gaditabbaṃ, tathā tatheva gadanato dakārassa takāraṃ katvā tathāgatoti  vuccatīti attho. ^b^diṭṭha^eb^nti rūpāyatanaṃ. ^b^suta^eb^nti  saddāyatanaṃ. ^b^muta^eb^nti mutvā patvā gahetabbato gandhāyatanaṃ  rasāyatanaṃ phoṭṭhabbāyatanaṃ. ^b^viññāta^eb^nti sukhadukkhādidhammāyatanaṃ.  ^b^patta^eb^nti pariyesitvā vā apariyesitvā vā pattaṃ.  ^b^pariyesita^eb^nti pattaṃ vā apattaṃ vā pariyesitaṃ. ^b^anuvicaritaṃ  manasā^eb^ti cittena anusañcaritaṃ. ``tathāgatena abhisambuddha''nti  iminā etaṃ dasseti, yañhi aparimāṇāsu lokadhātūsu imassa  sadevakassa lokassa nīlaṃ pītakantiādi rūpārammaṇaṃ cakkhudvāre  āpāthamāgacchati, ``ayaṃ satto imasmiṃ khaṇe imaṃ nāma rūpārammaṇaṃ  disvā sumano vā dummano vā majjhatto vā jāto''ti sabbaṃ taṃ  tathāgatassa evaṃ abhisambuddhaṃ ^a^P3.0915^ea^. tathā yaṃ aparimāṇāsu lokadhātūsu  imassa sadevakassa lokassa bherisaddo mudiṅgasaddotiādi saddārammaṇaṃ  sotadvāre āpāthamāgacchati. mūlagandho tacagandhotiādi gandhārammaṇaṃ  ghānadvāre āpāthamāgacchati. mūlaraso khandharasotiādi rasārammaṇaṃ  jivhādvāre āpāthamāgacchati. kakkhaḷaṃ mudukantiādi  pathavīdhātutejodhātuvāyodhātubhedaṃ phoṭṭhabbārammaṇaṃ kāyadvāre  āpāthamāgacchati. ``ayaṃ satto imasmiṃ khaṇe imaṃ nāma  phoṭṭhabbārammaṇaṃ phusitvā sumano vā dummano vā majjhatto vā  jāto''ti sabbaṃ taṃ tathāgatassa evaṃ abhisambuddhaṃ. tathā yaṃ  aparimāṇāsu lokadhātūsu imassa sadevakassa lokassa  sukhadukkhādibhedaṃ dhammārammaṇaṃ manodvārassa āpāthamāgacchati, ``ayaṃ  satto imasmiṃ khaṇe idaṃ nāma dhammārammaṇaṃ vijānitvā sumano vā  dummano vā majjhatto vā jāto''ti sabbaṃ taṃ tathāgatassa evaṃ  abhisambuddhaṃ.</p>
              <p>[03] yañhi ^a^M3.0099^ea^, cunda, imesaṃ sattānaṃ diṭṭhaṃ sutaṃ mutaṃ viññātaṃ tattha  tathāgatena adiṭṭhaṃ vā asutaṃ vā amutaṃ vā aviññātaṃ vā natthi.  imassa mahājanassa pariyesitvā pattampi atthi, pariyesitvā  appattampi atthi. apariyesitvā pattampi atthi, apariyesitvā  appattampi ^a^V3.0089^ea^ atthi. sabbampi taṃ tathāgatassa appattaṃ nāma natthi,  ñāṇena asacchikataṃ nāma. ``tasmā tathāgatoti vuccatī''ti. yaṃ  yathā lokena gataṃ tassa tatheva gatattā ``tathāgato''ti vuccati.  pāḷiyaṃ pana abhisambuddhanti vuttaṃ, taṃ gatasaddena ekatthaṃ. iminā  nayena sabbavāresu ``tathāgato''ti nigamanassa attho veditabbo,  tassa yutti ^b^brahmajāle^eb^ tathāgatasaddavitthāre vuttāyeva. </p>
            </h4>
          </h3>
          <h3>
            <h3n> abyākataṭṭhānavaṇṇanā </h3n>
            <h4>
              <h4n> </h4n>
              <p>[03] 189^b^.^eb^ evaṃ attano asamataṃ anuttarataṃ sabbaññutaṃ  dhammarājabhāvaṃ kathetvā idāni ``puthusamaṇabrāhmaṇānaṃ laddhīsu mayā  aññātaṃ adiṭṭhaṃ nāma natthi, sabbaṃ mama ñāṇassa antoyeva  parivattatī''ti sīhanādaṃ nadanto ^b^ṭhānaṃ kho panetaṃ, cunda,  vijjatī^eb^tiādimāha. tattha ^b^tathāgato^eb^ti satto. ^b^na hetaṃ,  āvuso, atthasaṃhita^eb^nti idhalokaparalokātthasaṃhitaṃ na hoti.  ^b^na ca dhammasaṃhita^eb^nti navalokuttaradhammanissitaṃ na hoti.  ^b^na^eb^ ^a^P3.0916^ea^ ^b^ādibrahmacariyaka^eb^nti sikkhattayasaṅgahitassa  sakalasāsanabrahmacariyassa ādibhūtaṃ na hoti. </p>
              <p>[03] 190^b^.^eb^ ^b^idaṃ dukkhanti kho^eb^tiādīsu taṇhaṃ ṭhapetvā  avasesā tebhummakā dhammā idaṃ dukkhanti byākataṃ. tasseva dukkhassa  pabhāvikā janikā taṇhā ^b^dukkhasamudayo^eb^ti byākataṃ. ubhinnaṃ  appavatti ^b^dukkhanirodho^eb^ti byākataṃ. dukkhaparijānano  samudayapajahano nirodhasacchikaraṇo ariyamaggo  ^b^dukkhanirodhagāminī paṭipadā^eb^ti byākataṃ. ``etañhi, āvuso,  atthasaṃhita''ntiādīsu etaṃ idhalokaparalokātthanissitaṃ  navalokuttaradhammanissitaṃ sakalasāsanabrahmacariyassa ādi padhānaṃ  pubbaṅgamanti ayamattho. </p>
            </h4>
          </h3>
          <h3>
            <h3n> pubbantasahagatadiṭṭhinissayavaṇṇanā </h3n>
            <h4>
              <h4n> </h4n>
              <p>[03] 191^b^.^eb^ idāni yaṃ taṃ mayā na byākataṃ, taṃ ajānantena  na byākatanti mā evaṃ saññamakaṃsu. jānantova ahaṃ evaṃ ``etasmiṃ  byākatepi attho natthī''ti ^a^M3.0100^ea^ na byākariṃ. yaṃ pana yathā byākātabbaṃ,  taṃ mayā byākatamevāti sīhanādaṃ nadanto puna ^b^yepi te,  cundā^eb^tiādimāha. tattha diṭṭhiyova ^b^diṭṭhinissayā,^eb^  diṭṭhinissitakā diṭṭhigatikāti attho. ^b^idameva sacca^eb^nti  idameva dassanaṃ saccaṃ. ^b^moghamañña^eb^nti aññesaṃ vacanaṃ moghaṃ.  ^b^asayaṃkāro^eb^ti asayaṃ kato. </p>
              <p>[03] 192^b^.^eb^ ^b^tatrā^eb^ti ^a^V3.0090^ea^ tesu samaṇabrāhmaṇesu. ^b^atthi  nu kho idaṃ āvuso vuccatī^eb^ti, āvuso, yaṃ tumhehi sassato attā  ca loko cāti vuccati, idamatthi nu kho udāhu natthīti evamahaṃ te  pucchāmīti attho. ^b^yañca kho te evamāhaṃsū^eb^ti yaṃ pana te  ``idameva saccaṃ moghamañña''nti vadanti, taṃ tesaṃ nānujānāmi.  ^b^paññattiyā^eb^ti diṭṭhipaññattiyā. ^b^samasama^eb^nti samena ñāṇena  samaṃ. ^b^yadidaṃ adhipaññattī^eb^ti yā ayaṃ adhipaññatti nāma.  ettha ahameva bhiyyo uttaritaro na mayā samo atthi. tattha yañca  vuttaṃ ``paññattiyāti yañca adhipaññattī''ti ubhayametaṃ atthato ekaṃ.  bhedato hi paññatti adhipaññattīti dvayaṃ hoti. tattha paññatti  nāma diṭṭhipaññatti. adhipaññatti nāma khandhapaññatti dhātupaññatti  āyatanapaññatti indriyapaññatti saccapaññatti puggalapaññattīti evaṃ  vuttā cha paññattiyo. idha pana paññattiyāti etthāpi ^a^P3.0917^ea^ paññatti ceva  adhipaññatti ca adhippetā, adhipaññattīti etthāpi. bhagavā hi  paññattiyāpi anuttaro, adhipaññattiyāpi anuttaro. tenāha --  ``ahameva tattha bhiyyo yadidaṃ adhipaññattī''ti. </p>
              <p>[03] 196^b^.^eb^ ^b^pahānāyā^eb^ti pajahanatthaṃ.  ^b^samatikkamāyā^eb^ti tasseva vevacanaṃ. ^b^desitā^eb^ti kathitā.  ^b^paññattā^eb^ti ṭhapitā. satipaṭṭhānabhāvanāya hi ghanavinibbhogaṃ  katvā sabbadhammesu yāthāvato diṭṭhesu ``suddhasaṅkhārapuñjoyaṃ nayidha  sattūpalabbhatī''ti sanniṭṭhānato sabbadiṭṭhinissayānaṃ pahānaṃ hotīti.  tena vuttaṃ. diṭṭhinissayānaṃ pahānāya samatikkamāya evaṃ mayā ime  cattāro satipaṭṭhānā desitā paññattā''ti. sesaṃ sabbattha  uttānatthamevāti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] pāsādikasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 7. lakkhaṇasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> dvattiṃsamahāpurisalakkhaṇavaṇṇanā </h3n>
            <h4>
              <h4n> </h4n>
              <p>[03] 199^b^.^eb^ ^b^evaṃ^eb^ ^a^V3.0091^ea^ ^a^M3.0101^ea^ ^a^P3.0918^ea^ ^b^me suta^eb^nti   lakkhaṇasuttaṃ. tatrāyamanuttānapadavaṇṇanā. ^b^dvattiṃsimānī^eb^ti dvattiṃsa imāni.  ^b^mahāpurisalakkhaṇānī^eb^ti mahāpurisabyañjanāni  mahāpurisanimittāni ``ayaṃ mahāpuriso''ti sañjānanakāraṇāni.  ``yehi samannāgatassa mahāpurisassā''tiādi mahāpadāne  vitthāritanayeneva veditabbaṃ.</p>
              <p>[03] ``bāhirakāpi isayo dhārenti, no ca kho jānanti `imassa  kammassa katattā imaṃ lakkhaṇaṃ paṭilabhatī'ti'' kasmā āha?  aṭṭhuppattiyā anurūpattā. idañhi suttaṃ sāṭṭhuppattikaṃ. sā panassa  aṭṭhuppatti kattha samuṭṭhitā? antogāme manussānaṃ antare. tadā  kira sāvatthivāsino attano attano gehesu ca gehadvāresu ca  santhāgārādīsu ca nisīditvā kathaṃ samuṭṭhāpesuṃ -- ``bhagavato  asītianubyañjanāni byāmappabhā dvattiṃsamahāpurisalakkhaṇāni, yehi  ca bhagavato kāyo, sabbaphāliphullo viya pāricchattako, vikasitamiva  kamalavanaṃ, nānāratanavicittaṃ viya suvaṇṇatoraṇaṃ,  tārāmaricivirocamiva gaganatalaṃ, ito cito ca vidhāvamānā  vipphandamānā chabbaṇṇarasmiyo muñcanto ativiya sobhati.  bhagavato ca iminā nāma kammena idaṃ lakkhaṇaṃ nibbattanti kathitaṃ  natthi, yāgūḷuṅkamattampi pana kaṭacchubhattamattaṃ vā pubbe dinnapaccayā  evaṃ uppajjatīti bhagavatā vuttaṃ. kiṃ nu kho satthā kammaṃ akāsi,  yenassa imāni lakkhaṇāni nibbattantī''ti.</p>
              <p>[03] athāyasmā ānando antogāme caranto imaṃ kathāsallāpaṃ sutvā  katabhattakicco vihāraṃ āgantvā satthu vattaṃ katvā vanditvā ṭhito  ``mayā, bhante, antogāme ekā kathā sutā''ti āha. tato  ^a^P3.0919^ea^ bhagavatā ``kiṃ te, ānanda, suta''nti vutte sabbaṃ ārocesi.  satthā therassa vacanaṃ ^a^V3.0092^ea^ sutvā parivāretvā nisinne bhikkhū āmantetvā  ``dvattiṃsimāni, bhikkhave, mahāpurisassa mahāpurisalakkhaṇānī''ti  paṭipāṭiyā lakkhaṇāni dassetvā yena kammena yaṃ nibbattaṃ, tassa  dassanatthaṃ evamāha. </p>
            </h4>
          </h3>
          <h3>
            <h3n> suppatiṭṭhitapādatālakkhaṇavaṇṇanā </h3n>
            <h4>
              <h4n> </h4n>
              <p>[03] 201^b^.^eb^ ^b^purimaṃ^eb^ ^a^M3.0102^ea^ ^b^jāti^eb^ntiādīsu pubbe  nivutthakkhandhā jātavasena ``jātī''ti vuttā. tathā bhavanavasena  ``bhavo''ti, nivutthavasena ālayaṭṭhena vā ``niketo''ti.  tiṇṇampi padānaṃ pubbe nivutthakkhandhasantāne ṭhitoti attho.  idāni yasmā taṃ khandhasantānaṃ devalokādīsupi vattati.  lakkhaṇanibbattanasamatthaṃ pana kusalakammaṃ tattha na sukaraṃ,  manussabhūtasseva sukaraṃ. tasmā yathābhūtena yaṃ kammaṃ kataṃ, taṃ  dassento ^b^pubbe manussabhūto samāno^eb^ti āha. akāraṇaṃ vā etaṃ.  hatthiassamigamahiṃsavānarādibhūtopi mahāpuriso pāramiyo  pūretiyeva. yasmā pana evarūpe attabhāve ṭhitena katakammaṃ na sakkā  sukhena dīpetuṃ, manussabhāve ṭhitena katakammaṃ pana sakkā sukhena dīpetuṃ.  tasmā ``pubbe manussabhūto samāno''ti āha.</p>
              <p>[03] ^b^daḷhasamādāno^eb^ti thiragahaṇo. ^b^kusalesu dhammesū^eb^ti  dasakusalakammapathesu. ^b^avatthitasamādāno^eb^ti niccalagahaṇo  anivattitagahaṇo. mahāsattassa hi akusalakammato aggiṃ patvā  kukkuṭapattaṃ viya cittaṃ paṭikuṭati, kusalaṃ patvā vitānaṃ viya  pasāriyati. tasmā daḷhasamādāno hoti avatthitasamādāno. na  sakkā kenaci samaṇena vā brāhmaṇena vā devena vā mārena vā brahmunā  vā kusalasamādānaṃ vissajjāpetuṃ.</p>
              <p>[03] tatrimāni vatthūni -- pubbe kira mahāpuriso kalandakayoniyaṃ  nibbatti. atha deve vuṭṭhe ogho āgantvā kulāvakaṃ gahetvā samuddameva  pavesesi. mahāpuriso ``puttake nīharissāmī''ti naṅguṭṭhaṃ temetvā  temetvā samuddato udakaṃ bahi khipi. sattame divase sakko  āvajjitvā tattha āgamma ``kiṃ karosī''ti pucchi? so tassa  ārocesi. sakko mahāsamuddato udakassa dunnīharaṇīyabhāvaṃ kathesi.  bodhisatto ^a^P3.0920^ea^ tādisena kusītena saddhiṃ kathetumpi na vaṭṭati. ``mā  idha tiṭṭhā''ti apasāresi. sakko ``anomapurisena gahitagahaṇaṃ na  sakkā vissajjāpetu''nti tuṭṭho tassa puttake ānetvā adāsi.  mahājanakakālepi mahāsamuddaṃ taramāno ``kasmā mahāsamuddaṃ tarasī''ti  devatāya puṭṭho ``pāraṃ gantvā kulasantake raṭṭhe rajjaṃ gahetvā dānaṃ dātuṃ  tarāmī''ti āha. tato devatāya -- ``ayaṃ mahāsamuddo gambhīro  ^a^V3.0093^ea^ ^a^M3.0103^ea^ ceva puthulo ca, kadā naṃ tarissatī''ti vutte so āha ``taveso  mahāsamuddasadiso, mayhaṃ pana ajjhāsayaṃ āgamma khuddakamātikā viya  khāyati. tvaṃyeva maṃ dakkhissasi samuddaṃ taritvā samuddapārato dhanaṃ  āharitvā kulasantakaṃ rajjaṃ gahetvā dānaṃ dadamāna''nti. devatā  ``anomapurisena gahitagahaṇaṃ na sakkā vissajjāpetu''nti bodhisattaṃ  āliṅgetvā haritvā uyyāne nipajjāpesi. so chattaṃ ussāpetvā  divase divase pañcasatasahassapariccāgaṃ katvā aparabhāge nikkhamma  pabbajito. evaṃ mahāsatto na sakkā kenaci samaṇena vā...pe0...  brahmunā vā kusalasamādānaṃ vissajjāpetuṃ. tena vuttaṃ --  ``daḷhasamādāno ahosi kusalesu dhammesu avatthitasamādāno''ti. </p>
              <p>[01] idāni yesu kusalesu dhammesu avatthitasamādāno  ahosi, te dassetuṃ ^b^kāyasucarite^eb^tiādimāha.  ^b^dānasaṃvibhāge^eb^ti ettha ca dānameva diyyanavasena dānaṃ,  saṃvibhāgakaraṇavasena saṃvibhāgo. ^b^sīlasamādāne^eb^ti  pañcasīladasasīlacatupārisuddhisīlapūraṇakāle. ^b^uposathūpavāse^eb^ti  cātuddasikādibhedassa uposathassa upavasanakāle.  ^b^matteyyatāyā^eb^ti mātukātabbavatte. sesapadesupi eseva nayo.  ^b^aññataraññataresu cā^eb^ti aññesu ca evarūpesu.  ^b^adhikusalesū^eb^ti ettha atthi kusalā, atthi adhikusalā.  sabbepi kāmāvacarā kusalā kusalā nāma, rūpāvacarā adhikusalā.  ubhopi te kusalā nāma, arūpāvacarā adhikusalā. sabbepi te  kusalā ^a^P3.0921^ea^ nāma, sāvakapāramīpaṭilābhapaccayā kusalā adhikusalā nāma.  tepi kusalā nāma, paccekabodhipaṭilābhapaccayā kusalā adhikusalā.  tepi kusalā nāma, sabbaññutaññāṇappaṭilābhapaccayā pana kusalā  idha ``adhikusalā''ti adhippetā. tesu adhikusalesu dhammesu  daḷhasamādāno ahosi avatthitasamādāno.</p>
              <p>[03] ^b^kaṭattā upacitattā^eb^ti ettha sakimpi kataṃ katameva,  abhiṇhakaraṇena pana upacitaṃ hoti. ^b^ussannattā^eb^ti piṇḍīkataṃ  rāsīkataṃ kammaṃ ussannanti vuccati. tasmā ``ussannattā''ti  vadanto mayā katakammassa cakkavāḷaṃ atisambādhaṃ, bhavaggaṃ atinīcaṃ,  evaṃ me ussannaṃ kammanti dasseti. ^b^vipulattā^eb^ti appamāṇattā.  iminā ``anantaṃ aparimāṇaṃ mayā kataṃ kamma''nti dasseti.  ^b^adhiggaṇhātī^eb^ti ^a^M3.0104^ea^ adhibhavati, aññehi devehi atirekaṃ labhatīti  attho. ^b^paṭilabhatī^eb^ti adhigacchati.</p>
              <p>[03] ^b^sabbāvantehi pādatalehī^eb^ti idaṃ ``samaṃ pādaṃ bhūmiyaṃ  nikkhipatī''ti etassa vitthāravacanaṃ. tattha sabbāvantehīti  sabbapadesavantehi, na ekena padesena paṭhamaṃ phusati, na ekena ^a^V3.0094^ea^ pacchā,  sabbeheva pādatalehi samaṃ phusati, samaṃ uddharati. sacepi hi  tathāgato ``anekasataporisaṃ narakaṃ akkamissāmī''ti pādaṃ  abhinīharati. tāvadeva ninnaṭṭhānaṃ vātapūritā viya kammārabhastā  unnamitvā pathavisamaṃ hoti. unnataṭṭhānampi anto pavisati.  ``dūre akkamissāmī''ti abhinīharantassa sineruppamāṇopi pabbato  suseditavettaṅkuro viya onamitvā pādasamīpaṃ āgacchati. tathā  hissa yamakapāṭihāriyaṃ katvā ``yugandharapabbataṃ akkamissāmī''ti  pāde abhinīhaṭe pabbato onamitvā pādasamīpaṃ āgato. sopi taṃ  akkamitvā dutiyapādena tāvatiṃsabhavanaṃ akkami. na hi cakkalakkhaṇena  patiṭṭhātabbaṭṭhānaṃ visamaṃ bhavituṃ sakkoti. khāṇu vā kaṇṭako vā  sakkharā vā kathalā vā uccārapassāvakheḷasiṅghāṇikādīni vā  purimataraṃ vā apagacchanti, tattha tattheva vā pathaviṃ pavisanti.  tathāgatassa hi sīlatejena puññatejena dhammatejena dasannaṃ pāramīnaṃ  ^a^P3.0922^ea^ ānubhāvena ayaṃ mahāpathavī sammā mudupupphābhikiṇṇā hoti. </p>
              <p>[03] 202^b^.^eb^ ^b^sāgarapariyanta^eb^nti sāgarasīmaṃ. na hi  tassa rajjaṃ karontassa antarā rukkho vā pabbato vā nadī vā sīmā  hoti mahāsamuddova sīmā. tena vuttaṃ ``sāgarapariyanta''nti.  ^b^akhilamanimittamakaṇṭaka^eb^nti niccoraṃ. corā hi  kharasamphassaṭṭhena khilā, upaddavapaccayaṭṭhena nimittā, vijjhanaṭṭhena  kaṇṭakāti vuccanti. ^b^iddha^eb^nti samiddhaṃ. ^b^phīta^eb^nti  sabbasampattiphāliphullaṃ. ^b^khema^eb^nti nibbhayaṃ. ^b^siva^eb^nti  nirupaddavaṃ. ^b^nirabbuda^eb^nti abbudavirahitaṃ, gumbaṃ gumbaṃ hutvā  carantehi corehi virahitanti attho. ^b^akkhambhiyo^eb^ti  avikkhambhanīyo. na naṃ koci ṭhānato cāletuṃ sakkoti.  ^b^paccatthikenā^eb^ti paṭipakkhaṃ icchantena. ^b^paccāmittenā^eb^ti  paṭiviruddhena amittena. ubhayampetaṃ sapattavevacanaṃ.  ^b^abbhantarehī^eb^ti anto uṭṭhitehi rāgādīhi.</p>
              <p>[03] ^b^bāhirehī^eb^ti ^a^M3.0105^ea^ samaṇādīhi. tathā hi naṃ bāhirā  devadattakokālikādayo samaṇāpi soṇadaṇḍakūṭadaṇḍādayo brāhmaṇāpi  sakkasadisā devatāpi satta vassāni anubandhamāno māropi bakādayo  brahmānopi vikkhambhetuṃ nāsakkhiṃsu.</p>
              <p>[03] ettāvatā bhagavatā kammañca kammasarikkhakañca lakkhaṇañca  lakkhaṇānisaṃso ca vutto hoti. ^b^kammaṃ^eb^ nāma  satasahassakappādhikāni cattāri asaṅkhyeyyāni daḷhavīriyena hutvā  kataṃ kammaṃ. ^b^kammasarikkhakaṃ^eb^ nāma daḷhena hutvā katabhāvaṃ  sadevako loko jānātūti suppatiṭṭhitapādamahāpurisalakkhaṇaṃ.  ^b^lakkhaṇaṃ^eb^ nāma suppatiṭṭhitapādatā. ^b^lakkhaṇānisaṃso^eb^ nāma  paccatthikehi avikkhambhanīyatā. </p>
              <p>[03] 203^b^.^eb^ ^b^tatthetaṃ^eb^ ^a^V3.0095^ea^ ^b^vuccatī^eb^ti tattha vutte kammādibhede  aparampi idaṃ vuccati, gāthābandhaṃ sandhāya vuttaṃ. etā pana gāthā  porāṇakattherā ``ānandattherena ṭhapitā vaṇṇanāgāthā''ti vatvā gatā.  aparabhāge therā ``ekapadiko atthuddhāro''ti āhaṃsu.</p>
              <p>[03] tattha ^a^P3.0923^ea^ ^b^sacce^eb^ti vacīsacce. ^b^dhamme^eb^ti  dasakusalakammapathadhamme. ^b^dame^eb^ti indriyadamane. ^b^saṃyame^eb^ti  sīlasaṃyame. ^b^``soceyyasīlālayuposathesu cā''^eb^ti ettha  kāyasoceyyādi tividhaṃ ^b^soceyyaṃ.^eb^ ālayabhūtaṃ sīlameva  ^b^sīlālayo.^eb^ uposathakammaṃ ^b^uposatho. ahiṃsāyā^eb^ti  avihiṃsāya. ^b^samattamācarī^eb^ti sakalaṃ acari.</p>
              <p>[03] ^b^anvabhī^eb^ti anubhavi. ^b^veyyañjanikā^eb^ti  lakkhaṇapāṭhakā. ^b^parābhibhū^eb^ti pare abhibhavanasamattho.  ^b^sattubhī^eb^ti sapattehi akkhambhiyo hoti.</p>
              <p>[03] ^b^na so gacchati jātu khambhana^eb^nti so ekaṃseneva  aggapuggalo vikkhambhetabbataṃ na gacchati. ^b^esā hi tassa  dhammatā^eb^ti tassa hi esā dhammatā ayaṃ sabhāvo. </p>
            </h4>
          </h3>
          <h3>
            <h3n> pādatalacakkalakkhaṇavaṇṇanā </h3n>
            <h4>
              <h4n> </h4n>
              <p>[03] 204^b^.^eb^ ^b^ubbegauttāsabhaya^eb^nti ubbegabhayañceva  uttāsabhayañca. tattha corato vā rājato vā paccatthikato vā  vilopanabandhanādinissayaṃ bhayaṃ ^b^ubbego^eb^ nāma, taṃmuhuttikaṃ  caṇḍahatthiassādīni vā ahiyakkhādayo vā paṭicca lomahaṃsanakaraṃ  bhayaṃ ^b^uttāsabhayaṃ^eb^ nāma. taṃ sabbaṃ apanuditā ^a^M3.0106^ea^ vūpasametā.  ^b^saṃvidhātā^eb^ti saṃvidahitā. kathaṃ saṃvidahati? aṭaviyaṃ  sāsaṅkaṭṭhānesu dānasālaṃ kāretvā tattha āgate bhojetvā manusse datvā  ativāheti, taṃ ṭhānaṃ pavisituṃ asakkontānaṃ manusse pesetvā paveseti.  nagarādīsupi tesu tesu ṭhānesu ārakkhaṃ ṭhapeti, evaṃ saṃvidahati.  ^b^saparivārañca dānaṃ adāsī^eb^ti annaṃ pānanti dasavidhaṃ dānavatthuṃ.</p>
              <p>[03] tattha ^b^anna^eb^nti yāgubhattaṃ. taṃ dadanto na dvāre ṭhapetvā  adāsi, atha kho antonivesane haritupalittaṭṭhāne lājā ceva pupphāni  ca vikiritvā āsanaṃ paññapetvā vitānaṃ bandhitvā gandhadhūmādīhi  sakkāraṃ katvā bhikkhusaṅghaṃ nisīdāpetvā yāguṃ adāsi. yāguṃ dento  ca sabyañjanaṃ adāsi. yāgupānāvasāne pāde dhovitvā telena  makkhetvā nānappakārakaṃ anantaṃ khajjakaṃ datvā pariyosāne anekasūpaṃ  anekabyañjanaṃ paṇītabhojanaṃ adāsi ^a^P3.0924^ea^. pānaṃ dento ambapānādiaṭṭhavidhaṃ  ^a^V3.0096^ea^ pānaṃ adāsi, tampi yāgubhattaṃ datvā. vatthaṃ dento na suddhavatthameva  adāsi, ekapaṭṭadupaṭṭādipahonakaṃ pana datvā sucimpi adāsi, suttampi  adāsi, suttaṃ vaṭṭesi, sūcikammakaraṇaṭṭhāne bhikkhūnaṃ āsanāni,  yāgubhattaṃ, pādamakkhanaṃ, piṭṭhimakkhanaṃ, rajanaṃ, paṇḍupalāsaṃ,  rajanadoṇikaṃ, antamaso cīvararajanakaṃ kappiyakārakampi adāsi.</p>
              <p>[03] ^b^yāna^eb^nti upāhanaṃ. taṃ dadantopi upāhanatthavikaṃ  upāhanadaṇḍakaṃ makkhanatelaṃ heṭṭhā vuttāni ca annādīni tasseva parivāraṃ  katvā adāsi. ^b^mālaṃ^eb^ dentopi na suddhamālameva adāsi, atha  kho naṃ gandhehi missetvā heṭṭhimāni cattāri tasseva parivāraṃ katvā  adāsi. bodhicetiyāasanapotthakādipūjanatthāya ceva  cetiyagharadhūpanatthāya ca ^b^gandhaṃ^eb^ dentopi na suddhagandhameva adāsi,  gandhapisanakanisadāya ceva pakkhipanakabhājanena ca saddhiṃ heṭṭhimāni  pañca tassa parivāraṃ katvā adāsi. cetiyapūjādīnaṃ atthāya  haritālamanosilācīnapiṭṭhādi^b^vilepanaṃ^eb^ dentopi na  suddhavilepanameva adāsi, vilepanabhājanena saddhiṃ heṭṭhimāni cha tassa  parivāraṃ katvā adāsi. ^b^seyyā^eb^ti mañcapīṭhaṃ. taṃ dentopi na  suddhakameva adāsi, kojavakambalapaccattharaṇamañcappaṭipādakehi saddhiṃ  antamaso maṅgulasodhanadaṇḍakaṃ heṭṭhimāni ca satta tassa parivāraṃ katvā  adāsi. ^b^āvasathaṃ^eb^ ^a^M3.0107^ea^ dentopi na gehamattameva adāsi, atha kho  naṃ mālākammalatākammapaṭimaṇḍitaṃ supaññattaṃ mañcapīṭhaṃ kāretvā  heṭṭhimāni aṭṭha tassa parivāraṃ katvā adāsi. ^b^padīpeyya^eb^nti  padīpatelaṃ. taṃ dento cetiyaṅgaṇe bodhiyaṅgaṇe dhammassavanagge  vasanagehe potthakavācanaṭṭhāne iminā dīpaṃ jālāpethāti na suddhatelameva  adāsi, vaṭṭi kapallakatelabhājanādīhi saddhiṃ heṭṭhimāni nava tassa  parivāraṃ katvā adāsi. ^b^suvibhattantarānī^eb^ti suvibhattāntarāni.</p>
              <p>[03] ^b^rājāno^eb^ti abhisittā. ^b^bhogiyā^eb^ti bhojakā  ^b^kumārā^eb^ti rājakumārā. idha ^a^P3.0925^ea^ ^b^kammaṃ^eb^ nāma saparivāraṃ dānaṃ.  ^b^kammasarikkhakaṃ^eb^ nāma saparivāraṃ katvā dānaṃ adāsīti  iminā kāraṇena sadevako loko jānātūti nibbattaṃ cakkalakkhaṇaṃ.  ^b^lakkhaṇaṃ^eb^ nāma tadeva cakkalakkhaṇaṃ. ^b^ānisaṃso^eb^  mahāparivāratā. </p>
              <p>[03] 205^b^.^eb^ ^b^tatthetaṃ vuccatī^eb^ti imā tadatthaparidīpanā  gāthā vuccanti. duvidhā hi gāthā honti -- tadatthaparidīpanā ca  visesatthaparidīpanā ca. tattha pāḷiāgatameva atthaṃ paridīpanā  ^b^tadatthaparidīpanā^eb^ nāma. pāḷiyaṃ anāgataṃ paridīpanā  ^b^visesatthaparidīpanā^eb^ nāma. imā pana tadatthaparidīpanā. tattha  ^b^pure^eb^ti pubbe. ^b^puratthā^eb^ti tasseva vevacanaṃ. ^b^purimāsu  jātīsū^eb^ti imissā jātiyā ^a^V3.0097^ea^ pubbekatakammapaṭikkhepadīpanaṃ.  ^b^ubbegauttāsabhayāpanūdano^eb^ti ubbegabhayassa ca uttāsabhayassa ca  apanūdano. ^b^ussuko^eb^ti adhimutto.</p>
              <p>[03] ^b^satapuññalakkhaṇa^eb^nti satena satena puññakammena nibbattaṃ  ekekaṃ lakkhaṇaṃ. evaṃ sante yo koci buddho bhaveyyāti na  rocayiṃsu, anantesu pana cakkavāḷesu sabbe sattā ekekaṃ kammaṃ  satakkhattuṃ kareyyuṃ, ettakehi janehi kataṃ kammaṃ bodhisatto ekova  ekekaṃ sataguṇaṃ katvā nibbatto. tasmā ``satapuññalakkhaṇo''ti  imamatthaṃ rocayiṃsu. ^b^manussāsurasakkarakkhasā^eb^ti manussā ca  asurā ca sakkā ca rakkhasā ca. </p>
            </h4>
          </h3>
          <h3>
            <h3n> āyatapaṇhitāditilakkhaṇavaṇṇanā </h3n>
            <h4>
              <h4n> </h4n>
              <p>[03] 206^b^.^eb^ ^b^antarā^eb^ti paṭisandhito sarasacutiyā  antare. idha ^b^kammaṃ^eb^ nāma pāṇātipātā virati.  ^b^kammasarikkhakaṃ^eb^ nāma pāṇātipātaṃ karonto padasaddasavanabhayā  ^a^M3.0108^ea^ aggaggapādehi akkamantā gantvā paraṃ pātenti. atha te iminā  kāraṇena tesaṃ taṃ kammaṃ jano jānātūti antovaṅkapādā vā  bahivaṅkapādā vā ukkuṭikapādā vā aggakoṇḍā vā paṇhikoṇḍā vā  bhavanti. aggapādehi gantvā parassa amāritabhāvaṃ pana tathāgatassa  sadevako loko iminā kāraṇena jānātūti ^b^āyatapaṇhi^eb^  mahāpurisalakkhaṇaṃ nibbattati ^a^P3.0926^ea^. tathā paraṃ ghātentā unnatakāyena  gacchantā aññe passissantīti onatā gantvā paraṃ ghātenti. atha  te evamime gantvā paraṃ ghātayiṃsūti nesaṃ taṃ kammaṃ iminā kāraṇena  paro jānātūti khujjā vā vāmanā vā pīṭhasappi vā bhavanti.  tathāgatassa pana evaṃ gantvā paresaṃ aghātitabhāvaṃ iminā kāraṇena  sadevako loko jānātūti ^b^brahmujugatta^eb^mahāpurisalakkhaṇaṃ  nibbattati. tathā paraṃ ghātentā āvudhaṃ vā muggaraṃ vā gaṇhitvā  muṭṭhikatahatthā paraṃ ghātenti. te evaṃ tesaṃ parassa ghātitabhāvaṃ iminā  kāraṇena jano jānātūti rassaṅgulī vā rassahatthā vā vaṅkaṅgulī vā  phaṇahatthakā vā bhavanti. tathāgatassa pana evaṃ paresaṃ aghātitabhāvaṃ  sadevako loko iminā kāraṇena jānātūti  ^b^dīghaṅguli^eb^mahāpurisalakkhaṇaṃ nibbattati. idamettha  ^b^kammasarikkhakaṃ.^eb^ idameva pana lakkhaṇattayaṃ ^b^lakkhaṇaṃ^eb^ nāma.  dīghāyukabhāvo ^b^lakkhaṇānisaṃso.^eb^ </p>
              <p>[03] 207^b^.^eb^ ^b^maraṇavadhabhayattano^eb^ti ettha maraṇasaṅkhāto  vadho maraṇavadho, maraṇavadhato bhayaṃ ^b^maraṇavadhabhayaṃ,^eb^ taṃ attano  jānitvā. ^b^paṭivirato paraṃmāraṇāyā^eb^ti yathā mayhaṃ maraṇato  bhayaṃ mama jīvitaṃ ^a^V3.0098^ea^ piyaṃ, evaṃ paresampīti ñatvā paraṃ māraṇato  paṭivirato ahosi. ^b^sucaritenā^eb^ti suciṇṇena.  ^b^saggamagamā^eb^ti saggaṃ gato.</p>
              <p>[03] ^b^caviya punaridhāgato^eb^ti cavitvā puna idhāgato.  ^b^dīghapāsaṇhiko^eb^ti dīghapaṇhiko. ^b^brahmāva sujū^eb^ti brahmā  viya suṭṭhu uju.</p>
              <p>[03] ^b^subhujo^eb^ti sundarabhujo. ^b^susū^eb^ti mahallakakālepi  taruṇarūpo. ^b^susaṇṭhito^eb^ti susaṇṭhānasampanno.  ^b^mudutalunaṅguliyassā^eb^ti mudū ca talunā ca aṅguliyo assa.  ^b^tībhī^eb^ti tīhi. ^b^purisavaraggalakkhaṇehī^eb^ti purisavarassa  ^a^M3.0109^ea^ aggalakkhaṇehi. ^b^cirayapanāyā^eb^ti ciraṃ yāpanāya,  dīghāyukabhāvāya.</p>
              <p>[03] ^b^ciraṃ yapetī^eb^ti ciraṃ yāpeti. ^b^cirataraṃ pabbajati  yadi tato^eb^ti tato cirataraṃ yāpeti, yadi pabbajatīti attho.  ^b^yāpayati^eb^ ^a^P3.0927^ea^ ^b^ca vasiddhibhāvanāyā^eb^ti vasippatto hutvā iddhibhāvanāya  yāpeti. </p>
            </h4>
          </h3>
          <h3>
            <h3n> sattussadatālakkhaṇavaṇṇanā </h3n>
            <h4>
              <h4n> </h4n>
              <p>[03] 208^b^.^eb^ ^b^rasitāna^eb^nti rasasampannānaṃ.  ``khādanīyāna''ntiādīsu ^b^khādanīyāni^eb^ nāma  piṭṭhakhajjakādīni. ^b^bhojanīyānī^eb^ti pañca bhojanāni.  ^b^sāyanīyānī^eb^ti sāyitabbāni sappinavanītādīni.  ^b^lehanīyānī^eb^ti nillehitabbāni piṭṭhapāyāsādīni.  ^b^pānānī^eb^ti aṭṭha pānakāni.</p>
              <p>[03] idha ^b^kammaṃ^eb^ nāma kappasatasahassādhikāni cattāri  asaṅkhyeyyāni dinnaṃ idaṃ paṇītabhojanadānaṃ. ^b^kammasarikkhakaṃ^eb^  nāma lūkhabhojane kucchigate lohitaṃ sussati, maṃsaṃ milāyati.  tasmā lūkhadāyakā sattā iminā kāraṇena nesaṃ lūkhabhojanassa  dinnabhāvaṃ jano jānātūti appamaṃsā appalohitā manussapetā viya  dullabhannapānā bhavanti. paṇītabhojane pana kucchigate maṃsalohitaṃ  vaḍḍhati, paripuṇṇakāyā pāsādikā abhirūpadassanā honti. tasmā  tathāgatassa dīgharattaṃ paṇītabhojanadāyakattaṃ sadevako loko iminā  kāraṇena jānātūti sattussadamahāpurisalakkhaṇaṃ nibbattati.  ^b^lakkhaṇaṃ^eb^ nāma sattussadalakkhaṇameva. paṇītalābhitā  ^b^ānisaṃso.^eb^ </p>
              <p>[03] 209^b^.^eb^ ^b^khajjabhojjamathaleyyasāyita^eb^nti ^a^V3.0099^ea^ khajjakañca  bhojanañca lehanīyañca sāyanīyañca. ^b^uttamaggarasadāyako^eb^ti  uttamo aggarasadāyako, uttamānaṃ vā aggarasānaṃ dāyako.</p>
              <p>[03] ^b^satta cussade^eb^ti satta ca ussade. ^b^tadatthajotaka^eb^nti  khajjabhojjādijotakaṃ, tesaṃ lābhasaṃvattanikanti attho. ^b^pabbajampi  cā^eb^ti pabbajamānopi ca. ^b^tadādhigacchatī^eb^ti taṃ adhigacchati.  ^b^lābhiruttama^eb^nti lābhi uttamaṃ. </p>
            </h4>
          </h3>
          <h3>
            <h3n> karacaraṇādilakkhaṇavaṇṇanā </h3n>
            <h4>
              <h4n> </h4n>
              <p>[03] 210^b^.^eb^ ^b^dānenā^eb^tiādīsu ^a^M3.0110^ea^ ekacco dāneneva  saṅgaṇhitabbo hoti, taṃ dānena saṅgahesi. pabbajitānaṃ  pabbajitaparikkhāraṃ, gihīnaṃ gihiparikkhāraṃ adāsi.</p>
              <p>[03] ^b^peyyavajjenā^eb^ti ekacco hi ``ayaṃ dātabbaṃ nāma deti,  ekena pana vacanena sabbaṃ makkhetvā nāseti, kiṃ etassa dāna''nti  vattā hoti. ekacco ``ayaṃ kiñcāpi dānaṃ na deti, kathento pana  telena viya makkheti. eso detu vā mā vā, vacanameva  ^a^P3.0928^ea^ tassa sahassaṃ agghatī''ti vattā hoti. evarūpo puggalo dānaṃ na  paccāsīsati, piyavacanameva paccāsīsati. taṃ piyavacanena saṅgahesi.</p>
              <p>[03] ^b^atthacariyāyā^eb^ti atthasaṃvaḍḍhanakathāya. ekacco hi neva  dānaṃ, na piyavacanaṃ paccāsīsati. attano hitakathaṃ vaḍḍhitakathameva  paccāsīsati. evarūpaṃ puggalaṃ ``idaṃ te kātabbaṃ, idaṃ te na kātabbaṃ.  evarūpo puggalo sevitabbo, evarūpo puggalo na sevitabbo''ti  evaṃ atthacariyāya saṅgahesi.</p>
              <p>[03] ^b^samānattatāyā^eb^ti samānasukhadukkhabhāvena. ekacco hi  dānādīsu ekampi na paccāsīsati, ekāsane nisajjaṃ, ekapallaṅke  sayanaṃ, ekato bhojananti evaṃ samānasukhadukkhataṃ paccāsīsati.  tattha jātiyā hīno bhogena adhiko dussaṅgaho hoti. na hi sakkā  tena saddhiṃ ekaparibhogo kātuṃ, tathā akariyamāne ca so kujjhati.  bhogena hīno jātiyā adhikopi dussaṅgaho hoti. so hi ``ahaṃ  jātimā''ti bhogasampannena saddhiṃ ekaparibhogaṃ na icchati, tasmiṃ  akariyamāne kujjhati. ubhohipi hīno pana susaṅgaho hoti. na  hi so itarena saddhiṃ ekaparibhogaṃ icchati, na akariyamāne ca  kujjhati. ubhohi ^a^V3.0100^ea^ sadisopi susaṅgahoyeva. bhikkhūsu dussīlo  dussaṅgaho hoti. na hi sakkā tena saddhiṃ ekaparibhogo kātuṃ, tathā  akariyamāne ca kujjhati. sīlavā susaṅgaho hoti. sīlavā hi  adīyamānepi akariyamānepi na kujjhati. aññaṃ attanā ^a^M3.0111^ea^ saddhiṃ  paribhogaṃ akarontampi na pāpakena cittena passati. paribhogopi  tena saddhiṃ sukaro hoti. tasmā evarūpaṃ puggalaṃ evaṃ samānattatāya  saṅgahesi.</p>
              <p>[03] ^b^susaṅgahitāssa hontī^eb^ti susaṅgahitā assa honti.  detu vā mā vā detu, karotu vā mā vā karotu, susaṅgahitāva honti,  na bhijjanti. ``yadāssa dātabbaṃ hoti, tadā deti. idāni  maññe natthi, tena na deti. kiṃ mayaṃ dadamānameva upaṭṭhahāma?  adentaṃ akarontaṃ na upaṭṭhahāmā''ti evaṃ cintenti.</p>
              <p>[03] idha ^b^kammaṃ^eb^ nāma dīgharattaṃ kataṃ dānādisaṅgahakammaṃ.  ^b^kammasarikkhakaṃ^eb^ nāma yo evaṃ asaṅgāhako hoti, so iminā  kāraṇenassa asaṅgāhakabhāvaṃ jano jānātūti thaddhahatthapādo ceva hoti,  visamaṭṭhitāvayavalakkhaṇo ca. tathāgatassa pana dīgharattaṃ saṅgāhakabhāvaṃ  sadevako loko iminā kāraṇena jānātūti imāni dve ^a^P3.0929^ea^ lakkhaṇāni  nibbattanti. ^b^lakkhaṇaṃ^eb^ nāma idameva lakkhaṇadvayaṃ.  susaṅgahitaparijanatā ^b^ānisaṃso.^eb^ </p>
              <p>[03] 211^b^.^eb^ ^b^kariyā^eb^ti karitvā. ^b^cariyā^eb^ti  caritvā. ^b^anavamatenā^eb^ti anavaññātena.  ``anapamodenā''tipi pāṭho, na appamodena, na dīnena na  gabbhitenāti attho.</p>
              <p>[03] ^b^caviyā^eb^ti cavitvā. ^b^atirucira suvaggu  dassaneyya^eb^nti atirucirañca supāsādikaṃ suvaggu ca suṭṭhu chekaṃ  dassaneyyañca daṭṭhabbayuttaṃ. ^b^susu kumāro^eb^ti suṭṭhu sukumāro.</p>
              <p>[03] ^b^parijanassavo^eb^ti parijano assavo vacanakaro.  ^b^vidheyyo^eb^ti kattabbākattabbesu yathāruci vidhātabbo.  ^b^mahima^eb^nti mahiṃ imaṃ. ^b^piyavadū hitasukhataṃ  jigīsamāno^eb^ti piyavado hutvā hitañca sukhañca pariyesamāno.  ^b^vacanapaṭikarassā bhippasannā^eb^ti vacanapaṭikarā assa abhippasannā.  ^b^dhammānudhamma^eb^nti dhammañca anudhammañca. </p>
            </h4>
          </h3>
          <h3>
            <h3n> ussaṅkhapādādilakkhaṇavaṇṇanā </h3n>
            <h4>
              <h4n> </h4n>
              <p>[03] 212^b^.^eb^ ^b^atthūpasaṃhita^eb^nti  ^a^V3.0101^ea^ ^a^M3.0112^ea^ idhalokaparalokatthanissitaṃ. ^b^dhammūpasaṃhita^eb^nti  dasakusalakammapathanissitaṃ. ^b^bahujanaṃ nidaṃsesī^eb^ti bahujanassa  nidaṃsanakathaṃ kathesi. ^b^pāṇīna^eb^nti sattānaṃ.  ``aggo''tiādīni sabbāni aññamaññavevacanāni. idha  ^b^kammaṃ^eb^ nāma dīgharattaṃ bhāsitā uddhaṅgamanīyā atthūpasaṃhitā vācā.  ^b^kammasarikkhakaṃ^eb^ nāma yo evarūpaṃ uggatavācaṃ na bhāsati, so  iminā kāraṇena uggatavācāya abhāsanaṃ jano jānātūti  adhosaṅkhapādo ca hoti adhonatalomo ca. tathāgatassa pana  dīgharattaṃ evarūpāya uggatavācāya bhāsitabhāvaṃ sadevako loko iminā  kāraṇena jānātūti ^b^ussaṅkhapādalakkhaṇañca  uddhaggalomalakkhaṇañca^eb^ nibbattati. ^b^lakkhaṇaṃ^eb^ nāma idameva  lakkhaṇadvayaṃ. uttamabhāvo ^b^ānisaṃso.^eb^ </p>
              <p>[03] 213^b^.^eb^ ^b^eraya^eb^nti ^a^P3.0930^ea^ bhaṇanto. ^b^bahujanaṃ  nidaṃsayī^eb^ti bahujanassa hitaṃ dasseti. ^b^dhammayāga^eb^nti  dhammadānayaññaṃ.</p>
              <p>[03] ^b^ubbhamuppatitalomavā saso^eb^ti so esa uddhaggatalomavā  hoti. ^b^pādagaṇṭhirahū^eb^ti pādagopphakā ahesuṃ.  ^b^sādhusaṇṭhitā^eb^ti suṭṭhu saṇṭhitā. ^b^maṃsalohitācitā^eb^ti  maṃsena ca lohitena ca ācitā. ^b^tacotthatā^eb^ti tacena  pariyonaddhā niguḷhā. ^b^vajatī^eb^ti gacchati.  ^b^anomanikkamo^eb^ti anomavihārī seṭṭhavihārī. </p>
            </h4>
          </h3>
          <h3>
            <h3n> eṇijaṅghalakkhaṇavaṇṇanā </h3n>
            <h4>
              <h4n> </h4n>
              <p>[03] 214^b^.^eb^ ^b^sippaṃ vā^eb^tiādīsu sippaṃ nāma dve  sippāni -- hīnañca sippaṃ, ukkaṭṭhañca sippaṃ. hīnaṃ nāma sippaṃ  naḷakārasippaṃ, kumbhakārasippaṃ pesakārasippaṃ nahāpitasippaṃ. ukkaṭṭhaṃ  nāma sippaṃ lekhā muddā gaṇanā. ^b^vijjā^eb^ti  ahivijjādianekavidhā. ^b^caraṇa^eb^nti pañcasīlaṃ dasasīlaṃ  pātimokkhasaṃvarasīlaṃ. ^b^kamma^eb^nti kammassakatājānanapaññā.  ^b^kilisseyyu^eb^nti kilameyyuṃ. antevāsikavattaṃ nāma dukkhaṃ, taṃ  nesaṃ mā ciramahosīti cintesi.</p>
              <p>[03] ^b^rājārahānī^eb^ti rañño anurūpāni hatthiassādīni,  tāniyeva rañño senāya aṅgabhūtattā ^b^rājaṅgānī^eb^ti vuccanti.  ^b^rājūpabhogānī^eb^ti rañño ^a^M3.0113^ea^ upabhogaparibhogabhaṇḍāni, tāni ceva  sattaratanāni ca. ^b^rājānucchavikānī^eb^ti rañño anucchavikāni.  tesaṃyeva sabbesaṃ idaṃ gahaṇaṃ. ^b^samaṇārahānī^eb^ti ^a^V3.0102^ea^ samaṇānaṃ  anurūpāni cīvarādīni. ^b^samaṇaṅgānī^eb^ti samaṇānaṃ koṭṭhāsabhūtā  catasso parisā. ^b^samaṇūpabhogānī^eb^ti samaṇānaṃ  upabhogaparikkhārā. ^b^samaṇānucchavikānī^eb^ti tesaṃyeva adhivacanaṃ.</p>
              <p>[03] idha pana ^b^kammaṃ^eb^ nāma dīgharattaṃ sakkaccaṃ sippādivācanaṃ.  ^b^kammasarikkhakaṃ^eb^ nāma yo evaṃ sakkaccaṃ sippaṃ avācento  antevāsike ukkuṭikāsanajaṅghapesanikādīhi kilameti, tassa  jaṅghamaṃsaṃ likhitvā pātitaṃ viya hoti. tathāgatassa pana sakkaccaṃ  vācitabhāvaṃ sadevako loko iminā kāraṇena jānātūti  anupubbauggatavaṭṭitaṃ ^b^eṇijaṅghalakkhaṇaṃ^eb^ ^a^P3.0931^ea^ nibbattati.  ^b^lakkhaṇaṃ^eb^ nāma idameva lakkhaṇaṃ. anucchavikalābhitā  ^b^ānisaṃso.^eb^ </p>
              <p>[03] 215^b^.^eb^ ^b^yadūpaghātāyā^eb^ti yaṃ sippaṃ kassaci  upaghātāya na hoti. ^b^kilissatī^eb^ti kilamissati.  ^b^sukhumattacotthatā^eb^ti sukhumattacena pariyonaddhā. kiṃ pana aññena  kammena aññaṃ lakkhaṇaṃ nibbattatīti? na nibbattati. yaṃ pana  nibbattati, taṃ anubyañjanaṃ hoti, tasmā idha vuttaṃ. </p>
            </h4>
          </h3>
          <h3>
            <h3n> sukhumacchavilakkhaṇavaṇṇanā </h3n>
            <h4>
              <h4n> </h4n>
              <p>[03] 216^b^.^eb^ ^b^samaṇaṃ vā^eb^ti samitapāpaṭṭhena samaṇaṃ.  ^b^brāhmaṇaṃ vā^eb^ti bāhitapāpaṭṭhena brāhmaṇaṃ.</p>
              <p>[03] ^b^mahāpañño^eb^tiādīsu mahāpaññādīhi samannāgato hotīti  attho. tatridaṃ mahāpaññādīnaṃ nānattaṃ.</p>
              <p>[03] tattha katamā ^b^mahāpaññā?^eb^ mahante sīlakkhandhe  pariggaṇhātīti ^b^mahāpaññā,^eb^ mahante samādhikkhandhe paññākkhandhe  vimuttikkhandhe vimuttiñāṇadassanakkhandhe pariggaṇhātīti mahāpaññā.  mahantāni ṭhānāṭhānāni mahantā vihārasamāpattiyo mahantāni  ariyasaccāni mahante satipaṭṭhāne sammappadhāne iddhipāde mahantāni  indriyāni balāni mahante bojjhaṅge mahante ariyamagge mahantāni  sāmaññaphalāni mahantā abhiññāyo mahantaṃ paramatthaṃ nibbānaṃ  pariggaṇhātīti mahāpaññā. </p>
              <p>[01] katamā ^a^M3.0114^ea^ ^b^puthupaññā?^eb^ puthunānākhandhesu ñāṇaṃ  pavattatīti ^b^puthupaññā.^eb^ puthunānādhātūsu puthunānāāyatanesu  ^a^V3.0103^ea^ puthunānāpaṭiccasamuppādesu puthunānāsuññatamanupalabbhesu puthunānāatthesu  dhammesu niruttīsu paṭibhānesu. puthunānāsīlakkhandhesu  puthunānāsamādhipaññāvimuttivimuttiñādassanakkhandhesu  puthunānāṭhānāṭhānesu puthunānāvihārasamāpattīsu puthunānāariyasaccesu  puthunānāsatipaṭṭhānesu sammappadhānesu iddhipādesu indriyesu balesu  bojjhaṅgesu puthunānāariyamaggesu sāmaññaphalesu abhiññāsu  puthujjanasādhāraṇe dhamme samatikkamma paramatthe nibbāne ñāṇaṃ pavattatīti  puthupaññā.</p>
              <p>[03] katamā ^b^hāsapaññā?^eb^ idhekacco hāsabahulo vedabahulo  tuṭṭhibahulo pāmojjabahulo sīlaṃ paripūreti indriyasaṃvaraṃ paripūreti  bhojane mattaññutaṃ jāgariyānuyogaṃ sīlakkhandhaṃ samādhikkhandhaṃ  paññākkhandhaṃ vimuttikkhandhaṃ ^a^P3.0932^ea^ vimuttiñāṇadassanakkhandhaṃ paripūretīti  hāsapaññā. hāsabahulo...pe0... pāmojjabahulo ṭhānāṭhānaṃ  paṭivijjhatīti hāsapaññā. hāsabahulo vihārasamāpattiyo  paripūretīti hāsapaññā. hāsabahulo ariyasaccāni paṭivijjhatīti  hāsapaññā. satipaṭṭhāne sammappadhāne iddhipāde indriyāni balāni  bojjhaṅge ariyamaggaṃ bhāvetīti hāsapaññā. hāsabahulo  sāmaññaphalāni sacchikarotīti hāsapaññā. abhiññāyo  paṭivijjhatīti hāsapaññā. hāsabahulo vedatuṭṭhipāmojjabahulo paramatthaṃ  nibbānaṃ sacchikarotīti hāsapaññā.</p>
              <p>[03] katamā ^b^javanapaññā?^eb^ yaṃkiñci rūpaṃ  atītānāgatapaccuppannaṃ yaṃ dūre santike vā, sabbaṃ taṃ rūpaṃ aniccato  khippaṃ javatīti javanapaññā. dukkhato khippaṃ anattato khippaṃ  javatīti javanapaññā. yā kāci vedanā...pe0... yaṃkiñci  viññāṇaṃ atītānāgatapaccuppannaṃ, sabbaṃ taṃ viññāṇaṃ aniccato dukkhato  anattato khippaṃ javatīti javanapaññā. cakkhu...pe0... jarāmaraṇaṃ  atītānāgatapaccuppannaṃ aniccato dukkhato anattato khippaṃ javatīti  javanapaññā. rūpaṃ atītānāgatapaccuppannaṃ aniccaṃ khayaṭṭhena dukkhaṃ  bhayaṭṭhena anattā asārakaṭṭhenāti tulayitvā tīrayitvā vibhāvayitvā  vibhūtaṃ katvā rūpanirodhe nibbāne khippaṃ javatīti javanapaññā.  vedanā saññā saṅkhārā viññāṇaṃ cakkhu...pe0... jarāmaraṇaṃ  atītānāgatapaccuppannaṃ aniccaṃ khayaṭṭhena...pe0... vibhūtaṃ katvā  jarāmaraṇanirodhe nibbāne khippaṃ javatīti javanapaññā. rūpaṃ  atītānāgatapaccuppannaṃ ^a^M3.0115^ea^. cakkhuṃ...pe0... jarāmaraṇaṃ aniccaṃ saṅkhataṃ  paṭiccasamuppannaṃ khayadhammaṃ vayadhammaṃ virāgadhammaṃ nirodhadhammanti  tulayitvā tīrayitvā vibhāvayitvā vibhūtaṃ katvā jarāmaraṇanirodhe  nibbāne khippaṃ javatīti javanapaññā.</p>
              <p>[03] katamā ^a^V3.0104^ea^ ^b^tikkhapaññā?^eb^ khippaṃ kilese chindatīti  tikkhapaññā. uppannaṃ kāmavitakkaṃ nādhivāseti, uppannaṃ  byāpādavitakkaṃ, uppannaṃ vihiṃsāvitakkaṃ, uppannuppanne pāpake akusale  dhamme uppannaṃ rāgaṃ dosaṃ mohaṃ kodhaṃ upanāhaṃ makkhaṃ paḷāsaṃ issaṃ  macchariyaṃ māyaṃ sāṭheyyaṃ thambhaṃ sārambhaṃ ^a^P3.0933^ea^ mānaṃ atimānaṃ madaṃ pamādaṃ  sabbe kilese sabbe duccarite sabbe abhisaṅkhāre sabbe bhavagāmikamme  nādhivāseti pajahati vinodeti byantī karoti anabhāvaṃ gametīti  tikkhapaññā. ekasmiṃ āsane cattāro ariyamaggā cattāri  sāmaññaphalāni catasso paṭisambhidāyo cha abhiññāyo adhigatā  honti sacchikatā phassitā paññāyāti tikkhapaññā.</p>
              <p>[03] katamā ^b^nibbedhikapaññā?^eb^ idhekacco sabbasaṅkhāresu  ubbegabahulo hoti uttāsabahulo ukkaṇṭhanabahulo aratibahulo  anabhiratibahulo bahimukho na ramati sabbasaṅkhāresu, anibbiddhapubbaṃ  apadālitapubbaṃ lobhakkhandhaṃ nibbijjhati padāletīti nibbedhikapaññā.  anibbiddhapubbaṃ apadālitapubbaṃ dosakkhandhaṃ mohakkhandhaṃ kodhaṃ  upanāhaṃ...pe0... sabbe bhavagāmikamme nibbijjhati padāletīti  nibbedhikapaññāti (paṭi0 ma0 3.3). </p>
              <p>[03] 217^b^.^eb^ ^b^pabbajitaṃ upāsitā^eb^ti paṇḍitaṃ pabbajitaṃ  upasaṅkamitvā payirupāsitā. ^b^atthantaro^eb^ti yathā eke  randhagavesino upārambhacittatāya dosaṃ abbhantaraṃ karitvā  nisāmayanti, evaṃ anisāmetvā atthaṃ abbhantaraṃ katvā atthayuttaṃ kathaṃ  nisāmayi upadhārayi.</p>
              <p>[03] ^b^paṭilābhagatenā^eb^ti paṭilābhatthāya gatena.  ^b^uppādanimittakovidā^eb^ti uppāde ca nimitte ca chekā.  ^b^avecca dakkhitī^eb^ti ñatvā passissati.</p>
              <p>[03] ^b^atthānusiṭṭhīsu pariggahesu cā^eb^ti ye atthānusāsanesu  pariggahā atthānatthaṃ pariggāhakāni ñāṇāni, tesūti attho. </p>
            </h4>
          </h3>
          <h3>
            <h3n> suvaṇṇavaṇṇalakkhaṇavaṇṇanā </h3n>
            <h4>
              <h4n> </h4n>
              <p>[03] 218^b^.^eb^ ^b^akkodhano^eb^ti ^a^M3.0116^ea^ na anāgāmimaggena kodhassa  pahīnattā, atha kho sacepi me kodho uppajjeyya, khippameva naṃ  paṭivinodeyyanti evaṃ akkodhavasikattā. ^b^nābhisajjī^eb^ti  kuṭilakaṇṭako viya tattha tattha mammaṃ tudanto viya na laggi.  ^b^na kuppi na byāpajjī^eb^tiādīsu ^a^V3.0105^ea^ pubbuppattiko ^b^kopo. ^eb^ tato balavataro ^b^byāpādo.^eb^ tato balavatarā  ^b^patitthiyanā.^eb^ taṃ sabbaṃ akaronto na kuppi na byāpajji na  patitthiyi. ^b^appaccaya^eb^nti domanassaṃ. ^b^na pātvākāsī^eb^ti  na kāyavikārena vā vacīvikārena vā pākaṭamakāsi.</p>
              <p>[03] idha kammaṃ nāma dīgharattaṃ akkodhanatā ceva  ^a^P3.0934^ea^ sukhumattharaṇādidānañca. ^b^kammasarikkhakaṃ^eb^ nāma kodhanassa  chavivaṇṇo āvilo hoti mukhaṃ duddasiyaṃ vatthacchādanasadisañca  maṇḍanaṃ nāma natthi. tasmā yo kodhano ceva vatthacchādanānañca  adātā, so iminā kāraṇenassa jano kodhanādibhāvaṃ jānātūti  dubbaṇṇo hoti dussaṇṭhāno. akkodhanassa pana mukhaṃ virocati,  chavivaṇṇo vippasīdati. sattā hi catūhi kāraṇehi pāsādikā  honti āmisadānena vā vatthadānena vā sammajjanena vā akkodhanatāya  vā. imāni cattāripi kāraṇāni dīgharattaṃ tathāgatena katāneva.  tenassa imesaṃ katabhāvaṃ sadevako loko iminā kāraṇena jānātūti  suvaṇṇavaṇṇaṃ mahāpurisalakkhaṇaṃ nibbattati. ^b^lakkhaṇaṃ^eb^ nāma  idameva lakkhaṇaṃ. sukhumattharaṇādilābhitā ^b^ānisaṃso.^eb^ </p>
              <p>[03] 219^b^.^eb^ ^b^abhivissajī^eb^ti abhivissajjesi.  ^b^mahimiva suro abhivassa^eb^nti suro vuccati devo, mahāpathaviṃ  abhivassanto devo viya.</p>
              <p>[03] ^b^suravarataroriva indo^eb^ti surānaṃ varataro indo viya.</p>
              <p>[03] ^b^apabbajjamiccha^eb^nti apabbajjaṃ gihibhāvaṃ icchanto.  ^b^mahatimahi^eb^nti mahantiṃ pathaviṃ.</p>
              <p>[03] ^b^acchādanavatthamokkhapāvuraṇāna^eb^nti acchādanānañceva  vatthānañca uttamapāvuraṇānañca. ^b^panāso^eb^ti vināso. </p>
            </h4>
          </h3>
          <h3>
            <h3n> kosohitavatthaguyhalakkhaṇavaṇṇanā </h3n>
            <h4>
              <h4n> </h4n>
              <p>[03] 220^b^.^eb^ ^b^mātarampi^eb^ ^a^M3.0117^ea^ ^b^puttena samānetā ahosī^eb^ti imaṃ  kammaṃ rajje patiṭṭhitena sakkā kātuṃ. tasmā bodhisattopi rajjaṃ  kārayamāno antonagare catukkādīsu catūsu nagaradvāresu bahinagare catūsu  disāsu imaṃ kammaṃ karothāti manusse ṭhapesi. te mātaraṃ kuhiṃ me  putto puttaṃ ^a^V3.0106^ea^ na passāmīti vilapantiṃ pariyesamānaṃ disvā ehi, amma,  puttaṃ dakkhasīti taṃ ādāya gantvā nahāpetvā bhojetvā puttamassā  pariyesitvā dassenti. esa nayo sabbattha.</p>
              <p>[03] idha ^b^kammaṃ^eb^ nāma dīgharattaṃ ñātīnaṃ samaṅgibhāvakaraṇaṃ.  ^b^kammasarikkhakaṃ^eb^ nāma ñātayo hi samaṅgībhūtā aññamaññassa  vajjaṃ paṭicchādenti. kiñcāpi hi te kalahakāle kalahaṃ karonti,  ekassa pana dose uppanne aññaṃ jānāpetuṃ na icchanti. ayaṃ nāma  etassa dosoti vutte sabbe uṭṭhahitvā ^a^P3.0935^ea^ kena diṭṭhaṃ kena sutaṃ, amhākaṃ  ñātīsu evarūpaṃ kattā nāma natthīti. tathāgatena ca taṃ ñātisaṅgahaṃ  karontena dīgharattaṃ idaṃ vajjappaṭicchādanakammaṃ nāma kataṃ hoti.  athassa sadevako loko iminā kāraṇena evarūpassa kammassa  katabhāvaṃ jānātūti kosohitavatthaguyhalakkhaṇaṃ nibbattati.  ^b^lakkhaṇaṃ^eb^ nāma idameva lakkhaṇaṃ. pahūtaputtatā ^b^ānisaṃso. ^eb^ </p>
              <p>[03] 221^b^.^eb^ ^b^vatthachādiya^eb^nti vatthena chādetabbaṃ  vatthaguyhaṃ.</p>
              <p>[03] ^b^amittatāpanā^eb^ti amittānaṃ patāpanā. ^b^gihissa pītiṃ  jananā^eb^ti gihibhūtassa sato pītijananā. </p>
            </h4>
          </h3>
          <h3>
            <h3n> parimaṇḍalādilakkhaṇavaṇṇanā </h3n>
            <h4>
              <h4n> </h4n>
              <p>[03] 222^b^.^eb^ ^b^samaṃ jānātī^eb^ti ``ayaṃ tārukkhasamo  ayaṃ pokkharasātisamo''ti evaṃ tena tena samaṃ jānāti. ^b^sāmaṃ  jānātī^eb^ti sayaṃ jānāti. ^b^purisaṃ jānātī^eb^ti ``ayaṃ  seṭṭhasammato''ti purisaṃ jānāti. ^b^purisavisesaṃ jānātī^eb^ti  muggaṃ māsena samaṃ akatvā guṇavisiṭṭhassa visesaṃ jānāti.  ^b^ayamidamarahatī^eb^ti ayaṃ puriso idaṃ nāma dānasakkāraṃ arahati ^a^M3.0118^ea^.  ^b^purisavisesakaro ahosī^eb^ti purisavisesaṃ ñatvā kārako ahosi.  yo yaṃ arahati, tasseva taṃ adāsi. yo hi kahāpaṇārahassa  aḍḍhaṃ deti, so parassa aḍḍhaṃ nāseti. yo dve kahāpaṇe deti, so  attano kahāpaṇaṃ nāseti. tasmā idaṃ ubhayampi akatvā yo yaṃ  arahati, tassa tadeva adāsi. ^b^saddhādhana^eb^ntiādīsu  sampattipaṭilābhaṭṭhena saddhādīnaṃ dhanabhāvo veditabbo.</p>
              <p>[03] idha ^b^kammaṃ^eb^ nāma dīgharattaṃ purisavisesaṃ ñatvā kataṃ  samasaṅgahakammaṃ. ^b^kammasarikkhakaṃ^eb^ nāma tadassa ^a^V3.0107^ea^ kammaṃ sadevako  loko iminā kāraṇena jānātūti imāni dve lakkhaṇāni nibbattanti.  ^b^lakkhaṇaṃ^eb^ nāma idameva lakkhaṇadvayaṃ. dhanasampatti  ^b^ānisaṃso.^eb^ </p>
              <p>[03] 223^b^.^eb^ ^b^tuliyā^eb^ti tulayitvā.  ^b^paṭivicayā^eb^ti paṭivicinitvā. ^b^mahājanasaṅgāhaka^eb^nti  mahājanasaṅgahaṇaṃ. ^b^samekkhamāno^eb^ti samaṃ pekkhamāno.  ^b^atinipuṇā^eb^ ^a^P3.0936^ea^ ^b^manujā^eb^ti atinipuṇā sukhumapaññā  lakkhaṇapāṭhakamanussā. ^b^bahuvividhā gihīnaṃ arahānī^eb^ti bahū  vividhāni gihīnaṃ anucchavikāni paṭilabhati. ^b^daharo susu  kumāro^eb^ ``ayaṃ daharo kumāro paṭilabhissatī''ti byākaṃsu  ^b^mahīpatissā^eb^ti rañño. </p>
            </h4>
          </h3>
          <h3>
            <h3n> sīhapubbaddhakāyādilakkhaṇavaṇṇanā </h3n>
            <h4>
              <h4n> </h4n>
              <p>[03] 224^b^.^eb^ ^b^yogakkhemakāmo^eb^ti yogato khemakāmo.  ^b^paññāyā^eb^ti kammassakatapaññāya. idha ^b^kammaṃ^eb^ nāma  mahājanassa atthakāmatā. ^b^kammasarikkhakaṃ^eb^ nāma taṃ mahājanassa  atthakāmatāya vaḍḍhimeva paccāsīsitabhāvaṃ sadevako loko iminā  kāraṇena jānātūti imāni samantaparipūrāni aparihīnāni tīṇi  lakkhaṇāni nibbattanti. ^b^lakkhaṇaṃ^eb^ nāma idameva lakkhaṇattayaṃ.  dhanādīhi ceva saddhādīhi ca aparihāni ^b^ānisaṃso.^eb^ </p>
              <p>[03] 225^b^.^eb^ ^b^saddhāyā^eb^ti okappanasaddhāya pasādasaddhāya.  ^b^sīlenā^eb^ti pañcasīlena dasasīlena. ^b^sutenā^eb^ti  pariyattisavanena. ^b^buddhiyā^eb^ti etesaṃ buddhiyā ^a^M3.0119^ea^, ``kinti etehi  vaḍḍheyyu''nti evaṃ cintesīti attho. ^b^dhammenā^eb^ti  lokiyadhammena. ^b^bahūhi sādhūhī^eb^ti aññehipi bahūhi uttamaguṇehi.  ^b^asahānadhammata^eb^nti aparihīnadhammaṃ. </p>
            </h4>
          </h3>
          <h3>
            <h3n> rasaggasaggitālakkhaṇavaṇṇanā </h3n>
            <h4>
              <h4n> </h4n>
              <p>[03] 226^b^.^eb^ ^b^samābhivāhiniyo^eb^ti yathā  tilaphalamattampi jivhagge ṭhapitaṃ sabbattha pharati, evaṃ samā hutvā  vahanti. idha ^b^kammaṃ^eb^ nāma aviheṭhanakammaṃ.  ^b^kammasarikkhakaṃ^eb^ nāma pāṇiādīhi pahāraṃ laddhassa tattha tattha  lohitaṃ saṇṭhāti, gaṇṭhi gaṇṭhi hutvā antova pubbaṃ gaṇhāti, antova  bhijjati, evaṃ so bahurogo hoti. tathāgatena pana dīgharattaṃ imaṃ  ārogyakaraṇakammaṃ kataṃ. tadassa sadevako loko iminā kāraṇena  jānātūti ārogyakaraṃ rasaggasaggilakkhaṇaṃ nibbattati.  ^b^lakkhaṇaṃ^eb^ nāma idameva lakkhaṇaṃ. appābādhatā ^b^ānisaṃso. ^eb^ </p>
              <p>[03] 227^b^.^eb^ ^b^maraṇavadhenā^eb^ti ^a^V3.0108^ea^ ``etaṃ māretha etaṃ  ghātethā''ti evaṃ āṇattena maraṇavadhena. ^b^ubbādhanāyā^eb^ti  ^a^P3.0937^ea^ bandhanāgārappavesanena. </p>
            </h4>
          </h3>
          <h3>
            <h3n> abhinīlanettādilakkhaṇavaṇṇanā </h3n>
            <h4>
              <h4n> </h4n>
              <p>[03] 228^b^.^eb^ ^b^na ca visaṭa^eb^nti kakkaṭako viya  akkhīni nīharitvā na kodhavasena pekkhitā ahosi. ^b^na ca  visācī^eb^ti vaṅkakkhikoṭiyā pekkhitāpi nāhosi. ^b^na ca pana  viceyya pekkhitā^eb^ti viceyya pekkhitā nāma yo kujjhitvā yadā naṃ  paro oloketi, tadā nimmīleti na oloketi, puna gacchantaṃ  kujjhitvā oloketi, evarūpo nāhosi. ``vineyyapekkhitā''tipi  pāṭho, ayamevattho. ^b^ujuṃ tathā pasaṭamujumano^eb^ti ujumano hutvā  uju pekkhitā hoti, yathā ca ujuṃ, tathā pasaṭaṃ vipulaṃ vitthataṃ  pekkhitā hoti. ^b^piyadassano^eb^ti piyāyamānehi passitabbo.</p>
              <p>[03] idha ^b^kammaṃ^eb^ nāma dīgharattaṃ mahājanassa piyacakkhunā  olokanakammaṃ. ^b^kammasarikkhakaṃ^eb^ nāma kujjhitvā olokento  kāṇo viya kākakkhi viya hoti, vaṅkakkhi pana āvilakkhi ca  hotiyeva. pasannacittassa pana olokayato ^a^M3.0120^ea^ akkhīnaṃ pañcavaṇṇo  pasādo paññāyati. tathāgato ca tathā olokesi. athassa taṃ  dīgharattaṃ piyacakkhunā olokitabhāvaṃ sadevako loko iminā  kāraṇena jānātūti imāni nettasampattikarāni dve  mahāpurisalakkhaṇāni nibbattanti. ^b^lakkhaṇaṃ^eb^ nāma idameva  lakkhaṇadvayaṃ. piyadassanatā ^b^ānisaṃso.  abhiyogino^eb^ti lakkhaṇasatthe yuttā. </p>
            </h4>
          </h3>
          <h3>
            <h3n> uṇhīsasīsalakkhaṇavaṇṇanā </h3n>
            <h4>
              <h4n> </h4n>
              <p>[03] 230^b^.^eb^ ^b^bahujanapubbaṅgamo ahosī^eb^ti bahujanassa  pubbaṅgamo ahosi gaṇajeṭṭhako. tassa diṭṭhānugatiṃ aññe āpajjiṃsu.  idha ^b^kammaṃ^eb^ nāma pubbaṅgamatā. ^b^kammasarikkhakaṃ^eb^ nāma yo  pubbaṅgamo hutvā dānādīni kusalakammāni karoti, so amaṅkubhūto  sīsaṃ ukkhipitvā pītipāmojjena paripuṇṇasīso vicarati,  mahāpuriso ca hoti. tathāgato ca tathā akāsi. athassa  sadevako loko iminā kāraṇena idaṃ pubbaṅgamakammaṃ jānātūti  uṇhīsasīsalakkhaṇaṃ nibbattati. ^b^lakkhaṇaṃ^eb^ nāma idameva  lakkhaṇaṃ. mahājanānuvattanatā ^b^ānisaṃso.^eb^ </p>
              <p>[03] 231^b^.^eb^ ^b^bahujanaṃ^eb^ ^a^V3.0109^ea^ ^b^hessatī^eb^ti bahujanassa bhavissati.  ^b^paṭibhogiyā^eb^ti ^a^P3.0938^ea^ veyyāvaccakarā, etassa bahū veyyāvaccakarā  bhavissantīti attho. ^b^abhiharanti tadā^eb^ti daharakāleyeva tadā  evaṃ byākaronti. ^b^paṭihāraka^eb^nti veyyāvaccakarabhāvaṃ.  ^b^visavī^eb^ti ciṇṇavasī. </p>
            </h4>
          </h3>
          <h3>
            <h3n> ekekalomatādilakkhaṇavaṇṇanā </h3n>
            <h4>
              <h4n> </h4n>
              <p>[03] 232^b^.^eb^ ^b^upavattatī^eb^ti ajjhāsayaṃ anuvattati, idha  ^b^kammaṃ^eb^ nāma dīgharattaṃ saccakathanaṃ. ^b^kammasarikkhakaṃ^eb^ nāma  dīgharattaṃ advejjhakathāya parisuddhakathāya kathitabhāvamassa sadevako  loko iminā kāraṇena jānātūti ekekalomalakkhaṇañca  uṇṇālakkhaṇañca nibbattati. ^b^lakkhaṇaṃ^eb^ nāma idameva  lakkhaṇadvayaṃ. mahājanassa ajjhāsayānukūlena anuvattanatā  ^b^ānisaṃso. ekekalomūpacitaṅgavā^eb^ti ekekehi lomehi  upacitasarīro. </p>
            </h4>
          </h3>
          <h3>
            <h3n> cattālīsādilakkhaṇavaṇṇanā </h3n>
            <h4>
              <h4n> </h4n>
              <p>[03] 234^b^.^eb^ ^b^abhejjapariso^eb^ti ^a^M3.0121^ea^ abhinditabbapariso.  idha ^b^kammaṃ^eb^ nāma dīgharattaṃ apisuṇavācāya kathanaṃ.  ^b^kammasarikkhakaṃ^eb^ nāma pisuṇavācassa kira samaggabhāvaṃ bhindanato  dantā aparipuṇṇā ceva honti viraḷā ca. tathāgatassa pana dīgharattaṃ  apisuṇavācataṃ sadevako loko iminā kāraṇena jānātūti idaṃ  lakkhaṇadvayaṃ nibbattati. ^b^lakkhaṇaṃ^eb^ nāma idameva lakkhaṇadvayaṃ.  abhejjaparisatā ^b^ānisaṃso. caturo dasā^eb^ti cattāro dasa  cattālīsaṃ. </p>
            </h4>
          </h3>
          <h3>
            <h3n> pahūtajivhādilakkhaṇavaṇṇanā </h3n>
            <h4>
              <h4n> </h4n>
              <p>[03] 236^b^.^eb^ ^b^ādeyyavāco hotī^eb^ti gahetabbavacano  hoti. idha ^b^kammaṃ^eb^ nāma dīgharattaṃ apharusavāditā.  ^b^kammasarikkhakaṃ^eb^ nāma ye pharusavācā honti, te iminā kāraṇena  nesaṃ jivhaṃ parivattetvā parivattetvā pharusavācāya kathitabhāvaṃ jano  jānātūti baddhajivhā vā honti, gūḷhajivhā vā dvijivhā vā  mammanā vā. ye pana jivhaṃ parivattetvā parivattetvā pharusavācaṃ na  vadanti, te baddhajivhā gūḷhajivhā dvijivhā na honti. mudu nesaṃ  jivhā hoti rattakambalavaṇṇā. tasmā tathāgatassa dīgharattaṃ jivhaṃ  parivattetvā pharusāya vācāya akathitabhāvaṃ sadevako loko iminā  kāraṇena jānātūti pahūtajivhālakkhaṇaṃ nibbattati. pharusavācaṃ  kathentānañca saddo bhijjati. te saddabhedaṃ katvā pharusavācāya  kathitabhāvaṃ jano jānātūti ^a^P3.0939^ea^ ^a^V3.0110^ea^ chinnassarā vā honti bhinnassarā vā  kākassarā vā. ye pana sarabhedakaraṃ pharusavācaṃ na kathenti, tesaṃ  saddo madhuro ca hoti pemanīyo. tasmā tathāgatassa dīgharattaṃ  sarabhedakarāya pharusavācāya akathitabhāvaṃ sadevako loko iminā  kāraṇena jānātūti brahmassaralakkhaṇaṃ nibbattati. ^b^lakkhaṇaṃ^eb^  nāma idameva lakkhaṇadvayaṃ. ādeyyavacanatā ^b^ānisaṃso.^eb^ </p>
              <p>[03] 237^b^.^eb^ ^b^ubbādhika^eb^nti akkosayuttattā ābādhakariṃ  ^b^bahujanappamaddana^eb^nti bahujanānaṃ pamaddaniṃ ^b^abāḷhaṃ giraṃ so na  bhaṇi pharusa^eb^nti ettha akāro parato bhaṇisaddena yojetabbo.  ^b^bāḷha^eb^nti balavaṃ atipharusaṃ. ^b^bāḷhaṃ giraṃ so na  abhaṇī^eb^ti ayamettha attho. ^b^susaṃhita^eb^nti suṭṭhu pemasañhitaṃ.  ^b^sakhila^eb^nti ^a^M3.0122^ea^ mudukaṃ. ^b^vācā^eb^ti vācāyo.  ^b^kaṇṇasukhā^eb^ti kaṇṇasukhāyo. ``kaṇṇasukha''ntipi pāṭho,  yathā kaṇṇānaṃ sukhaṃ hoti, evaṃ erayatīti attho. ^b^vedayathā^eb^ti  vedayittha. ^b^brahmassaratta^eb^nti brahmassarataṃ. ^b^bahuno bahu^eb^nti  bahujanassa bahuṃ. ``bahūnaṃ bahunti''pi pāṭho, bahujanānaṃ bahunti  attho. </p>
            </h4>
          </h3>
          <h3>
            <h3n> sīhahanulakkhaṇavaṇṇanā </h3n>
            <h4>
              <h4n> </h4n>
              <p>[03] 238^b^.^eb^ ^b^appadhaṃsiko hotī^eb^ti guṇato vā ṭhānato  vā padhaṃsetuṃ cāvetuṃ asakkuṇeyyo. idha ^b^kammaṃ^eb^ nāma palāpakathāya  akathanaṃ. ^b^kammasarikkhakaṃ^eb^ nāma ye taṃ kathenti, te iminā  kāraṇena nesaṃ hanukaṃ cāletvā cāletvā palāpakathāya kathitabhāvaṃ jano  jānātūti antopaviṭṭhahanukā vā vaṅkahanukā vā pabbhārahanukā vā  honti. tathāgato pana tathā na kathesi. tenassa hanukaṃ cāletvā  cāletvā dīgharattaṃ palāpakathāya akathitabhāvaṃ sadevako loko iminā  kāraṇena jānātūti sīhahanulakkhaṇaṃ nibbattati. ^b^lakkhaṇaṃ^eb^ nāma  idameva lakkhaṇaṃ. appadhaṃsikatā ^b^ānisaṃso.^eb^ </p>
              <p>[03] 239^b^.^eb^ ^b^avikiṇṇavacanabyappatho cā^eb^ti  avikiṇṇavacanānaṃ viya purimabodhisattānaṃ vacanapatho assāti  avikiṇṇavacanabyappatho. ^b^dvidugamavaratarahanuttamalatthā^eb^ti dvīhi  dvīhi gacchatīti ^a^P3.0940^ea^ dvidugamo, dvīhi dvīhīti catūhi, catuppadānaṃ  varatarassa sīhasseva hanubhāvaṃ alatthāti attho.  ^b^manujādhipatī^eb^ti manujānaṃ adhipati. ^b^tathatto^eb^ti  tathasabhāvo. </p>
            </h4>
          </h3>
          <h3>
            <h3n> samadantādilakkhaṇavaṇṇanā </h3n>
            <h4>
              <h4n> </h4n>
              <p>[03] 240^b^.^eb^ ^b^suciparivāro^eb^ti ^a^V3.0111^ea^ parisuddhaparivāro. idha  ^b^kammaṃ^eb^ nāma sammājīvatā. ^b^kammasarikkhakaṃ^eb^ nāma yo  visamena saṃkiliṭṭhājīvena jīvitaṃ kappeti, tassa dantāpi visamā  honti dāṭhāpi kiliṭṭhā. tathāgatassa pana samena suddhājīvena  jīvitaṃ kappitabhāvaṃ sadevako loko iminā kāraṇena jānātūti  samadantalakkhaṇañca susukkadāṭhālakkhaṇañca nibbattati.  ^b^lakkhaṇaṃ^eb^ nāma idameva lakkhaṇadvayaṃ. suciparivāratā  ^b^ānisaṃso.^eb^ </p>
              <p>[03] 241^b^.^eb^ ^b^avassajī^eb^ti ^a^M3.0123^ea^ pahāsi  ^b^tidivapuravarasamo^eb^ti tidivapuravarena sakkena samo.  ^b^lapanaja^eb^nti mukhajaṃ, dantanti attho.  ^b^dijasamasukkasucisobhanadanto^eb^ti dve vāre jātattā dijanāmakā  sukkā suci sobhanā ca dantā assāti dijasamasukkasucisobhanadanto.  ^b^na ca janapadatudana^eb^nti yo tassa cakkavāḷaparicchinno  janapado, tassa aññena tudanaṃ pīḷā vā ābādho vā natthi.  ^b^hitamapi ca bahujana sukhañca carantī^eb^ti bahujanā  samānasukhadukkhā hutvā tasmiṃ janapade aññamaññassa hitañceva  sukhañca caranti. ^b^vipāpo^eb^ti vigatapāpo.  ^b^vigatadarathakilamatho^eb^ti vigatakāyikadarathakilamatho.  ^b^malakhilakalikilese panudehī^eb^ti rāgādimalānañceva  rāgādikhilānañca dosakalīnañca sabbakilesānañca apanudehi. sesaṃ  sabbattha uttānatthamevāti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] lakkhaṇasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 8. siṅgālasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> nidānavaṇṇanā </h3n>
            <h4>
              <h4n> </h4n>
              <p>[03] 242^b^.^eb^ ^b^evaṃ^eb^ ^a^V3.0112^ea^ ^a^M3.0124^ea^  ^a^P3.0941^ea^ ^b^me suta^eb^nti siṅgālasuttaṃ.  tatrāyamanuttānapadavaṇṇanā -- ^b^veḷuvane kalandakanivāpe^eb^ti  veḷuvananti tassa uyyānassa nāmaṃ. taṃ kira veḷūhi parikkhittaṃ  ahosi aṭṭhārasahatthena ca pākārena gopuraṭṭālakayuttaṃ nīlobhāsaṃ  manoramaṃ, tena veḷuvananti vuccati. kalandakānañcettha nivāpaṃ adaṃsu,  tena kalandakanivāpoti vuccati.</p>
              <p>[03] pubbe kira aññataro rājā tattha uyyānakīḷanatthaṃ āgato  surāmadena matto divā niddaṃ okkami. parijanopissa ``sutto  rājā''ti pupphaphalādīhi palobhiyamāno ito cito ca pakkāmi.  atha surāgandhena aññatarasmā susirarukkhā kaṇhasappo nikkhamitvā  rañño abhimukho āgacchati, taṃ disvā rukkhadevatā ``rañño jīvitaṃ  dammī''ti kāḷakavesena āgantvā kaṇṇamūle saddamakāsi. rājā  paṭibujjhi. kaṇhasappo nivatto. so taṃ disvā ``imāya  kāḷakāya mama jīvitaṃ dinna''nti kāḷakānaṃ tattha nivāpaṃ paṭṭhapesi,  abhayaghosañca ghosāpesi. tasmā taṃ tato pabhuti  ``kalandakanivāpo''ti saṅkhyaṃ gataṃ. ^b^kalandakā^eb^ti hi  kāḷakānaṃ etaṃ nāmaṃ.</p>
              <p>[03] ^b^tena kho pana samayenā^eb^ti yasmiṃ samaye bhagavā rājagahaṃ  gocaragāmaṃ katvā veḷuvane kalandakanivāpe viharati, tena samayena.  ^b^siṅgālako gahapatiputto^eb^ti siṅgālakoti tassa nāmaṃ.  ^b^gahapatiputto^eb^ti gahapatissa putto gahapatiputto. tassa kira  pitā gahapatimahāsālo, nidahitvā ṭhapitā cassa gehe cattālīsa  dhanakoṭiyo ^a^P3.0942^ea^ atthi. so bhagavati niṭṭhaṅgato upāsako sotāpanno,  bhariyāpissa sotāpannāyeva. putto panassa assaddho appasanno.  atha naṃ mātāpitaro abhikkhaṇaṃ evaṃ ovadanti -- ``tāta satthāraṃ  upasaṅkama, dhammasenāpatiṃ mahāmoggallānaṃ ^a^V3.0113^ea^ mahākassapaṃ asītimahāsāvake  upasaṅkamā''ti. so evamāha -- ``natthi mama tumhākaṃ samaṇānaṃ  upasaṅkamanakiccaṃ, samaṇānaṃ santikaṃ gantvā vanditabbaṃ hoti,  onamitvā vandantassa piṭṭhi rujjati, jāṇukāni kharāni honti,  bhūmiyaṃ nisīditabbaṃ ^a^M3.0125^ea^ hoti, tattha nisinnassa vatthāni kilissanti  jīranti, samīpe nisinnakālato paṭṭhāya kathāsallāpo hoti, tasmiṃ  sati vissāso uppajjati, tato nimantetvā cīvarapiṇḍapātādīni  dātabbāni honti. evaṃ sante attho parihāyati, natthi mayhaṃ  tumhākaṃ samaṇānaṃ upasaṅkamanakicca''nti. iti naṃ yāvajīvaṃ  ovadantāpi mātāpitaro sāsane upanetuṃ nāsakkhiṃsu.</p>
              <p>[03] athassa pitā maraṇamañce nipanno ``mama puttassa ovādaṃ dātuṃ  vaṭṭatī''ti cintetvā puna cintesi -- ``disā tāta namassāhī''ti  evamassa ovādaṃ dassāmi, so atthaṃ ajānanto disā  namassissati, atha naṃ satthā vā sāvakā vā passitvā ``kiṃ  karosī''ti pucchissanti. tato ``mayhaṃ pitā disā namassanaṃ  karohīti maṃ ovadī''ti vakkhati. athassa te ``na tuyhaṃ pitā  etā disā namassāpeti, imā pana disā namassāpetī''ti dhammaṃ  desessanti. so buddhasāsane guṇaṃ ñatvā ``puññakammaṃ karissatī''ti.  atha naṃ āmantāpetvā ``tāta, pātova uṭṭhāya cha disā  namasseyyāsī''ti āha. maraṇamañce nipannassa kathā nāma yāvajīvaṃ  anussaraṇīyā hoti. tasmā so gahapatiputto taṃ pituvacanaṃ  anussaranto tathā akāsi. tasmā ``kālasseva uṭṭhāya rājagahā  nikkhamitvā''tiādi vuttaṃ. </p>
              <p>[03] 243^b^.^eb^ ^b^puthudisā^eb^ti bahudisā. idāni tā  dassento ^b^puratthimaṃ disa^eb^ntiādimāha. ^b^pāvisī^eb^ti na  tāva paviṭṭho, pavisissāmīti nikkhantattā pana antarāmagge  vattamānopi evaṃ vuccati. ^b^addasā kho bhagavā^eb^ti na idāneva  addasa, paccūsasamayepi buddhacakkhunā lokaṃ volokento etaṃ disā  namassamānaṃ disvā ``ajja ahaṃ siṅgālassa gahapatiputtassa  gihivinayaṃ siṅgālasuttantaṃ kathessāmi, mahājanassa sā kathā saphalā  bhavissati, gantabbaṃ mayā etthā''ti. tasmā ^a^P3.0943^ea^ pātova nikkhamitvā  rājagahaṃ piṇḍāya pāvisi, pavisanto ca naṃ tatheva addasa. tena vuttaṃ  -- ``addasā kho bhagavā''ti. ^b^etadavocā^eb^ti so kira  avidūre ṭhitampi satthāraṃ na passati, disāyeva namassati. athaṃ naṃ  bhagavā sūriyarasmisamphassena vikasamānaṃ mahāpadumaṃ viya mukhaṃ  vivaritvā ``kiṃ nu kho tvaṃ, gahapatiputtā''tiādikaṃ etadavoca. </p>
            </h4>
          </h3>
          <h3>
            <h3n> chadisādivaṇṇanā </h3n>
            <h4>
              <h4n> </h4n>
              <p>[03] 244^b^.^eb^ ^b^yathā^eb^ ^a^V3.0114^ea^ ^a^M3.0126^ea^ ^b^kathaṃ pana, bhante^eb^ti so kira taṃ  bhagavato vacanaṃ sutvāva cintesi ``yā kira mama pitarā cha disā  namassitabbā''ti vuttā, na kira tā etā, aññā kira  ariyasāvakena cha disā namassitabbā. handāhaṃ ariyasāvakena  namassitabbā disāyeva pucchitvā namassāmīti. so tā pucchanto  ^b^yathā kathaṃ pana, bhante^eb^tiādimāha. tattha ^b^yathā^eb^ti  nipātamattaṃ. ^b^kathaṃ panā^eb^ti idameva pucchāpadaṃ.  ^b^kammakilesā^eb^ti tehi kammehi sattā kilissanti, tasmā  kammakilesāti vuccanti. ^b^ṭhānehī^eb^ti kāraṇehi.  ^b^apāyamukhānī^eb^ti vināsamukhāni. ^b^so^eb^ti so sotāpanno  ariyasāvako. ^b^cuddasa pāpakāpagato^eb^ti etehi cuddasahi pāpakehi  lāmakehi apagato. ^b^chaddisāpaṭicchādī^eb^ti cha disā  paṭicchādento. ^b^ubholokavijayāyā^eb^ti ubhinnaṃ  idhalokaparalokānaṃ vijinanatthāya. ^b^ayañceva loko āraddho  hotī^eb^ti evarūpassa hi idha loke pañca verāni na honti, tenassa  ayañceva loko āraddho hoti paritosito ceva nipphādito ca.  paralokepi pañca verāni na honti, tenassa paro ca loko  ārādhito hoti. tasmā so kāyassa bhedā parammaraṇā sugatiṃ saggaṃ  lokaṃ upapajjati. </p>
              <p>[03] 245^b^.^eb^ iti bhagavā saṅkhepena mātikaṃ ṭhapetvā idāni  tameva vitthārento ^b^katamassa cattāro kammakilesā^eb^tiādimāha.  ^b^kammakileso^eb^ti kammañca taṃ kilesasampayuttattā kileso cāti  kammakileso. sakilesoyeva hi pāṇaṃ hanati, nikkileso na  hanati, tasmā pāṇātipāto ``kammakileso''ti vutto.  ^b^adinnādānādīsu^eb^pi eseva nayo. ^b^athāpara^eb^nti aparampi  etadatthaparidīpakameva gāthābandhaṃ avocāti attho. </p>
            </h4>
          </h3>
          <h3>
            <h3n> catuṭhānādivaṇṇanā </h3n>
            <h4>
              <h4n> </h4n>
              <p>[03] 246^b^.^eb^ ^b^pāpakammaṃ^eb^ ^a^P3.0944^ea^ ^b^karotī^eb^ti idaṃ bhagavā yasmā  kārake dassite akārako pākaṭo hoti, tasmā ``pāpakammaṃ na  karotī''ti mātikaṃ ṭhapetvāpi desanākusalatāya paṭhamataraṃ kārakaṃ  dassento āha ^a^M3.0127^ea^. tattha ^b^chandāgatiṃ gacchanto^eb^ti chandena pemena  agatiṃ gacchanto akattabbaṃ karonto. parapadesupi eseva nayo.  tattha yo ``ayaṃ me mitto vā sambhatto vā sandiṭṭho vā ñātako vā  lañjaṃ vā pana me detī''ti chandavasena assāmikaṃ sāmikaṃ karoti,  ayaṃ chandāgatiṃ gacchanto pāpakammaṃ karoti nāma. yo ``ayaṃ me  verī''ti pakativeravasena taṅkhaṇuppannakodhavasena ^a^V3.0115^ea^ vā sāmikaṃ  assāmikaṃ karoti, ayaṃ dosāgatiṃ gacchanto pāpakammaṃ karoti nāma.  yo pana mandattā momūhattā yaṃ vā taṃ vā vatvā assāmikaṃ sāmikaṃ  karoti, ayaṃ mohāgatiṃ gacchanto pāpakammaṃ karoti nāma. yo pana  ``ayaṃ rājavallabho vā visamanissito vā anatthampi me kareyyā''ti  bhīto assāmikaṃ sāmikaṃ karoti, ayaṃ bhayāgatiṃ gacchanto pāpakammaṃ  karoti nāma. yo pana yaṃkiñci bhājento ``ayaṃ me sandiṭṭho vā  sambhatto vā''ti pemavasena atirekaṃ deti, ``ayaṃ me verī''ti  dosavasena ūnakaṃ deti, momūhattā dinnādinnaṃ ajānamāno kassaci  ūnaṃ kassaci adhikaṃ deti, ``ayaṃ imasmiṃ adiyyamāne mayhaṃ  anatthampi kareyyā''ti bhīto kassaci atirekaṃ deti, so  catubbidhopi yathānukkamena chandāgatiādīni gacchanto pāpakammaṃ  karoti nāma.</p>
              <p>[03] ariyasāvako pana jīvitakkhayaṃ pāpuṇantopi chandāgatiādīni  na gacchati. tena vuttaṃ -- ``imehi catūhi ṭhānehi pāpakammaṃ na  karotī''ti.</p>
              <p>[03] ^b^nihīyati yaso tassā^eb^ti tassa agatigāmino  kittiyasopi parivārayasopi nihīyati parihāyati. </p>
            </h4>
          </h3>
          <h3>
            <h3n> chāpāyamukhādivaṇṇanā </h3n>
            <h4>
              <h4n> </h4n>
              <p>[03] 247^b^.^eb^ ^b^surāmerayamajjappamādaṭṭhānānuyogo^eb^ti ettha  ^b^surā^eb^ti piṭṭhasurā pūvasurā odanasurā kiṇṇapakkhittā  sambhārasaṃyuttāti pañca surā. ^b^meraya^eb^nti pupphāsavo phalāsavo  madhvāsavo guḷāsavo sambhārasaṃyuttoti pañca āsavā. taṃ sabbampi  madakaraṇavasena ^b^majjaṃ. pamādaṭṭhāna^eb^nti pamādakāraṇaṃ. yāya  cetanāya taṃ majjaṃ pivati, tassa etaṃ adhivacanaṃ. ^b^anuyogo^eb^ti  tassa surāmerayamajjappamādaṭṭhānassa anuanuyogo punappunaṃ karaṇaṃ.  yasmā panetaṃ anuyuttassa uppannā ceva ^a^P3.0945^ea^ bhogā parihāyanti, anuppannā ca  nuppajjanti, tasmā ``bhogānaṃ apāyamukha''nti ^a^M3.0128^ea^ vuttaṃ.  ^b^vikālavisikhācariyānuyogo^eb^ti avelāya visikhāsu  cariyānuyuttatā.</p>
              <p>[03] ^b^samajjābhicaraṇa^eb^nti naccādidassanavasena samajjāgamanaṃ.  ^b^ālasyānuyogo^eb^ti kāyālasiyatāya yuttappayuttatā. </p>
            </h4>
          </h3>
          <h3>
            <h3n> surāmerayassa chāadīnavādivaṇṇanā </h3n>
            <h4>
              <h4n> </h4n>
              <p>[03] 248^b^.^eb^ evaṃ ^a^V3.0116^ea^ channaṃ apāyamukhānaṃ mātikaṃ ṭhapetvā idāni  tāni vibhajanto ^b^cha kho me, gahapatiputta ādīnavā^eb^tiādimāha.  tattha ^b^sandiṭṭhikā^eb^ti sāmaṃ passitabbā, idhalokabhāvinī.  ^b^dhanajānī^eb^ti dhanahāni. ^b^kalahappavaḍḍhanī^eb^ti vācākalahassa  ceva hatthaparāmāsādikāyakalahassa ca vaḍḍhanī. ^b^rogānaṃ  āyatana^eb^nti tesaṃ tesaṃ akkhirogādīnaṃ khettaṃ.  ^b^akittisañjananī^eb^ti suraṃ pivitvā hi mātarampi paharanti  pitarampi, aññaṃ bahumpi avattabbaṃ vadanti, akattabbaṃ karonti. tena  garahampi daṇḍampi hatthapādādichedampi pāpuṇanti, idhalokepi  paralokepi akittiṃ pāpuṇanti, iti tesaṃ sā surā akittisañjananī  nāma hoti. ^b^kopīnanidaṃsanī^eb^ti guyhaṭṭhānañhi vivariyamānaṃ  hiriṃ kopeti vināseti, tasmā ``kopīna''nti vuccati,  surāmadamattā ca taṃ taṃ aṅgaṃ vivaritvā vicaranti, tena nesaṃ sā surā  kopīnassa nidaṃsanato ``kopīnanidaṃsanī''ti vuccati. ^b^paññāya  dubbalikaraṇī^eb^ti sāgatattherassa viya kammassakatapaññaṃ dubbalaṃ  karoti, tasmā ``paññāya dubbalikaraṇī''ti vuccati. maggapaññaṃ  pana dubbalaṃ kātuṃ na sakkoti. adhigatamaggānañhi sā antomukhameva  na pavisati. ^b^chaṭṭhaṃ pada^eb^nti chaṭṭhaṃ kāraṇaṃ. </p>
              <p>[03] 249^b^.^eb^ ^b^attāpissa agutto arakkhito hotī^eb^ti  avelāya caranto hi khāṇukaṇṭakādīnipi akkamati, ahināpi  yakkhādīhipi samāgacchati, taṃ taṃ ṭhānaṃ gacchatīti ñatvā verinopi  naṃ nilīyitvā gaṇhanti vā hananti vā. evaṃ attāpissa agutto  hoti arakkhito. puttadārāpi ``amhākaṃ pitā amhākaṃ sāmi rattiṃ  vicarati, kimaṅgaṃ pana maya''nti itissa puttadhītaropi bhariyāpi  ^a^P3.0946^ea^ bahi patthanaṃ katvā rattiṃ carantā anayabyasanaṃ pāpuṇanti. evaṃ  ^b^puttadāropissa agutto arakkhito hoti. sāpateyya^eb^nti tassa  puttadāraparijanassa rattiṃ caraṇakabhāvaṃ ñatvā corā suññaṃ ^a^M3.0129^ea^ gehaṃ  pavisitvā yaṃ icchanti, taṃ haranti. evaṃ ^b^sāpateyyampissa aguttaṃ  arakkhitaṃ hoti. saṅkiyo ca hotī^eb^ti aññehi katapāpakammesupi  ``iminā kataṃ bhavissatī''ti saṅkitabbo hoti. yassa yassa  gharadvārena yāti, tattha yaṃ aññena corakammaṃ paradārikakammaṃ vā kataṃ,  taṃ ``iminā kata''nti vutte abhūtaṃ asantampi tasmiṃ rūhati  patiṭṭhāti. ^b^bahūnañca dukkhadhammāna^eb^nti ettakaṃ dukkhaṃ, ettakaṃ  domanassanti vattuṃ na sakkā, aññasmiṃ puggale asati sabbaṃ  vikālacārimhi āharitabbaṃ hoti, iti so bahūnaṃ dukkhadhammānaṃ  purakkhato puregāmī hoti. </p>
              <p>[03] 250^b^.^eb^ ^b^kva^eb^ ^a^V3.0117^ea^ ^b^nacca^eb^nti ``kasmiṃ ṭhāne  naṭanāṭakādinaccaṃ atthī''ti pucchitvā yasmiṃ gāme vā nigame vā taṃ  atthi, tattha gantabbaṃ hoti, tassa ``sve naccadassanaṃ gamissāmī''ti  ajja vatthagandhamālādīni paṭiyādentasseva sakaladivasampi kammacchedo  hoti, naccadassanena ekāhampi dvīhampi tīhampi tattheva hoti, atha  vuṭṭhisampattiyādīni labhitvāpi vappādikāle vappādīni akarontassa  anuppannā bhogā nuppajjanti, tassa bahi gatabhāvaṃ ñatvā anārakkhe gehe  corā yaṃ icchanti, taṃ karonti, tenassa uppannāpi bhogā vinassanti.  ^b^kva gīta^eb^ntiādīsupi eseva nayo. tesaṃ nānākaraṇaṃ  brahmajāle vuttameva. </p>
              <p>[03] 251^b^.^eb^ ^b^jayaṃ vera^eb^nti ``jitaṃ mayā''ti  parisamajjhe parassa sāṭakaṃ vā veṭhanaṃ vā gaṇhāti, so ``parisamajjhe  me avamānaṃ karosi, hotu, sikkhāpessāmi na''nti tattha veraṃ  bandhati, evaṃ jinanto sayaṃ veraṃ pasavati. ^b^jino^eb^ti aññena  jito samāno yaṃ tena tassa veṭhanaṃ vā sāṭako vā aññaṃ vā pana  hiraññasuvaṇṇādivittaṃ gahitaṃ, taṃ anusocati ``ahosi vata me, taṃ  taṃ vata me natthī''ti tappaccayā socati. evaṃ so jino vittaṃ  anusocati. ^b^sabhāgatassa vacanaṃ na rūhatī^eb^ti vinicchayaṭṭhāne  sakkhipuṭṭhassa sato vacanaṃ na rūhati, na patiṭṭhāti, ``ayaṃ  akkhasoṇḍo jūtakaro, mā tassa vacanaṃ gaṇhitthā''ti vattāro bhavanti.  ^b^mittāmaccānaṃ^eb^ ^a^P3.0947^ea^ ^b^paribhūto hotī^eb^ti tañhi mitāmaccā evaṃ vadanti  -- ``samma, tvampi nāma kulaputto jūtakaro chinnabhinnako hutvā  vicarasi, na te idaṃ jātigottānaṃ anurūpaṃ, ito paṭṭhāya mā evaṃ  kareyyāsī''ti. so evaṃ vuttopi tesaṃ vacanaṃ na karoti. tato  tena saddhiṃ ekato na tiṭṭhanti ^a^M3.0130^ea^ na nisīdanti. tassa kāraṇā  sakkhipuṭṭhāpi na kathenti. evaṃ mittāmaccānaṃ paribhūto hoti.</p>
              <p>[03] ^b^āvāhavivāhakāna^eb^nti āvāhakā nāma ye tassa gharato  dārikaṃ gahetukāmā. vivāhakā nāma ye tassa gehe dārikaṃ dātukāmā.  ^b^apatthito hotī^eb^ti anicchito hoti. ^b^nālaṃ  dārabharaṇāyā^eb^ti dārabharaṇāya na samattho. etassa gehe dārikā  dinnāpi etassa gehato āgatāpi amhehi eva positabbā  bhavissatiyeva. </p>
            </h4>
          </h3>
          <h3>
            <h3n> pāpamittatāya chāadīnavādivaṇṇanā </h3n>
            <h4>
              <h4n> </h4n>
              <p>[03] 252^b^.^eb^ ^b^dhuttā^eb^ti akkhadhuttā. ^b^soṇḍā^eb^ti  itthisoṇḍā bhattasoṇḍā pūvasoṇḍā mūlakasoṇḍā. ^b^pipāsā^eb^ti  pānasoṇḍā. ^b^nekatikā^eb^ti patirūpakena vañcanakā.  ^b^vañcanikā^eb^ti sammukhāvañcanāhi ^a^V3.0118^ea^ vañcanikā.  ^b^sāhasikā^eb^ti ekāgārikādisāhasikakammakārino. ^b^tyāssa  mittā hontī^eb^ti te assa mittā honti. aññehi sappurisehi  saddhiṃ na ramati gandhamālādīhi alaṅkaritvā varasayanaṃ  āropitasūkaro gūthakūpamiva, te pāpamitteyeva upasaṅkamati. tasmā  diṭṭhe ceva dhamme samparāyañca bahuṃ anatthaṃ nigacchati. </p>
              <p>[03] 253^b^.^eb^ ^b^atisītanti kammaṃ na karotī^eb^ti  manussehi kālasseva vuṭṭhāya ``etha bho kammantaṃ gacchāmā''ti vutto  ``atisītaṃ tāva, aṭṭhīni bhijjanti viya, gacchatha tumhe pacchā  jānissāmī''ti aggiṃ tapanto nisīdati. te gantvā kammaṃ  karonti. itarassa kammaṃ parihāyati. ^b^atiuṇha^eb^ntiādīsupi  eseva nayo.</p>
              <p>[03] ^b^hoti pānasakhā nāmā^eb^ti ekacco pānaṭṭhāne surāgeheyeva  sahāyo hoti. ``pannasakhā''tipi pāṭho, ayamevattho.  ^b^sammiyasammiyo^eb^ti samma sammāti vadanto sammukheyeva sahāyo  hoti, parammukhe verīsadiso otārameva gavesati. ^b^atthesu^eb^  ^a^P3.0948^ea^ ^b^jātesū^eb^ti tathārūpesu kiccesu samuppannesu. ^b^verappasavo^eb^ti  verabahulatā. ^b^anatthatā^eb^ti anatthakāritā.  ^b^sukadariyatā^eb^ti suṭṭhu kadariyatā thaddhamacchariyabhāvo ^a^M3.0131^ea^.  ^b^udakamiva iṇaṃ vigāhatī^eb^ti pāsāṇo udakaṃ viya saṃsīdanto iṇaṃ  vigāhati.</p>
              <p>[03] ^b^rattinuṭṭhānadessinā^eb^ti rattiṃ anuṭṭhānasīlena.  ^b^atisāyamidaṃ ahū^eb^ti idaṃ atisāyaṃ jātanti ye evaṃ vatvā  kammaṃ na karonti. ^b^iti vissaṭṭhakammante^eb^ti evaṃ vatvā  pariccattakammante. ^b^atthā accenti māṇave^eb^ti evarūpe puggale  atthā atikkamanti, tesu na tiṭṭhanti.</p>
              <p>[03] ^b^tiṇā bhiyyo^eb^ti tiṇatopi uttari. ^b^so sukhaṃ na  vihāyatī^eb^ti so puriso sukhaṃ na jahāti, sukhasamaṅgīyeva hoti.  iminā kathāmaggena imamatthaṃ dasseti ``gihibhūtena satā ettakaṃ kammaṃ  na kātabbaṃ, karontassa vaḍḍhi nāma natthi. idhaloke paraloke  garahameva pāpuṇātī''ti. </p>
            </h4>
          </h3>
          <h3>
            <h3n> mittapatirūpakādivaṇṇanā </h3n>
            <h4>
              <h4n> </h4n>
              <p>[03] 254^b^.^eb^ idāni ^a^V3.0119^ea^ yo evaṃ karoto anattho uppajjati,  aññāni vā pana yāni kānici bhayāni yekeci upaddavā yekeci  upasaggā, sabbe te bālaṃ nissāya uppajjanti. tasmā ``evarūpā  bālā na sevitabbā''ti bāle mittapatirūpake amitte dassetuṃ  ^b^cattārome, gahapatiputta amittā^eb^tiādimāha. tattha  ^b^aññadatthuharo^eb^ti sayaṃ tucchahattho āgantvā ekaṃsena yaṃkiñci  haratiyeva. ^b^vacīparamo^eb^ti vacanaparamo vacanamatteneva dāyako  kārako viya hoti. ^b^anuppiyabhāṇī^eb^ti anuppiyaṃ bhaṇati.  ^b^apāyasahāyo^eb^ti bhogānaṃ apāyesu sahāyo hoti. </p>
              <p>[03] 255^b^.^eb^ evaṃ cattāro amitte dassetvā puna tattha ekekaṃ  catūhi kāraṇehi vibhajanto ^b^catūhi kho, gahapatiputtā^eb^tiādimāha.  tattha ^b^aññadatthuharo hotī^eb^ti ekaṃsena hārakoyeva hoti.  sahāyassa gehaṃ rittahattho āgantvā nivatthasāṭakādīnaṃ vaṇṇaṃ bhāsati,  so ``ativiya tvaṃ samma imassa vaṇṇaṃ bhāsasī''ti aññaṃ  nivāsetvā taṃ deti. ^b^appena bahumicchatī^eb^ti yaṃkiñci appakaṃ  datvā tassa santikā bahuṃ pattheti. ^b^bhayassa^eb^ ^a^P3.0949^ea^ ^b^kiccaṃ karotī^eb^ti  attano bhaye uppanne tassa dāso viya hutvā taṃ taṃ kiccaṃ karoti,  ayaṃ sabbadā na karoti, bhaye ^a^M3.0132^ea^ uppanne karoti, na pemenāti amitto  nāma jāto. ^b^sevati atthakāraṇā^eb^ti mittasanthavavasena na  sevati, attano atthameva paccāsīsanto sevati. </p>
              <p>[03] 256^b^.^eb^ ^b^atītena paṭisantharatī^eb^ti sahāye āgate  ``hiyyo vā pare vā na āgatosi, amhākaṃ imasmiṃ vāre sassaṃ  ativiya nipphannaṃ, bahūni sāliyavabījādīni ṭhapetvā maggaṃ  olokentā nisīdimha, ajja pana sabbaṃ khīṇa''nti evaṃ atītena  saṅgaṇhāti. ^b^anāgatenā^eb^ti ``imasmiṃ vāre amhākaṃ sassaṃ  manāpaṃ bhavissati, phalabhārabharitā sāliādayo, sassasaṅgahe kate  tumhākaṃ saṅgahaṃ kātuṃ samatthā bhavissāmā''ti evaṃ anāgatena  saṅgaṇhāti. ^b^niratthakenā^eb^ti hatthikkhandhe vā assapiṭṭhe vā  nisinno sahāyaṃ disvā ``ehi, bho, idha nisīdā''ti vadati.  manāpaṃ sāṭakaṃ nivāsetvā ``sahāyakassa vata me anucchaviko añño  pana mayhaṃ natthī''ti vadati, evaṃ niratthakena saṅgaṇhāti nāma.  ^b^paccuppannesu kiccesu byasanaṃ dassetī^eb^ti ``sakaṭena me attho''ti  vutte ``cakkamassa bhinnaṃ, akkho chinno''tiādīni vadati. </p>
              <p>[03] 257^b^.^eb^ ^b^pāpakampissa anujānātī^eb^ti  pāṇātipātādīsu yaṃkiñci karomāti vutte ``sādhu samma ^a^V3.0120^ea^ karomā''ti  anujānāti. kalyāṇepi eseva nayo. ^b^sahāyo hotī^eb^ti  ``asukaṭṭhāne suraṃ pivanti, ehi tattha gacchāmā''ti vutte sādhūti  gacchati. esa nayo sabbattha. ^b^iti viññāyā^eb^ti  ``mittapatirūpakā ete''ti evaṃ jānitvā. </p>
            </h4>
          </h3>
          <h3>
            <h3n> suhadamittādivaṇṇanā </h3n>
            <h4>
              <h4n> </h4n>
              <p>[03] 260^b^.^eb^ evaṃ na sevitabbe pāpamitte dassetvā idāni  sevitabbe kalyāṇamitte dassento puna ^b^cattārome,  gahapatiputtā^eb^tiādimāha. tattha ^b^suhadā^eb^ti sundarahadayā. </p>
              <p>[03] 261^b^.^eb^ ^b^pamattaṃ rakkhatī^eb^ti majjaṃ pivitvā  gāmamajjhe vā gāmadvāre vā magge vā nipannaṃ disvā ``evaṃnipannassa  kocideva nivāsanapārupanampi hareyyā''ti samīpe nisīditvā  pabuddhakāle gahetvā gacchati. ^b^pamattassa^eb^ ^a^P3.0950^ea^ ^b^sāpateyya^eb^nti sahāyo  ^a^M3.0133^ea^ bahigato vā hoti suraṃ pivitvā vā pamatto, gehaṃ anārakkhaṃ  ``kocideva yaṃkiñci hareyyā''ti gehaṃ pavisitvā tassa dhanaṃ  rakkhati. ^b^bhītassā^eb^ti kismiñcideva bhaye uppanne ``mā  bhāyi, mādise sahāye ṭhite kiṃ bhāyasī''ti taṃ bhayaṃ haranto  paṭisaraṇaṃ hoti. ^b^taddiguṇaṃ bhoga^eb^nti kiccakaraṇīye uppanne  sahāyaṃ attano santikaṃ āgataṃ disvā vadati ``kasmā āgatosī''ti?  rājakule kammaṃ atthīti. kiṃ laddhuṃ vaṭṭatīti? eko  kahāpaṇoti. ``nagare kammaṃ nāma na ekakahāpaṇena nipphajjati, dve  gaṇhāhī''ti evaṃ yattakaṃ vadati, tato diguṇaṃ deti. </p>
              <p>[03] 262^b^.^eb^ ^b^guyhamassa ācikkhatī^eb^ti attano guyhaṃ  nigūhituṃ yuttakathaṃ aññassa akathetvā tasseva ācikkhati.  ^b^guyhamassa parigūhatī^eb^ti tena kathitaṃ guyhaṃ yathā añño na  jānāti, evaṃ rakkhati. ^b^āpadāsu na vijahatī^eb^ti uppanne bhaye  na pariccajati. ^b^jīvitampissa atthāyā^eb^ti attano jīvitampi  tassa sahāyassa atthāya pariccattameva hoti, attano jīvitaṃ  agaṇetvāpi tassa kammaṃ karotiyeva. </p>
              <p>[03] 263^b^.^eb^ ^b^pāpā nivāretī^eb^ti amhesu passantesu  passantesu tvaṃ evaṃ kātuṃ na labhasi, pañca verāni dasa  akusalakammapathe mā karohīti nivāreti. ^b^kalyāṇe  nivesetī^eb^ti kalyāṇakamme tīsu saraṇesu pañcasīlesu  dasakusalakammapathesu vattassu, dānaṃ dehi puññaṃ karohi dhammaṃ  suṇāhīti evaṃ kalyāṇe niyojeti. ^b^assutaṃ sāvetī^eb^ti  assutapubbaṃ sukhumaṃ nipuṇaṃ ^a^V3.0121^ea^ kāraṇaṃ sāveti. ^b^saggassa magga^eb^nti  idaṃ kammaṃ katvā sagge nibbattantīti evaṃ saggassa maggaṃ ācikkhati. </p>
              <p>[03] 264^b^.^eb^ ^b^abhavenassa na nandatī^eb^ti tassa abhavena  avuḍḍhiyā puttadārassa vā parijanassa vā tathārūpaṃ pārijuññaṃ disvā  vā sutvā vā na nandati, anattamano hoti. ^b^bhavenā^eb^ti  vuḍḍhiyā tathārūpassa sampattiṃ vā ^a^P3.0951^ea^ issariyappaṭilābhaṃ vā disvā vā  sutvā vā nandati, attamano hoti. ^b^avaṇṇaṃ bhaṇamānaṃ  nivāretī^eb^ti ``asuko virūpo na pāsādiko dujjātiko  dussīlo''ti vā vutte ``evaṃ mā bhaṇi, rūpavā ca so pāsādiko  ^a^M3.0134^ea^ ca sujāto ca sīlasampanno cā''tiādīhi vacanehi paraṃ attano  sahāyassa avaṇṇaṃ bhaṇamānaṃ nivāreti. ^b^vaṇṇaṃ bhaṇamānaṃ  pasaṃsatī^eb^ti ``asuko rūpavā pāsādiko sujāto sīlasampanno''ti  vutte ``aho suṭṭhu vadasi, subhāsitaṃ tayā, evametaṃ, esa puriso  rūpavā pāsādiko sujāto sīlasampanno''ti evaṃ attano sahāyakassa  paraṃ vaṇṇaṃ bhaṇamānaṃ pasaṃsati. </p>
              <p>[03] 265^b^.^eb^ ^b^jalaṃ aggīva bhāsatī^eb^ti rattiṃ  pabbatamatthake jalamāno aggi viya virocati.</p>
              <p>[03] ^b^bhoge saṃharamānassā^eb^ti attānampi parampi apīḷetvā  dhammena samena bhoge sampiṇḍentassa rāsiṃ karontassa.  ^b^bhamarasseva irīyato^eb^ti yathā bhamaro pupphānaṃ vaṇṇagandhaṃ apothayaṃ  tuṇḍenapi pakkhehipi rasaṃ āharitvā anupubbena cakkappamāṇaṃ madhupaṭalaṃ  karoti, evaṃ anupubbena mahantaṃ bhogarāsiṃ karontassa. ^b^bhogā  sannicayaṃ yantī^eb^ti tassa bhogā nicayaṃ gacchanti. kathaṃ?  anupubbena upacikāhi saṃvaḍḍhiyamāno vammiko viya. tenāha  ``vammikovupacīyatī''ti. yathā vammiko upaciyati, evaṃ nicayaṃ  yantīti attho.</p>
              <p>[03] ^b^samāhatvā^eb^ti samāharitvā. ^b^alamattho^eb^ti  yuttasabhāvo samattho vā pariyattarūpo gharāvāsaṃ saṇṭhāpetuṃ.</p>
              <p>[03] idāni yathā vā gharāvāso saṇṭhapetabbo, tathā ovadanto  ^b^catudhā vibhaje bhoge^eb^tiādimāha. tattha ^b^sa ve mittāni  ganthatī^eb^ti so evaṃ vibhajanto mittāni ganthati nāma  abhejjamānāni ṭhapeti. yassa hi bhogā santi, so eva mitte ṭhapetuṃ  sakkoti, na itaro.</p>
              <p>[03] ^b^ekena^eb^ ^a^V3.0122^ea^ ^b^bhoge bhuñjeyyā^eb^ti ekena koṭṭhāsena bhoge bhuñjeyya.  ^b^dvīhi kammaṃ payojaye^eb^ti dvīhi koṭṭhāsehi kasivāṇijjādikammaṃ  payojeyya. ^b^catutthañca nidhāpeyyā^eb^ti catutthaṃ koṭṭhāsaṃ nidhāpetvā  ṭhapeyya. ^b^āpadāsu bhavissatī^eb^ti kulānañhi na sabbakālaṃ  ekasadisaṃ vattati, kadāci rājādivasena āpadāpi uppajjanti, tasmā  ^a^P3.0952^ea^ evaṃ āpadāsu uppannāsu bhavissatīti ``ekaṃ koṭṭhāsaṃ nidhāpeyyā''ti  āha ^a^M3.0135^ea^. imesu pana catūsu koṭṭhāsesu katarakoṭṭhāsaṃ gahetvā kusalaṃ  kātabbanti? ``bhoge bhuñjeyyā''ti vuttakoṭṭhāsaṃ. tato gaṇhitvā  bhikkhūnampi kapaṇaddhikādīnampi dātabbaṃ, pesakāranhāpitādīnampi  vetanaṃ dātabbaṃ. </p>
            </h4>
          </h3>
          <h3>
            <h3n> chaddisāpaṭicchādanakaṇḍavaṇṇanā </h3n>
            <h4>
              <h4n> </h4n>
              <p>[03] 266^b^.^eb^ iti bhagavā ettakena kathāmaggena evaṃ  gahapatiputtassa ariyasāvako catūhi kāraṇehi akusalaṃ pahāya chahi  kāraṇehi bhogānaṃ apāyamukhaṃ vajjetvā soḷasa mittāni sevanto  gharāvāsaṃ saṇṭhapetvā dārabharaṇaṃ karonto dhammikena ājīvena jīvati,  devamanussānañca antare aggikkhandho viya virocatīti  vajjanīyadhammavajjanatthaṃ sevitabbadhammasevanatthañca ovādaṃ datvā idāni  namassitabbā cha disā dassento ^b^kathañca  gahapatiputtā^eb^tiādimāha.</p>
              <p>[03] tattha ^b^chaddisāpaṭicchādī^eb^ti yathā chahi disāhi  āgamanabhayaṃ na āgacchati, khemaṃ hoti nibbhayaṃ evaṃ viharanto  ``chaddisāpaṭicchādī''ti vuccati. ``puratthimā disā mātāpitaro  veditabbā''tiādīsu ^b^mātāpitaro^eb^ pubbupakāritāya ^b^puratthimā  disā^eb^ti veditabbā. ^b^ācariyā^eb^ dakkhiṇeyyatāya  ^b^dakkhiṇā disā^eb^ti. ^b^puttadārā^eb^ piṭṭhito anubandhanavasena  ^b^pacchimā disā^eb^ti. ^b^mittāmaccā^eb^ yasmā so mittāmacce  nissāya te te dukkhavisese uttarati, tasmā ^b^uttarā disā^eb^ti.  ^b^dāsakammakarā^eb^ pādamūle patiṭṭhānavasena ^b^heṭṭhimā disā^eb^ti.  ^b^samaṇabrāhmaṇā^eb^ guṇehi upari ṭhitabhāvena ^b^uparimā disā^eb^ti  veditabbā. </p>
              <p>[03] 267^b^.^eb^ ^b^bhato ne bharissāmī^eb^ti ahaṃ mātāpitūhi  thaññaṃ pāyetvā hatthapāde vaḍḍhetvā mukhena siṅghāṇikaṃ apanetvā  nahāpetvā maṇḍetvā bhato bharito jaggito, svāhaṃ ajja te mahallake  pādadhovananhāpanayāgubhattadānādīhi bharissāmi.</p>
              <p>[03] ^b^kiccaṃ nesaṃ karissāmī^eb^ti attano kammaṃ ṭhapetvā  mātāpitūnaṃ rājakulādīsu uppannaṃ kiccaṃ ^a^V3.0123^ea^ gantvā karissāmi.  ^b^kulavaṃsaṃ saṇṭhapessāmī^eb^ti mātāpitūnaṃ santakaṃ  khettavatthuhiraññasuvaṇṇādiṃ avināsetvā rakkhantopi ^a^P3.0953^ea^ kulavaṃsaṃ saṇṭhapeti  nāma. mātāpitaro adhammikavaṃsato hāretvā ^a^M3.0136^ea^ dhammikavaṃse ṭhapentopi,  kulavaṃsena āgatāni salākabhattādīni anupacchinditvā pavattentopi  kulavaṃsaṃ saṇṭhapeti nāma. idaṃ sandhāya vuttaṃ -- ``kulavaṃsaṃ  saṇṭhapessāmī''ti.</p>
              <p>[03] ^b^dāyajjaṃ paṭipajjāmī^eb^ti mātāpitaro attano ovāde  avattamāne micchāpaṭipanne dārake vinicchayaṃ patvā aputte karonti, te  dāyajjārahā na honti. ovāde vattamāne pana kulasantakassa  sāmike karonti, ahaṃ evaṃ vattissāmīti adhippāyena ``dāyajjaṃ  paṭipajjāmī''ti vuttaṃ.</p>
              <p>[03] ^b^dakkhiṇaṃ anuppadassāmī^eb^ti tesaṃ pattidānaṃ katvā  tatiyadivasato paṭṭhāya dānaṃ anuppadassāmi. ^b^pāpā  nivārentī^eb^ti pāṇātipātādīnaṃ diṭṭhadhammikasamparāyikaṃ ādīnavaṃ  vatvā, ``tāta, mā evarūpaṃ karī''ti nivārenti, katampi garahanti.  ^b^kalyāṇe nivesentī^eb^ti anāthapiṇḍiko viya lañjaṃ datvāpi  sīlasamādānādīsu nivesenti. ^b^sippaṃ sikkhāpentī^eb^ti attano  ovāde ṭhitabhāvaṃ ñatvā vaṃsānugataṃ muddāgaṇanādisippaṃ sikkhāpenti.  ^b^patirūpenā^eb^ti kulasīlarūpādīhi anurūpena.</p>
              <p>[03] ^b^samaye dāyajjaṃ niyyādentī^eb^ti samaye dhanaṃ denti. tattha  niccasamayo kālasamayoti dve samayā. ^b^niccasamaye^eb^ denti nāma  ``uṭṭhāya samuṭṭhāya imaṃ gaṇhitabbaṃ gaṇha, ayaṃ te paribbayo hotu,  iminā kusalaṃ karohī''ti denti. ^b^kālasamaye^eb^ denti nāma  sikhāṭhapanāavāhavivāhādisamaye denti. apica pacchime kāle  maraṇamañce nipannassa ``iminā kusalaṃ karohī''ti dentāpi samaye  denti nāma. ^b^paṭicchannā hotī^eb^ti yaṃ puratthimadisato bhayaṃ  āgaccheyya, yathā taṃ nāgacchati, evaṃ pihitā hoti. sace hi puttā  vippaṭipannā, assu, mātāpitaro daharakālato paṭṭhāya jagganādīhi  sammā paṭipannā, ete dārakā, mātāpitūnaṃ appatirūpāti etaṃ bhayaṃ  āgaccheyya. puttā sammā paṭipannā, mātāpitaro vippaṭipannā,  mātāpitaro puttānaṃ nānurūpāti etaṃ bhayaṃ āgaccheyya. ubhosu  vippaṭipannesu duvidhampi taṃ bhayaṃ hoti. sammā ^a^P3.0954^ea^ paṭipannesu sabbaṃ na  hoti. tena vuttaṃ -- ``paṭicchannā hoti khemā appaṭibhayā''ti.</p>
              <p>[03] evañca ^a^V3.0124^ea^ pana vatvā bhagavā siṅgālakaṃ etadavoca -- ``na kho  te, gahapatiputta, pitā lokasammataṃ puratthimaṃ disaṃ namassāpeti.  mātāpitaro pana ^a^M3.0137^ea^ puratthimadisāsadise katvā namassāpeti. ayañhi  te pitarā puratthimā disā akkhātā, no aññā''ti. </p>
              <p>[03] 268^b^.^eb^ ^b^uṭṭhānenā^eb^ti āsanā uṭṭhānena.  antevāsikena hi ācariyaṃ dūratova āgacchantaṃ disvā āsanā vuṭṭhāya  paccuggamanaṃ katvā hatthato bhaṇḍakaṃ gahetvā āsanaṃ paññapetvā  nisīdāpetvā bījanapādadhovanapādamakkhanāni kātabbāni. taṃ  sandhāya vuttaṃ ``uṭṭhānenā''ti. ^b^upaṭṭhānenā^eb^ti divasassa  tikkhattuṃ upaṭṭhānagamanena. sippuggahaṇakāle pana avassakameva gantabbaṃ  hoti. ^b^sussūsāyā^eb^ti saddahitvā savanena. asaddahitvā  suṇanto hi visesaṃ nādhigacchati. ^b^pāricariyāyā^eb^ti  avasesakhuddakapāricariyāya. antevāsikena hi ācariyassa pātova  vuṭṭhāya mukhodakadantakaṭṭhaṃ datvā bhattakiccakālepi pānīyaṃ gahetvā  paccupaṭṭhānādīni katvā vanditvā gantabbaṃ. kiliṭṭhavatthādīni  dhovitabbāni, sāyaṃ nahānodakaṃ paccupaṭṭhapetabbaṃ. aphāsukāle  upaṭṭhātabbaṃ. pabbajitenapi sabbaṃ antevāsikavattaṃ kātabbaṃ. idaṃ  sandhāya vuttaṃ -- ``pāricariyāyā''ti. ^b^sakkaccaṃ  sippapaṭiggahaṇenā^eb^ti sakkaccaṃ paṭiggahaṇaṃ nāma thokaṃ gahetvā bahuvāre  sajjhāyakaraṇaṃ, ekapadampi visuddhameva gahetabbaṃ.</p>
              <p>[03] ^b^suvinītaṃ vinentī^eb^ti ``evaṃ te nisīditabbaṃ, evaṃ  ṭhātabbaṃ, evaṃ khāditabbaṃ, evaṃ bhuñjitabbaṃ, pāpamittā vajjetabbā,  kalyāṇamittā sevitabbā''ti evaṃ ācāraṃ sikkhāpenti vinenti.  ^b^suggahitaṃ gāhāpentī^eb^ti yathā suggahitaṃ gaṇhāti, evaṃ atthañca  byañjanañca sodhetvā payogaṃ dassetvā gaṇhāpenti. ^b^mittāmaccesu  paṭiyādentī^eb^ti ``ayaṃ amhākaṃ antevāsiko byatto bahussuto mayā  samasamo, etaṃ sallakkheyyāthā''ti evaṃ guṇaṃ kathetvā mittāmaccesu  patiṭṭhapenti.</p>
              <p>[03] ^b^disāsu parittāṇaṃ karontī^eb^ti sippasikkhāpanenevassa  sabbadisāsu ^a^P3.0955^ea^ rakkhaṃ karonti. uggahitasippo hi yaṃ yaṃ disaṃ gantvā  sippaṃ dasseti, tattha tatthassa lābhasakkāro uppajjati. so  ācariyena kato nāma hoti, guṇaṃ kathentopissa mahājano  ācariyapāde dhovitvā vasitāntevāsiko ^a^M3.0138^ea^ vata ayanti paṭhamaṃ  ācariyasseva guṇaṃ kathenti, brahmalokappamāṇopissa lābho  uppajjamāno ācariyasantakova hoti. apica yaṃ vijjaṃ parijappitvā  gacchantaṃ aṭaviyaṃ corā na passanti, amanussā vā dīghajātiādayo  vā na viheṭhenti, taṃ sikkhāpentāpi disāsu parittāṇaṃ karonti. yaṃ  vā so disaṃ gato hoti, tato ^a^V3.0125^ea^ kaṅkhaṃ uppādetvā attano santikaṃ  āgatamanusse ``etissaṃ disāyaṃ amhākaṃ antevāsiko vasati, tassa  ca mayhañca imasmiṃ sippe nānākaraṇaṃ natthi, gacchatha tameva  pucchathā''ti evaṃ antevāsikaṃ paggaṇhantāpi tassa tattha  lābhasakkāruppattiyā parittāṇaṃ karonti nāma, patiṭṭhaṃ karontīti attho.  sesamettha purimanayeneva yojetabbaṃ. </p>
              <p>[03] 269^b^.^eb^ tatiyadisāvāre ^b^sammānanāyā^eb^ti devamāte  tissamāteti evaṃ sambhāvitakathākathanena. ^b^anavamānanāyā^eb^ti  yathā dāsakammakarādayo pothetvā viheṭhetvā kathenti, evaṃ hīḷetvā  vimānetvā akathanena. ^b^anaticariyāyā^eb^ti taṃ atikkamitvā bahi  aññāya itthiyā saddhiṃ paricaranto taṃ aticarati nāma, tathā  akaraṇena. ^b^issariyavossaggenā^eb^ti itthiyo hi  mahālatāsadisampi ābharaṇaṃ labhitvā bhattaṃ vicāretuṃ alabhamānā  kujjhanti, kaṭacchuṃ hatthe ṭhapetvā tava ruciyā karohīti bhattagehe  vissaṭṭhe sabbaṃ issariyaṃ vissaṭṭhaṃ nāma hoti, evaṃ karaṇenāti attho.  ^b^alaṅkārānuppadānenā^eb^ti attano vibhavānurūpena alaṅkāradānena.  ^b^susaṃvihitakammantā^eb^ti yāgubhattapacanakālādīni anatikkamitvā  tassa tassa sādhukaṃ karaṇena suṭṭhu saṃvihitakammantā.  ^b^saṅgahitaparijanā^eb^ti sammānanādīhi ceva paheṇakapesanādīhi ca  saṅgahitaparijanā. idha parijano nāma sāmikassa ceva attano ca  ñātijano. ^b^anaticārinī^eb^ti sāmikaṃ muñcitvā aññaṃ  manasāpi na pattheti. ^b^sambhata^eb^nti kasivāṇijjādīni katvā  ābhatadhanaṃ. ^b^dakkhā^eb^ ^a^P3.0956^ea^ ^b^ca hotī^eb^ti yāgubhattasampādanādīsu chekā  nipuṇā hoti. ^b^analasā^eb^ti nikkosajjā. yathā aññā  kusītā nisinnaṭṭhāne nisinnāva honti ṭhitaṭṭhāne ṭhitāva, evaṃ ahutvā  vipphāritena cittena sabbakiccāni nipphādeti. sesamidhāpi  purimanayeneva yojetabbaṃ. </p>
              <p>[03] 270^b^.^eb^ catutthadisāvāre ^a^M3.0139^ea^ ^b^avisaṃvādanatāyā^eb^ti  yassa yassa nāmaṃ gaṇhāti, taṃ taṃ avisaṃvādetvā idampi amhākaṃ gehe  atthi, idampi atthi, gahetvā gacchāhīti evaṃ avisaṃvādetvā dānena.  ^b^aparapajā cassa paṭipūjentī^eb^ti sahāyassa puttadhītaro pajā  nāma, tesaṃ pana puttadhītaro ca nattupanattakā ca aparapajā nāma. te  paṭipūjenti keḷāyanti mamāyanti maṅgalakālādīsu tesaṃ maṅgalādīni  karonti. sesamidhāpi purimanayeneva veditabbaṃ. </p>
              <p>[03] 271^b^.^eb^ ^b^yathābalaṃ kammantasaṃvidhānenā^eb^ti daharehi  kātabbaṃ mahallakehi, mahallakehi vā kātabbaṃ daharehi, itthīhi kātabbaṃ  purisehi, purisehi vā kātabbaṃ itthīhi akāretvā tassa tassa  balānurūpeneva kammantasaṃvidhānena. ^b^bhattavetanānuppadānenā^eb^ti ayaṃ  khuddakaputto, ayaṃ ekavihārīti ^a^V3.0126^ea^ tassa tassa anurūpaṃ sallakkhetvā  bhattadānena ceva paribbayadānena ca. ^b^gilānupaṭṭhānenā^eb^ti  aphāsukakāle kammaṃ akāretvā sappāyabhesajjādīni datvā paṭijagganena.  ^b^acchariyānaṃ rasānaṃ saṃvibhāgenā^eb^ti acchariye madhurarase  labhitvā sayameva akhāditvā tesampi tato saṃvibhāgakaraṇena.  ^b^samaye vossaggenā^eb^ti niccasamaye ca kālasamaye ca vossajjanena.  ^b^niccasamaye^eb^ vossajjanaṃ nāma sakaladivasaṃ kammaṃ karontā  kilamanti. tasmā yathā na kilamanti, evaṃ velaṃ ñatvā vissajjanaṃ.  ^b^kālasamaye^eb^ vossaggo nāma chaṇanakkhattakīḷādīsu  alaṅkārabhaṇḍakhādanīyabhojanīyādīni datvā vissajjanaṃ.  ^b^dinnādāyino^eb^ti corikāya kiñci agahetvā sāmikehi  dinnasseva ādāyino. ^b^sukatakammakarā^eb^ti ``kiṃ etassa  kammena katena, na mayaṃ ^a^P3.0957^ea^ kiñci labhāmā''ti anujjhāyitvā tuṭṭhahadayā  yathā taṃ kammaṃ sukataṃ hoti, evaṃ kārakā. ^b^kittivaṇṇaharā^eb^ti  parisamajjhe kathāya sampattāya ``ko amhākaṃ sāmikehi sadiso  atthi, mayaṃ attano dāsabhāvampi na jānāma, tesaṃ sāmikabhāvampi na  jānāma, evaṃ no anukampantī''ti guṇakathāhārakā. sesamidhāpi  purimanayeneva yojetabbaṃ. </p>
              <p>[03] 272^b^.^eb^ ^b^mettena kāyakammenā^eb^tiādīsu mettacittaṃ  paccupaṭṭhapetvā katāni kāyakammādīni mettāni nāma vuccanti. tattha  bhikkhū nimantessāmīti vihāragamanaṃ ^a^M3.0140^ea^, dhamakaraṇaṃ gahetvā  udakaparissāvanaṃ, piṭṭhiparikammapādaparikammādikaraṇañca mettaṃ  ^b^kāyakammaṃ^eb^ nāma. bhikkhū piṇḍāya paviṭṭhe disvā ``sakkaccaṃ  yāguṃ detha, bhattaṃ dethā''tiādivacanañceva, sādhukāraṃ datvā  dhammasavanañca sakkaccaṃ paṭisanthārakaraṇādīni ca mettaṃ ^b^vacīkammaṃ^eb^  nāma. ``amhākaṃ kulūpakattherā averā hontu abyāpajjā''ti evaṃ  cintanaṃ mettaṃ ^b^manokammaṃ^eb^ nāma. ^b^anāvaṭadvāratāyā^eb^ti  apihitadvāratāya. tattha sabbadvārāni vivaritvāpi sīlavantānaṃ  adāyako akārako pihitadvāroyeva. sabbadvārāni pana pidahitvāpi  tesaṃ dāyako kārako vivaṭadvāroyeva. iti sīlavantesu gehadvāraṃ  āgatesu santaṃyeva natthīti avatvā dātabbaṃ. evaṃ anāvaṭadvāratā  nāma hoti.</p>
              <p>[03] ^b^āmisānuppadānenā^eb^ti purebhattaṃ paribhuñjitabbakaṃ āmisaṃ  nāma, tasmā sīlavantānaṃ yāgubhattasampadānenāti attho.  ^b^kalyāṇena manasā anukampantī^eb^ti ``sabbe sattā sukhitā hontu  averā arogā abyāpajjā''ti evaṃ hitapharaṇena. apica upaṭṭhākānaṃ  gehaṃ aññe sīlavante sabrahmacārī gahetvā pavisantāpi kalyāṇena  cetasā anukampanti nāma. ^b^sutaṃ pariyodāpentī^eb^ti yaṃ tesaṃ  pakatiyā sutaṃ atthi, tassa atthaṃ kathetvā kaṅkhaṃ vinodenti,  tathattāya vā paṭipajjāpenti. sesamidhāpi purimanayeneva yojetabbaṃ. </p>
              <p>[03] 273^b^.^eb^ ^b^alamatto^eb^ti ^a^V3.0127^ea^ puttadārabharaṇaṃ katvā agāraṃ  ajjhāvasanasamattho. ^b^paṇḍito^eb^ti disānamassanaṭṭhāne paṇḍito  hutvā. ^b^saṇho^eb^ti ^a^P3.0958^ea^ sukhumatthadassanena saṇhavācābhaṇanena vā  saṇho hutvā. ^b^paṭibhānavā^eb^ti disānamassanaṭṭhāne paṭibhānavā  hutvā ^b^nivātavuttī^eb^ti nīcavutti. ^b^atthaddho^eb^ti thambharahito.  ^b^uṭṭhānako^eb^ti uṭṭhānavīriyasampanno. ^b^analaso^eb^ti  nikkosajjo. ^b^acchinnavuttī^eb^ti nirantarakaraṇavasena akhaṇḍavutti.  ^b^medhāvī^eb^ti ṭhānuppattiyā paññāya samannāgato.</p>
              <p>[03] ^b^saṅgāhako^eb^ti catūhi saṅgahavatthūhi saṅgahakaro.  ^b^mittakaro^eb^ti mittagavesano. ^b^vadaññū^eb^ti pubbakārinā,  vuttavacanaṃ jānāti. sahāyakassa gharaṃ gatakāle ``mayhaṃ sahāyakassa  veṭhanaṃ detha, sāṭakaṃ detha, manussānaṃ bhattavetanaṃ dethā''ti  vuttavacanamanussaranto tassa attano gehaṃ ^a^M3.0141^ea^ āgatassa tattakaṃ vā tato  atirekaṃ vā paṭikattāti attho. apica sahāyakassa gharaṃ gantvā imaṃ  nāma gaṇhissāmīti āgataṃ sahāyakaṃ lajjāya gaṇhituṃ asakkontaṃ  anicchāritampi tassa vācaṃ ñatvā yena atthena so āgato, taṃ  nipphādento vadaññū nāma. yena yena vā pana sahāyakassa ūnaṃ  hoti, oloketvā taṃ taṃ dentopi vadaññūyeva. ^b^netā^eb^ti taṃ taṃ  atthaṃ dassento paññāya netā. vividhāni kāraṇāni dassento  netīti ^b^vinetā.^eb^ punappunaṃ netīti ^b^anunetā.^eb^</p>
              <p>[03] ^b^tattha tatthā^eb^ti tasmiṃ tasmiṃ puggale. ^b^rathassāṇīva  yāyato^eb^ti yathā āṇiyā satiyeva ratho yāti, asati na yāti,  evaṃ imesu saṅgahesu satiyeva loko vattati, asati na vattati.  tena vuttaṃ -- ``ete kho saṅgahā loke, rathassāṇīva yāyato''ti.</p>
              <p>[03] ^b^na mātā puttakāraṇā^eb^ti yadi mātā ete saṅgahe puttassa  na kareyya, puttakāraṇā mānaṃ vā pūjaṃ vā na labheyya.</p>
              <p>[03] ^b^saṅgahā ete^eb^ti upayogavacane paccattaṃ. ``saṅgahe ete''ti  vā pāṭho. ^b^sammapekkhantī^eb^ti sammā pekkhanti. ^b^pāsaṃsā  ca bhavantī^eb^ti pasaṃsanīyā ca bhavanti. </p>
              <p>[03] 274^b^.^eb^ iti bhagavā yā disā sandhāya te gahapatiputta  pitā āha ``disā namasseyyāsī''ti, imā tā cha disā. yadi  tvaṃ pitu vacanaṃ karosi, imā disā namassāti dassento siṅgālassa  pucchāya ṭhatvā desanaṃ matthakaṃ pāpetvā rājagahaṃ piṇḍāya ^a^P3.0959^ea^ pāvisi  ^a^V3.0128^ea^.  siṅgālakopi saraṇesu patiṭṭhāya cattālīsakoṭidhanaṃ buddhasāsane  vikiritvā puññakammaṃ katvā saggaparāyaṇo ahosi. imasmiñca pana  sutte yaṃ gihīhi kattabbaṃ kammaṃ nāma, taṃ akathitaṃ natthi,  ^b^gihivinayo nāmāyaṃ suttanto.^eb^ tasmā imaṃ sutvā yathānusiṭṭhaṃ  paṭipajjamānassa vuddhiyeva pāṭikaṅkhā, no parihānīti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] siṅgālasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 9. āṭānāṭiyasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> paṭhamabhāṇavāravaṇṇanā </h3n>
            <h4>
              <h4n> </h4n>
              <p>[03] 275^b^.^eb^ ^b^evaṃ^eb^ ^a^V3.0129^ea^ ^a^M3.0142^ea^ ^a^P3.0960^ea^ ^b^me suta^eb^nti āṭānāṭiyasuttaṃ.  tatrāyamapubbapadavaṇṇanā -- ^b^catuddisaṃ rakkhaṃ ṭhapetvā^eb^ti asurasenāya  nivāraṇatthaṃ sakkassa devānamindassa catūsu disāsu ārakkhaṃ ṭhapetvā.  ^b^gumbaṃ ṭhapetvā^eb^ti balagumbaṃ ṭhapetvā. ^b^ovaraṇaṃ ṭhapetvā^eb^ti  catūsu disāsu ārakkhake ṭhapetvā. evaṃ sakkassa devānamindassa  ārakkhaṃ susaṃvihitaṃ katvā āṭānāṭanagare nisinnā satta buddhe ārabbha  imaṃ parittaṃ bandhitvā ``ye satthu dhammāaṇaṃ amhākañca rājāaṇaṃ na  suṇanti, tesaṃ idañcidañca karissāmā''ti sāvanaṃ katvā attanopi  catūsu disāsu mahatiyā ca yakkhasenāyātiādīhi catūhi senāhi  ārakkhaṃ saṃvidahitvā abhikkantāya rattiyā...pe0... ekamantaṃ  nisīdiṃsu.</p>
              <p>[03] ^b^abhikkantāya rattiyā^eb^ti ettha abhikkantasaddo  khayasundarābhirūpābbhanumodanādīsu dissati. tattha ``abhikkantā,  bhante ratti, nikkhanto paṭhamo yāmo, ciranisinno bhikkhusaṅgho  uddisatu, bhante, bhagavā bhikkhūnaṃ pātimokkha''nti (a0 ni0   8.20) evamādīsu khaye dissati. ``ayaṃ imesaṃ catunnaṃ  puggalānaṃ abhikkantataro paṇītataro cā''ti (a0 ni0  4.100)  evamādīsu sundare. </p>
              <p>[21] ``ko ^a^P3.0961^ea^ me vandati pādāni, iddhiyā yasasā jalaṃ. </p>
              <p>[22] abhikkantena vaṇṇena, sabbā obhāsayaṃ disā''ti..  (vi0 va0 857).</p>
              <p>[03] evamādīsu abhirūpe. ``abhikkantaṃ, bho gotamāti (pārā0  15) evamādīsu abbhanumodane ^a^V3.0130^ea^. idha pana khaye. tena abhikkantāya  rattiyā, parikkhīṇāya rattiyāti vuttaṃ hoti.</p>
              <p>[03] ^b^abhikkantavaṇṇā^eb^ti idha abhikkantasaddo abhirūpe.  vaṇṇasaddo pana chavithutikulavaggakāraṇasaṇṭhānapamāṇarūpāyatanādīsu  dissati. tattha ``suvaṇṇavaṇṇosi bhagavā''ti (ma0 ni0  2.399) evamādīsu chaviyaṃ. ``kadā saññūḷhā pana te, gahapati,  ime samaṇassa gotamassa vaṇṇā''ti (ma0 ni0 2.77) evamādīsu  thutiyaṃ. ``cattārome ^a^M3.0143^ea^, bho gotama, vaṇṇā''ti (dī0 ni0 1.266)  evamādīsu kulavagge. ``atha kena nu vaṇṇena gandhathenoti  vuccatī''tiādīsu (saṃ0 ni0 1.234) kāraṇe. ``mahantaṃ  hatthirājavaṇṇaṃ abhinimminitvā''ti (saṃ0 ni0  1.138)  evamādīsu saṇṭhāne. ``tayo pattassa vaṇṇā''ti (pārā0 602)  evamādīsu pamāṇe. ``vaṇṇo gandho raso ojā''ti evamādīsu  rūpāyatane. so idha chaviyaṃ daṭṭhabbo. tena ``abhikkantavaṇṇā  abhirūpacchavī''ti vuttaṃ hoti. </p>
              <p>[01] ^b^kevalakappa^eb^nti ettha kevalasaddo  anavasesayebhuyyābyāmissānatirekadaḷhatthavisaṃyogādianekattho.  tathā hissa ``kevalaparipuṇṇaṃ parisuddhaṃ brahmacariya''nti (pārā0 1)  evamādīsu anavasesatā attho. ``kevalakappā ca aṅgamāgadhā pahūtaṃ  khādanīyaṃ bhojanīyaṃ ādāya abhikkamitukāmā hontī''ti (mahāva0  43) evamādīsu yebhuyyatā. ``kevalassa dukkhakkhandhassa samudayo  hotī''ti (mahāva0 1) evamādīsu abyāmissatā. ``kevalaṃ  saddhāmattakaṃ nūna ayamāyasmā''ti (a0 ni0  6.55) evamādīsu  anatirekatā. ``āyasmato, bhante, anuruddhassa bāhiko nāma  saddhivihāriko kevalakappaṃ saṅghabhedāya ṭhito''ti (a0 ni0   4.243) evamādīsu daḷhatthatā. ``kevalī vusitavā  uttamapurisoti vuccatī''ti (a0 ni0  10.12) evamādīsu  visaṃyogo. idha panassa anavasesattho adhippeto.</p>
              <p>[03] kappasaddo panāyaṃ  abhisaddahanavohārakālapaññattichedanavikappalesasamantabhāvādianekattho.  tathā hissa ``okappaniyametaṃ bhoto gotamassa. yathā taṃ arahato  sammāsambuddhassā''ti (ma0 ni0 1.387) evamādīsu  abhisaddahanamattho. ``anujānāmi, bhikkhave, pañcahi samaṇakappehi  ^a^P3.0962^ea^ phalaṃ paribhuñjitu''nti (cūḷava0 250) evamādīsu vohāro. ``yena  sudaṃ niccakappaṃ viharāmī''ti (ma0 ni0 1.387) evamādīsu  kālo. ``iccāyasmā kappo''ti (su0 ni0 1098) ^a^V3.0131^ea^ evamādīsu  paññatti. ``alaṅkato kappitakesamassū''ti (vi0 va0 1094)  evamādīsu chedanaṃ. ``kappati dvaṅgulakappo''ti (cūḷava0 446)  evamādīsu vikappo, atthi kappo nipajjitu''nti (a0 ni0   8.80) evamādīsu leso. ``kevalakappaṃ veḷuvanaṃ obhāsetvā''ti  (saṃ0 ni0  1.94) evamādīsu ^a^M3.0144^ea^ samantabhāvo. idha pana  samantabhāvo attho adhippeto. tasmā ``kevalakappaṃ gijjhakūṭa''nti  ettha anavasesaṃ samantato gijjhakūṭanti evamattho daṭṭhabbo.</p>
              <p>[03] ^b^obhāsetvā^eb^ti vatthamālālaṅkārasarīrasamuṭṭhitāya ābhāya  pharitvā, candimā viya sūriyo viya ca ekobhāsaṃ ekapajjotaṃ  karitvāti attho. ^b^ekamantaṃ nisīdiṃsū^eb^ti devatānaṃ dasabalassa  santike nisinnaṭṭhānaṃ nāma na bahu, imasmiṃ pana sutte  parittagāravavasena nisīdiṃsu. </p>
              <p>[03] 276^b^.^eb^ ^b^vessavaṇo^eb^ti kiñcāpi cattāro  mahārājāno āgatā, vessavaṇo pana dasabalassa vissāsiko  kathāpavattane byatto susikkhito, tasmā vessavaṇo mahārājā bhagavantaṃ  etadavoca. ^b^uḷārā^eb^ti mahesakkhānubhāvasampannā.  ^b^pāṇātipātā veramaṇiyā^eb^ti pāṇātipāte diṭṭhadhammikasamparāyikaṃ  ādīnavaṃ dassetvā tato veramaṇiyā dhammaṃ deseti. sesesupi eseva  nayo. ^b^tattha santi uḷārā yakkhā nivāsino^eb^ti tesu  senāsanesu santi uḷārā yakkhā nibaddhavāsino.  ^b^āṭānāṭiya^eb^nti āṭānāṭanagare baddhattā evaṃnāmaṃ. kiṃ pana  bhagavato apaccakkhadhammo nāma atthīti, natthi. atha kasmā  vessavaṇo ``uggaṇhātu, bhante, bhagavā''tiādimāha?  okāsakaraṇatthaṃ. so hi bhagavantaṃ imaṃ parittaṃ sāvetuṃ okāsaṃ  kārento evamāha. satthu kathite imaṃ parittaṃ garu bhavissatītipi  āha. ^b^phāsuvihārāyā^eb^ti gamanaṭṭhānādīsu catūsu iriyāpathesu  sukhavihārāya. </p>
              <p>[03] 277^b^.^eb^ ^b^cakkhumantassā^eb^ti na vipassīyeva  cakkhumā, sattapi buddhā cakkhumanto, tasmā ekekassa buddhassa etāni  satta satta nāmāni honti. sabbepi buddhā cakkhumanto, sabbe  sabbabhūtānukampino, sabbe nhātakilesattā nhātakā. sabbe  ^a^P3.0963^ea^ mārasenāpamaddino, sabbe vusitavanto, sabbe vimuttā, sabbe aṅgato  rasmīnaṃ nikkhantattā aṅgīrasā. na kevalañca buddhānaṃ etāneva satta  nāmāni asaṅkhyeyyāni nāmāni saguṇena mahesinoti vuttaṃ.</p>
              <p>[03] vessavaṇo pana attano pākaṭanāmavasena evamāha. ^b^te  janā^eb^ti idha khīṇāsavā janāti adhippetā. ^b^apisuṇāthā^eb^ti  desanāsīsamattametaṃ, amusā apisuṇā apharusā mantabhāṇinoti attho  ^a^V3.0132^ea^. ^b^mahattā^eb^ti ^a^M3.0145^ea^ mahantabhāvaṃ pattā. ``mahantā''tipi pāṭho,  mahantāti attho. ^b^vītasāradā^eb^ti nissāradā vigatalomahaṃsā.</p>
              <p>[03] ^b^hita^eb^nti mettāpharaṇena hitaṃ. ^b^yaṃ namassantī^eb^ti  ettha yanti nipātamattaṃ. ^b^mahatta^eb^nti mahantaṃ. ayameva vā  pāṭho, idaṃ vuttaṃ hoti ``ye cāpi loke kilesanibbānena nibbutā  yathābhūtaṃ vipassisuṃ, vijjādiguṇasampannañca hitaṃ devamanussānaṃ gotamaṃ  namassanti, te janā apisuṇā, tesampi namatthū''ti. aṭṭhakathāyaṃ pana  te janā apisuṇāti te buddhā apisuṇāti evaṃ paṭhamagāthāya  buddhānaṃyeva vaṇṇo kathito, tasmā paṭhamagāthā sattannaṃ buddhānaṃ vasena  vuttā. dutiyagāthāya ``gotama''nti desanāmukhamattametaṃ. ayampi  hi sattannaṃyeva vasena vuttāti veditabbā. ayañhettha attho -- loke  paṇḍitā devamanussā yaṃ namassanti gotamaṃ, tassa ca tato  purimānañca buddhānaṃ namatthūti. </p>
              <p>[03] 278^b^.^eb^ ^b^yato uggacchatī^eb^ti yato ṭhānato udeti.  ^b^ādicco^eb^ti aditiyā putto, vevacanamattaṃ vā etaṃ  sūriyasaddassa. mahantaṃ maṇḍalaṃ assāti ^b^maṇḍalīmahā. yassa  cuggacchamānassā^eb^ti yamhi uggacchamāne. ^b^saṃvarīpi  nirujjhatī^eb^ti ratti antaradhāyati. ^b^yassa cuggate^eb^ti yasmiṃ  uggate.</p>
              <p>[03] ^b^rahado^eb^ti udakarahado. ^b^tatthā^eb^ti yato uggacchati  sūriyo, tasmiṃ ṭhāne. ^b^samuddo^eb^ti yo so rahadoti vutto, so  na añño, atha kho samuddo. ^b^saritodako^eb^ti visaṭodako,  saritā nānappakārā nadiyo assa udake paviṭṭhāti vā  ^b^saritodako. evaṃ taṃ tattha jānantī^eb^ti taṃ rahadaṃ tattha evaṃ  jānanti ^a^P3.0964^ea^. kinti jānanti? samuddo saritodakoti evaṃ jānanti.</p>
              <p>[03] ^b^ito^eb^ti sineruto vā tesaṃ nisinnaṭṭhānato vā.  ^b^jano^eb^ti ayaṃ mahājano. ^b^ekanāmā^eb^ti indanāmena  ekanāmā. sabbesaṃ kira tesaṃ sakkassa devarañño nāmameva nāmamakaṃsu.  ^b^asīti dasa eko cā^eb^ti ekanavutijanā.  ^b^indanāmā^eb^ti indoti evaṃnāmā. ^b^buddhaṃ ādiccabandhuna^eb^nti  kilesaniddāpagamanenāpi buddhaṃ. ādiccena samānagottatāyapi  ādiccabandhunaṃ. ^b^kusalena samekkhasī^eb^ti anavajjena nipuṇena vā  sabbaññutaññāṇena mahājanaṃ olokesi. ^b^amanussāpi taṃ  vandantī^eb^ti amanussāpi taṃ ``sabbaññutaññāṇena ^a^M3.0146^ea^ mahājanaṃ  olokesī''ti vatvā vandanti. ^b^sutaṃ netaṃ abhiṇhaso^eb^ti etaṃ  amhehi abhikkhaṇaṃ sutaṃ. ^b^jinaṃ vandatha gotamaṃ, jinaṃ vandāma  gotama^eb^nti amhehi puṭṭhā jinaṃ vandāma gotamanti vadanti. </p>
              <p>[03] 279^b^.^eb^ ^b^yena^eb^ ^a^V3.0133^ea^ ^b^petā pavuccantī^eb^ti petā nāma  kālaṅkatā, te yena disābhāgena nīhariyantūti vuccanti. ^b^pisuṇā  piṭṭhimaṃsikā^eb^ti pisuṇāvācā ceva piṭṭhimaṃsaṃ khādantā viya parammukhā  garahakā ca. ete ca yena nīhariyantūti vuccanti, sabbepi hete  dakkhiṇadvārena nīharitvā dakkhiṇato nagarassa ḍayhantu vā chijjantu  vā haññantu vāti evaṃ vuccanti. ^b^ito sā dakkhiṇā disā^eb^ti  yena disābhāgena te petā ca pisuṇādikā ca nīhariyantūti vuccanti,  ito sā dakkhiṇā disā. ^b^ito^eb^ti sineruto vā tesaṃ  nisinnaṭṭhānato vā. ^b^kumbhaṇḍāna^eb^nti te kira devā mahodarā  honti, rahassaṅgampi ca nesaṃ kumbho viya mahantaṃ hoti. tasmā  kumbhaṇḍāti vuccanti. </p>
              <p>[03] 280^b^.^eb^ ^b^yattha coggacchati sūriyo^eb^ti yasmiṃ  disābhāge sūriyo atthaṃ gacchati. </p>
              <p>[03] 281^b^.^eb^ ^b^yenā^eb^ti yena disābhāgena.  ^b^mahānerū^eb^ti mahāsineru pabbatarājā. ^b^sudassano^eb^ti  sovaṇṇamayattā sundaradassano. sinerussa hi pācīnapassaṃ rajatamayaṃ,  dakkhiṇapassaṃ maṇimayaṃ ^a^P3.0965^ea^, pacchimapassaṃ phalikamayaṃ, uttarapassaṃ  sovaṇṇamayaṃ, taṃ manuññadassanaṃ hoti. tasmā yena disābhāgena  sineru sudassanoti ayametthattho. ^b^manussā tattha jāyantī^eb^ti  tattha uttarakurumhi manussā jāyanti. ^b^amamā^eb^ti  vatthābharaṇapānabhojanādīsupi mamattavirahitā. ^b^apariggahā^eb^ti  itthipariggahena apariggahā. tesaṃ kira ``ayaṃ mayhaṃ bhariyā''ti  mamattaṃ na hoti, mātaraṃ vā bhaginiṃ vā disvā chandarāgo nuppajjati.</p>
              <p>[03] ^b^napi nīyanti naṅgalā^eb^ti naṅgalānipi tattha ``kasikammaṃ  karissāmā''ti na khettaṃ nīyanti. ^b^akaṭṭhapākima^eb^nti akaṭṭhe  bhūmibhāge araññe sayameva jātaṃ. ^b^taṇḍulapphala^eb^nti taṇḍulāva  tassa phalaṃ hoti.</p>
              <p>[03] ^b^tuṇḍikīre pacitvānā^eb^ti ukkhaliyaṃ ākiritvā  niddhumaṅgārena agginā pacitvā. tattha kira jotikapāsāṇā nāma  honti. atha ^a^M3.0147^ea^ kho te tayo pāsāṇe ṭhapetvā taṃ ukkhaliṃ āropenti.  pāsāṇehi tejo samuṭṭhahitvā taṃ pacati. ^b^tato bhuñjanti  bhojana^eb^nti tato ukkhalito bhojanameva bhuñjanti, añño sūpo vā  byañjanaṃ vā na hoti, bhuñjantānaṃ cittānukūloyevassa raso hoti. te  taṃ ṭhānaṃ sampattānaṃ dentiyeva, macchariyacittaṃ nāma na hoti.  buddhapaccekabuddhādayopi mahiddhikā tattha gantvā piṇḍapātaṃ gaṇhanti.</p>
              <p>[03] ^b^gāviṃ^eb^ ^a^V3.0134^ea^ ^b^ekakhuraṃ katvā^eb^ti gāviṃ gahetvā ekakhuraṃ vāhanameva  katvā. taṃ abhiruyha vessavaṇassa paricārakā yakkhā.  ^b^anuyanti disodisa^eb^nti tāya tāya disāya caranti. ^b^pasuṃ  ekakhuraṃ katvā^eb^ti ṭhapetvā gāviṃ avasesacatuppadajātikaṃ pasuṃ ekakhuraṃ  vāhanameva katvā disodisaṃ anuyanti.</p>
              <p>[03] ^b^itthiṃ vā vāhanaṃ katvā^eb^ti yebhuyyena gabbhiniṃ mātugāmaṃ  vāhanaṃ karitvā. tassā piṭṭhiyā nisīditvā caranti. tassā kira  piṭṭhi onamituṃ sahati. itarā pana itthiyo yāne yojenti.  ^b^purisaṃ vāhanaṃ katvā^eb^ti purise gahetvā yāne yojenti. gaṇhantā  ca sammādiṭṭhike gahetuṃ na sakkonti. yebhuyyena  paccantimamilakkhuvāsike gaṇhanti. aññataro kirettha ^a^P3.0966^ea^ jānapado  ekassa therassa samīpe nisīditvā niddāyati, thero ``upāsaka  ativiya niddāyasī''ti pucchi. ``ajja, bhante, sabbarattiṃ  vessavaṇadāsehi kilamitomhī''ti āha.</p>
              <p>[03] ^b^kumāriṃ vāhanaṃ katvā^eb^ti kumāriyo gahetvā ekakhuraṃ vāhanaṃ  katvā rathe yojenti. ^b^kumāravāhanepi^eb^ eseva nayo.  ^b^pacārā tassa rājino^eb^ti tassa rañño paricārikā.  ^b^hatthiyānaṃ assayāna^eb^nti na kevalaṃ goyānādīniyeva,  hatthiassayānādīnipi abhiruhitvā vicaranti. ^b^dibbaṃ  yāna^eb^nti aññampi nesaṃ bahuvidhaṃ dibbayānaṃ upaṭṭhitameva hoti,  etāni tāva nesaṃ upakappanayānāni. te pana pāsāde varasayanamhi  nipannāpi pīṭhasivikādīsu ca nisinnāpi vicaranti. tena vuttaṃ  ``pāsādā sivikā cevā''ti. ^b^mahārājassa yasassino^eb^ti evaṃ  ānubhāvasampannassa yasassino mahārājassa etāni yānāni  nibbattanti.</p>
              <p>[03] ^b^tassa^eb^ ^a^M3.0148^ea^ ^b^ca nagarā ahu antalikkhe sumāpitā^eb^ti tassa  rañño ākāse suṭṭhu māpitā ete āṭānāṭādikā nagarā ahesuṃ,  nagarāni bhaviṃsūti attho. ekañhissa nagaraṃ āṭānāṭā nāma  āsi, ekaṃ kusināṭā nāma, ekaṃ parakusināṭā nāma, ekaṃ  nāṭasūriyā nāma, ekaṃ parakusiṭanāṭā nāma.</p>
              <p>[03] ^b^uttarena kasivanto^eb^ti tasmiṃ ṭhatvā ujuṃ uttaradisāya  kasivanto nāma aññaṃ nagaraṃ. ^b^janoghamaparena cā^eb^ti etassa  aparabhāge janoghaṃ nāma aññaṃ nagaraṃ. ^b^navanavatiyo^eb^ti aññampi  navanavatiyo nāma ekaṃ nagaraṃ. aparaṃ ambarāmbaravatiyo nāma.  ^b^āḷakamandā^eb^ti aparampi āḷakamandā nāma rājadhānī.</p>
              <p>[03] ^b^tasmā^eb^ ^a^V3.0135^ea^ ^b^kuvero mahārājā^eb^ti ayaṃ kira anuppanne buddhe  kuvero nāma brāhmaṇo hutvā ucchuvappaṃ kāretvā satta yantāni yojesi.  ekissāya yantasālāya uṭṭhitaṃ āyaṃ āgatāgatassa mahājanassa  datvā puññaṃ akāsi. avasesasālāhi tattheva bahutaro āyo uṭṭhāsi,  so tena pasīditvā avasesasālāsupi uppajjanakaṃ gahetvā vīsati  vassasahassāni dānaṃ adāsi. so kālaṃ katvā cātumahārājikesu  kuvero nāma devaputto jāto. aparabhāge visāṇāya rājadhāniyā rajjaṃ  kāresi. tato paṭṭhāya vessavaṇoti vuccati.</p>
              <p>[03] ^b^paccesanto pakāsentī^eb^ti paṭiesanto visuṃ visuṃ atthe  upaparikkhamānā ^a^P3.0967^ea^ anusāsamānā aññe dvādasa yakkharaṭṭhikā pakāsenti.  te kira yakkharaṭṭhikā sāsanaṃ gahetvā dvādasannaṃ yakkhadovārikānaṃ  nivedenti. yakkhadovārikā taṃ sāsanaṃ mahārājassa nivedenti.  idāni tesaṃ yakkharaṭṭhikānaṃ nāmaṃ dassento ^b^tatolā^eb^tiādimāha.  tesu kira eko tatolā nāma, eko tattalā nāma, eko tatotalā  nāma, eko ojasi nāma, eko tejasi nāma, eko tatojasī nāma.  ^b^sūro rājā^eb^ti eko sūro nāma, eko rājā nāma, eko  sūrorājā nāma, ^b^ariṭṭho nemī^eb^ti eko ariṭṭho nāma, eko nemi  nāma, eko ariṭṭhanemi nāma.</p>
              <p>[03] ^b^rahadopi^eb^ ^a^M3.0149^ea^ ^b^tattha dharaṇī nāmā^eb^ti tattha paneko nāmena  dharaṇī nāma udakarahado atthi, paṇṇāsayojanā mahāpokkharaṇī  atthīti vuttaṃ hoti. ^b^yato meghā pavassantī^eb^ti yato  pokkharaṇito udakaṃ gahetvā meghā pavassanti. ^b^vassā yato  patāyantī^eb^ti yato vuṭṭhiyo avattharamānā nigacchanti. meghesu kira  uṭṭhitesu tato pokkharaṇito purāṇaudakaṃ bhassati. upari megho  uṭṭhahitvā taṃ pokkharaṇiṃ navodakena pūreti. purāṇodakaṃ heṭṭhimaṃ hutvā  nikkhamati. paripuṇṇāya pokkharaṇiyā valāhakā vigacchanti.  ^b^sabhāpī^eb^ti sabhā. tassā kira pokkharaṇiyā tīre sālavatiyā  nāma latāya parikkhitto dvādasayojaniko ratanamaṇḍapo atthi, taṃ  sandhāyetaṃ vuttaṃ.</p>
              <p>[03] ^b^payirupāsantī^eb^ti nisīdanti. ^b^tattha niccaphalā  rukkhā^eb^ti tasmiṃ ṭhāne taṃ maṇḍapaṃ parivāretvā sadā phalitā  ambajambuādayo rukkhā niccapupphitā ca campakamālādayoti dasseti.  ^b^nānādijagaṇāyutā^eb^ti vividhapakkhisaṅghasamākulā.  ^b^mayūrakoñcābhirudā^eb^ti mayūrehi koñcasakuṇehi ca abhirudā  upagītā.</p>
              <p>[03] ^b^jīvañjīvakasaddetthā^eb^ti ``jīva jīvā''ti evaṃ viravantānaṃ  jīvañjīvakasakuṇānampi ettha saddo ^a^V3.0136^ea^ atthi. ^b^oṭṭhavacittakā^eb^ti  ``uṭṭhehi, citta, uṭṭhehi cittā''ti evaṃ vassamānā  uṭṭhavacittakasakuṇāpi tattha vicaranti. ^b^kukkuṭakā^eb^ti vanakukkuṭakā.  ^b^kuḷīrakā^eb^ti ^a^P3.0968^ea^ suvaṇṇakakkaṭakā. ^b^vane^eb^ti padumavane.  ^b^pokkharasātakā^eb^ti pokkharasātakā nāma sakuṇā.</p>
              <p>[03] ^b^sukasāḷikasaddetthā^eb^ti sukānañca sāḷikānañca saddo  ettha. ^b^daṇḍamāṇavakāni cā^eb^ti manussamukhasakuṇā. te kira  dvīhi hatthehi suvaṇṇadaṇḍaṃ gahetvā ekaṃ pokkharapattaṃ akkamitvā  anantare pokkharapatte suvaṇṇadaṇḍaṃ nikkhipantā vicaranti.  ^b^sobhati sabbakālaṃ sā^eb^ti sā pokkharaṇī sabbakālaṃ sobhati.  ^b^kuveranaḷinī^eb^ti kuverassa naḷinī padumasarabhūtā, sā dharaṇī  nāma pokkharaṇī sadā nirantaraṃ sobhati. </p>
              <p>[03] 282^b^.^eb^ ^b^yassa kassacī^eb^ti idaṃ vessavaṇo  āṭānāṭiyaṃ rakkhaṃ niṭṭhapetvā tassā parikammaṃ dassento āha. tattha  ^b^suggahitā^eb^ti atthañca byañjanañca parisodhetvā suṭṭhu uggahitā.  ^b^samattā pariyāputā^eb^ti padabyañjanāni ahāpetvā ^a^M3.0150^ea^ paripuṇṇaṃ  uggahitā. atthampi pāḷimpi visaṃvādetvā sabbaso vā pana  appaguṇaṃ katvā bhaṇantassa hi parittaṃ tejavantaṃ na hoti, sabbaso  paguṇaṃ katvā bhaṇantasseva tejavantaṃ hoti. lābhahetu uggahetvā  bhaṇantassāpi atthaṃ na sādheti, nissaraṇapakkhe ṭhatvā mettaṃ purecārikaṃ  katvā bhaṇantasseva atthāya hotīti dasseti. ^b^yakkhapacāro^eb^ti  yakkhaparicārako.</p>
              <p>[03] ^b^vatthuṃ vā^eb^ti gharavatthuṃ vā. ^b^vāsaṃ vā^eb^ti tattha  nibaddhavāsaṃ vā. ^b^samiti^eb^nti samāgamaṃ. ^b^anāvayha^eb^nti na  āvāhayuttaṃ. ^b^avivayha^eb^nti na vivāhayuttaṃ. tena saha  āvāhavivāhaṃ na kareyyunti attho. ^b^attāhipi paripuṇṇāhī^eb^ti  ``kaḷārakkhi kaḷāradantā''ti evaṃ etesaṃ attabhāvaṃ upanetvā vuttāhi  paripuṇṇabyañjanāhi paribhāsāhi paribhāseyyuṃ yakkhākkosehi nāma  akkoseyyunti attho. ^b^rittampissa patta^eb^nti bhikkhūnaṃ  pattasadisameva lohapattaṃ hoti. taṃ sīse nikkujjitaṃ yāva galavāṭakā  bhassati. atha naṃ majjhe ayokhīlena ākoṭenti.</p>
              <p>[03] ^b^caṇḍā^eb^ti ^a^P3.0969^ea^ kodhanā. ^b^ruddhā^eb^ti viruddhā.  ^b^rabhasā^eb^ti karaṇuttariyā. ^b^neva mahārājānaṃ ādiyantī^eb^ti  vacanaṃ na gaṇhanti, āṇaṃ na karonti. ^b^mahārājānaṃ  purisakāna^eb^nti aṭṭhavīsatiyakkhasenāpatīnaṃ. ^b^purisakāna^eb^nti  yakkhasenāpatīnaṃ ye manassā tesaṃ. ^b^avaruddhā nāmā^eb^ti  paccāmittā verino. ^b^ujjhāpetabba^eb^nti parittaṃ vatvā amanusse  paṭikkamāpetuṃ asakkontena etesaṃ yakkhānaṃ ujjhāpetabbaṃ, ete  jānāpetabbāti attho. </p>
            </h4>
          </h3>
          <h3>
            <h3n> parittaparikammakathā</h3n>
            <h4>
              <h4n> </h4n>
              <p>[03] idha ^a^V3.0137^ea^ pana ṭhatvā parittassa parikammaṃ kathetabbaṃ. paṭhamameva hi  āṭānāṭiyasuttaṃ na bhaṇitabbaṃ, mettasuttaṃ dhajaggasuttaṃ ratanasuttanti  imāni sattāhaṃ bhaṇitabbāni. sace muñcati, sundaraṃ. no ce  muñcati, āṭānāṭiyasuttaṃ bhaṇitabbaṃ, taṃ bhaṇantena bhikkhunā piṭṭhaṃ vā  maṃsaṃ vā na khāditabbaṃ, susāne na vasitabbaṃ. kasmā? amanussā  okāsaṃ labhanti. parittakaraṇaṭṭhānaṃ haritupalittaṃ kāretvā tattha  parisuddhaṃ āsanaṃ paññapetvā nisīditabbaṃ.</p>
              <p>[03] parittakārako ^a^M3.0151^ea^ bhikkhu vihārato gharaṃ nentehi phalakāvudhehi  parivāretvā netabbo. abbhokāse nisīditvā na vattabbaṃ,  dvāravātapānāni pidahitvā nisinnena āvudhahatthehi saṃparivāritena  mettacittaṃ purecārikaṃ katvā vattabbaṃ. paṭhamaṃ sikkhāpadāni gāhāpetvā  sīle patiṭṭhitassa parittaṃ kātabbaṃ. evampi mocetuṃ asakkontena  vihāraṃ ānetvā cetiyaṅgaṇe nipajjāpetvā āsanapūjaṃ kāretvā dīpe  jālāpetvā cetiyaṅgaṇaṃ sammajjitvā maṅgalakathā vattabbā.  sabbasannipāto ghosetabbo. vihārassa upavane jeṭṭhakarukkho nāma  hoti, tattha bhikkhusaṅgho tumhākaṃ āgamanaṃ paṭimānetīti pahiṇitabbaṃ.  sabbasannipātaṭṭhāne anāgantuṃ nāma na labbhati. tato  amanussagahitako ``tvaṃ ko nāmā''ti pucchitabbo. nāme kathite  nāmeneva ālapitabbo. itthannāma tuyhaṃ mālāgandhādīsu patti  āsanapūjāya patti piṇḍapāte patti, bhikkhusaṅghena tuyhaṃ  paṇṇākāratthāya mahāmaṅgalakathā vuttā, bhikkhusaṅghe ^a^P3.0970^ea^ gāravena etaṃ  muñcāhīti mocetabbo. sace na muñcati, devatānaṃ ārocetabbaṃ  ``tumhe jānātha, ayaṃ amanusso amhākaṃ vacanaṃ na karoti, mayaṃ  buddhāaṇaṃ karissāmā''ti parittaṃ kātabbaṃ. etaṃ tāva gihīnaṃ  parikammaṃ. sace pana bhikkhu amanussena gahito hoti, āsanāni  dhovitvā sabbasannipātaṃ ghosāpetvā gandhamālādīsu pattiṃ datvā parittaṃ  bhaṇitabbaṃ. idaṃ bhikkhūnaṃ parikammaṃ.</p>
              <p>[03] ^b^vikkanditabba^eb^nti sabbasannipātaṃ ghosāpetvā aṭṭhavīsati  yakkhasenāpatayo kanditabbā. ^b^viravitabba^eb^nti ``ayaṃ yakkho  gaṇhātī''tiādīni bhaṇantena tehi saddhiṃ kathetabbaṃ. tattha  ^b^gaṇhātī^eb^ti sarīre adhimuccati. ^b^āvisatī^eb^ti tasseva  vevacanaṃ. atha vā laggati na apetīti vuttaṃ hoti. ^b^heṭhetī^eb^ti  uppannaṃ rogaṃ vaḍḍhento bādhati. ^b^viheṭhetī^eb^ti tasseva vevacanaṃ.  ^b^hiṃsatī^eb^ti appamaṃsalohitaṃ karonto dukkhāpeti.  ^b^vihiṃsatī^eb^ti tasseva vevacanaṃ. ^b^na muñcatī^eb^ti  appamādagāho hutvā muñcituṃ na icchati, evaṃ etesaṃ viravitabbaṃ. </p>
              <p>[03] 283^b^.^eb^ idāni ^a^V3.0138^ea^ yesaṃ evaṃ viravitabbaṃ, te dassetuṃ  ^b^katamesaṃ yakkhāna^eb^ntiādimāha. tattha ^b^indo  somo^eb^tiādīni tesaṃ nāmāni. tesu ^b^vessāmitto^eb^ti  ^a^M3.0152^ea^ vessāmittapabbatavāsī eko yakkho. ^b^yugandharopi^eb^  yugandharapabbatavāsīyeva. ^b^hiri netti ca mandiyo^eb^ti hiri ca  netti ca mandiyo ca. ^b^maṇi māṇi varo dīgho^eb^ti maṇi ca  māṇi ca varo ca dīgho ca. ^b^atho serīsako sahā^eb^ti tehi  saha añño serīsako nāma. ``imesaṃ yakkhānaṃ...pe0...  ujjhāpetabba''nti ayaṃ yakkho imaṃ heṭheti viheṭheti na muñcatīti evaṃ  etesaṃ yakkhasenāpatīnaṃ ārocetabbaṃ. tato te bhikkhusaṅgho attano  dhammāaṇaṃ karoti, mayampi amhākaṃ yakkharājāaṇaṃ karomāti ussukkaṃ  karissanti. evaṃ amanussānaṃ okāso na bhavissati, buddhasāvakānaṃ  phāsuvihāro ca bhavissatīti dassento ``ayaṃ kho sā, mārisa,  āṭānāṭiyā rakkhā''tiādimāha. taṃ sabbaṃ, tato parañca  uttānatthamevāti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] āṭānāṭiyasuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 10. saṅgītisuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 296^b^.^eb^ ^b^evaṃ^eb^ ^a^V3.0139^ea^ ^a^M3.0153^ea^  ^a^P3.0971^ea^ ^b^me suta^eb^nti saṅgītisuttaṃ.  tatrāyamapubbapadavaṇṇanā -- ^b^cārikaṃ caramāno^eb^ti nibaddhacārikaṃ  caramāno. tadā kira satthā dasasahassacakkavāḷe ñāṇajālaṃ  pattharitvā lokaṃ volokayamāno pāvānagaravāsino mallarājāno disvā  ime rājāno mayhaṃ sabbaññutaññāṇajālassa anto paññāyanti, kiṃ nu  khoti āvajjanto ``rājāno ekaṃ sandhāgāraṃ kāresuṃ, mayi gate  maṅgalaṃ bhaṇāpessanti, ahaṃ tesaṃ maṅgalaṃ vatvā uyyojetvā  `bhikkhusaṅghassa dhammakathaṃ kathehī'ti sāriputtaṃ vakkhāmi, sāriputto  tīhi piṭakehi sammasitvā cuddasapañhādhikena pañhasahassena  paṭimaṇḍetvā bhikkhusaṅghassa saṅgītisuttaṃ nāma kathessati, suttantaṃ  āvajjetvā pañca bhikkhusatāni saha paṭisambhidāhi arahattaṃ  pāpuṇissantī''ti imamatthaṃ disvā cārikaṃ pakkanto. tena vuttaṃ --  ``mallesu cārikaṃ caramāno''ti. </p>
            </h4>
          </h3>
          <h3>
            <h3n> ubbhatakanavasandhāgāravaṇṇanā </h3n>
            <h4>
              <h4n> </h4n>
              <p>[03] 297^b^.^eb^ ^b^ubbhataka^eb^nti tassa nāmaṃ, uccattā vā evaṃ  vuttaṃ. ^b^sandhāgāra^eb^nti nagaramajjhe sandhāgārasālā. ^b^samaṇena  vā^eb^ti ettha yasmā gharavatthupariggahakāleyeva devatā attano vasanaṭṭhānaṃ  gaṇhanti. tasmā devena vāti avatvā ``samaṇena vā brāhmaṇena vā  kenaci vā manussabhūtenā''ti vuttaṃ. ^b^yena bhagavā  tenupasaṅkamiṃsū^eb^ti bhagavato āgamanaṃ sutvā ``amhehi gantvāpi na  bhagavā ānīto, dūtaṃ pesetvāpi na pakkosāpito, sayameva pana  mahābhikkhusaṅghaparivāro amhākaṃ vasanaṭṭhānaṃ sampatto, amhehi ca  sandhāgārasālā kāritā, ettha mayaṃ dasabalaṃ ānetvā maṅgalaṃ  bhaṇāpessāmā''ti cintetvā upasaṅkamiṃsu. </p>
              <p>[03] 298^b^.^eb^ ^b^yena sandhāgāraṃ tenupasaṅkamiṃsū^eb^ti taṃ  divasaṃ kira ^a^P3.0972^ea^ sandhāgāre cittakammaṃ niṭṭhapetvā aṭṭakā muttamattā honti,  buddhā ca nāma araññajjhāsayā araññārāmā, antogāme vaseyyuṃ vā  ^a^V3.0140^ea^ no vā. tasmā bhagavato manaṃ jānitvāva paṭijaggissāmāti  cintetvā te bhagavantaṃ upasaṅkamiṃsu. idāni pana manaṃ labhitvā  paṭijaggitukāmā yena sandhāgāraṃ tenupasaṅkamiṃsu ^a^M3.0154^ea^.  ^b^sabbasanthari^eb^nti yathā sabbaṃ santhataṃ hoti, evaṃ. ^b^yena  bhagavā tenupasaṅkamiṃsū^eb^ti ettha pana te mallarājāno sandhāgāraṃ  paṭijaggitvā nagaravīthiyopi sammajjāpetvā dhaje ussāpetvā gehadvāresu  puṇṇaghaṭe ca kadaliyo ca ṭhapāpetvā sakalanagaraṃ dīpamālādīhi  vippakiṇṇatārakaṃ viya katvā khīrapāyake dārake khīraṃ pāyyetha, dahare  kumāre lahuṃ lahuṃ bhojāpetvā sayāpetha, uccāsaddaṃ mā karittha, ajja  ekarattiṃ satthā antogāme vasissati, buddhā nāma appasaddakāmā  hontīti bheriṃ carāpetvā sayaṃ daṇḍadīpikaṃ ādāya yena bhagavā  tenupasaṅkamiṃsu. </p>
              <p>[03] 299^b^.^eb^ ^b^bhagavantaṃyeva purakkhatvā^eb^ti bhagavantaṃ purato katvā.  tattha bhagavā bhikkhūnañceva upāsakānañca majjhe nisinno ativiya  virocati, samantapāsādiko suvaṇṇavaṇṇo abhirūpo dassanīyo.  purimakāyato suvaṇṇavaṇṇā rasmi uṭṭhahitvā asītihatthaṃ ṭhānaṃ gaṇhāti.  pacchimakāyato. dakkhiṇahatthato. vāmahatthato suvaṇṇavaṇṇā  rasmi uṭṭhahitvā asītihatthaṃ ṭhānaṃ gaṇhāti. upari kesantato paṭṭhāya  sabbakesāvaṭṭehi moragīvavaṇṇā rasmi uṭṭhahitvā gaganatale asītihatthaṃ  ṭhānaṃ gaṇhāti. heṭṭhā pādatalehi pavāḷavaṇṇā rasmi uṭṭhahitvā  ghanapathaviyaṃ asītihatthaṃ ṭhānaṃ gaṇhāti. evaṃ samantā asīti  hatthamattaṃ ṭhānaṃ chabbaṇṇā buddharasmiyo vijjotamānā vipphandamānā  vidhāvanti. sabbe disābhāgā suvaṇṇacampakapupphehi vikiriyamānā  viya suvaṇṇaghaṭato nikkhantasuvaṇṇarasadhārāhi siñcamānā viya  pasāritasuvaṇṇapaṭaparikkhittā viya  verambhavātasamuṭṭhitakiṃsukakaṇikārapupphacuṇṇasamākiṇṇā viya ca  vippakāsanti.</p>
              <p>[03] bhagavatopi  asītianubyañjanabyāmappabhādvattiṃsavaralakkhaṇasamujjalaṃ sarīraṃ  samuggatatārakaṃ viya gaganatalaṃ, vikasitamiva padumavanaṃ  ^a^P3.0973^ea^, sabbapāliphullo viya yojanasatiko pāricchattako paṭipāṭiyā  ṭhapitānaṃ dvattiṃsacandānaṃ dvattiṃsasūriyānaṃ dvattiṃsacakkavattirājānaṃ  dvattiṃsadevarājānaṃ dvattiṃsamahābrahmānaṃ siriyā siriṃ abhibhavamānaṃ viya  virocati. parivāretvā nisinnā bhikkhūpi sabbeva appicchā  santuṭṭhā pavivittā asaṃsaṭṭhā āraddhavīriyā vattāro vacanakkhamā  codakā pāpagarahino sīlasampannā samādhisampannā ^a^M3.0155^ea^ paññāvimutti  vimuttiñāṇadassanasampannā. tehi parivārito bhagavā  rattakambalaparikkhitto viya suvaṇṇakkhandho ^a^V3.0141^ea^, rattapadumavanasaṇḍamajjhagatā  viya suvaṇṇanāvā, pavāḷavedikāparikkhitto viya suvaṇṇapāsādo  virocittha.</p>
              <p>[03] asītimahātherāpi naṃ meghavaṇṇaṃ paṃsukūlaṃ pārupitvā  maṇivammavammitā viya mahānāgā parivārayiṃsu vantarāgā bhinnakilesā  vijaṭitajaṭā chinnabandhanā kule vā gaṇe vā alaggā. iti bhagavā  sayaṃ vītarāgo vītarāgehi, vītadoso vītadosehi, vītamoho  vītamohehi, nittaṇho nittaṇhehi, nikkileso nikkilesehi, sayaṃ buddho  bahussutabuddhehi parivārito pattaparivāritaṃ viya kesaraṃ,  kesaraparivāritā viya kaṇṇikā, aṭṭhanāgasahassaparivārito viya  chaddanto nāgarājā, navutihaṃsasahassaparivārito viya dhataraṭṭho  haṃsarājā, senaṅgaparivārito viya cakkavattirājā, marugaṇaparivārito  viya sakko devarājā, brahmagaṇaparivārito viya hārito mahābrahmā,  asamena buddhavesena aparimāṇena buddhavilāsena tassaṃ parisati  nisinno pāveyyake malle bahudeva rattiṃ dhammiyā kathāya sandassetvā  uyyojesi.</p>
              <p>[03] ettha ca ^b^dhammikathā^eb^ nāma sandhāgārānumodanappaṭisaṃyuttā  pakiṇṇakakathā veditabbā. tadā hi bhagavā ākāsagaṅgaṃ otārento  viya pathavojaṃ ākaḍḍhanto viya mahājambuṃ matthake gahetvā cālento  viya yojaniyamadhugaṇḍaṃ cakkayantena pīḷetvā madhupānaṃ pāyamāno viya  ca pāveyyakānaṃ mallānaṃ hitasukhāvahaṃ pakiṇṇakakathaṃ kathesi. </p>
              <p>[03] 300^b^.^eb^ ^b^tuṇhībhūtaṃ tuṇhībhūta^eb^nti yaṃ yaṃ disaṃ  anuviloketi, tattha tattha tuṇhībhūtameva. ^b^anuviloketvā^eb^ti  ^a^P3.0974^ea^ maṃsacakkhunā dibbacakkhunāti dvīhi cakkhūhi tato tato viloketvā.  maṃsacakkhunā hi nesaṃ bahiddhā iriyāpathaṃ pariggahesi. tattha  ekabhikkhussāpi neva hatthakukkuccaṃ na pādakukkuccaṃ ahosi, na koci  sīsamukkhipi, na kathaṃ kathesi, na niddāyanto nisīdi. sabbepi  tīhi sikkhāhi sikkhitā nivāte padīpasikhā viya niccalā  nisīdiṃsu. iti nesaṃ imaṃ iriyāpathaṃ maṃsacakkhunā pariggahesi.  ālokaṃ pana ^a^M3.0156^ea^ vaḍḍhayitvā dibbacakkhunā hadayarūpaṃ disvā abbhantaragataṃ  sīlaṃ olokesi. so anekasatānaṃ bhikkhūnaṃ antokumbhiyaṃ  jalamānaṃ padīpaṃ viya arahattupagaṃ sīlaṃ addasa. āraddhavipassakā hi  te bhikkhū. iti nesaṃ sīlaṃ disvā ``imepi bhikkhū mayhaṃ  anucchavikā, ahampi imesaṃ anucchaviko''ti cakkhutalesu nimittaṃ  ṭhapetvā bhikkhusaṅghaṃ oloketvā āyasmantaṃ sāriputtaṃ āmantesi  ``piṭṭhi me āgilāyatī''ti. kasmā āgilāyati? bhagavato hi  chabbassāni mahāpadhānaṃ ^a^V3.0142^ea^ padahantassa mahantaṃ kāyadukkhaṃ ahosi.  athassa aparabhāge mahallakakāle piṭṭhivāto uppajji.</p>
              <p>[03] ^b^saṅghāṭiṃ paññāpetvā^eb^ti sandhāgārassa kira ekapasse te  rājāno kappiyamañcakaṃ paññapesuṃ ``appeva nāma satthā  nipajjeyyā''ti. satthāpi catūhi iriyāpathehi paribhuttaṃ imesaṃ  mahapphalaṃ bhavissatīti tattha saṅghāṭiṃ paññāpetvā nipajji. </p>
            </h4>
          </h3>
          <h3>
            <h3n> bhinnanigaṇṭhavatthuvaṇṇanā </h3n>
            <h4>
              <h4n> </h4n>
              <p>[03] 301^b^.^eb^ ^b^tassa kālaṅkiriyāyā^eb^tiādīsu yaṃ  vattabbaṃ, taṃ sabbaṃ heṭṭhā vuttameva. </p>
              <p>[03] 302^b^.^eb^ ^b^āmantesī^eb^ti bhaṇḍanādivūpasamakaraṃ  svākhyātaṃ dhammaṃ desetukāmo āmantesi. </p>
            </h4>
          </h3>
          <h3>
            <h3n> ekakavaṇṇanā </h3n>
            <h4>
              <h4n> </h4n>
              <p>[03] 303^b^.^eb^ ^b^tatthā^eb^ti tasmiṃ dhamme.  ^b^saṅgāyitabba^eb^nti samaggehi gāyitabbaṃ, ekavacanehi  aviruddhavacanehi bhaṇitabbaṃ. ^b^na vivaditabba^eb^nti atthe vā  byañjane vā vivādo na kātabbo. ^b^eko dhammo^eb^ti  ekakadukatikādivasena bahudhā sāmaggirasaṃ dassetukāmo paṭhamaṃ tāva  ``eko dhammo''ti āha. ^b^sabbe sattā^eb^ti kāmabhavādīsu  saññābhavādīsu ekavokārabhavādīsu ca sabbabhavesu sabbe sattā.  ^b^āhāraṭṭhitikā^eb^ti āhārato ṭhiti etesanti āhāraṭṭhitikā.  iti sabbasattānaṃ ṭhiti hetu āhāro nāma eko dhammo amhākaṃ  ^a^P3.0975^ea^ satthārā yāthāvato ñatvā sammadakkhāto āvusoti dīpeti.</p>
              <p>[03] nanu ^a^M3.0157^ea^ ca evaṃ sante yaṃ vuttaṃ ``asaññasattā devā ahetukā  anāhārā aphassakā''tiādi, (vibha0 1017) taṃ vacanaṃ  virujjhatīti, na virujjhati. tesañhi jhānaṃ āhāro hoti. evaṃ  santepi ``cattārome, bhikkhave, āhārā bhūtānaṃ vā sattānaṃ ṭhitiyā  sambhavesīnaṃ vā anuggahāya. katame cattāro? kabaḷīkāro āhāro  oḷāriko vā sukhumo vā, phasso dutiyo, manosañcetanā tatiyā,  viññāṇaṃ catuttha''nti (saṃ0 ni0  2.11) idampi virujjhatīti,  idampi na virujjhati. etasmiñhi sutte nippariyāyena  āhāralakkhaṇāva dhammā āhārāti vuttā. idha pana pariyāyena  paccayo āhāroti vutto. sabbadhammānañhi ^a^V3.0143^ea^ paccayo laddhuṃ vaṭṭati.  so ca yaṃ yaṃ phalaṃ janeti, taṃ taṃ āharati nāma, tasmā āhāroti  vuccati. tenevāha ``avijjampāhaṃ, bhikkhave, sāhāraṃ vadāmi, no  anāhāraṃ. ko ca, bhikkhave, avijjāya āhāro?  pañcanīvaraṇātissa vacanīyaṃ. pañcanīvaraṇepāhaṃ, bhikkhave, sāhāre  vadāmi, no anāhāre. ko ca, bhikkhave, pañcannaṃ nīvaraṇānaṃ  āhāro? ayonisomanasikārotissa vacanīya''nti (a0 ni0   10.61). ayaṃ idha adhippeto.</p>
              <p>[03] etasmiñhi paccayāhāre gahite pariyāyāhāropi  nippariyāyāhāropi sabbo gahitova hoti. tattha asaññabhave  paccayāhāro labbhati. anuppanne hi buddhe titthāyatane pabbajitā  vāyokasiṇe parikammaṃ katvā catutthajjhānaṃ nibbattetvā tato vuṭṭhāya  dhī cittaṃ, dhibbatetaṃ cittaṃ cittassa nāma abhāvoyeva sādhu, cittañhi  nissāyeva vadhabandhādipaccayaṃ dukkhaṃ uppajjati. citte asati  natthetanti khantiṃ ruciṃ uppādetvā aparihīnajjhānā kālaṅkatvā  asaññabhave nibbattanti. yo yassa iriyāpatho manussaloke  paṇihito ahosi, so tena iriyāpathena nibbattitvā pañca  kappasatāni ṭhito vā nisinno vā nipanno vā hoti.  evarūpānampi sattānaṃ paccayāhāro labbhati. te hi yaṃ jhānaṃ bhāvetvā  nibbattā, tadeva nesaṃ paccayo hoti. yathā jiyāvegena khittasaro  yāva jiyāvego atthi, tāva gacchati, evaṃ yāva jhānapaccayo atthi,  tāva tiṭṭhanti. tasmiṃ niṭṭhite khīṇavego saro viya patanti. ye  pana te nerayikā neva uṭṭhānaphalūpajīvī na puññaphalūpajīvīti vuttā,  tesaṃ ko āhāroti ^a^M3.0158^ea^? tesaṃ kammameva āhāro. kiṃ pañca āhārā  atthīti ^a^P3.0976^ea^ ce. pañca, na pañcāti idaṃ na vattabbaṃ. nanu paccayo  āhāroti vuttametaṃ. tasmā yena kammena te niraye nibbattā, tadeva  tesaṃ ṭhitipaccayattā āhāro hoti. yaṃ sandhāya idaṃ vuttaṃ ``na ca  tāva kālaṅkaroti, yāva na taṃ pāpakammaṃ byantī hotī''ti (ma0  ni0 3.250).</p>
              <p>[03] kabaḷīkāraṃ āhāraṃ ārabbha cettha vivādo na kātabbo. mukhe  uppanno kheḷopi hi tesaṃ āhārakiccaṃ sādheti. kheḷopi hi niraye  dukkhavedaniyo hutvā paccayo hoti, sagge sukhavedaniyo. iti  kāmabhave nippariyāyena cattāro āhārā. rūpārūpabhavesu ṭhapetvā  asaññaṃ sesānaṃ tayo. asaññānañceva avasesānañca paccayāhāroti  iminā āhārena ``sabbe sattā āhāraṭṭhitikā''ti etaṃ pañhaṃ kathetvā  ``ayaṃ kho āvuso''ti evaṃ niyyātanampi ``atthi kho  āvuso''ti puna uddharaṇampi akatvā ``sabbe sattā  saṅkhāraṭṭhitikā''ti dutiyapañhaṃ vissajjesi.</p>
              <p>[03] kasmā ^a^V3.0144^ea^ pana na niyyātesi na uddharittha? tattha tattha  niyyātiyamānepi uddhariyamānepi pariyāpuṇituṃ vācetuṃ dukkhaṃ hoti,  tasmā dve ekābaddhe katvā vissajjesi. imasmimpi vissajjane heṭṭhā  vuttapaccayova attano phalassa saṅkharaṇato saṅkhāroti vutto. iti  heṭṭhā āhārapaccayo kathito, idha saṅkhārapaccayoti ayamettha heṭṭhimato  viseso. ``heṭṭhā nippariyāyāhāro gahito, idha pariyāyāhāroti  evaṃ gahite viseso pākaṭo bhaveyya, no ca gaṇhiṃsū'ti mahāsīvatthero  āha. indriyabaddhassapi hi anindriyabaddhassapi paccayo laddhuṃ vaṭṭati.  vinā paccayena dhammo nāma natthi. tattha anindriyabaddhassa  tiṇarukkhalatādino pathavīraso āporaso ca paccayo hoti. deve  avassante hi tiṇādīni milāyanti, vassante ca pana haritāni  honti. iti tesaṃ pathavīraso āporaso ca paccayo hoti.  indriyabaddhassa avijjā taṇhā kammaṃ āhāroti evamādayo paccayā,  iti heṭṭhā paccayoyeva āhāroti kathito, idha saṅkhāroti.  ayamevettha viseso.</p>
              <p>[03] ^b^ayaṃ^eb^ ^a^M3.0159^ea^ ^b^kho, āvuso^eb^ti āvuso amhākaṃ satthārā  mahābodhimaṇḍe nisīditvā sayaṃ sabbaññutaññāṇena sacchikatvā ayaṃ  ekadhammo desito. tattha ekadhamme tumhehi sabbeheva saṅgāyitabbaṃ na  vivaditabbaṃ. ^b^yathayidaṃ brahmacariya^eb^nti yathā saṅgāyamānānaṃ  tumhākaṃ idaṃ sāsanabrahmacariyaṃ addhaniyaṃ assa. ekena hi bhikkhunā  ^a^P3.0977^ea^ ``atthi, kho āvuso, eko dhammo sammadakkhāto. katamo eko  dhammo? sabbe sattā āhāraṭṭhitikā. sabbe sattā  saṅkhāraṭṭhitikā''ti kathite tassa kathaṃ sutvā añño kathessati.  tassapi aññoti evaṃ paramparakathāniyamena idaṃ brahmacariyaṃ ciraṃ  tiṭṭhamānaṃ sadevakassa lokassa atthāya hitāya bhavissatīti  ekakavasena dhammasenāpati sāriputtatthero sāmaggirasaṃ dassesīti. </p>
              <p>[06] ekakavaṇṇanā niṭṭhitā. </p>
            </h4>
          </h3>
          <h3>
            <h3n> dukavaṇṇanā </h3n>
            <h4>
              <h4n> </h4n>
              <p>[03] 304^b^.^eb^ iti ekakavasena sāmaggirasaṃ dassetvā idāni  dukavasena dassetuṃ puna desanaṃ ārabhi. tattha nāmarūpaduke  ^b^nāma^eb^nti cattāro arūpino khandhā nibbānañca. tattha cattāro  khandhā nāmanaṭṭhena ^b^nāmaṃ.^eb^ nāmanaṭṭhenāti nāmakaraṇaṭṭhena. yathā  hi mahājanasammatattā mahāsammatassa ^a^V3.0145^ea^ ``mahāsammato''ti nāmaṃ  ahosi, yathā mātāpitaro ``ayaṃ tisso nāma hotu, phusso nāma  hotū''ti evaṃ puttassa kittimanāmaṃ karonti, yathā vā  ``dhammakathiko vinayadharo''ti guṇato nāmaṃ āgacchati, na evaṃ  vedanādīnaṃ. vedanādayo hi mahāpathavīādayo viya attano nāmaṃ  karontāva uppajjanti. tesu uppannesu tesaṃ nāmaṃ uppannameva hoti.  na hi vedanaṃ uppannaṃ ``tvaṃ vedanā nāma hohī''ti, koci bhaṇati, na  cassā yena kenaci kāraṇena nāmaggahaṇakiccaṃ atthi, yathā pathaviyā  uppannāya ``tvaṃ pathavī nāma hohī''ti nāmaggahaṇakiccaṃ natthi,  cakkavāḷasinerumhi candimasūriyanakkhattesu uppannesu ``tvaṃ cakkavāḷaṃ  nāma, tvaṃ nakkhattaṃ nāma hohī''ti nāmaggahaṇakiccaṃ natthi, nāmaṃ  uppannameva hoti, opapātikā paññatti nipatati, evaṃ vedanāya  uppannāya ``tvaṃ vedanā nāma hohī''ti nāmaggahaṇakiccaṃ natthi, tāya  uppannāya vedanāti ^a^M3.0160^ea^ nāmaṃ uppannameva hoti. saññādīsupi eseva nayo  atītepi hi vedanā vedanāyeva. saññā. saṅkhārā. viññāṇaṃ  viññāṇameva. anāgatepi. paccuppannepi. nibbānaṃ pana sadāpi  nibbānamevāti. nāmanaṭṭhena nāmaṃ. namanaṭṭhenāpi cettha cattāro  khandhā nāmaṃ. te hi ārammaṇābhimukhaṃ namanti. nāmanaṭṭhena  sabbampi nāmaṃ. cattāro hi khandhā ārammaṇe aññamaññaṃ nāmenti  ^a^P3.0978^ea^, nibbānaṃ ārammaṇādhipatipaccayatāya attani anavajjadhamme nāmeti.</p>
              <p>[03] ^b^rūpa^eb^nti cattāro ca mahābhūtā catunnañca mahābhūtānaṃ  upādāya rūpaṃ, taṃ sabbampi ruppanaṭṭhena ^b^rūpaṃ.^eb^ tassa vitthārakathā  visuddhimagge vuttanayeneva veditabbā.</p>
              <p>[03] ^b^avijjā^eb^ti dukkhādīsu aññāṇaṃ. ayampi vitthārato  visuddhimagge kathitāyeva. ^b^bhavataṇhā^eb^ti bhavapatthanā. yathāha  ``tattha katamā bhavataṇhā? yo bhavesu bhavacchando''tiādi (dha0  sa0 1319).</p>
              <p>[03] ^b^bhavadiṭṭhī^eb^ti bhavo vuccati sassataṃ, sassatavasena  uppajjanakadiṭṭhi. sā ``tattha katamā bhavadiṭṭhi? `bhavissati attā  ca loko cā'ti yā evarūpā diṭṭhi diṭṭhigata''ntiādinā (dha0 sa0  1320) nayena abhidhamme vitthāritā. ^b^vibhavadiṭṭhī^eb^ti vibhavo  vuccati ucchedaṃ, ucchedavasena uppajjanakadiṭṭhi. sāpi ``tattha katamā  vibhavadiṭṭhi? `na bhavissati attā ca loko cā'ti (dha0 sa0  285). yā evarūpā diṭṭhi diṭṭhigata''ntiādinā (dha0 sa0  1321) nayena tattheva vitthāritā.</p>
              <p>[03] ^b^ahirika^eb^nti ^a^V3.0146^ea^ ``yaṃ na hirīyati hirīyitabbenā''ti  (dha0 sa0 1328) evaṃ vitthāritā nillajjatā. ^b^anottappa^eb^nti  ``yaṃ na ottappati ottappitabbenā''ti (dha0 sa0 1329) evaṃ  vitthārito abhāyanakāakāro.</p>
              <p>[03] ^b^hirī ca ottappañcā^eb^ti ``yaṃ hirīyati hirīyitabbena,  ottappati ottappitabbenā''ti (dha0 sa0 1330-31) evaṃ  vitthāritāni hiriottappāni. api cettha ajjhattasamuṭṭhānā  ^b^hirī,^eb^ bahiddhāsamuṭṭhānaṃ ^b^ottappaṃ.^eb^ attādhipateyyā hirī,  lokādhipateyyaṃ ottappaṃ. lajjāsabhāvasaṇṭhitā hirī,  bhayasabhāvasaṇṭhitaṃ ottappaṃ. vitthārakathā panettha sabbākārena  visuddhimagge vuttā.</p>
              <p>[03] ^b^dovacassatā^eb^ti ^a^M3.0161^ea^ dukkhaṃ vaco etasmiṃ vippaṭikūlagāhimhi  vipaccanīkasāte anādare puggaleti dubbaco, tassa kammaṃ dovacassaṃ,  tassa bhāvo ^b^dovacassatā.^eb^ vitthārato panesā ``tattha katamā  dovacassatā? sahadhammike vuccamāne dovacassāya''nti (dha0 sa0  1332) abhidhamme āgatā. sā atthato saṅkhārakkhandho hoti.  ``catunnañca khandhānaṃ etenākārena pavattānaṃ etaṃ adhivacana''nti  vadanti. ^b^pāpamittatā^eb^ti ^a^P3.0979^ea^ pāpā assaddhādayo puggalā etassa  mittāti pāpamitto, tassa bhāvo pāpamittatā. vitthārato panesā --  ``tattha katamā pāpamittatā? ye te puggalā assaddhā dussīlā  appassutā maccharino duppaññā. yā tesaṃ sevanā nisevanā saṃsevanā  bhajanā saṃbhajanā bhatti saṃbhatti taṃsampavaṅkatā''ti (dha0 sa0 1333)  evaṃ āgatā. sāpi atthato dovacassatā viya daṭṭhabbā.</p>
              <p>[03] ^b^sovacassatā ca kalyāṇamittatā^eb^ ca vuttappaṭipakkhanayena  veditabbā. ubhopi panetā idha lokiyalokuttaramissakā kathitā.</p>
              <p>[03] ^b^āpattikusalatā^eb^ti ``pañcapi āpattikkhandhā āpattiyo,  sattapi āpattikkhandhā āpattiyo. yā tāsaṃ āpattīnaṃ  āpattikusalatā paññā pajānanā''ti (dha0 sa0 1336) evaṃ vutto  āpattikusalabhāvo.</p>
              <p>[03] ^b^āpattivuṭṭhānakusalatā^eb^ti ``yā tāhi āpattīhi  vuṭṭhānakusalatā paññā pajānanā''ti (dha0 sa0 1337) evaṃ vuttā  saha kammavācāya āpattīhi vuṭṭhānaparicchedajānanā paññā.</p>
              <p>[03] ^b^samāpattikusalatā^eb^ti ^a^V3.0147^ea^ ``atthi savitakkasavicārā  samāpatti, atthi avitakkavicāramattā samāpatti, atthi  avitakkāvicārā samāpatti. yā tāsaṃ samāpattīnaṃ kusalatā paññā  pajānanā''ti (dha0 sa0 1338) evaṃ vuttā saha parikammena  appanāparicchedajānanā paññā. ^b^samāpattivuṭṭhānakusalatā^eb^ti  ``yā tāhi samāpattīhi vuṭṭhānakusalatā paññā pajānanā''ti (dha0  sa0 1339) evaṃ vuttā yathāparicchinnasamayavaseneva samāpattito  vuṭṭhānasamatthā ``ettakaṃ gate sūriye uṭṭhahissāmī''ti  vuṭṭhānakālaparicchedakā paññā.</p>
              <p>[03] ^b^dhātukusalatā^eb^ti ``aṭṭhārasa dhātuyo cakkhudhātu...pe0...  manoviññāṇadhātu. yā tāsaṃ dhātūnaṃ kusalatā paññā pajānanā''ti  (dha0 sa0 1340) evaṃ vuttā aṭṭhārasannaṃ ^a^M3.0162^ea^ dhātūnaṃ sabhāvaparicchedakā  savanadhāraṇasammasanapaṭivedhapaññā. ^b^manasikārakusalatā^eb^ti ``yā  tāsaṃ dhātūnaṃ manasikārakusalatā paññā pajānanā''ti (dha0 sa0  1341) evaṃ vuttā tāsaṃyeva dhātūnaṃ sammasanapaṭivedhapaccavekkhaṇapaññā.</p>
              <p>[03] ^b^āyatanakusalatā^eb^ti ``dvādasāyatanāni  cakkhāyatanaṃ...pe0... dhammāyatanaṃ. yā tesaṃ āyatanānaṃ  āyatanakusalatā paññā pajānanā''ti (dha0 sa0 1342) evaṃ vuttā  dvādasannaṃ āyatanānaṃ uggahamanasikārapajānanā paññā. apica  dhātukusalatāpi uggahamanasikārasavanasammasanapaṭivedhapaccavekkhaṇesu  ^a^P3.0980^ea^ vattati manasikārakusalatāpi āyatanakusalatāpi. ayaṃ panettha  viseso, savanauggahapaccavekkhaṇā lokiyā, paṭivedho lokuttaro,  sammasanamanasikārā lokiyalokuttaramissakā.  ^b^paṭiccasamuppādakusalatā^eb^ti ``avijjāpaccayā saṅkhārā...pe0...  samudayo hotīti yā tattha paññā pajānanā''ti (dha0 sa0 1343)  evaṃ vuttā dvādasannaṃ paccayākārānaṃ uggahādivasena pavattā paññā.</p>
              <p>[03] ^b^ṭhānakusalatā^eb^ti ``ye ye dhammā yesaṃ yesaṃ dhammānaṃ  hetupaccayā uppādāya taṃ taṃ ṭhānanti yā tattha paññā pajānanā''ti  (dha0 sa0 1344) evaṃ vuttā ``cakkhuṃ vatthuṃ katvā rūpaṃ ārammaṇaṃ  katvā uppannassa cakkhuviññāṇassa cakkhurūpaṃ (dha0 sa0 aṭṭha0  1344) ṭhānañceva kāraṇañcā''ti evaṃ ṭhānaparicchindanasamatthā paññā.  ^b^aṭṭhānakusalatā^eb^ti ``ye ye dhammā yesaṃ yesaṃ dhammānaṃ na hetū  na paccayā uppādāya taṃ taṃ aṭṭhānanti yā tattha paññā pajānanā''ti  (dha0 sa0 1345) evaṃ vuttā ``cakkhuṃ vatthuṃ katvā rūpaṃ ārammaṇaṃ  katvā sotaviññāṇādīni nuppajjanti, tasmā tesaṃ cakkhurūpaṃ na ṭhānaṃ  na kāraṇa''nti evaṃ aṭṭhānaparicchindanasamatthā paññā apica etasmiṃ  duke ``kittāvatā pana, bhante, ṭhānāṭhānakusalo ^a^V3.0148^ea^ bhikkhūti alaṃ  vacanāyāti. idhānanda, bhikkhu aṭṭhānametaṃ anavakāso, yaṃ  diṭṭhisampanno puggalo kañci saṅkhāraṃ niccato upagaccheyya, netaṃ ṭhānaṃ  vijjatīti pajānāti. ṭhānañca kho etaṃ vijjati, yaṃ puthujjano  kañci saṅkhāraṃ niccato upagaccheyyā''ti (ma0 ni0 3.127)  imināpi suttena attho veditabbo.</p>
              <p>[03] ^b^ajjava^eb^nti ^a^M3.0163^ea^ gomuttavaṅkatā candavaṅkatā naṅgalakoṭivaṅkatāti  tayo anajjavā. ekacco hi bhikkhu paṭhamavaye ekavīsatiyā  anesanāsu chasu ca agocaresu carati, majjhimapacchimavayesu lajjī  kukkuccako sikkhākāmo hoti, ayaṃ gomuttavaṅkatā nāma. eko  paṭhamavayepi pacchimavayepi catupārisuddhisīlaṃ pūreti, lajjī kukkuccako  sikkhākāmo hoti, majjhimavaye purimasadiso, ayaṃ candavaṅkatā  nāma. eko paṭhamavayepi majjhimavayepi catupārisuddhisīlaṃ pūreti,  lajjī kukkuccako sikkhākāmo hoti, pacchimavaye purimasadiso ayaṃ  naṅgalakoṭivaṅkatā nāma. eko sabbametaṃ vaṅkataṃ pahāya tīsupi  vayesu pesalo lajjī ^a^P3.0981^ea^ kukkuccako sikkhākāmo hoti. tassa yo so  ujubhāvo, idaṃ ajjavaṃ nāma. abhidhammepi vuttaṃ -- ``tattha katamo  ajjavo. yā ajjavatā ajimhatā avaṅkatā akuṭilatā, ayaṃ vuccati  ajjavo''ti (dha0 sa0 1346). ^b^lajjava^eb^nti ``tattha katamo  lajjavo? yo hirīyati hirīyitabbena hirīyati pāpakānaṃ  akusalānaṃ dhammānaṃ samāpattiyā. ayaṃ vuccati lajjavo''ti evaṃ  vutto lajjībhāvo.</p>
              <p>[03] ^b^khantī^eb^ti ``tattha katamā khanti? yā khanti khamanatā  adhivāsanatā acaṇḍikkaṃ anassuropo attamanatā cittassā''ti (dha0  sa0 1348) evaṃ vuttā adhivāsanakhanti. ^b^soracca^eb^nti  ``tattha katamaṃ soraccaṃ? yo kāyiko avītikkamo, vācasiko  avītikkamo, kāyikavācasiko avītikkamo. idaṃ vuccati soraccaṃ.  sabbopi sīlasaṃvaro soracca''nti (dha0 sa0 1349) evaṃ vutto  suratabhāvo.</p>
              <p>[03] ^b^sākhalya^eb^nti ``tattha katamaṃ sākhalyaṃ? yā sā vācā  aṇḍakā kakkasā parakaṭukā parābhisajjanī kodhasāmantā  asamādhisaṃvattanikā, tathārūpiṃ vācaṃ pahāya yā sā vācā neḷā  kaṇṇasukhā pemanīyā hadayaṅgamā porī bahujanakantā bahujanamanāpā,  tathārūpiṃ vācaṃ bhāsitā hoti. yā tattha saṇhavācatā sakhilavācatā  apharusavācatā. idaṃ vuccati sākhalya''nti (dha0 sa0 1350) evaṃ  vutto sammodakamudukabhāvo. ^b^paṭisanthāro^eb^ti ayaṃ  lokasannivāso āmisena dhammena cāti dvīhi chiddo, tassa taṃ chiddaṃ  yathā na paññāyati, evaṃ pīṭhassa viya ^a^V3.0149^ea^ paccattharaṇena āmisena dhammena  ca paṭisantharaṇaṃ. abhidhammepi vuttaṃ ``tattha katamo paṭisanthāro  ^a^M3.0164^ea^? āmisapaṭisanthāro ca dhammapaṭisanthāro ca. idhekacco  paṭisanthārako hoti āmisapaṭisanthārena vā dhammapaṭisanthārena vā.  ayaṃ vuccati paṭisanthāro''ti (dha0 sa0 1351). ettha ca  āmisena saṅgaho āmisapaṭisanthāro nāma. taṃ karontena  mātāpitūnaṃ bhikkhugatikassa veyyāvaccakarassa rañño corānañca aggaṃ  aggahetvāpi dātuṃ vaṭṭati. āmasitvā dinne hi rājāno ca corā ca  anatthampi karonti jīvitakkhayampi pāpenti, anāmasitvā dinne  attamanā honti. coranāgavatthuādīni cettha vatthūni kathetabbāni.  tāni samantapāsādikāya vinayaṭṭhakathāyaṃ ^a^P3.0982^ea^ (pāci0 aṭṭha0 185-7)  vitthāritāni. sakkaccaṃ uddesadānaṃ pāḷivaṇṇanā dhammakathākathananti  evaṃ dhammena saṅgaho dhammapaṭisanthāro nāma.</p>
              <p>[03] ^b^avihiṃsā^eb^ti karuṇāpi karuṇāpubbabhāgopi. vuttampi cetaṃ  -- ``tattha katamā avihiṃsā? yā sattesu karuṇā karuṇāyanā  karuṇāyitattaṃ karuṇācetovimutti, ayaṃ vuccati avihiṃsā''ti.  ^b^soceyya^eb^nti mettāya ca mettāpubbabhāgassa ca vasena sucibhāvo.  vuttampi cetaṃ -- ``tattha katamaṃ soceyyaṃ? yā sattesu metti  mettāyanā mettāyitattaṃ mettācetovimutti, idaṃ vuccati soceyya''nti.</p>
              <p>[03] ^b^muṭṭhassacca^eb^nti sativippavāso, yathāha ``tattha katamaṃ  muṭṭhassaccaṃ? yā asati ananussati appaṭissati assaraṇatā  adhāraṇatā pilāpanatā sammussanatā, idaṃ vuccati muṭṭhassaccaṃ'' (dha0  sa0 1356). ^b^asampajañña^eb^nti, ``tattha katamaṃ asampajaññaṃ?  yaṃ aññāṇaṃ adassanaṃ avijjālaṅgī moho akusalamūla''nti evaṃ  vuttā avijjāyeva. ^b^sati^eb^ satiyeva. ^b^sampajaññaṃ^eb^ ñāṇaṃ.</p>
              <p>[03] ^b^indriyesu aguttadvāratā^eb^ti ``tattha katamā indriyesu  aguttadvāratā? idhekacco cakkhunā rūpaṃ disvā nimittaggāhī  hotī''tiādinā (dha0 sa0 1352) nayena vitthārito  indriyasaṃvarabhedo. ^b^bhojane amattaññutā^eb^ti ``tattha katamā  bhojane amattaññutā? idhekacco appaṭisaṅkhā ayoniso āhāraṃ  āhāreti davāya madāya maṇḍanāya vibhūsanāya. yā tattha  asantuṭṭhitā amattaññutā appaṭisaṅkhā bhojane''ti evaṃ āgato  bhojane amattaññubhāvo. anantaraduko vuttappaṭipakkhanayena veditabbo.</p>
              <p>[03] ^b^paṭisaṅkhānabala^eb^nti ^a^M3.0165^ea^ ``tattha katamaṃ paṭisaṅkhānabalaṃ?  yā paññā pajānanā''ti evaṃ vitthāritaṃ ^a^V3.0150^ea^ appaṭisaṅkhāya akampanañāṇaṃ.  ^b^bhāvanābala^eb^nti bhāventassa uppannaṃ balaṃ. atthato  vīriyasambojjhaṅgasīsena satta bojjhaṅgā honti. vuttampi cetaṃ --  ``tattha katamaṃ bhāvanābalaṃ? yā kusalānaṃ dhammānaṃ āsevanā bhāvanā  bahulīkammaṃ, idaṃ vuccati bhāvanābalaṃ. sattabojjhaṅgā bhāvanābala''nti.</p>
              <p>[03] ^b^satibala^eb^nti assatiyā akampanavasena satiyeva.  ^b^samādhibala^eb^nti uddhacce akampanavasena samādhiyeva.  ^b^samatho^eb^ ^a^P3.0983^ea^ samādhi. ^b^vipassanā^eb^ paññā. samathova taṃ  ākāraṃ gahetvā puna pavattetabbassa samathassa nimittavasena  ^b^samathanimittaṃ paggāhanimittepi^eb^ eseva nayo. ^b^paggāho^eb^  vīriyaṃ. ^b^avikkhepo^eb^ ekaggatā. imehi pana sati ca  sampajaññañca paṭisaṅkhānabalañca bhāvanābalañca satibalañca  samādhibalañca samatho ca vippassanā ca samathanimittañca  paggāhanimittañca paggāho ca avikkhepo cāti chahi dukehi parato  sīladiṭṭhisampadādukena ca lokiyalokuttaramissakā dhammā kathitā.</p>
              <p>[03] ^b^sīlavipattī^eb^ti ``tattha katamā sīlavipatti? kāyiko  vītikkamo...pe0... sabbampi dussīlyaṃ sīlavipattī''ti evaṃ vutto  sīlavināsako asaṃvaro. ^b^diṭṭhivipattī^eb^ti ``tattha katamā  diṭṭhivipatti? natthi dinnaṃ natthi yiṭṭha''nti evaṃ āgatā  sammādiṭṭhivināsikā micchādiṭṭhi.</p>
              <p>[03] ^b^sīlasampadā^eb^ti ``tattha katamā sīlasampadā? kāyiko  avītikkamo''ti evaṃ pubbe vuttasoraccameva sīlassa sampādanato  paripūraṇato ``sīlasampadā''ti vuttaṃ. ettha ca ``sabbopi  sīlasaṃvaro sīlasampadā''ti idaṃ mānasikapariyādānatthaṃ vuttaṃ.  ^b^diṭṭhisampadā^eb^ti ``tattha katamā diṭṭhisampadā? atthi dinnaṃ  atthi yiṭṭhaṃ...pe0... sacchikatvā pavedentīti yā evarūpā paññā  pajānanā''ti evaṃ āgataṃ diṭṭhipāripūribhūtaṃ ñāṇaṃ.</p>
              <p>[03] ^b^sīlavisuddhī^eb^ti visuddhiṃ pāpetuṃ samatthaṃ sīlaṃ.  abhidhamme panāyaṃ ``tattha katamā sīlavisuddhi? kāyiko  avītikkamo vācasiko avītikkamo kāyikavācasiko avītikkamo,  ayaṃ vuccati sīlavisuddhī''ti evaṃ vibhattā. ^b^diṭṭhivisuddhī^eb^ti  visuddhiṃ pāpetuṃ samatthaṃ dassanaṃ. abhidhamme panāyaṃ ``tattha katamā  diṭṭhivisuddhi? kammassakatañāṇaṃ saccānulomikañāṇaṃ  maggasamaṅgissañāṇaṃ phalasamaṅgissañāṇa''nti evaṃ vuttā. ettha ca  tividhaṃ duccaritaṃ attanā ^a^M3.0166^ea^ katampi parena katampi sakaṃ nāma na hoti  atthabhañjanato. sucaritaṃ sakaṃ nāma atthajananatoti evaṃ jānanaṃ  kammassakatañāṇaṃ ^a^P3.0984^ea^ nāma. tasmiṃ ṭhatvā bahuṃ vaṭṭagāmikammaṃ āyūhitvā  ^a^V3.0151^ea^ sukhato sukheneva arahattaṃ pattā gaṇanapathaṃ vītivattā.  ^b^vipassanāñāṇaṃ^eb^ pana vacīsaccañca anulometi, paramatthasaccañca na  vilometīti saccānulomikaṃ ñāṇanti vuttaṃ.</p>
              <p>[03] ``diṭṭhivisuddhi kho pana yathādiṭṭhissa ca padhāna''nti ettha  ^b^diṭṭhivisuddhī^eb^ti ñāṇadassanaṃ kathitaṃ. ^b^yathādiṭṭhissa ca  padhāna^eb^nti taṃsampayuttameva vīriyaṃ. api ca purimapadena  catumaggañāṇaṃ. pacchimapadena taṃsampayuttaṃ vīriyaṃ. ^b^abhidhamme^eb^  pana ``diṭṭhivisuddhi kho panāti yā paññā pajānanā amoho  dhammavicayo sammādiṭṭhi. yathādiṭṭhissa ca padhānanti yo cetasiko  vīriyārambho sammāvāyāmo''ti evaṃ ayaṃ duko vibhatto.</p>
              <p>[03] ``saṃvego ca saṃvejanīyesu ṭhānesū''ti ettha ^b^``saṃvego^eb^ti  jātibhayaṃ jarābhayaṃ byādhibhayaṃ maraṇabhaya''nti evaṃ jātiādīni  bhayato dassanañāṇaṃ. saṃvejanīyaṃ ṭhānanti jātijarābyādhimaraṇaṃ.  etāni hi cattāri jāti dukkhā, jarā dukkhā, byādhi dukkho,  maraṇaṃ dukkhanti evaṃ saṃveguppattikāraṇattā ^b^saṃvejanīyaṃ ṭhāna^eb^nti  vuttāni. ^b^saṃviggassa ca yoniso padhāna^eb^nti evaṃ saṃvegajātassa  upāyapadhānaṃ. ``idha bhikkhu anuppannānaṃ pāpakānaṃ akusalānaṃ  dhammānaṃ anuppādāya chandaṃ janetī''ti evaṃ āgatavīriyassetaṃ  adhivacanaṃ.</p>
              <p>[03] ^b^asantuṭṭhitā ca kusalesu dhammesū^eb^ti yā kusalānaṃ dhammānaṃ  bhāvanāya asantuṭṭhassa bhiyyokamyatā, tāya hi samaṅgībhūto puggalo  sīlaṃ pūretvā jhānaṃ uppādeti. jhānaṃ labhitvā vipassanaṃ ārabhati.  āraddhavipassako arahattaṃ agahetvā antarā vosānaṃ nāpajjati.  ^b^appaṭivānitā ca padhānasmi^eb^nti ``kusalānaṃ dhammānaṃ bhāvanāya  sakkaccakiriyatā sātaccakiriyatā aṭṭhitakiriyatā anolīnavuttitā  anikkhittachandatā anikkhittadhuratā āsevanā bhāvanā  bahulīkamma''nti evaṃ vuttā rattindivaṃ cha koṭṭhāse katvā  jāgariyānuyogavasena āraddhe padhānasmiṃ arahattaṃ apatvā anivattanatā.</p>
              <p>[03] ^b^vijjā^eb^ti ^a^M3.0167^ea^ tisso vijjā. ^b^vimuttī^eb^ti dve  vimuttiyo, cittassa ca adhimutti, nibbānañca. ettha ca aṭṭha  samāpattiyo nīvaraṇādīhi suṭṭhu muttattā adhimutti ^a^P3.0985^ea^ nāma. nibbānaṃ  sabbasaṅkhatato muttattā vimuttīti veditabbaṃ.</p>
              <p>[03] ^b^khaye ñāṇa^eb^nti kilesakkhayakare ariyamagge ñāṇaṃ.  ^b^anuppāde ñāṇa^eb^nti paṭisandhivasena anuppādabhūte  taṃtaṃmaggavajjhakilesānaṃ vā anuppādapariyosāne uppanne ariyaphale  ñāṇaṃ. tenevāha ^a^V3.0152^ea^ ``khaye ñāṇanti maggasamaṅgissa ñāṇaṃ. anuppāde  ñāṇanti phalasamaṅgissa ñāṇa''nti. ^b^ime kho, āvuso^eb^tiādi  ekake vuttanayeneva yojetabbaṃ. iti pañcatiṃsāya dukānaṃ vasena thero  sāmaggirasaṃ dassesīti. </p>
              <p>[06] dukavaṇṇanā niṭṭhitā. </p>
            </h4>
          </h3>
          <h3>
            <h3n> tikavaṇṇanā </h3n>
            <h4>
              <h4n> </h4n>
              <p>[03] 305^b^.^eb^ iti dukavasena sāmaggirasaṃ dassetvā idāni  tikavasena dassetuṃ puna ārabhi. tattha lubbhatīti ^b^lobho.^eb^  akusalañca taṃ mūlañca, akusalānaṃ vā mūlanti ^b^akusalamūlaṃ.^eb^  dussatīti ^b^doso.^eb^ muyhatīti ^b^moho.^eb^ tesaṃ  paṭipakkhanayena alobhādayo veditabbā.</p>
              <p>[03] duṭṭhu caritāni, virūpāni vā caritānīti ^b^duccaritāni. ^eb^ kāyena duccaritaṃ, kāyato vā pavattaṃ duccaritanti  ^b^kāyaduccaritaṃ.^eb^ sesesupi eseva nayo. suṭṭhu caritāni,  sundarāni vā caritānīti ^b^sucaritāni.^eb^ dvepi cete tikā  paṇṇattiyā vā kammapathehi vā kathetabbā. paññattiyā tāva kāyadvāre  paññattasikkhāpadassa vītikkamo ^b^kāyaduccaritaṃ.^eb^ avītikkamo  ^b^kāyasucaritaṃ.^eb^ vacīdvāre paññattasikkhāpadassa vītikkamo  ^b^vacīduccaritaṃ,^eb^ avītikkamo ^b^vacīsucaritaṃ.^eb^ ubhayattha  paññattassa sikkhāpadassa vītikkamova ^b^manoduccaritaṃ,^eb^  avītikkamo ^b^manosucaritaṃ.^eb^ ayaṃ paṇṇattikathā.  pāṇātipātādayo pana tisso cetanā kāyadvārepi vacīdvārepi uppannā  ^b^kāyaduccaritaṃ.^eb^ catasso musāvādādicetanā ^b^vacīduccaritaṃ. ^eb^ abhijjhā byāpādo micchādiṭṭhīti tayo cetanāsampayuttadhammā  ^b^manoduccaritaṃ.^eb^ pāṇātipātādīhi viramantassa uppannā tisso  ^a^M3.0168^ea^ cetanāpi viratiyopi kāyasucaritaṃ. musāvādādīhi viramantassa  catasso cetanāpi viratiyopi vacīsucaritaṃ. anabhijjhā abyāpādo  sammādiṭṭhīti tayo cetanāsampayuttadhammā ^a^P3.0986^ea^ manosucaritanti ayaṃ  kammapathakathā.</p>
              <p>[03] kāmapaṭisaṃyutto vitakko ^b^kāmavitakko.^eb^  byāpādapaṭisaṃyutto vitakko ^b^byāpādavitakko.^eb^ vihiṃsāpaṭisaṃyutto  vitakko ^b^vihiṃsāvitakko.^eb^ tesu dve sattesupi saṅkhāresupi  uppajjanti. kāmavitakko hi piye manāpe satte vā saṅkhāre vā  vitakkentassa uppajjati. byāpādavitakko ^a^V3.0153^ea^ appiye amanāpe satte vā  saṅkhāre vā kujjhitvā olokanakālato paṭṭhāya yāva vināsanā  uppajjati. vihiṃsāvitakko saṅkhāresu nuppajjati. saṅkhāro hi  dukkhāpetabbo nāma natthi. ime sattā haññantu vā ucchijjantu vā  vinassantu vā mā vā ahesunti cintanakāle pana sattesu uppajjati.</p>
              <p>[03] nekkhammapaṭisaṃyutto vitakko ^b^nekkhammavitakko.^eb^ so  asubhapubbabhāge kāmāvacaro hoti. asubhajjhāne rūpāvacaro. taṃ  jhānaṃ pādakaṃ katvā uppannamaggaphalakāle lokuttaro.  abyāpādapaṭisaṃyutto vitakko ^b^abyāpādavitakko.^eb^ so  mettāpubbabhāge kāmāvacaro hoti. mettājhāne rūpāvacaro. taṃ jhānaṃ  pādakaṃ katvā uppannamaggaphalakāle lokuttaro. avihiṃsāpaṭisaṃyutto  vitakko ^b^avihiṃsāvitakko.^eb^ so karuṇāpubbabhāge kāmāvacaro.  karuṇājhāne rūpāvacaro. taṃ jhānaṃ pādakaṃ katvā uppannamaggaphalakāle  lokuttaro. yadā alobho sīsaṃ hoti, tadā itare dve tadanvāyikā  bhavanti. yadā mettā sīsaṃ hoti, tadā itare dve tadanvāyikā  bhavanti. yadā karuṇā sīsaṃ hoti, tadā itare dve tadanvāyikā  bhavantīti. kāmasaṅkappādayo vuttanayeneva veditabbā. desanāmattameva  hetaṃ. atthato pana kāmavitakkādīnañca kāmasaṅkappādīnañca  nānākaraṇaṃ natthi.</p>
              <p>[03] kāmapaṭisaṃyuttā saññā ^b^kāmasaññā.^eb^ byāpādapaṭisaṃyuttā  saññā ^b^byāpādasaññā.^eb^ vihiṃsāpaṭisaṃyuttā saññā  ^b^vihiṃsāsaññā.^eb^ tāsampi kāmavitakkādīnaṃ ^a^M3.0169^ea^ viya uppajjanākāro  veditabbo. taṃsampayuttāyeva hi etā. ^b^nekkhammasaññādayo^eb^pi  nekkhammavitakkādisampayuttāyeva. tasmā tāsampi tatheva  kāmāvacarādibhāvo veditabbo.</p>
              <p>[03] kāmadhātuādīsu ``kāmapaṭisaṃyutto takko vitakko  micchāsaṅkappo. ayaṃ vuccati kāmadhātu. sabbepi akusalā ^a^P3.0987^ea^ dhammā  kāmadhātū''ti ayaṃ ^b^kāmadhātu.^eb^ ``byāpādapaṭisaṃyutto takko  vitakko micchāsaṅkappo. ayaṃ vuccati byāpādadhātu. dasasu  āghātavatthūsu cittassa āghāto paṭighāto anattamanatā cittassā''ti  ayaṃ ^b^byāpādadhātu.^eb^ ``vihiṃsā paṭisaṃyutto takko vitakko  micchāsaṅkappo. ayaṃ vuccati vihiṃsādhātu. idhekacco pāṇinā vā  leḍḍunā vā daṇḍena vā satthena vā rajjuyā vā aññataraññatarena vā  satte viheṭhetī''ti ayaṃ ^b^vihiṃsādhātu.^eb^ tattha dve kathā  sabbasaṅgāhikā ca asambhinnā ca. tattha kāmadhātuyā gahitāya itarā  dve gahitāva honti, tato pana nīharitvā ayaṃ byāpādadhātu ayaṃ  vihiṃsādhātūti dassetīti ayaṃ sabbasaṅgāhikakathā nāma. kāmadhātuṃ  kathento pana bhagavā byāpādadhātuṃ byāpādadhātuṭṭhāne ^a^V3.0154^ea^, vihiṃsādhātuṃ  vihiṃsādhātuṭṭhāne ṭhapetvā avasesaṃ kāmadhātu nāmāti kathesīti ayaṃ  asambhinnakathā nāma.</p>
              <p>[03] nekkhammadhātuādīsu ``nekkhammapaṭisaṃyutto takko vitakko  sammāsaṅkappo. ayaṃ vuccati nekkhammadhātu. sabbepi kusalā dhammā  nekkhammadhātū''ti ayaṃ ^b^nekkhammadhātu.^eb^ ``abyāpādapaṭisaṃyutto  takko...pe0... ayaṃ vuccati abyāpādadhātu. yā sattesu  metti...pe0... mettācetovimuttī''ti ayaṃ ^b^abyāpādadhātu.^eb^  ``avihiṃsāpaṭisaṃyutto takko...pe0... ayaṃ vuccati avihiṃsādhātu.  yā sattesu karuṇā...pe0... karuṇācetovimuttī''ti ayaṃ  ^b^avihiṃsādhātu.^eb^ idhāpi vuttanayeneva dve kathā veditabbā.</p>
              <p>[03] ^b^aparāpi tisso dhātuyo^eb^ti aññāpi suññataṭṭhena tisso  dhātuyo. tāsu ``tattha katamā kāmadhātu? heṭṭhato avīcinirayaṃ  pariyantaṃ karitvā''ti evaṃ vitthārito kāmabhavo ^b^kāmadhātu^eb^ nāma.  ``heṭṭhato brahmalokaṃ pariyantaṃ karitvā ākāsānañcāyatanupage deve  pariyantaṃ karitvā''ti evaṃ vitthāritā pana rūpārūpabhavā itarā dve  dhātuyo. dhātuyā āgataṭṭhānamhi hi bhavena paricchinditabbā.  bhavassa āgataṭṭhāne dhātuyā paricchinditabbā. idha bhavena paricchedo  kathito. rūpadhātuādīsu ^a^M3.0170^ea^ rūpārūpadhātuyo rūpārūpabhavāyeva.  nirodhadhātuyā nibbānaṃ kathitaṃ.</p>
              <p>[03] ^b^hīnā^eb^dīsu hīnā dhātūti dvādasa akusalacittuppādā.  avasesā tebhūmakadhammā ^a^P3.0988^ea^ ^b^majjhimadhātu.^eb^ nava lokuttaradhammā  ^b^paṇītadhātu.^eb^</p>
              <p>[03] ^b^kāmataṇhā^eb^ti pañcakāmaguṇiko rāgo. rūpārūpabhavesu  pana rāgo jhānanikantisassatadiṭṭhisahagato rāgo bhavavasena patthanā  ^b^bhavataṇhā.^eb^ ucchedadiṭṭhisahagato rāgo ^b^vibhavataṇhā.^eb^  apica ṭhapetvā pacchimaṃ taṇhādvayaṃ sesataṇhā kāmataṇhā nāma. yathāha  ``tattha katamā bhavataṇhā? bhavadiṭṭhisahagato rāgo sārāgo cittassa  sārāgo. ayaṃ vuccati bhavataṇhā. tattha katamā vibhavataṇhā?  ucchedadiṭṭhisahagato rāgo sārāgo cittassa sārāgo, ayaṃ vuccati  vibhavataṇhā. avasesā taṇhā kāmataṇhā''ti. puna kāmataṇhādīsu  pañcakāmaguṇiko rāgo kāmataṇhā. rūpārūpabhavesu chandarāgo itarā  dve taṇhā. abhidhamme panetā ``kāmadhātupaṭisaṃyutto...pe0...  arūpadhātupaṭisaṃyutto''ti evaṃ vitthāritā. iminā vārena kiṃ  dasseti? sabbepi tebhūmakā dhammā rajanīyaṭṭhena taṇhāvatthukāti  sabbataṇhā kāmataṇhāya pariyādiyitvā tato nīharitvā itarā dve  taṇhā dasseti. rūpataṇhādīsu rūpabhave ^a^V3.0155^ea^ chandarāgo ^b^rūpataṇhā.^eb^  arūpabhave chandarāgo ^b^arūpataṇhā.^eb^ ucchedadiṭṭhisahagato rāgo  ^b^nirodhataṇhā.^eb^</p>
              <p>[03] saṃyojanattike vaṭṭasmiṃ saṃyojayanti bandhantīti  ^b^saṃyojanāni.^eb^ sati rūpādibhede kāye diṭṭhi, vijjamānā vā  kāye diṭṭhīti ^b^sakkāyadiṭṭhi.^eb^ vicinanto etāya kicchati, na  sakkoti sanniṭṭhānaṃ kātunti ^b^vicikicchā.^eb^ sīlañca vatañca  parāmasatīti ^b^sīlabbataparāmāso.^eb^ atthato pana ``rūpaṃ attato  samanupassatī''tiādinā nayena āgatā vīsativatthukā diṭṭhi  ^b^sakkāyadiṭṭhi^eb^ nāma. ``satthari kaṅkhatī''tiādinā nayena  āgatā aṭṭhavatthukā vimati ^b^vicikicchā^eb^ nāma. ``idhekacco  sīlena suddhi vatena suddhi sīlabbatena suddhīti sīlaṃ parāmasati,  vataṃ parāmasati, sīlabbataṃ parāmasati. yā evarūpā diṭṭhi  diṭṭhigata''ntiādinā nayena āgato vipariyesaggāho  ^b^sīlabbataparāmāso^eb^ nāma.</p>
              <p>[03] ^b^tayo^eb^ ^a^M3.0171^ea^ ^b^āsavā^eb^ti ettha cirapārivāsiyaṭṭhena vā āsavanaṭṭhena  vā ^b^āsavā.^eb^ tattha ``purimā, bhikkhave, koṭi na paññāyati  avijjāya, ito pubbe avijjā nāhosi, atha pacchā samabhavī''ti,  ``purimā ^a^P3.0989^ea^, bhikkhave, koṭi na paññāyati bhavataṇhāya bhavadiṭṭhiyā,  ito pubbe bhavadiṭṭhi nāhosi, atha pacchā samabhavī''ti evaṃ tāva  cirapārivāsiyaṭṭhena āsavā veditabbā. cakkhuto rūpe savati  āsavati sandati pavattati. sotato sadde. ghānato gandhe.  jivhāto rase. kāyato phoṭṭhabbe. manato dhamme savati āsavati  sandati pavattatīti evaṃ āsavanaṭṭhena āsavāti veditabbā.</p>
              <p>[03] pāḷiyaṃ pana katthaci dve āsavā āgatā ``diṭṭhadhammikā ca  āsavā samparāyikā ca āsavā''ti, katthaci ``tayome, bhikkhave,  āsavā. kāmāsavo bhavāsavo avijjāsavo''ti tayo. abhidhamme  teyeva diṭṭhāsavena saddhiṃ cattāro. nibbedhikapariyāye ``atthi,  bhikkhave, āsavā nirayagāminiyā, atthi āsavā  tiracchānayonigāminiyā, atthi āsavā pettivisayagāminiyā,  atthi āsavā manussalokagāminiyā atthi āsavā  devalokagāminiyā''ti evaṃ pañca. chakkanipāte āhuneyyasutte  ``atthi, bhikkhave, āsavā saṃvarā pahātabbā, atthi āsavā  paṭisevanā pahātabbā, atthi āsavā parivajjanā pahātabbā, atthi  āsavā adhivāsanā pahātabbā, atthi āsavā vinodanā pahātabbā,  atthi āsavā bhāvanā pahātabbā''ti evaṃ cha. sabbāsavapariyāye  teyeva dassanāpahātabbehi saddhiṃ satta. imasmiṃ pana saṅgītisutte  tayo. tattha ``yo kāmesu kāmacchando''ti evaṃ vutto  pañcakāmaguṇiko ^a^V3.0156^ea^ rāgo ^b^kāmāsavo^eb^ nāma. ``yo bhavesu  bhavacchando''ti evaṃ vutto sassatadiṭṭhisahagato rāgo, bhavavasena vā  patthanā ^b^bhavāsavo^eb^ nāma. ``dukkhe aññāṇa''ntiādinā nayena  āgatā avijjā ^b^avijjāsavo^eb^ nāmāti. kāmabhavādayo  kāmadhātuādivasena vuttāyeva.</p>
              <p>[03] kāmesanādīsu ``tattha katamā kāmesanā? yo kāmesu  kāmacchando kāmajjhosānaṃ, ayaṃ vuccati kāmesanā''ti evaṃ vutto  kāmagavesanarāgo ^b^kāmesanā^eb^ nāma. ``tattha katamā bhavesanā?  yo bhavesu ^a^M3.0172^ea^ bhavacchando bhavajjhosānaṃ, ayaṃ vuccati bhavesanā''ti evaṃ  vutto bhavagavesanarāgo ^b^bhavesanā^eb^ nāma. ``tattha katamā  brahmacariyesanā? sassato lokoti vā...pe0... neva hoti na  nahoti tathāgato parammaraṇāti vā, yā evarūpā diṭṭhi diṭṭhigataṃ  vipariyesaggāho ^a^P3.0990^ea^, ayaṃ vuccati brahmacariyesanā''ti evaṃ vuttā  diṭṭhigatikasammatassa brahmacariyassa gavesanadiṭṭhi ^b^brahmacariyesanā^eb^  nāma. na kevalañca bhavarāgadiṭṭhiyova, tadekaṭṭhaṃ kammampi esanāyeva.  vuttañhetaṃ ``tattha katamā kāmesanā? kāmarāgo tadekaṭṭhaṃ akusalaṃ  kāyakammaṃ vacīkammaṃ manokammaṃ, ayaṃ vuccati kāmesanā. tattha  katamā bhavesanā? bhavarāgo tadekaṭṭhaṃ akusalaṃ kāyakammaṃ vacīkammaṃ  manokammaṃ, ayaṃ vuccati bhavesanā. tattha katamā brahmacariyesanā?  antaggāhikā diṭṭhi tadekaṭṭhaṃ akusalaṃ kāyakammaṃ vacīkammaṃ manokammaṃ,  ayaṃ vuccati brahmacariyesanā''ti.</p>
              <p>[03] vidhāsu ``kathaṃvidhaṃ sīlavantaṃ vadanti, kathaṃvidhaṃ paññavantaṃ  vadantī''tiādīsu (saṃ0 ni0  1.95) ākārasaṇṭhānaṃ vidhā nāma.  ``ekavidhena ñāṇavatthu duvidhena ñāṇavatthū''tiādīsu (vibha0  751) koṭṭhāso. ``seyyohamasmīti vidhā''tiādīsu (vibha0  920) māno vidhā nāma. idha so adhippeto. māno hi  seyyādivasena vidahanato ^b^vidhā^eb^ti vuccati.  ^b^seyyohamasmī^eb^ti iminā seyyasadisahīnānaṃ vasena tayo mānā  vuttā. sadisahīnesupi eseva nayo.</p>
              <p>[03] ayañhi ^b^māno^eb^ nāma seyyassa tividho, sadisassa  tividho, hīnassa tividhoti ^b^navavidho^eb^ hoti. tattha  ``seyyassa seyyohamasmī''ti māno rājūnañceva pabbajitānañca  uppajjati.</p>
              <p>[03] rājā hi raṭṭhena vā dhanavāhanehi vā ``ko mayā sadiso  atthī''ti etaṃ mānaṃ karoti ^a^V3.0157^ea^. pabbajitopi sīladhutaṅgādīhi ``ko  mayā sadiso atthī''ti etaṃ mānaṃ karoti. ``seyyassa  sadisohamasmī''ti mānopi etesaṃyeva uppajjati. rājā hi raṭṭhena  vā dhanavāhanehi vā aññarājūhi saddhiṃ mayhaṃ kiṃ nānākaraṇanti etaṃ  mānaṃ karoti. pabbajitopi sīladhutaṅgādīhipi aññena bhikkhunā  mayhaṃ kiṃ nānākaraṇanti etaṃ mānaṃ karoti. ``seyyassa  hīnohamasmī''ti mānopi etesaṃyeva uppajjati. yassa ^a^M3.0173^ea^ hi rañño raṭṭhaṃ  vā dhanavāhanādīni vā nātisampannāni honti, so mayhaṃ rājāti  vohāramukhamattameva, kiṃ rājā nāma ahanti etaṃ mānaṃ karoti.  pabbajitopi appalābhasakkāro ahaṃ dhammakathiko bahussuto mahātheroti  kathāmattakameva, kiṃ dhammakathiko nāmāhaṃ kiṃ bahussuto kiṃ mahāthero  yassa me lābhasakkāro natthīti ^a^P3.0991^ea^ etaṃ mānaṃ karoti.</p>
              <p>[03] ``sadisassa seyyohamasmī''ti mānādayo amaccādīnaṃ  uppajjanti. amacco vā hi raṭṭhiyo vā bhogayānavāhanādīhi ko  mayā sadiso añño rājapuriso atthīti vā mayhaṃ aññehi saddhiṃ  kiṃ nānākaraṇanti vā amaccoti nāmameva mayhaṃ, ghāsacchādanamattampi  me natthi, kiṃ amacco nāmāhanti vā ete māne karoti.</p>
              <p>[03] ``hīnassa seyyohamasmī''ti mānādayo dāsādīnaṃ uppajjanti.  dāso hi mātito vā pitito vā ko mayā sadiso añño dāso  nāma atthi, aññe jīvituṃ asakkontā kucchihetu dāsā jātā, ahaṃ  pana paveṇīāgatattā seyyoti vā paveṇīāgatabhāvena  ubhatosuddhikadāsattena asukadāsena nāma saddhiṃ kiṃ mayhaṃ  nānākaraṇanti vā kucchivasenāhaṃ dāsabya upagato, mātāpitukoṭiyā  pana me dāsaṭṭhānaṃ natthi, kiṃ dāso nāma ahanti vā ete māne  karoti. yathā ca dāso, evaṃ pukkusacaṇḍālādayopi ete māne  karontiyeva.</p>
              <p>[03] ettha ca seyyassa seyyohamasmīti, ca sadisassa  sadisohamasmīti ca hīnassa hīnohamasmīti ca ime tayo mānā  yāthāvamānā nāma arahattamaggavajjhā. sesā cha mānā ayāthāvamānā  nāma paṭhamamaggavajjhā.</p>
              <p>[03] ^b^tayo addhā^eb^ti tayo kālā. ^b^atīto  addhā^eb^tiādīsu dvepariyāyā suttantapariyāyo ca abhidhammapariyāyo  ca. suttantapariyāyena paṭisandhito pubbe ^b^atīto addhā^eb^ nāma.  cutito pacchā ^b^anāgato addhā^eb^ nāma. saha cutipaṭisandhīhi  tadantaraṃ ^b^paccuppanno addhā^eb^ nāma. abhidhammapariyāyena tīsu  khaṇesu bhaṅgato uddhaṃ ^b^atīto addhā^eb^ nāma. uppādato pubbe  ^b^anāgato^eb^ ^a^V3.0158^ea^ ^b^addhā^eb^ nāma. khaṇattaye ^b^paccuppanno addhā^eb^ nāma.  atītādibhedo ca nāma ayaṃ dhammānaṃ hoti, na kālassa.  atītādibhede ^a^M3.0174^ea^ pana dhamme upādāya idha paramatthato avijjamānopi  kālo teneva vohārena vuttoti veditabbo.</p>
              <p>[03] ^b^tayo antā^eb^ti tayo koṭṭhāsā. ``kāyabandhanassa anto  jīratī''tiādīsu (cūḷava0 278) hi antoyeva anto.  ``esevanto dukkhassā''tiādīsu (saṃ0 ni0  2.51) parabhāgo  anto. ``antamidaṃ, bhikkhave, jīvikāna''nti (saṃ0 ni0   3.80) ettha lāmakabhāvo anto. ``sakkāyo kho, āvuso,  paṭhamo anto''tiādīsu (a0 ni0  6.61) koṭṭhāso anto.  idha koṭṭhāso adhippeto. ^b^sakkāyo^eb^ti pañcupādānakkhandhā.  ^b^sakkāyasamudayo^eb^ti ^a^P3.0992^ea^ tesaṃ nibbattikā purimataṇhā.  ^b^sakkāyanirodho^eb^ti ubhinnaṃ appavattibhūtaṃ nibbānaṃ. maggo pana  nirodhādhigamassa upāyattā nirodhe gahite gahitovāti veditabbo.</p>
              <p>[03] ^b^dukkhadukkhatā^eb^ti dukkhabhūtā dukkhatā. dukkhavedanāyetaṃ  nāmaṃ. ^b^saṅkhāradukkhatā^eb^ti saṅkhārabhāvena dukkhatā.  adukkhamasukhāvedanāyetaṃ nāmaṃ. sā hi saṅkhatattā  uppādajarābhaṅgapīḷitā, tasmā aññadukkhasabhāvavirahato  saṅkhāradukkhatāti vuttā. ^b^vipariṇāmadukkhatā^eb^ti vipariṇāme  dukkhatā. sukhavedanāyetaṃ nāmaṃ. sukhassa hi vipariṇāme dukkhaṃ  uppajjati, tasmā sukhaṃ vipariṇāmadukkhatāti vuttaṃ. apica ṭhapetvā  dukkhavedanaṃ sukhavedanañca sabbepi tebhūmakā dhammā ``sabbe saṅkhārā  dukkhā''ti vacanato saṅkhāradukkhatāti veditabbā.</p>
              <p>[03] ^b^micchattaniyato^eb^ti micchāsabhāvo hutvā niyato.  niyatamicchādiṭṭhiyā saddhiṃ ānantariyakammassetaṃ nāmaṃ. sammāsabhāve  niyato ^b^sammattaniyato.^eb^ catunnaṃ ariyamaggānametaṃ nāmaṃ. na  niyatoti ^b^aniyato.^eb^ avasesānaṃ dhammānametaṃ nāmaṃ.</p>
              <p>[03] tayo tamāti ``tamandhakāro sammoho avijjogho  mahābhayo''ti vacanato avijjā tamo nāma. idha pana avijjāsīsena  vicikicchā vuttā. ^b^ārabbhā^eb^ti āgamma. ^b^kaṅkhatī^eb^ti  kaṅkhaṃ uppādeti. ^b^vicikicchatī^eb^ti vicinanto kicchaṃ  āpajjati, sanniṭṭhātuṃ na sakkoti. ^b^nādhimucchatī^eb^ti tattha  adhimucchituṃ na sakkoti. ^b^na sampasīdatī^eb^ti taṃ ārabbha pasādaṃ  āropetuṃ na sakkoti.</p>
              <p>[03] ^b^arakkheyyānī^eb^ti ^a^V3.0159^ea^ ^a^M3.0175^ea^ na rakkhitabbāni. tīsu dvāresu  paccekaṃ rakkhaṇakiccaṃ natthi, sabbāni satiyā eva rakkhitānīti  dīpeti. ^b^natthi tathāgatassā^eb^ti. ``idaṃ nāma me sahasā  uppannaṃ kāyaduccaritaṃ, imāhaṃ yathā me paro na jānāti ^a^P3.0993^ea^, tathā  rakkhāmi, paṭicchādemī''ti evaṃ rakkhitabbaṃ natthi tathāgatassa  kāyaduccaritaṃ. sesesupi eseva nayo. kiṃ pana sesakhīṇāsavānaṃ  kāyasamācārādayo aparisuddhāti? no aparisuddhā. na pana  tathāgatassa viya parisuddhā. appassutakhīṇāsavo hi kiñcāpi  lokavajjaṃ nāpajjati, paṇṇattiyaṃ pana akovidattā vihārakāraṃ kuṭikāraṃ  sahagāraṃ sahaseyyanti evarūpā kāyadvāre āpattiyo āpajjati.  sañcarittaṃ padasodhammaṃ uttarichappañcavācaṃ bhūtārocananti evarūpā  vacīdvāre āpattiyo āpajjati. upanikkhittasādiyanavasena manodvāre  rūpiyappaṭiggāhaṇāpattiṃ āpajjati, dhammasenāpatisadisassāpi hi  khīṇāsavassa manodvāre saupārambhavasena manoduccaritaṃ uppajjati eva.</p>
              <p>[03] cātumavatthusmiñhi pañcahi bhikkhusatehi saddhiṃ  sāriputtamoggallānānaṃ paṇāmitakāle tesaṃ atthāya cātumeyyakehi  sakyehi bhagavati khamāpite thero bhagavatā ``kinti te sāriputta  ahosi mayā bhikkhusaṅghe paṇāmite''ti puṭṭho ahaṃ parisāya  abyattabhāvena satthārā paṇāmito. ito dāni paṭṭhāya paraṃ na  ovadissāmīti cittaṃ uppādetvā āha ``evaṃ kho me, bhante, ahosi  bhagavatā bhikkhusaṅgho paṇāmito, appossukko dāni bhagavā  diṭṭhadhammasukhavihāraṃ anuyutto viharissati, mayampi dāni appossukkā  diṭṭhadhammasukhavihāraṃ anuyuttā viharissāmā''ti.</p>
              <p>[03] athassa tasmiṃ manoduccarite upārambhaṃ āropento satthā āha  -- ``āgamehi tvaṃ, sāriputta na kho te, sāriputta, punapi evarūpaṃ  cittaṃ uppādetabba''nti. evaṃ paraṃ na ovadissāmi  nānusāsissāmīti vitakkitamattampi therassa manoduccaritaṃ nāma jātaṃ.  bhagavato pana ettakaṃ nāma natthi, anacchariyañcetaṃ. sabbaññutaṃ  pattassa duccaritaṃ na bhaveyya. bodhisattabhūmiyaṃ ṭhitassa chabbassāni  padhānaṃ anuyuñjantassāpi panassa nāhosi. udaracchaviyā piṭṭhikaṇṭakaṃ  allīnāya ``kālaṅkato samaṇo gotamo''ti devatānaṃ vimatiyā  uppajjamānāyapi ``siddhattha kasmā kilamasi? sakkā bhoge  ^a^M3.0176^ea^ ca  bhuñjituṃ puññāni ca kātu''nti mārena pāpimatā vuccamānassa ``bhoge  bhuñjissāmī''ti vitakkamattampi nuppajjati. atha naṃ māro  bodhisattakāle chabbassāni buddhakāle ekaṃ vassaṃ ^a^P3.0994^ea^ anubandhitvā kiñci  vajjaṃ apassitvā idaṃ vatvā pakkāmi -- </p>
              <p>[21] ``sattavassāni ^a^V3.0160^ea^ bhagavantaṃ, anubandhiṃ padāpadaṃ. </p>
              <p>[22] otāraṃ nādhigacchissaṃ, sambuddhassa satīmato''ti..  (su0 ni0 448).</p>
              <p>[03] apica aṭṭhārasannaṃ buddhadhammānaṃ vasenāpi bhagavato duccaritābhāvo  veditabbo. ^b^aṭṭhārasa buddhadhammā^eb^ nāma natthi tathāgatassa  kāyaduccaritaṃ, natthi vacīduccaritaṃ, natthi manoduccaritaṃ, atīte  buddhassa appaṭihatañāṇaṃ, anāgate, paccuppanne buddhassa appaṭihatañāṇaṃ,  sabbaṃ kāyakammaṃ buddhassa bhagavato ñāṇānuparivatti, sabbaṃ vacīkammaṃ,  sabbaṃ manokammaṃ buddhassa bhagavato ñāṇānuparivatti, natthi chandassa  hāni, natthi vīriyassa hāni, natthi satiyā hāni, natthi davā,  natthi ravā, natthi calitaṃ natthi sahasā, natthi abyāvaṭo mano,  natthi akusalacittanti.</p>
              <p>[03] ^b^kiñcanā^eb^ti palibodhā. ^b^rāgo kiñcana^eb^nti rāgo  uppajjamāno satte bandhati palibundhati tasmā kiñcananti vuccati.  itaresupi dvīsu eseva nayo.</p>
              <p>[03] ^b^aggī^eb^ti anudahanaṭṭhena ^b^aggi. rāgaggī^eb^ti rāgo  uppajjamāno satte anudahati jhāpeti, tasmā aggīti vuccati.  itaresupi eseva nayo. tattha vatthūni ekā daharabhikkhunī  cittalapabbatavihāre uposathāgāraṃ gantvā dvārapālarūpakaṃ olokayamānā  ṭhitā. athassā anto rāgo uppanno. sā teneva jhāyitvā  kālamakāsi. bhikkhuniyo gacchamānā ``ayaṃ daharā ṭhitā,  pakkosatha, na''nti āhaṃsu. ekā gantvā kasmā ṭhitāsīti hatthe  gaṇhi. gahitamattā parivattitvā papatā. idaṃ tāva rāgassa  anudahanatāya vatthu. dosassa pana anudahanatāya ^b^manopadosikā^eb^  devā. mohassa anudahanatāya ^b^khiḍḍāpadosikā^eb^ devā daṭṭhabbā.  mohavasena hi tāsaṃ satisammoso hoti. tasmā khiḍḍāvasena  āhārakālaṃ ativattitvā kālaṅkaronti.</p>
              <p>[03] ^b^āhuneyyaggī^eb^tiādīsu ^a^M3.0177^ea^ āhunaṃ vuccati sakkāro, āhunaṃ  arahantīti ^b^āhuneyyā.^eb^ mātāpitaro hi puttānaṃ bahūpakāratāya  āhunaṃ ^a^P3.0995^ea^ arahanti. tesu vippaṭipajjamānā puttā nirayādīsu  nibbattanti. tasmā kiñcāpi mātāpitaro nānudahanti, anudahanassa  pana paccayā honti. iti anudahanaṭṭhena āhuneyyaggīti vuccanti.  svāyamattho mittavindakavatthunā dīpetabbo --</p>
              <p>[03] mittavindako hi mātarā ``tāta, ajja uposathiko hutvā  vihāre sabbarattiṃ dhammassavanaṃ ^a^V3.0161^ea^ suṇa, sahassaṃ te dassāmī''ti vutto  dhanalobhena uposathaṃ samādāya vihāraṃ gantvā idaṃ ṭhānaṃ akutobhayanti  sallakkhetvā dhammāsanassa heṭṭhā nipanno sabbarattiṃ niddāyitvā gharaṃ  agamāsi. mātā pātova yāguṃ pacitvā upanāmesi. so sahassaṃ  gahetvāva pivi. athassa etadahosi -- ``dhanaṃ saṃharissāmī''ti.  so nāvāya samuddaṃ pakkhanditukāmo ahosi. atha naṃ mātā  ``tāta, imasmiṃ kule cattālīsakoṭidhanaṃ atthi, alaṃ gamanenā''ti  nivāresi. so tassā vacanaṃ anādiyitvā gacchati eva. mātā  purato aṭṭhāsi. atha naṃ kujjhitvā ``ayaṃ mayhaṃ purato tiṭṭhatī''ti  pādena paharitvā patitaṃ antaraṃ katvā agamāsi.</p>
              <p>[03] mātā uṭṭhahitvā ``mādisāya mātari evarūpaṃ kammaṃ katvā  gatassa te gataṭṭhāne sukhaṃ bhavissatīti evaṃsaññī nāma tvaṃ puttā''ti  āha. tassa nāvaṃ āruyha gacchato sattame divase nāvā aṭṭhāsi.  atha te manussā ``addhā ettha pāpapuriso atthi salākaṃ dethā''ti  āhaṃsu. salākā diyyamānā tasseva tikkhattuṃ pāpuṇāti. te tassa  uḷumpaṃ datvā taṃ samudde pakkhipiṃsu. so ekaṃ dīpaṃ gantvā  vimānapetīhi saddhiṃ sampattiṃ anubhavanto tāhi ``purato purato mā  agamāsī''ti vuccamānopi taddiguṇaṃ taddiguṇaṃ sampattiṃ passanto  anupubbena khuracakkadharaṃ ekaṃ addasa. tassa taṃ cakkaṃ padumapupphaṃ viya  upaṭṭhāsi. so taṃ āha -- ``ambho, idaṃ tayā piḷandhitaṃ padumaṃ  mayhaṃ dehī''ti. ``na idaṃ sāmi padumaṃ, khuracakkaṃ eta''nti. so  ``vañcesi maṃ, tvaṃ kiṃ mayā padumaṃ adiṭṭhapubba''nti vatvā tvaṃ  lohitacandanaṃ vilimpitvā piḷandhanaṃ padumapupphaṃ mayhaṃ na dātukāmoti  āha. so cintesi ``ayampi mayā katasadisaṃ kammaṃ katvā tassa  phalaṃ ^a^M3.0178^ea^ anubhavitukāmo''ti. atha naṃ ``handa re''ti vatvā tassa  matthake cakkaṃ pakkhipi. tena vuttaṃ -- </p>
              <p>[21] ``catubbhi ^a^P3.0996^ea^ aṭṭhajjhagamā, aṭṭhāhipi ca soḷasa. </p>
              <p>[21] soḷasāhi ca bāttiṃsa, atricchaṃ cakkamāsado.</p>
              <p>[03] icchāhatassa posassa, cakkaṃ bhamati matthake''ti.. (jā0  1.1.104).</p>
              <p>[03] ^b^gahapatī^eb^ti pana gehasāmiko vuccati. so mātugāmassa  sayanavatthālaṅkārādianuppadānena bahūpakāro. taṃ aticaranto  mātugāmo nirayādīsu nibbattati, tasmā sopi purimanayeneva  anudahanaṭṭhena gahapataggīti vutto.</p>
              <p>[03] tattha vatthu -- kassapabuddhassa kāle sotāpannassa upāsakassa  bhariyā aticārinī ahosi ^a^V3.0162^ea^. so taṃ paccakkhato disvā ``kasmā  tvaṃ evaṃ karosī''ti āha. sā ``sacāhaṃ evarūpaṃ karomi, ayaṃ me  sunakho viluppamāno khādatū''ti vatvā kālaṅkatvā kaṇṇamuṇḍakadahe  vemānikapetī hutvā nibbattā. divā sampattiṃ anubhavati, rattiṃ  dukkhaṃ. tadā bārāṇasīrājā migavaṃ caranto araññaṃ pavisitvā  anupubbena kaṇṇamuṇḍakadahaṃ sampatto tāya saddhiṃ sampattiṃ anubhavati.  sā taṃ vañcetvā rattiṃ dukkhaṃ anubhavati. so ñatvā ``kattha nu kho  gacchatī''ti piṭṭhito piṭṭhito gantvā avidūre ṭhito kaṇṇamuṇḍakadahato  nikkhamitvā taṃ ``paṭapaṭa''nti khādamānaṃ ekaṃ sunakhaṃ disvā  asinā dvidhā chindi. dve ahesuṃ. puna chinne cattāro. puna  chinne aṭṭha. puna chinne soḷasa ahesuṃ. sā ``kiṃ karosi  sāmī''ti āha. so ``kiṃ ida''nti āha. sā ``evaṃ akatvā  kheḷapiṇḍaṃ bhūmiyaṃ niṭṭhubhitvā pādena ghaṃsāhī''ti āha. so tathā  akāsi. sunakhā antaradhāyiṃsu. taṃ divasaṃ tassā kammaṃ khīṇaṃ.  rājā vippaṭisārī hutvā gantuṃ āraddho. sā ``mayhaṃ, sāmi, kammaṃ  khīṇaṃ mā agamā''ti āha. rājā asutvāva gato.</p>
              <p>[03] ^b^dakkhiṇeyyaggī^eb^ti ettha pana ^b^dakkhiṇā^eb^ti cattāro  paccayā, bhikkhusaṅgho dakkhiṇeyyo. so gihīnaṃ tīsu saraṇesu  pañcasu sīlesu dasasu sīlesu mātāpitūpaṭṭhāne  dhammikasamaṇabrāhmaṇaupaṭṭhāneti evamādīsu kalyāṇadhammesu niyojanena  bahūpakāro, tasmiṃ micchāpaṭipannā gihī bhikkhusaṅghaṃ ^a^M3.0179^ea^ akkositvā  paribhāsitvā nirayādīsu nibbattanti, tasmā sopi purimanayeneva  anudahanaṭṭhena dakkhiṇeyyaggīti ^a^P3.0997^ea^ vutto. imassa panatthassa vibhāvanatthaṃ  vimānavatthusmiṃ revatīvatthu vitthāretabbaṃ.</p>
              <p>[03] ``tividhena rūpasaṅgaho''ti ettha ^b^tividhenā^eb^ti tīhi  koṭṭhāsehi. ^b^saṅgaho^eb^ti jātisañjātikiriyagaṇanavasena  catubbidho saṅgaho. tattha sabbe khattiyā āgacchantūtiādiko (ma0  ni0 1.462) jātisaṅgaho. sabbe kosalakātiādiko  sañjātisaṅgaho. sabbe hatthārohātiādiko kiriyasaṅgaho.  cakkhāyatanaṃ katamaṃ khandhagaṇanaṃ gacchatīti? cakkhāyatanaṃ  rūpakkhandhagaṇanaṃ gacchatīti. hañci cakkhāyatanaṃ rūpakkhandhena  saṅgahitanti ayaṃ gaṇanasaṅgaho, so idha adhippeto. tasmā  tividhena rūpasaṅgahoti tīhi koṭṭhāsehi rūpagaṇanāti attho.</p>
              <p>[03] ^b^sanidassanā^eb^dīsu attānaṃ ārabbha pavattena  cakkhuviññāṇasaṅkhātena saha nidassanenāti ^b^sanidassanaṃ.^eb^  cakkhupaṭihananasamatthato saha paṭighenāti ^b^sappaṭighaṃ.^eb^ taṃ atthato  rūpāyatanameva. cakkhuviññāṇasaṅkhātaṃ nāssa nidassananti  ^b^anidassanaṃ.^eb^ sotādipaṭihananasamatthato saha paṭighenāti  ^a^V3.0163^ea^ ^b^sappaṭighaṃ.^eb^ taṃ atthato cakkhāyatanādīni nava āyatanāni.  vuttappakāraṃ nāssa nidassananti ^b^anidassanaṃ.^eb^ nāssa paṭighoti  ^b^appaṭighaṃ.^eb^ taṃ atthato ṭhapetvā dasāyatanāni avasesaṃ  sukhumarūpaṃ.</p>
              <p>[03] ^b^tayo saṅkhārā^eb^ti sahajātadhamme ceva samparāye phaladhamme  ca saṅkharonti rāsī karontīti saṅkhārā.  abhisaṅkharotīti abhisaṅkhāro. puñño abhisaṅkhāro  ^b^puññābhisaṅkhāro.^eb^</p>
              <p>[03] ``tattha katamo puññābhisaṅkhāro? kusalā cetanā  kāmāvacarā rūpāvacarā dānamayā sīlamayā bhāvanāmayā''ti evaṃ  vuttānaṃ aṭṭhannaṃ kāmāvacarakusalamahācittacetanānaṃ, pañcannaṃ  rūpāvacarakusalacetanānañcetaṃ adhivacanaṃ. ettha ca dānasīlamayā  aṭṭheva cetanā honti. bhāvanāmayā terasāpi. yathā hi paguṇaṃ dhammaṃ  sajjhāyamāno ekaṃ dve anusandhiṃ gatopi na jānāti, pacchā  āvajjanto jānāti, evameva kasiṇaparikammaṃ ^a^M3.0180^ea^ karontassa paguṇajjhānaṃ  paccavekkhantassa ñāṇavippayuttāpi bhāvanā hoti. tena vuttaṃ  ``bhāvanāmayā terasāpī''ti.</p>
              <p>[03] tattha dānamayādīsu ``dānaṃ ārabbha dānamadhikicca yā  uppajjati ^a^P3.0998^ea^ cetanā sañcetanā cetayitattaṃ, ayaṃ vuccati dānamayo  puññābhisaṅkhāro. sīlaṃ ārabbha, bhāvanaṃ ārabbha, bhāvanamadhikicca  yā uppajjati cetanā sañcetanā cetayitattaṃ, ayaṃ vuccati bhāvanāmayo  puññābhisaṅkhāro''ti ayaṃ saṅkhepadesanā.</p>
              <p>[03] cīvarādīsu pana catūsu paccayesu rūpādīsu vā chasu ārammaṇesu  annādīsu vā dasasu dānavatthūsu taṃ taṃ dentassa tesaṃ uppādanato  paṭṭhāya pubbabhāge, pariccāgakāle, pacchā somanassacittena anussaraṇe  cāti tīsu kālesu pavattā cetanā dānamayā nāma. sīlapūraṇatthāya  pana pabbajissāmīti vihāraṃ gacchantassa, pabbajantassa manorathaṃ  matthakaṃ pāpetvā pabbajito vatamhi sādhu sādhūti āvajjantassa,  pātimokkhaṃ saṃvarantassa, cīvarādayo paccaye paccavekkhantassa,  āpāthagatesu rūpādīsu cakkhudvārādīni saṃvarantassa, ājīvaṃ  sodhentassa ca pavattā cetanā sīlamayā nāma.</p>
              <p>[03] paṭisambhidāyaṃ vuttena vipassanāmaggena ``cakkhuṃ aniccato  dukkhato anattato bhāventassa...pe0... manaṃ. rūpe. dhamme.  cakkhuviññāṇaṃ...pe0... manoviññāṇaṃ. cakkhusamphassaṃ...pe0...  manosamphassaṃ. cakkhusamphassajaṃ vedanaṃ...pe0... manosamphassajaṃ  vedanaṃ. rūpasaññaṃ ^a^V3.0164^ea^, jarāmaraṇaṃ aniccato dukkhato anattato  bhāventassa pavattā cetanā bhāvanāmayā nāmā''ti ayaṃ vitthārakathā.</p>
              <p>[03] apuñño ca so abhisaṅkhāro cāti ^b^apuññābhisaṅkhāro. ^eb^ dvādasākusalacittasampayuttānaṃ cetanānaṃ etaṃ adhivacanaṃ. vuttampi  cetaṃ ``tattha katamo apuññābhisaṅkhāro? akusalacetanā  kāmāvacarā, ayaṃ vuccati apuññābhisaṅkhāro''ti. āneñjaṃ niccalaṃ  santaṃ vipākabhūtaṃ arūpameva abhisaṅkharotīti ^b^āneñjābhisaṅkhāro. ^eb^ catunnaṃ arūpāvacarakusalacetanānaṃ etaṃ adhivacanaṃ. yathāha  ``tattha katamo āneñjābhisaṅkhāro? kusalacetanā arūpāvacarā,  ayaṃ vuccati āneñjābhisaṅkhāro''ti.</p>
              <p>[03] ^b^puggalattike^eb^ ^a^M3.0181^ea^ sattavidho purisapuggalo, tisso sikkhā  sikkhatīti ^b^sekkho.^eb^ khīṇāsavo sikkhitasikkhattā puna na  sikkhissatīti ^b^asekkho.^eb^ puthujjano sikkhāhi paribāhiyattā  ^b^nevasekkho nāsekkho.^eb^</p>
              <p>[03] therattike ^a^P3.0999^ea^ jātimahallako gihī ^b^jātitthero^eb^ nāma.  ``cattārome, bhikkhave, therakaraṇā dhammā. idha, bhikkhave, thero  sīlavā hoti, bahussuto hoti, catunnaṃ jhānānaṃ lābhī hoti,  āsavānaṃ khayā bahussuto hoti, catunnaṃ jhānānaṃ lābhī hoti,  āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ  abhiññā sacchikatvā upasampajja viharati. ime kho, bhikkhave,  cattāro therakaraṇā dhammā''ti (a0 ni0  4.22). evaṃ vuttesu  dhammesu ekena vā anekehi vā samannāgato ^b^dhammathero^eb^ nāma.  aññataro theranāmako bhikkhūti evaṃ theranāmako vā, yaṃ vā pana  mahallakakāle pabbajitaṃ sāmaṇerādayo disvā thero theroti vadanti,  ayaṃ ^b^sammutithero^eb^ nāma.</p>
              <p>[03] ^b^puññakiriyavatthūsu^eb^ dānameva ^b^dānamayaṃ.^eb^  puññakiriyā ca sā tesaṃ tesaṃ ānisaṃsānaṃ vatthu cāti  ^b^puññakiriyavatthu.^eb^ itaresupi dvīsu eseva nayo. atthato pana  pubbe vuttadānamayacetanādivaseneva saddhiṃ pubbabhāgāparabhāgacetanāhi  imāni tīṇi puññakiriyavatthūni veditabbāni. ekamekañcettha  pubbabhāgato paṭṭhāya kāyena karontassa kāyakammaṃ hoti. tadatthaṃ vācaṃ  nicchārentassa vacīkammaṃ. kāyaṅgavācaṅgaṃ acopetvā manasā  cintentassa manokammaṃ. annādīni dentassa cāpi annadānādīni  demīti vā dānapāramiṃ āvajjetvā ^a^V3.0165^ea^ vā dānakāle dānamayaṃ  puññakiriyavatthu hoti. vattasīse ṭhatvā dadato sīlamayaṃ. khayato  vayato sammasanaṃ paṭṭhapetvā dadato bhāvanāmayaṃ puññakiriyavatthu hoti. </p>
              <p>[01] aparānipi satta puññakiriyavatthūni apacitisahagataṃ  puññakiriyavatthu, veyyāvaccasahagataṃ, pattānuppadānaṃ, pattabbhanumodanaṃ,  desanāmayaṃ, savanamayaṃ, diṭṭhijugataṃ puññakiriyavatthūti. tattha mahallakaṃ  disvā paccuggamanapattacīvarappaṭiggahaṇābhivādanamaggasampadānādivasena  apacitisahagataṃ veditabbaṃ. vuḍḍhatarānaṃ vattappaṭipattikaraṇavasena, gāmaṃ  piṇḍāya paviṭṭhaṃ bhikkhuṃ disvā pattaṃ gahetvā gāme bhikkhaṃ samādapetvā  upasaṃharaṇavasena, ``gaccha bhikkhūnaṃ pattaṃ āharā''ti sutvā vegena  gantvā pattāharaṇādivasena ca veyyāvaccasahagataṃ ^a^M3.0182^ea^ veditabbaṃ. cattāro  paccaye datvā sabbasattānaṃ patti hotūti pavattanavasena pattānuppadānaṃ  veditabbaṃ. parehi dinnāya pattiyā sādhu suṭṭhūti anumodanāvasena  ^a^P3.1000^ea^ pattabbhanumodanaṃ veditabbaṃ. eko ``evaṃ maṃ `dhammakathiko'ti  jānissantī''ti icchāya ṭhatvā lābhagaruko hutvā deseti, taṃ na  mahapphalaṃ. eko attano paguṇadhammaṃ apaccāsīsamāno paresaṃ deseti,  idaṃ desanāmayaṃ puññakiriyavatthu nāma. eko suṇanto ``iti maṃ  `saddho'ti jānissantī''ti suṇāti, taṃ na mahapphalaṃ. eko ``evaṃ  me mahapphalaṃ bhavissatī''ti hitappharaṇena muducittena dhammaṃ suṇāti,  idaṃ savanamayaṃ puññakiriyavatthu. diṭṭhijugataṃ pana sabbesaṃ  niyamalakkhaṇaṃ. yaṃkiñci puññaṃ karontassa hi diṭṭhiyā ujubhāveneva  mahapphalaṃ hoti.</p>
              <p>[03] iti imesaṃ sattannaṃ puññakiriyavatthūnaṃ purimeheva tīhi saṅgaho  veditabbo. ettha hi apacitiveyyāvaccāni sīlamaye.  pattidānapattabbhanumodanāni dānamaye. desanāsavanāni bhāvanāmaye.  diṭṭhijugataṃ tīsupi saṅgahaṃ gacchati.</p>
              <p>[03] ^b^codanāvatthūnī^eb^ti codanākāraṇāni. ^b^diṭṭhenā^eb^ti  maṃsacakkhunā vā dibbacakkhunā vā vītikkamaṃ disvā codeti.  ^b^sutenā^eb^ti pakatisotena vā dibbasotena vā parassa saddaṃ sutvā  codeti. ^b^parisaṅkāya vā^eb^ti diṭṭhaparisaṅkitena vā  sutaparisaṅkitena vā mutaparisaṅkitena vā codeti. ayamettha  saṅkhepo, vitthāro pana samantapāsādikāyaṃ vuttanayeneva veditabbo.</p>
              <p>[03] ^b^kāmūpapattiyo^eb^ti kāmūpasevanā kāmappaṭilābhā vā.  ^b^paccupaṭṭhitakāmā^eb^ti nibaddhakāmā nibaddhārammaṇā. ^b^seyyathāpi  manussā^eb^ti yathā manussā. manussā hi nibaddheyeva vatthusmiṃ vasaṃ  vattenti ^a^V3.0166^ea^. yattha paṭibaddhacittā honti, satampi sahassampi datvā  mātugāmaṃ ānetvā nibaddhabhogaṃ bhuñjanti. ^b^ekacce devā^eb^ nāma  catudevalokavāsino. tepi nibaddhavatthusmiṃyeva vasaṃ vattenti.  ^b^ekacce vinipātikā^eb^ nāma nerayike ṭhapetvā avasesā  macchakacchapādayopi hi nibaddhavatthusmiṃyeva vasaṃ vattenti. maccho  attano macchiyā kacchapo kacchapiyāti ^a^M3.0183^ea^. ^b^nimminitvā  nimminitvā^eb^ti nīlapītādivasena yādisaṃ yādisaṃ attano  ^a^P3.1001^ea^ rūpaṃ icchanti, tādisaṃ tādisaṃ nimminitvā āyasmato anuruddhassa purato  manāpakāyikā devatā viya. ^b^nimmānaratī^eb^ti evaṃ sayaṃ  nimmite nimmite nimmāne rati etesanti nimmānaratī.  ^b^paranimmitakāmā^eb^ti parehi nimmitakāmā. tesañhi manaṃ ñatvā  pare yathārucitaṃ kāmabhogaṃ nimminanti, te tattha vasaṃ vattenti. kathaṃ  parassa manaṃ jānantīti? pakatisevanavasena. yathā hi kusalo  sūdo rañño bhuñjantassa yaṃ yaṃ so bahuṃ gaṇhāti, taṃ taṃ tassa  ruccatīti jānāti, evaṃ pakatiyā abhirucitārammaṇaṃ ñatvā  tādisakaṃyeva nimminanti. te tattha vasaṃ vattenti, methunaṃ sevanti.  keci pana therā ``hasitamattena olokitamattena āliṅgitamattena ca  tesaṃ kāmakiccaṃ ijjhatī''ti vadanti, taṃ aṭṭhakathāyaṃ ``etaṃ pana  natthī''ti paṭikkhittaṃ. na hi kāyena aphusantassa phoṭṭhabbaṃ  kāmakiccaṃ sādheti. channampi hi kāmāvacarānaṃ kāmā pākatikā eva.  vuttampi cetaṃ -- </p>
              <p>[21] ``cha ete kāmāvacarā, sabbakāmasamiddhino. </p>
              <p>[22] sabbesaṃ ekasaṅkhātaṃ, āyu bhavati kittaka''nti..  (vibha0 1023).</p>
              <p>[03] ^b^sukhūpapattiyo^eb^ti sukhappaṭilābhā. ^b^uppādetvā  uppādetvā sukhaṃ viharantī^eb^ti te heṭṭhā paṭhamajjhānasukhaṃ nibbattetvā  upari vipākajjhānasukhaṃ anubhavantīti attho. ^b^sukhena  abhisannā^eb^ti dutiyajjhānasukhena tintā. ^b^parisannā^eb^ti  samantato tintā. ^b^paripūrā^eb^ti paripuṇṇā. ^b^paripphuṭā^eb^ti  tasseva vevacanaṃ. idampi vipākajjhānasukhameva sandhāya vuttaṃ.  ^b^ahosukhaṃ ahosukha^eb^nti tesaṃ kira bhavalobho mahā uppajjati.  tasmā kadāci karahaci evaṃ udānaṃ udānenti. ^b^santamevā^eb^ti  paṇītameva. ^b^tusitā^eb^ti tato uttariṃ sukhassa apatthanato  santuṭṭhā hutvā. ^b^sukhaṃ paṭivedentī^eb^ti tatiyajjhānasukhaṃ  anubhavanti.</p>
              <p>[03] ^b^sekkhā paññā^eb^ti satta ariyapaññā. arahato paññā  ^b^asekkhā.^eb^ avasesā paññā ^b^nevasekkhānāsekkhā.^eb^</p>
              <p>[03] ^b^cintāmayā^eb^dīsu ^a^V3.0167^ea^ ^a^M3.0184^ea^ ^a^P3.1002^ea^   ayaṃ vitthāro -- ``tattha katamā  cintāmayā paññā? yogavihitesu vā kammāyatanesu yogavihitesu vā  sippāyatanesu yogavihitesu vā vijjāṭṭhānesu kammassakataṃ vā  saccānulomikaṃ vā rūpaṃ aniccanti vā...pe0... viññāṇaṃ aniccanti  vā yaṃ evarūpaṃ anulomikaṃ khantiṃ diṭṭhiṃ ruciṃ muttiṃ pekkhaṃ  dhammanijjhānakkhantiṃ parato asutvā paṭilabhati, ayaṃ vuccati  ^b^cintāmayā paññā.^eb^ tattha katamā sutamayā paññā?  yogavihitesu vā kammāyatanesu...pe0... dhammanijjhānakkhantiṃ parato  sutvā paṭilabhati, ayaṃ vuccati ^b^sutamayā paññā.^eb^ (tattha katamā  bhāvanāmayā paññā?) sabbāpi samāpannassa paññā ^b^bhāvanāmayā  paññā^eb^''ti (vibha0 768-69).</p>
              <p>[03] ^b^sutāvudha^eb^nti sutameva āvudhaṃ. taṃ atthato tepiṭakaṃ  buddhavacanaṃ. tañhi nissāya bhikkhu paññāvudhaṃ nissāya sūro yodho  avikampamāno mahākantāraṃ viya saṃsārakantāraṃ atikkamati  avihaññamāno. teneva vuttaṃ -- ``sutāvudho, bhikkhave,  ariyasāvako akusalaṃ pajahati, kusalaṃ bhāveti, sāvajjaṃ pajahati,  anavajjaṃ bhāveti, suddhamattānaṃ pariharatī''ti (a0 ni0  7.67).</p>
              <p>[03] ^b^pavivekāvudha^eb^nti ``kāyaviveko cittaviveko  upadhiviveko''ti ayaṃ tividhopi vivekova āvudhaṃ. tassa  nānākaraṇaṃ kāyaviveko vivekaṭṭhakāyānaṃ nekkhammābhiratānaṃ.  cittaviveko ca parisuddhacittānaṃ paramavodānappattānaṃ. upadhiviveko  ca nirupadhīnaṃ puggalānaṃ. imasmiñhi tividhe viveke abhirato, na  kutoci bhāyati. tasmā ayampi avassayaṭṭhena āvudhanti vutto.  lokiyalokuttarapaññāva āvudhaṃ ^b^paññāvudhaṃ.^eb^ yassa sā atthi,  so na kutoci bhāyati, na cassa koci bhāyati. tasmā sāpi  avassayaṭṭheneva āvudhanti vuttā.</p>
              <p>[03] ^b^anaññātaññassāmītindriya^eb^nti ito pubbe anaññātaṃ  aviditaṃ dhammaṃ jānissāmīti paṭipannassa uppannaṃ indriyaṃ.  sotāpattimaggañāṇassetaṃ adhivacanaṃ. ^b^aññindriya^eb^nti aññābhūtaṃ  ājānanabhūtaṃ indriyaṃ. sotāpattiphalato paṭṭhāya chasu ṭhānesu  ñāṇassetaṃ adhivacanaṃ. ^b^aññātāvindriya^eb^nti aññātāvīsu  jānanakiccapariyosānappattesu dhammesu indriyaṃ. arahattaphalañāṇassetaṃ  adhivacanaṃ.</p>
              <p>[03] ^b^maṃsacakkhu^eb^ ^a^M3.0185^ea^ ^a^P3.1003^ea^ cakkhupasādo. ^b^dibbacakkhu^eb^  ālokanissitaṃ ñāṇaṃ. ^b^paññācakkhu^eb^ lokiyalokuttarapaññā.</p>
              <p>[03] ^b^adhisīlasikkhā^eb^dīsu ^a^V3.0168^ea^ adhisīlañca taṃ sikkhitabbato  sikkhā cāti ^b^adhisīlasikkhā.^eb^ itarasmiṃ dvayepi eseva  nayo. tattha sīlaṃ adhisīlaṃ, cittaṃ adhicittaṃ, paññā adhipaññāti  ayaṃ pabhedo veditabbo --</p>
              <p>[03] ^b^sīlaṃ^eb^ nāma pañcasīladasasīlāni, pātimokkhasaṃvaro  ^b^adhisīlaṃ^eb^ nāma. aṭṭha samāpattiyo cittaṃ,  vipassanāpādakajjhānaṃ ^b^adhicittaṃ.^eb^ kammassakatañāṇaṃ paññā,  vipassanāpaññā ^b^adhipaññā.^eb^ anuppannepi hi buddhuppāde  pavattatīti pañcasīladasasīlāni sīlameva, pātimokkhasaṃvarasīlaṃ  buddhuppādeyeva pavattatīti adhisīlaṃ. cittapaññāsupi eseva nayo.  apica nibbānaṃ patthayantena samādinnaṃ pañcasīlampi dasasīlampi  adhisīlameva. samāpannā aṭṭha samāpattiyopi adhicittameva. sabbaṃ  vā lokiyaṃ sīlameva, lokuttaraṃ adhisīlaṃ. cittapaññāsupi eseva  nayo.</p>
              <p>[03] ^b^bhāvanāsu^eb^ khīṇāsavassa pañcadvārikakāyo  ^b^kāyabhāvanā^eb^ nāma. aṭṭha samāpattiyo ^b^cittabhāvanā^eb^ nāma.  arahattaphalapaññā ^b^paññābhāvanā^eb^ nāma. khīṇāsavassa hi  ekanteneva pañcadvārikakāyo subhāvito hoti. aṭṭha samāpattiyo  cassa na aññesaṃ viya dubbalā, tasseva ca paññā bhāvitā nāma  hoti paññāvepullapattiyā. tasmā evaṃ vuttaṃ.</p>
              <p>[03] ^b^anuttariyesu^eb^ vipassanā ^b^dassanānuttariyaṃ^eb^ maggo  ^b^paṭipadānussariyaṃ.^eb^ phalaṃ ^b^vimuttānuttariyaṃ.^eb^ phalaṃ  vā dassanānuttariyaṃ. maggo paṭipadānuttariyaṃ. nibbānaṃ  vimuttānuttariyaṃ. nibbānaṃ vā dassanānuttariyaṃ, tato uttariñhi  daṭṭhabbaṃ nāma natthi. maggo paṭipadānuttariyaṃ. phalaṃ vimuttānuttariyaṃ.  ^b^anuttariya^eb^nti uttamaṃ jeṭṭhakaṃ.</p>
              <p>[03] ^b^samādhīsu^eb^ paṭhamajjhānasamādhi ^b^savitakkasavicāro.^eb^  pañcakanayena dutiyajjhānasamādhi ^b^avitakkavicāramatto.^eb^ seso  ^b^avitakkāvicāro.^eb^</p>
              <p>[03] ^b^suññatā^eb^dīsu tividhā kathā āgamanato, saguṇato,  ārammaṇatoti. āgamanato nāma eko bhikkhu anattato  abhinivisitvā anattato disvā anattato vuṭṭhāti, tassa vipassanā  ^b^suññatā^eb^ nāma hoti. kasmā? asuññatattakārakānaṃ kilesānaṃ  ^a^P3.1004^ea^ abhāvā. vipassanāgamanena ^a^M3.0186^ea^ maggasamādhi suññato nāma hoti.  maggāgamanena phalasamādhi suññato nāma. aparo aniccato  abhinivisitvā aniccato disvā aniccato vuṭṭhāti. tassa  vipassanā animittā ^a^V3.0169^ea^ nāma hoti. kasmā?  nimittakārakakilesābhāvā. vipassanāgamanena maggasamādhi  ^b^animitto^eb^ nāma hoti. maggāgamanena phalaṃ animittaṃ nāma.  aparo dukkhato abhinivisitvā dukkhato disvā dukkhato vuṭṭhāti,  tassa vipassanā ^b^appaṇihitā^eb^ nāma hoti. kasmā?  paṇidhikārakakilesābhāvā. vipassanāgamanena maggasamādhi  appaṇihito nāma. maggāgamanena phalaṃ appaṇihitaṃ nāmāti ayaṃ  ^b^āgamanato^eb^ kathā. maggasamādhi pana rāgādīhi suññatattā  suññato, rāganimittādīnaṃ abhāvā animitto, rāgapaṇidhiādīnaṃ  abhāvā appaṇihitoti ayaṃ ^b^saguṇato^eb^ kathā. nibbānaṃ  rāgādīhi suññatattā rāgādinimittapaṇidhīnañca abhāvā suññatañceva  animittañca appaṇihitañca. tadārammaṇo maggasamādhi suññato  animitto appaṇihito. ayaṃ ^b^ārammaṇato^eb^ kathā.</p>
              <p>[03] ^b^soceyyānī^eb^ti sucibhāvakarā soceyyappaṭipadā dhammā.  vitthāro panettha ``tattha katamaṃ ^b^kāyasoceyyaṃ?^eb^ pāṇātipātā  veramaṇī''tiādinā nayena vuttānaṃ tiṇṇaṃ sucaritānaṃ vasena veditabbo.</p>
              <p>[03] ^b^moneyyānī^eb^ti munibhāvakarā moneyyappaṭipadā dhammā.  tesaṃ vitthāro ``tattha katamaṃ ^b^kāyamoneyyaṃ?^eb^  tividhakāyaduccaritassa pahānaṃ kāyamoneyyaṃ, tividhaṃ kāyasucaritaṃ  kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā  kāyamoneyyaṃ, kāyapariññāsahagato maggo kāyamoneyyaṃ, kāyasmiṃ  chandarāgappahānaṃ kāyamoneyyaṃ, kāyasaṅkhāranirodhā  catutthajjhānasamāpatti kāyamoneyyaṃ. tattha katamaṃ ^b^vacīmoneyyaṃ? ^eb^ catubbidhavacīduccaritassa pahānaṃ vacīmoneyyaṃ, catubbidhaṃ  vacīsucaritaṃ vacīmoneyyaṃ, vācārammaṇe ñāṇaṃ vacīmoneyyaṃ  vācāpariññā vacīmoneyyaṃ pariññāsahagato maggo, vācāya  chandarāgappahānaṃ, vacīsaṅkhāranirodhā dutiyajjhānasamāpatti  vacīmoneyyaṃ. tattha katamaṃ ^b^manomoneyyaṃ?^eb^  tividhamanoduccaritassa pahānaṃ manomoneyyaṃ ^a^P3.1005^ea^, tividhaṃ manosucaritaṃ  manomoneyyaṃ, manārammaṇe ñāṇaṃ manomoneyyaṃ, manopariññā  manomoneyyaṃ. pariññāsahagato maggo, manasmiṃ chandarāgappahānaṃ  ^a^M3.0187^ea^,  cittasaṅkhāranirodhā saññāvedayitanirodhasamāpatti manomoneyya''nti  (mahāni0 14).</p>
              <p>[03] kosallesu ^b^āyo^eb^ti vuḍḍhi. ^b^apāyo^eb^ti avuḍḍhi.  tassa tassa kāraṇaṃ ^b^upāyo.^eb^ tesaṃ pajānanā kosallaṃ.  vitthāro pana vibhaṅge vuttoyeva.</p>
              <p>[03] vuttañhetaṃ -- ``tattha katamaṃ āyakosallaṃ? ime dhamme  manasikaroto anuppannā ceva akusalā ^a^V3.0170^ea^ dhammā nuppajjanti, uppannā ca  akusalā dhammā nirujjhanti. ime vā pana me dhamme manasikaroto  anuppannā ceva kusalā dhammā uppajjanti, uppannā ca kusalā dhammā  bhiyyobhāvāya vepullāya bhāvanāya pāripūriyā saṃvattantīti, yā tattha  paññā pajānanā...pe0... sammādiṭṭhi. idaṃ vuccati āyakosallaṃ.  tattha katamaṃ apāyakosallaṃ? ime dhamme manasikaroto anuppannā ceva  kusalā dhammā na uppajjanti, uppannā ca kusalā dhammā nirujjhanti.  ime vā pana me dhamme manasikaroto anuppannā ceva akusalā  dhammā uppajjanti, uppannā ca akusalā dhammā bhiyyobhāvāya vepullāya  bhāvanāya pāripūriyā saṃvattantīti, yā tattha paññā pajānanā...pe0...  sammādiṭṭhi. idaṃ vuccati apāyakosallaṃ. sabbāpi tatrupāyā paññā  upāyakosalla''nti (vibha0 771). idaṃ pana accāyikakicce vā  bhaye vā uppanne tassa tikicchanatthaṃ ṭhānuppattiyā kāraṇajānanavaseneva  veditabbaṃ.</p>
              <p>[03] ^b^madā^eb^ti majjanākāravasena pavattamānā. tesu ``ahaṃ  nirogo saṭṭhi vā sattati vā vassāni atikkantāni, na me  harītakīkhaṇḍampi khāditapubbaṃ, ime panaññe asukaṃ nāma ṭhānaṃ rujjati,  bhesajjaṃ khādāmāti vicaranti, ko añño mādiso nirogo nāmā''ti  evaṃ mānakaraṇaṃ ^b^ārogyamado.^eb^ ``mahallakakāle puññaṃ  karissāma, daharamha tāvā''ti yobbane ṭhatvā mānakaraṇaṃ  ^b^yobbanamado.^eb^ ``ciraṃ jīviṃ, ciraṃ jīvāmi, ciraṃ  jīvissāmi; sukhaṃ jīviṃ, sukhaṃ jīvāmi, sukhaṃ jīvissāmī''ti  evaṃ mānakaraṇaṃ ^b^jīvitamado.^eb^</p>
              <p>[03] ^b^ādhipateyyesu^eb^ adhipatito āgataṃ ādhipateyyaṃ.  ``ettakomhi sīlena samādhinā paññāya vimuttiyā, na me etaṃ  patirūpa''nti evaṃ attānaṃ adhipattiṃ ^a^M3.0188^ea^ jeṭṭhakaṃ katvā pāpassa akaraṇaṃ  ^a^P3.1006^ea^ ^b^attādhipateyyaṃ^eb^ nāma. lokaṃ adhipatiṃ katvā akaraṇaṃ  ^b^lokādhipateyyaṃ^eb^ nāma. lokuttaradhammaṃ adhipatiṃ katvā akaraṇaṃ  ^b^dhammādhipateyyaṃ^eb^ nāma.</p>
              <p>[03] ^b^kathāvatthūnī^eb^ti kathākāraṇāni. ^b^atītaṃ vā  addhāna^eb^nti atītaṃ dhammaṃ, atītakkhandheti attho. apica ``yaṃ,  bhikkhave, rūpaṃ atītaṃ niruddhaṃ vipariṇataṃ, `ahosī'ti tassa  saṅkhā, `ahosī'ti tassa paññatti `ahosī'ti tassa samaññā, na  tassa saṅkhā `atthī'ti, na tassa saṅkhā `bhavissatī'ti (saṃ0  ni0  3.62) evaṃ āgatena niruttipathasuttenapettha attho dīpetabbo.</p>
              <p>[03] ^b^vijjā^eb^ti tamavijjhanaṭṭhena vijjā. viditakaraṇaṭṭhenāpi  vijjā. pubbenivāsānussatiñāṇañhi ^a^V3.0171^ea^ uppajjamānaṃ pubbenivāsaṃ  chādetvā ṭhitaṃ tamaṃ vijjhati, pubbenivāsañca viditaṃ karotīti  vijjā. cutūpapātañāṇaṃ cutipaṭisandhicchādakaṃ tamaṃ vijjhati, tañca  viditaṃ karotīti vijjā. āsavānaṃ khaye ñāṇaṃ catusaccacchādakaṃ  tamaṃ vijjhati, catusaccadhammañca viditaṃ karotīti vijjā.</p>
              <p>[03] ^b^vihāresu^eb^ aṭṭha samāpattiyo ^b^dibbo vihāro.^eb^  catasso appamaññā ^b^brahmā vihāro.^eb^ phalasamāpatti ^b^ariyo  vihāro.^eb^</p>
              <p>[03] pāṭihāriyāni kevaṭṭasutte vitthāritāneva.</p>
              <p>[03] ``ime kho, āvuso''tiādīsu vuttanayeneva yojetabbaṃ. iti  samasaṭṭhiyā tikānaṃ vasena asītisatapañhe kathento thero sāmaggirasaṃ  dassesīti. </p>
              <p>[06] tikavaṇṇanā niṭṭhitā. </p>
            </h4>
          </h3>
          <h3>
            <h3n> catukkavaṇṇanā </h3n>
            <h4>
              <h4n> </h4n>
              <p>[03] 306^b^.^eb^ iti tikavasena sāmaggirasaṃ dassetvā idāni  catukkavasena dassetuṃ puna desanaṃ ārabhi. tattha ``satipaṭṭhānacatukkaṃ''  pubbe vitthāritameva.</p>
              <p>[03] sammappadhānacatukke ^a^M3.0189^ea^ ^b^chandaṃ janetī^eb^ti ``yo chando  chandikatā kattukamyatā kusalo dhammacchando''ti evaṃ vuttaṃ kattukamyataṃ  janeti. ^b^vāyamatī^eb^ti vāyāmaṃ karoti. ^b^vīriyaṃ  ārabhatī^eb^ti vīriyaṃ janeti. ^b^cittaṃ paggaṇhātī^eb^ti cittaṃ  upatthambheti. ayamettha saṅkhepo ^a^P3.1007^ea^. vitthāro pana sammappadhānavibhaṅge  āgatoyeva.</p>
              <p>[03] iddhipādesu chandaṃ nissāya pavatto samādhi ^b^chandasamādhi. ^eb^ padhānabhūtā saṅkhārā ^b^padhānasaṅkhārā. samannāgata^eb^nti tehi  dhammehi upetaṃ. iddhiyā pādaṃ, iddhibhūtaṃ vā pādanti  ^b^iddhipādaṃ^eb^ ^a^V3.0172^ea^.  sesesupi eseva nayo. ayamettha saṅkhepo, vitthāro pana  iddhipādavibhaṅge āgato eva. visuddhimagge panassa attho dīpito.  jhānakathāpi visuddhimagge vitthāritāva. </p>
              <p>[03] 307^b^.^eb^ ^b^diṭṭhadhammasukhavihārāyā^eb^ti imasmiṃyeva  attabhāve sukhavihāratthāya. idha phalasamāpattijhānāni, khīṇāsavassa  aparabhāge nibbattitajhānāni ca kathitāni.</p>
              <p>[03] ^b^ālokasaññaṃ manasikarotī^eb^ti divā vā rattiṃ vā  sūriyacandapajjotamaṇiādīnaṃ ālokaṃ ālokoti manasikaroti.  ^b^divāsaññaṃ adhiṭṭhātī^eb^ti evaṃ manasi katvā divātisaññaṃ ṭhapeti.  ^b^yathā divā tathā ratti^eb^nti yathā divā diṭṭho āloko, tatheva  taṃ rattiṃ manasikaroti. ^b^yathā rattiṃ tathā divā^eb^ti yathā rattiṃ  āloko diṭṭho, evameva divā manasikaroti. ^b^iti vivaṭena  cetasā^eb^ti evaṃ apihitena cittena. ^b^apariyonaddhenā^eb^ti  samantato anaddhena. ^b^sappabhāsa^eb^nti saobhāsaṃ.  ^b^ñāṇadassanapaṭilābhāyā^eb^ti ñāṇadassanapaṭilābhatthāya. iminā  kiṃ kathitaṃ? middhavinodanāaloko kathito parikammāaloko vā.  iminā kiṃ kathitaṃ hoti? khīṇāsavassa dibbacakkhuñāṇaṃ. tasmiṃ  vā āgatepi anāgatepi pādakajjhānasamāpattimeva sandhāya ``sappabhāsaṃ  cittaṃ bhāvetī''ti vuttaṃ.</p>
              <p>[03] ^b^satisampajaññāyā^eb^ti sattaṭṭhānikassa satisampajaññassa  atthāya. ^b^viditā vedanā uppajjantī^eb^tiādīsu khīṇāsavassa  vatthu viditaṃ hoti ārammaṇaṃ viditaṃ vatthārammaṇaṃ viditaṃ.  vatthārammaṇaviditatāya evaṃ vedanā uppajjanti, evaṃ tiṭṭhanti, evaṃ  nirujjhanti. na kevalañca vedanā eva idha vuttā ^a^P3.1008^ea^ saññādayopi  ^a^M3.0190^ea^, avuttā cetanādayopi, viditā ca uppajjanti ceva tiṭṭhanti ca  nirujjhanti ca. api ca vedanāya uppādo vidito hoti, upaṭṭhānaṃ  viditaṃ hoti. avijjāsamudayā vedanāsamudayo, taṇhāsamudayā  kammasamudayo, phassasamudayā vedanāyasamudayo. nibbattilakkhaṇaṃ  passantopi vedanākkhandhassa samudayaṃ passati. evaṃ vedanāya uppādo  vidito hoti. kathaṃ vedanāya upaṭṭhānaṃ viditaṃ hoti? aniccato  manasikaroto khayatūpaṭṭhānaṃ viditaṃ hoti. dukkhato manasikaroto  bhayatūpaṭṭhānaṃ viditaṃ hoti. anattato manasikaroto suññatūpaṭṭhānaṃ  viditaṃ hoti. evaṃ vedanāya upaṭṭhānaṃ viditaṃ hoti, khayato bhayato  suññato jānāti. kathaṃ vedanāya atthaṅgamo vidito hoti?  avijjānirodhā vedanānirodho....pe0... evaṃ vedanāya atthaṅgamo  vidito hoti. imināpi nayenettha attho veditabbo.</p>
              <p>[03] ^b^iti^eb^ ^a^V3.0173^ea^ ^b^rūpa^eb^ntiādi vuttanayameva. ^b^ayaṃ āvuso  samādhibhāvanā^eb^ti ayaṃ āsavānaṃ khayañāṇassa  pādakajjhānasamādhibhāvanā. </p>
              <p>[03] 308^b^.^eb^ ^b^appamaññā^eb^ti pamāṇaṃ agahetvā  anavasesapharaṇavasena appamaññāva. anupadavaṇṇanā pana  bhāvanāsamādhividhānañca etāsaṃ visuddhimagge vitthāritameva.  arūpakathāpi visuddhimagge vitthāritāva.</p>
              <p>[03] ^b^apassenānī^eb^ti apassayāni. ^b^saṅkhāyā^eb^ti ñāṇena  ñatvā. ^b^paṭisevatī^eb^ti ñāṇena ñatvā sevitabbayuttakameva sevati.  tassa ca vitthāro ``paṭisaṅkhā yoniso cīvaraṃ  paribhuñjatī''tiādinā nayena veditabbo. ^b^saṅkhāyekaṃ  adhivāsetī^eb^ti ñāṇena ñatvā adhivāsetabbayuttakameva adhivāseti.  vitthāro panettha ``paṭisaṅkhā yoniso khamo hoti  sītassā''tiādinā nayena veditabbo. ^b^parivajjetī^eb^ti ñāṇena  ñatvā parivajjetuṃ yuttameva parivajjeti. tassa vitthāro  ``paṭisaṅkhā yoniso caṇḍaṃ hatthiṃ parivajjetī''tiādinā nayena  veditabbo. ^b^vinodetī^eb^ti ñāṇena ñatvā vinodetabbameva  vinodeti, nudati nīharati anto pavisituṃ na deti. tassa  vitthāro ``uppannaṃ ^a^P3.1009^ea^ kāmavitakkaṃ nādhivāsetī''tiādinā nayena  veditabbo. </p>
            </h4>
          </h3>
          <h3>
            <h3n> ariyavaṃsacatukkavaṇṇanā </h3n>
            <h4>
              <h4n> </h4n>
              <p>[03] 309^b^.^eb^ ^b^ariyavaṃsā^eb^ti ^a^M3.0191^ea^ ariyānaṃ vaṃsā. yathā hi  khattiyavaṃso, brāhmaṇavaṃso, vessavaṃso, suddavaṃso, samaṇavaṃso,  kulavaṃso, rājavaṃso, evaṃ ayampi aṭṭhamo ariyavaṃso ariyatanti  ariyapaveṇī nāma hoti. so kho panāyaṃ ariyavaṃso imesaṃ vaṃsānaṃ  mūlagandhādīnaṃ kāḷānusāritagandhādayo viya aggamakkhāyati. ke  pana te ariyā yesaṃ ete vaṃsāti? ariyā vuccanti buddhā ca  paccekabuddhā ca tathāgatasāvakā ca, etesaṃ ariyānaṃ vaṃsāti  ^b^ariyavaṃsā.^eb^ ito pubbe hi satasahassakappādhikānaṃ catunnaṃ  asaṅkhyeyyānaṃ matthake taṇhaṅkaro medhaṅkaro saraṇaṅkaro dīpaṅkaroti  cattāro buddhā uppannā, te ariyā, tesaṃ ariyānaṃ vaṃsāti ariyavaṃsā.  tesaṃ buddhānaṃ parinibbānato aparabhāge asaṅkhyeyyaṃ atikkamitvā  koṇḍañño nāma buddho uppanno...pe0... imasmiṃ kappe kakusandho,  koṇāgamano, kassapo, amhākaṃ bhagavā gotamoti cattāro buddhā  uppannā. tesaṃ ariyānaṃ vaṃsāti ariyavaṃsā. apica  atītānāgatapaccuppannānaṃ sabbabuddhapaccekabuddhabuddhasāvakānaṃ ariyānaṃ  vaṃsāti ariyavaṃsā. te kho ^a^V3.0174^ea^ panete ^b^aggaññā^eb^ aggāti  jānitabbā. ^b^rattaññā^eb^ dīgharattaṃ pavattāti jānitabbā.  ^b^vaṃsaññā^eb^ vaṃsāti jānitabbā.</p>
              <p>[03] ^b^porāṇā^eb^ti na adhunuppattikā. ^b^asaṃkiṇṇā^eb^  avikiṇṇā anapanītā. ^b^asaṃkiṇṇapubbā^eb^ atītabuddhehi na  saṃkiṇṇapubbā. ``kiṃ imehī''ti na apanītapubbā? ^b^na  saṅkīyantī^eb^ti idānipi na apanīyanti. ^b^na  saṅkīyissantī^eb^ti anāgatabuddhehipi na apanīyissanti, ye loke  viññū samaṇabrāhmaṇā, tehi appaṭikuṭṭhā, samaṇehi brāhmaṇehi viññūhi  aninditā agarahitā.</p>
              <p>[03] ^b^santuṭṭho hotī^eb^ti paccayasantosavasena santuṭṭho hoti.  ^b^itarītarena cīvarenā^eb^ti thūlasukhumalūkhapaṇītathirajiṇṇānaṃ yena  kenaci. atha kho yathāladdhādīnaṃ itarītarena yena kenaci santuṭṭho  hotīti attho. cīvarasmiñhi tayo santosā -- yathālābhasantoso,  yathābalasantoso, yathāsāruppasantosoti. piṇḍapātādīsupi eseva  nayo. tesaṃ vitthārakathā sāmaññaphale vuttanayeneva veditabbā. ime  tayo santose sandhāya ``santuṭṭho hoti, itarītarena yathāladdhādīsu  yena kenaci cīvarena santuṭṭho hotī''ti vuttaṃ.</p>
              <p>[03] ettha ^a^M3.0192^ea^ ^a^P3.1010^ea^ ca cīvaraṃ jānitabbaṃ, cīvarakkhettaṃ jānitabbaṃ, paṃsukūlaṃ  jānitabbaṃ, cīvarasantoso jānitabbo, cīvarapaṭisaṃyuttāni dhutaṅgāni  jānitabbāni. tattha ^b^cīvaraṃ jānitabba^eb^nti khomādīni cha  cīvarāni dukūlādīni cha anulomacīvarāni jānitabbāni. imāni  dvādasa kappiyacīvarāni. kusacīraṃ vākacīraṃ phalakacīraṃ kesakambalaṃ  vāḷakambalaṃ potthako cammaṃ ulūkapakkhaṃ rukkhadussaṃ latādussaṃ  erakadussaṃ kadalidussaṃ veḷudussanti evamādīni pana  akappiyacīvarāni. ^b^cīvarakkhetta^eb^nti ``saṅghato vā gaṇato  vā ñātito vā mittato vā attano vā dhanena paṃsukūlaṃ vā''ti evaṃ  uppajjanato cha khettāni, aṭṭhannañca mātikānaṃ vasena ^b^aṭṭha  khettāni^eb^ jānitabbāni. ^b^paṃsukūla^eb^nti sosānikaṃ, pāpaṇikaṃ,  rathiyaṃ saṅkārakūṭakaṃ, sotthiyaṃ, sinānaṃ, titthaṃ, gatapaccāgataṃ,  aggidaḍḍhaṃ, gokhāyitaṃ upacikakhāyitaṃ, undūrakhāyitaṃ, antacchinnaṃ,  dasācchinnaṃ, dhajāhaṭaṃ, thūpaṃ, samaṇacīvaraṃ, sāmuddiyaṃ, ābhisekiyaṃ,  panthikaṃ, vātāhaṭaṃ, iddhimayaṃ, devadattiyanti tevīsati paṃsukūlāni  veditabbāni.</p>
              <p>[03] ettha ca ^b^sotthiya^eb^nti gabbhamalaharaṇaṃ.  ^b^gatapaccāgata^eb^nti matakasarīraṃ pārupitvā susānaṃ netvā  ānītacīvaraṃ. ^b^dhajāhaṭa^eb^nti dhajaṃ ussāpetvā tato ānītaṃ.  ^b^thūpa^eb^nti vammike pūjitacīvaraṃ ^a^V3.0175^ea^. ^b^sāmuddiya^eb^nti  samuddavīcīhi thalaṃ pāpitaṃ. ^b^panthika^eb^nti panthaṃ gacchantehi  corabhayena pāsāṇehi koṭṭetvā pārutacīvaraṃ. ^b^iddhimaya^eb^nti  ehibhikkhucīvaraṃ. sesaṃ pākaṭameva.</p>
              <p>[03] ^b^cīvarasantoso^eb^ti vīsati cīvarasantosā,  vitakkasantoso, gamanasantoso, pariyesanasantoso, paṭilābhasantoso,  mattappaṭiggahaṇasantoso, loluppavivajjanasantoso, yathālābhasantoso,  yathābalasantoso, yathāsāruppasantoso, udakasantoso,  dhovanasantoso, karaṇasantoso, parimāṇasantoso, suttasantoso,  sibbanasantoso, rajanasantoso, kappasantoso, paribhogasantoso,  sannidhiparivajjanasantoso, vissajjanasantosoti.</p>
              <p>[03] tattha sādakabhikkhunā temāsaṃ nibaddhavāsaṃ vasitvā ekamāsamattaṃ  vitakketuṃ vaṭṭati. so hi pavāretvā cīvaramāse cīvaraṃ karoti.  paṃsukūliko ^a^M3.0193^ea^ aḍḍhamāseneva karoti. iti māsaḍḍhamāsamattaṃ vitakkanaṃ  vitakkasantoso. vitakkasantosena pana santuṭṭhena bhikkhunā  pācīnakkhaṇḍarājivāsikapaṃsukūlikattherasadisena ^a^P3.1011^ea^ bhavitabbaṃ.</p>
              <p>[03] ^b^thero^eb^ kira cetiyapabbatavihāre cetiyaṃ vandissāmīti  āgato cetiyaṃ vanditvā cintesi ``mayhaṃ cīvaraṃ jiṇṇaṃ bahūnaṃ  vasanaṭṭhāne labhissāmī''ti. so mahāvihāraṃ gantvā saṅghattheraṃ  disvā vasanaṭṭhānaṃ pucchitvā tattha vuttho punadivase cīvaraṃ ādāya  āgantvā theraṃ vandi. thero kiṃ āvusoti āha. gāmadvāraṃ, bhante,  gamissāmīti. ahampāvuso, gamissāmīti. sādhu, bhanteti  gacchanto mahābodhidvārakoṭṭhake ṭhatvā puññavantānaṃ vasanaṭṭhāne manāpaṃ  labhissāmīti cintetvā aparisuddho me vitakkoti tatova paṭinivatti.  punadivase ambaṅgaṇasamīpato, punadivase mahācetiyassa uttaradvārato,  tatheva paṭinivattitvā catutthadivase therassa santikaṃ agamāsi. thero  imassa bhikkhuno vitakko na parisuddho bhavissatīti cīvaraṃ gahetvā  tena saddhiṃyeva pañhaṃ pucchamāno gāmaṃ pāvisi. tañca rattiṃ eko  manusso uccārapalibuddho sāṭakeyeva vaccaṃ katvā taṃ saṅkāraṭṭhāne chaḍḍesi.  ^b^paṃsukūlikatthero^eb^ taṃ nīlamakkhikāhi samparikiṇṇaṃ disvā  añjaliṃ paggahesi. mahāthero ``kiṃ, āvuso, saṅkāraṭṭhānassa añjaliṃ  paggaṇhāsī''ti? ``nāhaṃ, bhante, saṅkāraṭṭhānassa añjaliṃ paggaṇhāmi,  mayhaṃ pitu dasabalassa paggaṇhāmi, puṇṇadāsiyā sarīraṃ pārupitvā  chaḍḍitaṃ paṃsukūlaṃ tumbamatte pāṇake vidhunitvā susānato gaṇhantena  dukkaraṃ kataṃ, bhante''ti. mahāthero ``parisuddho vitakko  paṃsukūlikassā''ti cintesi. paṃsukūlikattheropi tasmiṃyeva ṭhāne  ṭhito vipassanaṃ vaḍḍhetvā ^a^V3.0176^ea^ tīṇi phalāni patto taṃ sāṭakaṃ gahetvā  cīvaraṃ katvā pārupitvā pācīnakkhaṇḍarājiṃ gantvā aggaphalaṃ arahattaṃ  pāpuṇi.</p>
              <p>[03] cīvaratthāya gacchantassa pana ``kattha labhissāmī''ti  acintetvā kammaṭṭhānasīseneva gamanaṃ ^b^gamanasantoso^eb^ nāma.</p>
              <p>[03] pariyesantassa pana yena vā tena vā saddhiṃ apariyesitvā  lajjiṃ pesalaṃ bhikkhuṃ gahetvā pariyesanaṃ ^b^pariyesanasantoso^eb^ nāma.</p>
              <p>[03] evaṃ ^a^M3.0194^ea^ pariyesantassa āhariyamānaṃ cīvaraṃ dūrato disvā ``etaṃ  manāpaṃ bhavissati, etaṃ amanāpa''nti evaṃ avitakketvā  thūlasukhumādīsu yathāladdheneva ^a^P3.1012^ea^ santussanaṃ ^b^paṭilābhasantoso^eb^ nāma.</p>
              <p>[03] evaṃ laddhaṃ gaṇhantassāpi ``ettakaṃ dupaṭṭassa bhavissati, ettakaṃ  ekapaṭṭassā''ti attano pahonakamatteneva santussanaṃ  ^b^mattappaṭiggahaṇasantoso^eb^ nāma.</p>
              <p>[03] cīvaraṃ pariyesantassa pana ``asukassa gharadvāre manāpaṃ  labhissāmī''ti acintetvā dvārapaṭipāṭiyā caraṇaṃ  ^b^loluppavivajjanasantoso^eb^ nāma.</p>
              <p>[03] lūkhapaṇītesu yena kenaci yāpetuṃ sakkontassa yathāladdheneva  yāpanaṃ ^b^yathālābhasantoso^eb^ nāma.</p>
              <p>[03] attano thāmaṃ jānitvā yena yāpetuṃ sakkoti, tena yāpanaṃ  ^b^yathābalasantoso^eb^ nāma.</p>
              <p>[03] manāpaṃ aññassa datvā attano yena kenaci yāpanaṃ  ^b^yathāsāruppasantoso^eb^ nāma.</p>
              <p>[03] ``kattha udakaṃ manāpaṃ, kattha amanāpa''nti avicāretvā yena  kenaci dhovanupagena udakena dhovanaṃ ^b^udakasantoso^eb^ nāma.  paṇḍumattikagerukapūtipaṇṇarasakiliṭṭhāni pana udakāni vajjetuṃ vaṭṭati.</p>
              <p>[03] dhovantassa ^a^V3.0177^ea^ pana muggarādīhi apaharitvā hatthehi madditvā  dhovanaṃ ^b^dhovanasantoso^eb^ nāma. tathā asujjhantaṃ paṇṇāni  pakkhipitvā tāpitaudakenāpi dhovituṃ vaṭṭati.</p>
              <p>[03] evaṃ dhovitvā karontassa idaṃ thūlaṃ, idaṃ sukhumanti akopetvā  pahonakanīhāreneva karaṇaṃ ^b^karaṇasantoso^eb^ nāma.</p>
              <p>[03] timaṇḍalappaṭicchādanamattasseva karaṇaṃ ^b^parimāṇasantoso^eb^  nāma.</p>
              <p>[03] cīvarakaraṇatthāya pana manāpasuttaṃ pariyesissāmīti  avicāretvā rathikādīsu vā devaṭṭhāne vā āharitvā pādamūle vā  ṭhapitaṃ yaṃkiñcideva suttaṃ gahetvā karaṇaṃ ^b^suttasantoso^eb^ nāma.</p>
              <p>[03] kusibandhanakāle ^a^M3.0195^ea^ pana aṅgulamatte sattavāre na vijjhitabbaṃ, evaṃ  karontassa hi yo bhikkhu sahāyo na hoti, tassa vattabhedopi natthi.  tivaṅgulamatte pana sattavāre vijjhitabbaṃ, evaṃ karontassa  maggapaṭipannenāpi sahāyena bhavitabbaṃ. yo na hoti, tassa vattabhedo.  ayaṃ ^b^sibbanasantoso^eb^ nāma.</p>
              <p>[03] rajantena pana kāḷakacchakādīni pariyesantena na rajitabbaṃ.  somavakkalādīsu yaṃ labhati, tena rajitabbaṃ. alabhantena pana  manussehi araññe vākaṃ gahetvā chaḍḍitarajanaṃ vā bhikkhūhi pacitvā  chaḍḍitakasaṭaṃ vā gahetvā rajitabbaṃ, ayaṃ ^b^rajanasantoso^eb^ nāma.</p>
              <p>[03] nīlakaddamakāḷasāmesu ^a^P3.1013^ea^ yaṃkiñci gahetvā hatthipiṭṭhe nisinnassa  paññāyamānakapakaraṇaṃ ^b^kappasantoso^eb^ nāma.</p>
              <p>[03] hirikopīnapaṭicchādanamattavasena paribhuñjanaṃ  ^b^paribhogasantoso^eb^ nāma.</p>
              <p>[03] dussaṃ pana labhitvā suttaṃ vā sūciṃ vā kārakaṃ vā alabhantena  ṭhapetuṃ vaṭṭati, labhantena na vaṭṭati. katampi sace antevāsikādīnaṃ  dātukāmo hoti, te ca asannihitā yāva āgamanā ṭhapetuṃ vaṭṭati.  āgatamattesu dātabbaṃ. dātuṃ asakkontena adhiṭṭhātabbaṃ. aññasmiṃ  ^a^V3.0178^ea^ cīvare sati paccattharaṇampi adhiṭṭhātuṃ vaṭṭati. anadhiṭṭhitameva hi  sannidhi hoti. adhiṭṭhitaṃ na hotīti ^b^mahāsīvatthero^eb^ āha.  ayaṃ ^b^sannidhiparivajjanasantoso^eb^ nāma.</p>
              <p>[03] vissajjantena pana na mukhaṃ oloketvā dātabbaṃ.  sāraṇīyadhamme ṭhatvā vissajjitabbanti ayaṃ ^b^vissajjanasantoso^eb^  nāma.</p>
              <p>[03] ^b^cīvarapaṭisaṃyuttāni dhutaṅgāni^eb^ nāma paṃsukūlikaṅgañceva  tecīvarikaṅgañca. tesaṃ vitthārakathā ^b^visuddhimaggato^eb^ veditabbā.  iti cīvarasantosamahāariyavaṃsaṃ pūrayamāno bhikkhu imāni dve  dhutaṅgāni gopeti. imāni gopento cīvarasantosamahāariyavaṃsena  santuṭṭho hoti.</p>
              <p>[03] ^b^vaṇṇavādī^eb^ti eko santuṭṭho hoti, santosassa vaṇṇaṃ na  katheti, eko na santuṭṭho hoti, santosassa vaṇṇaṃ katheti, eko  ^a^M3.0196^ea^ neva  santuṭṭho hoti, na santosassa vaṇṇaṃ katheti, eko santuṭṭho ceva  hoti, santosassa ca vaṇṇaṃ katheti, taṃ dassetuṃ  ``itarītaracīvarasantuṭṭhiyā ca vaṇṇavādī''ti vuttaṃ.</p>
              <p>[03] ^b^anesana^eb^nti dūteyyapahinagamanānuyogappabhedaṃ nānappakāraṃ  anesanaṃ. ^b^appatirūpa^eb^nti ayuttaṃ. ^b^aladdhā cā^eb^ti  alabhitvā. yathā ekacco ``kathaṃ nu kho cīvaraṃ labhissāmī''ti.  puññavantehi bhikkhūhi saddhiṃ ekato hutvā kohaññaṃ karonto uttasati  paritasati, santuṭṭho bhikkhu evaṃ aladdhā cīvaraṃ na paritasati.  ^b^laddhā cā^eb^ti dhammena samena labhitvā. ^b^agadhito^eb^ti  vigatalobhagiddho. ^b^amucchito^eb^ti adhimattataṇhāya mucchaṃ  anāpanno. ^b^anajjhāpanno^eb^ti taṇhāya anotthato apariyonaddho.  ^b^ādīnavadassāvī^eb^ti anesanāpattiyañca gedhitaparibhoge ca  ādīnavaṃ passamāno. ^b^nissaraṇapañño^eb^ti ``yāvadeva sītassa  paṭighātāyā''ti vuttaṃ nissaraṇameva pajānanto.</p>
              <p>[03] ^b^itarītaracīvarasantuṭṭhiyā^eb^ti ^a^P3.1014^ea^ yena kenaci cīvarena  santuṭṭhiyā. ^b^nevattānukkaṃsetī^eb^ti ``ahaṃ paṃsukūliko mayā  upasampadamāḷeyeva paṃsukūlikaṅgaṃ gahitaṃ, ko mayā sadiso atthī''ti  attukkaṃsanaṃ na karoti. ^b^na paraṃ vambhetī^eb^ti ``ime panaññe  bhikkhū na paṃsukūlikā''ti vā ``paṃsukūlikaṅgamattampi etesaṃ  natthī''ti vā evaṃ paraṃ na vambheti. ^b^yo hi tattha dakkho^eb^ti  yo tasmiṃ cīvarasantose, vaṇṇavādādīsu vā dakkho cheko byatto.  ^b^analaso^eb^ti sātaccakiriyāya ^a^V3.0179^ea^ ālasiyavirahito.  ^b^sampajāno paṭissato^eb^ti sampajānapaññāya ceva satiyā ca yutto.  ^b^ariyavaṃse ṭhito^eb^ti ariyavaṃse patiṭṭhito.</p>
              <p>[03] ^b^itarītarena piṇḍapātenā^eb^ti yena kenaci piṇḍapātena.  etthāpi piṇḍapāto jānitabbo. piṇḍapātakkhettaṃ jānitabbaṃ,  piṇḍapātasantoso jānitabbo, piṇḍapātapaṭisaṃyuttaṃ dhutaṅgaṃ jānitabbaṃ.  tattha ^b^piṇḍapāto^eb^ti ``odano, kummāso, sattu, maccho,  maṃsaṃ, khīraṃ, dadhi, sappi, navanītaṃ, telaṃ, madhu, phāṇitaṃ, yāgu,  khādanīyaṃ, sāyanīyaṃ, lehanīya''nti soḷasa piṇḍapātā.</p>
              <p>[03] ^b^piṇḍapātakkhetta^eb^nti ^a^M3.0197^ea^ saṅghabhattaṃ, uddesabhattaṃ, nimantanaṃ,  salākabhattaṃ, pakkhikaṃ, uposathikaṃ, pāṭipadikaṃ, āgantukabhattaṃ,  gamikabhattaṃ, gilānabhattaṃ, gilānupaṭṭhākabhattaṃ, dhurabhattaṃ, kuṭibhattaṃ,  vārabhattaṃ, vihārabhattanti pannarasa piṇḍapātakkhettāni.</p>
              <p>[03] ^b^piṇḍapātasantoso^eb^ti piṇḍapāte vitakkasantoso,  gamanasantoso, pariyesanasantoso paṭilābhasantoso,  paṭiggahaṇasantoso, mattappaṭiggahaṇasantoso, loluppavivajjanasantoso,  yathālābhasantoso, yathābalasantoso, yathāsāruppasantoso,  upakārasantoso, parimāṇasantoso, paribhogasantoso,  sannidhiparivajjanasantoso, vissajjanasantosoti pannarasa santosā.</p>
              <p>[03] tattha sādako bhikkhu mukhaṃ dhovitvā vitakketi.  piṇḍapātikena pana gaṇena saddhiṃ caratā sāyaṃ therūpaṭṭhānakāle ``sve  kattha piṇḍāya carissāmāti asukagāme, bhante''ti, ettakaṃ cintetvā  tato paṭṭhāya na vitakketabbaṃ. ekacārikena vitakkamāḷake ṭhatvā  vitakketabbaṃ. tato paraṃ vitakkento ariyavaṃsā cuto hoti paribāhiro.  ayaṃ ^b^vitakkasantoso^eb^ nāma.</p>
              <p>[03] piṇḍāya pavisantena ``kuhiṃ labhissāmī''ti acintetvā  ^a^P3.1015^ea^ kammaṭṭhānasīsena gantabbaṃ. ayaṃ ^b^gamanasantoso^eb^ nāma.</p>
              <p>[03] pariyesantena yaṃ vā taṃ vā agahetvā lajjiṃ pesalameva gahetvā  pariyesitabbaṃ. ayaṃ ^b^pariyesanasantoso^eb^ nāma.</p>
              <p>[03] dūratova ^a^V3.0180^ea^ āhariyamānaṃ disvā ``etaṃ manāpaṃ, etaṃ amanāpa''nti  cittaṃ na uppādetabbaṃ. ayaṃ ^b^paṭilābhasantoso^eb^ nāma.</p>
              <p>[03] ``imaṃ manāpaṃ gaṇhissāmi, imaṃ amanāpaṃ na gaṇhissāmī''ti  acintetvā yaṃkiñci yāpanamattaṃ gahetabbameva, ayaṃ  ^b^paṭiggahaṇasantoso^eb^ nāma.</p>
              <p>[03] ettha pana deyyadhammo bahu, dāyako appaṃ dātukāmo, appaṃ  gahetabbaṃ. deyyadhammo bahu, dāyakopi bahuṃ dātukāmo, pamāṇeneva  gahetabbaṃ. deyyadhammo na bahu, dāyakopi appaṃ dātukāmo, appaṃ  gahetabbaṃ. deyyadhammo na bahu, dāyako pana bahuṃ dātukāmo, pamāṇena  gahetabbaṃ. paṭiggahaṇasmiñhi ^a^M3.0198^ea^ mattaṃ ajānanto manussānaṃ pasādaṃ  makkheti, saddhādeyyaṃ vinipāteti, sāsanaṃ na karoti,  vijātamātuyāpi cittaṃ gahetuṃ na sakkoti. iti mattaṃ jānitvāva  paṭiggahetabbanti ayaṃ ^b^mattappaṭiggahaṇasantoso^eb^ nāma.</p>
              <p>[03] saddhakulāniyeva agantvā dvārappaṭipāṭiyā gantabbaṃ. ayaṃ  ^b^loluppavivajjanasantoso^eb^ nāma. ^b^yathālābhasantosā^eb^dayo  cīvare vuttanayā eva.</p>
              <p>[03] piṇḍapātaṃ paribhuñjitvā samaṇadhammaṃ anupālessāmīti evaṃ  upakāraṃ ñatvā paribhuñjanaṃ ^b^upakārasantoso^eb^ nāma.</p>
              <p>[03] pattaṃ pūretvā ānītaṃ na paṭiggahetabbaṃ, anupasampanne sati tena  gāhāpetabbaṃ, asati harāpetvā paṭiggahaṇamattaṃ gahetabbaṃ. ayaṃ  ^b^parimāṇasantoso^eb^ nāma.</p>
              <p>[03] ``jighacchāya paṭivinodanaṃ idamettha nissaraṇa''nti evaṃ  paribhuñjanaṃ ^b^paribhogasantoso^eb^ nāma.</p>
              <p>[03] nidahitvā na paribhuñjitabbanti ayaṃ  ^b^sannidhiparivajjanasantoso^eb^ nāma.</p>
              <p>[03] mukhaṃ anoloketvā sāraṇīyadhamme ṭhitena vissajjetabbaṃ. ayaṃ  ^b^vissajjanasantoso^eb^ nāma.</p>
              <p>[03] ^b^piṇḍapātapaṭisaṃyuttāni^eb^ pana pañca dhutaṅgāni --  piṇḍapātikaṅgaṃ, sapadānacārikaṅgaṃ, ekāsanikaṅgaṃ ^a^V3.0181^ea^, pattapiṇḍikaṅgaṃ,  khalupacchābhattikaṅganti. tesaṃ vitthārakathā visuddhimagge vuttā.  iti piṇḍapātasantosamahāariyavaṃsaṃ pūrayamāno bhikkhu imāni pañca  dhutaṅgāni gopeti. imāni gopento piṇḍapātasantosamahāariyavaṃsena  santuṭṭho hoti. ``vaṇṇavādī''tiādīni vuttanayeneva veditabbāni.</p>
              <p>[03] ^b^senāsanenā^eb^ti idha senāsanaṃ jānitabbaṃ, senāsanakkhettaṃ  ^a^P3.1016^ea^ jānitabbaṃ, senāsanasantoso jānitabbo, senāsanapaṭisaṃyuttaṃ dhutaṅgaṃ  jānitabbaṃ. tattha ^b^senāsana^eb^nti mañco, pīṭhaṃ, bhisi,  bimbohanaṃ, vihāro, aḍḍhayogo, pāsādo, hammiyaṃ, guhā, leṇaṃ, aṭṭo,  māḷo ^a^M3.0199^ea^, veḷugumbo, rukkhamūlaṃ, yattha vā pana bhikkhū paṭikkamantīti  imāni pannarasa senāsanāni.</p>
              <p>[03] ^b^senāsanakkhetta^eb^nti ``saṅghato vā gaṇato vā ñātito  vā mittato vā attano vā dhanena paṃsukūlaṃ vā''ti cha khettāni.</p>
              <p>[03] ^b^senāsanasantoso^eb^ti senāsane vitakkasantosādayo pannarasa  santosā. te piṇḍapāte vuttanayeneva veditabbā.  ^b^senāsanapaṭisaṃyuttāni^eb^ pana pañca dhutaṅgāni -- āraññikaṅgaṃ,  rukkhamūlikaṅgaṃ, abbhokāsikaṅgaṃ, sosānikaṅgaṃ, yathāsantatikaṅganti.  tesaṃ vitthārakathā visuddhimagge vuttā. iti  senāsanasantosamahāariyavaṃsaṃ pūrayamāno bhikkhu imāni pañca  dhutaṅgāni gopeti. imāni gopento senāsanasantosamahāariyavaṃsena  santuṭṭho hoti.</p>
              <p>[03] gilānapaccayo pana piṇḍapāteyeva paviṭṭho. tattha  yathālābhayathābalayathāsāruppasantoseneva santussitabbaṃ. nesajjikaṅgaṃ  bhāvanārāmāriyavaṃsaṃ bhajati. vuttampi cetaṃ -- </p>
              <p>[21] ``pañca senāsane vuttā, pañca āhāranissitā. </p>
              <p>[22] eko vīriyasaṃyutto, dve ca cīvaranissitā''ti..</p>
              <p>[03] iti āyasmā dhammasenāpati sāriputtatthero pathaviṃ pattharamāno  viya sāgarakucchiṃ pūrayamāno viya ākāsaṃ vitthārayamāno viya ca  paṭhamaṃ cīvarasantosaṃ ariyavaṃsaṃ kathetvā candaṃ uṭṭhāpento viya sūriyaṃ  ullaṅghento viya ca dutiyaṃ piṇḍapātasantosaṃ kathetvā sineruṃ  ukkhipento viya tatiyaṃ senāsanasantosaṃ ariyavaṃsaṃ kathetvā idāni  sahassanayappaṭimaṇḍitaṃ catutthaṃ ^a^V3.0182^ea^ bhāvanārāmaṃ ariyavaṃsaṃ kathetuṃ ^b^puna  caparaṃ āvuso bhikkhu pahānārāmo hotī^eb^ti desanaṃ ārabhi.</p>
              <p>[03] tattha āramanaṃ ārāmo, abhiratīti attho. pañcavidhe pahāne  ārāmo assāti ^b^pahānārāmo.^eb^ kāmacchandaṃ pajahanto ramati,  nekkhammaṃ bhāvento ramati, byāpādaṃ pajahanto ramati...pe0...  sabbakilese pajahanto ramati, arahattamaggaṃ bhāvento ramatīti evaṃ  pahāne ratoti ^b^pahānarato^eb^ ^a^M3.0200^ea^. vuttanayeneva  ^a^P3.1017^ea^ bhāvanāya ārāmo  assāti ^b^bhāvanārāmo.^eb^ bhāvanāya ratoti ^b^bhāvanārato.^eb^</p>
              <p>[03] imesu pana catūsu ariyavaṃsesu purimehi tīhi terasannaṃ dhutaṅgānaṃ  catupaccayasantosassa ca vasena sakalaṃ vinayapiṭakaṃ kathitaṃ hoti.  bhāvanārāmena avasesaṃ piṭakadvayaṃ. imaṃ pana bhāvanārāmataṃ ariyavaṃsaṃ  kathentena bhikkhunā paṭisambhidāmagge nekkhammapāḷiyā kathetabbo.  dīghanikāye dasuttarasuttantapariyāyena kathetabbo. majjhimanikāye  satipaṭṭhānasuttantapariyāyena kathetabbo. abhidhamme niddesapariyāyena  kathetabbo.</p>
              <p>[03] tattha ^b^paṭisambhidāmagge nekkhammapāḷiyā^eb^ti so nekkhammaṃ  bhāvento ramati, kāmacchandaṃ pajahanto ramati. abyāpādaṃ byāpādaṃ.  ālokasaññaṃ, thinamiddhaṃ. avikkhepaṃ uddhaccaṃ. dhammavavatthānaṃ,  vicikicchaṃ. ñāṇaṃ, avijjaṃ. pāmojjaṃ, aratiṃ. paṭhamaṃ jhānaṃ,  pañca nīvaraṇe. dutiyaṃ jhānaṃ, vitakkavicāre. tatiyaṃ jhānaṃ, pītiṃ.  catutthaṃ jhānaṃ, sukhadukkhe. ākāsānañcāyatanasamāpattiṃ bhāvento  ramati, rūpasaññaṃ paṭighasaññaṃ nānattasaññaṃ pajahanto ramati.  viññāṇañcāyatanasamāpattiṃ...pe0... nevasaññānāsaññāyatanasamāpattiṃ  bhāvento ramati, ākiñcaññāyatanasaññaṃ pajahanto ramati.</p>
              <p>[03] aniccānupassanaṃ bhāvento ramati, niccasaññaṃ pajahanto ramati.  dukkhānupassanaṃ, sukhasaññaṃ. anattānupassanaṃ, attasaññaṃ.  nibbidānupassanaṃ, nandiṃ. virāgānupassanaṃ, rāgaṃ.  nirodhānupassanaṃ, samudayaṃ. paṭinissaggānupassanaṃ, ādānaṃ.  khayānupassanaṃ, ghanasaññaṃ. vayānupassanaṃ, āyūhanaṃ.  vipariṇāmānupassanaṃ, dhuvasaññaṃ. animittānupassanaṃ, nimittaṃ.  apaṇihitānupassanaṃ, paṇidhiṃ. suññatānupassanaṃ abhinivesaṃ.  adhipaññādhammavipassanaṃ, sārādānābhinivesaṃ. yathābhūtañāṇadassanaṃ,  sammohābhinivesaṃ. ādīnavānupassanaṃ, ālayābhinivesaṃ.  paṭisaṅkhānupassanaṃ, appaṭisaṅkhaṃ. vivaṭṭānupassanaṃ,  saṃyogābhinivesaṃ. sotāpattimaggaṃ ^a^V3.0183^ea^, diṭṭhekaṭṭhe kilese.  sakadāgāmimaggaṃ, oḷārike kilese. anāgāmimaggaṃ, aṇusahagate  kilese. arahattamaggaṃ bhāvento ramati, sabbakilese pajahanto  ramatīti evaṃ ^a^P3.1018^ea^ ^b^paṭisambhidāmagge^eb^ nekkhammapāḷiyā kathetabbo.</p>
              <p>[03] ^b^dīghanikāye^eb^ ^a^M3.0201^ea^ ^b^dasuttarasuttantapariyāyenā^eb^ti ekaṃ dhammaṃ  bhāvento ramati, ekaṃ dhammaṃ pajahanto ramati...pe0... dasa dhamme  bhāvento ramati, dasa dhamme pajahanto ramati. katamaṃ ekaṃ dhammaṃ  bhāvento ramati? kāyagatāsatiṃ sātasahagataṃ. imaṃ ekaṃ dhammaṃ  bhāvento ramati. katamaṃ ekaṃ dhammaṃ pajahanto ramati? asmimānaṃ.  imaṃ ekaṃ dhammaṃ pajahanto ramati. katame dve dhamme...pe0... katame  dasa dhamme bhāvento ramati? dasa kasiṇāyatanāni. ime dasa  dhamme bhāvento ramati. katame dasa dhamme pajahanto ramati? dasa  micchatte. ime dasa dhamme pajahanto ramati. evaṃ kho, bhikkhave,  bhikkhu bhāvanārāmo hotīti evaṃ dīghanikāye dasuttarasuttantapariyāyena  kathetabbo.</p>
              <p>[03] ^b^majjhimanikāye satipaṭṭhānasuttantapariyāyenā^eb^ti ekāyano,  bhikkhave, maggo sattānaṃ visuddhiyā, sokaparidevānaṃ samatikkamāya,  dukkhadomanassānaṃ atthaṅgamāya, ñāyassa adhigamāya, nibbānassa  sacchikiriyāya yadidaṃ cattāro satipaṭṭhānā. katame cattāro? idha,  bhikkhave, bhikkhu kāye kāyānupassī viharati... vedanāsu  vedanānupassī... citte cittānupassī... dhammesu dhammānupassī...  `atthi dhammā'ti vā panassa sati paccupaṭṭhitā hoti yāvadeva  ñāṇamattāya paṭissatimattāya anissito ca viharati na ca kiñci  loke upādiyati. evampi, bhikkhave, bhikkhu bhāvanārāmo hoti  bhāvanārato, pahānārāmo hoti pahānarato. puna caparaṃ, bhikkhave,  bhikkhu gacchanto vā gacchāmīti pajānāti...pe0... puna caparaṃ,  bhikkhave, bhikkhu seyyathāpi passeyya sarīraṃ sivathikāya  chaḍḍitaṃ...pe0... pūtīni cuṇṇakajātāni. so imameva kāyaṃ  upasaṃharati, ayampi kho kāyo evaṃdhammo evaṃbhāvī evaṃanatītoti.  iti ajjhattaṃ vā kāye kāyānupassī viharati...pe0... evampi kho,  bhikkhave, bhikkhu bhāvanārāmo hotīti evaṃ majjhimanikāye  satipaṭṭhānasuttantapariyāyena kathetabbo.</p>
              <p>[03] ^b^abhidhamme niddesapariyāyenā^eb^ti sabbepi saṅkhate  aniccato dukkhato rogato gaṇḍato...pe0... saṃkilesikadhammato  passanto ramati. ayaṃ, bhikkhave, bhikkhu bhāvanārāmo hotīti evaṃ  niddesapariyāyena kathetabbo.</p>
              <p>[03] ^b^neva^eb^ ^a^V3.0184^ea^ ^b^attānukkaṃsetī^eb^ti ajja me saṭṭhi vā sattati vā  vassāni aniccaṃ dukkhaṃ anattāti vipassanāya kammaṃ karontassa, ko  mayā sadiso atthīti evaṃ attukkaṃsanaṃ na karoti. ^b^na paraṃ  vambhetī^eb^ti aniccaṃ dukkhanti vipassanāmattakampi natthi, kiṃ ime  vissaṭṭhakammaṭṭhānā carantīti ^a^P3.1019^ea^ evaṃ paraṃ vambhanaṃ na karoti. sesaṃ  vuttanayameva. </p>
              <p>[03] 310^b^.^eb^ ^b^padhānānī^eb^ti ^a^M3.0202^ea^ uttamavīriyāni.  ^b^saṃvarapadhāna^eb^nti cakkhādīni saṃvarantassa uppannavīriyaṃ.  ^b^pahānapadhāna^eb^nti kāmavitakkādayo pajahantassa uppannavīriyaṃ.  ^b^bhāvanāpadhāna^eb^nti bojjhaṅge bhāventassa uppannavīriyaṃ.  ^b^anurakkhaṇāpadhāna^eb^nti samādhinimittaṃ anurakkhantassa  uppannavīriyaṃ.</p>
              <p>[03] ^b^vivekanissita^eb^ntiādīsu viveko virāgo nirodhoti  tīṇipi nibbānassa nāmāni. nibbānañhi upadhivivekattā  ^b^viveko.^eb^ taṃ āgamma rāgādayo virajjantīti ^b^virāgo.^eb^  nirujjhantīti ^b^nirodho.^eb^ tasmā ``vivekanissita''ntiādīsu  ārammaṇavasena adhigantabbavasena vā nibbānanissitanti attho.  ^b^vossaggapariṇāmi^eb^nti ettha dve vossaggā pariccāgavossaggo ca  pakkhandanavossaggo ca. tattha vipassanā tadaṅgavasena kilese ca  khandhe ca pariccajatīti pariccāgavossaggo. maggo ārammaṇavasena  nibbānaṃ pakkhandatīti pakkhandanavossaggo. tasmā  vossaggapariṇāminti yathā bhāviyamāno satisambojjhaṅgo  vossaggatthāya pariṇamati, vipassanābhāvañca maggabhāvañca pāpuṇāti,  evaṃ bhāvetīti ayamettha attho. sesapadesupi eseva nayo.</p>
              <p>[03] ^b^bhadraka^eb^nti bhaddakaṃ. ^b^samādhinimittaṃ^eb^ vuccati  aṭṭhikasaññādivasena adhigato samādhiyeva. ^b^anurakkhatī^eb^ti  samādhiparibandhakadhamme rāgadosamohe sodhento rakkhati. ettha ca  aṭṭhikasaññādikā pañceva saññā vuttā. imasmiṃ pana ṭhāne dasapi  asubhāni vitthāretvā kathetabbāni. tesaṃ vitthāro visuddhimagge  vuttoyeva.</p>
              <p>[03] ^b^dhamme ñāṇa^eb^nti ekapaṭivedhavasena catusaccadhamme ñāṇaṃ  catusaccabbhantare nirodhasacce dhamme ñāṇañca ^a^P3.1020^ea^. yathāha -- ``tattha  katamaṃ dhamme ñāṇaṃ? catūsu maggesu catūsu phalesu ñāṇa''nti (vibha0  796). ^b^anvaye ñāṇa^eb^nti cattāri saccāni paccakkhato disvā  yathā idāni, evaṃ atītepi anāgatepi imeva pañcakkhandhā  dukkhasaccaṃ, ayameva taṇhā samudayasaccaṃ, ayameva nirodho nirodhasaccaṃ,  ayameva maggo maggasaccanti evaṃ tassa ñāṇassa anugatiyaṃ ñāṇaṃ.  tenāha ^a^V3.0185^ea^ -- ``so iminā dhammena ñātena diṭṭhena pattena viditena  pariyogāḷhena atītānāgatena nayaṃ netī''ti. ^b^pariye ñāṇa^eb^nti  paresaṃ cittaparicchede ^a^M3.0203^ea^ ñāṇaṃ. yathāha -- ``tattha katamaṃ pariye ñāṇaṃ?  idha bhikkhu parasattānaṃ parapuggalānaṃ cetasā ceto paricca  jānātī''ti (vibha0 796) vitthāretabbaṃ. ṭhapetvā pana imāni  tīṇi ñāṇāni avasesaṃ ^b^sammutiñāṇaṃ^eb^ nāma. yathāha --  ``tattha katamaṃ sammutiñāṇaṃ? ṭhapetvā dhamme ñāṇaṃ ṭhapetvā anvaye  ñāṇaṃ ṭhapetvā paricchede ñāṇaṃ avasesaṃ sammutiñāṇa''nti (vibha0  796).</p>
              <p>[03] ^b^dukkhe ñāṇā^eb^dīhi arahattaṃ pāpetvā ekassa bhikkhuno  niggamanaṃ catusaccakammaṭṭhānaṃ kathitaṃ. tattha dve saccāni vaṭṭaṃ, dve  vivaṭṭaṃ, vaṭṭe abhiniveso hoti, no vivaṭṭe. dvīsu saccesu  ācariyasantike pariyattiṃ uggahetvā kammaṃ karoti, dvīsu saccesu  ``nirodhasaccaṃ nāma iṭṭhaṃ kantaṃ manāpaṃ, maggasaccaṃ nāma iṭṭhaṃ kantaṃ  manāpa''nti savanavasena kammaṃ karoti. dvīsu saccesu  uggahaparipucchāsavanadhāraṇasammasanapaṭivedho vaṭṭati, dvīsu  savanapaṭivedho vaṭṭati. tīṇi kiccavasena paṭivijjhati, ekaṃ  ārammaṇavasena. dve saccāni duddasattā gambhīrāni, dve gambhīrattā  duddasāni. </p>
            </h4>
          </h3>
          <h3>
            <h3n> sotāpattiyaṅgādicatukkavaṇṇanā </h3n>
            <h4>
              <h4n> </h4n>
              <p>[03] 311^b^.^eb^ ^b^sotāpattiyaṅgānī^eb^ti sotāpattiyā  aṅgāni, sotāpattimaggassa paṭilābhakāraṇānīti attho.  ^b^sappurisasaṃsevo^eb^ti buddhādīnaṃ sappurisānaṃ upasaṅkamitvā sevanaṃ.  ^b^saddhammassavana^eb^nti sappāyassa tepiṭakadhammassa savanaṃ.  ^b^yonisomanasikāro^eb^ti aniccādivasena manasikāro.  ^b^dhammānudhammappaṭipattī^eb^ti lokuttaradhammassa anudhammabhūtāya  pubbabhāgapaṭipattiyā paṭipajjanaṃ.</p>
              <p>[03] ^b^aveccappasādenā^eb^ti ^a^P3.1021^ea^ acalappasādena. ``itipi so  bhagavā''tiādīni visuddhimagge vitthāritāni.  phaladhātuāhāracatukkāni uttānatthāneva. apicettha  lūkhapaṇītavatthuvasena oḷārikasukhumatā veditabbā.</p>
              <p>[03] ^b^viññāṇaṭṭhitiyo^eb^ti viññāṇaṃ etāsu tiṭṭhatīti  viññāṇaṭṭhitiyo. ārammaṇaṭṭhitivasenetaṃ vuttaṃ. ^b^rūpūpāya^eb^nti  rūpaṃ upagataṃ hutvā. pañcavokārabhavasmiñhi abhisaṅkhāraviññāṇaṃ  rūpakkhandhaṃ nissāya tiṭṭhati. taṃ sandhāyetaṃ vuttaṃ.  ^b^rūpārammaṇa^eb^nti rūpakkhandhagocaraṃ rūpapatiṭṭhitaṃ hutvā.  ^b^nandūpasecana^eb^nti ^a^V3.0186^ea^ ^a^M3.0204^ea^ lobhasahagataṃ sampayuttanandiyāva upasittaṃ hutvā.  itaraṃ upanissayakoṭiyā. ^b^vuddhiṃ virūḷhiṃ vepullaṃ  āpajjatī^eb^ti saṭṭhipi sattatipi vassāni evaṃ pavattamānaṃ vuddhiṃ  virūḷhiṃ vepullaṃ āpajjati. ^b^vedanūpāyādīsupi^eb^ eseva nayo.  imehi pana tīhi padehi catuvokārabhave abhisaṅkhāraviññāṇaṃ vuttaṃ.  tassa yāvatāyukaṃ pavattanavasena vuddhiṃ virūḷhiṃ vepullaṃ āpajjanā  veditabbā. catukkavasena pana desanāya āgatattā viññāṇūpāyanti na  vuttaṃ. evaṃ vuccamāne ca ``katamaṃ nu kho ettha kammaviññāṇaṃ,  katamaṃ vipākaviññāṇa''nti sammoho bhaveyya, tasmāpi na vuttaṃ.  ^b^agatigamanāni^eb^ vitthāritāneva.</p>
              <p>[03] ^b^cīvarahetū^eb^ti tattha manāpaṃ cīvaraṃ labhissāmīti  cīvarakāraṇā uppajjati. ^b^iti bhavābhavahetū^eb^ti ettha  ^b^itī^eb^ti nidassanatthe nipāto. yathā cīvarādihetu, evaṃ  bhavābhavahetūpīti attho. ^b^bhavābhavo^eb^ti cettha paṇītapaṇītatarāni  telamadhuphāṇitādīni adhippetāni. imesaṃ pana catunnaṃ taṇhuppādānaṃ  pahānatthāya paṭipāṭiyāva cattāro ariyavaṃsā desitāti veditabbā.  ^b^paṭipadācatukkaṃ^eb^ heṭṭhā vuttameva. akkhamādīsu padhānakaraṇakāle  sītādīni na khamatīti ^b^akkhamā.^eb^ khamatīti ^b^khamā.^eb^  indriyadamanaṃ ^b^damā.^eb^ ``uppannaṃ kāmavitakkaṃ  nādhivāsetī''tiādinā nayena vitakkasamanaṃ ^b^samā.^eb^</p>
              <p>[03] ^b^dhammapadānī^eb^ti ^a^P3.1022^ea^ dhammakoṭṭhāsāni. anabhijjhā dhammapadaṃ  nāma alobho vā alobhasīsena  adhigatajjhānavipassanāmaggaphalanibbānāni vā. abyāpādo dhammapadaṃ  nāma akopo vā mettāsīsena adhigatajjhānādīni vā. sammāsati  dhammapadaṃ nāma suppaṭṭhitasati vā satisīsena adhigatajjhānādīni vā.  sammāsamādhi dhammapadaṃ nāma samāpatti vā aṭṭhasamāpattivasena  adhigatajjhānavipassanāmaggaphalanibbānāni vā. dasāsubhavasena vā  adhigatajjhānādīni anabhijjhā dhammapadaṃ. catubrahmavihāravasena  adhigatāni abyāpādo dhammapadaṃ.  dasānussatiāhārepaṭikūlasaññāvasena adhigatāni sammāsati dhammapadaṃ.  dasakasiṇāanāpānavasena adhigatāni sammāsamādhi dhammapadanti.</p>
              <p>[03] dhammasamādānesu paṭhamaṃ acelakapaṭipadā. dutiyaṃ  tibbakilesassa arahattaṃ gahetuṃ asakkontassa assumukhassāpi rudato  parisuddhabrahmacariyacaraṇaṃ. tatiyaṃ kāmesu pātabyatā. catutthaṃ cattāro  paccaye alabhamānassāpi ^a^M3.0205^ea^ jhānavipassanāvasena sukhasamaṅgino  sāsanabrahmacariyaṃ.</p>
              <p>[03] ^b^dhammakkhandhā^eb^ti ^a^V3.0187^ea^ ettha guṇaṭṭho khandhaṭṭho.  ^b^sīlakkhandho^eb^ti sīlaguṇo. ettha ca phalasīlaṃ adhippetaṃ.  sesapadesupi eseva nayo. iti catūsupi ṭhānesu phalameva vuttaṃ.</p>
              <p>[03] ^b^balānī^eb^ti upatthambhanaṭṭhena akampiyaṭṭhena ca balāni. tesaṃ  paṭipakkhehi kosajjādīhi akampaniyatā veditabbā. sabbānipi  samathavipassanāmaggavasena lokiyalokuttarāneva kathitāni.</p>
              <p>[03] ^b^adhiṭṭhānānī^eb^ti ettha ^b^adhī^eb^ti upasaggamattaṃ.  atthato pana tena vā tiṭṭhanti, tattha vā tiṭṭhanti, ṭhānameva vā  taṃtaṃguṇādhikānaṃ purisānaṃ adhiṭṭhānaṃ, paññāva adhiṭṭhānaṃ ^b^paññādhiṭṭhānaṃ. ^eb^ ettha ca paṭhamena aggaphalapaññā. dutiyena vacīsaccaṃ. tatiyena  āmisapariccāgo. catutthena kilesūpasamo kathitoti veditabbo.  paṭhamena ca kammassakatapaññaṃ vipassanāpaññaṃ vā ādiṃ katvā phalapaññā  kathitā. dutiyena vacīsaccaṃ ādiṃ katvā paramatthasaccaṃ nibbānaṃ.  tatiyena āmisapariccāgaṃ ādiṃ katvā aggamaggena kilesapariccāgo.  catutthena samāpattivikkhambhite ^a^P3.1023^ea^ kilese ādiṃ katvā aggamaggena  kilesavūpasamo. paññādhiṭṭhānena vā ekena arahattaphalapaññā kathitā.  sesehi paramatthasaccaṃ. saccādhiṭṭhānena vā ekena paramatthasaccaṃ  kathitaṃ. sesehi arahattapaññāti ^b^mūsikābhayatthero^eb^ āha. </p>
            </h4>
          </h3>
          <h3>
            <h3n> pañhabyākaraṇādicatukkavaṇṇanā </h3n>
            <h4>
              <h4n> </h4n>
              <p>[03] 312^b^.^eb^ ^b^pañhabyākaraṇāni^eb^ mahāpadesakathāya  vitthāritāneva.</p>
              <p>[03] ^b^kaṇha^eb^nti kāḷakaṃ dasākusalakammapathakammaṃ.  ^b^kaṇhavipāka^eb^nti apāye nibbattanato kāḷakavipākaṃ.  ^b^sukka^eb^nti paṇḍaraṃ kusalakammapathakammaṃ. ^b^sukkavipāka^eb^nti  sagge nibbattanato paṇḍaravipākaṃ. ^b^kaṇhasukka^eb^nti missakakammaṃ.  ^b^kaṇhasukkavipāka^eb^nti sukhadukkhavipākaṃ. missakakammañhi  katvā akusalena tiracchānayoniyaṃ maṅgalahatthiṭṭhānādīsu uppanno  kusalena pavatte sukhaṃ vedayati. kusalena rājakulepi nibbatto  akusalena pavatte dukkhaṃ vedayati. ^b^akaṇhāsukka^eb^nti  kammakkhayakaraṃ catumaggañāṇaṃ adhippetaṃ. tañhi ^a^M3.0206^ea^ yadi kaṇhaṃ bhaveyya,  kaṇhavipākaṃ dadeyya. yadi sukkaṃ bhaveyya, sukkavipākaṃ dadeyya.  ubhayavipākassa pana adānato akaṇhāsukkavipākattā akaṇhaṃ asukkanti  ayamettha attho.</p>
              <p>[03] ^b^sacchikaraṇīyā^eb^ti ^a^V3.0188^ea^ paccakkhakaraṇena ceva paṭilābhena ca  sacchikātabbā. ^b^cakkhunā^eb^ti dibbacakkhunā. ^b^kāyenā^eb^ti  sahajātanāmakāyena. ^b^paññāyā^eb^ti arahattaphalañāṇena.</p>
              <p>[03] ^b^oghā^eb^ti vaṭṭasmiṃ satte ohananti osīdāpentīti oghā.  tattha pañcakāmaguṇiko rāgo ^b^kāmogho.^eb^ rūpārūpabhavesu  chandarāgo ^b^bhavogho.^eb^ tathā jhānanikanti sassatadiṭṭhisahagato ca  rāgo. dvāsaṭṭhi diṭṭhiyo ^b^diṭṭhogho.^eb^</p>
              <p>[03] vaṭṭasmiṃ yojentīti ^b^yogā.^eb^ te oghā viya veditabbā.</p>
              <p>[03] visaṃyojentīti ^b^visaññogā.^eb^ tattha asubhajjhānaṃ  kāmayogavisaṃyogo. taṃ pādakaṃ katvā adhigato anāgāmimaggo  ekanteneva ^b^kāmayogavisaññogo^eb^ nāma. arahattamaggo  ^b^bhavayogavisaññogo^eb^ nāma. sotāpattimaggo  ^b^diṭṭhiyogavisaññogo^eb^ nāma. arahattamaggo  ^b^avijjāyogavisaññogo^eb^ nāma.</p>
              <p>[03] ganthanavasena ^a^P3.1024^ea^ ^b^ganthā.^eb^ vaṭṭasmiṃ nāmakāyañceva rūpakāyañca  ganthati bandhati palibundhatīti ^b^kāyagantho.^eb^  ^b^idaṃsaccābhiniveso^eb^ti idameva saccaṃ, moghamaññanti evaṃ pavatto  diṭṭhābhiniveso.</p>
              <p>[03] ^b^upādānānī^eb^ti ādānaggahaṇāni. kāmoti rāgo,  soyeva gahaṇaṭṭhena upādānanti ^b^kāmupādānaṃ.^eb^ diṭṭhīti  micchādiṭṭhi, sāpi gahaṇaṭṭhena upādānanti ^b^diṭṭhupādānaṃ.^eb^ iminā  suddhīti evaṃ sīlavatānaṃ gahaṇaṃ ^b^sīlabbatupādānaṃ.^eb^ attāti  etena vadati ceva upādiyati cāti ^b^attavādupādānaṃ.^eb^</p>
              <p>[03] ^b^yoniyo^eb^ti koṭṭhāsā. aṇḍe jātāti ^b^aṇḍajā.^eb^  jalābumhi jātāti ^b^jalābujā.^eb^ saṃsede jātāti ^b^saṃsedajā. ^eb^ sayanasmiṃ pūtimacchādīsu ca nibbattānametaṃ adhivacanaṃ. vegena  āgantvā upapatitā viyāti ^b^opapātikā.^eb^ tattha devamanussesu  saṃsedajaopapātikānaṃ ayaṃ ^a^M3.0207^ea^ viseso. saṃsedajā mandā daharā hutvā  nibbattanti. opapātikā soḷasavassuddesikā hutvā. manussesu hi  bhummadevesu ca imā catassopi yoniyo labbhanti. tathā  tiracchānesu supaṇṇanāgādīsu. vuttañhetaṃ -- ``tattha, bhikkhave,  aṇḍajā supaṇṇā aṇḍajeva nāge haranti, na jalābuje na saṃsedaje na  opapātike''ti (saṃ0 ni0  3.393). cātumahārājikato paṭṭhāya  uparidevā opapātikāyeva ^a^V3.0189^ea^. tathā nerayikā. petesu catassopi  labbhanti. ^b^gabbhāvakkantiyo^eb^ sampasādanīye kathitā eva.</p>
              <p>[03] ^b^attabhāvapaṭilābhesu^eb^ paṭhamo khiḍḍāpadosikavasena veditabbo.  dutiyo orabbhikādīhi ghātiyamānaurabbhādivasena. tatiyo  manopadosikāvasena. catuttho cātumahārājike upādāya  uparisesadevatāvasena. te hi devā neva attasañcetanāya maranti, na  parasañcetanāya. </p>
            </h4>
          </h3>
          <h3>
            <h3n> dakkhiṇāvisuddhādicatukkavaṇṇanā </h3n>
            <h4>
              <h4n> </h4n>
              <p>[03] 313^b^.^eb^ ^b^dakkhiṇāvisuddhiyo^eb^ti dānasaṅkhātā  dakkhiṇā visujjhanti mahapphalā honti etāhīti  ^b^dakkhiṇāvisuddhiyo.^eb^</p>
              <p>[03] ^b^dāyakato visujjhati, no paṭiggāhakato^eb^ti yattha dāyako  sīlavā hoti, dhammenuppannaṃ deyyadhammaṃ deti, paṭiggāhako dussīlo.  ayaṃ dakkhiṇā vessantaramahārājassa dakkhiṇāsadisā.  ^b^paṭiggāhakato^eb^ ^a^P3.1025^ea^ ^b^visujjhati, no dāyakato^eb^ti yattha paṭiggāhako  sīlavā hoti, dāyako dussīlo, adhammenuppannaṃ deti, ayaṃ dakkhiṇā  coraghātakassa dakkhiṇāsadisā. ^b^neva dāyakato visujjhati, no  paṭiggāhakato^eb^ti yattha ubhopi dussīlā deyyadhammopi adhammena  nibbatto. vipariyāyena catutthā veditabbā.</p>
              <p>[03] ^b^saṅgahavatthūnī^eb^ti saṅgahakāraṇāni. tāni heṭṭhā  vibhattāneva.</p>
              <p>[03] ^b^anariyavohārā^eb^ti anariyānaṃ lāmakānaṃ vohārā.</p>
              <p>[03] ^b^ariyavohārā^eb^ti ariyānaṃ sappurisānaṃ vohārā.</p>
              <p>[03] ^b^diṭṭhavāditā^eb^ti ^a^M3.0208^ea^ diṭṭhaṃ mayāti evaṃ vāditā. ettha ca  taṃtaṃsamuṭṭhāpakacetanāvasena attho veditabbo. </p>
            </h4>
          </h3>
          <h3>
            <h3n> attantapādicatukkavaṇṇanā </h3n>
            <h4>
              <h4n> </h4n>
              <p>[03] 314^b^.^eb^ ^b^attantapā^eb^dīsu ^a^V3.0190^ea^ paṭhamo acelako. dutiyo  orabbhikādīsu aññataro. tatiyo yaññayājako. catuttho sāsane  sammāpaṭipanno.</p>
              <p>[03] ^b^attahitāya paṭipannā^eb^dīsu paṭhamo yo sayaṃ  sīlādisampanno, paraṃ sīlādīsu na samādapeti āyasmā vakkalitthero  viya. dutiyo yo attanā na sīlādisampanno, paraṃ sīlādīsu  samādapeti āyasmā upanando viya. tatiyo yo nevattanā  sīlādisampanno, paraṃ sīlādīsu na samādapeti devadatto viya.  catuttho yo attanā ca sīlādisampanno parañca sīlādīsu samādapeti  āyasmā mahākassapo viya.</p>
              <p>[03] tamādīsu ^b^tamo^eb^ti andhakārabhūto. ^b^tamaparāyaṇo^eb^ti  tamameva paraṃ ayanaṃ gati assāti tamaparāyaṇo. evaṃ sabbapadesu  attho veditabbo. ettha ca paṭhamo nīce caṇḍālādikule dujjīvite  hīnattabhāve nibbattitvā tīṇi duccaritāni paripūreti. dutiyo  tathāvidho hutvā tīṇi sucaritāni paripūreti. tatiyo uḷāre  khattiyakule bahuannapāne sampannattabhāve nibbattitvā tīṇi duccaritāni  paripūreti. catuttho tādisova hutvā tīṇi sucaritāni paripūreti.</p>
              <p>[03] ^b^samaṇamacalo^eb^ti samaṇācalo. ma-kāro padasandhimattaṃ.  so sotāpanno veditabbo. sotāpanno hi catūhi vātehi indakhīlo  viya parappavādehi akampiyo. acalasaddhāya samannāgatoti  ^b^samaṇamacalo.^eb^ vuttampi cetaṃ -- ``katamo ca puggalo  samaṇamacalo? idhekacco puggalo tiṇṇaṃ saṃyojanānaṃ parikkhayā''ti  (pu0 pa0 190) vitthāro. rāgadosānaṃ pana tanubhūtattā sakadāgāmī  ^b^samaṇapadumo^eb^ ^a^P3.1026^ea^ nāma. tenāha -- ``katamo pana puggalo  samaṇapadumo? idhekacco puggalo sakideva imaṃ lokaṃ āgantvā  dukkhassantaṃ karoti, ayaṃ vuccati puggalo ^a^M3.0209^ea^ samaṇapadumo''ti (pu0 pa0  190). rāgadosānaṃ abhāvā khippameva pupphissatīti anāgāmī  ^b^samaṇapuṇḍarīko^eb^ nāma. tenāha -- ``katamo ca puggalo  samaṇapuṇḍarīko? idhekacco puggalo pañcannaṃ orambhāgiyānaṃ...pe0...  ayaṃ vuccati puggalo samaṇapuṇḍarīko''ti (pu0 pa0 190). arahā  pana sabbesampi ganthakārakilesānaṃ abhāvā samaṇesu  ^b^samaṇasukhumālo^eb^ nāma. tenāha -- ``katamo ca puggalo  samaṇesu samaṇasukhumālo? idhekacco āsavānaṃ khayā...pe0...  upasampajja viharati. ayaṃ vuccati puggalo samaṇesu  samaṇasukhumālo''ti.</p>
              <p>[03] ``ime kho ^a^V3.0191^ea^, āvuso''tiādi vuttanayeneva yojetabbaṃ. iti  samapaññāsāya catukkānaṃ vasena dvepañhasatāni kathento thero  sāmaggirasaṃ dassesīti. </p>
              <p>[06] catukkavaṇṇanā niṭṭhitā. </p>
            </h4>
          </h3>
          <h3>
            <h3n> pañcakavaṇṇanā </h3n>
            <h4>
              <h4n> </h4n>
              <p>[03] 315^b^.^eb^ iti catukkavasena sāmaggirasaṃ dassetvā idāni  pañcakavasena dassetuṃ puna desanaṃ ārabhi. tattha pañcasu khandhesu  ^b^rūpakkhandho^eb^ lokiyo. sesā ^b^lokiyalokuttarā.  upādānakkhandhā^eb^ lokiyāva. vitthārato pana khandhakathā  visuddhimagge vuttā. ^b^kāmaguṇā^eb^ heṭṭhā vitthāritāva.</p>
              <p>[03] sukatadukkaṭādīhi gantabbāti ^b^gatiyo. nirayo^eb^ti  nirassādo. sahokāsena khandhā kathitā. tato paresu tīsu  nibbattā khandhāva vuttā. catutthe okāsopi.</p>
              <p>[03] āvāse macchariyaṃ ^b^āvāsamacchariyaṃ.^eb^ tena samannāgato  bhikkhu āgantukaṃ disvā ``ettha cetiyassa vā saṅghassa vā  parikkhāro ṭhapito''tiādīni vatvā saṅghikampi āvāsaṃ nivāreti.  so kālaṅkatvā peto vā ajagaro vā hutvā nibbattati. kule  macchariyaṃ ^b^kulamacchariyaṃ.^eb^ tena samannāgato bhikkhu tehi  kāraṇehi attano upaṭṭhākakule aññesaṃ ^a^M3.0210^ea^ pavesanampi nivāreti. lābhe  macchariyaṃ ^b^lābhamacchariyaṃ.^eb^ tena samannāgato ^a^P3.1027^ea^ bhikkhu  saṅghikampi lābhaṃ maccharāyanto yathā aññe na labhanti, evaṃ karoti.  vaṇṇe macchariyaṃ ^b^vaṇṇamacchariyaṃ. vaṇṇo^eb^ti cettha  sarīravaṇṇopi guṇavaṇṇopi veditabbo. pariyattidhamme macchariyaṃ  ^b^dhammamacchariyaṃ.^eb^ tena samannāgato bhikkhu ``imaṃ dhammaṃ  pariyāpuṇitvā eso maṃ abhibhavissatī''ti aññassa na deti. yo  pana dhammānuggahena vā puggalānuggahena vā na deti, na taṃ macchariyaṃ.</p>
              <p>[03] cittaṃ nivārenti pariyonandhantīti ^b^nīvaraṇāni.^eb^  kāmacchando nīvaraṇapatto arahattamaggavajjho. kāmarāgānusayo  kāmarāgasaṃyojanapatto anāgāmimaggavajjho. thinaṃ cittagelaññaṃ  ^a^V3.0192^ea^.  middhaṃ khandhattayagelaññaṃ. ubhayampi arahattamaggavajjhaṃ. tathā uddhaccaṃ.  kukkuccaṃ anāgāmimaggavajjhaṃ. vicikicchā paṭhamamaggavajjhā.</p>
              <p>[03] ^b^saṃyojanānī^eb^ti bandhanāni. tehi pana baddhesu puggalesu  rūpārūpabhave nibbattā sotāpannasakadāgāmino antobaddhā bahisayitā  nāma. tesañhi kāmabhave bandhanaṃ. kāmabhave anāgāmino bahibaddhā  antosayitā nāma. tesañhi rūpārūpabhave bandhanaṃ. kāmabhave  sotāpannasakadāgāmino antobaddhā antosayitā nāma. rūpārūpabhave  anāgāmino bahibaddhā bahisayitā nāma. khīṇāsavo sabbattha  abandhano.</p>
              <p>[03] sikkhitabbaṃ padaṃ ^b^sikkhāpadaṃ,^eb^ sikkhākoṭṭhāsoti attho.  sikkhāya vā padaṃ sikkhāpadaṃ, adhicittādhipaññāsikkhāya  adhigamupāyoti attho. ayamettha saṅkhepo. vitthārato pana  sikkhāpadakathā vibhaṅgappakaraṇe sikkhāpadavibhaṅge āgatā eva. </p>
            </h4>
          </h3>
          <h3>
            <h3n> abhabbaṭṭhānādipañcakavaṇṇanā </h3n>
            <h4>
              <h4n> </h4n>
              <p>[03] 316^b^.^eb^ ``abhabbo, āvuso, khīṇāsavo bhikkhu  sañcicca pāṇa''ntiādi desanāsīsameva, sotāpannādayopi pana  abhabbā. puthujjanakhīṇāsavānaṃ nindāpasaṃsatthampi evaṃ vuttaṃ.  puthujjano nāma gārayho, mātughātādīnipi karoti ^a^M3.0211^ea^. khīṇāsavo pana  pāsaṃso, kunthakipillikaghātādīnipi na karotīti.</p>
              <p>[03] byasanesu viyassatīti byasanaṃ, hitasukhaṃ khipati viddhaṃsetīti  attho. ñātīnaṃ byasanaṃ ^b^ñātibyasanaṃ,^eb^ corarogabhayādīhi  ñātivināsoti attho. bhogānaṃ byasanaṃ ^a^P3.1028^ea^ ^b^bhogabyasanaṃ,^eb^  rājacorādivasena bhogavināsoti attho. rogo eva byasanaṃ  ^b^rogabyasanaṃ.^eb^ rogo hi ārogyaṃ byasati vināsetīti byasanaṃ,  sīlassa byasanaṃ ^b^sīlabyasanaṃ.^eb^ dussīlyassetaṃ nāmaṃ.  sammādiṭṭhiṃ vināsayamānā uppannā diṭṭhi eva byasanaṃ ^b^diṭṭhibyasanaṃ. ^eb^ ettha ca ñātibyasanādīni tīṇi neva akusalāni na  tilakkhaṇāhatāni. sīladiṭṭhibyasanadvayaṃ akusalaṃ tilakkhaṇāhataṃ.  teneva ``nāvuso, sattā ñātibyasanahetu vā''tiādimāha.</p>
              <p>[03] ^b^ñātisampadā^eb^ti ñātīnaṃ sampadā pāripūrī bahubhāvo.  ^b^bhogasampadāyapi^eb^ eseva nayo. ārogyassa sampadā  ^b^ārogyasampadā.^eb^ pāripūrī dīgharattaṃ arogatā.  ^b^sīladiṭṭhisampadāsupi^eb^ eseva nayo ^a^V3.0193^ea^. idhāpi ñātisampadādayo  no kusalā, na tilakkhaṇāhatā. sīladiṭṭhisampadā kusalā,  tilakkhaṇāhatā. teneva ``nāvuso, sattā ñātisampadāhetu  vā''tiādimāha.</p>
              <p>[03] sīlavipattisīlasampattikathā mahāparinibbāne vitthāritāva.</p>
              <p>[03] ^b^codakenā^eb^ti vatthusaṃsandassanā, āpattisaṃsandassanā,  saṃvāsappaṭikkhepo, sāmīcippaṭikkhepoti catūhi codanāvatthūhi  codayamānena. ^b^kālena vakkhāmi no akālenā^eb^ti ettha  cuditakassa kālo kathito, na codakassa. paraṃ codentena hi  parisamajjhe vā uposathapavāraṇagge vā āsanasālābhojanasālādīsu vā  na codetabbaṃ. divāṭṭhāne nisinnakāle ``karotāyasmā okāsaṃ, ahaṃ  āyasmantaṃ vattukāmo''ti evaṃ okāsaṃ kāretvā codetabbaṃ. puggalaṃ  pana upaparikkhitvā yo lolapuggalo abhūtaṃ vatvā bhikkhūnaṃ ayasaṃ  āropeti, so okāsakammaṃ vināpi codetabbo. ^b^bhūtenā^eb^ti  tacchena sabhāvena. ^b^saṇhenā^eb^ti maṭṭhena mudukena.  ^b^atthasañhitenā^eb^ti atthakāmatāya hitakāmatāya upetena. </p>
            </h4>
          </h3>
          <h3>
            <h3n> padhāniyaṅgapañcakavaṇṇanā </h3n>
            <h4>
              <h4n> </h4n>
              <p>[03] 317^b^.^eb^ ^b^padhāniyaṅgānī^eb^ti ^a^M3.0212^ea^ padhānaṃ vuccati padahanaṃ,  padhānamassa atthīti padhāniyo, padhāniyassa bhikkhuno aṅgāni  ^b^padhāniyaṅgāni. saddho^eb^ti saddhāya samannāgato. saddhā panesā  āgamanasaddhā, adhigamanasaddhā, okappanasaddhā, pasādasaddhāti  catubbidhā. tattha sabbaññubodhisattānaṃ saddhā abhinīhārato āgatattā  ^b^āgamanasaddhā^eb^ nāma. ariyasāvakānaṃ ^a^P3.1029^ea^ paṭivedhena adhigatattā  ^b^adhigamanasaddhā^eb^ nāma. buddho dhammo saṅghoti vutte acalabhāvena  okappanaṃ ^b^okappanasaddhā^eb^ nāma. pasāduppatti ^b^pasādasaddhā^eb^  nāma. idha okappanasaddhā adhippetā. ^b^bodhi^eb^nti  catutthamaggañāṇaṃ. taṃ suppaṭividdhaṃ tathāgatenāti saddahati.  desanāsīsameva cetaṃ, iminā pana aṅgena tīsupi ratanesu saddhā  adhippetā. yassa hi buddhādīsu pasādo balavā, tassa padhānavīriyaṃ  ijjhati. ^b^appābādho^eb^ti arogo. ^b^appātaṅko^eb^ti  niddukkho. ^b^samavepākiniyā^eb^ti samavipācanīyā.  ^b^gahaṇiyā^eb^ti kammajatejodhātuyā. ^b^nātisītāya  nāccuṇhāyā^eb^ti atisītagahaṇiko sītabhīrū hoti, accuṇhagahaṇiko  uṇhabhīrū hoti, tesaṃ padhānaṃ na ijjhati. majjhimagahaṇikassa  ijjhati. tenāha -- ``majjhimāya padhānakkhamāyā''ti.  ^b^yathābhūtaṃ attānaṃ āvikattā^eb^ti yathābhūtaṃ attano aguṇaṃ pakāsetā.  ^b^udayatthagāminiyā^eb^ti udayañca atthaṅgamañca gantuṃ  paricchindituṃ samatthāya, etena paññāsalakkhaṇapariggāhakaṃ  udayabbayañāṇaṃ vuttaṃ ^a^V3.0194^ea^. ^b^ariyāyā^eb^ti parisuddhāya.  ^b^nibbedhikāyā^eb^ti anibbiddhapubbe lobhakkhandhādayo nibbijjhituṃ  samatthāya. ^b^sammā dukkhakkhayagāminiyā^eb^ti tadaṅgavasena  kilesānaṃ pahīnattā yaṃ yaṃ dukkhaṃ khīyati, tassa tassa dukkhassa  khayagāminiyā. iti sabbehi imehi padehi vipassanāpaññāva  kathitā. duppaññassa hi padhānaṃ na ijjhati. </p>
            </h4>
          </h3>
          <h3>
            <h3n> suddhāvāsādipañcakavaṇṇanā </h3n>
            <h4>
              <h4n> </h4n>
              <p>[03] 318^b^.^eb^ ^b^suddhāvāsā^eb^ti suddhā idha āvasiṃsu  āvasanti āvasissanti vāti suddhāvāsā. suddhāti  kilesamalarahitā anāgāmikhīṇāsavā. ^b^avihā^eb^tiādīsu yaṃ  vattabbaṃ, taṃ mahāpadāne vuttameva.</p>
              <p>[03] ^b^anāgāmīsu^eb^ ^a^M3.0213^ea^ āyuno majjhaṃ anatikkamitvā antarāva  kilesaparinibbānaṃ arahattaṃ patto ^b^antarāparinibbāyī^eb^ nāma.  majjhaṃ upahacca atikkamitvā patto ^b^upahaccaparinibbāyī^eb^  ^a^P3.1030^ea^ nāma.  asaṅkhārena appayogena akilamanto sukhena patto  ^b^asaṅkhāraparinibbāyī^eb^ nāma. sasaṅkhārena sappayogena  kilamanto dukkhena patto ^b^sasaṅkhāraparinibbāyī^eb^ nāma. ime  cattāro pañcasupi suddhāvāsesu labbhanti.  ^b^uddhaṃsotoakaniṭṭhagāmī^eb^ti ettha pana catukkaṃ veditabbaṃ. yo hi  avihāto paṭṭhāya cattāro devaloke sodhetvā akaniṭṭhaṃ gantvā  parinibbāyati, ayaṃ uddhaṃsoto akaniṭṭhagāmī nāma. yo avihāto  dutiyaṃ vā tatiyaṃ vā catutthaṃ vā devalokaṃ gantvā parinibbāyati,  ayaṃ uddhaṃsoto na akaniṭṭhagāmī nāma. yo kāmabhavato akaniṭṭhesu  nibbattitvā parinibbāyati, ayaṃ na uddhaṃsoto akaniṭṭhagāmī nāma.  yo heṭṭhā catūsu devalokesu tattha tattheva nibbattitvā parinibbāyati,  ayaṃ na uddhaṃsoto na akaniṭṭhagāmī nāmāti. </p>
            </h4>
          </h3>
          <h3>
            <h3n> cetokhilapañcakavaṇṇanā </h3n>
            <h4>
              <h4n> </h4n>
              <p>[03] 319^b^.^eb^ ^b^cetokhilā^eb^ti cittassa thaddhabhāvā.  ^b^satthari kaṅkhatī^eb^ti satthu sarīre vā guṇe vā kaṅkhati.  sarīre kaṅkhamāno ``dvattiṃsamahāpurisavaralakkhaṇapaṭimaṇḍitaṃ nāma  sarīraṃ atthi nu kho natthī''ti kaṅkhati. guṇe kaṅkhamāno  ``atītānāgatapaccuppannajānanasamatthaṃ sabbaññutañāṇaṃ atthi nu kho  natthī''ti kaṅkhati. ^b^ātappāyā^eb^ti vīriyakaraṇatthāya.  ^b^anuyogāyā^eb^ti punappunaṃ yogāya. sātaccāyāti  ^b^satatakiriyāya. padhānāyā^eb^ti padahanatthāya. ^b^ayaṃ  paṭhamo cetokhilo^eb^ti ayaṃ satthari ^a^V3.0195^ea^ vicikicchāsaṅkhāto paṭhamo  cittassa thaddhabhāvo. ^b^dhamme^eb^ti pariyattidhamme ca paṭivedhadhamme ca.  pariyattidhamme kaṅkhamāno ``tepiṭakaṃ buddhavacanaṃ  caturāsītidhammakkhandhasahassānīti vadanti, atthi nu kho etaṃ  natthī''ti kaṅkhati. paṭivedhadhamme kaṅkhamāno  ``vipassanānissando maggo nāma, magganissando phalaṃ nāma,  sabbasaṅkhārapaṭinissaggo nibbānaṃ nāmāti vadanti, taṃ atthi nu  kho natthī''ti kaṅkhati. ^b^saṅghe kaṅkhatī^eb^ti  ``ujuppaṭipannotiādīnaṃ padānaṃ vasena evarūpaṃ paṭipadaṃ paṭipanno  cattāro maggaṭṭhā cattāro ^a^P3.1031^ea^ phalaṭṭhāti aṭṭhannaṃ puggalānaṃ samūhabhūto saṅgho  nāma atthi nu kho natthī''ti kaṅkhati. ^b^sikkhāya  kaṅkhamāno^eb^ ``adhisīlasikkhā nāma, adhicittādhipaññāsikkhā  nāmāti vadanti ^a^M3.0214^ea^, sā atthi nu kho natthī''ti kaṅkhati. ^b^ayaṃ  pañcamo^eb^ti ayaṃ sabrahmacārīsu kopasaṅkhāto pañcamo cittassa  thaddhabhāvo kacavarabhāvo khāṇukabhāvo. </p>
            </h4>
          </h3>
          <h3>
            <h3n> cetasovinibandhādipañcakavaṇṇanā </h3n>
            <h4>
              <h4n> </h4n>
              <p>[03] 320^b^.^eb^ ^b^cetasovinibandhā^eb^ti cittaṃ bandhitvā  muṭṭhiyaṃ katvā viya gaṇhantīti cetasovinibandhā. ^b^kāme^eb^ti  vatthukāmepi kilesakāmepi. ^b^kāye^eb^ti attano kāye.  ^b^rūpe^eb^ti bahiddhārūpe. ^b^yāvadattha^eb^nti yattakaṃ icchati, tattakaṃ.  ^b^udarāvadehaka^eb^nti udarapūraṃ. tañhi udaraṃ avadehanato  ``udarāvadehaka''nti vuccati. ^b^seyyasukha^eb^nti mañcapīṭhasukhaṃ.  ^b^passasukha^eb^nti yathā samparivattakaṃ sayantassa  dakkhiṇapassavāmapassānaṃ sukhaṃ hoti, evaṃ uppannaṃ sukhaṃ.  ^b^middhasukha^eb^nti niddāsukhaṃ. ^b^anuyutto^eb^ti yuttappayutto  viharati. ^b^paṇidhāyā^eb^ti patthayitvā. ^b^brahmacariyenā^eb^ti  methunaviratibrahmacariyena. ^b^devo vā bhavissāmī^eb^ti  mahesakkhadevo vā bhavissāmi. ^b^devaññataro vā^eb^ti  appesakkhadevesu vā aññataro.</p>
              <p>[03] ^b^indriyesu^eb^ paṭhamapañcake lokiyāneva kathitāni.  dutiyapañcake paṭhamadutiyacatutthāni lokiyāni, tatiyapañcamāni  lokiyalokuttarāni. tatiyapañcake samathavipassanāmaggavasena  lokiyalokuttarāni. </p>
            </h4>
          </h3>
          <h3>
            <h3n> nissaraṇiyapañcakavaṇṇanā </h3n>
            <h4>
              <h4n> </h4n>
              <p>[03] 321^b^.^eb^ ^b^nissaraṇiyā^eb^ti nissaṭā visaññuttā.  ^b^dhātuyo^eb^ti attasuññasabhāvā. ^b^kāme manasikaroto^eb^ti kāme  manasikarontassa, asubhajjhānato vuṭṭhāya agadaṃ gahetvā visaṃ  vīmaṃsanto ^a^V3.0196^ea^ viya vīmaṃsanatthaṃ kāmābhimukhaṃ cittaṃ pesentassāti attho.  ^b^na pakkhandatī^eb^ti na pavisati. ^b^na pasīdatī^eb^ti pasādaṃ  nāpajjati. ^b^na^eb^ ^a^P3.1032^ea^ ^b^santiṭṭhatī^eb^ti na patiṭṭhati. ^b^na  vimuccatī^eb^ti nādhimuccati. yathā pana kukkuṭapattaṃ vā nhārudaddulaṃ vā  aggimhi pakkhittaṃ patilīyati patikuṭati pativattati na  sampasāriyati; evaṃ patilīyati na pasāriyati. ^b^nekkhammaṃ kho  panā^eb^ti idha nekkhammaṃ nāma dasasu asubhesu paṭhamajjhānaṃ, tadassa  manasikaroto cittaṃ pakkhandati. ^b^tassa taṃ citta^eb^nti tassa taṃ  ^a^M3.0215^ea^ asubhajjhānacittaṃ. ^b^sugata^eb^nti gocare gatattā suṭṭhu gataṃ.  ^b^subhāvita^eb^nti ahānabhāgiyattā suṭṭhu bhāvitaṃ. ^b^suvuṭṭhita^eb^nti  kāmato suṭṭhu vuṭṭhitaṃ. ^b^suvimutta^eb^nti kāmehi suṭṭhu vimuttaṃ.  kāmapaccayā āsavā nāma kāmahetukā cattāro āsavā.  ^b^vighātā^eb^ti dukkhā. ^b^pariḷāhā^eb^ti kāmarāgapariḷāhā.  ^b^na so taṃ vedanaṃ vedetī^eb^ti so taṃ kāmavedanaṃ  vighātapariḷāhavedanañca na vedayati. ^b^idamakkhātaṃ kāmānaṃ  nissaraṇa^eb^nti idaṃ asubhajjhānaṃ kāmehi nissaṭattā kāmānaṃ  nissaraṇanti akkhātaṃ. yo pana taṃ jhānaṃ pādakaṃ katvā saṅkhāre  sammasanto tatiyaṃ maggaṃ patvā anāgāmiphalena nibbānaṃ disvā puna  kāmā nāma natthīti jānāti, tassa cittaṃ accantanissaraṇameva.  sesapadesupi eseva nayo.</p>
              <p>[03] ayaṃ pana viseso, dutiyavāre mettājhānāni byāpādassa  nissaraṇaṃ nāma. tatiyavāre karuṇājhānāni vihiṃsāya nissaraṇaṃ  nāma. catutthavāre arūpajjhānāni rūpānaṃ nissaraṇaṃ nāma.  accantanissaraṇe cettha arahattaphalaṃ yojetabbaṃ.</p>
              <p>[03] pañcamavāre ^b^sakkāyaṃ manasikaroto^eb^ti suddhasaṅkhāre  pariggaṇhitvā arahattaṃ pattassa sukkhavipassakassa phalasamāpattito  vuṭṭhāya vīmaṃsanatthaṃ pañcupādānakkhandhābhimukhaṃ cittaṃ pesentassa.  ^b^idamakkhātaṃ sakkāyanissaraṇa^eb^nti idaṃ arahattamaggena ca phalena ca  nibbānaṃ disvā ṭhitassa bhikkhuno puna sakkāyo natthīti uppannaṃ  arahattaphalasamāpatticittaṃ sakkāyassa nissaraṇanti akkhātaṃ. </p>
            </h4>
          </h3>
          <h3>
            <h3n> vimuttāyatanapañcakavaṇṇanā </h3n>
            <h4>
              <h4n> </h4n>
              <p>[03] 322^b^.^eb^ ^b^vimuttāyatanānī^eb^ti vimuccanakāraṇāni.  ^b^atthapaṭisaṃvedino^eb^ti pāḷiatthaṃ jānantassa.  ^b^dhammapaṭisaṃvedino^eb^ti ^a^P3.1033^ea^ pāḷiṃ jānantassa. ^b^pāmojja^eb^nti  taruṇapīti. ^b^pītī^eb^ti tuṭṭhākārabhūtā balavapīti. ^b^kāyo^eb^ti  nāmakāyo paṭipassambhati. ^b^sukhaṃ vedayatī^eb^ti sukhaṃ paṭilabhati.  ^b^cittaṃ samādhiyatī^eb^ti arahattaphalasamādhinā samādhiyati.  ayañhi taṃ dhammaṃ suṇanto āgatāgataṭṭhāne ^a^V3.0197^ea^ jhānavipassanāmaggaphalāni  jānāti, tassa evaṃ jānato pīti uppajjati. so tassā pītiyā  antarā osakkituṃ na dento upacārakammaṭṭhāniko hutvā vipassanaṃ  vaḍḍhetvā arahattaṃ pāpuṇāti. taṃ sandhāya vuttaṃ -- ``cittaṃ  samādhiyatī''ti. sesesupi eseva nayo ^a^M3.0216^ea^. ayaṃ pana viseso,  ^b^samādhinimitta^eb^nti aṭṭhatiṃsāya ārammaṇesu aññataro samādhiyeva  samādhinimittaṃ. ^b^suggahitaṃ hotī^eb^tiādīsu ācariyasantike  kammaṭṭhānaṃ uggaṇhantena suṭṭhu gahitaṃ hoti. ^b^suṭṭhu manasikata^eb^nti  suṭṭhu upadhāritaṃ. ^b^suppaṭividdhaṃ paññāyā^eb^ti paññāya suṭṭhu paccakkhaṃ  kataṃ. ^b^tasmiṃ dhamme^eb^ti tasmiṃ kammaṭṭhānapāḷidhamme.</p>
              <p>[03] ^b^vimuttiparipācanīyā^eb^ti vimutti vuccati arahattaṃ, taṃ  paripācentīti ^b^vimuttiparipācanīyā. aniccasaññā^eb^ti  aniccānupassanāñāṇe uppannasaññā. ^b^anicce dukkhasaññā^eb^ti  dukkhānupassanāñāṇe uppannasaññā. ^b^dukkhe anattasaññā^eb^ti  anattānupassanāñāṇe uppannasaññā. ^b^pahānasaññā^eb^ti  pahānānupassanāñāṇe uppannasaññā. ^b^virāgasaññā^eb^ti  virāgānupassanāñāṇe uppannasaññā.</p>
              <p>[03] ``ime kho āvuso''tiādi vuttanayeneva yojetabbaṃ. iti  chabbīsatiyā pañcakānaṃ vasena tiṃsasatapañhe kathento thero  sāmaggirasaṃ dassesīti. </p>
              <p>[06] pañcakavaṇṇanā niṭṭhitā. </p>
            </h4>
          </h3>
          <h3>
            <h3n> chakkavaṇṇanā </h3n>
            <h4>
              <h4n> </h4n>
              <p>[03] 323^b^.^eb^ iti pañcakavasena sāmaggirasaṃ dassetvā idāni  chakkavasena dassetuṃ puna desanaṃ ārabhi. tattha ^b^ajjhattikānī^eb^ti  ajjhattajjhattikāni. ^b^bāhirānī^eb^ti ^a^P3.1034^ea^ tato ajjhattajjhattato  bahibhūtāni. vitthārato pana āyatanakathā ^b^visuddhimagge^eb^  kathitāva. ^b^viññāṇakāyā^eb^ti viññāṇasamūhā.  ^b^cakkhuviññāṇa^eb^nti cakkhupasādanissitaṃ  kusalākusalavipākaviññāṇaṃ. esa nayo sabbattha.  ^b^cakkhusamphasso^eb^ti cakkhunissito samphasso.  ^b^sotasamphassā^eb^dīsupi eseva nayo. ^b^manosamphasso^eb^ti ime  dasa samphasse ṭhapetvā seso sabbo manosamphasso nāma.  vedanāchakkampi eteneva nayena veditabbaṃ. ^b^rūpasaññā^eb^ti rūpaṃ  ^a^V3.0198^ea^ ārammaṇaṃ katvā uppannā saññā. etenupāyena sesāpi veditabbā.  cetanāchakkepi eseva nayo. tathā taṇhāchakke.</p>
              <p>[03] ^b^agāravo^eb^ti ^a^M3.0217^ea^ gāravavirahito. ^b^appatisso^eb^ti  appatissayo anīcavutti. ettha pana yo bhikkhu satthari dharamāne  tīsu kālesu upaṭṭhānaṃ na yāti. satthari anupāhane caṅkamante  saupāhano caṅkamati, nīce caṅkamante ucce caṅkamati, heṭṭhā vasante  upari vasati, satthudassanaṭṭhāne ubho aṃse pārupati, chattaṃ dhāreti,  upāhanaṃ dhāreti, nahāyati, uccāraṃ vā passāvaṃ vā karoti.  parinibbute pana cetiyaṃ vandituṃ na gacchati, cetiyassa paññāyanaṭṭhāne  satthudassanaṭṭhāne vuttaṃ sabbaṃ karoti, ayaṃ ^b^satthari agāravo^eb^ nāma.  yo pana dhammassavane saṃghuṭṭhe sakkaccaṃ na gacchati, sakkaccaṃ dhammaṃ na  suṇāti, samullapanto nisīdati, sakkaccaṃ na gaṇhāti, na vāceti, ayaṃ  ^b^dhamme agāravo^eb^ nāma. yo pana therena bhikkhunā anajjhiṭṭho  dhammaṃ deseti, nisīdati, pañhaṃ katheti, vuḍḍhe bhikkhū ghaṭṭento  gacchati, tiṭṭhati, nisīdati, dussapallatthikaṃ vā hatthapallatthikaṃ vā  karoti, saṅghamajjhe ubho aṃse pārupati, chattupāhanaṃ dhāreti, ayaṃ  ^b^saṅghe agāravo^eb^ nāma. ekabhikkhusmimpi hi agārave kate  saṅghe agāravo katova hoti. tisso sikkhā pana apūrayamānova  ^b^sikkhāya agāravo^eb^ nāma. appamādalakkhaṇaṃ ananubrūhayamāno  ^b^appamāde agāravo^eb^ nāma. duvidhampi ^b^paṭisanthāraṃ^eb^  akaronto ^b^paṭisanthāre agāravo^eb^ nāma. cha gāravā  vuttappaṭipakkhavasena veditabbā.</p>
              <p>[03] ^b^somanassūpavicārā^eb^ti ^a^P3.1035^ea^ somanassasampayuttā vicārā.  ^b^somanassaṭṭhāniya^eb^nti somanassakāraṇabhūtaṃ. ^b^upavicaratī^eb^ti  vitakkena vitakketvā vicārena paricchindati. esa nayo sabbattha.  ^b^domanassūpavicārā^eb^pi evameva veditabbā. tathā  ^b^upekkhūpavicārā. sāraṇīyadhammā^eb^ heṭṭhā vitthāritā.  ^b^diṭṭhisāmaññagato^eb^ti iminā pana padena kosambakasutte paṭhamamaggo  kathito. idha cattāropi maggā. </p>
            </h4>
          </h3>
          <h3>
            <h3n> vivādamūlachakkavaṇṇanā </h3n>
            <h4>
              <h4n> </h4n>
              <p>[03] 325^b^.^eb^ ^b^vivādamūlānī^eb^ti vivādassa mūlāni.  ^b^kodhano^eb^ti kujjhanalakkhaṇena kodhena samannāgato.  ^b^upanāhī^eb^ti verāppaṭinissaggalakkhaṇena upanāhena samannāgato.  ^b^ahitāya dukkhāya devamanussāna^eb^nti dvinnaṃ bhikkhūnaṃ vivādo  kathaṃ devamanussānaṃ ahitāya dukkhāya saṃvattati. kosambakakkhandhake  viya dvīsu bhikkhūsu vivādaṃ āpannesu tasmiṃ vihāre ^a^M3.0218^ea^ tesaṃ  antevāsikā ^a^V3.0199^ea^ vivadanti. tesaṃ ovādaṃ gaṇhanto bhikkhunisaṅgho  vivadati. tato tesaṃ upaṭṭhākā vivadanti. atha manussānaṃ  ārakkhadevatā dve koṭṭhāsā honti. tattha dhammavādīnaṃ ārakkhadevatā  dhammavādiniyo honti adhammavādīnaṃ adhammavādiniyo. tato  ārakkhadevatānaṃ mittā bhummā devatā bhijjanti. evaṃ paramparā yāva  brahmalokā ṭhapetvā ariyasāvake sabbe devamanussā dve koṭṭhāsā honti.  dhammavādīhi pana adhammavādinova bahutarā honti. tato ``yaṃ  bahukehi gahitaṃ, taṃ taccha''nti dhammaṃ vissajjetvā bahutarāva adhammaṃ  gaṇhanti. te adhammaṃ purakkhatvā vadantā apāyesu nibbattanti.  evaṃ dvinnaṃ bhikkhūnaṃ vivādo devamanussānaṃ ahitāya dukkhāya hoti.</p>
              <p>[03] ^b^ajjhattaṃ vā^eb^ti tumhākaṃ abbhantaraparisāya. ^b^bahiddhā  vā^eb^ti paresaṃ parisāya.</p>
              <p>[03] ^b^makkhī^eb^ti paresaṃ guṇamakkhanalakkhaṇena makkhena  samannāgato. ^b^paḷāsī^eb^ti yugaggāhalakkhaṇena paḷāsena  samannāgato. ^b^issukī^eb^ti parasakkārādīni issāyanalakkhaṇāya  issāya samannāgato. ^b^maccharī^eb^ti āvāsamacchariyādīhi  samannāgato. ^b^saṭho^eb^ti kerāṭiko. ^b^māyāvī^eb^ti  ^a^P3.1036^ea^ katapāpapaṭicchādako. ^b^pāpiccho^eb^ti asantasambhāvanicchako  dussīlo. ^b^micchādiṭṭhī^eb^ti natthikavādī ahetukavādī  akiriyavādī. ^b^sandiṭṭhiparāmāsī^eb^ti sayaṃ diṭṭhimeva parāmasati.  ^b^ādhānaggāhī^eb^ti daḷhaggāhī. ^b^duppaṭinissaggī^eb^ti na  sakkā hoti gahitaṃ vissajjāpetuṃ.</p>
              <p>[03] ^b^pathavīdhātū^eb^ti patiṭṭhādhātu. ^b^āpodhātū^eb^ti  ābandhanadhātu. ^b^tejodhātū^eb^ti paripācanadhātu.  ^b^vāyodhātū^eb^ti vitthambhanadhātu. ^b^ākāsadhātū^eb^ti asamphuṭṭhadhātu.  ^b^viññāṇadhātū^eb^ti vijānanadhātu. </p>
            </h4>
          </h3>
          <h3>
            <h3n> nissaraṇiyachakkavaṇṇanā </h3n>
            <h4>
              <h4n> </h4n>
              <p>[03] 326^b^.^eb^ ^b^nissaraṇiyā dhātuyo^eb^ti nissaṭadhātuyova.  ^b^pariyādāya tiṭṭhatī^eb^ti pariyādiyitvā hāpetvā tiṭṭhati.  ^b^`mā hevantissa vacanīyo'^eb^ti yasmā abhūtaṃ byākaraṇaṃ  byākaroti, tasmā mā evaṃ bhaṇīti ^a^M3.0219^ea^ vattabbo. ^b^yadidaṃ  mettācetovimuttī^eb^ti yā ayaṃ mettācetovimutti, idaṃ nissaraṇaṃ  byāpādassa, byāpādato nissaṭāti attho. yo pana mettāya  tikacatukkajjhānato vuṭṭhito saṅkhāre sammasitvā tatiyamaggaṃ patvā  ``puna byāpādo natthī''ti tatiyaphalena nibbānaṃ passati, tassa  cittaṃ accantaṃ nissaraṇaṃ byāpādassa. etenupāyena sabbattha attho  veditabbo.</p>
              <p>[03] ^b^animittā^eb^ ^a^V3.0200^ea^ ^b^cetovimuttī^eb^ti arahattaphalasamāpatti. sā hi  rāganimittādīnañceva rūpanimittādīnañca niccanimittādīnañca  abhāvā ``animittā''ti vuttā. ^b^nimittānusārī^eb^ti vuttappabhedaṃ  nimittaṃ anusaratīti nimittānusārī.</p>
              <p>[03] ^b^asmī^eb^ti asmimāno. ^b^ayamahamasmī^eb^ti pañcasu  khandhesu ayaṃ nāma ahaṃ asmīti ettāvatā arahattaṃ byākataṃ hoti.  ^b^vicikicchākathaṃkathāsalla^eb^nti vicikicchābhūtaṃ kathaṃkathāsallaṃ.  ^b^`mā hevantissa vacanīyo'^eb^ti sace te paṭhamamaggavajjhā  vicikicchā uppajjati, arahattabyākaraṇaṃ micchā hoti, tasmā mā  abhūtaṃ bhaṇīti vāretabbo. ^b^asmimānasamugghāto^eb^ti arahattamaggo.  arahattamaggaphalavasena hi nibbāne diṭṭhe puna asmimāno natthīti  arahattamaggo asmimānasamugghātoti vutto. </p>
            </h4>
          </h3>
          <h3>
            <h3n> anuttariyādichakkavaṇṇanā </h3n>
            <h4>
              <h4n> </h4n>
              <p>[03] 327^b^.^eb^ ^b^anuttariyānī^eb^ti ^a^P3.1037^ea^ anuttarāni jeṭṭhakāni.  dassanesu anuttariyaṃ ^b^dassanānuttariyaṃ.^eb^ sesapadesupi eseva nayo.  tattha hatthiratanādīnaṃ dassanaṃ na dassanānuttariyaṃ, niviṭṭhasaddhassa  pana niviṭṭhapemavasena dasabalassa vā bhikkhusaṅghassa vā  kasiṇāsubhanimittādīnaṃ vā aññatarassa dassanaṃ ^b^dassanānuttariyaṃ^eb^  nāma. khattiyādīnaṃ guṇakathāsavanaṃ na savanānuttariyaṃ, niviṭṭhasaddhassa  pana niviṭṭhapemavasena tiṇṇaṃ vā ratanānaṃ guṇakathāsavanaṃ  tepiṭakabuddhavacanasavanaṃ vā ^b^savanānuttariyaṃ^eb^ nāma.  maṇiratanādilābho na lābhānuttariyaṃ, sattavidhāriyadhanalābho pana  ^b^lābhānuttariyaṃ^eb^ nāma. hatthisippādisikkhanaṃ na  sikkhānuttariyaṃ, sikkhattayapūraṇaṃ pana ^b^sikkhānuttariyaṃ^eb^ nāma.  khattiyādīnaṃ pāricariyā na pāricariyānuttariyaṃ, tiṇṇaṃ pana ratanānaṃ  pāricariyā ^b^pāricariyānuttariyaṃ^eb^ nāma. khattiyādīnaṃ  guṇānussaraṇaṃ nānussatānuttariyaṃ, tiṇṇaṃ pana ratanānaṃ guṇānussaraṇaṃ  ^b^anussatānuttariyaṃ^eb^ nāma.</p>
              <p>[03] anussatiyova ^a^M3.0220^ea^ ^b^anussatiṭṭhānāni^eb^ nāma.  ^b^buddhānussatī^eb^ti buddhassa guṇānussaraṇaṃ. evaṃ anussarato hi  pīti uppajjati. so taṃ pītiṃ khayato vayato paṭṭhapetvā arahattaṃ  pāpuṇāti. upacārakammaṭṭhānaṃ nāmetaṃ gihīnampi labbhati, esa nayo  sabbattha. vitthārakathā panettha visuddhimagge vuttanayeneva veditabbā. </p>
            </h4>
          </h3>
          <h3>
            <h3n> satatavihārachakkavaṇṇanā </h3n>
            <h4>
              <h4n> </h4n>
              <p>[03] 328^b^.^eb^ ^b^satatavihārā^eb^ti ^a^V3.0201^ea^ khīṇāsavassa  niccavihārā. ^b^cakkhunā rūpaṃ disvā^eb^ti cakkhudvārārammaṇe  āpāthagate taṃ rūpaṃ cakkhuviññāṇena disvā javanakkhaṇe iṭṭhe arajjanto  ^b^neva sumano hoti,^eb^ aniṭṭhe adussanto ^b^na dummano.^eb^  asamapekkhane mohaṃ anuppādento ^b^upekkhako viharati^eb^ majjhatto,  satiyā yuttattā ^b^sato,^eb^ sampajaññena yuttattā ^b^sampajāno. ^eb^ sesapadesupi eseva nayo. iti chasupi dvāresu upekkhako  viharatīti iminā chaḷaṅgupekkhā kathitā. ^b^sampajāno^eb^ti  vacanato pana cattāri ñāṇasampayuttacittāni labbhanti.  ^b^satatavihārā^eb^ti vacanato aṭṭhapi mahācittāni labbhanti  ^b^arajjanto adussanto^eb^ti vacanato dasapi cittāni labbhanti.  somanassaṃ kathaṃ labbhatīti ce āsevanato labbhati. </p>
            </h4>
          </h3>
          <h3>
            <h3n> abhijātichakkavaṇṇanā </h3n>
            <h4>
              <h4n> </h4n>
              <p>[03] 329^b^.^eb^ ^b^abhijātiyo^eb^ti ^a^P3.1038^ea^ jātiyo.  ^b^kaṇhābhijātiko samāno^eb^ti kaṇhe nīcakule jāto hutvā.  ^b^kaṇhaṃ dhammaṃ abhijāyatī^eb^ti kāḷakaṃ dasadussīlyadhammaṃ pasavati  karoti. so taṃ abhijāyitvā niraye nibbattati. ^b^sukkaṃ  dhamma^eb^nti ahaṃ pubbepi puññānaṃ akatattā nīcakule nibbatto.  idāni puññaṃ karomīti puññasaṅkhātaṃ paṇḍaraṃ dhammaṃ abhijāyati.  so tena sagge nibbattati. ^b^akaṇhaṃ asukkaṃ nibbāna^eb^nti  nibbānañhi sace kaṇhaṃ bhaveyya, kaṇhavipākaṃ dadeyya. sace sukkaṃ,  sukkavipākaṃ dadeyya. dvinnampi appadānato pana ``akaṇhaṃ  asukka''nti vuttaṃ. nibbānañca nāma imasmiṃ atthe arahattaṃ adhippetaṃ.  tañhi kilesanibbānante jātattā nibbānaṃ nāma. taṃ esa  abhijāyati pasavati karoti. ^b^sukkābhijātiko samāno^eb^ti  sukke uccakule jāto hutvā. sesaṃ vuttanayeneva veditabbaṃ. </p>
            </h4>
          </h3>
          <h3>
            <h3n> nibbedhabhāgiyachakkavaṇṇanā</h3n>
            <h4>
              <h4n> </h4n>
              <p>[03] ^b^nibbedhabhāgiyā^eb^ti ^a^M3.0221^ea^ nibbedho vuccati nibbānaṃ, taṃ bhajanti  upagacchantīti ^b^nibbedhabhāgiyā.^eb^ aniccasaññādayo pañcake vuttā.  nirodhānupassanāñāṇe saññā ^b^nirodhasaññā^eb^ nāma.</p>
              <p>[03] ``ime ^a^V3.0202^ea^ kho, āvuso''tiādi vuttanayeneva yojetabbaṃ. iti  dvāvīsatiyā chakkānaṃ vasena bāttiṃsasatapañhe kathento thero sāmaggirasaṃ  dassesīti. </p>
              <p>[06] chakkavaṇṇanā niṭṭhitā. </p>
            </h4>
          </h3>
          <h3>
            <h3n> sattakavaṇṇanā </h3n>
            <h4>
              <h4n> </h4n>
              <p>[03] 330^b^.^eb^ iti chakkavasena sāmaggirasaṃ dassetvā idāni  sattakavasena dassetuṃ puna desanaṃ ārabhi.</p>
              <p>[03] tattha sampattipaṭilābhaṭṭhena saddhāva dhanaṃ ^b^saddhādhanaṃ.^eb^ esa  nayo sabbattha. ^b^paññādhanaṃ^eb^ panettha sabbaseṭṭhaṃ. paññāya hi  ṭhatvā tīṇi sucaritāni pañcasīlāni dasasīlāni pūretvā saggūpagā  honti, sāvakapāramīñāṇaṃ, paccekabodhiñāṇaṃ, sabbaññutaññāṇañca  paṭivijjhanti. imāsaṃ sampattīnaṃ paṭilābhakāraṇato paññā  ``dhana''nti vuttā. sattapi cetāni lokiyalokuttaramissakāneva  kathitāni. ^b^bojjhaṅga^eb^kathā kathitāva.</p>
              <p>[03] ^b^samādhiparikkhārā^eb^ti ^a^P3.1039^ea^ samādhiparivārā. sammādiṭṭhādīni  vuttatthāneva. imepi satta parikkhārā lokiyalokuttarāva kathitā.</p>
              <p>[03] asataṃ dhammā asantā vā dhammā lāmakā dhammāti  ^b^asaddhammā.^eb^ vipariyāyena ^b^saddhammā^eb^ veditabbā. sesamettha  uttānatthameva. ^b^saddhammesu^eb^ pana saddhādayo sabbepi vipassakasseva  kathitā. tesupi paññā lokiyalokuttarā. ayaṃ viseso.</p>
              <p>[03] sappurisānaṃ dhammāti ^b^sappurisadhammā.^eb^ tattha  suttageyyādikaṃ dhammaṃ jānātīti ^b^dhammaññū.^eb^ tassa tasseva  bhāsitassa atthaṃ jānātīti ^b^atthaññū.^eb^ ``ettakomhi sīlena  samādhinā paññāyā''ti evaṃ attānaṃ jānātīti ^b^attaññū.^eb^  paṭiggahaṇaparibhogesu mattaṃ jānātīti ^b^mattaññū.^eb^ ayaṃ  ^a^M3.0222^ea^ kālo  uddesassa, ayaṃ kālo paripucchāya, ayaṃ kālo yogassa adhigamāyāti  evaṃ kālaṃ jānātīti ^b^kālaññū.^eb^ ettha ca pañca vassāni  uddesassa kālo. dasa ^a^V3.0203^ea^ paripucchāya. idaṃ atisambādhaṃ. dasa  vassāni pana uddesassa kālo. vīsati paripucchāya. tato paraṃ  yoge kammaṃ kātabbaṃ. aṭṭhavidhaṃ parisaṃ jānātīti ^b^parisaññū.^eb^  sevitabbāsevitabbaṃ puggalaṃ jānātīti ^b^puggalaññū.^eb^ </p>
              <p>[03] 331^b^.^eb^ ^b^niddasavatthūnī^eb^ti niddasādivatthūni.  niddaso bhikkhu, nibbīso, nittiṃso, niccattālīso, nippaññāso  bhikkhūti evaṃ vacanakāraṇāni. ayaṃ kira pañho titthiyasamaye  uppanno. titthiyā hi dasavassakāle mataṃ nigaṇṭhaṃ niddasoti  vadanti. so kira puna dasavasso na hoti. na kevalañca  dasavassova. navavassopi...pe0... ekavassopi na hoti. eteneva  nayena vīsativassādikālepi mataṃ nibbīso, nittiṃso,  niccattālīso, nippaññāsoti vadanti. āyasmā ānando gāme  vicaranto taṃ kathaṃ sutvā vihāraṃ gantvā bhagavato ārocesi. bhagavā  āha -- </p>
              <p>[02] ``na idaṃ, ānanda, titthiyānaṃ adhivacanaṃ mama sāsane  khīṇāsavassetaṃ adhivacanaṃ. khīṇāsavo hi dasavassakāle  parinibbuto puna dasavasso na hoti. na kevalañca dasavassova,  navavassopi...pe0... ekavassopi. na kevalañca ekavassova,  dasamāsikopi...pe0... ekamāsikopi. ekadivasikopi.  ekamuhuttopi na hoti eva. kasmā? puna paṭisandhiyā abhāvā.  nibbīsādīsupi eseva nayo. iti bhagavā mama sāsane  khīṇāsavassetaṃ adhivacana''nti ^a^P3.1040^ea^ --</p>
              <p>[03] vatvā yehi kāraṇehi so niddaso hoti, tāni dassetuṃ satta  niddasavatthūni deseti. theropi tameva desanaṃ uddharitvā satta  niddasavatthūni ^b^idhāvuso, bhikkhu, sikkhāsamādāne^eb^tiādimāha.  tattha ^b^idhā^eb^ti imasmiṃ sāsane. ^b^sikkhāsamādāne  tibbacchando hotī^eb^ti sikkhattayapūraṇe bahalacchando hoti.  ^b^āyatiñca sikkhāsamādāne avigatapemo^eb^ti ^a^M3.0223^ea^ anāgate  punadivasādīsupi sikkhāpūraṇe avigatapemena samannāgato hoti.  ^b^dhammanisantiyā^eb^ti dhammanisāmanāya. vipassanāyetaṃ adhivacanaṃ.  ^b^icchāvinaye^eb^ti taṇhāvinayane. ^b^paṭisallāne^eb^ti ekībhāve.  ^b^vīriyārambhe^eb^ti kāyikacetasikassa vīriyassa pūraṇe.  ^b^satinepakke^eb^ti satiyañceva nepakkabhāve ca. ^b^diṭṭhipaṭivedhe^eb^ti  maggadassane. sesaṃ sabbattha vuttanayeneva veditabbaṃ.</p>
              <p>[03] ^b^saññāsu^eb^ asubhānupassanāñāṇe saññā ^b^asubhasaññā.^eb^  ādīnavānupassanāñāṇe saññā ^b^ādīnavasaññā^eb^ nāma. sesā  heṭṭhā vuttā eva. balasattakaviññāṇaṭṭhitisattakapuggalasattakāni  vuttanayāneva ^a^V3.0204^ea^. appahīnaṭṭhena anusayantīti ^b^anusayā.^eb^ thāmagato  kāmarāgo kāmarāgānusayo. esa nayo sabbattha. saṃyojanasattakaṃ  uttānatthameva. </p>
            </h4>
          </h3>
          <h3>
            <h3n> adhikaraṇasamathasattakavaṇṇanā</h3n>
            <h4>
              <h4n> </h4n>
              <p>[03] adhikaraṇasamathesu adhikaraṇāni samenti vūpasamentīti  ^b^adhikaraṇasamathā. uppannuppannāna^eb^nti uppannānaṃ uppannānaṃ.  ^b^adhikaraṇāna^eb^nti vivādādhikaraṇaṃ anuvādādhikaraṇaṃ  āpattādhikaraṇaṃ kiccādhikaraṇanti imesaṃ catunnaṃ. ^b^samathāya  vūpasamāyā^eb^ti samathatthañceva vūpasamanatthañca. ^b^sammukhāvinayo  dātabbo...pe0... tiṇavatthārako^eb^ti ime satta samathā dātabbā.</p>
              <p>[03] tatrāyaṃ vinicchayanayo. adhikaraṇesu tāva dhammoti vā  adhammoti vā aṭṭhārasahi vatthūhi vivadantānaṃ bhikkhūnaṃ yo vivādo,  idaṃ ^b^vivādādhikaraṇaṃ^eb^ nāma. sīlavipattiyā ^a^P3.1041^ea^ vā  ācāradiṭṭhiājīvavipattiyā vā anuvadantānaṃ anuvādo upavadanā ceva  codanā ca, idaṃ ^b^anuvādādhikaraṇaṃ^eb^ nāma. mātikāya āgatā  pañca, vibhaṅge dveti sattapi āpattikkhandhā, idaṃ ^b^āpattādhikaraṇaṃ^eb^  nāma. saṅghassa apalokanādīnaṃ catunnaṃ kammānaṃ karaṇaṃ, idaṃ  ^b^kiccādhikaraṇaṃ^eb^ nāma.</p>
              <p>[03] tattha vivādādhikaraṇaṃ dvīhi samathehi sammati sammukhāvinayena  ca yebhuyyasikāya ca. sammukhāvinayeneva sammamānaṃ yasmiṃ vihāre  uppannaṃ tasmiṃyeva vā aññattha vūpasametuṃ gacchantānaṃ antarāmagge vā  yattha gantvā saṅghassa niyyātitaṃ tattha saṅghena vā saṅghe vūpasametuṃ  asakkonte tattheva ^a^M3.0224^ea^ ubbāhikāya sammatapuggalehi vā vinicchitaṃ  sammati. evaṃ sammamāne ca panetasmiṃ yā saṅghasammukhatā  dhammasammukhatā vinayasammukhatā puggalasammukhatā, ayaṃ  ^b^sammukhāvinayo^eb^ nāma.</p>
              <p>[03] tattha ca kārakasaṅghassa saṅghasāmaggivasena sammukhībhāvo  ^b^saṅghasammukhatā.^eb^ sametabbassa vatthuno bhūtatā  ^b^dhammasammukhatā.^eb^ yathā taṃ sametabbaṃ, tatheva sammanaṃ  ^b^vinayasammukhatā.^eb^ yo ca vivadati, yena ca vivadati, tesaṃ  ubhinnaṃ atthapaccatthikānaṃ sammukhībhāvo ^b^puggalasammukhatā.^eb^  ubbāhikāya vūpasame panettha saṅghasammukhatā parihāyati. evaṃ tāva  sammukhāvinayeneva sammati.</p>
              <p>[03] sace ^a^V3.0205^ea^ panevampi na sammati, atha naṃ ubbāhikāya sammatā  bhikkhū ``na mayaṃ sakkoma vūpasametu''nti saṅghasseva niyyātenti,  tato saṅgho pañcaṅgasamannāgataṃ bhikkhuṃ salākaggāhāpakaṃ sammannati.  tena guḷhakavivaṭakasakaṇṇajappakesu tīsu salākaggāhesu aññataravasena  salākaṃ gāhāpetvā sannipatitaparisāya dhammavādīnaṃ yebhuyyatāya yathā  te dhammavādino vadanti, evaṃ vūpasantaṃ adhikaraṇaṃ sammukhāvinayena ca  yebhuyyasikāya ca vūpasantaṃ hoti.</p>
              <p>[03] tattha sammukhāvinayo vuttanayo eva. yaṃ pana  yebhuyyasikākammassa karaṇaṃ, ayaṃ ^b^yebhuyyasikā^eb^ nāma. evaṃ  vivādādhikaraṇaṃ dvīhi samathehi sammati. ^b^anuvādādhikaraṇaṃ^eb^  catūhi samathehi sammati -- sammukhāvinayena ^a^P3.1042^ea^ ca sativinayena ca  amūḷhavinayena ca tassapāpiyasikāya ca. ^b^sammukhāvinayeneva^eb^  sammamānaṃ yo ca anuvadati, yañca anuvadati, tesaṃ vacanaṃ sutvā sace  kāci āpatti natthi, ubho khamāpetvā, sace atthi, ayaṃ nāmettha  āpattīti evaṃ vinicchitaṃ vūpasammati. tattha sammukhāvinayalakkhaṇaṃ  vuttanayameva. yadā pana khīṇāsavassa bhikkhuno amūlikāya  sīlavipattiyā anuddhaṃsitassa sativinayaṃ yācamānassa saṅgho  ñatticatutthena kammena sativinayaṃ deti, tadā sammukhāvinayena ca  sativinayena ca vūpasantaṃ hoti. dinne pana sativinaye puna tasmiṃ  puggale kassaci anuvādo na ruhati.</p>
              <p>[03] yadā ummattako bhikkhu ummādavasena assāmaṇake ajjhācāre  ``saratāyasmā evarūpiṃ āpatti''nti bhikkhūhi codiyamāno  ``ummattakena me ^a^M3.0225^ea^, āvuso, etaṃ kataṃ, nāhaṃ taṃ sarāmī''ti bhaṇantopi  bhikkhūhi codiyamānova puna acodanatthāya amūḷhavinayaṃ yācati,  saṅgho cassa ñatticatutthena kammena amūḷhavinayaṃ deti, tadā  sammukhāvinayena ca amūḷhavinayena ca vūpasantaṃ hoti. dinne pana  amūḷhavinaye puna tasmiṃ puggale kassaci tappaccayā anuvādo na  ruhati.</p>
              <p>[03] yadā pana pārājikena vā pārājikasāmantena vā  codiyamānassa aññenaññaṃ paṭicarato pāpussannatāya pāpiyassa  puggalassa ``sacāyaṃ acchinnamūlo bhavissati, sammā vattitvā  osāraṇaṃ labhissati. sace chinnamūlo ayamevassa nāsanā  bhavissatī''ti maññamāno saṅgho ñatticatutthena kammena  tassapāpiyasikaṃ karoti, tadā sammukhāvinayena ca  tassapāpiyasikāya ca vūpasantaṃ hotīti. evaṃ anuvādādhikaraṇaṃ  catūhi samathehi sammati. ^b^āpattādhikaraṇaṃ^eb^ tīhi samathehi  sammati sammukhāvinayena ca paṭiññātakaraṇena ca tiṇavatthārakena ca.  tassa sammukhāvinayeneva vūpasamo natthi. yadā pana ekassa vā  bhikkhuno ^a^V3.0206^ea^ santike saṅghagaṇamajjhesu vā bhikkhu lahukaṃ āpattiṃ  deseti, tadā ^b^āpattādhikaraṇaṃ^eb^ sammukhāvinayena ca  paṭiññātakaraṇena ca vūpasammati.</p>
              <p>[03] tattha sammukhāvinaye tāva yo ca deseti, yassa ca deseti,  tesaṃ sammukhībhāvo puggalasammukhatā. sesaṃ vuttanayameva.</p>
              <p>[03] puggalassa gaṇassa ca desanākāle saṅghasammukhatā parihāyati.  yā panettha ahaṃ, bhante, itthannāmaṃ āpattiṃ ^a^P3.1043^ea^ āpannoti ca āma,  passāmīti ca paṭiññā, tāya paṭiññāya ``āyatiṃ saṃvareyyāsī''ti  karaṇaṃ, taṃ ^b^paṭiññātakaraṇaṃ^eb^ nāma. saṅghādisese hi  parivāsādiyācanā paṭiññā. parivāsādīnaṃ dānaṃ paṭiññātakaraṇaṃ  nāma. dve pakkhajātā pana bhaṇḍanakārakā bhikkhū bahuṃ assāmaṇakaṃ  ajjhācaritvā puna lajjidhamme uppanne sace mayaṃ imāhi āpattīhi  aññamaññaṃ kāressāma, siyāpi taṃ adhikaraṇaṃ kakkhaḷattāya  saṃvatteyyāti aññamaññaṃ āpattiyā kārāpane dosaṃ disvā yadā  tiṇavatthārakakammaṃ karonti, tadā āpattādhikaraṇaṃ sammukhāvinayena ca  tiṇavatthārakena ca sammati.</p>
              <p>[03] tattha hi yattakā hatthapāsūpagatā ``na metaṃ khamatī''ti evaṃ  diṭṭhāvikammaṃ akatvā niddampi okkantā honti, sabbesaṃ ṭhapetvā  thullavajjañca gihipaṭisaṃyuttañca ^a^M3.0226^ea^ sabbāpattiyo vuṭṭhahanti, evaṃ  āpattādhikaraṇaṃ tīhi samathehi sammati. ^b^kiccādhikaraṇaṃ^eb^ ekena  samathena sammati sammukhāvinayeneva. imāni cattāri adhikaraṇāni  yathānurūpaṃ imehi sattahi samathehi sammanti. tena vuttaṃ --  uppannuppannānaṃ adhikaraṇānaṃ samathāya vūpasamāya sammukhāvinayo  dātabbo...pe0... tiṇavatthārakoti. ayamettha vinicchayanayo.  vitthāro pana samathakkhandhake āgatoyeva. vinicchayopissa  samantapāsādikāyaṃ vutto.</p>
              <p>[03] ``ime kho, āvuso''tiādi vuttanayeneva yojetabbaṃ. iti  cuddasannaṃ sattakānaṃ vasena aṭṭhanavuti pañhe kathento thero sāmaggirasaṃ  dassesīti. </p>
              <p>[06] sattakavaṇṇanā niṭṭhitā. </p>
            </h4>
          </h3>
          <h3>
            <h3n> aṭṭhakavaṇṇanā </h3n>
            <h4>
              <h4n> </h4n>
              <p>[03] 333^b^.^eb^ iti ^a^V3.0207^ea^ sattakavasena sāmaggirasaṃ dassetvā idāni  aṭṭhakavasena dassetuṃ puna desanaṃ ārabhi. tattha ^b^micchattā^eb^ti  ayāthāvā micchāsabhāvā. ^b^sammattā^eb^ti yāthāvā sammāsabhāvā. </p>
              <p>[03] 334^b^.^eb^ ^b^kusītavatthūnī^eb^ti kusītassa alasassa  vatthūni patiṭṭhā kosajjakāraṇānīti attho. ^b^kammaṃ kattabbaṃ  hotī^eb^ti cīvaravicāraṇādikammaṃ kātabbaṃ hoti. ^b^na vīriyaṃ  ārabhatī^eb^ti duvidhampi vīriyaṃ nārabhati. ^b^appattassā^eb^ti  jhānavipassanāmaggaphaladhammassa appattassa pattiyā.  ^b^anadhigatassā^eb^ti ^a^P3.1044^ea^ tasseva anadhigatassa adhigamatthāya.  ^b^asacchikatassā^eb^ti tasseva apaccakkhakatassa sacchikaraṇatthāya.  ^b^idaṃ paṭhama^eb^nti idaṃ handāhaṃ nipajjāmīti evaṃ osīdanaṃ paṭhamaṃ  kusītavatthu. iminā nayena sabbattha attho veditabbo.  ``māsācitaṃ maññe''ti ettha pana ^b^māsācitaṃ^eb^ nāma tintamāso.  yathā tintamāso garuko hoti, evaṃ garukoti adhippāyo.  ^b^gilānā vuṭṭhito hotī^eb^ti gilāno hutvā pacchā vuṭṭhito hoti. </p>
              <p>[03] 335^b^.^eb^ ^b^ārambhavatthūnī^eb^ti vīriyakāraṇāni.  tesampi imināva nayena attho veditabbo. </p>
              <p>[03] 336^b^.^eb^ ^b^dānavatthūnī^eb^ti ^a^M3.0227^ea^ dānakāraṇāni.  ^b^āsajja dānaṃ detī^eb^ti patvā dānaṃ deti. āgataṃ disvāva  muhuttaṃyeva nisīdāpetvā sakkāraṃ katvā dānaṃ deti, dassāmi  dassāmīti na kilameti. iti ettha āsādanaṃ dānakāraṇaṃ nāma  hoti. ^b^bhayā dānaṃ detī^eb^tiādīsupi bhayādīni  dānakāraṇānīti veditabbāni. tattha ^b^bhayaṃ^eb^ nāma ayaṃ adāyako  akārakoti garahābhayaṃ vā apāyabhayaṃ vā. ^b^adāsi me^eb^ti mayhaṃ  pubbe esa idaṃ nāma adāsīti deti. ^b^dassati me^eb^ti anāgate  idaṃ nāma dassatīti deti. ^b^sāhu dāna^eb^nti dānaṃ nāma sādhu  sundaraṃ, buddhādīhi paṇḍitehi pasatthanti deti.  ^b^cittālaṅkāracittaparikkhāratthaṃ dānaṃ detī^eb^ti  samathavipassanācittassa alaṅkāratthañceva parivāratthañca deti.  dānañhi cittaṃ mudukaṃ karoti. yena laddhaṃ hoti, sopi laddhaṃ meti  muducitto hoti, yena dinnaṃ, sopi dinnaṃ mayāti muducitto hoti,  iti ubhinnampi cittaṃ mudukaṃ karoti, teneva ``adantadamanaṃ dāna''nti  vuccati. yathāha -- </p>
              <p>[21] ``adantadamanaṃ dānaṃ, adānaṃ dantadūsakaṃ. </p>
              <p>[22] dānena piyavācāya, unnamanti namanti cā''ti..</p>
              <p>[03] imesu ^a^V3.0208^ea^ ^a^P3.1045^ea^ pana aṭṭhasu dānesu cittālaṅkāradānameva uttamaṃ. </p>
              <p>[03] 337^b^.^eb^ ^b^dānūpapattiyo^eb^ti dānapaccayā upapattiyo.  ^b^dahatī^eb^ti ṭhapeti. ^b^adhiṭṭhātī^eb^ti tasseva vevacanaṃ.  ^b^bhāvetī^eb^ti vaḍḍheti. ^b^hīne vimutta^eb^nti hīnesu  pañcakāmaguṇesu vimuttaṃ. ^b^uttari abhāvita^eb^nti tato uttari  maggaphalatthāya abhāvitaṃ. ^b^tatrūpapattiyā saṃvattatī^eb^ti yaṃ patthetvā  kusalaṃ kataṃ, tattha tattha nibbattanatthāya saṃvattati.</p>
              <p>[03] ^b^vītarāgassā^eb^ti maggena vā samucchinnarāgassa samāpattiyā  vā vikkhambhitarāgassa. dānamatteneva hi brahmaloke nibbattituṃ na  sakkā. dānaṃ pana samādhivipassanācittassa alaṅkāro parivāro  hoti. tato dānena muducitto brahmavihāre bhāvetvā brahmaloke  nibbattati. tena vuttaṃ ``vītarāgassa no sarāgassā''ti.</p>
              <p>[03] khattiyānaṃ parisā ^b^khattiyaparisā,^eb^ samūhoti attho.  esa nayo sabbattha.</p>
              <p>[03] lokassa ^a^M3.0228^ea^ dhammā ^b^lokadhammā.^eb^ etehi mutto nāma natthi,  buddhānampi hontiyeva. vuttampi cetaṃ -- ``aṭṭhime, bhikkhave,  lokadhammā lokaṃ anuparivattanti, loko ca aṭṭha lokadhamme  anuparivattatī''ti (a0 ni0  8.5). ^b^lābho alābho^eb^ti  lābhe āgate alābho āgato evāti veditabbo. ^b^yasā^eb^dīsupi  eseva nayo. </p>
              <p>[03] 338^b^.^eb^ abhibhāyatanavimokkhakathā heṭṭhā kathitā eva.</p>
              <p>[03] ``ime kho, āvuso''tiādi vuttanayeneva yojetabbaṃ. iti  ekādasannaṃ aṭṭhakānaṃ vasena aṭṭhāsīti pañhe kathento thero sāmaggirasaṃ  dassesīti. </p>
              <p>[06] aṭṭhakavaṇṇanā niṭṭhitā. </p>
            </h4>
          </h3>
          <h3>
            <h3n> navakavaṇṇanā </h3n>
            <h4>
              <h4n> </h4n>
              <p>[03] 340^b^.^eb^ iti ^a^V3.0209^ea^ aṭṭhakavasena sāmaggirasaṃ dassetvā idāni  navakavasena dassetuṃ puna desanaṃ ārabhi. tattha ^b^āghātavatthūnī^eb^ti  āghātakāraṇāni. ^b^āghātaṃ bandhatī^eb^ti kopaṃ bandhati karoti  uppādeti.</p>
              <p>[03] ^b^taṃ kutettha labbhā^eb^ti taṃ anatthacaraṇaṃ mā ahosīti  etasmiṃ puggale kuto labbhā, kena kāraṇena sakkā laddhuṃ ^a^P3.1046^ea^? paro nāma  parassa attano cittaruciyā anatthaṃ karotīti evaṃ cintetvā āghātaṃ  paṭivinodeti. atha vā sacāhaṃ paṭikopaṃ kareyyaṃ, taṃ kopakaraṇaṃ ettha  puggale kuto labbhā, kena kāraṇena laddhabbanti attho. kuto  lābhātipi pāṭho, sacāhaṃ ettha kopaṃ kareyyaṃ, tasmiṃ me kopakaraṇe  kuto lābhā, lābhā nāma ke siyunti attho. imasmiñca atthe  ^b^ta^eb^nti nipātamattameva hoti. </p>
              <p>[03] 341^b^.^eb^ ^b^sattāvāsā^eb^ti sattānaṃ āvāsā,  vasanaṭṭhānānīti attho. tattha suddhāvāsāpi sattāvāsova,  asabbakālikattā pana na gahitā. suddhāvāsā hi buddhānaṃ  khandhāvārasadisā. asaṅkhyeyyakappe buddhesu anibbattantesu  ^a^M3.0229^ea^ taṃ ṭhānaṃ  suññaṃ hotīti asabbakālikattā na gahitā. sesamettha yaṃ vattabbaṃ,  taṃ heṭṭhā vuttameva. </p>
              <p>[03] 342^b^.^eb^ akkhaṇesu ^b^dhammo ca desiyatī^eb^ti  catusaccadhammo desiyati. ^b^opasamiko^eb^ti kilesūpasamakaro.  ^b^parinibbāniko^eb^ti kilesaparinibbānena parinibbānāvaho.  ^b^sambodhagāmī^eb^ti catumaggañāṇapaṭivedhagāmī. ^b^aññatara^eb^nti  asaññabhavaṃ vā arūpabhavaṃ vā. </p>
              <p>[03] 343^b^.^eb^ ^b^anupubbavihārā^eb^ti anupaṭipāṭiyā  samāpajjitabbavihārā. </p>
              <p>[03] 344^b^.^eb^ ^b^anupubbanirodhā^eb^ti anupaṭipāṭiyā  nirodhā.</p>
              <p>[03] ``ime, kho āvuso''tiādi vuttanayeneva yojetabbaṃ. iti  channaṃ navakānaṃ vasena catupaṇṇāsa pañhe kathento thero sāmaggirasaṃ  dassesīti. </p>
              <p>[06] navakavaṇṇanā niṭṭhitā. </p>
            </h4>
          </h3>
          <h3>
            <h3n> dasakavaṇṇanā </h3n>
            <h4>
              <h4n> </h4n>
              <p>[03] 345^b^.^eb^ iti ^a^V3.0210^ea^ navakavasena sāmaggirasaṃ dassetvā idāni  dasakavasena dassetuṃ puna desanaṃ ārabhi. tattha ^b^nāthakaraṇā^eb^ti  ``sanāthā, bhikkhave, viharatha mā anāthā, dasa ime, bhikkhave,  dhammā nāthakaraṇā''ti (a0 ni0  10.18) evaṃ akkhātā attano  patiṭṭhākarā dhammā.</p>
              <p>[03] ^b^kalyāṇamitto^eb^tiādīsu sīlādiguṇasampannā kalyāṇā  assa mittāti ^b^kalyāṇamitto.^eb^ te cassa ṭhānanisajjādīsu saha  ayanato sahāyāti ^b^kalyāṇasahāyo.^eb^ cittena ceva kāyena ca  kalyāṇamittesu eva sampavaṅko onatoti ^b^kalyāṇasampavaṅko.  suvaco^eb^ ^a^P3.1047^ea^ ^b^hotī^eb^ti sukhena vattabbo hoti sukhena anusāsitabbo.  ^b^khamo^eb^ti gāḷhena pharusena kakkhaḷena vuccamāno khamati, na  kuppati. ^b^padakkhiṇaggāhī anusāsani^eb^nti yathā ekacco  ovadiyamāno vāmato gaṇhāti, paṭippharati vā asuṇanto vā  gacchati, evaṃ akatvā ``ovadatha, bhante ^a^M3.0230^ea^, anusāsatha, tumhesu  anovadantesu ko añño ovadissatī''ti padakkhiṇaṃ gaṇhāti.</p>
              <p>[03] ^b^uccāvacānī^eb^ti uccāni ca avacāni ca. ^b^kiṃ  karaṇīyānī^eb^ti kiṃ karomīti evaṃ vatvā kattabbakammāni. tattha  ^b^uccakammāni^eb^ nāma cīvarassa karaṇaṃ rajanaṃ cetiye sudhākammaṃ  uposathāgāracetiyagharabodhiyagharesu kattabbanti evamādi.  ^b^avacakammaṃ^eb^ nāma pādadhovanamakkhanādikhuddakakammaṃ.  ^b^tatrupāyāyā^eb^ti tatrupagamanīyā. ^b^alaṃ kātu^eb^nti kātuṃ  samattho hoti. ^b^alaṃ saṃvidhātu^eb^nti vicāretuṃ samattho.</p>
              <p>[03] dhamme assa kāmo sinehoti ^b^dhammakāmo,^eb^ tepiṭakaṃ  buddhavacanaṃ piyāyatīti attho. ^b^piyasamudāhāro^eb^ti parasmiṃ  kathente sakkaccaṃ suṇāti, sayañca paresaṃ desetukāmo hotīti attho.  ``abhidhamme abhivinaye''ti ettha dhammo abhidhammo, vinayo  abhivinayoti catukkaṃ veditabbaṃ. tattha ^b^dhammo^eb^ti suttantapiṭakaṃ.  ^b^abhidhammo^eb^ti satta pakaraṇāni. ^b^vinayo^eb^ti  ubhatovibhaṅgā. ^b^abhivinayo^eb^ti khandhakaparivārā. atha vā  suttantapiṭakampi abhidhammapiṭakampi ^b^dhammo^eb^ eva. maggaphalāni  ^b^abhidhammo.^eb^ sakalaṃ vinayapiṭakaṃ ^b^vinayo.^eb^  kilesavūpasamakāraṇaṃ ^b^abhivinayo.^eb^ iti sabbasmimpi ettha  dhamme abhidhamme vinaye abhivinaye ca. ^b^uḷārapāmojjo^eb^ti  bahulapāmojjo hotīti attho.</p>
              <p>[03] ^b^kusalesu^eb^ ^a^V3.0211^ea^ ^b^dhammesū^eb^ti kāraṇatthe bhummaṃ,  catubhūmakakusaladhammakāraṇā, tesaṃ adhigamatthāya anikkhittadhuro  hotīti attho. </p>
              <p>[03] 346^b^.^eb^ kasiṇadasake sakalaṭṭhena ^b^kasiṇāni.^eb^  tadārammaṇānaṃ dhammānaṃ khettaṭṭhena vā adhiṭṭhānaṭṭhena vā ^b^āyatanāni.  uddha^eb^nti upari gaganatalābhimukhaṃ. ^b^adho^eb^ti ^a^P3.1048^ea^ heṭṭhā  bhūmitalābhimukhaṃ. ^b^tiriya^eb^nti khettamaṇḍalamiva samantā  paricchinditvā. ekacco hi uddhameva kasiṇaṃ vaḍḍheti, ekacco  adho, ekacco samantato. tena tena vā kāraṇena evaṃ pasāreti  ālokamiva rūpadassanakāmo. tena vuttaṃ ``pathavīkasiṇameko  sañjānāti uddhaṃ adho tiriya''nti. ^b^advaya^eb^nti idaṃ pana  ekassa aññabhāvānupagamanatthaṃ vuttaṃ. yathā hi udakaṃ paviṭṭhassa  sabbadisāsu udakameva hoti, na aññaṃ, evameva pathavīkasiṇaṃ  pathavīkasiṇameva hoti ^a^M3.0231^ea^, natthi tassa añño kasiṇasambhedoti. esa  nayo sabbattha. ^b^appamāṇa^eb^nti idaṃ tassa tassa  pharaṇāppamāṇavasena vuttaṃ. tañhi cetasā pharanto sakalameva pharati,  na ``ayamassa ādi, idaṃ majjha''nti pamāṇaṃ gaṇhātīti.  ^b^viññāṇakasiṇa^eb^nti cettha kasiṇugghāṭimākāse pavattaviññāṇaṃ.  tattha kasiṇavasena kasiṇugghāṭimākāse kasiṇugghāṭimākāsavasena  tattha pavattaviññāṇe uddhaṃ adho tiriyatā veditabbā. ayamettha  saṅkhepo. kammaṭṭhānabhāvanānayena panetāni pathavīkasiṇādīni  vitthārato visuddhimagge vuttāneva. </p>
            </h4>
          </h3>
          <h3>
            <h3n> akusalakammapathadasakavaṇṇanā </h3n>
            <h4>
              <h4n> </h4n>
              <p>[03] 347^b^.^eb^ kammapathesu kammāneva sugatiduggatīnaṃ pathabhūtattā  ^b^kammapathā^eb^ nāma. tesu pāṇātipāto adinnādānaṃ musāvādādayo  ca cattāro brahmajāle vitthāritā eva. ^b^kāmesumicchācāro^eb^ti  ettha pana ^b^kāmesū^eb^ti methunasamācāresu methunavatthūsu vā.  ^b^micchācāro^eb^ti ekantanindito lāmakācāro. lakkhaṇato pana  asaddhammādhippāyena kāyadvārappavattā agamanīyaṭṭhānavītikkamacetanā  ^b^kāmesumicchācāro.^eb^</p>
              <p>[03] tattha ^b^agamanīyaṭṭhānaṃ^eb^ nāma purisānaṃ tāva māturakkhitā,  piturakkhitā, mātāpiturakkhitā, bhāturakkhitā, bhaginirakkhitā,  ñātirakkhitā, gottarakkhitā, dhammarakkhitā, sārakkhā,  saparidaṇḍāti māturakkhitādayo dasa. dhanakkītā, chandavāsinī,  bhogavāsinī, paṭavāsinī, odapattakinī, obhatacumbaṭā, dāsī ca  bhariyā ca, kammakārī ca bhariyā ca, dhajāhaṭā, muhuttikāti etā  dhanakkītādayo dasāti vīsati. itthīsu pana dvinnaṃ ^a^V3.0212^ea^  sārakkhasaparidaṇḍānaṃ dasannañca dhanakkītādīnanti dvādasannaṃ itthīnaṃ  aññe purisā. idaṃ agamanīyaṭṭhānaṃ nāma. so panesa micchācāro  sīlādiguṇarahite agamanīyaṭṭhāne appasāvajjo. sīlādiguṇasampanne  ^a^P3.1049^ea^ mahāsāvajjo. tassa cattāro sambhārā agamanīyavatthu, tasmiṃ  sevanacittaṃ, sevanappayogo, maggenamaggappaṭipattiadhivāsananti. eko  payogo sāhatthiko eva.</p>
              <p>[03] abhijjhāyatīti ^b^abhijjhā,^eb^ parabhaṇḍābhimukhī hutvā  tanninnatāya pavattatīti attho. sā ``aho vata idaṃ mamassā''ti  evaṃ parabhaṇḍābhijjhāyanalakkhaṇā adinnādānaṃ viya appasāvajjā  mahāsāvajjā ca. tassā dve sambhārā parabhaṇḍaṃ, attano pariṇāmanañca.  parabhaṇḍavatthuke hi ^a^M3.0232^ea^ lobhe uppannepi na tāva kammapathabhedo hoti,  yāva ``aho vatīdaṃ mamassā''ti attano na pariṇāmeti.</p>
              <p>[03] hitasukhaṃ byāpādayatīti ^b^byāpādo.^eb^ so paraṃ vināsāya  manopadosalakkhaṇo pharusāvācā viya appasāvajjo mahāsāvajjo ca.  tassa dve sambhārā parasatto ca, tassa vināsacintā ca.  parasattavatthuke hi kodhe uppannepi na tāva kammapathabhedo hoti, yāva  ``aho vatāyaṃ ucchijjheyya vinasseyyā''ti tassa vināsaṃ na  cinteti.</p>
              <p>[03] yathābhuccagahaṇābhāvena micchā passatīti ^b^micchādiṭṭhi.^eb^  sā ``natthi dinna''ntiādinā nayena viparītadassanalakkhaṇā.  samphappalāpo viya appasāvajjā mahāsāvajjā ca. apica aniyatā  appasāvajjā, niyatā mahāsāvajjā. tassā dve sambhārā vatthuno ca  gahitākāraviparītatā, yathā ca taṃ gaṇhāti, tathābhāvena tassūpaṭṭhānanti.</p>
              <p>[03] imesaṃ pana dasannaṃ akusalakammapathānaṃ dhammato koṭṭhāsato  ārammaṇato vedanāto mūlatoti pañcahākārehi vinicchayo veditabbo.</p>
              <p>[03] tattha ^b^dhammato^eb^ti etesu hi paṭipāṭiyā satta  cetanādhammāva honti. abhijjhādayo tayo cetanāsampayuttā.</p>
              <p>[03] ^b^koṭṭhāsato^eb^ti paṭipāṭiyā satta, micchādiṭṭhi cāti ime  aṭṭha kammapathā eva honti, no ^a^V3.0213^ea^ mūlāni. abhijjhābyāpādā  kammapathā ceva mūlāni ca. abhijjhā hi mūlaṃ patvā lobho  akusalamūlaṃ hoti. byāpādo doso akusalamūlaṃ hoti.</p>
              <p>[03] ^b^ārammaṇato^eb^ti pāṇātipāto jīvitindriyārammaṇato  saṅkhārārammaṇo hoti. adinnādānaṃ sattārammaṇaṃ vā  saṅkhārārammaṇaṃ vā, micchācāro phoṭṭhabbavasena saṅkhārārammaṇo.  ``sattārammaṇo''tipi eke. musāvādo sattārammaṇo vā  saṅkhārārammaṇo vā, tathā pisuṇavācā. pharusavācā sattārammaṇāva.  samphappalāpo diṭṭhasutamutaviññātavasena sattārammaṇo vā  saṅkhārārammaṇo ^a^P3.1050^ea^ vā. tathā abhijjhā. byāpādo sattārammaṇova.  micchādiṭṭhi tebhūmakadhammavasena saṅkhārārammaṇā.</p>
              <p>[03] ^b^vedanāto^eb^ti ^a^M3.0233^ea^ pāṇātipāto dukkhavedano hoti. kiñcāpi  hi rājāno coraṃ disvā hasamānāpi ``gacchatha naṃ ghātethā''ti  vadanti, sanniṭṭhāpakacetanā pana dukkhasampayuttāva hoti. adinnādānaṃ  tivedanaṃ. micchācāro sukhamajjhattavasena dvivedano.  sanniṭṭhāpakacitte pana majjhattavedano na hoti. musāvādo tivedano.  tathā pisuṇavācā. pharusavācā dukkhavedanā. samphappalāpo  tivedano. abhijjhā sukhamajjhattavasena dvivedanā tathā micchādiṭṭhi.  byāpādo dukkhavedano.</p>
              <p>[03] ^b^mūlato^eb^ti pāṇātipāto dosamohavasena dvimūlako hoti.  adinnādānaṃ dosamohavasena vā lobhamohavasena vā. micchācāro  lobhamohavasena. musāvādo dosamohavasena vā lobhamohavasena vā  tathā pisuṇavācā samphappalāpo ca. pharusavācā dosamohavasena.  abhijjhā mohavasena ekamūlā. tathā byāpādo. micchādiṭṭhi  lobhamohavasena dvimūlāti. </p>
            </h4>
          </h3>
          <h3>
            <h3n> kusalakammapathadasakavaṇṇanā</h3n>
            <h4>
              <h4n> </h4n>
              <p>[03] ^b^pāṇātipātā veramaṇi^eb^ādīni  samādānasampattasamucchedavirativasena veditabbāni.</p>
              <p>[03] ^b^dhammato^eb^ pana etesupi paṭipāṭiyā satta cetanāpi vattanti  viratiyopi. ante tayo cetanāsampayuttāva.</p>
              <p>[03] ^b^koṭṭhāsato^eb^ti paṭipāṭiyā satta kammapathā eva, no  mūlāni. ante tayo kammapathā ceva mūlāni ^a^V3.0214^ea^ ca. anabhijjhā hi  mūlaṃ patvā alobho kusalamūlaṃ hoti. abyāpādo adoso kusalamūlaṃ.  sammādiṭṭhi amoho kusalamūlaṃ.</p>
              <p>[03] ^b^ārammaṇato^eb^ti pāṇātipātādīnaṃ ārammaṇāneva etesaṃ  ārammaṇāni. vītikkamitabbatoyeva hi veramaṇī nāma hoti. yathā  pana nibbānārammaṇo ariyamaggo kilese pajahati, evaṃ  jīvitindriyādiārammaṇāpete kammapathā pāṇātipātādīni  dussīlyāni pajahantīti veditabbā.</p>
              <p>[03] ^b^vedanāto^eb^ti ^a^M3.0234^ea^ sabbe sukhavedanā honti majjhattavedanā vā.  kusalaṃ patvā hi dukkhavedanā nāma natthi.</p>
              <p>[03] ^b^mūlato^eb^ti paṭipāṭiyā satta ñāṇasampayuttacittena  viramantassa alobhādosāmohavasena timūlāni honti,  ñāṇavippayuttacittena viramantassa dvimūlāni. anabhijjhā  ñāṇasampayuttacittena viramantassa dvimūlā, ñāṇavippayuttacittena  ekamūlā. alobho pana attanāva attano mūlaṃ na hoti.  abyāpādepi ^a^P3.1051^ea^ eseva nayo. sammādiṭṭhi alobhādosavasena dvimūlā  evāti. </p>
            </h4>
          </h3>
          <h3>
            <h3n> ariyavāsadasakavaṇṇanā </h3n>
            <h4>
              <h4n> </h4n>
              <p>[03] 348^b^.^eb^ ^b^ariyavāsā^eb^ti ariyā eva vasiṃsu  vasanti vasissanti etesūti ariyavāsā. ^b^pañcaṅgavippahīno^eb^ti  pañcahi aṅgehi vippayuttova hutvā khīṇāsavo avasi vasati  vasissatīti tasmā ayaṃ pañcaṅgavippahīnatā, ariyassa vāsattā  ariyavāsoti vutto. esa nayo sabbattha.</p>
              <p>[03] ^b^evaṃ kho, āvuso, bhikkhu chaḷaṅgasamannāgato hotī^eb^ti  chaḷaṅgupekkhāya samannāgato hoti. chaḷaṅgupekkhā nāma keti?  ñāṇādayo. ``ñāṇa''nti vutte kiriyato cattāri  ñāṇasampayuttacittāni labbhanti. ``satatavihāro''ti vutte aṭṭha  mahācittāni. ``rajjanadussanaṃ natthī''ti vutte dasa cittāni  labbhanti. somanassaṃ āsevanavasena labbhati.</p>
              <p>[03] ^b^satārakkhena cetasā^eb^ti khīṇāsavassa hi tīsu dvāresu  sabbakālaṃ sati ārakkhakiccaṃ sādheti ^a^V3.0215^ea^. tenevassa ``carato ca  tiṭṭhato ca suttassa ca jāgarassa ca satataṃ samitaṃ ñāṇadassanaṃ  paccupaṭṭhitaṃ hotī''ti vuccati.</p>
              <p>[03] ^b^puthusamaṇabrāhmaṇāna^eb^nti bahūnaṃ samaṇabrāhmaṇānaṃ. ettha ca  ^b^samaṇā^eb^ti pabbajjupagatā. ^b^brāhmaṇā^eb^ti bhovādino.  ^b^puthupaccekasaccānī^eb^ti bahūni pāṭekkasaccāni, idameva dassanaṃ saccaṃ,  idameva dassanaṃ saccanti evaṃ pāṭiyekkaṃ gahitāni bahūni saccānīti  attho. ^b^nunnānī^eb^ti nihatāni. ^b^paṇunnānī^eb^ti suṭṭhu  nihatāni. ^b^cattānī^eb^ti vissaṭṭhāni. ^b^vantānī^eb^ti  vamitāni. ^b^muttānī^eb^ti chinnabandhanāni ^a^M3.0235^ea^ katāni.  ^b^pahīnānī^eb^ti pajahitāni. ^b^paṭinissaṭṭhānī^eb^ti yathā na puna  cittaṃ āruhanti, evaṃ paṭinissajjitāni. sabbāneva tāni  gahitaggahaṇassa vissaṭṭhabhāvavevacanāni.</p>
              <p>[03] ^b^samavayasaṭṭhesano^eb^ti ettha ^b^avayā^eb^ti anūnā.  ^b^saṭṭhā^eb^ti vissaṭṭhā. sammā avayā saṭṭhā esanā assāti  ^b^samavayasaṭṭhesano.^eb^ sammā vissaṭṭhasabbaesanoti attho.  ^b^rāgā cittaṃ vimutta^eb^ntiādīhi maggassa kiccanipphatti kathitā.</p>
              <p>[03] ^b^rāgo^eb^ ^a^P3.1052^ea^ ^b^me pahīno^eb^tiādīhi paccavekkhaṇāya phalaṃ kathitaṃ. </p>
            </h4>
          </h3>
          <h3>
            <h3n> asekkhadhammadasakavaṇṇanā</h3n>
            <h4>
              <h4n> </h4n>
              <p>[03] ^b^asekkhā sammādiṭṭhī^eb^tiādayo sabbepi phalasampayuttadhammā  eva. ettha ca sammādiṭṭhi, sammāñāṇanti dvīsu ṭhānesu paññāva  kathitā. ^b^sammāvimuttī^eb^ti iminā padena vuttāvasesā.  phalasamāpattidhammā saṅgahitāti veditabbā.</p>
              <p>[03] ``ime kho, āvuso''tiādi vuttanayeneva yojetabbaṃ. iti  channaṃ dasakānaṃ vasena samasaṭṭhi pañhe kathento thero sāmaggirasaṃ  dassesīti. </p>
              <p>[06] dasakavaṇṇanā niṭṭhitā. </p>
            </h4>
          </h3>
          <h3>
            <h3n> pañhasamodhānavaṇṇanā </h3n>
            <h4>
              <h4n> </h4n>
              <p>[03] 349^b^.^eb^ idha ^a^V3.0216^ea^ pana ṭhatvā pañhā samodhānetabbā.  imasmiñhi sutte ekakavasena dve pañhā kathitā. dukavasena sattati.  tikavasena asītisataṃ. catukkavasena dvesatāni. pañcakavasena  tiṃsasataṃ. chakkavasena bāttiṃsasataṃ. sattakavasena aṭṭhanavuti.  aṭṭhakavasena aṭṭhāsīti. navakavasena catupaṇṇāsa. dasakavasena  samasaṭṭhīti evaṃ sahassaṃ cuddasa pañhā kathitā.</p>
              <p>[03] imañhi suttantaṃ ṭhapetvā tepiṭake buddhavacane añño suttanto evaṃ  bahupañhapaṭimaṇḍito natthi. bhagavā imaṃ suttantaṃ ādito paṭṭhāya  sakalaṃ ^a^M3.0236^ea^ sutvā cintesi -- ``dhammasenāpati sāriputto buddhabalaṃ  dīpetvā appaṭivattiyaṃ sīhanādaṃ nadati. sāvakabhāsitoti vutte  okappanā na hoti, jinabhāsitoti vutte hoti, tasmā jinabhāsitaṃ  katvā devamanussānaṃ okappanaṃ imasmiṃ suttante uppādessāmī''ti.  tato vuṭṭhāya sādhukāraṃ adāsi. tena vuttaṃ ``atha kho bhagavā  vuṭṭhahitvā āyasmantaṃ sāriputtaṃ āmantesi, sādhu, sādhu, sāriputta,  sādhu kho tvaṃ sāriputta, bhikkhūnaṃ saṅgītipariyāyaṃ abhāsī''ti.</p>
              <p>[03] tattha ^b^saṅgītipariyāya^eb^nti sāmaggiyā kāraṇaṃ. idaṃ vuttaṃ  hoti -- ``sādhu, kho tvaṃ, sāriputta, mama sabbaññutaññāṇena  saṃsanditvā bhikkhūnaṃ sāmaggirasaṃ abhāsī''ti. ^b^samanuñño  satthā ahosī^eb^ti anumodanena samanuñño ahosi. ettakena ayaṃ  suttanto jinabhāsito nāma jāto. desanāpariyosāne imaṃ suttantaṃ  manasikarontā te bhikkhū arahattaṃ pāpuṇiṃsūti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] saṅgītisuttavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 11. dasuttarasuttavaṇṇanā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 350^b^.^eb^ ^b^evaṃ^eb^ ^a^V3.0217^ea^ ^a^M3.0237^ea^  ^a^P3.1053^ea^ ^b^me suta^eb^nti dasuttarasuttaṃ. tatrāyaṃ  apubbapadavaṇṇanā -- ^b^āvuso bhikkhave^eb^ti sāvakānaṃ ālapanametaṃ.  buddhā hi parisaṃ āmantayamānā `bhikkhave'ti vadanti. sāvakā  satthāraṃ uccaṭṭhāne ṭhapessāmāti satthu ālapanena anālapitvā āvusoti  ālapanti. ^b^te bhikkhū^eb^ti te dhammasenāpatiṃ parivāretvā  nisinnā bhikkhū. ke pana te bhikkhūti? anibaddhavāsā  disāgamanīyā bhikkhū. buddhakāle dve vāre bhikkhū sannipatanti --  upakaṭṭhavassūpanāyikakāle ca pavāraṇakāle ca. upakaṭṭhavassūpanāyikāya  dasapi vīsatipi tiṃsampi cattālīsampi paññāsampi bhikkhū vaggā  vaggā kammaṭṭhānatthāya āgacchanti. bhagavā tehi saddhiṃ sammoditvā  kasmā, bhikkhave, upakaṭṭhāya vassūpanāyikāya vicarathāti pucchati.  atha te ``bhagavā kammaṭṭhānatthaṃ āgatamha, kammaṭṭhānaṃ no dethā''ti  yācanti.</p>
              <p>[03] satthā tesaṃ cariyavasena rāgacaritassa asubhakammaṭṭhānaṃ deti.  dosacaritassa mettākammaṭṭhānaṃ, mohacaritassa uddeso paripucchā --  `kālena dhammassavanaṃ, kālena dhammasākacchā, idaṃ tuyhaṃ sappāya'nti  ācikkhati. vitakkacaritassa ānāpānassatikammaṭṭhānaṃ deti.  saddhācaritassa pasādanīyasuttante buddhasubodhiṃ dhammasudhammataṃ  saṅghasuppaṭipattiñca pakāseti. ñāṇacaritassa aniccatādipaṭisaṃyutte  gambhīre suttante katheti. te kammaṭṭhānaṃ gahetvā sace sappāyaṃ hoti,  tattheva vasanti. no ce hoti, sappāyaṃ senāsanaṃ pucchitvā gacchanti.  te tattha vasantā temāsikaṃ paṭipadaṃ gahetvā ghaṭetvā vāyamantā  sotāpannāpi honti sakadāgāminopi anāgāminopi arahantopi.</p>
              <p>[03] tato vutthavassā pavāretvā satthu santikaṃ gantvā ``bhagavā  ^a^P3.1054^ea^ ahaṃ  tumhākaṃ santike kammaṭṭhānaṃ gahetvā sotāpattiphalaṃ patto...pe0... ahaṃ  aggaphalaṃ arahatta''nti paṭiladdhaguṇaṃ ārocenti. tattha ime bhikkhū  upakaṭṭhāya vassūpanāyikāya āgatā. evaṃ āgantvā gacchante pana  ^a^V3.0218^ea^  bhikkhū ^a^M3.0238^ea^ bhagavā aggasāvakānaṃ santikaṃ peseti, yathāha ``apaloketha  pana, bhikkhave, sāriputtamoggallāne''ti. bhikkhū ca vadanti ``kiṃ  nu kho mayaṃ, bhante, apalokema sāriputtamoggallāne''ti (saṃ0 ni0   3.2). atha ne bhagavā tesaṃ dassane uyyojesi. ``sevatha,  bhikkhave, sāriputtamoggallāne; bhajatha, bhikkhave, sāriputtamoggallāne.  paṇḍitā bhikkhū anuggāhakā sabrahmacārīnaṃ. seyyathāpi, bhikkhave,  janetā evaṃ sāriputto. seyyathāpi jātassa āpādetā evaṃ  moggallāno. sāriputto, bhikkhave, sotāpattiphale vineti,  moggallāno uttamatthe''ti (ma0 ni0 3.371).</p>
              <p>[03] tadāpi bhagavā imehi bhikkhūhi saddhiṃ paṭisanthāraṃ katvā tesaṃ  bhikkhūnaṃ āsayaṃ upaparikkhanto ``ime bhikkhū sāvakavineyyā''ti  addasa. ^b^sāvakavineyyā^eb^ nāma ye buddhānampi dhammadesanāya  bujjhanti sāvakānampi. ^b^buddhavineyyā^eb^ pana sāvakā bodhetuṃ na  sakkonti. sāvakavineyyabhāvaṃ pana etesaṃ ñatvā katarassa bhikkhuno  desanāya bujjhissantīti olokento sāriputtassāti disvā therassa  santikaṃ pesesi. thero te bhikkhū pucchi ``satthu santikaṃ gatattha  āvuso''ti. ``āma, gatamha satthārā pana amhe tumhākaṃ santikaṃ  pesitā''ti. tato thero ``ime bhikkhū mayhaṃ desanāya  bujjhissanti, kīdisī nu kho tesaṃ desanā vaṭṭatī''ti cintento  ``ime bhikkhū samaggārāmā, sāmaggirasassa dīpikā nesaṃ desanā  vaṭṭatī''ti sanniṭṭhānaṃ katvā tathārūpaṃ desanaṃ desetukāmo ^b^dasuttaraṃ  pavakkhāmī^eb^tiādimāha. tattha dasadhā mātikaṃ ṭhapetvā vibhattoti  dasuttaro, ekakato paṭṭhāya yāva dasakā gatotipi dasuttaro, ekekasmiṃ  pabbe dasa dasa pañhā visesitātipi dasuttaro, taṃ ^b^dasuttaraṃ.  pavakkhāmī^eb^ti kathessāmi. ^b^dhamma^eb^nti suttaṃ.  ^b^nibbānapattiyā^eb^ti nibbānapaṭilābhatthāya.  ^b^dukkhassantakiriyāyā^eb^ti sakalassa vaṭṭadukkhassa  pariyantakaraṇatthaṃ. ^b^sabbaganthappamocana^eb^nti  abhijjhākāyaganthādīnaṃ sabbaganthānaṃ pamocanaṃ.</p>
              <p>[03] iti thero desanaṃ uccaṃ karonto ^a^P3.1055^ea^ bhikkhūnaṃ tattha pemaṃ janento  evametaṃ uggahetabbaṃ pariyāpuṇitabbaṃ dhāretabbaṃ vācetabbaṃ maññissantīti  catūhi padehi vaṇṇaṃ kathesi, ``ekāyano ayaṃ, bhikkhave,  maggo''tiādinā nayena tesaṃ tesaṃ suttānaṃ bhagavā viya. </p>
            </h4>
          </h3>
          <h3>
            <h3n> ekadhammavaṇṇanā </h3n>
            <h4>
              <h4n> </h4n>
              <p>[03] 351^b^.^eb^ (ka) tattha ^a^M3.0239^ea^ ^b^bahukāro^eb^ti bahūpakāro.</p>
              <p>[03] (kha) ^b^bhāvetabbo^eb^ti ^a^V3.0219^ea^ vaḍḍhetabbo.</p>
              <p>[03] (ga) ^b^pariññeyyo^eb^ti tīhi pariññāhi parijānitabbo.</p>
              <p>[03] (gha) ^b^pahātabbo^eb^ti pahānānupassanāya pajahitabbo.</p>
              <p>[03] (ṅa) ^b^hānabhāgiyo^eb^ti apāyagāmiparihānāya saṃvattanako.</p>
              <p>[03] (ca) ^b^visesabhāgiyo^eb^ti visesagāmivisesāya saṃvattanako.</p>
              <p>[03] (cha) ^b^duppaṭivijjho^eb^ti duppaccakkhakaro.</p>
              <p>[03] (ja) ^b^uppādetabbo^eb^ti nipphādetabbo.</p>
              <p>[03] (jha) ^b^abhiññeyyo^eb^ti ñātapariññāya abhijānitabbo.</p>
              <p>[03] (ña) ^b^sacchikātabbo^eb^ti paccakkhaṃ kātabbo.</p>
              <p>[03] evaṃ sabbattha mātikāsu attho veditabbo. iti āyasmā  sāriputto yathā nāma dakkho veḷukāro sammukhībhūtaṃ veḷuṃ chetvā  niggaṇṭhiṃ katvā dasadhā khaṇḍe katvā ekamekaṃ khaṇḍaṃ hīraṃ hīraṃ  karonto phāleti, evameva tesaṃ bhikkhūnaṃ sappāyaṃ desanaṃ  upaparikkhitvā dasadhā mātikaṃ ṭhapetvā ekekakoṭṭhāse ekekapadaṃ  vibhajanto ``katamo eko dhammo bahukāro, appamādo kusalesu  dhammesūti''tiādinā nayena desanaṃ vitthāretuṃ āraddho. </p>
              <p>[01] tattha ^b^appamādo kusalesu dhammesū^eb^ti sabbatthakaṃ  upakārakaṃ appamādaṃ kathesi. ayañhi appamādo nāma sīlapūraṇe,  indriyasaṃvare, bhojane mattaññutāya, jāgariyānuyoge, sattasu saddhammesu,  vipassanāgabbhaṃ gaṇhāpane, atthapaṭisambhidādīsu,  sīlakkhandhādipañcadhammakkhandhesu, ṭhānāṭṭhānesu, mahāvihārasamāpattiyaṃ,  ariyasaccesu, satipaṭṭhānādīsu, bodhipakkhiyesu, vipassanāñāṇādīsu  aṭṭhasu vijjāsūti sabbesu anavajjaṭṭhena kusalesu dhammesu bahūpakāro.</p>
              <p>[03] teneva ^a^V3.0220^ea^ ^a^M3.0240^ea^ naṃ bhagavā ``yāvatā, bhikkhave, sattā apadā  vā...pe0... tathāgato tesaṃ aggamakkhāyati. evameva kho, bhikkhave,  ye keci kusalā dhammā, sabbete appamādamūlakā appamādasamosaraṇā,  appamādo tesaṃ dhammānaṃ aggamakkhāyatī''tiādinā (saṃ0 ni0   5.139) nayena hatthipadādīhi opammehi opamento  ^b^saṃyuttanikāye^eb^ ^a^P3.1056^ea^ ^b^appamādavagge^eb^ nānappakāraṃ thometi. taṃ sabbaṃ  ekapadeneva saṅgahetvā thero appamādo kusalesu dhammesūti āha.  ^b^dhammapade^eb^ appamādavaggenāpissa bahūpakāratā dīpetabbā.  asokavatthunāpi dīpetabbā --</p>
              <p>[03] (ka) asokarājā hi nigrodhasāmaṇerassa ``appamādo  amatapada''nti gāthaṃ sutvā eva ``tiṭṭha, tāta, mayhaṃ tayā tepiṭakaṃ  buddhavacanaṃ kathita''nti sāmaṇere pasīditvā  caturāsītivihārasahassāni kāresi. iti thāmasampannena bhikkhunā  appamādassa bahūpakāratā tīhi piṭakehi dīpetvā kathetabbā.  yaṃkiñci suttaṃ vā gāthaṃ vā appamādadīpanatthaṃ āharanto ``aṭṭhāne  ṭhatvā āharasi, atitthena pakkhando''ti na vattabbo.  dhammakathikassevettha thāmo ca balañca pamāṇaṃ.</p>
              <p>[03] (kha) ^b^kāyagatāsatī^eb^ti ānāpānaṃ catuiriyāpatho  satisampajaññaṃ dvattiṃsākāro catudhātuvavatthānaṃ dasa asubhā nava  sivathikā cuṇṇikamanasikāro kesādīsu cattāri rūpajjhānānīti  ettha uppannasatiyā etaṃ adhivacanaṃ. ^b^sātasahagatā^eb^ti ṭhapetvā  catutthajjhānaṃ aññattha sātasahagatā hoti sukhasampayuttā, taṃ sandhāyetaṃ  vuttaṃ.</p>
              <p>[03] (ga) ^b^sāsavo upādāniyo^eb^ti āsavānañceva upādānānañca  paccayabhūto. iti tebhūmakadhammameva niyameti.</p>
              <p>[03] (gha) ^b^asmimāno^eb^ti rūpādīsu asmīti māno.</p>
              <p>[03] (ṅa) ^b^ayoniso manasikāro^eb^ti anicce niccantiādinā  nayena pavatto uppathamanasikāro.</p>
              <p>[03] (ca) vipariyāyena ^b^yoniso manasikāro^eb^ veditabbo.</p>
              <p>[03] (cha) ^b^ānantariko^eb^ ^a^M3.0241^ea^ ^b^cetosamādhī^eb^ti aññattha maggānantaraṃ  phalaṃ ānantariko cetosamādhi nāma ^a^V3.0221^ea^. idha pana  vipassanānantaro maggo vipassanāya vā anantarattā attano vā  anantaraṃ phaladāyakattā ānantariko cetosamādhīti adhippeto.</p>
              <p>[03] (ja) ^b^akuppaṃ ñāṇa^eb^nti aññattha phalapaññā akuppañāṇaṃ  nāma. idha paccavekkhaṇapaññā adhippetā.</p>
              <p>[03] (jha) ^b^āhāraṭṭhitikā^eb^ti paccayaṭṭhitikā. ^b^ayaṃ eko  dhammo^eb^ti yena paccayena tiṭṭhanti, ayaṃ eko dhammo ñātapariññāya  abhiññeyyo.</p>
              <p>[03] (ña) ^b^akuppā^eb^ ^a^P3.1057^ea^ ^b^cetovimuttī^eb^ti arahattaphalavimutti.</p>
              <p>[03] imasmiṃ vāre abhiññāya ñātapariññā kathitā. pariññāya  tīraṇapariññā. pahātabbasacchikātabbehi pahānapariññā.  ^b^duppaṭivijjho^eb^ti ettha pana maggo kathito.  ^b^sacchikātabbo^eb^ti phalaṃ kathitaṃ, maggo ekasmiṃyeva pade labbhati.  phalaṃ pana anekesupi labbhatiyeva.</p>
              <p>[03] ^b^bhūtā^eb^ti sabhāvato vijjamānā. ^b^tacchā^eb^ti yāthāvā.  ^b^tathā^eb^ti yathā vuttā tathāsabhāvā. ^b^avitathā^eb^ti yathā  vuttā na tathā na honti. ^b^anaññathā^eb^ti vuttappakārato na  aññathā. ^b^sammā tathāgatena abhisambuddhā^eb^ti tathāgatena  bodhipallaṅke nisīditvā hetunā kāraṇena sayameva abhisambuddhā ñātā  viditā sacchikatā. iminā thero ``ime dhammā tathāgatena  abhisambuddhā, ahaṃ pana tumhākaṃ rañño lekhavācakasadiso''ti  jinasuttaṃ dassento okappanaṃ janesi. </p>
              <p>[06] ekadhammavaṇṇanā niṭṭhitā. </p>
            </h4>
          </h3>
          <h3>
            <h3n> dvedhammavaṇṇanā </h3n>
            <h4>
              <h4n> </h4n>
              <p>[03] 352^b^.^eb^ (ka) ^b^ime dve dhammā bahukārā^eb^ti ime dve  satisampajaññā dhammā sīlapūraṇādīsu appamādo viya sabbattha  upakārakā hitāvahā.</p>
              <p>[03] (kha) ^b^samatho^eb^ ^a^V3.0222^ea^ ^a^M3.0242^ea^ ^b^ca vipassanā cā^eb^ti ime dve saṅgītisutte  lokiyalokuttarā kathitā. imasmiṃ dasuttarasutte pubbabhāgā kathitā.</p>
              <p>[03] (cha) ^b^sattānaṃ saṃkilesāya sattānaṃ visuddhiyā^eb^ti  ayoniso manasikāro hetu ceva paccayo ca sattānaṃ saṃkilesāya,  yoniso manasikāro visuddhiyā. tathā dovacassatā pāpamittatā  saṃkilesāya; sovacassatā kalyāṇamittatā visuddhiyā. tathā tīṇi  akusalamūlāni; tīṇi kusalamūlāni. cattāro yogā cattāro  visaṃyogā. pañca cetokhilā pañcindriyāni. cha agāravā cha  gāravā. satta asaddhammā satta saddhammā. aṭṭha kusītavatthūni aṭṭha  ārambhavatthūni. nava āghātavatthūni nava āghātappaṭivinayā. dasa  akusalakammapathā dasa kusalakammapathāti evaṃ pabhedā ime dve dhammā  duppaṭivijjhāti veditabbā.</p>
              <p>[03] (jha) ^b^saṅkhatā dhātū^eb^ti paccayehi katā pañcakkhandhā.  asaṅkhatā dhātūti paccayehi akataṃ nibbānaṃ.</p>
              <p>[03] (ña) ^b^vijjā ca vimutti cā^eb^ti ettha ^b^vijjā^eb^ti  tisso vijjā. ^b^vimuttī^eb^ti arahattaphalaṃ.</p>
              <p>[03] imasmiṃ vāre abhiññādīni ekakasadisāneva, uppādetabbapade  ^a^P3.1058^ea^ pana maggo kathito, sacchikātabbapade phalaṃ. </p>
              <p>[06] dvedhammavaṇṇanā niṭṭhitā. </p>
            </h4>
          </h3>
          <h3>
            <h3n> tayodhammavaṇṇanā </h3n>
            <h4>
              <h4n> </h4n>
              <p>[03] 353^b^.^eb^ (cha) ^b^kāmānametaṃ nissaraṇaṃ yadidaṃ  nekkhamma^eb^nti ettha ^b^nekkhamma^eb^nti anāgāmimaggo adhippeto.  so hi sabbaso kāmānaṃ nissaraṇaṃ. ^b^rūpānaṃ nissaraṇaṃ yadidaṃ  āruppa^eb^nti ettha āruppepi arahattamaggo. puna uppattinivāraṇato  sabbaso rūpānaṃ nissaraṇaṃ nāma. ^b^nirodho tassa^eb^ ^a^V3.0223^ea^  ^b^nissaraṇa^eb^nti  idha arahattaphalaṃ nirodhoti ^a^M3.0243^ea^ adhippetaṃ. arahattaphalena hi nibbāne  diṭṭhe puna āyatiṃ sabbasaṅkhārā na hontīti arahattaṃ  saṅkhatanirodhassa paccayattā nirodhoti vuttaṃ.</p>
              <p>[03] (ja) ^b^atītaṃse ñāṇa^eb^nti atītaṃsārammaṇaṃ ñāṇaṃ itaresupi  eseva nayo.</p>
              <p>[03] imasmimpi vāre abhiññādayo ekakasadisāva.  duppaṭivijjhapade pana maggo kathito, sacchikātabbe phalaṃ. </p>
              <p>[06] tayodhammavaṇṇanā niṭṭhitā. </p>
            </h4>
          </h3>
          <h3>
            <h3n> cattārodhammavaṇṇanā </h3n>
            <h4>
              <h4n> </h4n>
              <p>[03] 354^b^.^eb^ (ka) ^b^cattāri cakkānī^eb^ti ettha ^b^cakkaṃ^eb^  nāma dārucakkaṃ, ratanacakkaṃ, dhammacakkaṃ, iriyāpathacakkaṃ, sampatticakkanti  pañcavidhaṃ. tattha ``yaṃ panidaṃ samma, rathakāra, cakkaṃ chahi māsehi  niṭṭhitaṃ, chārattūnehī''ti (a0 ni0  3.15) idaṃ dārucakkaṃ.  ``pitarā pavattitaṃ cakkaṃ anuppavattetī''ti (a0 ni0  5.132)  idaṃ ratanacakkaṃ. ``pavattitaṃ cakka''nti (ma0 ni0 2.399) idaṃ  dhammacakkaṃ. ``catucakkaṃ navadvāra''nti (saṃ0 ni0  1.29) idaṃ  iriyāpathacakkaṃ. ``cattārimāni, bhikkhave, cakkāni, yehi  samannāgatānaṃ devamanussānaṃ catucakkaṃ pavattatī''ti (a0 ni0   4.31) idaṃ sampatticakkaṃ. idhāpi etadeva adhippetaṃ.</p>
              <p>[03] ^b^patirūpadesavāso^eb^ti yattha catasso parisā sandissanti,  evarūpe anucchavike dese vāso. ^b^sappurisūpanissayo^eb^ti  buddhādīnaṃ sappurisānaṃ avassayanaṃ sevanaṃ bhajanaṃ.  ^b^attasammāpaṇidhī^eb^ti attano sammā ṭhapanaṃ, sace pana pubbe  assaddhādīhi samannāgato hoti, tāni pahāya saddhādīsu patiṭṭhāpanaṃ.  ^b^pubbe ca katapuññatā^eb^ti pubbe upacitakusalatā. idamevettha  pamāṇaṃ. yena hi ñāṇasampayuttacittena kusalaṃ kataṃ hoti, tadeva  kusalaṃ taṃ purisaṃ patirūpadese ^a^P3.1059^ea^ upaneti, sappurise bhajāpesi  ^a^M3.0244^ea^. so  eva ca puggalo attānaṃ sammā ṭhapeti. catūsu ^a^V3.0224^ea^ āhāresu paṭhamo  lokiyova. sesā pana tayo saṅgītisutte lokiyalokuttaramissakā  kathitā. idha pubbabhāge lokiyā.</p>
              <p>[03] (ca) ^b^kāmayogavisaṃyogā^eb^dayo anāgāmimaggādivasena  veditabbā.</p>
              <p>[03] (cha) ^b^hānabhāgiyā^eb^dīsu paṭhamassa jhānassa lābhī  kāmasahagatā saññāmanasikārā samudācaranti ^b^hānabhāgiyo^eb^  samādhi. tadanudhammatā sati santiṭṭhati ^b^ṭhitibhāgiyo^eb^ samādhi.  vitakkasahagatā saññāmanasikārā samudācaranti ^b^visesabhāgiyo^eb^  samādhi. nibbidāsahagatā saññāmanasikārā samudācaranti  virāgūpasañhito ^b^nibbedhabhāgiyo^eb^ samādhīti iminā nayena  sabbasamāpattiyo vitthāretvā attho veditabbo. visuddhimagge panassa  vinicchayakathā kathitāva.</p>
              <p>[03] imasmimpi vāre abhiññādīni ekakasadisāneva.  abhiññāpade panettha maggo kathito. sacchikātabbapade phalaṃ. </p>
              <p>[06] cattārodhammavaṇṇanā niṭṭhitā. </p>
            </h4>
          </h3>
          <h3>
            <h3n> pañcadhammavaṇṇanā </h3n>
            <h4>
              <h4n> </h4n>
              <p>[03] 355^b^.^eb^ (kha) pītipharaṇatādīsu pītiṃ pharamānā  uppajjatīti dvīsu jhānesu paññā ^b^pītipharaṇatā^eb^ nāma. sukhaṃ  pharamānaṃ uppajjatīti tīsu jhānesu paññā ^b^sukhapharaṇatā^eb^ nāma.  paresaṃ ceto pharamānā uppajjatīti cetopariyapaññā ^b^cetopharaṇatā^eb^  nāma. ālokapharaṇe uppajjatīti dibbacakkhupaññā  ^b^ālokapharaṇatā^eb^ nāma. paccavekkhaṇañāṇaṃ  ^b^paccavekkhaṇanimittaṃ^eb^ nāma. vuttampi cetaṃ ``dvīsu jhānesu paññā  pītipharaṇatā, tīsu jhānesu paññā sukhapharaṇatā. paracitte paññā  cetopharaṇatā, dibbacakkhu ālokapharaṇatā. tamhā tamhā samādhimhā  vuṭṭhitassa paccavekkhaṇañāṇaṃ paccavekkhaṇanimitta''nti (vibha0 804).</p>
              <p>[03] tattha pītipharaṇatā sukhapharaṇatā dve pādā viya. cetopharaṇatā  ālokapharaṇatā dve hatthā ^a^V3.0225^ea^ viya. abhiññāpādakajjhānaṃ majjhimakāyo  viya ^a^M3.0245^ea^. paccavekkhaṇanimittaṃ sīsaṃ viya. iti āyasmā  sāriputtatthero pañcaṅgikaṃ sammāsamādhiṃ aṅgapaccaṅgasampannaṃ purisaṃ katvā  dassesi.</p>
              <p>[03] (ja) ^b^ayaṃ samādhi paccuppannasukho ce vā^eb^tiādīsu  arahattaphalasamādhi adhippeto. so hi appitappitakkhaṇe sukhattā  ^b^paccuppannasukho.^eb^ purimo purimo pacchimassa ^a^P3.1060^ea^ pacchimassa  samādhisukhassa paccayattā āyatiṃ ^b^sukhavipāko.^eb^</p>
              <p>[03] kilesehi ārakattā ^b^ariyo.^eb^  kāmāmisavaṭṭāmisalokāmisānaṃ abhāvā ^b^nirāmiso.^eb^ buddhādīhi  mahāpurisehi sevitattā ^b^akāpurisasevito.^eb^ aṅgasantatāya  ārammaṇasantatāya sabbakilesadarathasantatāya ca ^b^santo.^eb^  atappanīyaṭṭhena ^b^paṇīto.^eb^ kilesapaṭippassaddhiyā laddhattā  kilesapaṭippassaddhibhāvaṃ vā laddhattā ^b^paṭippassaddhaladdho.^eb^  paṭippassaddhaṃ paṭippassaddhīti hi idaṃ atthato ekaṃ.  paṭippassaddhakilesena vā arahatā laddhattā paṭippassaddhaladdho.  ekodibhāvena adhigatattā ekodibhāvameva vā adhigatattā  ^b^ekodibhāvādhigato.^eb^ appaguṇasāsavasamādhi viya sasaṅkhārena  sappayogena cittena paccanīkadhamme niggayha kilese vāretvā  anadhigatattā ^b^nasasaṅkhāraniggayhavāritagato.^eb^ tañca samādhiṃ  samāpajjanto tato vā vuṭṭhahanto sativepullapattattā. ^b^satova  samāpajjati sato vuṭṭhahati.^eb^ yathāparicchinnakālavasena vā sato  samāpajjati sato vuṭṭhahati. tasmā yadettha ``ayaṃ samādhi  paccuppannasukho ceva āyatiñca sukhavipāko''ti evaṃ paccavekkhamānassa  paccattaṃyeva aparappaccayaṃ ñāṇaṃ uppajjati, taṃ ekamaṅgaṃ. esa nayo  sesesupi. evamimehi pañcahi paccavekkhaṇañāṇehi ayaṃ samādhi  ``pañcañāṇiko sammāsamādhī''ti vutto.</p>
              <p>[03] imasmiṃ vāre visesabhāgiyapade maggo kathito.  sacchikātabbapade phalaṃ. sesaṃ purimasadisameva. </p>
            </h4>
          </h3>
          <h3>
            <h3n> chadhammavaṇṇanā </h3n>
            <h4>
              <h4n> </h4n>
              <p>[03] 356^b^.^eb^ chakkesu sabbaṃ uttānatthameva. duppaṭivijjhapade  panettha maggo kathito. sesaṃ purimasadisaṃ. </p>
            </h4>
          </h3>
          <h3>
            <h3n> sattadhammavaṇṇanā </h3n>
            <h4>
              <h4n> </h4n>
              <p>[03] 357^b^.^eb^ (ña) ^b^sammappaññāya^eb^ ^a^V3.0226^ea^  ^a^M3.0246^ea^ ^b^sudiṭṭhā hontī^eb^ti  hetunā nayena vipassanāñāṇena sudiṭṭhā honti. ^b^kāmā^eb^ti  vatthukāmā ca kilesakāmā ca, dvepi sapariḷāhaṭṭhena aṅgārakāsu viya  sudiṭṭhā honti. ^b^vivekaninna^eb^nti nibbānaninnaṃ. ^b^poṇaṃ  pabbhāra^eb^nti ninnassetaṃ vevacanaṃ. ^b^byantībhūta^eb^nti niyatibhūtaṃ.  nittaṇhanti attho. kuto? sabbaso āsavaṭṭhānīyehi dhammehi  tebhūmakadhammehīti attho. idha bhāvetabbapade maggo kathito. sesaṃ  purimasadisameva. </p>
            </h4>
          </h3>
          <h3>
            <h3n> aṭṭhadhammavaṇṇanā </h3n>
            <h4>
              <h4n> </h4n>
              <p>[03] 358^b^.^eb^ (ka) ^b^ādibrahmacariyikāya paññāyā^eb^ti  sikkhattayasaṅgahassa maggabrahmacariyassa ādibhūtāya pubbabhāge  taruṇasamathavipassanāpaññāya ^a^P3.1061^ea^. aṭṭhaṅgikassa vā maggassa ādibhūtāya  sammādiṭṭhipaññāya. ^b^tibba^eb^nti balavaṃ. ^b^hirottappa^eb^nti  hirī ca ottappañca. ^b^pema^eb^nti gehassitapemaṃ. ^b^gāravo^eb^ti  garucittabhāvo. garubhāvanīyañhi upanissāya viharato kilesā  nuppajjanti ovādānusāsaniṃ labhati. tasmā taṃ nissāya vihāro  paññāpaṭilābhassa paccayo hoti.</p>
              <p>[03] (cha) akkhaṇesu yasmā petā asurānaṃ āvāhanaṃ gacchanti,  vivāhanaṃ gacchanti, tasmā pettivisayeneva asurakāyo gahitoti  veditabbo.</p>
              <p>[03] (ja) ^b^appicchassā^eb^ti ettha paccayāppiccho,  adhigamāppiccho, pariyattiappiccho, dhutaṅgāppicchoti cattāro  appicchā. tattha paccayāppiccho bahuṃ dente appaṃ gaṇhāti, appaṃ  dente appataraṃ vā gaṇhāti, na vā gaṇhāti, na anavasesagāhī hoti.  adhigamāppiccho majjhantikatthero viya attano adhigamaṃ aññesaṃ  jānituṃ na deti. pariyattiappiccho tepiṭakopi samāno na  bahussutabhāvaṃ jānāpetukāmo hoti sāketatissatthero viya.  dhutaṅgāppiccho dhutaṅgapariharaṇabhāvaṃ aññesaṃ jānituṃ na deti  dvebhātikattheresu jeṭṭhakatthero viya. vatthu visuddhimagge kathitaṃ.  ^b^ayaṃ dhammo^eb^ti evaṃ santaguṇanigūhanena ca paccayapaṭiggahaṇe  ^a^M3.0247^ea^ mattaññutāya ca appicchassa puggalassa ayaṃ navalokuttaradhammo  sampajjati, no mahicchassa. evaṃ sabbattha yojetabbaṃ.</p>
              <p>[03] ^b^santuṭṭhassā^eb^ti ^a^V3.0227^ea^ catūsu paccayesu tīhi santosehi santuṭṭhassa.  ^b^pavivittassā^eb^ti kāyacittaupadhivivekehi vivittassa. tattha  ^b^kāyaviveko^eb^ nāma gaṇasaṅgaṇikaṃ vinodetvā aṭṭhāarambhavatthuvasena  ekībhāvo. ekībhāvamattena pana kammaṃ na nipphajjatīti  kasiṇaparikammaṃ katvā aṭṭha samāpattiyo nibbatteti, ayaṃ  ^b^cittaviveko^eb^ nāma. samāpattimatteneva kammaṃ na nipphajjatīti  jhānaṃ pādakaṃ katvā saṅkhāre sammasitvā saha paṭisambhidāhi arahattaṃ  pāpuṇāti, ayaṃ ^b^upadhiviveko^eb^ nāma. tenāha bhagavā --  ``kāyaviveko ca vivekaṭṭhakāyānaṃ nekkhammābhiratānaṃ. cittaviveko  ca parisuddhacittānaṃ paramavodānappattānaṃ. upadhiviveko ca nirupadhīnaṃ  puggalānaṃ visaṅkhāragatāna''nti (mahāni0 49).</p>
              <p>[03] ^b^saṅgaṇikārāmassā^eb^ti ^a^P3.1062^ea^ gaṇasaṅgaṇikāya ceva  kilesasaṅgaṇikāya ca ratassa. ^b^āraddhavīriyassā^eb^ti  kāyikacetasikavīriyavasena āraddhavīriyassa.  ^b^upaṭṭhitasatissā^eb^ti catusatipaṭṭhānavasena upaṭṭhitasatissa.  ^b^samāhitassā^eb^ti ekaggacittassa. ^b^paññavato^eb^ti  kammassakatapaññāya paññavato. ^b^nippapañcassā^eb^ti  vigatamānataṇhādiṭṭhipapañcassa.</p>
              <p>[03] idha bhāvetabbapade maggo kathito. sesaṃ purimasadisameva. </p>
            </h4>
          </h3>
          <h3>
            <h3n> navadhammavaṇṇanā </h3n>
            <h4>
              <h4n> </h4n>
              <p>[03] 359^b^.^eb^ (kha) ^b^sīlavisuddhī^eb^ti visuddhiṃ pāpetuṃ  samatthaṃ catupārisuddhisīlaṃ. ^b^pārisuddhipadhāniyaṅga^eb^nti  parisuddhabhāvassa padhānaṅgaṃ. ^b^cittavisuddhī^eb^ti vipassanāya  padaṭṭhānabhūtā aṭṭha paguṇasamāpattiyo. ^b^diṭṭhivisuddhī^eb^ti  sapaccayanāmarūpadassanaṃ. ^b^kaṅkhāvitaraṇavisuddhī^eb^ti  paccayākārañāṇaṃ. addhattayepi hi paccayavaseneva dhammā pavattantīti  passato kaṅkhaṃ vitarati. ^b^maggāmaggañāṇadassanavisuddhī^eb^ti  obhāsādayo na maggo, vīthippaṭipannaṃ udayabbayañāṇaṃ maggoti evaṃ  maggāmagge ñāṇaṃ. ^b^paṭipadāñāṇadassanavisuddhī^eb^ti rathavinīte  vuṭṭhānagāminivipassanā kathitā, idha taruṇavipassanā.  ^b^ñāṇadassanavisuddhī^eb^ti rathavinīte maggo kathito, idha  vuṭṭhānagāminivipassanā. etā pana sattapi visuddhiyo vitthārena  ^a^M3.0248^ea^ visuddhimagge kathitā. ^b^paññā^eb^ti arahattaphalapaññā.  ^b^vimuttipi^eb^ arahattaphalavimuttiyeva.</p>
              <p>[03] (cha) ^b^dhātunānattaṃ paṭicca uppajjati phassanānatta^eb^nti  cakkhādidhātunānattaṃ paṭicca cakkhusamphassādinānattaṃ uppajjatīti  attho. ^b^phassanānattaṃ paṭiccā^eb^ti cakkhusamphassādinānattaṃ paṭicca  ^a^V3.0228^ea^. ^b^vedanānānatta^eb^nti ^a^P3.1063^ea^ cakkhusamphassajādivedanānānattaṃ.  ^b^saññānānattaṃ paṭiccā^eb^ti kāmasaññādinānattaṃ paṭicca.  ^b^saṅkappanānatta^eb^nti kāmasaṅkappādinānattaṃ. ^b^saṅkappanānattaṃ  paṭicca uppajjati chandanānatta^eb^nti saṅkappanānattatāya rūpe chando sadde  chandoti evaṃ chandanānattaṃ uppajjati. ^b^pariḷāhanānatta^eb^nti  chandanānattatāya rūpapariḷāho saddapariḷāhoti evaṃ pariḷāhanānattaṃ  uppajjati. ^b^pariyesanānānatta^eb^nti pariḷāhanānattatāya  rūpapariyesanādinānattaṃ uppajjati. ^b^lābhanānatta^eb^nti  pariyesanānānattatāya rūpapaṭilābhādinānattaṃ uppajjati.</p>
              <p>[03] (ja) saññāsu ^b^maraṇasaññā^eb^ti maraṇānupassanāñāṇe saññā.  ^b^āhārepaṭikūlasaññā^eb^ti āhāraṃ pariggaṇhantassa uppannasaññā.  ^b^sabbalokeanabhiratisaññā^eb^ti sabbasmiṃ vaṭṭe ukkaṇṭhantassa  uppannasaññā. sesā heṭṭhā kathitā eva. idha bahukārapade maggo  kathito. sesaṃ purimasadisameva. </p>
            </h4>
          </h3>
          <h3>
            <h3n> dasadhammavaṇṇanā </h3n>
            <h4>
              <h4n> </h4n>
              <p>[03] 360^b^.^eb^ (jha) ^b^nijjaravatthūnī^eb^ti nijjarakāraṇāni.  ^b^micchādiṭṭhi nijjiṇṇā hotī^eb^ti ayaṃ heṭṭhā vipassanāyapi  nijjiṇṇā eva pahīnā. kasmā puna gahitāti asamucchinnattā.  vipassanāya hi kiñcāpi jiṇṇā, na pana samucchinnā, maggo pana  uppajjitvā taṃ samucchindati, na puna vuṭṭhātuṃ deti. tasmā puna  gahitā. evaṃ sabbapadesu nayo netabbo.</p>
              <p>[03] ettha ca sammādiṭṭhipaccayā catusaṭṭhi dhammā bhāvanāpāripūriṃ  gacchanti. katame catusaṭṭhi? sotāpattimaggakkhaṇe adhimokkhaṭṭhena  saddhindriyaṃ paripūreti, paggahaṭṭhena vīriyindriyaṃ paripūreti,  anussaraṇaṭṭhena satindriyaṃ paripūreti, avikkhepaṭṭhena samādhindriyaṃ  paripūreti, dassanaṭṭhena paññindriyaṃ paripūreti, vijānanaṭṭhena ^a^M3.0249^ea^ manindriyaṃ,  abhinandanaṭṭhena somanassindriyaṃ, pavattasantatiadhipateyyaṭṭhena  jīvitindriyaṃ paripūreti...pe0... arahattaphalakkhaṇe adhimokkhaṭṭhena  saddhindriyaṃ, pavattasantatiadhipateyyaṭṭhena jīvitindriyaṃ paripūretīti evaṃ  catūsu ^a^P3.1064^ea^ maggesu catūsu phalesu aṭṭha aṭṭha hutvā catusaṭṭhi dhammā pāripūriṃ  gacchanti. idha abhiññeyyapade maggo kathito. sesaṃ  purimasadisameva.</p>
              <p>[03] idha ṭhatvā pañhā samodhānetabbā. dasake sataṃ pañhā kathitā.  ekake ca navake ca sataṃ ^a^V3.0229^ea^, duke ca aṭṭhake ca sataṃ, tike ca sattake  ca sataṃ, catukke ca chakke ca sataṃ, pañcake paññāsāti aḍḍhachaṭṭhāni  pañhasatāni kathitāni honti.</p>
              <p>[03] ``idamavoca āyasmā sāriputto, attamanā te bhikkhū  āyasmato sāriputtassa bhāsitaṃ abhinandu''nti sādhu, sādhūti  abhinandantā sirasā sampaṭicchiṃsu. tāya ca pana attamanatāya  imameva suttaṃ āvajjamānā pañcasatāpi te bhikkhū saha paṭisambhidāhi  aggaphale arahatte patiṭṭhahiṃsūti. </p>
              <p>[06] sumaṅgalavilāsiniyā dīghanikāyaṭṭhakathāya </p>
              <p>[06] dasuttarasuttavaṇṇanā niṭṭhitā. </p>
              <p>[06] niṭṭhitā ca pāthikavaggassa vaṇṇanāti. </p>
              <p>[06] pāthikavaggaṭṭhakathā niṭṭhitā. </p>
            </h4>
          </h3>
          <h3>
            <h3n> nigamanakathā</h3n>
            <h4>
              <h4n> </h4n>
              <p>[03] ettāvatā ^a^V3.0230^ea^ ^a^M3.0250^ea^ ca -- </p>
              <p>[21] āyācito ^b^sumaṅgala, pariveṇa^eb^nivāsinā  thiraguṇena. </p>
              <p>[22] ^b^dāṭhānāgasaṅghattherena,^eb^ theravaṃsanvayena.. </p>
              <p>[21] ^b^dīghāgamavarassa^eb^ dasabala, guṇagaṇaparidīpanassa  aṭṭhakathaṃ. </p>
              <p>[22] yaṃ ārabhiṃ ^b^sumaṅgala, vilāsiniṃ^eb^ nāma nāmena..</p>
              <p>[03]  </p>
              <p>[21] sā hi mahāṭṭhakathāya, sāramādāya niṭṭhitā. </p>
              <p>[22] esā ekāsītipamāṇāya, pāḷiyā bhāṇavārehi.. </p>
              <p>[21] ekūnasaṭṭhimatto, ^b^visuddhimaggopi^eb^ bhāṇavārehi. </p>
              <p>[22] atthappakāsanatthāya, āgamānaṃ kato yasmā.. </p>
              <p>[21] tasmā tena sahā'yaṃ, aṭṭhakathā bhāṇavāragaṇanāya. </p>
              <p>[22] suparimitaparicchinnaṃ, cattālīsasataṃ hoti.. </p>
              <p>[21] sabbaṃ cattālīsādhikasata, parimāṇaṃ bhāṇavārato evaṃ. </p>
              <p>[22] samayaṃ pakāsayantiṃ, mahāvihāre nivāsinaṃ.. </p>
              <p>[21] mūlakaṭṭhakathāsāra, mādāya mayā imaṃ karontena. </p>
              <p>[22] yaṃ puññamupacitaṃ tena, hotu sabbo sukhī lokoti.. </p>
              <p>[01] paramavisuddhasaddhābuddhivīriyapaṭimaṇḍitena  sīlācārajjavamaddavādiguṇasamudayasamuditena  sakasamayasamayantaragahanajjhogāhaṇasamatthena paññāveyyattiyasamannāgatena  tipiṭakapariyattippabhede sāṭṭhakathe satthusāsane appaṭihatañāṇappabhāvena  mahāveyyākaraṇena  karaṇasampattijanitasukhaviniggatamadhurodāravacanalāvaṇṇayuttena  yuttamuttavādinā vādīvarena mahākavinā pabhinnapaṭisambhidāparivāre  chaḷabhiññādippabhedaguṇapaṭimaṇḍite uttarimanussadhamme suppatiṭṭhitabuddhīnaṃ  ^a^V3.0231^ea^ theravaṃsappadīpānaṃ therānaṃ mahāvihāravāsīnaṃ vaṃsālaṅkārabhūtena  vipulavisuddhabuddhinā ^b^buddhaghoso^eb^ti garūhi gahitanāmadheyyena therena  katā ayaṃ ^b^sumaṅgalavilāsinī^eb^ nāma dīghanikāyaṭṭhakathā -- </p>
              <p>[21] tāva ^a^M3.0251^ea^ tiṭṭhatu lokasmiṃ, lokanittharaṇesinaṃ. </p>
              <p>[22] dassentī kulaputtānaṃ, nayaṃ diṭṭhivisuddhiyā.. </p>
              <p>[21] yāva buddhoti nāmampi, suddhacittassa tādino. </p>
              <p>[22] lokamhi lokajeṭṭhassa, pavattati mahesinoti.. </p>
              <p>[06] sumaṅgalavilāsinī nāma </p>
              <p>[06] dīghanikāyaṭṭhakathā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
