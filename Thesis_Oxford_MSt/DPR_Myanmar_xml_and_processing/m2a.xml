<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] majjhimanikāye </h>
  <ha>
    <han> majjhimapaṇṇāsa-aṭṭhakathā </han>
    <h0>
      <h0n> 1. gahapativaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. kandarakasuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ ^b^evaṃ^eb^ ^a^V3.0001^ea^ ^a^P3.0001^ea^ ^a^M3.0001^ea^ ^b^me suta^eb^nti  kandarakasuttaṃ. tattha ^b^campāya^eb^nti evaṃnāmake nagare. tassa hi  nagarassa ārāmapokkharaṇīādīsu tesu tesu ṭhānesu campakarukkhāva  ussannā ahesuṃ, tasmā campāti saṅkhamagamāsi. ^b^gaggarāya  pokkharaṇiyā tīre^eb^ti tassa campānagarassa avidūre gaggarāya nāma  rājamahesiyā khaṇitattā ^b^gaggarā^eb^ti laddhavohārā pokkharaṇī  atthi. tassā tīre samantato nīlādipañcavaṇṇakusumapaṭimaṇḍitaṃ  mahantaṃ campakavanaṃ. tasmiṃ bhagavā kusumagandhasugandhe campakavane  viharati. taṃ sandhāya ``gaggarāya pokkharaṇiyā tīre''ti vuttaṃ.  ^b^mahatā bhikkhusaṅghena saddhi^eb^nti adassitaparicchedena mahantena  bhikkhusaṅghena saddhiṃ. ^b^pesso^eb^ti tassa nāmaṃ.  ^b^hatthārohaputto^eb^ti hatthācariyassa putto. ^b^kandarako^eb^  ^a^P3.0002^ea^ ^b^ca paribbājako^eb^ti kandarakoti evaṃnāmo  ^a^V3.0002^ea^ channaparibbājako. ^b^abhivādetvā^eb^ti chabbaṇṇānaṃ ghanabuddharasmīnaṃ  antaraṃ pavisitvā pasannalākhārase nimujjamāno viya,  siṅgīsuvaṇṇavaṇṇaṃ dussavaraṃ pasāretvā sasīsaṃ pārupamāno viya,  vaṇṇagandhasampannacampakapupphāni sirasā sampaṭicchanto viya,  sinerupādaṃ upagacchanto puṇṇacando viya bhagavato  cakkalakkhaṇapaṭimaṇḍite alattakavaṇṇaphullapadumasassirike pāde  vanditvāti attho. ^b^ekamantaṃ nisīdī^eb^ti  chanisajjadosavirahite ekasmiṃ okāse nisīdi.</p>
              <p>[03] ^b^tuṇhībhū^eb^ ^a^M3.0002^ea^ ^b^taṃ tuṇhībhūta^eb^nti yato yato anuviloketi, tato  tato tuṇhībhūtamevāti attho. tattha hi ekabhikkhussāpi hatthakukkuccaṃ  vā pādakukkuccaṃ vā natthi, sabbe bhagavato ceva gāravena attano ca  sikkhitasikkhatāya aññamaññaṃ vigatasallāpā antamaso  ukkāsitasaddampi akarontā sunikhātaindakhīlā viya nivātaṭṭhāne  sannisinnaṃ mahāsamuddaudakaṃ viya kāyenapi niccalā manasāpi  avikkhittā rattavalāhakā viya sinerukūṭaṃ bhagavantaṃ parivāretvā  nisīdiṃsu. paribbājakassa evaṃ sannisinnaṃ parisaṃ disvā mahantaṃ  pītisomanassaṃ uppajji. uppannaṃ pana antohadayasmiṃyeva sannidahituṃ  asakkonto piyasamudāhāraṃ samuṭṭhāpesi. tasmā ^b^acchariyaṃ  bho^eb^tiādimāha.</p>
              <p>[03] tattha andhassa pabbatārohanaṃ viya niccaṃ na hotīti  ^b^acchariyaṃ^eb^. ayaṃ tāva saddanayo. ayaṃ pana aṭṭhakathānayo  ^a^P3.0003^ea^, accharāyogganti ^b^acchariyaṃ^eb^. accharaṃ paharituṃ  yuttanti attho. abhūtapubbaṃ bhūtanti ^b^abbhutaṃ^eb^. ubhayampetaṃ  vimhayassevādhivacanaṃ. taṃ panetaṃ garahācchariyaṃ, pasaṃsāacchariyanti  duvidhaṃ hoti. tattha acchariyaṃ moggallāna abbhutaṃ moggallāna, yāva  bāhāgahaṇāpi nāma so moghapuriso āgamessatīti (cūḷava0 383;  a0 ni0  8.20), idaṃ garahācchariyaṃ nāma. ``acchariyaṃ  nandamāte abbhutaṃ nandamāte, yatra hi nāma cittuppādampi  parisodhessasīti (a0 ni0  7.53) idaṃ pasaṃsāacchariyaṃ nāma.  idhāpi idameva adhippetaṃ'' ayañhi taṃ pasaṃsanto evamāha.</p>
              <p>[03] ^b^yāvañcida^eb^nti ettha ^b^ida^eb^nti nipātamattaṃ.  ^b^yāvā^eb^ti pamāṇaparicchedo, yāva sammā paṭipādito, yattakena  pamāṇena sammā paṭipādito, na sakkā tassa vaṇṇe vattuṃ, atha kho  acchariyamevetaṃ abbhutamevetanti vuttaṃ hoti. ^b^etaparamaṃyevā^eb^ti  evaṃ sammā paṭipādito eso bhikkhusaṅgho ^a^V3.0003^ea^ tassāpi bhikkhusaṅghassa  paramoti etaparamo, taṃ etaparamaṃ yathā ayaṃ paṭipādito, evaṃ  paṭipāditaṃ katvā paṭipādesuṃ, na ito bhiyyoti attho. dutiyanaye  evaṃ paṭipādessanti, na ito bhiyyoti yojetabbaṃ. tattha  ^b^paṭipādito^eb^ti ābhisamācārikavattaṃ ādiṃ katvā sammā  apaccanīkapaṭipattiyaṃ yojito. atha kasmā ayaṃ paribbājako  ^a^M3.0003^ea^ atītānāgate buddhe dasseti, kimassa tiyaddhajānanañāṇaṃ atthīti.  natthi, nayaggāhe pana ṭhatvā ^a^P3.0004^ea^ ``yenākārena ayaṃ  bhikkhusaṅgho sannisinno danto vinīto upasanto, atītabuddhāpi  etaparamaṃyeva katvā paṭipajjāpesuṃ, anāgatabuddhāpi paṭipajjāpessanti,  natthi ito uttari paṭipādanā''ti maññamāno anubuddhiyā evamāha. </p>
              <p>[03] 2^b^.^eb^ ^b^evametaṃ kandarakā^eb^ti pāṭiekko anusandhi.  bhagavā kira taṃ sutvā ``kandaraka tvaṃ bhikkhusaṅghaṃ upasantoti  vadasi, imassa pana bhikkhusaṅghassa upasantakāraṇaṃ tuyhaṃ apākaṭaṃ, na  hi tvaṃ samatiṃsa pāramiyā pūretvā kusalamūlaṃ paripācetvā bodhipallaṅke  sabbaññutaññāṇaṃ paṭivijjhi, mayā pana pāramiyo pūretvā ñātatthacariyaṃ  lokatthacariyaṃ buddhatthacariyañca koṭiṃ pāpetvā bodhipallaṅke  sabbaññutaññāṇaṃ paṭividdhaṃ, mayhaṃ etesaṃ upasantakāraṇaṃ pākaṭa''nti  dassetuṃ imaṃ desanaṃ ārabhi.</p>
              <p>[03] ^b^santi hi kandarakā^eb^ti ayampi pāṭiekko anusandhi.  bhagavato kira etadahosi -- ``ayaṃ paribbājako imaṃ bhikkhusaṅghaṃ  upasantoti vadati, ayañca bhikkhusaṅgho kappetvā pakappetvā  kuhakabhāvena iriyāpathaṃ saṇṭhapento cittena anupasanto na upasantākāraṃ  dasseti. ettha pana bhikkhusaṅghe paṭipadaṃ pūrayamānāpi paṭipadaṃ  pūretvā matthakaṃ patvā ṭhitabhikkhūpi atthi, tattha paṭipadaṃ pūretvā  matthakaṃ pattā attanā paṭividdhaguṇeheva upasantā, paṭipadaṃ pūrayamānā  uparimaggassa vipassanāya upasantā, ito muttā pana avasesā catūhi  satipaṭṭhānehi upasantā. taṃ nesaṃ upasantakāraṇaṃ dassessāmī''ti  ``iminā ca iminā ca kāraṇena ayaṃ bhikkhusaṅgho upasanto''ti  dassetuṃ ``santi hi kandarakā''tiādimāha.</p>
              <p>[03] tattha ^b^arahanto khīṇāsavā^eb^tiādīsu yaṃ vattabbaṃ, taṃ  mūlapariyāyasuttavaṇṇanāyameva vuttaṃ. sekhapaṭipadampi tattheva  vitthāritaṃ. ^b^santatasīlā^eb^ti satatasīlā nirantarasīlā.  ^b^santatavuttino^eb^ti ^a^P3.0005^ea^ tasseva  ^a^V3.0004^ea^ vevacanaṃ,  santatajīvikā vātipi attho. tasmiṃ santatasīle ṭhatvāva jīvikaṃ  kappenti, na dussīlyaṃ maraṇaṃ pāpuṇantīti attho.</p>
              <p>[03] ^b^nipakā^eb^ti nepakkena samannāgatā paññavanto.  ^b^nipakavuttino^eb^ti paññāya vuttino, paññāya ṭhatvā jīvikaṃ  kappenti. yathā ekacco sāsane pabbajitvāpi ^a^M3.0004^ea^ jīvitakāraṇā chasu  agocaresu carati, vesiyāgocaro hoti,  vidhavathullakumārikapaṇḍakapānāgārabhikkhunigocaro hoti. saṃsaṭṭho  viharati rājūhi rājamahāmattehi titthiyehi titthiyasāvakehi  ananulomikena gihisaṃsaggena (vibha0 514), vejjakammaṃ karoti,  dūtakammaṃ karoti, pahiṇakammaṃ karoti, gaṇḍaṃ phāleti, arumakkhanaṃ  deti, uddhaṃvirecanaṃ deti, adhovirecanaṃ deti, natthutelaṃ pacati,  pivanatelaṃ pacati, veḷudānaṃ, pattadānaṃ, pupphadānaṃ, phaladānaṃ,  sinānadānaṃ, dantakaṭṭhadānaṃ, mukhodakadānaṃ, cuṇṇamattikadānaṃ deti,  cāṭukamyaṃ karoti, muggasūpiyaṃ, pāribhaṭuṃ, jaṅghapesaniyaṃ karotīti  ekavīsatividhāya anesanāya jīvikaṃ kappento anipakavutti nāma  hoti, na paññāya ṭhatvā jīvikaṃ kappeti, tato kālakiriyaṃ katvā  ^b^samaṇayakkho^eb^ nāma hutvā ``tassa saṅghāṭipi ādittā hoti  sampajjalitā''ti vuttanayena mahādukkhaṃ anubhoti. evaṃvidhā ahutvā  jīvitahetupi sikkhāpadaṃ anatikkamanto catupārisuddhisīle patiṭṭhāya  yathābalaṃ buddhavacanaṃ uggaṇhitvā ^a^P3.0006^ea^ rathavinītapaṭipadaṃ,  mahāgosiṅgapaṭipadaṃ, mahāsuññatapaṭipadaṃ, anaṅgaṇapaṭipadaṃ,  dhammadāyādapaṭipadaṃ, nālakapaṭipadaṃ, tuvaṭṭakapaṭipadaṃ, candopamapaṭipadanti  imāni ariyapaṭipadāni pūrento  catupaccaya-santosa-bhāvanārāma-ariyavaṃsapaṭipattiyaṃ kāyasakkhino hutvā  anīkā nikkhantahatthī viya yūthā vissaṭṭhasīho viya  nipacchābandhamahānāvā viya ca gamanādīsu ekavihārino vipassanaṃ  paṭṭhapetvā ajjājjeva arahattanti pavattaussāhā viharantīti attho.</p>
              <p>[03] ^b^suppatiṭṭhitacittā^eb^ti catūsu satipaṭṭhānesu suṭṭhapitacittā  hutvā. sesā satipaṭṭhānakathā heṭṭhā vitthāritāva. idha pana  lokiyalokuttaramissakā satipaṭṭhānā kathitā, ettakena  bhikkhusaṅghassa upasantakāraṇaṃ kathitaṃ hoti. </p>
              <p>[03] 3^b^.^eb^ ^b^yāva supaññattā^eb^ti yāva suṭṭhapitā  sudesitā. ^b^mayampi hi, bhante^eb^ti iminā esa attano  ^a^V3.0005^ea^ kārakabhāvaṃ dasseti, bhikkhusaṅghañca ukkhipati. ayañhettha  adhippāyo, mayampi hi, bhante, gihi...pe0... suppatiṭṭhitacittā  viharāma, bhikkhusaṅghassa pana ayameva kasi ca bījañca  yuganaṅgalañca phālapācanañca, tasmā bhikkhusaṅgho sabbakālaṃ  satipaṭṭhānaparāyaṇo, mayaṃ ^a^M3.0005^ea^ pana kālena kālaṃ okāsaṃ labhitvā etaṃ  manasikāraṃ karoma, mayampi kārakā, na sabbaso  vissaṭṭhakammaṭṭhānāyevāti. ^b^manussagahane^eb^ti ^a^P3.0007^ea^  manussānaṃ ajjhāsayagahanena gahanatā, ajjhāsayassāpi nesaṃ  kilesagahanena gahanatā veditabbā. ^b^kasaṭasāṭheyyesupi^eb^ eseva  nayo. tattha aparisuddhaṭṭhena ^b^kasaṭatā,^eb^ kerāṭiyaṭṭhena  ^b^sāṭheyyatā^eb^ veditabbā. ^b^sattānaṃ hitāhitaṃ jānātī^eb^ti evaṃ  gahanakasaṭakerāṭiyānaṃ manussānaṃ hitāhitapaṭipadaṃ yāva suṭṭhu bhagavā  jānāti. ^b^yadidaṃ pasavo^eb^ti ettha sabbāpi catuppadajāti  pasavoti adhippetā. ^b^pahomī^eb^ti sakkomi. ^b^yāvatakena  antarenā^eb^ti yattakena khaṇena. ^b^campaṃ gatāgataṃ karissatī^eb^ti  assamaṇḍalato yāva campānagaradvārā gamanañca āgamanañca karissati.  ^b^sāṭheyyānī^eb^ti saṭhattāni. ^b^kūṭeyyānī^eb^ti kūṭattāni.  ^b^vaṅkeyyānī^eb^ti vaṅkattāni. ^b^jimheyyānī^eb^ti jimhattāni.  ^b^pātukarissatī^eb^ti pakāsessati dassessati. na hi sakkā tena  tāni ettakena antarena dassetuṃ.</p>
              <p>[03] tattha yassa kismiñcideva ṭhāne ṭhātukāmassa sato yaṃ ṭhānaṃ  manussānaṃ sappaṭibhayaṃ, purato gantvā vañcetvā ṭhassāmīti na hoti,  tasmiṃ ṭhātukāmaṭṭhāneyeva nikhātatthambho viya cattāro pāde niccale  katvā tiṭṭhati, ayaṃ ^b^saṭho^eb^ nāma. yassa pana kismiñcideva  ṭhāne avacchinditvā khandhagataṃ pātetukāmassa sato yaṃ ṭhānaṃ manussānaṃ  sappaṭibhayaṃ, purato gantvā vañcetvā pātessāmīti na hoti, tattheva  avacchinditvā pāteti, ayaṃ ^b^kūṭo^eb^ nāma. yassa kismiñcideva  ṭhāne maggā ukkamma nivattitvā paṭimaggaṃ ārohitukāmassa ^a^P3.0008^ea^  sato yaṃ ṭhānaṃ manussānaṃ sappaṭibhayaṃ, purato gantvā vañcetvā  evaṃ karissāmīti na hoti, tattheva maggā ukkamma nivattitvā  paṭimaggaṃ ārohati, ayaṃ ^b^vaṅko^eb^ nāma. yassa pana kālena  vāmato kālena dakkhiṇato kālena ujumaggeneva gantukāmassa sato yaṃ  ṭhānaṃ manussānaṃ sappaṭibhayaṃ, purato gantvā vañcetvā evaṃ karissāmīti  na hoti, tattheva kālena vāmato kālena dakkhiṇato kālena ujumaggaṃ  gacchati, tathā laṇḍaṃ vā passāvaṃ vā vissajjetukāmassa sato idaṃ  ṭhānaṃ susammaṭṭhaṃ ākiṇṇamanussaṃ ramaṇīyaṃ, imasmiṃ ṭhāne evarūpaṃ kātuṃ  na yuttaṃ, purato gantvā paṭicchannaṭhāne karissāmīti na hoti, tattheva  karoti, ayaṃ ^b^jimho^eb^ nāma. iti imaṃ catubbidhampi  ^a^V3.0006^ea^ kiriyaṃ  sandhāyetaṃ vuttaṃ. sabbāni tāni sāṭheyyāni ^a^M3.0006^ea^ kūṭeyyāni vaṅkeyyāni  jimheyyāni pātukarissatīti evaṃ karontāpi te saṭhādayo tāni  sāṭheyyādīni pātukaronti nāma.</p>
              <p>[03] evaṃ pasūnaṃ uttānabhāvaṃ dassetvā idāni manussānaṃ gahanabhāvaṃ  dassento ^b^amhākaṃ pana, bhante^eb^tiādimāha. tattha ^b^dāsā^eb^ti  antojātakā vā dhanakkītā vā karamarānītā vā sayaṃ vā dāsabyaṃ  upagatā. ^b^pessā^eb^ti pesanakārakā. ^b^kammakarā^eb^ti  bhattavetanabhatā. ^b^aññathāva kāyenā^eb^ti aññenevākārena kāyena  samudācaranti, aññenevākārena vācāya, aññena ca nesaṃ ākārena  cittaṃ ṭhitaṃ hotīti dasseti. tattha ye sammukhā sāmike disvā  paccuggamanaṃ karonti, hatthato bhaṇḍakaṃ gaṇhanti, imaṃ ^a^P3.0009^ea^  vissajjetvā imaṃ gaṇhantā sesānipi  āsana-paññāpana-tālavaṇṭabījana-pādadhovanādīni sabbāni kiccāni  karonti, parammukhakāle pana telampi uttarantaṃ na olokenti,  satagghanakepi sahassagghanakepi kamme parihāyante nivattitvā  oloketumpi na icchanti, ime aññathā kāyena samudācaranti nāma.  ye pana sammukhā ``amhākaṃ sāmi amhākaṃ ayyo''tiādīni  vatvā pasaṃsanti, parammukhā avattabbaṃ nāma natthi, yaṃ icchanti, taṃ  vadanti, ime aññathā vācāya samudācaranti nāma. </p>
              <p>[03] 4^b^.^eb^ ^b^cattārome pessapuggalā^eb^ti ayampi  pāṭiekko anusandhi. ayañhi pesso ``yāvañcidaṃ, bhante, bhagavā  evaṃ manussagahaṇe evaṃ manussakasaṭe evaṃ manussasāṭheyye vattamāne  sattānaṃ hitāhitaṃ jānātī''ti āha. purime ca tayo puggalā  ahitapaṭipadaṃ paṭipannā, upari catuttho hitapaṭipadaṃ, evamahaṃ sattānaṃ  hitāhitaṃ jānāmīti dassetuṃ imaṃ desanaṃ ārabhi. heṭṭhā kandarakassa  kathāya saddhiṃ yojetumpi vaṭṭati. tena vuttaṃ ``yāvañcidaṃ bhotā  gotamena sammā bhikkhusaṅgho paṭipādito''ti. athassa bhagavā  ``purime tayo puggale pahāya upari catutthapuggalassa  hitapaṭipattiyaṃyeva paṭipādemī''ti dassentopi imaṃ desanaṃ ārabhi.  ^b^santo^eb^ti idaṃ saṃvijjamānāti padasseva vevacanaṃ. ``santā  honti samitā vūpasantā''ti (vibha0 542) ettha hi niruddhā  santāti vuttā. ``santā ete vihārā ariyassa vinaye  vuccantī''ti ettha (ma0 ni0 1.82) nibbutā. ``santo have  sabbhi pavedayantī''ti ettha (jā0 2.21.413) paṇḍitā. idha  pana vijjamānā upalabbhamānāti attho.</p>
              <p>[03] attantapādīsu ^a^V3.0007^ea^ ^a^M3.0007^ea^ attānaṃ tapati dukkhāpetīti ^b^attantapo^eb^.  attano ^a^P3.0010^ea^ paritāpanānuyogaṃ ^b^attaparitāpanānuyogaṃ^eb^.  paraṃ tapati dukkhāpetīti ^b^parantapo^eb^. paresaṃ paritāpanānuyogaṃ  ^b^paraparitāpanānuyogaṃ^eb^. ^b^diṭṭheva dhamme^eb^ti imasmiṃyeva attabhāve.  ^b^nicchāto^eb^ti chātaṃ vuccati taṇhā, sā assa natthīti  nicchāto. sabbakilesānaṃ nibbutattā ^b^nibbuto^eb^. anto  tāpanakilesānaṃ abhāvā sītalo jātoti ^b^sītibhūto^eb^.  jhānamaggaphalanibbānasukhāni paṭisaṃvedetīti ^b^sukhapaṭisaṃvedī^eb^.  ^b^brahmabhūtena attanā^eb^ti seṭṭhabhūtena attanā. ^b^cittaṃ ārādhetī^eb^ti  cittaṃ sampādeti, paripūreti gaṇhāti pasādetīti attho. </p>
              <p>[03] 5^b^.^eb^ ^b^dukkhapaṭikkūla^eb^nti dukkhassa paṭikūlaṃ,  paccanīkasaṇṭhitaṃ dukkhaṃ apatthayamānanti attho. </p>
              <p>[03] 6^b^.^eb^ ^b^paṇḍito^eb^ti idha catūhi kāraṇehi  paṇḍitoti na vattabbo, satipaṭṭhānesu pana kammaṃ karotīti paṇḍitoti  vattuṃ vaṭṭati. ^b^mahāpañño^eb^ti idampi mahante atthe  pariggaṇhātītiādinā mahāpaññalakkhaṇena na vattabbaṃ,  satipaṭṭhānapariggāhikāya pana paññāya samannāgatattā mahāpaññoti vattuṃ  vaṭṭati. ^b^mahatā atthena saṃyutto agamissā^eb^ti mahatā atthena  saṃyutto hutvā gato bhaveyya, sotāpattiphalaṃ pāpuṇeyyāti attho. kiṃ  pana yesaṃ maggaphalānaṃ upanissayo atthi, buddhānaṃ sammukhībhāve  ṭhitepi tesaṃ antarāyo hotīti. āma hoti, na pana buddhe paṭicca,  atha kho kiriyaparihāniyā vā pāpamittatāya vā hoti. tattha  kiriyaparihāniyā hoti nāma -- sace hi dhammasenāpati  dhanañjānissa ^a^P3.0011^ea^ brāhmaṇassa āsayaṃ ñatvā dhammaṃ  adesayissā, so brāhmaṇo sotāpanno abhavissā, evaṃ tāva  kiriyaparihāniyā hoti. pāpamittatāya hoti nāma -- sace hi  ajātasattu devadattassa vacanaṃ gahetvā pitughātakammaṃ nākarissā,  sāmaññaphalasuttakathitadivaseva sotāpanno abhavissā, tassa vacanaṃ  gahetvā pitughātakammassa katattā pana na hoti, evaṃ pāpamittatāya  hoti. imassāpi upāsakassa kiriyaparihāni jātā,  apariniṭṭhitāya desanāya uṭṭhahitvā pakkanto. ^b^apica, bhikkhave,  ettāvatāpi pesso^eb^ ^b^hatthārohaputto mahatā atthena saṃyutto^eb^ti  katarena mahantena atthena? dvīhi ^a^V3.0008^ea^ ānisaṃsehi. so kira upāsako  saṅghe ca pasādaṃ paṭilabhi, satipaṭṭhānapariggahaṇatthāya cassa abhinavo  nayo udapādi. tena vuttaṃ ``mahatā atthena saṃyutto''ti. kandarako  pana saṅghe pasādameva ^a^M3.0008^ea^ paṭilabhi. ^b^etassa bhagavā kālo^eb^ti  etassa dhammakkhānassa, catunnaṃ vā puggalānaṃ vibhajanassa kālo. </p>
              <p>[03] 8^b^.^eb^ ^b^orabbhikā^eb^dīsu urabbhā vuccanti eḷakā,  urabbhe hanatīti ^b^orabbhiko. sūkarikā^eb^dīsupi eseva nayo.  ^b^luddo^eb^ti dāruṇo kakkhaḷo. ^b^macchaghātako^eb^ti  macchabandhakevaṭṭo. ^b^bandhanāgāriko^eb^ti bandhanāgāragopako.  ^b^kururakammantā^eb^ti dāruṇakammantā. </p>
              <p>[03] 9^b^.^eb^ ^b^muddhāvasitto^eb^ti ^a^P3.0012^ea^  khattiyābhisekena muddhani abhisitto. ^b^puratthimena nagarassā^eb^ti  nagarato puratthimadisāya. ^b^santhāgāra^eb^nti yaññasālaṃ.  ^b^kharājinaṃ nivāsetvā^eb^ti sakhuraṃ ajinacammaṃ nivāsetvā.  ^b^sappitelenā^eb^ti sappinā ca telena ca. ṭhapetvā hi sappiṃ  avaseso yo koci sneho telanti vuccati. ^b^kaṇḍūvamāno^eb^ti  nakhānaṃ chinnattā kaṇḍūvitabbakāle tena kaṇḍūvamāno.  ^b^anantarahitāyā^eb^ti asanthatāya. ^b^sarūpavacchāyā^eb^ti  sadisavacchāya. sace gāvī setā hoti, vacchopi setakova. sace  gāvī kabarā vā rattā vā, vacchopi tādiso vāti evaṃ sarūpavacchāya.  ^b^so evamāhā^eb^ti so rājā evaṃ vadeti. ^b^vacchatarā^eb^ti  taruṇavacchakabhāvaṃ atikkantā balavavacchā. ^b^vacchatarī^eb^supi eseva  nayo. ^b^barihisatthāyā^eb^ti parikkhepakaraṇatthāya ceva yaññabhūmiyaṃ  attharaṇatthāya ca. sesaṃ heṭṭhā tattha tattha vitthāritattā uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kandarakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. aṭṭhakanāgarasuttavaṇṇanā </h3n>
            <h4>
              <h4n> </h4n>
              <p>[03] 17^b^.^eb^ ^b^evaṃ^eb^ ^a^V3.0009^ea^ ^b^me suta^eb^nti aṭṭhakanāgarasuttaṃ. tattha  ^b^beluvagāmake^eb^ti vesāliyā dakkhiṇapasse avidūre beluvagāmako  nāma atthi, taṃ gocaragāmaṃ katvāti attho. ^b^dasamo^eb^ti  ^a^P3.0013^ea^ so hi jātigottavasena ceva ^a^M3.0009^ea^ sārappattakulagaṇanāya  ca dasame ṭhāne gaṇīyati, tenassa dasamotveva nāmaṃ jātaṃ.  ^b^aṭṭhakanāgaro^eb^ti aṭṭhakanagaravāsī. ^b^kukkuṭārāmo^eb^ti  kukkuṭaseṭṭhinā kārito ārāmo. </p>
              <p>[03] 18^b^.^eb^ ^b^tena bhagavatā...pe0... akkhāto^eb^ti ettha  ayaṃ saṅkhepattho, yo so bhagavā samatiṃsa pāramiyo pūretvā  sabbakilese bhañjitvā anuttaraṃ sammāsambodhiṃ abhisambuddho, tena  bhagavatā, tesaṃ tesaṃ sattānaṃ āsayānusayaṃ ^b^jānatā,^eb^ hatthatale  ṭhapitāamalakaṃ viya sabbaṃ ñeyyadhammaṃ ^b^passatā^eb^. apica  pubbenivāsādīhi jānatā, dibbena cakkhunā passatā, tīhi vijjāhi  chahi vā pana abhiññāhi jānatā, sabbattha appaṭihatena  samantacakkhunā passatā, sabbadhammajānanasamatthāya paññāya jānatā,  sabbasattānaṃ cakkhuvisayātītāni tirokuṭṭādigatānipi rūpāni  ativisuddhena maṃsacakkhunā passatā, attahitasādhikāya  samādhipadaṭṭhānāya paṭivedhapaññāya jānatā, parahitasādhikāya  karuṇāpadaṭṭhānāya desanāpaññāya passatā, arīnaṃ hatattā paccayādīnañca  arahattā ^b^arahatā,^eb^ sammā sāmañca saccānaṃ buddhattā  ^b^sammāsambuddhena^eb^. antarāyikadhamme vā jānatā, niyyānikadhamme  passatā, kilesārīnaṃ hatattā arahatā, sāmaṃ sabbadhammānaṃ buddhattā  sammāsambuddhenāti evaṃ catuvesārajjavasena catūhi kāraṇehi thomitena.  atthi nu kho eko dhammo akkhātoti. </p>
              <p>[03] 19^b^.^eb^ ^b^abhisaṅkhata^eb^nti kataṃ uppāditaṃ.  ^b^abhisañcetayita^eb^nti cetayitaṃ pakappitaṃ. ^b^so tattha  ṭhito^eb^ti so tasmiṃ samathavipassanādhamme ṭhito. ^b^dhammarāgena  dhammanandiyā^eb^ti padadvayehi samathavipassanāsu chandarāgo vutto.  samathavipassanāsu ^a^P3.0014^ea^ hi sabbena sabbaṃ chandarāgaṃ  pariyādiyituṃ sakkonto arahā hoti, asakkonto anāgāmī hoti.  so samathavipassanāsu chandarāgassa ^a^V3.0010^ea^ appahīnattā catutthajjhānacetanāya  suddhāvāse nibbattati, ayaṃ ācariyānaṃ samānakathā.</p>
              <p>[03] vitaṇḍavādī panāha ``teneva dhammarāgenāti vacanato akusalena  suddhāvāse nibbattatī''ti so ``suttaṃ āharā''ti vattabbo, addhā  aññaṃ apassanto idameva āharissati, tato vattabbo ``kiṃ panidaṃ  suttaṃ neyyatthaṃ nītattha''nti, addhā nītatthanti vakkhati. tato  vattabbo -- evaṃ sante anāgāmiphalatthikena ^a^M3.0010^ea^ samathavipassanāsu  chandarāgo kattabbo bhavissati, chandarāge uppādite anāgāmiphalaṃ  paṭividdhaṃ bhavissati ``mā suttaṃ me laddha''nti yaṃ vā taṃ vā dīpehi.  pañhaṃ kathentena hi ācariyassa santike uggahetvā attharasaṃ  paṭivijjhitvā kathetuṃ vaṭṭati, akusalena hi sagge, kusalena vā  apāye paṭisandhi nāma natthi. vuttañhetaṃ bhagavatā -- </p>
              <p>[02] ``na, bhikkhave, lobhajena kammena dosajena kammena mohajena  kammena devā paññāyanti, manussā paññāyanti, yā vā panaññāpi  kāci sugatiyo, atha kho, bhikkhave, lobhajena kammena dosajena  kammena mohajena kammena nirayo paññāyati, tiracchānayoni  paññāyati, pettivisayo paññāyati, yā vā panaññāpi kāci  duggatiyo''ti --</p>
              <p>[03] evaṃ paññāpetabbo. sace sañjānāti sañjānātu, no ce  sañjānāti, ``gaccha pātova vihāraṃ pavisitvā yāguṃ pivāhī''ti  uyyojetabbo.</p>
              <p>[03] yathā ca pana imasmiṃ sutte, evaṃ mahāmālukyovādepi  mahāsatipaṭṭhānepi kāyagatāsatisuttepi samathavipassanā kathitā. tattha  imasmiṃ sutte samathavasena gacchatopi vipassanāvasena gacchatopi  samathadhurameva dhuraṃ, mahāmālukyovāde vipassanāva dhuraṃ, mahāsatipaṭṭhānaṃ  pana vipassanuttaraṃ ^a^P3.0015^ea^ nāma kathitaṃ, kāyagatāsatisuttaṃ  samathuttaranti.</p>
              <p>[03] ^b^ayaṃ kho gahapati...pe0... ekadhammo akkhāto^eb^ti  ekadhammaṃ pucchitena ayampi ekadhammoti evaṃ pucchāvasena kathitattā  ekādasapi dhammā ekadhammo nāma jāto. mahāsakuludāyisuttasmiñhi  ^a^V3.0011^ea^ ekūnavīsati pabbāni paṭipadāvasena ekadhammo nāma jātāni, idha  ekādasapucchāvasena ekadhammoti āgatāni. amatuppattiyatthena vā  sabbānipi ekadhammoti vattuṃ vaṭṭati. </p>
              <p>[03] 21^b^.^eb^ ^b^nidhimukhaṃ gavesanto^eb^ti nidhiṃ pariyesanto.  ^b^sakidevā^eb^ti ekapayogena. kathaṃ pana ekapayogeneva  ekādasannaṃ nidhīnaṃ adhigamo hotīti. idhekacco araññe nidhiṃ  gavesamāno carati, tamenaṃ aññataro atthacarako disvā ``kiṃ bho  carasī''ti pucchati. so ``jīvitavuttiṃ pariyesāmī''ti ^a^M3.0011^ea^ āha.  itaro ``tena hi samma āgaccha, etaṃ pāsāṇaṃ pavattehī''ti āha.  so taṃ pavattetvā uparūpari ṭhapitā vā kucchiyā kucchiṃ āhacca ṭhitā  vā ekādasa kumbhiyo passeyya, evaṃ ekapayogena ekādasannaṃ nidhīnaṃ  adhigamo hoti.</p>
              <p>[03] ^b^ācariyadhanaṃ pariyesissantī^eb^ti aññatitthiyā hi yassa  santike sippaṃ uggaṇhanti, tassa sippuggahaṇato pure vā pacchā vā  antarantare vā gehato nīharitvā dhanaṃ denti. yesaṃ gehe natthi, te  ñātisabhāgato pariyesanti, tathā alabhamānā bhikkhampi caritvā  dentiyeva. taṃ sandhāyetaṃ vuttaṃ.</p>
              <p>[03] ^b^kimaṅgaṃ panāha^eb^nti bāhirakā tāva aniyyānikepi sāsane  sippamattadāyakassa dhanaṃ pariyesanti; ahaṃ pana evaṃvidhe  niyyānikasāsane ekādasavidhaṃ amatuppattipaṭipadaṃ desentassa  ācariyassa pūjaṃ kiṃ na karissāmi, karissāmiyevāti vadati.  ^b^paccekadussayugena^eb^ ^a^P3.0016^ea^ ^b^acchādesī^eb^ti  ekamekassa bhikkhuno ekekaṃ dussayugamadāsīti attho.  samudācāravacanaṃ panettha evarūpaṃ hoti, tasmā acchādesīti vuttaṃ.  ^b^pañcasatavihāra^eb^nti pañcasatagghanikaṃ paṇṇasālaṃ kāresīti  attho. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] aṭṭhakanāgarasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. sekhasuttavaṇṇanā </h3n>
            <h4>
              <h4n> </h4n>
              <p>[03] 22^b^.^eb^ ^b^evaṃ^eb^ ^a^V3.0012^ea^ ^b^me suta^eb^nti sekhasuttaṃ. tattha  ^b^navaṃ santhāgāra^eb^nti adhunā kāritaṃ santhāgāraṃ, ekā mahāsālāti  attho. uyyogakālādīsu hi rājāno tattha ṭhatvā ``ettakā purato  gacchantu, ettakā pacchā, ettakā ubhohi passehi, ettakā hatthīsu  abhiruhantu, ettakā assesu, ettakā rathesu tiṭṭhantū''ti evaṃ santhaṃ  karonti, mariyādaṃ bandhanti, tasmā taṃ ṭhānaṃ ^b^santhāgāra^eb^nti  vuccati. uyyogaṭṭhānato ca āgantvā yāva gehesu  allagomayaparibhaṇḍādīni karonti, tāva dve tīṇi divasāni te  rājāno tattha santhambhantītipi santhāgāraṃ. tesaṃ rājūnaṃ saha  atthānusāsanaṃ agārantipi santhāgāraṃ gaṇarājāno hi te ^a^M3.0012^ea^, tasmā  uppannakiccaṃ ekassa vasena na chijjati, sabbesaṃ chando laddhuṃ vaṭṭati,  tasmā sabbe tattha sannipatitvā anusāsanti. tena vuttaṃ ``saha  atthānusāsanaṃ agārantipi santhāgāra''nti. yasmā panete tattha  sannipatitvā ``imasmiṃ kāle kasituṃ vaṭṭati, imasmiṃ kāle  vapitu''nti evamādinā nayena gharāvāsakiccāni sammantayanti, tasmā  chiddāvachiddaṃ ^a^P3.0017^ea^ gharāvāsaṃ tattha santharantītipi  santhāgāraṃ. ^b^acirakāritaṃ hotī^eb^ti  kaṭṭhakamma-silākamma-cittakammādivasena susajjitaṃ devavimānaṃ viya  adhunā niṭṭhāpitaṃ. ^b^samaṇena vā^eb^ti ettha yasmā  gharavatthupariggahakāleyeva devatā attano vasanaṭṭhānaṃ gaṇhanti, tasmā  ``devena vā''ti avatvā ``samaṇena vā brāhmaṇena vā kenaci vā  manussabhūtenā''ti vuttaṃ.</p>
              <p>[03] ^b^yena bhagavā tenupasaṅkamiṃsū^eb^ti santhāgāraṃ niṭṭhitanti sutvā  ``gacchāma, naṃ passissāmā''ti gantvā dvārakoṭṭhakato paṭṭhāya sabbaṃ  oloketvā ``idaṃ santhāgāraṃ devavimānasadisaṃ ativiya manoramaṃ  sassirikaṃ kena paṭhamaṃ paribhuttaṃ amhākaṃ dīgharattaṃ hitāya sukhāya  assā''ti cintetvā ``amhākaṃ ñātiseṭṭhassa paṭhamaṃ diyyamānepi  satthunova anucchavikaṃ, dakkhiṇeyyavasena diyyamānepi satthunova  anucchavikaṃ, tasmā paṭhamaṃ satthāraṃ paribhuñjāpessāma, bhikkhusaṅghassa  āgamanaṃ karissāma, bhikkhusaṅghe āgate tepiṭakaṃ buddhavacanaṃ āgatameva  bhavissati, satthāraṃ tiyāmarattiṃ amhākaṃ dhammakathaṃ kathāpessāma, iti  tīhi ratanehi paribhuttaṃ mayaṃ pacchā paribhuñjissāma ^a^V3.0013^ea^, evaṃ no dīgharattaṃ  hitāya sukhāya bhavissatī''ti sanniṭṭhānaṃ katvā upasaṅkamiṃsu.</p>
              <p>[03] ^b^yena santhāgāraṃ tenupasaṅkamiṃsū^eb^ti taṃ divasaṃ kira  santhāgāraṃ kiñcāpi rājakulānaṃ dassanatthāya devavimānaṃ viya  susajjitaṃ hoti supaṭijaggitaṃ, buddhārahaṃ pana katvā appaññattaṃ. buddhā  hi nāma araññajjhāsayā araññārāmā antogāme vaseyyuṃ vā no vā,  tasmā bhagavato manaṃ ^a^P3.0018^ea^ jānitvāva paññāpessāmāti  cintetvā te bhagavantaṃ upasaṅkamiṃsu. idāni pana manaṃ labhitvā  paññāpetukāmā yena santhāgāraṃ tenupasaṅkamiṃsu.</p>
              <p>[03] ^b^sabbasanthariṃ santhāgāraṃ santharitvā^eb^ti yathā sabbameva  santhataṃ hoti, evaṃ taṃ santharāpetvā. sabbapaṭhamaṃ tāva ``gomayaṃ nāma  sabbamaṅgalesu vaṭṭatī''ti ^a^M3.0013^ea^ sudhāparikammakatampi bhūmiṃ allagomayena  opuñchāpetvā parisukkhabhāvaṃ ñatvā yathā akkantaṭṭhāne padaṃ na  paññāyati, evaṃ catujjātiyagandhehi limpāpetvā upari nānāvaṇṇe  kaṭasārake santharitvā tesaṃ upari mahāpiṭṭhikakojavake ādiṃ katvā  hatthattharaka-assattharaka-sīhattharaka-byagghattharakacandattharaka-sūriyattharaka-cittattharakādīhi  nānāvaṇṇehi attharaṇehi santharitabbakayuttaṃ sabbokāsaṃ santharāpesuṃ.  tena vuttaṃ ``sabbasanthariṃ santhāgāraṃ santharitvā''ti.</p>
              <p>[03] ^b^āsanāni paññāpetvā^eb^ti majjhaṭṭhāne tāva maṅgalatthambhaṃ  nissāya mahārahaṃ buddhāsanaṃ paññāpetvā tattha yaṃ yaṃ mudukañca  manoramañca paccattharaṇaṃ, taṃ taṃ paccattharitvā bhagavato lohitakaṃ  manuññadassanaṃ upadhānaṃ upadahitvā upari suvaṇṇarajatatārakavicittaṃ  vitānaṃ bandhitvā gandhadāmapupphadāmapattadāmādīhi paccattharaṇehi  alaṅkaritvā samantā dvādasahatthaṭṭhāne pupphajālaṃ karitvā tiṃsahatthamattaṃ  ṭhānaṃ paṭasāṇiyā parikkhipāpetvā ^a^P3.0019^ea^ pacchimabhittiṃ  nissāya bhikkhusaṅghassa pallaṅkapīṭha-apassayapīṭha-muṇḍapīṭhāni  paññāpetvā upari setapaccattharaṇehi paccattharāpetvā pācīnabhittiṃ  nissāya attano attano mahāpiṭṭhikakojavake paññāpetvā  haṃsalomādipūritāni upadhānāni ṭhapāpesuṃ ``evaṃ akilamamānā  sabbarattiṃ dhammaṃ suṇissāmā''ti. idaṃ sandhāya vuttaṃ ``āsanāni  paññāpetvā''ti.</p>
              <p>[03] ^b^udakamaṇika^eb^nti ^a^V3.0014^ea^ mahākucchikaṃ udakacāṭiṃ.  ^b^upaṭṭhapetvā^eb^ti evaṃ bhagavā ca bhikkhusaṅgho ca yathāruciyā hatthe  vā dhovissanti pāde vā, mukhaṃ vā vikkhālessantīti tesu tesu  ṭhānesu maṇivaṇṇassa udakassa pūrāpetvā vāsatthāya nānāpupphāni ceva  udakavāsacuṇṇāni ca pakkhipitvā kadalipaṇṇehi pidahitvā  patiṭṭhāpesuṃ. idaṃ sandhāya vuttaṃ ``upaṭṭhapetvā''ti.</p>
              <p>[03] ^b^telappadīpaṃ āropetvā^eb^ti rajatasuvaṇṇādimayadaṇḍāsu  dīpikāsu yonakarūpakirātarūpakādīnaṃ hatthe  ṭhapitasuvaṇṇarajatādimayakapallakādīsu ca telappadīpaṃ jalayitvāti  attho. ^b^yena bhagavā tenupasaṅkamiṃsū^eb^ti ettha pana te  sakyarājāno na kevalaṃ santhāgārameva, atha kho yojanāvaṭṭe  kapilavatthusmiṃ nagaravīthiyopi sammajjāpetvā dhaje ^a^M3.0014^ea^ ussāpetvā  gehadvāresu puṇṇaghaṭe ca kadaliyo ca ṭhapāpetvā sakalanagaraṃ  dīpamālādīhi vippakiṇṇatārakaṃ viya katvā ``khīrapāyake dārake  khīraṃ pāyetha, dahare kumāre lahuṃ lahuṃ bhojetvā sayāpetha, uccāsaddaṃ mā  karittha, ajja ekarattiṃ satthā antogāme vasissati, buddhā nāma  appasaddakāmā hontī''ti bheriṃ carāpetvā sayaṃ daṇḍadīpikā ādāya  yena bhagavā tenupasaṅkamiṃsu.</p>
              <p>[03] ^b^atha^eb^ ^a^P3.0020^ea^ ^b^kho bhagavā nivāsetvā  pattacīvaramādāya saddhiṃ bhikkhusaṅghena yena navaṃ santhāgāraṃ  tenupasaṅkamī^eb^ti. ``yassa dāni, bhante, bhagavā kālaṃ maññatī''ti  evaṃ kira kāle ārocite bhagavā lākhārasena  tintarattakoviḷārapupphavaṇṇaṃ rattadupaṭṭaṃ kattariyā padumaṃ kantanto viya  saṃvidhāya timaṇḍalaṃ paṭicchādento nivāsetvā suvaṇṇapāmaṅgena  padumakalāpaṃ parikkhipanto viya vijjullatāsassirikaṃ kāyabandhanaṃ  bandhitvā rattakambalena gajakumbhaṃ pariyonaddhanto viya ratanasatubbedhe  suvaṇṇagghike pavāḷajālaṃ khipamāno viya suvaṇṇacetiye  rattakambalakañcukaṃ paṭimuñcanto viya gacchantaṃ puṇṇacandaṃ  rattavaṇṇavalāhakena paṭicchādayamāno viya kañcanapabbatamatthake  supakkalākhārasaṃ parisiñcanto viya cittakūṭapabbatamatthakaṃ vijjullatāya  parikkhipanto viya ca sacakkavāḷasineruyugandharaṃ mahāpathaviṃ cāletvā  gahitaṃ nigrodhapallavasamānavaṇṇaṃ rattavarapaṃsukūlaṃ pārupitvā  gandhakuṭidvārato nikkhami kañcanaguhato sīho viya udayapabbatakūṭato  puṇṇacando viya ca. nikkhamitvā pana gandhakuṭipamukhe aṭṭhāsi.</p>
              <p>[03] athassa ^a^V3.0015^ea^ kāyato meghamukhehi vijjukalāpā viya rasmiyo  nikkhamitvā suvaṇṇarasadhārāparisekamañjaripattapupphaphalaviṭape viya  ārāmarukkhe kariṃsu. tāvadeva ca attano attano pattacīvaramādāya  mahābhikkhusaṅgho bhagavantaṃ parivāresi. te pana parivāretvā ṭhitā  bhikkhū evarūpā ahesuṃ appicchā santuṭṭhā pavivittā asaṃsaṭṭhā  āraddhavīriyā ^a^P3.0021^ea^ vattāro vacanakkhamā codakā  pāpagarahī sīlasampannā samādhisampannā  paññāvimuttivimuttiñāṇadassanasampannāti. tehi parivārito bhagavā  rattakambalaparikkhitto viya suvaṇṇakkhandho rattapadumasaṇḍamajjhagatā  viya suvaṇṇanāvā pavāḷavedikāparikkhitto viya suvaṇṇapāsādo  virocittha. sāriputtamoggallānādayo mahātherāpi naṃ meghavaṇṇaṃ  paṃsukūlaṃ ^a^M3.0015^ea^ pārupitvā maṇivammavammikā viya mahānāgā parivārayiṃsu  vantarāgā bhinnakilesā vijaṭitajaṭā chinnabandhanā kule vā gaṇe vā  alaggā.</p>
              <p>[03] iti bhagavā sayaṃ vītarāgo vītarāgehi, vītadoso vītadosehi,  vītamoho vītamohehi, nittaṇho nittaṇhehi, nikkileso nikkilesehi,  sayaṃ buddho bahussutabuddhehi parivārito, pattaparivāritaṃ viya kesaraṃ,  kesaraparivāritā viya kaṇṇikā, aṭṭhanāgasahassaparivārito viya  chaddanto nāgarājā, navutihaṃsasahassaparivārito viya dhataraṭṭho  haṃsarājā, senaṅgaparivārito viya cakkavatti, marugaṇaparivārito viya  sakko devarājā, brahmagaṇaparivārito viya hāritamahābrahmā,  tārāgaṇaparivārito viya puṇṇacando, asamena buddhavesena aparimāṇena  buddhavilāsena kapilavatthugamanamaggaṃ paṭipajji.</p>
              <p>[03] athassa puratthimakāyato suvaṇṇavaṇṇā rasmī uṭṭhahitvā  asītihatthaṭṭhānaṃ aggahesi. pacchimakāyato dakkhiṇahatthato,  vāmahatthato suvaṇṇavaṇṇā rasmī uṭṭhahitvā asītihatthaṭṭhānaṃ aggahesi.  upari kesantato paṭṭhāya sabbakesāvattehi moragīvavaṇṇā rasmī  uṭṭhahitvā gaganatale asītihatthaṭṭhānaṃ aggahesi. heṭṭhā pādatalehi  pavāḷavaṇṇā rasmī uṭṭhahitvā ghanapathaviyaṃ asītihatthaṭṭhānaṃ aggahesi.  evaṃ samantā asītihatthamattaṃ ṭhānaṃ chabbaṇṇā buddharasmiyo  vijjotamānā ^a^P3.0022^ea^ vipphandamānā kañcanadaṇḍadīpikāhi  niccharitvā ākāsaṃ pakkhandajālā viya cātuddīpikamahāmeghato  nikkhantavijjullatā viya vidhāviṃsu. sabbadisābhāgā  suvaṇṇacampakapupphehi vikiriyamānā viya, suvaṇṇaghaṭā  nikkhantasuvaṇṇarasadhārāhi ^a^V3.0016^ea^ siñcamānā viya,  pasāritasuvaṇṇapaṭaparikkhittā viya,  verambhavātasamuṭṭhitakiṃsukakaṇikārapupphacuṇṇasamokiṇṇā viya  vippakiriṃsu.</p>
              <p>[03] bhagavatopi  asītianubyañjanabyāmappabhādvattiṃsavaralakkhaṇasamujjalaṃ sarīraṃ  samuggatatārakaṃ viya gaganatalaṃ, vikasitamiva padumavanaṃ,  sabbapāliphullo viya yojanasatiko pāricchattako, paṭipāṭiyā  ṭhapitānaṃ dvattiṃsūcandānaṃ dvattiṃsasūriyānaṃ dvattiṃsacakkavattīnaṃ  dvattiṃsadevarājānaṃ dvattiṃsamahābrahmānaṃ ^a^M3.0016^ea^ siriyā siriṃ abhibhavamānaṃ viya  virocittha, yathā taṃ dasahi pāramīhi dasahi upapāramīhi dasahi  paramatthapāramīhi supūritāhi samatiṃsapāramitāhi alaṅkataṃ.  kappasatasahasādhikāni cattāri asaṅkhyeyyāni dinnadānaṃ  rakkhitasīlaṃ katakalyāṇakammaṃ ekasmiṃ attabhāve osaritvā vipākaṃ  dātuṃ ṭhānaṃ alabhamānaṃ sambādhapattaṃ viya ahosi. nāvāsahassabhaṇḍaṃ  ekanāvaṃ āropanakālo viya, sakaṭasahassabhaṇḍaṃ ekasakaṭaṃ  āropanakālo viya, pañcavīsatiyā nadīnaṃ oghassa sambhijja  mukhadvāre ekato rāsībhūtakālo viya ca ahosi.</p>
              <p>[03] imāya buddhasiriyā obhāsamānassāpi ca bhagavato purato  anekāni daṇḍadīpikasahassāni ukkhipiṃsu. tathā pacchato.  vāmapasse dakkhiṇapasse.  jātikusumacampakavanamallikarattuppalanīluppalamakulasinduvārapupphāni  ^a^P3.0023^ea^ ceva nīlapītādivaṇṇasugandhagandhacuṇṇāni ca  cātuddīpikameghavissaṭṭhodakavuṭṭhiyo viya vippakiriṃsu.  pañcaṅgikatūriyanigghosā ceva buddhadhammasaṅghaguṇappaṭisaṃyuttā thutighosā  ca sabbadisā pūrayiṃsu. devamanussanāgasupaṇṇagandhabbayakkhādīnaṃ  akkhīni amatapānaṃ viya labhiṃsu. imasmiṃ pana ṭhāne ṭhatvā  ^b^padasahassena^eb^ gamanavaṇṇaṃ vattuṃ vaṭṭati. tatridaṃ mukhamattaṃ -- </p>
              <p>[21] ``evaṃ sabbaṅgasampanno, kampayanto vasundharaṃ. </p>
              <p>[22] aheṭhayanto pāṇāni, yāti lokavināyako.. </p>
              <p>[21] dakkhiṇaṃ paṭhamaṃ pādaṃ, uddharanto narāsabho. </p>
              <p>[22] gacchanto sirisampanno, sobhate dvipaduttamo.. </p>
              <p>[21] gacchato ^a^V3.0017^ea^ buddhaseṭṭhassa, heṭṭhā pādatalaṃ mudu. </p>
              <p>[22] samaṃ samphusate bhūmiṃ, rajasā nupalippati.. </p>
              <p>[21] ninnaṭṭhānaṃ unnamati, gacchante lokanāyake. </p>
              <p>[22] unnatañca samaṃ hoti, pathavī ca acetanā.. </p>
              <p>[21] pāsāṇā sakkharā ceva, kathalā khāṇukaṇṭakā. </p>
              <p>[22] sabbe maggā vivajjanti, gacchante lokanāyake.. </p>
              <p>[21] nātidūre ^a^M3.0017^ea^ uddharati, naccāsanne ca nikkhipaṃ. </p>
              <p>[22] aghaṭṭayanto niyyāti, ubho jāṇū ca gopphake.. </p>
              <p>[21] nātisīghaṃ ^a^P3.0024^ea^ pakkamati, sampannacaraṇo  muni. </p>
              <p>[22] na cātisaṇikaṃ yāti, gacchamāno samāhito.. </p>
              <p>[21] uddhaṃ adho ca tiriyaṃ, disañca vidisaṃ tathā. </p>
              <p>[22] na pekkhamāno so yāti, yugamattamhi pekkhati.. </p>
              <p>[21] nāgavikkantacāro so, gamane sobhate jino. </p>
              <p>[22] cāruṃ gacchati lokaggo, hāsayanto sadevake.. </p>
              <p>[21] uḷurājāva sobhanto, catucārīva kesarī. </p>
              <p>[22] tosayanto bahū satte, puraṃ seṭṭhaṃ upāgamī''ti..</p>
              <p>[03] vaṇṇakālo nāma kiresa, evaṃvidhesu kālesu buddhassa  sarīravaṇṇe vā guṇavaṇṇe vā dhammakathikassa thāmoyeva pamāṇaṃ  cuṇṇiyapadehi vā gāthābandhena vā yattakaṃ sakkoti, tattakaṃ vattabbaṃ.  dukkathitanti na vattabbaṃ. appamāṇavaṇṇā hi buddhā, tesaṃ buddhāpi  anavasesato vaṇṇaṃ ^a^V3.0018^ea^ vattuṃ asamatthā, pageva itarā pajāti. iminā  sirivilāsena alaṅkatappaṭiyattaṃ sakyarājapuraṃ pavisitvā bhagavā  pasannacittena janena gandhadhūmavāsacuṇṇādīhi pūjayamāno santhāgāraṃ  pāvisi. tena vuttaṃ -- ``atha kho bhagavā nivāsetvā  pattacīvaramādāya saddhiṃ bhikkhusaṅghena yena evaṃ santhāgāraṃ  tenupasaṅkamī''ti.</p>
              <p>[03] ^b^bhagavantaṃyeva purakkhatvā^eb^ti bhagavantaṃ purato katvā. tattha  bhagavā bhikkhūnañceva upāsakānañca majjhe nisinno gandhodakena  nhāpetvā dukūlacumbaṭakena vodakaṃ katvā jātihiṅgulakena majjitvā  rattakambalapaliveṭhite ^a^P3.0025^ea^ pīṭhe  ṭhapitarattasuvaṇṇaghanapaṭimā viya ativirocittha. ayaṃ panettha  porāṇānaṃ vaṇṇabhaṇanamaggo -- </p>
              <p>[21] ``gantvāna maṇḍalamāḷaṃ, nāgavikkantacaraṇo. </p>
              <p>[22] obhāsayanto lokaggo, nisīdi varamāsane.. </p>
              <p>[21] tasmiṃ ^a^M3.0018^ea^ nisinno naradammasārathi, </p>
              <p>[27] devātidevo satapuññalakkhaṇo. </p>
              <p>[26] buddhāsane majjhagato virocati, </p>
              <p>[22] suvaṇṇanekkhaṃ viya paṇḍukambale.. </p>
              <p>[21] nekkhaṃ jambonadasseva, nikkhittaṃ paṇḍukambale. </p>
              <p>[22] virocati vītamalo, maṇiverocano yathā.. </p>
              <p>[21] mahāsālova samphullo, nerurājāvalaṅkato. </p>
              <p>[22] suvaṇṇayūpasaṅkāso, padumo kokanado yathā.. </p>
              <p>[21] jalanto dīparukkhova, pabbatagge yathā sikhī. </p>
              <p>[22] devānaṃ pāricchattova, sabbaphullo virocathā''ti..</p>
              <p>[03] ^b^kāpilavatthave^eb^ ^a^V3.0019^ea^ ^b^sakye bahudeva rattiṃ dhammiyā kathāyā^eb^ti  ettha dhammī kathā nāma santhāgārānumodanappaṭisaṃyuttā pakiṇṇakakathā  veditabbā. tadā hi bhagavā ākāsagaṅgaṃ otārento viya pathavojaṃ  ākaḍḍhanto viya mahājambuṃ khandhe gahetvā cālento viya yojanikaṃ  madhubhaṇḍaṃ cakkayantena pīḷetvā madhupānaṃ pāyamāno viya kāpilavatthavānaṃ  sakyānaṃ hitasukhāvahaṃ ^a^P3.0026^ea^ pakiṇṇakakathaṃ kathesi.  ``āvāsadānaṃ nāmetaṃ mahārāja mahantaṃ, tumhākaṃ āvāso mayā  paribhutto bhikkhusaṅghena paribhutto mayā ca bhikkhusaṅghena ca  paribhutto pana dhammaratanena paribhutto yevāti tīhi ratanehi paribhutto  nāma hoti. āvāsadānasmiñhi dinne sabbadānaṃ dinnameva hoti.  bhūmaṭṭhakapaṇṇasālāya vā sākhāmaṇḍapassa vāpi ānisaṃso nāma  paricchindituṃ na sakkā''ti nānānayavicittaṃ bahuṃ dhammakathaṃ kathetvā -- </p>
              <p>[21] ``sītaṃ uṇhaṃ paṭihanti, tato vāḷamigāni ca. </p>
              <p>[22] sarīsape ca makase, sisire cāpi vuṭṭhiyo.. </p>
              <p>[21] tato vātātapo ghoro, sañjāto paṭihaññati. </p>
              <p>[22] leṇatthañca sukhatthañca, jhāyituñca vipassituṃ.. </p>
              <p>[21] vihāradānaṃ saṅghassa, aggaṃ buddhena vaṇṇitaṃ. </p>
              <p>[22] tasmā hi paṇḍito poso, sampassaṃ atthamattano.. </p>
              <p>[21] vihāre ^a^M3.0019^ea^ kāraye ramme, vāsayettha bahussute. </p>
              <p>[22] tesaṃ annañca pānañca, vatthasenāsanāni ca.. </p>
              <p>[21] dadeyya ujubhūtesu, vippasannena cetasā. </p>
              <p>[27] te tassa dhammaṃ desenti, sabbadukkhāpanūdanaṃ. </p>
              <p>[22] yaṃ so dhammaṃ idhaññāya, parinibbāti anāsavo''ti..  (cūḷava0 295) -- </p>
              <p>[25] evaṃ ayampi āvāse ānisaṃso, ayampi ānisaṃsoti  bahudevarattiṃ atirekataraṃ diyaḍḍhayāmaṃ āvāsānisaṃsakathaṃ ^a^V3.0020^ea^ kathesi.  tattha imā gāthāva saṅgahaṃ āruḷhā, pakiṇṇakadhammadesanā pana saṅgahaṃ  na ārohati. ^b^sandassesī^eb^tiādīni ^a^P3.0027^ea^  vuttatthāneva.</p>
              <p>[03] ^b^āyasmantaṃ ānandaṃ āmantesī^eb^ti dhammakathaṃ kathāpetukāmo  jānāpesi. atha kasmā sāriputtamahāmoggallānamahākassapādīsu  asītimahātheresu vijjamānesu bhagavā ānandattherassa bhāramakāsīti.  parisajjhāsayavasena. āyasmā hi ānando bahussutānaṃ aggo,  pahosi parimaṇḍalehi padabyañjanehi madhuradhammakathaṃ kathetunti  sākiyamaṇḍale pākaṭo paññāto. tassa sakyarājūhi vihāraṃ gantvāpi  dhammakathā sutapubbā, orodhā pana nesaṃ na yathāruciyā vihāraṃ gantuṃ  labhanti, tesaṃ etadahosi -- ``aho vata bhagavā appaṃyeva dhammakathaṃ  kathetvā amhākaṃ ñātiseṭṭhassa ānandassa bhāraṃ kareyyā''ti. tesaṃ  ajjhāsayavasena bhagavā tasseva bhāramakāsi.</p>
              <p>[03] ^b^sekho pāṭipado^eb^ti paṭipannako sekhasamaṇo. so tuyhaṃ  paṭibhātu upaṭṭhātu, tassa paṭipadaṃ desehīti paṭipadāya puggalaṃ niyametvā  dasseti. kasmā pana bhagavā imaṃ paṭipadaṃ niyamesi? bahūhi  kāraṇehi. ime tāva sakyā maṅgalasālāya maṅgalaṃ paccāsīsanti  vaḍḍhiṃ icchanti, ayañca sekhapaṭipadā mayhaṃ sāsane maṅgalapaṭipadā  vaḍḍhamānakapaṭipadātipi imaṃ paṭipadaṃ niyamesi. tassañca parisati  sekhāva bahū nisinnā, te attanā paṭividdhaṭṭhāne kathīyamāne  akilamantāva sallakkhessantītipi imaṃ paṭipadaṃ niyamesi. āyasmā  ca ānando sekhapaṭisambhidāpattova, so attanā paṭividdhe paccakkhaṭṭhāne  kathento akilamanto viññāpetuṃ sakkhissatītipi imaṃ paṭipadaṃ  niyamesi. sekhapaṭipadāya ca tissopi sikkhā osaṭā  ^a^M3.0020^ea^, tattha  adhisīlasikkhāya ^a^P3.0028^ea^ kathitāya sakalaṃ vinayapiṭakaṃ  kathitameva hoti, adhicittasikkhāya kathitāya sakalaṃ suttantapiṭakaṃ  kathitaṃ hoti, adhipaññāsikkhāya kathitāya sakalaṃ abhidhammapiṭakaṃ  kathitaṃ hoti, ānando ca bahussuto tipiṭakadharo, so pahoti tīhi  piṭakehi tisso sikkhā kathetuṃ, evaṃ kathite sakyānaṃ maṅgalameva  vaḍḍhiyeva bhavissatītipi imaṃ paṭipadaṃ niyamesi.</p>
              <p>[03] ^b^piṭṭhi me āgilāyatī^eb^ti kasmā āgilāyati? bhagavato  hi chabbassāni padhānaṃ padahantassa ^a^V3.0021^ea^ mahantaṃ kāyadukkhaṃ ahosi,  athassa aparabhāge mahallakakāle piṭṭhivāto uppajji. akāraṇaṃ vā  etaṃ. pahoti hi bhagavā uppannaṃ vedanaṃ vikkhambhetvā ekampi dvepi  sattāhe ekapallaṅkena nisīdituṃ. santhāgārasālaṃ pana catūhi  iriyāpathehi paribhuñjitukāmo ahosi, tattha pādadhovanaṭṭhānato yāva  dhammāsanā agamāsi, ettake ṭhāne gamanaṃ nipphannaṃ. dhammāsanaṃ patto  thokaṃ ṭhatvā nisīdi, ettake ṭhānaṃ. diyaḍḍhayāmaṃ dhammāsane  nisīdi, ettake ṭhāne nisajjā nipphannā. idāni dakkhiṇena  passena thokaṃ nipanne sayanaṃ nipphajjissatīti evaṃ catūhi  iriyāpathehi paribhuñjitukāmo ahosi. upādinnakasarīrañca nāma  ``no āgilāyatī''ti na vattabbaṃ, tasmā ciraṃ nisajjāya sañjātaṃ  appakampi āgilāyanaṃ gahetvā evamāha.</p>
              <p>[03] ^b^saṅghāṭiṃ paññāpetvā^eb^ti santhāgārassa kira ekapasse te  rājāno paṭṭasāṇiṃ parikkhipāpetvā kappiyamañcakaṃ paññapetvā  kappiyapaccattharaṇena attharitvā upari  suvaṇṇa-tāraka-gandhamālā-dāmapaṭimaṇḍitaṃ vitānaṃ bandhitvā  gandhatelappadīpaṃ āropayiṃsu ``appeva nāma satthā dhammāsanato  ^a^P3.0029^ea^ vuṭṭhāya thokaṃ vissamanto idha nipajjeyya, evaṃ no  imaṃ santhāgāraṃ bhagavatā catūhi iriyāpathehi paribhuttaṃ dīgharattaṃ hitāya  sukhāya bhavissatī''ti. satthāpi tadeva sandhāya tattha saṅghāṭiṃ  paññapetvā nipajji. ^b^uṭṭhānasaññaṃ manasi karitvā^eb^ti ettakaṃ  kālaṃ atikkamitvā vuṭṭhahissāmīti vuṭṭhānasaññaṃ citte ṭhapetvā. </p>
              <p>[03] 23^b^.^eb^ ^b^mahānāmaṃ sakkaṃ āmantesī^eb^ti so kira  tasmiṃ kāle tassaṃ parisati jeṭṭhako pāmokkho, tasmiṃ saṅgahite  sesaparisā saṅgahitāva ^a^M3.0021^ea^ hotīti thero tameva āmantesi.  ^b^sīlasampanno^eb^ti sīlena sampanno, sampannasīlo paripuṇṇasīloti  attho. ^b^saddhammehī^eb^ti sundaradhammehi, sataṃ vā sappurisānaṃ  dhammehi. </p>
              <p>[03] 24^b^.^eb^ ^b^kathañca mahānāmā^eb^ti iminā ettakena  ṭhānena sekhapaṭipadāya mātikaṃ ṭhapetvā paṭipāṭiyā vitthāretukāmo  evamāha. tattha ^b^sīlasampanno^eb^tiādīni ``sampannasīlā,  bhikkhave, viharathā''ti ākaṅkheyyasuttādīsu vuttanayeneva veditabbāni. </p>
              <p>[03] 25^b^.^eb^ ^b^kāyaduccaritenā^eb^tiādīsu ^a^V3.0022^ea^ upayogatthe  karaṇavacanaṃ, hiriyitabbāni kāyaduccaritādīni hiriyati  jigucchatīti attho. ottappaniddese hetvatthe karaṇavacanaṃ,  kāyaduccaritādīhi ottappassa hetubhūtehi ottappati bhāyatīti attho.  ^b^āraddhavīriyo^eb^ti paggahitavīriyo anosakkitamānaso.  ^b^pahānāyā^eb^ti pahānatthāya. ^b^upasampadāyā^eb^ti ^a^P3.0030^ea^  paṭilābhatthāya. ^b^thāmavā^eb^ti vīriyathāmena samannāgato.  ^b^daḷhaparakkamo^eb^ti thiraparakkamo. ^b^anikkhittadhuro kusalesu  dhammesū^eb^ti kusalesu dhammesu anoropitadhuro anosakkitavīriyo.  ^b^paramenā^eb^ti uttamena. ^b^satinepakkenā^eb^ti satiyā ca  nipakabhāvena ca. kasmā pana satibhājaniye paññā āgatāti?  satiyā balavabhāvadīpanatthaṃ. paññāvippayuttā hi sati dubbalā hoti,  sampayuttā balavatīti.</p>
              <p>[03] ^b^cirakatampī^eb^ti attanā vā parena vā kāyena cirakataṃ  cetiyaṅgaṇavattādi asīti mahāvattapaṭipattipūraṇaṃ.  ^b^cirabhāsitampī^eb^ti attanā vā parena vā vācāya cirabhāsitaṃ  sakkaccaṃ  uddisana-uddisāpana-dhammosāraṇa-dhammadesanā-upanisinnakathā-anumodaniyādivasena  pavattitaṃ vacīkammaṃ. ^b^saritā anussaritā^eb^ti tasmiṃ kāyena  cirakate ``kāyo nāma kāyaviññatti, cirabhāsite vācā nāma  vacīviññatti. tadubhayampi rūpaṃ, taṃsamuṭṭhāpikā cittacetasikā arūpaṃ.  iti ime rūpārūpadhammā evaṃ uppajjitvā evaṃ niruddhā''ti sarati  ceva anussarati ca, satisambojjhaṅgaṃ samuṭṭhāpetīti attho.  bojjhaṅgasamuṭṭhāpikā hi sati idha adhippetā. tāya satiyā esa  sakimpi saraṇena saritā, punappunaṃ saraṇena anussaritāti veditabbā.</p>
              <p>[03] ^b^udayatthagāminiyā^eb^ti ^a^M3.0022^ea^ pañcannaṃ khandhānaṃ udayavayagāminiyā  udayañca vayañca paṭivijjhituṃ samatthāya. ^b^ariyāyā^eb^ti  vikkhambhanavasena ca samucchedavasena ca kilesehi ārakā ṭhitāya  parisuddhāya. ^b^paññāya samannāgato^eb^ti vipassanāpaññāya ceva  maggapaññāya ca samaṅgībhūto. ^b^nibbedhikāyā^eb^ti ^a^P3.0031^ea^  sāyeva nibbijjhanato nibbedhikāti vuccati, tāya  samannāgatoti attho. tattha maggapaññāya samucchedavasena  anibbiddhapubbaṃ apadālitapubbaṃ lobhakkhandhaṃ dosakkhandhaṃ mohakkhandhaṃ  nibbijjhati padāletīti nibbedhikā. vipassanāpaññāya tadaṅgavasena  nibbedhikāya maggapaññāya paṭilābhasaṃvattanato cāti vipassanā  ``nibbedhikā''ti vattuṃ vaṭṭati. ^b^sammā  dukkhakkhayagāminiyā^eb^ti idhāpi maggapaññā ``sammā hetunā nayena  vaṭṭadukkhaṃ khepayamānā gacchatīti ^a^V3.0023^ea^ sammā dukkhakkhayagāminī nāma.  vipassanā tadaṅgavasena vaṭṭadukkhañca kilesadukkhañca khepayamānā  gacchatīti dukkhakkhayagāminī. dukkhakkhayagāminiyā vā  maggapaññāya paṭilābhasaṃvattanato esā dukkhakkhayagāminī''ti  veditabbā. </p>
              <p>[03] 26^b^.^eb^ ^b^abhicetasikāna^eb^nti abhicittaṃ seṭṭhacittaṃ  sitānaṃ nissitānaṃ. ^b^diṭṭhadhammasukhavihārāna^eb^nti  appitappitakkhaṇe sukhapaṭilābhahetūnaṃ. ^b^nikāmalābhī^eb^ti  icchiticchitakkhaṇe samāpajjitā. ^b^akicchalābhī^eb^ti  nidukkhalābhī. ^b^akasiralābhī^eb^ti vipulalābhī. paguṇabhāvena  eko icchiticchitakkhaṇe samāpajjituṃ sakkoti,  samādhipāripanthikadhamme pana akilamanto vikkhambhetuṃ na sakkoti,  so attano anicchāya khippameva vuṭṭhāti, yathāparicchedavasena  samāpattiṃ ṭhapetuṃ na sakkoti ayaṃ kicchalābhī kasiralābhī nāma.  eko icchiticchitakkhaṇe ca samāpajjituṃ sakkoti,  samādhipāripanthikadhamme ca akilamanto vikkhambheti, so  yathāparicchedavaseneva vuṭṭhātuṃ sakkoti, ayaṃ akicchalābhī  akasiralābhī nāma. </p>
              <p>[03] 27^b^.^eb^ ^b^ayaṃ^eb^ ^a^P3.0032^ea^ ^b^vuccati  mahānāma ariyasāvako sekho pāṭipado^eb^ti mahānāma ariyasāvako  sekho pāṭipado vipassanāgabbhāya vaḍḍhamānakapaṭipadāya samannāgatoti  vuccatīti dasseti. ^b^apuccaṇḍatāyā^eb^ti apūtiaṇḍatāya.  ^b^bhabbo abhinibbhidāyā^eb^ti vipassanādiñāṇappabhedāya bhabbo.  ^b^sambodhāyā^eb^ti ariyamaggāya. ^b^anuttarassa  yogakkhemassā^eb^ti arahattaṃ ^a^M3.0023^ea^ anuttaro yogakkhemo nāma, tadabhigamāya  bhabboti dasseti. yā panāyamettha atthadīpanatthaṃ upamā āhaṭā, sā  cetokhilasutte vuttanayeneva veditabbā. kevalañhi tattha ``tassā  kukkuṭiyā aṇḍesu tividhakiriyakaraṇaṃ viya hi imassa bhikkhuno  ussoḷhipannarasehi aṅgehi samannāgatabhāvo''ti yaṃ evaṃ  opammasaṃsandanaṃ āgataṃ, taṃ idha evaṃ sīlasampanno  hotītiādivacanato ``tassā kukkuṭiyā aṇḍesu tividhakiriyakaraṇaṃ  viya imassa bhikkhuno sīlasampannatādīhi pannarasehi dhammehi  samaṅgibhāvo''ti. evaṃ yojetvā veditabbaṃ. sesaṃ sabbattha  vuttasadisameva. </p>
              <p>[03] 28^b^.^eb^ ^b^imaṃyeva anuttaraṃ upekkhāsatipārisuddhi^eb^nti  imaṃ paṭhamādijjhānehi asadisaṃ uttamaṃ catutthajjhānikaṃ  upekkhāsatipārisuddhiṃ. ^b^paṭhamābhinibbhidā^eb^ti paṭhamo ñāṇabhedo.  dutiyādīsupi eseva ^a^V3.0024^ea^ nayo. kukkuṭacchāpako pana ekavāraṃ  mātukucchito ekavāraṃ aṇḍakosatoti dve vāre jāyati.  ariyasāvako tīhi vijjāhi tāyo vāre jāyati.  pubbenivāsacchādakaṃ ^a^P3.0033^ea^ tamaṃ vinodetvā  pubbenivāsañāṇena paṭhamaṃ jāyati, sattānaṃ cutipaṭisandhicchādakaṃ tamaṃ  vinodetvā dibbacakkhuñāṇena dutiyaṃ jāyati, catusaccapaṭicchādakaṃ tamaṃ  vinodetvā āsavakkhayañāṇena tatiyaṃ jāyati. </p>
              <p>[03] 29^b^.^eb^ ^b^idampissa hoti caraṇasmi^eb^nti idampi  sīlaṃ assa bhikkhuno caraṇaṃ nāma hotīti attho. ^b^caraṇaṃ^eb^  nāma bahu anekavidhaṃ, sīlādayo pannarasadhammā, tattha idampi ekaṃ  caraṇanti attho. padattho pana carati tena agatapubbaṃ disaṃ  gacchatīti caraṇaṃ. esa nayo sabbattha.</p>
              <p>[03] ^b^idampissa hoti vijjāyā^eb^ti idaṃ pubbenivāsañāṇaṃ tassa  ^b^vijjā^eb^ nāma hotīti attho. vijjā nāma bahu anekavidhā,  vipassanañāṇādīni aṭṭha ñāṇāni, tattha idampi ñāṇaṃ ekā  vijjātipi attho. padattho pana vinivijjhitvā etāya jānātīti  vijjā. esa nayo sabbattha. ^b^vijjāsampanno itipī^eb^ti tīhi  vijjāhi vijjāsampanno itipi. ^b^caraṇasampanno itipī^eb^ti  pañcadasahi dhammehi caraṇasampanno itipi. tadubhayena pana  vijjācaraṇasampanno itipīti. </p>
              <p>[03] 30^b^.^eb^ ^b^sanaṅkumārenā^eb^ti ^a^M3.0024^ea^ porāṇakakumārena,  cirakālato paṭṭhāya kumāroti paññātena. so kira manussapathe  pañcacūḷakakumārakakāle jhānaṃ nibbattetvā aparihīnajjhāno brahmaloke  nibbatti, tassa so attabhāvo piyo ahosi manāpo, tasmā  tādiseneva attabhāvena carati, tena naṃ ^b^sanaṅkumāro^eb^ti sañjānanti.  ^b^janetasmi^eb^nti ^a^P3.0034^ea^ janitasmiṃ, pajāyāti attho.  ^b^ye gottapaṭisārino^eb^ti ye janetasmiṃ gottaṃ paṭisaranti ``ahaṃ  gotamo, ahaṃ kassapo''ti, tesu loke gottapaṭisārīsu khattiyo seṭṭho.  ^b^anumatā bhagavatā^eb^ti mama pañhabyākaraṇena saddhiṃ saṃsanditvā  desitāti ambaṭṭhasutte buddhena bhagavatā ``ahampi, ambaṭṭha, evaṃ vadāmi  -- </p>
              <p>[21] `khattiyo ^a^V3.0025^ea^ seṭṭho janetasmiṃ, ye gottapaṭisārino. </p>
              <p>[22] vijjācaraṇasampanno, so seṭṭho devamānuse'ti''..  (dī0 ni0 1.277) -- </p>
              <p>[25] evaṃ bhāsantena anuññātā anumoditā. ^b^sādhu  sādhu ānandā^eb^ti, bhagavā kira ādito paṭṭhāya niddaṃ anokkamantova  imaṃ suttaṃ sutvā ānandena sekhapaṭipadāya kūṭaṃ gahitanti ñatvā uṭṭhāya  pallaṅkaṃ ābhujitvā nisinno sādhukāraṃ adāsi. ettāvatā ca pana  idaṃ suttaṃ jinabhāsitaṃ nāma jātaṃ. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sekhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. potaliyasuttavaṇṇanā </h3n>
            <h4>
              <h4n> </h4n>
              <p>[03] 31^b^.^eb^ ^b^evaṃ^eb^ ^a^V3.0026^ea^ ^b^me suta^eb^nti potaliyasuttaṃ. tattha  ^b^aṅguttarāpesū^eb^ti aṅgāyeva so janapado, mahiyā panassa uttarena  yā āpo, tāsaṃ avidūrattā uttarāpotipi vuccati. kataramahiyā  uttarena yā āpoti, mahāmahiyā. tatthāyaṃ āvibhāvakathā -- ayaṃ  kira jambudīpo ^a^P3.0035^ea^ dasasahassayojanaparimāṇo. tattha  ca catusahassayojanappamāṇo padeso udakena ajjhotthaṭo samuddoti  saṅkhaṃ gato ^a^M3.0025^ea^. tisahassayojanappamāṇe manussā vasanti.  tisahassayojanappamāṇe himavā patiṭṭhito ubbedhena pañcayojanasatiko  caturāsītikūṭasahassapaṭimaṇḍito samantato  sandamānapañcasatanadīvicitto, yattha āyāmavitthārena ceva gambhīratāya  ca paṇṇāsapaṇṇāsayojanā diyaḍḍhayojanasataparimaṇḍalā anotattadaho  kaṇṇamuṇḍadaho rathakāradaho chaddantadaho kuṇāladaho mandākinīdaho  sīhapapātadahoti satta mahāsarā patiṭṭhitā. tesu anotattadaho  sudassanakūṭaṃ citrakūṭaṃ kāḷakūṭaṃ gandhamādanakūṭaṃ kelāsakūṭanti imehi  pañcahi pabbatehi parikkhitto.</p>
              <p>[03] tattha sudassanakūṭaṃ sovaṇṇamayaṃ dviyojanasatubbedhaṃ antovaṅkaṃ  kākamukhasaṇṭhānaṃ tameva saraṃ paṭicchādetvā ṭhitaṃ. citrakūṭaṃ  sabbaratanamayaṃ. kāḷakūṭaṃ añjanamayaṃ. gandhamādanakūṭaṃ sānumayaṃ  abbhantare muggavaṇṇaṃ, mūlagandho sāragandho pheggugandho tacagandho  papaṭikagandho rasagandho pattagandho pupphagandho phalagandho gandhagandhoti  imehi dasahi gandhehi ussannaṃ nānappakāraosadhasañchannaṃ,  kāḷapakkhauposathadivase ādittamiva aṅgāraṃ jalantaṃ tiṭṭhati.  kelāsakūṭaṃ rajatamayaṃ. sabbāni sudassanena samānubbedhasaṇṭhānāni,  tameva saraṃ paṭicchādetvā ṭhitāni. tāni sabbāni ^a^P3.0036^ea^  devānubhāvena nāgānubhāvena ca vassanti, nadiyo ca tesu sandanti.  taṃ sabbampi udakaṃ anotattameva pavisati. candimasūriyā dakkhiṇena  vā uttarena vā gacchantā pabbatantarena tattha obhāsaṃ karonti, ujuṃ  gacchantā na karonti, tenevassa anotattanti saṅkhā udapādi.</p>
              <p>[03] tattha ^a^V3.0027^ea^ manoharasilātalāni nimmacchakacchapāni  phalikasadisanimmaludakāni nhānatitthāni supaṭiyattāni honti, yesu  buddhapaccekabuddhakhīṇāsavā ca iddhimanto ca isayo nhāyanti,  devayakkhādayo uyyānakīḷakaṃ kīḷanti.</p>
              <p>[03] tassa catūsu passesu sīhamukhaṃ hatthimukhaṃ assamukhaṃ  usabhamukhanti cattāri mukhāni honti, yehi catasso nadiyo  sandanti. sīhamukhena nikkhantanadītīre sīhā bahutarā honti.  hatthimukhādīhi hatthiassausabhā. puratthimadisato nikkhantanadī  anotattaṃ tikkhattuṃ padakkhiṇaṃ katvā itarā tisso nadiyo anupagamma  ^a^M3.0026^ea^ pācīnahimavanteneva amanussapathaṃ gantvā mahāsamuddaṃ pavisati.  pacchimadisato ca uttaradisato ca nikkhantanadiyopi tatheva  padakkhiṇaṃ katvā pacchimahimavanteneva uttarahimavanteneva ca  amanussapathaṃ gantvā mahāsamuddaṃ pavisanti. dakkhiṇadisato  nikkhantanadī pana taṃ tikkhattuṃ padakkhiṇaṃ katvā dakkhiṇena ujukaṃ  pāsāṇapiṭṭheneva saṭṭhiyojanāni gantvā pabbataṃ paharitvā vuṭṭhāya  parikkhepena tigāvutappamāṇā udakadhārā ca hutvā ākāsena  saṭṭhiyojanāni gantvā tiyaggaḷe nāma pāsāṇe patitā, pāsāṇo  udakadhārāvegena bhinno. tattha paññāsayojanappamāṇā tiyaggaḷā nāma  pokkharaṇī jātā, pokkharaṇiyā kūlaṃ bhinditvā pāsāṇaṃ pavisitvā  saṭṭhiyojanāni gatā. tato ghanapathaviṃ bhinditvā umaṅgena  saṭṭhiyojanāni gantvā viñjhuṃ nāma tiracchānapabbataṃ ^a^P3.0037^ea^  paharitvā hatthatale pañcaṅgulisadisā pañcadhārā hutvā pavattanti. sā  tikkhattuṃ anotattaṃ padakkhiṇaṃ katvā gataṭṭhāne āvaṭṭagaṅgāti vuccati.  ujukaṃ pāsāṇapiṭṭhena saṭṭhiyojanāni gataṭṭhāne kaṇhagaṅgāti, ākāsena  saṭṭhiyojanāni gataṭṭhāne ākāsagaṅgāti, tiyaggaḷapāsāṇe  paññāsayojanokāse ṭhitā tiyaggaḷapokkharaṇīti, kūlaṃ bhinditvā  pāsāṇaṃ pavisitvā saṭṭhiyojanāni gataṭṭhāne bahalagaṅgāti, umaṅgena  saṭṭhiyojanāni gataṭṭhāne umaṅgagaṅgāti vuccati. viñjhuṃ nāma  tiracchānapabbataṃ paharitvā pañcadhārā hutvā pavattaṭṭhāne pana gaṅgā  yamunā aciravatī sarabhū mahīti pañcadhā saṅkhaṃ gatā. evametā  pañca mahānadiyo himavantato pabhavanti. tāsu yā ayaṃ pañcamī  mahī nāma, sā idha mahāmahīti adhippetā. tassā uttarena yā  āpo, tāsaṃ avidūrattā so janapado aṅguttarāpoti veditabbo.  tasmiṃ aṅguttarāpesu janapade.</p>
              <p>[03] ^b^āpaṇaṃ^eb^ ^a^V3.0028^ea^ ^b^nāmā^eb^ti tasmiṃ kira nigame vīsati  āpaṇamukhasahassāni vibhattāni ahesuṃ. iti so āpaṇānaṃ  ussannattā āpaṇantveva saṅkhaṃ gato. tassa ca nigamassa avidūre  nadītīre ghanacchāyo ramaṇīyo bhūmibhāgo mahāvanasaṇḍo, tasmiṃ bhagavā  viharati. tenevettha vasanaṭṭhānaṃ na niyāmitanti veditabbaṃ.  ^b^yenaññataro vanasaṇḍo tenupasaṅkamī^eb^ti ^a^M3.0027^ea^ bhikkhusaṅghaṃ vasanaṭṭhānaṃ  pesetvā ekakova upasaṅkami potaliyaṃ gahapatiṃ sandhāya.  ^b^potaliyopi kho gahapatī^eb^ti potaliyoti evaṃnāmako gahapati.  ^b^sampannanivāsanapāvuraṇo^eb^ti paripuṇṇanivāsanapāvuraṇo ^a^P3.0038^ea^,  ekaṃ dīghadasaṃ sāṭakaṃ nivattho ekaṃ pārutoti attho.  ^b^chattupāhanāhī^eb^ti chattaṃ gahetvā upāhanā āruyhāti attho.  ^b^āsanānī^eb^ti pallaṅkapīṭhapalālapīṭhakādīni. antamaso  sākhābhaṅgampi hi āsananteva vuccati. ^b^gahapativādenā^eb^ti  gahapatīti iminā vacanena. ^b^samudācaratī^eb^ti voharati.</p>
              <p>[03] ^b^bhagavantaṃ etadavocā^eb^ti tatiyaṃ gahapatīti vacanaṃ  adhivāsetuṃ asakkonto bhagavantametaṃ ``tayidaṃ, bho,  gotamā''tiādivacanaṃ avoca. tattha ^b^nacchanna^eb^nti na  anucchavikaṃ. ^b^nappatirūpa^eb^nti na sāruppaṃ.  ^b^ākārā^eb^tiādīni sabbāneva kāraṇavevacanāni.  dīghadasavatthadhāraṇa-kesamassunakhaṭhapanādīni hi sabbāneva  gihibyañjanāni tassa gihibhāvaṃ pākaṭaṃ karontīti ^b^ākārā,^eb^  gihisaṇṭhānena saṇṭhitattā ^b^liṅgā,^eb^ gihibhāvassa  sañjānananimittatāya ^b^nimittā^eb^ti vuttā. ^b^yathā taṃ  gahapatissā^eb^ti yathā gahapatissa ākāraliṅganimittā bhaveyyuṃ, tatheva  tuyhaṃ. tena tāhaṃ evaṃ samudācarāmīti dasseti. atha so yena  kāraṇena gahapativādaṃ nādhivāseti, taṃ pakāsento ``tathā hi pana  me''tiādimāha.</p>
              <p>[03] ^b^niyyāta^eb^nti niyyātitaṃ. ^b^anovādī anupavādī^eb^ti  ``tātā, kasatha, vapatha, vaṇippathaṃ payojethā''tiādinā hi nayena  ovadanto ovādī nāma hoti. ``tumhe na kasatha, na vapatha, na  vaṇippathaṃ payojetha, kathaṃ jīvissatha, puttadāraṃ vā  bharissathā''tiādinā nayena pana upavadanto upavādī nāma hoti.  ahaṃ pana ubhayampi taṃ na karomi. tenāhaṃ tattha anovādī  anupavādīti dasseti. ^b^ghāsacchādanaparamo^eb^ ^a^P3.0039^ea^  ^b^viharāmī^eb^ti ghāsamattañceva acchādanamattañca paramaṃ katvā  viharāmi, tato paraṃ natthi, na ca patthemīti dīpeti. </p>
              <p>[03] 32^b^.^eb^ ^b^giddhilobho^eb^ ^a^V3.0029^ea^ ^b^pahātabbo^eb^ti gedhabhūto lobho  pahātabbo. ^b^anindārosa^eb^nti anindābhūtaṃ aghaṭṭanaṃ.  ^b^nindāroso^eb^ti nindāghaṭṭanā. ^b^vohārasamucchedāyā^eb^ti ettha  ^b^vohāro^eb^ti byavahāravohāropi paṇṇattipi vacanampi cetanāpi.  tattha -- </p>
              <p>[21] ``yo ^a^M3.0028^ea^ hi koci manussesu, vohāraṃ upajīvati. </p>
              <p>[22] evaṃ vāseṭṭha jānāhi, vāṇijo so na brāhmaṇo''ti..  (ma0 ni0 2.457) -- </p>
              <p>[25] ayaṃ byavahāravohāro nāma. ``saṅkhā samaññā  paññatti vohāro''ti (dha0 sa0 1313-1315) ayaṃ paṇṇattivohāro  nāma. ``tathā tathā voharati aparāmasa''nti (ma0 ni0 3.332)  ayaṃ vacanavohāro nāma. ``aṭṭha ariyavohārā aṭṭha  anariyavoharā''ti (a0 ni0  8.67) ayaṃ cetanāvohāro nāma,  ayamidhādhippeto. yasmā vā pabbajitakālato paṭṭhāya gihīti cetanā  natthi, samaṇoti cetanā hoti. gihīti vacanaṃ natthi, samaṇoti  vacanaṃ hoti. gihīti paṇṇatti natthi, samaṇoti paṇṇatti hoti.  gihīti byavahāro natthi, samaṇoti vā pabbajitoti vā byavahāro  hoti. tasmā sabbepete labbhanti. </p>
              <p>[03] 33^b^.^eb^ ^b^yesaṃ kho ahaṃ saṃyojanānaṃ hetu  pāṇātipātī^eb^ti ettha pāṇātipātova saṃyojanaṃ. pāṇātipātasseva  hi hetu pāṇātipātapaccayā pāṇātipātī nāma hoti. pāṇātipātānaṃ  pana bahutāya ``yesaṃ kho aha''nti vuttaṃ. ^b^tesāhaṃ^eb^ ^a^P3.0040^ea^  ^b^saṃyojanāna^eb^nti tesaṃ ahaṃ pāṇātipātabandhanānaṃ.  ^b^pahānāya samucchedāya paṭipanno^eb^ti iminā  apāṇātipātasaṅkhātena kāyikasīlasaṃvarena pahānatthāya  samucchedanatthāya paṭipanno. ^b^attāpi maṃ upavadeyyā^eb^ti  kunthakipillikampi nāma jīvitā avoropanakasāsane pabbajitvā  pāṇātipātamattatopi oramituṃ na sakkomi, kiṃ mayhaṃ pabbajjāyāti  evaṃ attāpi maṃ upavadeyya. ^b^anuviccāpi maṃ viññū garaheyyu^eb^nti  evarūpe nāma sāsane pabbajitvā pāṇātipātamattatopi oramituṃ na  sakkoti, kiṃ etassa pabbajjāyāti evaṃ anuvicca tulayitvā  pariyogāhetvā aññepi viññū paṇḍitā garaheyyuṃ. ^b^etadeva kho  pana saṃyojanametaṃ nīvaraṇa^eb^nti dasasu saṃyojanesu pañcasu ca  nīvaraṇesu apariyāpannampi ``aṭṭha nīvaraṇā''ti desanāvasenetaṃ vuttaṃ.  vaṭṭabandhanaṭṭhena hi hitapaṭicchādanaṭṭhena ^a^V3.0030^ea^ ca saṃyojanantipi nīvaraṇantipi  vuttaṃ. ^b^āsavā^eb^ti pāṇātipātakāraṇā eko avijjāsavo  uppajjati. ^b^vighātapariḷāhā^eb^ti vighātā ca pariḷāhā ca.  tattha ^a^M3.0029^ea^ vighātaggahaṇena kilesadukkhañca vipākadukkhañca gahitaṃ,  pariḷāhaggahaṇenapi kilesapariḷāho ca vipākapariḷāho ca gahito.  iminā upāyena sabbattha attho veditabbo. </p>
              <p>[03] 34-40^b^.^eb^ ayaṃ pana viseso -- ^b^tesāhaṃ saṃyojanānaṃ  pahānāyā^eb^ti imasmiṃ pade iminā dinnādānasaṅkhātena  kāyikasīlasaṃvarena, saccavācāsaṅkhātena vācasikasīlasaṃvarena,  apisuṇāvācāsaṅkhātena vācasikasīlasaṃvarena, agiddhilobhasaṅkhātena  mānasikasīlasaṃvarena, anindārosasaṅkhātena  kāyikavācasikasīlasaṃvarena ^a^P3.0041^ea^,  akodhupāyāsasaṅkhātena mānasikasīlasaṃvarena, anatimānasaṅkhātena  mānasikasīlasaṃvarena pahānatthāya samucchedanatthāya paṭipannoti evaṃ  sabbavāresu yojanā kātabbā.</p>
              <p>[03] ^b^attāpi maṃ upavadeyya anuviccāpi maṃ viññū garaheyyu^eb^nti  imesu pana padesu tiṇasalākampi nāma upādāya adinnaṃ  aggahaṇasāsane pabbajitvā adinnādānamattatopi viramituṃ na sakkomi,  kiṃ mayhaṃ pabbajjāyāti evaṃ attāpi maṃ upavadeyya. evarūpe nāma  sāsane pabbajitvā adinnādānamattatopi oramituṃ na sakkoti, kiṃ  imassa pabbajjāyāti evaṃ anuviccāpi maṃ viññū garaheyyuṃ?  hasāpekkhatāyapi nāma davakamyatāya vā musāvādaṃ akaraṇasāsane  pabbajitvā. sabbākārena pisuṇaṃ akaraṇasāsane nāma pabbajitvā.  appamattakampi giddhilobhaṃ akaraṇasāsane nāma pabbajitvāpi.  kakacena aṅgesu okkantiyamānesupi nāma paresaṃ nindārosaṃ  akaraṇasāsane pabbajitvā. chinnakhāṇukaṇṭakādīsupi nāma  kodhupāyāsaṃ akaraṇasāsane pabbajitvā. adhimānamattampi nāma mānaṃ  akaraṇasāsane pabbajitvā atimānamattampi pajahituṃ na sakkomi, kiṃ  mayhaṃ pabbajjāyāti evaṃ attāpi maṃ upavadeyya. evarūpe nāma sāsane  pabbajitvā atimānamattampi pajahituṃ na sakkoti, kiṃ imassa  pabbajjāyāti evaṃ anuviccāpi maṃ viññū garaheyyunti evaṃ sabbavāresu  yojanā kātabbā.</p>
              <p>[03] ^b^āsavā^eb^ti imasmiṃ pana pade adinnādānakāraṇā kāmāsavo  ^a^P3.0042^ea^ diṭṭhāsavo avijjāsavoti tayo ^a^V3.0031^ea^ āsavā uppajjanti,  tathā musāvādakāraṇā pisuṇāvācākāraṇā ca, giddhilobhakāraṇā  diṭṭhāsavo avijjāsavo ^a^M3.0030^ea^ ca, nindārosakāraṇā avijjāsavova, tathā  kodhupāyāsakāraṇā, atimānakāraṇā bhavāsavo avijjāsavo cāti dveva  āsavā uppajjantīti evaṃ āsavuppatti veditabbā.</p>
              <p>[03] imesu pana aṭṭhasupi vāresu asammohatthaṃ puna ayaṃ  saṅkhepavinicchayo -- purimesu tāva catūsu viramituṃ na sakkomīti  vattabbaṃ, pacchimesu pajahituṃ na sakkomīti.  pāṇātipātanindārosakodhupāyāsesu ca eko avijjāsavova hoti,  adinnādānamusāvādapisuṇāvācāsu kāmāsavo diṭṭhāsavo avijjāsavo,  giddhilobhe diṭṭhāsavo avijjāsavo, atimāne bhavāsavo avijjāsavo,  apāṇātipātaṃ dinnādānaṃ kāyikaṃ sīlaṃ, amusā apisuṇaṃ  vācasikasīlaṃ, ṭhapetvā anindārosaṃ sesāni tīṇi mānasikasīlāni.  yasmā pana kāyenapi ghaṭṭeti roseti vācāyapi, tasmā  anindāroso dve ṭhānāni yāti, kāyikasīlampi hoti  vācasikasīlampi. ettāvatā kiṃ kathitaṃ? pātimokkhasaṃvarasīlaṃ.  pātimokkhasaṃvarasīle ṭhitassa ca bhikkhuno paṭisaṅkhāpahānavasena  gihivohārasamucchedo kathitoti veditabbo. </p>
            </h4>
            <h4>
              <h4n> kāmādīnavakathāvaṇṇanā </h4n>
              <p>[03] 42^b^.^eb^ vitthāradesanāyaṃ ^b^tamenaṃ dakkho^eb^ti padassa  ^b^upasumbheyyā^eb^ti iminā saddhiṃ sambandho veditabbo. idaṃ vuttaṃ  hoti, tamenaṃ kukkuraṃ upasumbheyya, tassa samīpe khipeyyāti attho.  ^b^aṭṭhikaṅkala^eb^nti uraṭṭhiṃ vā piṭṭhikaṇṭakaṃ vā sīsaṭṭhiṃ vā. tañhi  nimmaṃsattā kaṅkalanti vuccati. ^b^sunikkantaṃ^eb^ ^a^P3.0043^ea^  ^b^nikkanta^eb^nti yathā sunikkantaṃ hoti, evaṃ nikkantaṃ nillikhitaṃ,  yadettha allīnamaṃsaṃ atthi, taṃ sabbaṃ nillikhitvā aṭṭhimattameva katanti  attho. tenevāha ``nimmaṃsa''nti. lohitaṃ pana makkhitvā tiṭṭhati,  tena vuttaṃ ``lohitamakkhita''nti.</p>
              <p>[03] ^b^bahudukkhā bahupāyāsā^eb^ti diṭṭhadhammikasamparāyikehi  dukkhehi bahudukkhā, upāyāsasaṃkilesehi bahupāyāsā. ^b^yāyaṃ  upekkhā nānattā nānattasitā^eb^ti yā ayaṃ pañcakāmaguṇārammaṇavasena  nānāsabhāvā, tāneva ^a^M3.0031^ea^ ca ārammaṇāni nissitattā ``nānattasitā''ti  ^a^V3.0032^ea^ vuccati pañcakāmaguṇūpekkhā, taṃ abhinivajjetvā. ^b^ekattā  ekattasitā^eb^ti catutthajjhānupekkhā, sā hi divasampi ekasmiṃ  ārammaṇe uppajjanato ekasabhāvā, tadeva ekaṃ ārammaṇaṃ nissitattā  ekattasitā nāma. ^b^yattha sabbaso lokāmisūpādānā aparisesā  nirujjhantī^eb^ti yattha catutthajjhānupekkhāyaṃ yaṃ upekkhaṃ āgamma yaṃ  paṭicca sabbena sabbaṃ aparisesā lokāmisasaṅkhātā  pañcakāmaguṇāmisā nirujjhanti. ^b^pañcakāmaguṇāmisā^eb^ti ca  kāmaguṇārammaṇachandarāgā, gahaṇaṭṭhena teyeva ca upādānātipi vuttā.  ^b^tamevūpekkhaṃ bhāvetī^eb^ti taṃ lokāmisūpādānānaṃ paṭipakkhabhūtaṃ  catutthajjhānupekkhameva vaḍḍheti. </p>
              <p>[03] 43^b^.^eb^ ^b^uḍḍīyeyyā^eb^ti ^a^P3.0044^ea^  uppatitvā gaccheyya. ^b^anupatitvā^eb^ti anubandhitvā.  ^b^vitaccheyyu^eb^nti mukhatuṇḍakena ḍaṃsantā taccheyyuṃ.  ^b^vissajjeyyu^eb^nti maṃsapesiṃ nakhehi kaḍḍhitvā pāteyyuṃ. </p>
              <p>[03] 47^b^.^eb^ ^b^yānaṃ vā poriseyya^eb^nti purisānucchavikaṃ  yānaṃ. ^b^pavaramaṇikuṇḍala^eb^nti nānappakāraṃ uttamamaṇiñca  kuṇḍalañca. ^b^sāni harantī^eb^ti attano bhaṇḍakāni gaṇhanti. </p>
              <p>[03] 48^b^.^eb^ ^b^sampannaphala^eb^nti madhuraphalaṃ.  ^b^upapannaphala^eb^nti phalūpapannaṃ bahuphalaṃ. </p>
              <p>[03] 49^b^.^eb^ ^b^anuttara^eb^nti uttamaṃ pabhassaraṃ nirupakkilesaṃ. </p>
              <p>[03] 50^b^.^eb^ ^b^ārakā ahaṃ, bhante^eb^ti pathavito nabhaṃ viya  samuddassa orimatīrato paratīraṃ viya ca suvidūravidūre ahaṃ.  ^b^anājānīye^eb^ti gihivohārasamucchedanassa kāraṇaṃ ajānanake.  ^b^ājānīyabhojana^eb^nti kāraṇaṃ jānantehi bhuñjitabbaṃ bhojanaṃ.  ^b^anājānīyabhojana^eb^nti kāraṇaṃ ajānantehi bhuñjitabbaṃ bhojanaṃ.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] potaliyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. jīvakasuttavaṇṇanā </h3n>
            <h4>
              <h4n> </h4n>
              <p>[03] 51^b^.^eb^ ^b^evaṃ^eb^ ^a^V3.0033^ea^ ^a^P3.0045^ea^ ^a^M3.0032^ea^ ^b^me suta^eb^nti  jīvakasuttaṃ. tattha ^b^jīvakassa komārabhaccassa ambavane^eb^ti ettha  jīvatīti ^b^jīvako.^eb^ kumārena bhatoti ^b^komārabhacco.^eb^  yathāha ``kiṃ etaṃ bhaṇe kākehi samparikiṇṇanti? dārako devāti.  jīvati bhaṇeti? jīvati devāti. tena hi bhaṇe taṃ dārakaṃ  amhākaṃ antepuraṃ netvā dhātīnaṃ detha posetunti. tassa jīvatīti  jīvakoti nāmaṃ akaṃsu, kumārena posāpitoti komārabhaccoti nāmaṃ  akaṃsū''ti (mahāva0 328). ayamettha saṅkhepo. vitthārena pana  jīvakavatthu khandhake āgatameva. vinicchayakathāpissab^  ^b^samantapāsādikāya vinayaṭṭhakathāya^eb^ vuttā.</p>
              <p>[03] ayaṃ pana jīvako ekasmiṃ samaye bhagavato dosābhisannaṃ kāyaṃ  virecetvā sīveyyakaṃ dussayugaṃ datvā vatthānumodanapariyosāne  sotāpattiphale patiṭṭhāya cintesi -- ``mayā divasassa dvattikkhattuṃ  buddhupaṭṭhānaṃ gantabbaṃ, idañca veḷuvanaṃ atidūre, mayhaṃ uyyānaṃ ambavanaṃ  āsannataraṃ, yaṃnūnāhamettha bhagavato vihāraṃ kāreyya''nti. so  ^a^P3.0046^ea^ tasmiṃ ambavane  rattiṭṭhānadivāṭṭhānaleṇakuṭimaṇḍapādīni sampādetvā bhagavato anucchavikaṃ  gandhakuṭiṃ kāretvā ambavanaṃ aṭṭhārasahatthubbedhena tambapaṭṭavaṇṇena pākārena  parikkhipāpetvā buddhappamukhaṃ bhikkhusaṅghaṃ cīvarabhattena santappetvā  dakkhiṇodakaṃ pātetvā vihāraṃ niyyātesi. taṃ sandhāya vuttaṃ --  ``jīvakassa komārabhaccassa ambavane''ti.</p>
              <p>[03] ^b^ārabhantī^eb^ti ghātenti. ^b^uddissakata^eb^nti uddisitvā  kataṃ. ^b^paṭiccakamma^eb^nti attānaṃ paṭicca kataṃ. atha vā  ^b^paṭiccakamma^eb^nti nimittakammassetaṃ adhivacanaṃ, taṃ paṭicca  kammamettha atthīti maṃsaṃ ``paṭiccakamma''nti vuttaṃ hoti yo evarūpaṃ  maṃsaṃ paribhuñjati, sopi tassa kammassa dāyādo hoti, vadhakassa  viya tassāpi pāṇaghātakammaṃ hotīti tesaṃ laddhi. ^b^dhammassa  cānudhammaṃ byākarontī^eb^ti bhagavatā vuttakāraṇassa anukāraṇaṃ kathenti.  ettha ca kāraṇaṃ nāma tikoṭiparisuddhamacchamaṃsaparibhogo, anukāraṇaṃ  nāma mahājanassa tathā byākaraṇaṃ. yasmā pana ^a^V3.0034^ea^ bhagavā uddissakataṃ na  paribhuñjati, tasmā neva taṃ kāraṇaṃ hoti, na titthiyānaṃ tathā  byākaraṇaṃ ^a^M3.0033^ea^ anukāraṇaṃ. ^b^sahadhammiko vādānuvādo^eb^ti parehi  vuttakāraṇena sakāraṇo hutvā tumhākaṃ vādo vā anuvādo vā viññūhi  garahitabbakāraṇaṃ koci appamattakopi kiṃ na āgacchati ^a^P3.0047^ea^.  idaṃ vuttaṃ hoti -- ``kiṃ sabbākārenapi tumhākaṃ vāde  gārayhaṃ kāraṇaṃ natthī''ti. ^b^abbhācikkhantī^eb^ti abhibhavitvā  ācikkhanti. </p>
              <p>[03] 52^b^.^eb^ ^b^ṭhānehī^eb^ti kāraṇehi. diṭṭhādīsu  ^b^diṭṭhaṃ^eb^ nāma bhikkhūnaṃ atthāya migamacche vadhitvā gayhamānaṃ diṭṭhaṃ.  ^b^sutaṃ^eb^ nāma bhikkhūnaṃ atthāya migamacche vadhitvā gahitanti  sutaṃ. ^b^parisaṅkitaṃ^eb^ nāma diṭṭhaparisaṅkitaṃ sutaparisaṅkitaṃ  tadubhayavimuttaparisaṅkitanti tividhaṃ hoti.</p>
              <p>[03] tatrāyaṃ sabbasaṅgāhakavinicchayo -- idha bhikkhū passanti  manusse jālavāgurādihatthe gāmato vā nikkhamante araññe vā  vicarante. dutiyadivase ca nesaṃ taṃ gāmaṃ piṇḍāya paviṭṭhānaṃ  samacchamaṃsaṃ piṇḍapātaṃ abhiharanti. te tena diṭṭhena parisaṅkanti  ``bhikkhūnaṃ nu kho atthāya kata''nti, idaṃ ^b^diṭṭhaparisaṅkitaṃ^eb^  nāma, etaṃ gahetuṃ na vaṭṭati. yaṃ evaṃ aparisaṅkitaṃ, taṃ vaṭṭati.  sace pana te manussā ``kasmā, bhante, na gaṇhathā''ti pucchitvā  tamatthaṃ sutvā ``nayidaṃ, bhante, bhikkhūnaṃ atthāya kataṃ, amhehi  attano atthāya vā rājayuttādīnaṃ atthāya vā kata''nti vadanti,  kappati.</p>
              <p>[03] na heva kho bhikkhū passanti, apica suṇanti ``manussā  kira jālavāgurādihatthā gāmato vā nikkhamanti araññe vā  vicarantī''ti. dutiyadivase ca nesaṃ taṃ gāmaṃ piṇḍāya paviṭṭhānaṃ  samacchamaṃsaṃ piṇḍapātaṃ abhiharanti. te tena sutena parisaṅkanti  ``bhikkhūnaṃ nu kho atthāya kata''nti, idaṃ ^b^sutaparisaṅkitaṃ^eb^  nāma, etaṃ gahetuṃ na vaṭṭati. yaṃ evaṃ aparisaṅkitaṃ, taṃ vaṭṭati.  sace pana te manussā ``kasmā, bhante, na gaṇhathā''ti pucchitvā  tamatthaṃ sutvā ``nayidaṃ, bhante, bhikkhūnaṃ atthāya kataṃ, amhehi  ^a^P3.0048^ea^ attano atthāya vā rājayuttādīnaṃ atthāya vā  kata''nti vadanti, kappati.</p>
              <p>[03] na heva kho pana passanti na suṇanti, apica tesaṃ gāmaṃ  piṇḍāya paviṭṭhānaṃ pattaṃ gahetvā ^a^V3.0035^ea^ samacchamaṃsaṃ piṇḍapātaṃ abhisaṅkharitvā  abhiharanti. te parisaṅkanti ``bhikkhūnaṃ nu kho atthāya  kata''nti, idaṃ ^b^tadubhayavimuttaparisaṅkitaṃ^eb^ nāma. etampi gahetuṃ  na vaṭṭati. yaṃ evaṃ aparisaṅkitaṃ, taṃ vaṭṭati ^a^M3.0034^ea^. sace pana te manussā  ``kasmā, bhante, na gaṇhathā''ti pucchitvā tamatthaṃ sutvā ``nayidaṃ,  bhante, bhikkhūnaṃ atthāya kataṃ, amhehi attano atthāya vā  rājayuttādīnaṃ atthāya vā kataṃ, pavattamaṃsaṃ vā kataṃ, kappiyameva  labhitvā bhikkhūnaṃ atthāya sampādita''nti vadanti, kappati.</p>
              <p>[03] matānaṃ petakiccatthāya maṅgalādīnaṃ vā atthāya katepi eseva  nayo. yaṃ yañhi bhikkhūnaṃyeva atthāya akataṃ, yattha ca nibbematikā  honti, taṃ sabbaṃ kappati. sace pana ekasmiṃ vihāre bhikkhū  uddissa kataṃ hoti, te ca attano atthāya katabhāvaṃ na jānanti,  aññe jānanti. ye jānanti, tesaṃ na vaṭṭati, itaresaṃ vaṭṭati.  aññe na jānanti, teyeva jānanti, tesaṃyeva na vaṭṭati, aññesaṃ vaṭṭati.  tepi ``amhākaṃ atthāya kataṃ''ti jānanti aññepi ``etesaṃ  atthāya kata''nti jānanti, sabbesampi taṃ na vaṭṭati. sabbe na  jānanti, sabbesaṃ vaṭṭati. pañcasu hi sahadhammikesu yassa kassaci  vā atthāya uddissa kataṃ sabbesaṃ na kappati.</p>
              <p>[03] sace pana koci ekaṃ bhikkhuṃ uddissa pāṇaṃ vadhitvā tassa pattaṃ  pūretvā deti, so ce attano atthāya katabhāvaṃ jānaṃyeva gahetvā  aññassa bhikkhuno deti, so tassa saddhāya paribhuñjati.  kassāpattīti? dvinnampi anāpatti. yañhi uddissa ^a^P3.0049^ea^  kataṃ, tassa abhuttatāya anāpatti, itarassa ajānanatāya.  kappiyamaṃsassa hi paṭiggahaṇe āpatti natthi. uddissakatañca  ajānitvā bhuttassa pacchā ñatvā āpattidesanākiccaṃ nāma natthi.  akappiyamaṃsaṃ pana ajānitvā bhuttena pacchā ñatvāpi āpatti desetabbā.  uddissakatañhi ñatvā bhuñjatova āpatti, akappiyamaṃsaṃ ajānitvā  bhuttassāpi āpattiyeva. tasmā āpattibhīrukena rūpaṃ sallakkhentenāpi  pucchitvāva maṃsaṃ paṭiggahetabbaṃ, paribhogakāle pucchitvā  paribhuñjissāmīti vā gahetvā pucchitvāva paribhuñjitabbaṃ. kasmā?  duviññeyyattā. acchamaṃsañhi sūkaramaṃsasadisaṃ hoti, dīpimaṃsādīni  ca migamaṃsasadisāni, tasmā pucchitvā gahaṇameva vaṭṭatīti vadanti.</p>
              <p>[03] ^b^adiṭṭha^eb^nti ^a^V3.0036^ea^ bhikkhūnaṃ atthāya vadhitvā gayhamānaṃ adiṭṭhaṃ.  ^b^asuta^eb^nti bhikkhūnaṃ atthāya vadhitvā gahitanti asutaṃ.  ^b^aparisaṅkita^eb^nti diṭṭhaparisaṅkitādivasena aparisaṅkitaṃ.  ^b^paribhoganti vadāmī^eb^ti imehi tīhi kāraṇehi parisuddhaṃ  ^b^tikoṭiparisuddhaṃ^eb^ nāma hoti, tassa paribhogo araññe  jātasūpeyyasākaparibhogasadiso hoti, tathārūpaṃ paribhuñjantassa  mettāvihārissa ^a^M3.0035^ea^ bhikkhuno doso vā vajjaṃ vā natthi, tasmā taṃ  paribhuñjitabbanti vadāmīti attho. </p>
              <p>[03] 53^b^.^eb^ idāni tādisassa paribhoge mettāvihārinopi  anavajjataṃ dassetuṃ ^b^idha, jīvaka, bhikkhū^eb^tiādimāha. tattha  kiñcāpi aniyametvā ^b^bhikkhū^eb^ti vuttaṃ, atha kho attānameva  sandhāya etaṃ vuttanti veditabbaṃ. bhagavatā hi mahāvacchagottasutte,  caṅkīsutte, imasmiṃ sutteti tīsu ṭhānesu attānaṃyeva sandhāya desanā  katā. ^b^paṇītena^eb^ ^a^P3.0050^ea^ ^b^piṇḍapātenā^eb^ti heṭṭhā  anaṅgaṇasutte yo koci mahaggho piṇḍapāto paṇītapiṇḍapātoti  adhippeto, idha pana maṃsūpasecanova adhippeto. ^b^agathito^eb^ti  taṇhāya agathito. ^b^amucchito^eb^ti taṇhāmucchanāya amucchito.  ^b^anajjhopanno^eb^ti na adhiopanno, sabbaṃ ālumpitvā ekappahāreneva  gilitukāmo kāko viya na hotīti attho.  ^b^ādīnavadassāvī^eb^ti ekarattivāsena udarapaṭalaṃ pavisitvā navahi  vaṇamukhehi nikkhamissatītiādinā nayena ādīnavaṃ passanto.  ^b^nissaraṇapañño paribhuñjatī^eb^ti idamatthamāhāraparibhogoti paññāya  paricchinditvā paribhuñjati. ^b^attabyābādhāya vā cetetī^eb^ti  attadukkhāya vā citeti. ^b^sutameta^eb^nti sutaṃ mayā etaṃ pubbe,  etaṃ mayhaṃ savanamattamevāti dasseti. ^b^sace kho te, jīvaka, idaṃ  sandhāya bhāsita^eb^nti, jīvaka, mahābrahmunā vikkhambhanappahānena  byāpādādayo pahīnā, tena so mettāvihārī mayhaṃ samucchedappahānena,  sace te idaṃ sandhāya bhāsitaṃ, evaṃ sante tava idaṃ vacanaṃ  anujānāmīti attho. so sampaṭicchi. </p>
              <p>[03] 54^b^.^eb^ athassa bhagavā sesabrahmavihāravasenāpi uttari  desanaṃ vaḍḍhento ``idha, jīvaka, bhikkhū''tiādimāha. taṃ  uttānatthameva. </p>
              <p>[03] 55^b^.^eb^ ^b^yo^eb^ ^a^P3.0051^ea^ ^b^kho  jīvakā^eb^ti ayaṃ pāṭiekko anusandhi. imasmiñhi ṭhāne bhagavā  dvāraṃ thaketi, sattānuddayaṃ dasseti. sace hi kassaci evamassa  ``ekaṃ rasapiṇḍapātaṃ datvā kappasatasahassaṃ ^a^V3.0037^ea^ saggasampattiṃ paṭilabhanti,  yaṃkiñci katvā paraṃ māretvāpi rasapiṇḍapātova dātabbo''ti, taṃ  paṭisedhento ``yo kho, jīvaka, tathāgataṃ vā''tiādimāha.</p>
              <p>[03] tattha ^a^M3.0036^ea^ ^b^iminā paṭhamena ṭhānenā^eb^ti iminā āṇattimatteneva  tāva paṭhamena kāraṇena. ^b^galappavedhakenā^eb^ti yottena gale  bandhitvā kaḍḍhito galena pavedhentena. ^b^ārabhiyamāno^eb^ti  māriyamāno. ^b^akappiyena āsādetī^eb^ti acchamaṃsaṃ  sūkaramaṃsanti, dīpimaṃsaṃ vā migamaṃsanti khādāpetvā -- ``tvaṃ kiṃ  samaṇo nāma, akappiyamaṃsaṃ te khādita''nti ghaṭṭeti. ye pana  dubbhikkhādīsu vā byādhiniggahaṇatthaṃ vā ``acchamaṃsaṃ nāma  sūkaramaṃsasadisaṃ, dīpimaṃsaṃ migamaṃsasadisa''nti jānantā ``sūkaramaṃsaṃ  idaṃ, migamaṃsaṃ ida''nti vatvā hitajjhāsayena khādāpenti, na te  sandhāyetaṃ vuttaṃ. tesañhi bahupuññameva hoti. ^b^esāhaṃ, bhante,  bhagavantaṃ saraṇaṃ gacchāmi dhammañca bhikkhusaṅghañcā^eb^ti ayaṃ  āgataphalo viññātasāsano diṭṭhasacco ariyasāvako. imaṃ pana  dhammadesanaṃ ogāhanto pasādaṃ uppādetvā dhammakathāya thutiṃ karonto  evamāha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] jīvakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. upālisuttavaṇṇanā </h3n>
            <h4>
              <h4n> </h4n>
              <p>[03] 56^b^.^eb^ ^b^evaṃ^eb^ ^a^V3.0038^ea^ ^a^P3.0052^ea^ ^b^me suta^eb^nti  upālisuttaṃ. tattha ^b^nāḷandāya^eb^nti nālandāti evaṃnāmake nagare  taṃ nagaraṃ gocaragāmaṃ katvā. ^b^pāvārikambavane^eb^ti  dussapāvārikaseṭṭhino ambavane. taṃ kira tassa uyyānaṃ ahosi, so  bhagavato dhammadesanaṃ sutvā bhagavati pasanno tasmiṃ uyyāne  kuṭileṇamaṇḍapādipaṭimaṇḍitaṃ bhagavato vihāraṃ katvā niyyādesi, so  vihāro jīvakambavanaṃ viya pāvārikambavananteva saṅkhaṃ gato. tasmiṃ  pāvārikambavane viharatīti attho. ^b^dīghatapassī^eb^ti dīghattā  evaṃladdhanāmo. ^b^piṇḍapātapaṭikkanto^eb^ti piṇḍapātato paṭikkanto.  sāsane viya kiṃ pana bāhirāyatane piṇḍapātoti vohāro atthīti,  natthi.</p>
              <p>[03] ^b^paññapetī^eb^ti dasseti ṭhapeti. ^b^daṇḍāni paññapetī^eb^ti  idaṃ nigaṇṭhasamayena pucchanto āha. ^b^kāyadaṇḍaṃ vacīdaṇḍaṃ  manodaṇḍa^eb^nti ettha purimadaṇḍadvayaṃ te acittakaṃ payyapenti. yathā  kira vāte vāyante sākhā calati, udakaṃ ^a^M3.0037^ea^ calati, na ca tattha cittaṃ  atthi, evaṃ kāyadaṇḍopi acittakova hoti. yathā ca vāte vāyante  tālapaṇṇādīni saddaṃ karonti, udakāni saddaṃ karonti ^a^P3.0053^ea^,  na ca tattha cittaṃ atthi, evaṃ vacīdaṇḍopi acittakova  hotīti imaṃ daṇḍadvayaṃ acittakaṃ paññapenti. cittaṃ pana manodaṇḍanti  paññapenti. athassa bhagavā vacanaṃ patiṭṭhapetukāmo ``kiṃ pana  tapassī''tiādimāha.</p>
              <p>[03] tattha ^b^kathāvatthusmi^eb^nti ettha kathāyeva kathāvatthu.  kathāyaṃ patiṭṭhapesīti attho. kasmā pana bhagavā evamakāsi?  passati hi bhagavā ``ayaṃ imaṃ kathaṃ ādāya gantvā attano satthu  mahānigaṇṭhassa ārocessati, tāsañca parisati, upāli gahapati  nisinno, so imaṃ kathaṃ sutvā mama vādaṃ āropetuṃ āgamissati,  tassāhaṃ dhammaṃ desessāmi, so tikkhattuṃ saraṇaṃ gamissati, athassa  cattāri saccāni pakāsessāmi, so saccapakāsanāvasāne sotāpattiphale  patiṭṭhahissati, paresaṃ saṅgahatthameva hi mayā pāramiyo pūritā''ti.  imamatthaṃ passanto evamakāsi. </p>
              <p>[03] 57^b^.^eb^ ^b^kammāni^eb^ ^a^V3.0039^ea^ ^b^paññapesī^eb^ti idaṃ nigaṇṭho  buddhasamayena pucchanto āha. ^b^kāyakammaṃ vacīkammaṃ manokamma^eb^nti  ettha kāyadvāre ādānagahaṇamuñcanacopanapattā aṭṭhakāmāvacarakusalacetanā  dvādasākusalacetanāti vīsaticetanā ^b^kāyakammaṃ^eb^ nāma. kāyadvāre  ādānādīni apatvā vacīdvāre vacanabhedaṃ pāpayamānā uppannā tāyeva  vīsaticetanā ^b^vacīkammaṃ^eb^ nāma. ubhayadvāre copanaṃ appatvā  manodvāre uppannā ekūnatiṃsakusalākusalacetanā ^b^manokammaṃ^eb^ nāma.  apica saṅkhepato tividhaṃ kāyaduccaritaṃ kāyakammaṃ nāma, catubbidhaṃ  vacīduccaritaṃ vacīkammaṃ nāma, tividhaṃ manoduccaritaṃ manokammaṃ nāma.  imasmiñca sutte kammaṃ dhuraṃ, anantarasutte ^a^P3.0054^ea^  ``cattārimāni puṇṇa kammāni mayā sayaṃ abhiññā sacchikatvā  paveditānī''ti (ma0 ni0 2.81) evamāgatepi cetanā dhuraṃ. yattha  katthaci pavattā cetanā ``kaṇhaṃ kaṇhavipāka''ntiādibhedaṃ labhati.  niddesavāre cassa ``sabyābajjhaṃ kāyasaṅkhāraṃ  abhisaṅkharotī''tiādinā nayena sā vuttāva. kāyadvāre pavattā pana  idha kāyakammanti adhippetaṃ, vacīdvāre ^a^M3.0038^ea^ pavattā vacīkammaṃ, manodvāre  pavattā manokammaṃ. tena vuttaṃ -- ``imasmiṃ sutte kammaṃ dhuraṃ,  anantarasutte cetanā''ti. kammampi hi bhagavā kammanti paññapeti  yathā imasmiṃyeva sutte. cetanampi, yathāha -- ``cetanāhaṃ, bhikkhave,  kammaṃ vadāmi, cetayitvā kammaṃ karotī''ti (a0 ni0  6.63).  kasmā pana cetanā kammanti vuttā? cetanāmūlakattā kammassa.</p>
              <p>[03] ettha ca akusalaṃ patvā kāyakammaṃ vacīkammaṃ mahantanti vadanto  na kilamati, kusalaṃ patvā manokammaṃ. tathā hi mātughātādīni  cattāri kammāni kāyeneva upakkamitvā kāyeneva karoti, niraye  kappaṭṭhikasaṅghabhedakammaṃ vacīdvārena karoti. evaṃ akusalaṃ patvā  kāyakammaṃ vacīkammaṃ mahantanti vadanto na kilamati nāma. ekā  pana jhānacetanā caturāsītikappasahassāni saggasampattiṃ āvahati,  ekā maggacetanā sabbākusalaṃ samugghātetvā arahattaṃ gaṇhāpeti. evaṃ  kusalaṃ patvā manokammaṃ mahantanti vadanto na kilamati nāma.  imasmiṃ pana ṭhāne bhagavā akusalaṃ patvā manokammaṃ mahāsāvajjaṃ  vadamāno niyatamicchādiṭṭhiṃ sandhāya vadati. tenevāha -- ``nāhaṃ,  bhikkhave, aññaṃ ekadhammampi samanupassāmi, yaṃ evaṃ mahāsāvajjaṃ,  yathayidaṃ, bhikkhave, micchādiṭṭhi. micchādiṭṭhiparamāni, bhikkhave,  mahāsāvajjānī''ti (a0 ni0  1.310).</p>
              <p>[03] idāni ^a^V3.0040^ea^ nigaṇṭhopi tathāgatena gatamaggaṃ ^a^P3.0055^ea^  paṭipajjanto kiñci atthanipphattiṃ apassantopi ``kiṃ panāvuso,  gotamā''tiādimāha. </p>
              <p>[03] 58^b^.^eb^ ^b^bālakiniyā^eb^ti upālissa kira  bālakaloṇakāragāmo nāma atthi, tato āyaṃ gahetvā manussā āgatā,  so ``etha bhaṇe, amhākaṃ satthāraṃ mahānigaṇṭhaṃ passissāmā''ti tāya  parisāya parivuto tattha agamāsi. taṃ sandhāya vuttaṃ ``bālakiniyā  parisāyā''ti, bālakagāmavāsiniyāti attho.  ^b^upālipamukhāyā^eb^ti upālijeṭṭhakāya. apica  ^b^bālakiniyā^eb^ti bālavatiyā bālussannāyātipi attho.  ^b^upālipamukhāyā^eb^ti upāligahapatiyeva tattha thokaṃ sappañño, so  tassā pamukho jeṭṭhako. tenāpi vuttaṃ ``upālipamukhāyā''ti.  ^b^handā^eb^ti vacasāyatthe nipāto. ^b^chavo^eb^ti lāmako.  ^b^oḷārikassā^eb^ti mahantassa ^a^M3.0039^ea^. ^b^upanidhāyā^eb^ti  upanikkhipitvā. idaṃ vuttaṃ hoti, kāyadaṇḍassa santike  nikkhipitvā ``ayaṃ nu kho mahanto, ayaṃ mahanto''ti evaṃ  olokiyamāno chavo manodaṇḍo kiṃ sobhati, kuto sobhissati, na  sobhati, upanikkhepamattampi nappahotīti dīpeti. ^b^sādhu sādhu,  bhante, tapassī^eb^ti dīghatapassissa sādhukāraṃ dento, bhanteti  nāṭaputtamālapati. </p>
              <p>[03] 60^b^.^eb^ ^b^na^eb^ ^a^P3.0056^ea^ ^b^kho metaṃ,  bhante, ruccatī^eb^ti, bhante, etaṃ mayhaṃ na ruccati. ^b^māyāvī^eb^ti  māyākāro. ^b^āvaṭṭanimāya^eb^nti āvaṭṭetvā gahaṇamāyaṃ.  ^b^āvaṭṭetī^eb^ti āvaṭṭetvā parikkhipitvā gaṇhāti. ^b^gaccha tvaṃ  gahapatī^eb^ti kasmā mahānigaṇṭho gahapatiṃ yāvatatiyaṃ pahiṇatiyeva?  dīghatapassī pana paṭibāhateva? mahānigaṇṭhena hi bhagavatā saddhiṃ ekaṃ  nagaraṃ upanissāya viharantenapi na bhagavā diṭṭhapubbo. yo hi  satthuvādapaṭiñño hoti, so taṃ paṭiññaṃ appahāya buddhadassane abhabbo.  tasmā esa buddhadassanassa aladdhapubbattā dasabalassa  dassanasampattiñca niyyānikakathābhāvañca ajānanto yāvatatiyaṃ  pahiṇateva. dīghatapassī pana kālena kālaṃ bhagavantaṃ upasaṅkamitvā  tiṭṭhatipi nisīdatipi pañhampi pucchati, so tathāgatassa  dassanasampattimpi niyyānikakathābhāvampi jānāti. athassa  etadahosi -- ``ayaṃ gahapati paṇḍito, samaṇassa gotamassa santike  gantvā dassanepi pasīdeyya, niyyānikakathaṃ sutvāpi pasīdeyya.  tato na puna amhākaṃ santikaṃ āgaccheyyā''ti. tasmā yāvatatiyaṃ  paṭibāhateva.</p>
              <p>[03] ^b^abhivādetvā^eb^ti ^a^V3.0041^ea^ vanditvā. tathāgatañhi disvā pasannāpi  appasannāpi yebhuyyena vandantiyeva, appakā na vandanti. kasmā?  atiucce hi kule jāto agāraṃ ajjhāvasantopi vanditabboyevāti.  ayaṃ pana gahapati pasannattāva vandi, dassaneyeva kira pasanno.  ^b^āgamā nu khvidhā^eb^ti āgamā nu kho idha. </p>
              <p>[03] 61^b^.^eb^ ^b^sādhu sādhu, bhante, tapassī^eb^ti  dīghatapassissa sādhukāraṃ dento, bhanteti, bhagavantaṃ ālapati.  ^b^sacce patiṭṭhāyā^eb^ti thusarāsimhi ākoṭitakhāṇuko viya  acalanto vacīsacce patiṭṭhahitvā. ^b^siyā^eb^ ^a^P3.0057^ea^  ^b^no^eb^ti bhaveyya amhākaṃ. </p>
              <p>[03] 62^b^.^eb^ ^b^idhā^eb^ti ^a^M3.0040^ea^ imasmiṃ loke. ^b^assā^eb^ti  bhaveyya. ^b^sītodakapaṭikkhitto^eb^ti nigaṇṭhā sattasaññāya  sītodakaṃ paṭikkhipanti. taṃ sandhāyetaṃ vuttaṃ. ^b^manosattā nāma  devā^eb^ti manamhi sattā laggā lagitā. ^b^manopaṭibaddho^eb^ti  yasmā manamhi paṭibaddho hutvā kālaṅkaroti, tasmā manosattesu devesu  upapajjatīti dasseti. tassa hi pittajararogo bhavissati. tenassa  uṇhodakaṃ pivituṃ vā hatthapādādidhovanatthāya vā gattaparisiñcanatthāya  vā upanetuṃ na vaṭṭati, rogo balavataro hoti. sītodakaṃ vaṭṭati,  rogaṃ vūpasameti. ayaṃ pana uṇhodakameva paṭisevati, taṃ alabhamāno  odanakañjikaṃ paṭisevati. cittena pana sītodakaṃ pātukāmo ca  paribhuñjitukāmo ca hoti. tenassa manodaṇḍo tattheva bhijjati.  so kāyadaṇḍaṃ vacīdaṇḍaṃ rakkhāmīti sītodakaṃ pātukāmo vā  paribhuñjitukāmo vā sītodakameva dethāti vattuṃ na visahati. tassa  evaṃ rakkhitāpi kāyadaṇḍavacīdaṇḍā cutiṃ vā paṭisandhiṃ vā  ākaḍḍhituṃ na sakkonti. manodaṇḍo pana bhinnopi cutimpi  paṭisandhimpi ākaḍḍhatiyeva. iti naṃ bhagavā  dubbalakāyadaṇḍavacīdaṇḍā chavā lāmakā, manodaṇḍova balavā mahantoti  vadāpesi.</p>
              <p>[03] tassapi upāsakassa etadahosi. ``mucchāvasena  asaññibhūtānañhi sattāhampi assāsapassāsā nappavattanti,  cittasantatipavattimatteneva pana te matāti na vuccanti. yadā nesaṃ  cittaṃ nappavattati, tadā `matā ete nīharitvā te jhāpethā'ti vattabbataṃ  āpajjanti. kāyadaṇḍo nirīho abyāpāro, tathā ^a^P3.0058^ea^  vacīdaṇḍo. citteneva pana tesaṃ cutipi paṭisandhipi hoti ^a^V3.0042^ea^. itipi  manodaṇḍova mahanto. bhijjitvāpi cutipaṭisandhiākaḍḍhanato eseva  mahanto. amhākaṃ pana mahānigaṇṭhassa kathā aniyyānikā''ti  sallakkhesi. bhagavato pana vicittāni pañhapaṭibhānāni sotukāmo  na tāva anujānāti.</p>
              <p>[03] ^b^na kho te sandhiyatī^eb^ti na kho te ghaṭiyati.  ^b^purimena vā pacchima^eb^nti ``kāyadaṇḍo mahanto''ti iminā  purimena vacanena idāni ``manodaṇḍo mahanto''ti idaṃ vacanaṃ.  ^b^pacchimena vā purima^eb^nti tena vā pacchimena aduṃ purimavacanaṃ na  ghaṭiyati. </p>
              <p>[03] 63^b^.^eb^ idānissa ^a^M3.0041^ea^ bhagavā aññānipi kāraṇāni  āharanto ``taṃ kiṃ maññasī''tiādimāha. tattha  ^b^cātuyāmasaṃvarasaṃvuto^eb^ti na pāṇamatipāteti, na pāṇamatipātayati,  na pāṇamatipātayato samanuñño hoti. na adinnaṃ ādiyati, na  adinnaṃ ādiyāpeti, na adinnaṃ ādiyato samanuñño hoti. na  musā bhaṇati, na musā bhaṇāpeti, na musā bhaṇato samanuñño hoti.  na bhāvitamāsīsati, na bhāvitamāsīsāpeti, na bhāvitamāsīsato  samanuñño hotīti iminā catukoṭṭhāsena saṃvarena saṃvuto. ettha ca  ^b^bhāvita^eb^nti pañcakāmaguṇā.</p>
              <p>[03] ^b^sabbavārivārito^eb^ti vāritasabbaudako,  paṭikkhittasabbasītodakoti attho. so hi sītodake sattasaññī  hoti, tasmā na taṃ valañjeti. atha vā ^b^sabbavārivārito^eb^ti  sabbena pāpavāraṇena vāritapāpo. ^b^sabbavāriyutto^eb^ti sabbena  pāpavāraṇena ^a^P3.0059^ea^ yutto. ^b^sabbavāridhuto^eb^ti sabbena  pāpavāraṇena dhutapāpo. ^b^sabbavāriphuṭo^eb^ti sabbena pāpavāraṇena  phuṭo. ^b^khuddake pāṇe saṅghātaṃ āpādetī^eb^ti khuddake pāṇe vadhaṃ  āpādeti. so kira ekindriyaṃ pāṇaṃ duvindriyaṃ pāṇanti paññapeti.  sukkhadaṇḍaka-purāṇapaṇṇasakkhara-kathalānipi pāṇoteva paññapeti.  tattha khuddakaṃ udakabindu khuddako pāṇo, mahantaṃ mahantoti saññī  hoti. taṃ sandhāyetaṃ vuttaṃ. ^b^kismiṃ paññapetī^eb^ti kattha  katarasmiṃ koṭṭhāse paññapeti. ^b^manodaṇḍasmi^eb^nti  manodaṇḍakoṭṭhāse, bhanteti. ayaṃ pana upāsako bhaṇantova sayampi  sallakkhesi -- ``amhākaṃ mahānigaṇṭho `asañcetanikaṃ kammaṃ  appasāvajjaṃ, sañcetanikaṃ mahāsāvajja'nti paññapetvā cetanaṃ  manodaṇḍoti paññapeti, aniyyānikā etassa kathā, bhagavatova  niyyānikā''ti. </p>
              <p>[03] 64^b^.^eb^ ^b^iddhā^eb^ti ^a^V3.0043^ea^ samiddhā. ^b^phītā^eb^ti  atisamiddhā sabbapāliphullā viya. ^b^ākiṇṇamanussā^eb^ti  janasamākulā. ^b^pāṇā^eb^ti hatthiassādayo tiracchānagatā ceva  itthipurisadārakādayo manussajātikā ca. ^b^ekaṃ maṃsakhala^eb^nti  ekaṃ maṃsarāsiṃ. ^b^puñja^eb^nti tasseva vevacanaṃ. ^b^iddhimā^eb^ti  ānubhāvasampanno. ^b^cetovasippatto^eb^ti citte vasībhāvappatto.  ^b^bhasmaṃ^eb^ ^a^P3.0060^ea^ ^b^karissāmī^eb^ti chārikaṃ karissāmi.  ^b^kiñhi sobhati ekā chavā nāḷandā^eb^ti idampi bhaṇanto so  gahapati -- ``kāyapayogena paññāsampi manussā ekaṃ nāḷandaṃ ekaṃ  maṃsakhalaṃ kātuṃ na sakkonti, iddhimā pana eko ^a^M3.0042^ea^ ekeneva manopadosena  bhasmaṃ kātuṃ samattho. amhākaṃ mahānigaṇṭhassa kathā aniyyānikā,  bhagavatova kathā niyyānikā''ti sallakkhesi. </p>
              <p>[03] 65^b^.^eb^ ^b^araññaṃ araññabhūta^eb^nti agāmakaṃ araññameva  hutvā araññaṃ jātaṃ. ^b^isīnaṃ manopadosenā^eb^ti isīnaṃ atthāya  katena manopadosena taṃ manopadosaṃ asahamānāhi devatāhi tāni  raṭṭhāni vināsitāni. lokikā pana isayo manaṃ padosetvā  vināsayiṃsūti maññanti. tasmā imasmiṃ lokavāde ṭhatvāva idaṃ  vādāropanaṃ katanti veditabbaṃ.</p>
              <p>[03] tattha daṇḍakīraññādīnaṃ evaṃ araññabhūtabhāvo jānitabbo --  sarabhaṅgabodhisattassa tāva parisāya ativepullataṃ gatāya kisavaccho  nāma tāpaso mahāsattassa antevāsī vivekavāsaṃ patthayamāno gaṇaṃ  pahāya godhāvarītīrato kaliṅgaraṭṭhe ^b^daṇḍakīrañño^eb^ kumbhapuraṃ nāma  nagaraṃ upanissāya rājuyyāne vivekamanubrūhayamāno viharati. tassa  senāpati upaṭṭhāko hoti.</p>
              <p>[03] tadā ca ekā gaṇikā rathaṃ abhiruhitvā  pañcamātugāmasataparivārā nagaraṃ upasobhayamānā vicarati. mahājano  tameva olokayamāno parivāretvā vicarati, nagaravīthiyo nappahonti.  rājā vātapānaṃ vivaritvā ṭhito taṃ disvā kā esāti pucchi.  tumhākaṃ nagarasobhinī ^a^P3.0061^ea^ devāti. so ussūyamāno  ``kiṃ etāya sobhati, nagaraṃ sayaṃ sobhissatī''ti taṃ ṭhānantaraṃ  acchindāpesi. </p>
              <p>[01] sā tato paṭṭhāya kenaci saddhiṃ santhavaṃ katvā ṭhānantaraṃ  pariyesamānā ekadivasaṃ rājuyyānaṃ pavisitvā caṅkamanakoṭiyaṃ  ālambanaphalakaṃ nissāya pāsāṇaphalake nisinnaṃ tāpasaṃ disvā  cintesi ^a^V3.0044^ea^ -- ``kiliṭṭho vatāyaṃ tāpaso anañjitamaṇḍito, dāṭhikāhi  paruḷhāhi mukhaṃ pihitaṃ, massunā uraṃ pihitaṃ, ubho kacchā  paruḷhā''ti. athassā domanassaṃ uppajji -- ``ahaṃ ekena kiccena  vicarāmi, ayañca me kāḷakaṇṇī diṭṭho, udakaṃ āharatha, akkhīni  dhovissāmī''ti udakadantakaṭṭhaṃ āharāpetvā dantakaṭṭhaṃ khāditvā  tāpasassa sarīre piṇḍaṃ piṇḍaṃ kheḷaṃ pātetvā dantakaṭṭhaṃ jaṭāmatthake  khipitvā mukhaṃ vikkhāletvā udakaṃ tāpasassa matthakasmiṃyeva  siñcitvā ^a^M3.0043^ea^ -- ``yehi me akkhīhi kāḷakaṇṇī diṭṭho, tāni  dhotāni kalipavāhito''ti nikkhantā.</p>
              <p>[03] taṃdivasañca rājā satiṃ paṭilabhitvā -- ``bho kuhiṃ  nagarasobhinī''ti pucchi. imasmiṃyeva nagare devāti.  pakatiṭṭhānantaraṃ tassā dethāti ṭhānantaraṃ dāpesi. sā pubbe  sukatakammaṃ nissāya laddhaṃ ṭhānantaraṃ tāpasassa sarīre kheḷapātanena  laddhanti saññamakāsi.</p>
              <p>[03] tato katipāhassaccayena rājā purohitassa ṭhānantaraṃ gaṇhi.  so nagarasobhiniyā santikaṃ gantvā ``bhagini kinti katvā  ṭhānantaraṃ paṭilabhī''ti pucchi. ``kiṃ brāhmaṇa aññaṃ kātabbaṃ atthi,  rājuyyāne ^a^P3.0062^ea^ anañjitakāḷakaṇṇī kūṭajaṭilo eko  atthi, tassa sarīre kheḷaṃ pātehi, evaṃ ṭhānantaraṃ labhissasī''ti āha.  so ``evaṃ karissāmi bhaginī''ti tattha gantvā tāya  kathitasadisameva sabbaṃ katvā nikkhami. rājāpi taṃdivasameva satiṃ  paṭilabhitvā -- ``kuhiṃ, bho, brāhmaṇo''ti pucchi. imasmiṃyeva  nagare devāti. ``amhehi anupadhāretvā kataṃ, tadevassa ṭhānantaraṃ  dethā''ti dāpesi. sopi puññabalena labhitvā ``tāpasassa sarīre  kheḷapātanena laddhaṃ me''ti saññamakāsi.</p>
              <p>[03] tato katipāhassaccayena rañño paccanto kupito. rājā  paccantaṃ vūpasamessāmīti caturaṅginiyā senāya nikkhami. purohito  gantvā rañño purato ṭhatvā ``jayatu mahārājā''ti vatvā -- ``tumhe,  mahārāja, jayatthāya gacchathā''ti pucchi. āma brāhmaṇāti. evaṃ  sante rājuyyāne anañjitakāḷakaṇṇī eko kūṭajaṭilo vasati, tassa  sarīre kheḷaṃ pātethāti. rājā tassa vacanaṃ gahetvā yathā gaṇikāya  ca tena ca kataṃ, tatheva sabbaṃ katvā orodhepi āṇāpesi --  ``etassa kūṭajaṭilassa sarīre kheḷaṃ pātethā''ti. tato orodhāpi  orodhapālakāpi tatheva akaṃsu. atha rājā uyyānadvāre rakkhaṃ  ṭhapāpetvā ``raññā saddhiṃ nikkhamantā ^a^V3.0045^ea^ sabbe tāpasassa sarīre kheḷaṃ  apātetvā nikkhamituṃ na labhantī''ti āṇāpesi. atha sabbo  balakāyo ca seniyo ca teneva niyāmena tāpasassa upari kheḷañca  dantakaṭṭhāni ca mukhavikkhālita udakañca pāpayiṃsu, kheḷo ca  dantakaṭṭhāni ca sakalasarīraṃ avatthariṃsu.</p>
              <p>[03] senāpati ^a^M3.0044^ea^ sabbapacchā suṇitvā ``mayhaṃ kira satthāraṃ bhavantaṃ  puññakkhettaṃ saggasopānaṃ evaṃ ghaṭṭayiṃsū''ti usumajātahadayo mukhena  assasanto ^a^P3.0063^ea^ vegena rājuyyānaṃ āgantvā tathā  byasanapattaṃ isiṃ disvā kacchaṃ bandhitvā dvīhi hatthehi dantakaṭṭhāni  apaviyūhitvā ukkhipitvā nisīdāpetvā udakaṃ āharāpetvā nhāpetvā  sabbaosadhehi ceva catujjātigandhehi ca sarīraṃ ubbaṭṭetvā  sukhumasāṭakena puñchitvā purato añjaliṃ katvā ṭhito evamāha  ``ayuttaṃ, bhante, manussehi kataṃ, etesaṃ kiṃ bhavissatī''ti. devatā  senāpati tidhā bhinnā, ekaccā ``rājānameva nāsessāmā''ti  vadanti, ekaccā ``saddhiṃ parisāya rājāna''nti, ekaccā ``rañño  vijitaṃ sabbaṃ nāsessāmā''ti. idaṃ vatvā pana tāpaso  appamattakampi kopaṃ akatvā lokassa santiupāyameva ācikkhanto  āha ``aparādho nāma hoti, accayaṃ pana desetuṃ jānantassa  pākatikameva hotī''ti.</p>
              <p>[03] senāpati nayaṃ labhitvā rañño santikaṃ gantvā rājānaṃ  vanditvā āha -- ``tumhehi, mahārāja, nirāparādhe mahiddhike tāpase  aparajjhantehi bhāriyaṃ kammaṃ kataṃ, devatā kira tidhā bhinnā evaṃ  vadantī''ti sabbaṃ ārocetvā -- ``khamāpite kira, mahārāja,  pākatikaṃ hoti, raṭṭhaṃ mā nāsetha, tāpasaṃ khamāpethā''ti āha. rājā  attani dosaṃ kataṃ disvāpi evaṃ vadati ``na taṃ khamāpessāmī''ti.  senāpati yāvatatiyaṃ yācitvā anicchantamāha -- ``ahaṃ,  mahārāja, tāpasassa balaṃ jānāmi, na so abhūtavādī, nāpi kupito,  sattānuddayena pana evamāha khamāpetha naṃ mahārājā''ti. na  khamāpemīti. tena hi senāpatiṭṭhānaṃ aññassa detha, ahaṃ tumhākaṃ  āṇāpavattiṭṭhāne na vasissāmīti. tvaṃ yenakāmaṃ gaccha, ahaṃ mayhaṃ  senāpatiṃ labhissāmīti. tato senāpati tāpasassa santikaṃ  āgantvā vanditvā ^a^P3.0064^ea^ ``kathaṃ paṭipajjāmi, bhante''ti  āha. senāpati ye te vacanaṃ suṇanti, sabbe saparikkhāre sadhane  sadvipadacatuppade gahetvā sattadivasabbhantare bahi rajjasīmaṃ gaccha, devatā  ativiya kupitā dhuvaṃ raṭṭhampi araṭṭhaṃ karissantīti. senāpati tathā  akāsi.</p>
              <p>[03] rājā ^a^V3.0046^ea^ gatamattoyeva amittamathanaṃ katvā janapadaṃ vūpasametvā  āgamma jayakhandhāvāraṭṭhāne nisīditvā nagaraṃ paṭijaggāpetvā  antonagaraṃ pāvisi. devatā ^a^M3.0045^ea^ paṭhamaṃyeva udakavuṭṭhiṃ pātayiṃsu.  mahājano attamano ahosi ``kūṭajaṭilaṃ aparaddhakālato paṭṭhāya  amhākaṃ rañño vaḍḍhiyeva, amitte nimmathesi, āgatadivaseyeva devo  vuṭṭho''ti. devatā puna sumanapupphavuṭṭhiṃ pātayiṃsu, mahājano  attamanataro ahosi. devatā puna māsakavuṭṭhiṃ pātayiṃsu. tato  kahāpaṇavuṭṭhiṃ, tato kahāpaṇatthaṃ na nikkhameyyunti maññamānā  hatthūpagapādūpagādikatabhaṇḍavuṭṭhiṃ pātesuṃ. mahājano sattabhūmikapāsāde  ṭhitopi otaritvā ābharaṇāni piḷandhanto attamano ahosi.  ``arahati vata kūṭajaṭilake kheḷapātanaṃ, tassa upari  kheḷapātitakālato paṭṭhāya amhākaṃ rañño vaḍḍhi jātā, amittamathanaṃ  kataṃ, āgatadivaseyeva devo vassi, tato sumanavuṭṭhi māsakavuṭṭhi  kahāpaṇavuṭṭhi katabhaṇḍavuṭṭhīti catasso vuṭṭhiyo jātā''ti attamanavācaṃ  nicchāretvā rañño katapāpe samanuñño jāto.</p>
              <p>[03] tasmiṃ samaye devatā ekatodhāraubhatodhārādīni nānappakārāni  āvudhāni mahājanassa upari phalake ^a^P3.0065^ea^ maṃsaṃ  koṭṭayamānā viya pātayiṃsu. tadanantaraṃ vītaccike vītadhūme  kiṃsukapupphavaṇṇe aṅgāre, tadanantaraṃ kūṭāgārappamāṇe pāsāṇe,  tadanantaraṃ antomuṭṭhiyaṃ asaṇṭhahanikaṃ sukhumavālikaṃ vassāpayamānā  asītihatthubbedhaṃ thalaṃ akaṃsu. rañño vijitaṭṭhāne kisavacchatāpaso  senāpati mātuposakarāmoti tayova manussabhūtā arogā ahesuṃ.  sesānaṃ tasmiṃ kamme asamaṅgībhūtānaṃ tiracchānānaṃ pānīyaṭṭhāne pānīyaṃ  nāhosi, tiṇaṭṭhāne tiṇaṃ. te yena pānīyaṃ yena tiṇanti gacchantā  appatteyeva sattame divase bahirajjasīmaṃ pāpuṇiṃsu. tenāha  sarabhaṅgabodhisatto -- </p>
              <p>[21] ``kisañhi vacchaṃ avakiriya daṇḍakī, </p>
              <p>[27] ucchinnamūlo sajano saraṭṭho. </p>
              <p>[26] kukkuḷanāme nirayamhi paccati, </p>
              <p>[22] tassa phuliṅgāni patanti kāye''ti.. (jā0  2.17.70). </p>
              <p>[07] evaṃ tāva ^b^daṇḍakīraññassa^eb^ araññabhūtabhāvo  veditabbo.</p>
              <p>[03] kaliṅgaraṭṭhe ^a^V3.0047^ea^ ^a^M3.0046^ea^ pana ^b^nāḷikiraraññe^eb^ rajjaṃ kārayamāne himavati  pañcasatatāpasā anitthigandhā ajinajaṭavākacīradharā  vanamūlaphalabhakkhā hutvā ciraṃ vītināmetvā loṇambilasevanatthaṃ  manussapathaṃ otaritvā anupubbena kaliṅgaraṭṭhe nāḷikirarañño nagaraṃ  sampattā. te jaṭājinavākacīrāni ^a^P3.0066^ea^ saṇṭhapetvā  pabbajitānurūpaṃ upasamasiriṃ dassayamānā nagaraṃ bhikkhāya pavisiṃsu.  manussā anuppanne buddhuppāde tāpasapabbajite disvā pasannā  nisajjaṭṭhānaṃ saṃvidhāya hatthato bhikkhābhājanaṃ gahetvā nisīdāpetvā  bhikkhaṃ sampādetvā adaṃsu. tāpasā katabhattakiccā anumodanaṃ akaṃsu.  manussā sutvā pasannacittā ``kuhiṃ bhadantā gacchantī''ti pucchiṃsu.  yathāphāsukaṭṭhānaṃ, āvusoti. bhante, alaṃ aññattha gamanena,  rājuyyāne vasatha, mayaṃ bhuttapātarāsā āgantvā dhammakathaṃ sossāmāti.  tāpasā adhivāsetvā uyyānaṃ agamaṃsu. nāgarā bhuttapātarāsā  suddhavatthanivatthā ``dhammakathaṃ sossāmā''ti saṅghā gaṇā gaṇībhūtā  uyyānābhimukhā agamaṃsu. rājā uparipāsāde ṭhito te tathā  gacchamāne disvā upaṭṭhākaṃ pucchi ``kiṃ ete bhaṇe nāgarā suddhavatthā  suddhuttarāsaṅgā hutvā uyyānābhimukhā gacchanti, kimettha samajjaṃ vā  nāṭakaṃ vā atthī''ti? natthi deva, ete tāpasānaṃ santike dhammaṃ  sotukāmā gacchantīti. tena hi bhaṇe ahampi gacchissāmi, mayā  saddhiṃ gacchantūti. so gantvā tesaṃ ārocesi -- ``rājāpi  gantukāmo, rājānaṃ parivāretvāva gacchathā''ti. nāgarā pakatiyāpi  attamanā taṃ sutvā -- ``amhākaṃ rājā assaddho appasanno dussīlo,  tāpasā dhammikā, te āgamma rājāpi dhammiko bhavissatī''ti  attamanatarā ahesuṃ.</p>
              <p>[03] rājā nikkhamitvā tehi parivārito uyyānaṃ gantvā tāpasehi  saddhiṃ paṭisanthāraṃ katvā ekamantaṃ nisīdi. tāpasā rājānaṃ disvā  parikathāya kusalassekassa tāpasassa ``rañño dhammaṃ kathehī''ti  saññamadaṃsu, so tāpaso ^a^P3.0067^ea^ parisaṃ oloketvā pañcasu  veresu ādīnavaṃ pañcasu ca sīlesu ānisaṃsaṃ kathento -- </p>
              <p>[02] ``pāṇo ^a^M3.0047^ea^ na hantabbo, adinnaṃ nādātabbaṃ, kāmesumicchācāro na  caritabbo, musā na bhāsitabbā, majjaṃ na pātabbaṃ, pāṇātipāto nāma  nirayasaṃvattaniko hoti tiracchānayonisaṃvattaniko  pettivisayasaṃvattaniko, tathā adinnādānādīni. pāṇātipāto niraye  paccitvā manussalokaṃ āgatassa vipākāvasesena appāyukasaṃvattaniko  hoti, adinnādānaṃ ^a^V3.0048^ea^ appabhogasaṃvattanikaṃ, micchācāro  bahusapattasaṃvattaniko, musāvādo abhūtabbhakkhānasaṃvattaniko, majjapānaṃ  ummattakabhāvasaṃvattanika''nti --</p>
              <p>[03] pañcasu veresu imaṃ ādīnavaṃ kathesi.</p>
              <p>[03] rājā pakatiyāpi assaddho appasanno dussīlo, dussīlassa ca  sīlakathā nāma dukkathā, kaṇṇe sūlappavesanaṃ viya hoti. tasmā so  cintesi -- ``ahaṃ `ete paggaṇhissāmī'ti āgato, ime pana mayhaṃ  āgatakālato paṭṭhāya maṃyeva ghaṭṭentā vijjhantā parisamajjhe kathenti,  karissāmi nesaṃ kāttabba''nti. so dhammakathāpariyosāne  ``ācariyā sve mayhaṃ gehe bhikkhaṃ gaṇhathā''ti nimantetvā agamāsi.  so dutiyadivase mahante mahante koḷumbe āharāpetvā gūthassa  pūrāpetvā kadalipattehi nesaṃ mukhāni bandhāpetvā tattha tattha ṭhapāpesi,  puna bahalamadhukatelanāgabalapicchillādīnaṃ kūṭe pūretvā nisseṇimatthake  ṭhapāpesi, tattheva ca mahāmalle baddhakacche hatthehi muggare gāhāpetvā  ṭhapetvā āha ``kūṭatāpasā ativiya maṃ viheṭhayiṃsu, tesaṃ pāsādato  otaraṇakāle ^a^P3.0068^ea^ kūṭehi picchillaṃ sopānamatthake  vissajjetvā sīse muggarehi pothetvā gale gahetvā sopāne khipathā''ti.  sopānapādamūle pana caṇḍe kukkure bandhāpesi.</p>
              <p>[03] tāpasāpi ``sve rājagehe bhuñjissāmā''ti aññamaññaṃ ovadiṃsu  -- ``mārisā rājagehaṃ nāma sāsaṅkaṃ sappaṭibhayaṃ, pabbajitehi nāma  chadvārārammaṇe saññatehi bhavitabbaṃ, diṭṭhadiṭṭhe ārammaṇe nimittaṃ na  gahetabbaṃ, cakkhudvāre saṃvaro paccupaṭṭhapetabbo''ti.</p>
              <p>[03] punadivase ^a^M3.0048^ea^ bhikkhācāravelaṃ sallakkhetvā vākacīraṃ nivāsetvā  ajinacammaṃ ekaṃsagataṃ katvā jaṭākalāpaṃ saṇṭhapetvā bhikkhābhājanaṃ  gahetvā paṭipāṭiyā rājanivesanaṃ abhiruḷhā. rājā āruḷhabhāvaṃ  ñatvā gūthakoḷumbamukhato kadalipattaṃ nīharāpesi. duggandho tāpasānaṃ  nāsapuṭaṃ paharitvā matthaluṅgapātanākārapatto ahosi. mahātāpaso  rājānaṃ olokesi. rājā -- ``ettha bhonto yāvadatthaṃ bhuñjantu  ceva harantu ca, tumhākametaṃ anucchavikaṃ, hiyyo ahaṃ tumhe  paggaṇhissāmīti āgato, tumhe pana maṃyeva ghaṭṭento vijjhantā  parisamajjhe kathayittha ^a^V3.0049^ea^, tumhākamidaṃ anucchavikaṃ, bhuñjathā''ti  mahātāpasassa uluṅkena gūthaṃ upanāmesi. mahātāpaso dhī dhīti  vadanto paṭinivatti. ``ettakeneva gacchissatha tumhe''ti sopāne  kūṭehi picchillaṃ vissajjāpetvā mallānaṃ saññamadāsi. mallā muggarehi  sīsāni pothetvā gīvāya gahetvā sopāne khipiṃsu, ekopi sopāne  patiṭṭhātuṃ nāsakkhi ^a^P3.0069^ea^, pavaṭṭamānā sopānapādamūlaṃyeva  pāpuṇiṃsu. sampatte sampatte caṇḍakukkurā paṭapaṭāti luñcamānā khādiṃsu.  yopi nesaṃ uṭṭhahitvā palāyati, sopi āvāṭe patati, tatrāpi naṃ  kukkurā anubandhitvā khādantiyeva. iti nesaṃ kukkurā  aṭṭhisaṅkhalikameva avasesayiṃsu. evaṃ so rājā tapasampanne  pañcasate tāpase ekadivaseneva jīvitā voropesi.</p>
              <p>[03] athassa raṭṭhe devatā purimanayeneva puna navavuṭṭhiyo pātesuṃ.  tassa rajjaṃ saṭṭhiyojanubbedhena vālikathalena avacchādiyittha. tenāha  sarabhaṅgo bodhisatto -- </p>
              <p>[21] ``yo saññate pabbajite avañcayi, </p>
              <p>[27] dhammaṃ bhaṇante samaṇe adūsake. </p>
              <p>[26] taṃ nāḷikeraṃ sunakhā parattha, </p>
              <p>[22] saṅgamma khādanti viphandamāna''nti.. (jā0  2.17.71). </p>
              <p>[07] evaṃ ^b^kāliṅgāraññassa^eb^ araññabhūtabhāvo veditabbo.</p>
              <p>[03] atīte pana bārāṇasinagare diṭṭhamaṅgalikā nāma  cattālīsakoṭivibhavassa seṭṭhino ekā dhītā ahosi dassanīyā  pāsādikā. sā rūpabhogakulasampattisampannatāya bahūnaṃ patthanīyā  ahosi. yo ^a^M3.0049^ea^ panassā vāreyyatthāya pahiṇāti, taṃ taṃ disvānassa  jātiyaṃ vā hatthapādādīsu vā yattha katthaci dosaṃ āropetvā ``ko  esa dujjāto dussaṇṭhito''tiādīni vatvā -- ``nīharatha na''nti  nīharāpetvā ``evarūpampi nāma addasaṃ, udakaṃ āharatha, akkhīni  dhovissāmī''ti akkhīni dhovati. tassā diṭṭhaṃ diṭṭhaṃ vippakāraṃ  pāpetvā nīharāpetīti ^a^P3.0070^ea^ diṭṭhamaṅgalikā tveva saṅkhā  udapādi, mūlanāmaṃ antaradhāyi.</p>
              <p>[03] sā ^a^V3.0050^ea^ ekadivasaṃ gaṅgāya udakakīḷaṃ kīḷissāmīti titthaṃ  sajjāpetvā pahūtaṃ khādanīyabhojanīyaṃ sakaṭesu pūrāpetvā bahūni  gandhamālādīni ādāya paṭicchannayānaṃ āruyha ñātigaṇaparivutā  gehamhā nikkhami. tena ca samayena mahāpuriso caṇḍālayoniyaṃ  nibbatto bahinagare cammagehe vasati, mātaṅgotvevassa nāmaṃ ahosi.  so soḷasavassuddesiko hutvā kenacideva karaṇīyena antonagaraṃ  pavisitukāmo ekaṃ nīlapilotikaṃ nivāsetvā ekaṃ hatthe bandhitvā  ekena hatthena pacchiṃ, ekena ghaṇḍaṃ gahetvā ``ussaratha ayyā,  caṇḍāloha''nti jānāpanatthaṃ taṃ vādento nīcacittaṃ paccupaṭṭhapetvā  diṭṭhadiṭṭhe manusse namassamāno nagaraṃ pavisitvā mahāpathaṃ paṭipajji.</p>
              <p>[03] diṭṭhamaṅgalikā ghaṇḍasaddaṃ sutvā sāṇiantarena olokentī  dūratova taṃ āgacchantaṃ disvā ``kimeta''nti pucchi. mātaṅgo  ayyeti. ``kiṃ vata, bho, akusalaṃ akaramha, kassāyaṃ nissando,  vināso nu kho me paccupaṭṭhito, maṅgalakiccena nāma gacchamānā  caṇḍālaṃ addasa''nti sarīraṃ kampetvā jigucchamānā kheḷaṃ pātetvā  dhātiyo āha -- ``vegena udakaṃ āharatha, caṇḍālo diṭṭho, akkhīni  ceva nāma ^a^P3.0071^ea^ gahitamukhañca dhovissāmī''ti dhovitvā  rathaṃ nivattāpetvā sabbapaṭiyādānaṃ gehaṃ pesetvā pāsādaṃ abhiruhi.  surāsoṇḍādayo ceva tassā upaṭṭhākamanussā ca ``kuhiṃ, bho  diṭṭhamaṅgalikā, imāyapi velāya nāgacchatī''ti pucchantā taṃ pavattiṃ  sutvā -- ``mahantaṃ vata, bho, surāmaṃsagandhamālādisakkāraṃ caṇḍālaṃ  nissāya anubhavituṃ na labhimha, gaṇhatha caṇḍāla''nti gataṭṭhānaṃ  gavesitvā nirāparādhaṃ mātaṅgapaṇḍitaṃ tajjitvā -- ``are mātaṅga taṃ  nissāya idañcidañca sakkāraṃ anubhavituṃ na labhimhā''ti kesesu  ^a^M3.0050^ea^ gahetvā bhūmiyaṃ pātetvā jāṇukapparapāsāṇādīhi koṭṭetvā matoti  saññāya pāde gahetvā kaḍḍhantā saṅkārakūṭe chaḍḍesuṃ.</p>
              <p>[03] mahāpuriso saññaṃ paṭilabhitvā hatthapāde parāmasitvā --  ``idaṃ dukkhaṃ kaṃ nissāya uppanna''nti cintento -- ``na aññaṃ  kañci, diṭṭhamaṅgalikaṃ nissāya uppanna''nti ñatvā ``sacāhaṃ puriso,  pādesu naṃ nipātessāmī''ti cintetvā vedhamāno diṭṭhamaṅgalikāya  kuladvāraṃ gantvā -- ``diṭṭhamaṅgalikaṃ labhanto vuṭṭhahissāmi,  alabhantassa ettheva maraṇa''nti gehaṅgaṇe nipajji. tena ca samayena  jambudīpe ayaṃ dhammatā hoti -- yassa caṇḍālo kujjhitvā gabbhadvāre  ^a^V3.0051^ea^ nipanno marati, ye ca tasmiṃ gabbhe vasanti, sabbe caṇḍālā honti.  gehamajjhamhi mate sabbe gehavāsino, dvāramhi mate ubhato  anantaragehavāsikā, aṅgaṇamhi mate ito satta ito sattāti  cuddasagehavāsino sabbe caṇḍālā hontīti. bodhisatto pana aṅgaṇe  nipajji.</p>
              <p>[03] seṭṭhissa ārocesuṃ -- ``mātaṅgo te sāmi gehaṅgaṇe  patito''ti ^a^P3.0072^ea^ gacchatha bhaṇe, kiṃ kāraṇāti vatvā  ekamāsakaṃ datvā uṭṭhāpethāti. te gantvā ``imaṃ kira māsakaṃ  gahetvā uṭṭhahā''ti vadiṃsu. so -- ``nāhaṃ māsakatthāya nipanno,  diṭṭhamaṅgalikāya svāhaṃ nipanno''ti āha. diṭṭhamaṅgalikāya ko  dosoti? kiṃ tassā dosaṃ na passatha, niraparādho ahaṃ tassā  manussehi byasanaṃ pāpito, taṃ labhantova vuṭṭhahissāmi, alabhanto na  vuṭṭhahissāmīti.</p>
              <p>[03] te gantvā seṭṭhissa ārocesuṃ. seṭṭhi dhītu dosaṃ ñatvā  ``gacchatha, ekaṃ kahāpaṇaṃ dethā''ti peseti. so ``na icchāmi  kahāpaṇaṃ, tameva icchāmī''ti āha. taṃ sutvā seṭṭhi ca seṭṭhibhariyā  ca -- ``ekāyeva no piyadhītā, paveṇiyā ghaṭako añño dārakopi  natthī''ti saṃvegappattā -- ``gacchatha tātā, koci amhākaṃ asahanako  etaṃ jīvitāpi voropeyya, etasmiñhi mate sabbe mayaṃ naṭṭhā homa,  ārakkhamassa gaṇhathā''ti parivāretvā ārakkhaṃ saṃvidhāya yāguṃ  pesayiṃsu, bhattaṃ dhanaṃ pesayiṃsu, evaṃ so sabbaṃ paṭikkhipi. evaṃ  eko divaso gato; dve, tayo, cattāro, pañca divasā gatā.</p>
              <p>[03] tato ^a^M3.0051^ea^ sattasattagehavāsikā uṭṭhāya -- ``na sakkoma mayaṃ tumhe  nissāya caṇḍālā bhavituṃ, amhe mā nāsetha, tumhākaṃ dārikaṃ datvā  etaṃ uṭṭhāpethā''ti āhaṃsu. te satampi sahassampi satasahassampi  pahiṇiṃsu, so paṭikkhipateva. evaṃ cha divasā gatā. sattame  divase ubhato cuddasagehavāsikā sannipatitvā -- ``na mayaṃ caṇḍālā  bhavituṃ sakkoma, tumhākaṃ akāmakānampi mayaṃ etassa dārikaṃ  dassāmā''ti āhaṃsu.</p>
              <p>[03] mātāpitaro sokasallasamappitā visaññī hutvā sayane nipatiṃsu.  ubhato cuddasagehavāsino pāsādaṃ āruyha supupphitakiṃsukasākhaṃ  ^a^P3.0073^ea^ ucchindantā viya tassā sabbābharaṇāni  omuñcitvā nakhehi sīmantaṃ katvā kese bandhitvā nīlasāṭakaṃ  nivāsāpetvā hatthe ^a^V3.0052^ea^ nīlapilotikakhaṇḍaṃ veṭhetvā kaṇṇesu tipupaṭṭake  piḷandhāpetvā tālapaṇṇapacchiṃ datvā pāsādato otārāpetvā dvīsu  bāhāsu gahetvā -- ``tava sāmikaṃ gahetvā yāhī''ti mahāpurisassa  adaṃsu.</p>
              <p>[03] nīluppalampi atibhāroti anukkhittapubbā sukhumāladārikā  ``uṭṭhāhi sāmi, gacchāmā''ti āha. bodhisatto nipannakova āha  ``nāhaṃ uṭṭhahāmī''ti. atha kinti vadāmīti. ``uṭṭhehi ayya  mātaṅgā''ti evaṃ maṃ vadāhīti. sā tathā avoca. na tuyhaṃ  manussā uṭṭhānasamatthaṃ maṃ akaṃsu, bāhāya maṃ gahetvā uṭṭhāpehīti. sā  tathā akāsi. bodhisatto uṭṭhahanto viya parivaṭṭetvā bhūmiyaṃ patitvā  -- ``nāsitaṃ, bho, diṭṭhamaṅgalikāya paṭhamaṃ manussehi koṭṭāpetvā,  idāni sayaṃ koṭṭetī''ti viravittha. sā kiṃ karomi ayyāti?  dvīhi hatthehi gahetvā uṭṭhāpehīti. sā tathā uṭṭhāpetvā nisīdāpetvā  gacchāma sāmīti. gacchā nāma araññe honti, mayaṃ manussā,  atikoṭṭitomhi tuyhaṃ manussehi, na sakkomi padasā gantuṃ, piṭṭhiyā maṃ  nehīti. sā onamitvā piṭṭhiṃ adāsi. bodhisatto abhiruhi.  kuhiṃ nemi sāmīti? bahinagaraṃ nehīti. sā pācīnadvāraṃ gantvā  -- ``idha te sāmi vasanaṭṭhāna''nti pucchi. kataraṭṭhānaṃ etanti?  pācīnadvāraṃ sāmīti. pācīnadvāre caṇḍālaputtā vasituṃ na labhantīti  ^a^P3.0074^ea^ attano vasanaṭṭhānaṃ anācikkhitvāva sabbadvārāni  āhiṇḍāpesi. kasmā? bhavaggapattamassā ^a^M3.0052^ea^ mānaṃ pātessāmīti.  mahājano ukkuṭṭhimakāsi -- ``ṭhapetvā tumhādisaṃ añño etissā  mānaṃ bhedako natthī''ti.</p>
              <p>[03] sā pacchimadvāraṃ patvā ``idha te sāmi vasanaṭṭhāna''nti pucchi.  kataraṭṭhānaṃ etanti? pacchimadvāraṃ sāmīti. iminā dvārena  nikkhamitvā cammagehaṃ olokentī gacchāti. sā tattha gantvā āha  ``idaṃ cammagehaṃ tumhākaṃ vasanaṭṭhānaṃ sāmī''ti? āmāti piṭṭhito  otaritvā cammagehaṃ pāvisi.</p>
              <p>[03] tattha sattaṭṭhadivase vasanto sabbaññutagavesanadhīro ettakesu  divasesu na ca jātisambhedamakāsi. ``mahākulassa dhītā sace maṃ  nissāya mahantaṃ yasaṃ na pāpuṇāti, na camhāhaṃ catuvīsatiyā buddhānaṃ  antevāsiko. etissā pādadhovanaudakena sakalajambudīpe rājūnaṃ  ^a^V3.0053^ea^ abhisekakiccaṃ karissāmī''ti cintetvā puna cintesi --  ``agāramajjhevasanto na sakkhissāmi, pabbajitvā pana  sakkhissāmī''ti. cintetvā taṃ āmantesi -- ``diṭṭhamaṅgalike  mayaṃ pubbe ekacarā kammaṃ katvāpi akatvāpi sakkā jīvituṃ, idāni  pana dārabharaṇaṃ paṭipannamha, kammaṃ akatvā na sakkā jīvituṃ, tvaṃ  yāvāhaṃ āgacchāmi, tāva mā ukkaṇṭhitthā''ti araññaṃ pavisitvā  susānādīsu nantakāni saṅkaḍḍhitvā nivāsanapārupanaṃ katvā  samaṇapabbajjaṃ pabbajitvā ekacaro laddhakāyaviveko kasiṇaparikammaṃ  katvā aṭṭha samāpattiyo pañca abhiññāyo ca nibbattetvā ``idāni  sakkā diṭṭhamaṅgalikāya avassayena mayā bhavitu''nti  bārāṇasiabhimukho gantvā cīvaraṃ pārupitvā bhikkhaṃ caramāno  diṭṭhamaṅgalikāya ^a^P3.0075^ea^ gehābhimukho agamāsi.</p>
              <p>[03] sā taṃ dvāre ṭhitaṃ disvā asañjānantī -- ``aticchatha, bhante,  caṇḍālānaṃ vasanaṭṭhānameta''nti āha. bodhisatto tattheva aṭṭhāsi.  sā punappunaṃ olokentī sañjānitvā hatthehi uraṃ paharitvā viravamānā  pādamūle patitvā āha -- ``yadi te sāmi edisaṃ cittaṃ atthi,  kasmā maṃ mahatā yasā parihāpetvā anāthaṃ akāsī''ti. nānappakāraṃ  paridevaṃ paridevitvā akkhīni puñchamānā uṭṭhāya bhikkhābhājanaṃ  gahetvā antogehe nisīdāpetvā bhikkhaṃ adāsi. mahāpuriso  bhattakiccaṃ katvā āha -- ``diṭṭhamaṅgalike mā soci mā paridevi,  ahaṃ tuyhaṃ pādadhovanaudakena sakalajambudīpe rājūnaṃ abhisekakiccaṃ  kāretuṃ samattho, tvaṃ pana ^a^M3.0053^ea^ ekaṃ mama vacanaṃ karohi, nagaraṃ pavisitvā  `na mayhaṃ sāmiko caṇḍālo, mahābrahmā mayhaṃ sāmiko'ti  ugghosayamānā sakalanagaraṃ carāhī''ti.</p>
              <p>[03] evaṃ vutte diṭṭhamaṅgalikā -- ``pakatiyāpi ahaṃ sāmi  mukhadoseneva byasanaṃ pattā, na sakkhissāmevaṃ vattu''nti āha.  bodhisatto -- ``kiṃ pana tayā mayhaṃ agāre vasantassa alikavacanaṃ  sutapubbaṃ, ahaṃ tadāpi alikaṃ na bhaṇāmi, idāni pabbajito kiṃ  vakkhāmi, saccavādī puriso nāmāha''nti vatvā -- ``ajja  pakkhassa aṭṭhamī, tvaṃ `ito sattāhassaccayena uposathadivase mayhaṃ  sāmiko mahābrahmā candamaṇḍalaṃ bhinditvā mama santikaṃ  āgamissatī'ti sakalanagare ugghosehī''ti vatvā pakkāmi.</p>
              <p>[03] sā ^a^V3.0054^ea^ saddahitvā haṭṭhatuṭṭhā sūrā hutvā sāyaṃpātaṃ nagaraṃ pavisitvā  tathā ugghosesi. manussā pāṇinā pāṇiṃ paharantā -- ``passatha,  amhākaṃ diṭṭhamaṅgalikā caṇḍālaputtaṃ mahābrahmānaṃ karotī''ti hasantā  keḷiṃ karonti. sā punadivasepi tatheva sāyaṃpātaṃ pavisitvā --  ``idāni chāhaccayena, pañcāha-catūha-tīha-dvīha-ekāhaccayena mayhaṃ  sāmiko mahābrahmā candamaṇḍalaṃ bhinditvā mama santikaṃ  āgamissatī''ti ugghosesi.</p>
              <p>[03] brāhmaṇā ^a^P3.0076^ea^ cintayiṃsu -- ``ayaṃ  diṭṭhamaṅgalikā atisūrā hutvā katheti, kadāci evaṃ siyā, etha mayaṃ  diṭṭhamaṅgalikāya vasanaṭṭhānaṃ paṭijaggāmā''ti cammagehassa bāhirabhāgaṃ  samantā tacchāpetvā vālikaṃ okiriṃsu. sāpi uposathadivase  pātova nagaraṃ pavisitvā ``ajja mayhaṃ sāmiko āgamissatī''ti  ugghosesi. brāhmaṇā cintayiṃsu -- ``ayaṃ bho na dūraṃ  apadissati, ajja kira mahābrahmā āgamissati, vasanaṭṭhānaṃ  saṃvidahāmā''ti cammagehaṃ samajjāpetvā haritūpalittaṃ ahatavatthehi  parikkhipitvā mahārahaṃ pallaṅkaṃ attharitvā upari celavitānaṃ bandhitvā  gandhamāladāmāni osārayiṃsu. tesaṃ paṭijaggantānaṃyeva sūriyo atthaṃ  gato.</p>
              <p>[03] mahāpuriso cande uggatamatte abhiññāpādakajjhānaṃ samāpajjitvā  vuṭṭhāya kāmāvacaracittena parikammaṃ katvā iddhicittena dvādasayojanikaṃ  brahmattabhāvaṃ māpetvā vehāsaṃ abbhuggantvā candavimānassa anto  pavisitvā ^a^M3.0054^ea^ vanantato abbhussakkamānaṃ candaṃ bhinditvā candavimānaṃ  ohāya purato hutvā ``mahājano maṃ passatū''ti adhiṭṭhāsi.  mahājano disvā -- ``saccaṃ, bho, diṭṭhamaṅgalikāya vacanaṃ, āgacchantaṃ  mahābrahmānaṃ pūjessāmā''ti gandhamālaṃ ādāya diṭṭhamaṅgalikāya gharaṃ  parivāretvā aṭṭhāsi. mahāpuriso matthakamatthakena sattavāre bārāṇasiṃ  anuparigantvā mahājanena diṭṭhabhāvaṃ ñatvā dvādasayojanikaṃ attabhāvaṃ  vijahitvā manussappamāṇameva māpetvā mahājanassa passantasseva  cammagehaṃ pāvisi. mahājano disvā -- ``otiṇṇo no mahābrahmā,  sāṇiṃ āharathā''ti nivesanaṃ mahāsāṇiyā parikkhipitvā parivāretvā  ^a^P3.0077^ea^ ṭhito.</p>
              <p>[03] mahāpurisopi sirisayanamajjhe nisīdi. diṭṭhamaṅgalikā  samīpe aṭṭhāsi. atha naṃ pucchi ^a^V3.0055^ea^ ``utusamayo te diṭṭhamaṅgalike''ti.  āma ayyāti. mayā dinnaṃ puttaṃ gaṇhāhīti aṅguṭṭhakena  nābhimaṇḍalaṃ phusi. tassā parāmasaneneva gabbho patiṭṭhāsi.  mahāpuriso -- ``ettāvatā te diṭṭhamaṅgalike pādadhovanaudakaṃ  sakalajambudīpe rājūnaṃ abhisekodakaṃ bhavissati, tvaṃ tiṭṭhā''ti vatvā  brahmattabhāvaṃ māpetvā passantasseva mahājanassa nikkhamitvā vehāsaṃ  abbhuggantvā caṇḍamaṇḍalameva paviṭṭho. sā tato paṭṭhāya brahmapajāpatī  nāma jātā. pādadhovanaudakaṃ labhanto nāma natthi. </p>
              <p>[01] brāhmaṇā -- ``brahmapajāpatiṃ antonagare  vasāpessāmā''ti suvaṇṇasivikāya āropetvā yāva sattamakoṭiyā  aparisuddhajātikassa sivikaṃ gahetuṃ na adaṃsu. soḷasa  jātimantabrāhmaṇā gaṇhiṃsu. sesā gandhapupphādīhi pūjetvā nagaraṃ  pavisitvā -- ``na sakkā, bho, ucchiṭṭhagehe brahmapajāpatiyā vasituṃ,  vatthuṃ gahetvā gehaṃ karissāma, yāva pana taṃ karīyati, tāva maṇḍapeva  vasatū''ti maṇḍape vasāpesuṃ. tato paṭṭhāya cakkhupathe ṭhatvā  vanditukāmā kahāpaṇaṃ datvā vandituṃ labhanti, savanūpacāre  vanditukāmā sataṃ datvā labhanti, āsanne pakatikathaṃ savanaṭṭhāne  vanditukāmā pañcasatāni datvā labhanti, pādapiṭṭhiyaṃ sīsaṃ ṭhapetvā  vanditukāmā sahassaṃ datvā labhanti, pādadhovanaudakaṃ patthayamānā  dasasahassāni datvā labhanti. bahinagarato antonagare yāva maṇḍapā  āgacchantiyā laddhadhanaṃyeva koṭisatamattaṃ ahosi.</p>
              <p>[03] sakalajambudīpo ^a^M3.0055^ea^ saṅkhubhi, tato sabbarājāno  ``brahmapajāpatiyā pādadhovanena ^a^P3.0078^ea^ abhisekaṃ  karissāmā''ti satasahassaṃ pesetvā labhiṃsu. maṇḍape vasantiyā eva  gabbhavuṭṭhānaṃ ahosi. mahāpurisaṃ paṭicca laddhakumāro pāsādiko  ahosi lakkhaṇasampanno. mahābrahmuno putto jātoti sakala  jambudīpo ekakolāhalo ahosi. kumārassa khīramaṇimūlaṃ hotūti  tato tato āgatadhanaṃ koṭisahassaṃ ahosi. ettāvatā nivesanampi  niṭṭhitaṃ. kumārassa nāmakaraṇaṃ karissāmāti nivesanaṃ sajjetvā  kumāraṃ gandhodakena nhāpetvā alaṅkaritvā maṇḍape jātattā  ^b^maṇḍabyo^eb^tveva nāmaṃ akaṃsu. </p>
              <p>[01] kumāro sukhena saṃvaḍḍhamāno sippuggahaṇavayapattoti  sakalajambudīpe sippajānanakā tassa santike āgantvā sippaṃ  sikkhāpenti. kumāro medhāvī paññavā sutaṃ sutaṃ mutaṃ āvuṇanto  viya ^a^V3.0056^ea^ gaṇhāti, gahitagahitaṃ suvaṇṇaghaṭe pakkhittatelaṃ viya tiṭṭhati.  yāvatā vācuggatā pariyatti atthi, tena anuggahitā nāma nāhosi.  brāhmaṇā taṃ parivāretvā caranti, sopi brāhmaṇabhatto ahosi. gehe  asītibrāhmaṇasahassāni niccabhattaṃ bhuñjanti. gehampissa  sattadvārakoṭṭhakaṃ mahantaṃ ahosi. gehe maṅgaladivase jambudīpavāsīhi  pesitadhanaṃ koṭisahassamattaṃ ahosi.</p>
              <p>[03] bodhisatto āvajjesi -- ``pamatto nu kho kumāro  appamatto''ti. athassa taṃ pavattiṃ ñatvā -- ``brāhmaṇabhatto jāto,  yattha dinnaṃ mahapphalaṃ hoti, taṃ na jānāti, gacchāmi naṃ damemī''ti  cīvaraṃ pārupitvā bhikkhābhājanaṃ gahetvā -- ``dvārakoṭṭhakā  atisambādhā, na sakkā koṭṭhakena pavisitu''nti ākāsenāgantvā  asītibrāhmaṇasahassānaṃ bhuñjanaṭṭhāne ākāsaṅgaṇe otari.  maṇḍabyakumāropi ^a^P3.0079^ea^ suvaṇṇakaṭacchuṃ gāhāpetvā --  ``idha sūpaṃ detha idha odana''nti parivisāpento bodhisattaṃ disvā  daṇḍakena ghaṭṭitāasiviso viya kupitvā imaṃ gāthamāha -- </p>
              <p>[21] ``kuto ^a^M3.0056^ea^ nu āgacchasi dummavāsī, </p>
              <p>[27] otallako paṃsupisācakova. </p>
              <p>[26] saṅkāracoḷaṃ paṭimuñca kaṇṭhe, </p>
              <p>[22] ko re tuvaṃ hosi adakkhiṇeyyo''ti.. (jā0  1.15.1).</p>
              <p>[03] atha naṃ mahāsatto akujjhitvāva ovadanto āha -- </p>
              <p>[21] ``annaṃ tavedaṃ pakataṃ yasassi, </p>
              <p>[27] taṃ khajjare bhuñjare piyyare ca. </p>
              <p>[26] jānāsi maṃ tvaṃ paradattūpajīviṃ, </p>
              <p>[22] uttiṭṭha piṇḍaṃ labhataṃ sapāko''ti.. (jā0 1.15.2).</p>
              <p>[03] so nayidaṃ tumhādisānaṃ paṭiyattanti dassento āha -- </p>
              <p>[21] ``annaṃ ^a^V3.0057^ea^ mamedaṃ pakataṃ brāhmaṇānaṃ, </p>
              <p>[27] atthatthitaṃ saddahato mamedaṃ. </p>
              <p>[26] apehi etto kimidhaṭṭhitosi, </p>
              <p>[22] na mādisā tuyhaṃ dadanti jammā''ti.. (jā0  1.15.3). </p>
              <p>[01] atha bodhisatto ``dānaṃ nāma saguṇassapi  nigguṇassapi yassa kassaci dātabbaṃ, yathā hi ninnepi thalepi  patiṭṭhāpitaṃ bījaṃ pathavīrasaṃ āporasañca āgamma sampajjati, evaṃ  ^a^P3.0080^ea^ nipphalaṃ nāma natthi, sukhette vapitabījaṃ viya  guṇavante mahapphalaṃ hotī''ti dassetuṃ imaṃ gāthamāha -- </p>
              <p>[21] ``thale ca ninne ca vapanti bījaṃ, </p>
              <p>[27] anūpakhette phalamāsamānā. </p>
              <p>[26] etāya saddhāya dadāhi dānaṃ, </p>
              <p>[22] appeva ārādhaye dakkhiṇeyye''ti.. (jā0 1.15.4).</p>
              <p>[03] atha kumāro kodhābhibhūto -- ``kenimassa muṇḍakassa paveso  dinno''ti dvārarakkhādayo tajjetvā -- </p>
              <p>[21] ``khettāni ^a^M3.0057^ea^ mayhaṃ viditāni loke, </p>
              <p>[27] yesāhaṃ bījāni patiṭṭhapemi. </p>
              <p>[26] ye brāhmaṇā jātimantūpapannā, </p>
              <p>[22] tānīdha khettāni supesalānī''ti.. (jā0 1.15.5)  -- </p>
              <p>[25] gāthaṃ vatvā ``imaṃ jammaṃ veṇupadarena pothetvā gīvāyaṃ  gahetvā sattapi dvārakoṭṭhake atikkamitvā bahi nīharathā''ti āha.  atha naṃ mahāpuriso āha -- </p>
              <p>[21] ``giriṃ nakhena khaṇasi, ayo dantebhi khādasi. </p>
              <p>[22] jātavedaṃ padahasi, yo isiṃ paribhāsasī''ti.. (jā0  1.15.9).</p>
              <p>[03] evañca ^a^V3.0058^ea^ pana vatvā -- ``sace myāyaṃ hatthe vā pāde vā  gaṇhāpetvā dukkhaṃ uppādeyya, bahuṃ apuññaṃ pasaveyyā''ti sattānuddayatāya  vehāsaṃ abbhuggantvā antaravīthiyaṃ otari. bhagavā sabbaññutaṃ patto  tamatthaṃ pakāsento imaṃ gāthamāha -- </p>
              <p>[21] ``idaṃ vatvāna mātaṅgo, isi saccaparakkamo. </p>
              <p>[22] antalikkhasmiṃ pakkāmi, brāhmaṇānaṃ udikkhata''nti..  (jā0 1.15.10).</p>
              <p>[03] tāvadeva nagararakkhikadevatānaṃ jeṭṭhakadevarājā maṇḍabyassa gīvaṃ  parivattesi. tassa mukhaṃ parivattetitvā ^a^P3.0081^ea^ pacchāmukhaṃ  jātaṃ, akkhīni parivattāni, mukhena kheḷaṃ vamati, sarīraṃ thaddhaṃ sūle  āropitaṃ viya ahosi. asītisahassā paricārakayakkhā  asītibrāhmaṇasahassāni tatheva akaṃsu. vegena gantvā brahmapajāpatiyā  ārocayiṃsu. sā taramānarūpā āgantvā taṃ vippakāraṃ disvā  gāthamāha -- </p>
              <p>[21] ``āvedhitaṃ piṭṭhito uttamaṅgaṃ, </p>
              <p>[27] bāhuṃ pasāreti akammaneyyaṃ. </p>
              <p>[26] setāni akkhīni yathā matassa, </p>
              <p>[22] ko me imaṃ puttamakāsi eva''nti.. (jā0  1.15.11).</p>
              <p>[03] athassā ^a^M3.0058^ea^ ārocesuṃ -- </p>
              <p>[21] ``idhāgamā samaṇo dummavāsī, </p>
              <p>[27] otallako paṃsupisācakova, </p>
              <p>[26] saṅkāracoḷaṃ paṭimuñca kaṇṭhe, </p>
              <p>[22] so te imaṃ puttamakāsi eva''nti.. (jā0  1.15.12).</p>
              <p>[03] sā sutvāva aññāsi -- ``mayhaṃ yasadāyako ayyo  anukampāya puttassa pamattabhāvaṃ ñatvā āgato bhavissatī''ti. tato  upaṭṭhāke pucchi -- </p>
              <p>[21] ``katamaṃ ^a^V3.0059^ea^ disaṃ agamā bhūripañño, </p>
              <p>[27] akkhātha me māṇavā etamatthaṃ. </p>
              <p>[26] gantvāna taṃ paṭikaremu accayaṃ, </p>
              <p>[22] appeva naṃ putta labhemu jīvita''nti.. (jā0  1.15.13).</p>
              <p>[03] te āhaṃsu -- </p>
              <p>[21] ``vehāyasaṃ agamā bhūripañño, </p>
              <p>[27] pathaddhuno pannaraseva cando. </p>
              <p>[26] apicāpi ^a^P3.0082^ea^ so purimadisaṃ agacchi, </p>
              <p>[22] saccappaṭiñño isi sādhurūpo''ti.. (jā0 1.15.14).</p>
              <p>[03] mahāpurisopi antaravīthiyaṃ otiṇṇaṭṭhānato paṭṭhāya -- ``mayhaṃ  padavaḷañjaṃ hatthiassādīnaṃ vasena mā antaradhāyittha, diṭṭhamaṅgalikāyeva  naṃ passatu, mā aññe''ti adhiṭṭhahitvā piṇḍāya caritvā yāpanamattaṃ  missakodanaṃ gahetvā paṭikkamanasālāyaṃ nisinno bhuñjitvā thokaṃ  bhuttāvasesaṃ bhikkhābhājaneyeva ṭhapesi. diṭṭhamaṅgalikāpi pāsādā  oruyha antaravīthiṃ paṭipajjamānā padavaḷañjaṃ disvā -- ``idaṃ mayhaṃ  yasadāyakassa ayyassa pada''nti padānusārenāgantvā vanditvā āha --  ``tumhākaṃ, bhante, dāsena katāparādhaṃ mayhaṃ khamatha, na hi tumhe  kodhavasikā nāma, detha me puttassa jīvita''nti.</p>
              <p>[03] evañca pana vatvā -- </p>
              <p>[21] ``āvedhitaṃ ^a^M3.0059^ea^ piṭṭhito uttamaṅgaṃ, </p>
              <p>[27] bāhuṃ pasāreti akammaneyyaṃ. </p>
              <p>[26] setāni akkhīni yathā matassa, </p>
              <p>[22] ko me imaṃ puttamakāsi eva''nti.. (jā0  1.15.15) -- </p>
              <p>[25] gāthaṃ ^a^V3.0060^ea^ abhāsi. mahāpuriso āha -- ``na mayaṃ  evarūpaṃ karoma, pabbajitaṃ pana hiṃsante disvā pabbajitesu sagāravāhi  bhūtayakkhadevatāhi kataṃ bhavissatī''ti.</p>
              <p>[03] kevalaṃ, bhante, tumhākaṃ manopadoso mā hotu, devatāhi kataṃ  hotu, sukhamāpayā ^a^P3.0083^ea^, bhante, devatā, apicāhaṃ, bhante,  kathaṃ paṭipajjāmīti. tena hi osadhaṃ te kathessāmi, mama  bhikkhābhājane bhuttāvasesaṃ bhattamatthi, tattha thokaṃ udakaṃ āsiñcitvā  thokaṃ gahetvā tava puttassa mukhe pakkhipa, avasesaṃ udakacāṭiyaṃ  āloḷetvā asītiyā brāhmaṇasahassānaṃ mukhe pakkhipāti. sā evaṃ  karissāmīti bhattaṃ gahetvā mahāpurisaṃ vanditvā gantvā tathā akāsi.</p>
              <p>[03] mukhe pakkhittamatte jeṭṭhakadevarājā -- ``sāmimhi sayaṃ bhesajjaṃ  karonte amhehi na sakkā kiñci kātu''nti kumāraṃ vissajjesi.  sopi khipitvā kiñci dukkhaṃ appattapubbo viya pakativaṇṇo  ahosi. atha naṃ mātā avoca -- ``passa tāta tava kulupakānaṃ  hirottapparahitānaṃ vippakāraṃ, samaṇā pana na evarūpā honti, samaṇe  tāta bhojeyyāsī''ti. tato sesakaṃ udakacāṭiyaṃ āluḷāpetvā  brāhmaṇānaṃ mukhe pakkhipāpesi. yakkhā tāvadeva vissajjetvā  palāyiṃsu. brāhmaṇā khipitvā khipitvā uṭṭhahitvā kiṃ amhākaṃ mukhe  pakkhittanti pucchiṃsu. mātaṅgaisissa ucchiṭṭhabhattanti. te  ``caṇḍālassa ucchiṭṭhakaṃ khādāpitamhā, abrāhmaṇā dānimhā jātā,  idāni no brāhmaṇā `asuddhabrāhmaṇā ime'ti sambhogaṃ na dassantī''ti  tato palāyitvā majjharaṭṭhaṃ gantvā majjharājassa nagare aggāsanikā  brāhmaṇā nāma mayanti rājagehe bhuñjanti.</p>
              <p>[03] tasmiṃ samaye bodhisatto pāpaniggahaṃ karonto mānajātike  nimmadayanto vicarati. atheko ``jātimantatāpaso nāma mayā  sadiso ^a^M3.0060^ea^ natthī''ti aññesu saññampi na karoti. bodhisatto taṃ  gaṅgātīre vasamānaṃ disvā ``mānaniggahamassa karissāmī''ti tattha  agamāsi ^a^P3.0084^ea^. taṃ jātimantatāpaso pucchi -- ``kiṃ  jacco bhava''nti? caṇḍālo ahaṃ ācariyāti. apehi caṇḍāla  apehi caṇḍāla, heṭṭhāgaṅgāya vasa, mā uparigaṅgāya udakaṃ  ucchiṭṭhamakāsīti.</p>
              <p>[03] bodhisatto ^a^V3.0061^ea^ -- ``sādhu ācariya, tumhehi vuttaṭṭhāne  vasissāmī''ti heṭṭhāgaṅgāya vasanto ``gaṅgāya udakaṃ paṭisotaṃ  sandatū''ti adhiṭṭhāsi. jātimantatāpaso pātova gaṅgaṃ oruyha udakaṃ  ācamati, jaṭā dhovati. bodhisatto dantakaṭṭhaṃ khādanto piṇḍaṃ piṇḍaṃ  kheḷaṃ udake pāteti. dantakaṭṭhakucchiṭṭhakampi tattheva pavāheti. yathā  ce taṃ aññattha alaggitvā tāpasasseva jaṭāsu laggati, tathā  adhiṭṭhāsi. kheḷampi dantakaṭṭhampi tāpasassa jaṭāsuyeva patiṭṭhāti.</p>
              <p>[03] tāpaso caṇḍālassidaṃ kammaṃ bhavissatīti vippaṭisārī hutvā  gantvā pucchi -- ``idaṃ, bho caṇḍāla, gaṅgāya udakaṃ tayā  paṭisotagāmikata''nti? āma ācariya. tena hi tvaṃ heṭṭhāgaṅgāya  mā vasa, uparigaṅgāya vasāti. sādhu ācariya, tumhehi vuttaṭṭhāne  vasissāmīti tattha vasanto iddhiṃ paṭippassambhesi, udakaṃ  yathāgatikameva jātaṃ. puna tāpaso tadeva byasanaṃ pāpuṇi. so puna  gantvā bodhisattaṃ pucchi, -- ``bho caṇḍāla, tvamidaṃ gaṅgāya udakaṃ  kālena paṭisotagāmiṃ kālena anusotagāmiṃ karosī''ti? āma  ācariya. caṇḍāla, ``tvaṃ sukhavihārīnaṃ pabbajitānaṃ sukhena vasituṃ  na desi, sattame te divase sattadhā muddhā phalatū''ti. sādhu  acariya, ahaṃ pana sūriyassa uggantuṃ na dassāmīti.</p>
              <p>[03] atha mahāsatto cintesi -- ``etassa abhisāpo etasseva  upari patissati, rakkhāmi na''nti sattānuddayatāya punadivase iddhiyā  sūriyassa uggantuṃ na adāsi. iddhimato iddhivisayo ^a^P3.0085^ea^  nāma acinteyyo, tato paṭṭhāya aruṇuggaṃ na paññāyati,  rattindivaparicchedo natthi, kasivaṇijjādīni kammāni payojento  nāma natthi.</p>
              <p>[03] manussā -- ``yakkhāvaṭṭo nu kho ayaṃ  bhūtadevaṭṭonāgasupaṇṇāvaṭṭo''ti upaddavappattā ``kiṃ nu kho kātabba''nti  cintetvā ``rājakulaṃ nāma mahāpaññaṃ, lokassa hitaṃ cintetuṃ  sakkoti, tattha gacchāmā''ti rājakulaṃ gantvā ^a^M3.0061^ea^ tamatthaṃ ārocesuṃ.  rājā sutvā bhītopi abhītākāraṃ katvā -- ``mā tātā bhāyatha, imaṃ  kāraṇaṃ gaṅgātīravāsī jātimantatāpaso jānissati, taṃ pucchitvā  nikkaṅkhā bhavissāmā''ti katipayeheva atthacarakehi manussehi saddhiṃ  tāpasaṃ upasaṅkamitvā katapaṭisanthāro tamatthaṃ pucchi. tāpaso āha  -- ``āma mahārāja, eko ^a^V3.0062^ea^ caṇḍālo atthi, so imaṃ gaṅgāya udakaṃ  kālena anusotagāmiṃ kālena patisotagāmiṃ karoti, mayā tadatthaṃ  kiñci kathitaṃ atthi, taṃ pucchatha, so jānissatī''ti.</p>
              <p>[03] rājā mātaṅgaisissa santikaṃ gantvā -- ``tumhe, bhante,  aruṇassa uggantuṃ na dethā''ti pucchi. āma, mahārājāti. kiṃ  kāraṇā bhanteti? jātimantatāpasakāraṇā, mahārāja,  jātimantatāpasena āgantvā maṃ vanditvā khamāpitakāle dassāmi  mahārājāti. rājā gantvā ``etha ācariya, tāpasaṃ khamāpethā''ti  āha. nāhaṃ, mahārāja, caṇḍālaṃ vandāmīti. mā ācariya, evaṃ  karotha, janapadassa mukhaṃ passathāti. so puna paṭikkhipiyeva.  rājā bodhisattaṃ upasaṅkamitvā ^a^P3.0086^ea^ ``ācariyo  khamāpetuṃ na icchitī''ti āha. akhamāpite ahaṃ sūriyaṃ na  muñcāmīti. rājā ``ayaṃ khamāpetuṃ na icchati, ayaṃ akhamāpite  sūriyaṃ na muñcati, kiṃ amhākaṃ tena tāpasena, lokaṃ  olokessāmā''ti ``gacchatha, bho, tāpasasantikaṃ, taṃ hatthesu ca  pādesu ca gahetvā mātaṅgaisissa pādamūle netvā nipajjāpetvā  khamāpetha etassa janapadānuddayataṃ paṭiccā''ti āha. te rājapurisā  gantvā taṃ tathā katvā ānetvā mātaṅgaisissa pādamūle nipajjāpetvā  khamāpesuṃ.</p>
              <p>[03] ahaṃ nāma khamitabbaṃ khamāmi, apica kho pana etassa kathā  etasseva upari patissati. mayā sūriye vissajjite sūriyarasmi  etassa matthake patissati, athassa sattadhā muddhā phalissati. tañca  kho panesa byasanaṃ mā pāpuṇātu, etha tumhe etaṃ galappamāṇe udake  otāretvā mahantaṃ mattikāpiṇḍamassa sīse ṭhapetha. athāhaṃ sūriyaṃ  vissajjissāmi. sūriyarasmi mattikāpiṇḍe patitvā taṃ sattadhā  bhindissati. athesa mattikāpiṇḍaṃ chaḍḍetvā nimujjitvā aññena  titthena uttaratu, iti naṃ vadatha, evamassa sotthi bhavissatīti. te  manussā ``evaṃ karissāmā''ti tathā kāresuṃ. tassāpi tatheva  sotthi jātā. so tato paṭṭhāya -- ``jāti ^a^M3.0062^ea^ nāma akāraṇaṃ,  pabbajitānaṃ abbhantare guṇova kāraṇa''nti jātigottamānaṃ pahāya  nimmado ahosi.</p>
              <p>[03] iti jātimantatāpase damite mahājano bodhisattassa thāmaṃ  aññāsi, mahākolāhalaṃ jātaṃ. rājā attano nagaraṃ gamanatthāya  bodhisattaṃ yāci. mahāsatto ^a^P3.0087^ea^ paṭiññaṃ datvā tāni  ca ^a^V3.0063^ea^ asītibrāhmaṇasahassāni damessāmi, paṭiññañca mocessāmīti  majjharājassa nagaraṃ agamāsi. brāhmaṇā bodhisattaṃ disvāva -- bho,  ``ayaṃ so, bho mahācoro, āgato, idāneva sabbe ete mayhaṃ  ucchiṭṭhakaṃ khāditvā abrāhmaṇā jātāti amhe pākaṭe karissati, evaṃ  no idhāpi āvāso na bhavissati, paṭikacceva māressāmā''ti rājānaṃ  puna upasaṅkamitvā āhaṃsu -- ``tumhe, mahārāja, etaṃ  caṇḍālapabbajitaṃ mā sādhurūpoti maññittha, esa garukamantaṃ jānāti,  pathaviṃ gahetvā ākāsaṃ karoti, ākāsaṃ pathaviṃ, dūraṃ gahetvā santikaṃ  karoti, santikaṃ dūraṃ, gaṅgaṃ nivattetvā uddhagāminiṃ karoti, icchanto  pathaviṃ ukkhipitvā pātetuṃ maññe sakkoti. parassa vā cittaṃ nāma  sabbakālaṃ na sakkā gahetuṃ, ayaṃ idha patiṭṭhaṃ labhanto tumhākaṃ rajjampi  nāseyya, jīvitantarāyampi vaṃsupacchedampi kareyya, amhākaṃ vacanaṃ  karotha, mahārāja, ajjeva imaṃ māretuṃ vaṭṭatī''ti.</p>
              <p>[03] rājāno nāma parapattiyā honti, iti so bahūnaṃ kathāvasena  niṭṭhaṃ gato. bodhisatto pana nagare piṇḍāya caritvā udakaphāsukaṭṭhāne  missakodanaṃ bhuñjitvā rājuyyānaṃ gantvā nirāparādhatāya nirāsaṅko  maṅgalasilāpaṭṭe nisīdi. atīte cattālīsa, anāgate cattālīsāti  asītikappe anussarituṃ samatthañāṇassa ^a^P3.0088^ea^  anāvajjanatāya muhuttamattake kāle sati nappahoti, rājā aññaṃ  ajānāpetvā sayameva gantvā nirāvajjanatāya pamādena nisinnaṃ  mahāpurisaṃ asinā paharitvā dve bhāge akāsi. imassa rañño  vijite aṭṭhamaṃ lohakūṭavassaṃ, navamaṃ kalalavassaṃ vassi. iti  imassāpi raṭṭhe nava vuṭṭhiyo patitā. so ca rājā sapariso  mahāniraye nibbatto. tenāha saṃkiccapaṇḍito -- </p>
              <p>[21] ``upahacca ^a^M3.0063^ea^ manaṃ majjho, mātaṅgasmiṃ yasassine. </p>
              <p>[22] sapārisajjo ucchinno, majjhāraññaṃ tadā ahūti''..  (jā0 2.19.96) -- </p>
              <p>[25] evaṃ majjhāraññassa araññabhūtabhāvo veditabbo.  mātaṅgassa pana isino vasena tadeva ^b^mātaṅgārañña^eb^nti vuttaṃ. </p>
              <p>[03] 66^b^.^eb^ ^b^pañhapaṭibhānānī^eb^ti ^a^V3.0064^ea^ pañhabyākaraṇāni.  ^b^paccanīkaṃ katabba^eb^nti paccanīkaṃ kātabbaṃ. ^b^amaññissa^eb^nti  vilomabhāgaṃ gaṇhanto viya ahosinti attho. </p>
              <p>[03] 67^b^.^eb^ ^b^anuviccakāra^eb^nti anuvicāretvā cintetvā  tulayitvā kātabbaṃ karohīti vuttaṃ hoti. ^b^sādhu hotī^eb^ti  sundaro hoti. tumhādisasmiñhi maṃ disvā maṃ saraṇaṃ gacchante  nigaṇṭhaṃ disvā nigaṇṭhaṃ saraṇaṃ gacchante -- ``kiṃ ayaṃ upāli  diṭṭhadiṭṭhameva saraṇaṃ gacchatī''ti? garahā uppajjissati, tasmā  anuviccakāro tumhādisānaṃ sādhūti dasseti. ^b^paṭākaṃ  parihareyyu^eb^nti te kira evarūpaṃ sāvakaṃ labhitvā ^a^P3.0089^ea^  -- ``asuko nāma rājā vā rājamahāmatto vā seṭṭhi vā amhākaṃ  saraṇaṃ gato sāvako jāto''ti paṭākaṃ ukkhipitvā nagare ghosentā  āhiṇḍanti. kasmā? evaṃ no mahantabhāvo āvi bhavissatīti ca,  sace tassa ``kimahaṃ etesaṃ saraṇaṃ gato''ti vippaṭisāro uppajjeyya,  tampi so ``etesaṃ me saraṇagatabhāvaṃ bahū jānanti, dukkhaṃ idāni  paṭinivattitu''nti vinodetvā na paṭikkamissatīti ca. ``tenāha  paṭākaṃ parihareyyu''nti. </p>
              <p>[03] 68^b^.^eb^ ^b^opānabhūta^eb^nti paṭiyattaudapāno viya ṭhitaṃ.  ^b^kula^eb^nti tava nivesanaṃ. ^b^dātabbaṃ maññeyyāsī^eb^ti pubbe  dasapi vīsatipi saṭṭhipi jane āgate disvā natthīti avatvā deti.  idāni maṃ saraṇaṃ gatakāraṇamattenava mā imesaṃ deyyadhammaṃ,  upacchindittha, sampattānañhi dātabbamevāti ovadati. ^b^sutametaṃ,  bhante^eb^ti kuto sutaṃ? nigaṇṭhānaṃ santikā, te kira kulagharesu evaṃ  pakāsenti -- ``mayaṃ `yassa kassaci sampattassa dātabba'nti  vadāma, samaṇo pana gotamo `mayhameva dānaṃ dātabbaṃ...pe0... na  aññesaṃ sāvakānaṃ dinnaṃ mahapphala'nti vadatī''ti. taṃ sandhāya ayaṃ  gahapati ``sutameta''nti āha. </p>
              <p>[03] 69^b^.^eb^ ^b^anupubbiṃ^eb^ ^a^M3.0064^ea^ ^b^katha^eb^nti dānānantaraṃ sīlaṃ,  sīlānantaraṃ saggaṃ, saggānantaraṃ magganti evaṃ anupaṭipāṭikathaṃ.  tattha ^a^P3.0090^ea^ ^b^dānakatha^eb^nti idaṃ dānaṃ nāma sukhānaṃ  nidānaṃ, sampattīnaṃ mūlaṃ, bhogānaṃ patiṭṭhā, visamagatassa tāṇaṃ leṇaṃ  gatiparāyaṇaṃ, idhalokaparalokesu dānasadiso avassayo patiṭṭhā  ārammaṇaṃ tāṇaṃ leṇaṃ gati parāyaṇaṃ natthi. idañhi avassayaṭṭhena  ratanamayasīhāsanasadisaṃ, patiṭṭhānaṭṭhena mahāpathavisadisaṃ, ālambanaṭṭhena  ālambanarajjusadisaṃ. idañhi ^a^V3.0065^ea^ dukkhanittharaṇaṭṭhena nāvā,  samassāsanaṭṭhena saṅgāmasūro, bhayaparittāṇaṭṭhena susaṅkhatanagaraṃ,  maccheramalādīhi anupalittaṭṭhena padumaṃ, tesaṃ nidahanaṭṭhena aggi,  durāsadaṭṭhena āsīviso. asantāsanaṭṭhena sīho, balavantaṭṭhena hatthī,  abhimaṅgalasammataṭṭhena setavasabho, khemantabhūmisampāpanaṭṭhena valāhako  assarājā. dānaṃ nāmebhaṃ mayhaṃ gatamaggo, mayheveso vaṃso, mayā  dasa pāramiyo pūrentena velāmamahāyañño, mahāgovindamahāyañño  mahāsudassanamahāyañño, vessantaramahāyaññoti anekamahāyaññā  pavattitā, sasabhūtena jalite aggikkhandhe attānaṃ niyyādentena  sampattayācakānaṃ cittaṃ gahitaṃ. dānañhi loke sakkasampattiṃ deti,  mārasampattiṃ deti, brahmasampattiṃ deti, cakkavattisampattiṃ deti,  sāvakapāramīñāṇaṃ, paccekabodhiñāṇaṃ, abhisambodhiñāṇaṃ detīti  evamādiṃ dānaguṇapaṭisaṃyuttaṃ kathaṃ.</p>
              <p>[03] yasmā pana dānaṃ dadanto sīlaṃ samādātuṃ sakkoti, tasmā  tadanataraṃ sīlakathaṃ kathesi. ^b^sīlakatha^eb^nti sīlaṃ nāmetaṃ  avassayo patiṭṭhā ārammaṇaṃ tāṇaṃ leṇaṃ ^a^P3.0091^ea^ gati  parāyaṇaṃ, sīlaṃ nāmetaṃ mama vaṃso, ahaṃ saṅkhapālanāgarājakāle,  bhūridattanāgarājakāle, campeyyanāgarājakāle, sīlavanāgarājakāle,  mātuposakahatthirājakāle, chaddantahatthirājakāleti anantesu attabhāvesu  sīlaṃ paripūresiṃ. idhalokaparalokasampattīnañhi sīlasadiso  avassayo, sīlasadisā patiṭṭhā, ārammaṇaṃ tāṇaṃ leṇaṃ gati parāyaṇaṃ  natthi, sīlālaṅkārasadiso alaṅkāro natthi, sīlapupphasadisaṃ pupphaṃ  natthi, sīlagandhasadiso gandho natthi. sīlālaṅkārena hi alaṅkataṃ  sīlakusumapiḷandhanaṃ sīlagandhānulittaṃ ^a^M3.0065^ea^ sadevakopi loko olokento  tittiṃ na gacchatīti evamādiṃ sīlaguṇapaṭisaṃyuttaṃ kathaṃ.</p>
              <p>[03] idaṃ pana sīlaṃ nissāya ayaṃ saggo labbhatīti dassetuṃ  sīlānantaraṃ saggakathaṃ kathesi. ^b^saggakatha^eb^nti ayaṃ saggo nāma  iṭṭho kanto manāpo, niccamettha kīḷā, niccaṃ sampattiyo labbhanti,  cātumahārājikā devā navutivassasatasahassāni dibbasukhaṃ  dibbasampattiṃ anubhavanti, tāvatiṃsā tisso ca vassakoṭiyo saṭṭhi ca  vassasatasahassānīti evamādiṃ saggaguṇapaṭisaṃyuttaṃ kathaṃ.  saggasampattiṃ kathayantānañhi buddhānaṃ mukhaṃ nappahoti. vuttampi cetaṃ  ``anekapariyāyena kho ahaṃ, bhikkhave, saggakathaṃ katheyya''ntiādi  (ma0 ni0 3.255).</p>
              <p>[03] evaṃ ^a^V3.0066^ea^ saggakathāya palobhetvā puna hatthiṃ alaṅkaritvā tassa  soṇḍaṃ chindanto viya -- ``ayampi saggo anicco addhuvo, na  ettha chandarāgo kātabbo''ti dassanatthaṃ -- ``appassādā kāmā  vuttā mayā bahudukkhā ^a^P3.0092^ea^ bahupāyāsā, ādīnavo ettha  bhiyyo''tiādinā (pāci0 417; ma0 ni0 1.235) nayena  kāmānaṃ ādīnavaṃ okāraṃ saṃkilesaṃ kathesi. tattha  ^b^ādīnavo^eb^ti doso. ^b^okāro^eb^ti avakāro lāmakabhāvo.  ^b^saṃkileso^eb^ti tehi sattānaṃ saṃsāre saṃkilissanaṃ. yathāha  ``kilissanti vata, bho, sattā''ti (ma0 ni0 2.351).</p>
              <p>[03] evaṃ kāmādīnavena tajjitvā nekkhamme ānisaṃsaṃ pakāsesi.  ^b^kallacitta^eb^nti arogacittaṃ. ^b^sāmukkaṃsikā^eb^ti sāmaṃ  ukkaṃsikā attanāyeva gahetvā uddharitvā gahitā, sayambhūñāṇena diṭṭhā,  asādhāraṇā aññesanti attho. kā panesāti, ariyasaccadesanā?  tenevāha -- ``dukkhaṃ samudayaṃ nirodhaṃ magga''nti.</p>
              <p>[03] ^b^virajaṃ vītamala^eb^nti rāgarajādīnaṃ abhāvā virajaṃ,  rāgamalādīnaṃ vigatattā vītamalaṃ. ^b^dhammacakkhu^eb^nti upari  brahmāyusutte tiṇṇaṃ maggānaṃ, cūḷarāhulovāde āsavakkhayassetaṃ nāmaṃ.  idha pana sotāpattimaggo adhippeto. tassa uppattiākāradassanatthaṃ  ``yaṃkiñci samudayadhammaṃ, sabbaṃ taṃ nirodhadhamma''nti āha. tañhi  nirodhaṃ ārammaṇaṃ katvā kiccavasena evaṃ sabbasaṅkhataṃ paṭivijjhantaṃ  uppajjati.</p>
              <p>[03] diṭṭho ^a^M3.0066^ea^ ariyasaccadhammo etenāti ^b^diṭṭhadhammo^eb^. esa nayo  sesapadesupi. tiṇṇā ^a^P3.0093^ea^ vicikicchā anenāti  ^b^tiṇṇavicikiccho^eb^. vigatā kathaṃkathā assāti  ^b^vigatakathaṃkatho. vesārajjappatto^eb^ti vesārajjaṃ patto. kattha?  satthu sāsane. nāssa paro paccayo, na parassa saddhāya ettha  vattatīti ^b^aparappaccayo^eb^. </p>
              <p>[03] 70^b^.^eb^ cittena sampaṭicchamāno ^b^abhinanditvā,^eb^  vācāya pasaṃsamāno ^b^anumoditvā. āvarāmī^eb^ti thakemi  pidahāmi. ^b^anāvaṭa^eb^nti na āvaritaṃ vivaṭaṃ ugghāṭitaṃ. </p>
              <p>[03] 71^b^.^eb^ ^b^assosi kho dīghatapassī^eb^ti so kira  tassa gatakālato paṭṭhāya -- ``paṇḍito gahapati ^a^V3.0067^ea^, samaṇo ca gotamo  dassanasampanno niyyānikakatho, dassanepi tassa pasīdissati,  dhammakathāyapi pasīdissati, pasīditvā saraṇaṃ gamissati, gato nu  kho saraṇaṃ gahapati na tāva gato''ti ohitasotova hutvā vicarati.  tasmā paṭhamaṃyeva assosi. </p>
              <p>[03] 72^b^.^eb^ ^b^tena hi sammā^eb^ti balavasokena abhibhūto  ``ettheva tiṭṭhā''ti vacanaṃ sutvāpi atthaṃ asallakkhento dovārikena  saddhiṃ sallapatiyeva.</p>
              <p>[03] ^b^majjhimāya dvārasālāyā^eb^nti yassa gharassa satta  dvārakoṭṭhakā, tassa sabbābbhantarato vā sabbabāhirato vā paṭṭhāya  catutthadvārakoṭṭhako, yassa pañca, tassa tatiyo, yassa tayo, tassa  dutiyo dvārakoṭṭhako ^b^majjhimadvārasālā^eb^ nāma. ekadvārakoṭṭhakassa  pana gharassa majjhaṭṭhāne maṅgalatthambhaṃ nissāya majjhimadvārasālā.  tassa pana gehassa satta dvārakoṭṭhakā, pañcātipi vuttaṃ. </p>
              <p>[03] 73^b^.^eb^ ^b^agga^eb^ntiādīni sabbāni  aññamaññavevacanāni. ^b^yaṃ suda^eb^nti ettha ^b^ya^eb^nti yaṃ  nāṭaputtaṃ. ^b^suda^eb^nti nipātamattaṃ. ^b^pariggahetvā^eb^ti teneva  uttarāsaṅgena udare parikkhipanto gahetvā. ^b^nisīdāpetī^eb^ti  ^a^P3.0094^ea^ saṇikaṃ ācariya, saṇikaṃ ācariyāti mahantaṃ  telaghaṭaṃ ṭhapento viya nisīdāpeti. ^b^dattosī^eb^ti kiṃ jaḷosi  jātoti attho. ^b^paṭimukko^eb^ti sīse parikkhipitvā ^a^M3.0067^ea^ gahito.  ^b^aṇḍahārako^eb^tiādiṃ duṭṭhullavacanampi samānaṃ upaṭṭhākassa  aññathābhāvena uppannabalavasokatāya idaṃ nāma bhaṇāmīti  asallakkhetvāva bhaṇati. </p>
              <p>[03] 74^b^.^eb^ ^b^bhaddikā, bhante, āvaṭṭanī^eb^ti nigaṇṭho  māyameva sandhāya vadati, upāsako attanā paṭividdhaṃ sotāpattimaggaṃ.  ^b^tena hī^eb^ti nipātamattametaṃ, bhante, upamaṃ te karissāmicceva  attho. kāraṇavacanaṃ vā, yena kāraṇena tumhākaṃ sāsanaṃ  aniyyānikaṃ, mama satthu niyyānikaṃ, tena kāraṇena upamaṃ te  karissāmīti vuttaṃ hoti. </p>
              <p>[03] 75^b^.^eb^ ^b^upavijaññā^eb^ti vijāyanakālaṃ upagatā.  ^b^makkaṭacchāpaka^eb^nti makkaṭapotakaṃ. ^b^kiṇitvā ānehī^eb^ti mūlaṃ  datvāva āhara. āpaṇesu hi saviññāṇakampi aviññāṇakampi  makkaṭādikīḷanabhaṇḍakaṃ ^a^V3.0068^ea^ vikkiṇanti. taṃ sandhāyetaṃ āha.  ^b^rajita^eb^nti bahalabahalaṃ pītāvalepanaraṅgajātaṃ gahetvā rajitvā dinnaṃ  imaṃ icchāmīti attho. ^b^ākoṭitapaccākoṭita^eb^nti  ākoṭitañceva parivattetvā punappunaṃ ākoṭitañca.  ^b^ubhatobhāgavimaṭṭha^eb^nti maṇipāsāṇena ubhosu ^a^P3.0095^ea^  passesu suṭṭhu vimaṭṭhaṃ ghaṭṭetvā uppāditacchaviṃ.</p>
              <p>[03] ^b^raṅgakkhamo hi kho^eb^ti saviññāṇakampi aviññāṇakampi  raṅgaṃ pivati. tasmā evamāha. ^b^no ākoṭṭanakkhamo^eb^ti  saviññāṇakassa tāva ākoṭṭanaphalake ṭhapetvā kucchiyaṃ ākoṭitassa  kucchi bhijjati, karīsaṃ nikkhamati. sesī ākoṭitassa sīsaṃ  bhijjati, mattaluṅgaṃ nikkhamati. aviññāṇako khaṇḍakhaṇḍitaṃ  gacchati. tasmā evamāha. ^b^no vimajjanakkhamo^eb^ti  saviññāṇako maṇipāsāṇena vimaddiyamāno nillomataṃ nicchavitañca  āpajjati, aviññāṇakopi vacuṇṇakabhāvaṃ āpajjati. tasmā evamāha.  ^b^raṅgakkhamo hi kho bālāna^eb^nti bālānaṃ mandabuddhīnaṃ  raṅgakkhamo, rāgamattaṃ janeti, piyo hoti. paṇḍitānaṃ pana  nigaṇṭhavādo vā añño vā bhāratarāmasītāharaṇādi  niratthakakathāmaggo appiyova hoti. ^b^no anuyogakkhamo, no  vimajjanakkhamo^eb^ti anuyogaṃ vā vīmaṃsaṃ vā na khamati, thuse  koṭṭetvā taṇḍulapariyesanaṃ viya kadaliyaṃ sāragavesanaṃ viya ca rittako  tucchakova hoti. ^b^raṅgakkhamo ceva paṇḍitāna^eb^nti ^a^M3.0068^ea^ catusaccakathā  hi paṇḍitānaṃ piyā hoti, vassasatampi suṇanto tittiṃ na gacchati.  tasmā evamāha. buddhavacanaṃ pana yathā yathāpi ogāhissati  mahāsamuddo viya gambhīrameva hotīti ``anuyogakkhamo ca  vimajjanakkhamo cā''ti āha. ^b^suṇohi^eb^ ^a^P3.0096^ea^  ^b^yassāhaṃ sāvako^eb^ti tassa guṇe suṇāhīti bhagavato vaṇṇe vattuṃ  āraddho. </p>
              <p>[03] 76^b^.^eb^ ^b^dhīrassā^eb^ti dhīraṃ vuccati paṇḍiccaṃ, yā  paññā pajānanā...pe0... sammādiṭṭhi, tena samannāgatassa  dhātuāyatanapaṭiccasamuppādaṭṭhānāṭṭhānakusalassa paṇḍitassāhaṃ sāvako,  so mayhaṃ satthāti evaṃ sabbapadesu sambandho veditabbo.  ^b^pabhinnakhīlassā^eb^ti bhinnapañcacetokhilassa. sabbaputhujjane  vijiniṃsu vijinanti vijinissanti vāti vijayā. ke te,  maccumārakilesamāradevaputtamārāti? te vijitā vijayā etenāti  vijitavijayo. bhagavā, tassa ^b^vijitavijayassa.  anīghassā^eb^ti kilesadukkhenapi vipākadukkhenapi niddukkhassa.  ^b^susamacittassā^eb^ti devadattadhanapālakāṅgulimālarāhulatherādīsupi  devamanussesu suṭṭhu samacittassa. ^b^vuddhasīlassā^eb^ti  ^a^V3.0069^ea^ vaḍḍhitācārassa. ^b^sādhupaññassā^eb^ti sundarapaññassa.  ^b^vesamantarassā^eb^ti rāgādivisamaṃ taritvā vitaritvā ṭhitassa.  ^b^vimalassā^eb^ti vigatarāgādimalassa.</p>
              <p>[03] ^b^tusitassā^eb^ti tuṭṭhacittassa. ^b^vantalokāmisassā^eb^ti  vantakāmaguṇassa. ^b^muditassā^eb^ti muditāvihāravasena muditassa,  punaruttameva vā etaṃ. pasādavasena hi ekampi guṇaṃ punappunaṃ  vadatiyeva. ^b^katasamaṇassā^eb^ti ^a^P3.0097^ea^ katasāmaññassa,  samaṇadhammassa matthakaṃ pattassāti attho. ^b^manujassā^eb^ti  lokavohāravasena ekassa sattassa. ^b^narassā^eb^ti punaruttaṃ.  aññathā vuccamāne ekekagāthāya dasa guṇā nappahonti.</p>
              <p>[03] ^b^venayikassā^eb^ti sattānaṃ vināyakassa.  ^b^ruciradhammassā^eb^ti sucidhammassa. ^b^pabhāsakassā^eb^ti  obhāsakassa. ^b^vīrassā^eb^ti vīriyasampannassa.  ^b^nisabhassā^eb^ti usabhavasabhanisabhesu sabbattha appaṭisamaṭṭhena  nisabhassa. ^b^gambhīrassā^eb^ti gambhīraguṇassa, guṇehi vā  gambhīrassa. ^b^monapattassā^eb^ti ñāṇapattassa. ^b^vedassā^eb^ti  vedo vuccati ñāṇaṃ, tena samannāgatassa. ^b^dhammaṭṭhassā^eb^ti dhamme  ṭhitassa. ^b^saṃvutattassā^eb^ti pihitattassa.</p>
              <p>[03] ^b^nāgassā^eb^ti ^a^M3.0069^ea^ catūhi kāraṇehi nāgassa.  ^b^pantasenassā^eb^ti pantasenāsanassa. ^b^paṭimantakassā^eb^ti  paṭimantanapaññāya samannāgatassa. ^b^monassā^eb^ti monaṃ vuccati  ñāṇaṃ, tena samannāgatassa, dhutakilesassa vā. ^b^dantassā^eb^ti  nibbisevanassa.</p>
              <p>[03] ^b^isisattamassā^eb^ti vipassiādayo cha isayo upādāya  sattamassa. ^b^brahmapattassā^eb^ti ^a^P3.0098^ea^ seṭṭhapattassa.  ^b^nhātakassā^eb^ti nhātakilesassa. ^b^padakassā^eb^ti  akkharādīni samodhānetvā gāthāpadakaraṇakusalassa.  ^b^viditavedassā^eb^ti viditañāṇassa. ^b^purindadassā^eb^ti  sabbapaṭhamaṃ dhammadānadāyakassa. ^b^sakkassā^eb^ti samatthassa.  ^b^pattipattassā^eb^ti ye pattabbā guṇā, te pattassa.  ^b^veyyākaraṇassā^eb^ti vitthāretvā atthadīpakassa. bhagavatā hi  abyākataṃ nāma tanti padaṃ natthi sabbesaṃyeva attho kathito.</p>
              <p>[03] ^b^vipassissā^eb^ti ^a^V3.0070^ea^ vipassanakassa. ^b^anabhinatassā^eb^ti  anatassa. ^b^no apanatassā^eb^ti aduṭṭhassa.</p>
              <p>[03] ^b^ananugatantarassā^eb^ti kilese ananugatacittassa.  ^b^asitassā^eb^ti abaddhassa.</p>
              <p>[03] ^b^bhūripaññassā^eb^ti bhūri vuccati pathavī, tāya pathavīsamāya  paññāya vipulāya mahantāya vitthatāya samannāgatassāti attho.  ^b^mahāpaññassā^eb^ti mahāpaññāya samannāgatassa.</p>
              <p>[03] ^b^anupalittassā^eb^ti taṇhādiṭṭhikilesehi alittassa.  ^b^āhuneyyassā^eb^ti āhutiṃ paṭiggahetuṃ yuttassa. ^b^yakkhassā^eb^ti  ānubhāvadassanaṭṭhena ādissamānakaṭṭhena vā bhagavā yakkho nāma.  tenāha ``yakkhassā''ti. ^b^mahato^eb^ti ^a^P3.0099^ea^  mahantassa. ^b^tassa sāvakohamasmī^eb^ti tassa evaṃvividhaguṇassa  satthussa ahaṃ sāvakoti. upāsakassa sobhāpattimaggeneva  paṭisambhidā āgatā. iti paṭisambhidāvisaye ṭhatvā padasatena  dasabalassa kilesappahānavaṇṇaṃ kathento ``kassa taṃ gahapati sāvakaṃ  dhāremā''ti pañhassa atthaṃ vissajjesi. </p>
              <p>[03] 77^b^.^eb^ ^b^kadā^eb^ ^a^M3.0070^ea^ ^b^saññūḷhā^eb^ti kadā sampiṇḍitā.  evaṃ kirassa ahosi -- ``ayaṃ idāneva samaṇassa gotamassa  santikaṃ gantvā āgato, kadānena ete vaṇṇā sampiṇḍitā''ti.  tasmā evamāha. ^b^vicittaṃ mālaṃ gantheyyā^eb^ti sayampi dakkhatāya  pupphānampi nānāvaṇṇatāya ekatovaṇṭikādibhedaṃ vicitramālaṃ gantheyya.  ^b^evameva kho, bhante^eb^ti ettha nānāpupphānaṃ mahāpuppharāsi viya  nānāvidhānaṃ vaṇṇānaṃ bhagavato sinerumatto vaṇṇarāsi daṭṭhabbo.  chekamālākāro viya upāli gahapati. mālākārassa  vicitramālāganthanaṃ viya gahapatino tathāgatassa vicitravaṇṇaganthanaṃ.</p>
              <p>[03] ^b^uṇhaṃ lohitaṃ mukhato uggañchī^eb^ti tassa hi bhagavato  sakkāraṃ asahamānassa etadahosi -- ``anatthiko dāni ayaṃ gahapati  amhehi, sve paṭṭhāya paṇṇāsa saṭṭhi jane gahetvā etassa gharaṃ pavisitvā  bhuñjituṃ na labhissāmi, bhinnā me bhattakumbhī''ti. athassa  upaṭṭhākavipariṇāmena balavasoko uppajji. ime hi sattā attano  attanova cintayanti. tassa ^a^V3.0071^ea^ tasmiṃ soke uppanne abbhantaraṃ uṇhaṃ  ahosi, lohitaṃ vilīyittha, taṃ mahāvātena samuddharitaṃ kuṭe  pakkhittarajanaṃ viya pattamattaṃ mukhato uggañchi. nidhānagatalohitaṃ  vamitvā pana appakā sattā jīvituṃ sakkonti. nigaṇṭho tattheva  jāṇunā patito, atha naṃ pāṭaṅkiyā bahinagaraṃ ^a^P3.0100^ea^  nīharitvā mañcakasivikāya gahetvā pāvaṃ agamaṃsu, so na cirasseva  pāvāyaṃ kālamakāsi. imasmiṃ pana sutte ugghāṭitaññūpuggalassa  vasena dhammadesanā pariniṭṭhitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] upālisuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. kukkuravatikasuttavaṇṇanā </h3n>
            <h4>
              <h4n> </h4n>
              <p>[03] 78^b^.^eb^ ^b^evaṃ^eb^ ^a^V3.0072^ea^ ^b^me suta^eb^nti kukkuravatikasuttaṃ. tattha  ^b^koliyesū^eb^ti evaṃnāmake janapade. so hi ekopi kolanagare  patiṭṭhitānaṃ koliyānaṃ rājakumārānaṃ nivāsaṭṭhānattā evaṃ vuccati.  tasmiṃ koliyesu janapade. ^b^haliddavasana^eb^nti tassa kira  nigamassa māpitakāle pītakavatthanivatthā ^a^M3.0071^ea^ manussā nakkhattaṃ kīḷiṃsu.  te nakkhattakīḷāvasāne nigamassa nāmaṃ āropentā haliddavasananti  nāmaṃ akaṃsu. taṃ gocaragāmaṃ katvā viharatīti attho. vihāro  panettha kiñcāpi na niyāmito, tathāpi buddhānaṃ anucchavike  senāsaneyeva vihāsīti veditabbo. ^b^govatiko^eb^ti  samādinnagovato, sīse siṅgāni ṭhapetvā naṅguṭṭhaṃ bandhitvā gāvīhi  saddhiṃ tiṇāni khādanto viya carati. ^b^acelo^eb^ti naggo  niccelo. ^b^seniyo^eb^ti tassa nāmaṃ.</p>
              <p>[03] ^b^kukkuravatiko^eb^ti samādinnakukkuravato, sabbaṃ sunakhakiriyaṃ  karoti. ubhopete sahapaṃsukīḷikā sahāyakā. ^b^kukkurova  palikujjitvā^eb^ti sunakho nāma sāmikassa santike nisīdanto  dvīhi pādehi bhūmiyaṃ vilekhitvā kukkurakūjitaṃ ^a^P3.0101^ea^  kūjanto nisīdati, ayampi ``kukkurakiriyaṃ karissāmī''ti bhagavatā  saddhiṃ sammoditvā dvīhi hatthehi bhūmiyaṃ vilekhitvā sīsaṃ vidhunanto  `bhū bhū'ti katvā hatthapāde samiñjitvā sunakho viya nisīdi.  ^b^chamānikkhitta^eb^nti bhūmiyaṃ ṭhapitaṃ. ^b^samattaṃ samādinna^eb^nti  paripuṇṇaṃ katvā gahitaṃ. ^b^kā gatī^eb^ti kā nipphatti. ^b^ko  abhisamparāyo^eb^ti abhisamparāyamhi kattha nibbatti. ^b^ala^eb^nti  tassa appiyaṃ bhavissatīti yāvatatiyaṃ paṭibāhati.  ^b^kukkuravata^eb^nti kukkuravatasamādānaṃ. </p>
              <p>[03] 79^b^.^eb^ ^b^bhāvetī^eb^ti vaḍḍheti. ^b^paripuṇṇa^eb^nti  anūnaṃ. ^b^abbokiṇṇa^eb^nti nirantaraṃ. ^b^kukkurasīla^eb^nti  kukkurācāraṃ. ^b^kukkuracitta^eb^nti ``ajja paṭṭhāya kukkurehi kātabbaṃ  karissāmī''ti evaṃ uppannacittaṃ. ^b^kukkurākappa^eb^nti kukkurānaṃ  gamanākāro atthi, tiṭṭhanākāro atthi, nisīdanākāro atthi,  sayanākāro atthi, uccārapassāvakaraṇākāro atthi, aññe kukkure  disvā dante vivaritvā gamanākāro atthi, ayaṃ kukkurākappo nāma,  taṃ bhāvetīti attho ^a^V3.0073^ea^. ^b^imināhaṃ sīlenā^eb^tiādīsu ahaṃ iminā  ācārena vā vatasamādānena vā dukkaratapacaraṇena vā  methunaviratibrahmacariyena vāti attho. ^b^devo^eb^ti sakkasuyāmādīsu  aññataro. ^b^devaññataro^eb^ti ^a^P3.0102^ea^ tesaṃ  dutiyatatiyaṭṭhānādīsu aññataradevo. ^b^micchādiṭṭhī^eb^ti  adevalokagāmimaggameva devalokagāmimaggoti gahetvā uppannatāya sā  assa ^a^M3.0072^ea^ micchādiṭṭhi nāma hoti. ^b^aññataraṃ gatiṃ vadāmī^eb^ti  tassa hi nirayato vā tiracchānayonito vā aññā gati natthi,  tasmā evamāha. ^b^sampajjamāna^eb^nti diṭṭhiyā asammissaṃ hutvā  nipajjamānaṃ.</p>
              <p>[03] ^b^nāhaṃ, bhante, etaṃ rodāmi, yaṃ maṃ bhagavā evamāhā^eb^ti yaṃ  maṃ, bhante, bhagavā evamāha, ahametaṃ bhagavato byākaraṇaṃ na rodāmi na  paridevāmi, na anutthunāmīti attho. evaṃ sakammakavasenettha attho  veditabbo, na assumuñcanamattena. </p>
              <p>[21] ``mataṃ vā amma rodanti, yo vā jīvaṃ na dissati. </p>
              <p>[22] jīvantaṃ amma passantī, kasmā maṃ amma rodasī''ti..  (saṃ0 ni0  1.239) -- </p>
              <p>[25] ayañcettha payogo. ^b^apica me idaṃ, bhante^eb^ti  apica kho me idaṃ, bhante, kukkuravataṃ dīgharattaṃ samādinnaṃ, tasmiṃ  sampajjantepi vuddhi natthi, vipajjantepi. iti ``ettakaṃ kālaṃ mayā  katakammaṃ moghaṃ jāta''nti attano vipattiṃ paccavekkhamāno rodāmi,  bhanteti. </p>
              <p>[03] 80^b^.^eb^ ^b^govata^eb^ntiādīni kukkuravatādīsu  vuttanayeneva veditabbāni. ^b^gavākappa^eb^nti goākappaṃ. sesaṃ  kukkurākappe vuttasadisameva. yathā pana tattha aññe kukkure disvā  dante vivaritvā gamanākāro, evamidha aññe gāvo disvā kaṇṇe  ukkhipitvā gamanākāro veditabbo. sesaṃ tādisameva. </p>
              <p>[03] 81^b^.^eb^ ^b^cattārimāni^eb^ ^a^P3.0103^ea^  ^b^puṇṇa kammānī^eb^ti kasmā imaṃ desanaṃ ārabhi? ayañhi desanā  ekaccakammakiriyavasena āgatā, imasmiñca kammacatukke kathite imesaṃ  kiriyā pākaṭā bhavissatīti imaṃ desanaṃ ārabhi. apica imaṃ  kammacatukkameva desiyamānaṃ ime sañjānissanti ^a^V3.0074^ea^, tato eko saraṇaṃ  gamissati, eko pabbajitvā arahattaṃ pāpuṇissatīti ayameva etesaṃ  sappāyāti ñatvāpi imaṃ desanaṃ ārabhi.</p>
              <p>[03] tattha ^b^kaṇha^eb^nti kāḷakaṃ dasākusalakammapathakammaṃ.  ^b^kaṇhavipāka^eb^nti apāye nibbattanato kāḷakavipākaṃ.  ^b^sukka^eb^nti paṇḍaraṃ dasakusalakammapathakammaṃ. ^b^sukkavipāka^eb^nti  sagge nibbattanato paṇḍaravipākaṃ. ^b^kaṇhasukka^eb^nti vomissakakammaṃ.  ^b^kaṇhasukkavipāka^eb^nti sukhadukkhavipākaṃ. missakakammañhi  katvā ^a^M3.0073^ea^ akusalena tiracchānayoniyaṃ maṅgalahatthiṭṭhānādīsu uppanno  kusalena pavatte sukhaṃ vediyati. kusalena rājakulepi nibbatto  akusalena pavatte dukkhaṃ vediyati. ^b^akaṇhaṃ asukka^eb^nti  kammakkhayakaraṃ catumaggacetanākammaṃ adhippetaṃ. tañhi yadi kaṇhaṃ  bhaveyya, kaṇhavipākaṃ dadeyya. yadi sukkaṃ bhaveyya, sukkavipākaṃ dadeyya.  ubhayavipākassa pana adānato akaṇhāsukkavipākattā ``akaṇhaṃ  asukka''nti vuttaṃ. ayaṃ tāva uddese attho.</p>
              <p>[03] niddese pana ^b^sabyābajjha^eb^nti sadukkhaṃ.  kāyasaṅkhārādīsu kāyadvāre gahaṇādivasena copanappattā dvādasa  ^a^P3.0104^ea^ akusalacetanā ^b^sabyābajjhakāyasaṅkhāro^eb^  nāma. vacīdvāre hanusañcopanavasena vacībhedapavattikā tāyeva dvādasa  ^b^vacīsaṅkhāro^eb^ nāma. ubhayacopanaṃ appattā raho cintayantassa  manodvāre pavattā ^b^manosaṅkhāro^eb^ nāma. iti tīsupi dvāresu  kāyaduccaritādibhedā akusalacetanāva saṅkhārāti veditabbā.  imasmiñhi sutte cetanā dhuraṃ, upālisutte kammaṃ.  ^b^abhisaṅkharitvā^eb^ti saṅkaḍḍhitvā, piṇḍaṃ katvāti attho.  ^b^sabyābajjhaṃ loka^eb^nti sadukkhaṃ lokaṃ upapajjanti.  ^b^sabyābajjhā phassā phusantī^eb^ti sadukkhā vipākaphassā phusanti.  ^b^ekantadukkha^eb^nti nirantaradukkhaṃ. ^b^bhūtā^eb^ti hetvatthe  nissakkavacanaṃ, bhūtakammato bhūtassa sattassa uppatti hoti. idaṃ vuttaṃ  hoti -- yathābhūtaṃ kammaṃ sattā karonti, tathābhūtena kammena  kammasabhāgavasena tesaṃ upapatti hoti. tenevāha ``yaṃ karoti tena  upapajjatī''ti. ettha ca ^b^tenā^eb^ti kammena viya vuttā, upapatti  ca nāma vipākena hoti. yasmā pana vipākassa kammaṃ hetu, tasmā  tena mūlahetubhūtena kammena nibbattatīti ayamettha attho. ^b^phassā  phusantī^eb^ti yena kammavipākena nibbatto, taṃkammavipākaphassā  phusanti. ^b^kammadāyādā^eb^ti kammadāyajjā kammameva nesaṃ dāyajjaṃ  santakanti vadāmi.</p>
              <p>[03] ^b^abyābajjha^eb^nti ^a^V3.0075^ea^ niddukkhaṃ ^a^P3.0105^ea^. imasmiṃ  vāre kāyadvāre pavattā aṭṭha kāmāvacarakusalacetanā ^b^kāyasaṅkhāro^eb^  nāma. tāyeva vacīdvāre pavattā ^b^vacīsaṅkhāro^eb^ nāma. manodvāre  pavattā tāyeva aṭṭha, tisso ca heṭṭhimajhānacetanā  ^b^abyābajjhamanosaṅkhāro^eb^ nāma. jhānacetanā tāva hotu,  kāmāvacarā kinti abyābajjhamanosaṅkhāro nāma jātāti.  kasiṇasajjanakāle ^a^M3.0074^ea^ ca kasiṇāsevanakāle ca labbhanti.  kāmāvacaracetanā paṭhamajjhānacetanāya ghaṭitā, catutthajjhānacetanā  tatiyajjhānacetanāya ghaṭitā. iti tīsupi dvāresu  kāyasucaritādibhedā kusalacetanāva saṅkhārāti veditabbo.  tatiyavāro ubhayamissakavasena veditabbā.</p>
              <p>[03] ^b^seyyathāpi manussā^eb^tiādīsu manussānaṃ tāva kālena  sukhaṃ kālena dukkhaṃ pākaṭameva, devesu pana bhummadevatānaṃ,  vinipātikesu vemānikapetānaṃ kālena sukhaṃ kālena dukkhaṃ hotīti  veditabbaṃ. hatthiādīsu tiracchānesupi labbhatiyeva.</p>
              <p>[03] ^b^tatrā^eb^ti tesu tīsu kammesu. ^b^tassa pahānāya yā  cetanā^eb^ti tassa pahānatthāya maggacetanā. kammaṃ patvāva  maggacetanāya añño paṇḍarataro dhammo nāma natthi. idaṃ pana  kammacatukkaṃ patvā dvādasa akusalacetanā kaṇhā nāma,  tebhūmakakusalacetanā sukkā nāma, maggacetanā akaṇhā asukkāti āgatā. </p>
              <p>[03] 82^b^.^eb^ ^b^``labheyyāhaṃ, bhante''^eb^ti idaṃ so ``ciraṃ  vata me aniyyānikapakkhe yojetvā attā kilamito,  `sukkhanadītīre nhāyissāmī'ti samparivattentena viya thuse koṭṭentena  viya ca na koci attho nipphādito, handāhaṃ attānaṃ yoge  yojemī''ti cintetvā āha. atha ^a^P3.0106^ea^ bhagavā yonena  khandhake titthiyaparivāso paññatto, yaṃ aññatitthiyapubbo  sāmaṇerabhūmiyaṃ ṭhito -- ``ahaṃ, bhante, itthannāmo aññatitthiyapubbo  imasmiṃ dhammavinaye ākaṅkhāmi upasampadaṃ, svāhaṃ, bhante, saṅghaṃ  cattāro māse parivāsaṃ yācāmī''tiādinā (mahāva0 86) nayena  samādiyitvā parivasati, taṃ sandhāya ``yo kho, seniya,  aññatitthiyapubbo''tiādimāha.</p>
              <p>[03] tattha ^b^pabbajja^eb^nti vacanasiliṭṭhatāvaseneva vuttaṃ.  aparivasitvāyeva hi pabbajjaṃ labhati. upasampadatthikena pana  nātikālena gāmappavesanādīni aṭṭha vattāni pūrentena parivasitabbaṃ  ^a^V3.0076^ea^.  ^b^āraddhacittā^eb^ti aṭṭhavattapūraṇena tuṭṭhacittā. ayamettha saṅkhepo.  vitthārato panesa titthiyaparivāso ^b^samantapāsādikāya  vinayaṭṭhakathāya^eb^ pabbajjakhandhakavaṇṇanāyaṃ (mahāva0 aṭṭha0 86)  vuttanayeneva veditabbo ^a^M3.0075^ea^. ^b^apica metthā^eb^ti apica me ettha.  ^b^puggalavemattatā viditā^eb^ti puggalanānattaṃ viditaṃ. ayaṃ puggalo  parivāsāraho, ayaṃ na parivāsārahoti idaṃ mayhaṃ pākaṭanti dasseti.</p>
              <p>[03] tato seniyo cintesi -- ``aho acchariyaṃ buddhasāsanaṃ,  yattha evaṃ ghaṃsitvā koṭṭetvā yuttameva gaṇhanti, ayuttaṃ chaḍḍentī''ti.  tato suṭṭhutaraṃ pabbajjāya sañjātussāho ^b^sace, bhante^eb^tiādimāha.  atha bhagavā tassa tibbacchandataṃ viditvā na seniyo parivāsaṃ  arahatīti aññataraṃ bhikkhuṃ āmantesi -- ``gaccha tvaṃ, bhikkhu,  seniyaṃ nhāpetvā pabbājetvā ānehī''ti. so tathā katvā taṃ  pabbājetvā bhagavato santikaṃ ānayi. bhagavā gaṇe nisīditvā  upasampādesi. tena vuttaṃ -- ``alattha kho acelo seniyo  bhagavato santike pabbajjaṃ alattha upasampada''nti.</p>
              <p>[03] ^b^acirūpasampanno^eb^ti ^a^P3.0107^ea^ upasampanno hutvā  nacirameva. ^b^vūpakaṭṭho^eb^ti vatthukāmakilesakāmehi kāyena ca  cittena ca vūpakaṭṭho. ^b^appamatto^eb^ti kammaṭṭhāne satiṃ avijahanto.  ^b^ātāpī^eb^ti kāyikacetasikasaṅkhātena vīriyātāpena ātāpī.  ^b^pahitatto^eb^ti kāye ca jīvite ca anapekkhatāya pesitatto  vissaṭṭhāttabhāvo. ^b^yassatthāyā^eb^ti yassa atthāya.  ^b^kulaputtā^eb^ti ācārakulaputtā. ^b^sammadevā^eb^ti hetunāva  kāraṇeneva. ^b^tadanuttara^eb^nti taṃ anuttaraṃ.  ^b^brahmacariyapariyosāna^eb^nti maggabrahmacariyapariyosānabhūtaṃ  arahattaphalaṃ. tassa hi atthāya kulaputtā pabbajanti. ^b^diṭṭheva  dhamme^eb^ti imasmiṃyeva attabhāve. ^b^sayaṃ abhiññā sacchikatvā^eb^ti  attanāyeva paññāya paccakkhaṃ katvā, aparappaccayaṃ ñatvāti attho.  ^b^upasampajja vihāsī^eb^ti pāpuṇitvā sampādetvā vihāsi. evaṃ  viharantova ^b^khīṇā jāti...pe0... abbhaññāsi^eb^.</p>
              <p>[03] evamassa ^a^V3.0077^ea^ paccavekkhaṇabhūmiṃ dassetvā arahattanikūṭeneva desanaṃ  niṭṭhāpetuṃ ``aññataro kho panāyasmā seniyo arahataṃ ahosī''ti  vuttaṃ. tattha ^b^aññataro^eb^ti eko. ^b^arahata^eb^nti arahantānaṃ,  bhagavato sāvakānaṃ arahantānaṃ abbhantaro ahosīti ayamevattha  adhippāyo. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kukkuravatikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. abhayarājakumārasuttavaṇṇanā </h3n>
            <h4>
              <h4n> </h4n>
              <p>[03] 83^b^.^eb^ ^b^evaṃ^eb^ ^a^V3.0078^ea^ ^a^P3.0108^ea^ ^a^M3.0076^ea^ ^b^me suta^eb^nti  abhayasuttaṃ. tattha ^b^abhayo^eb^ti tassa nāmaṃ. ^b^rājakumāro^eb^ti  bimbisārassa orasaputto. ^b^vādaṃ āropehī^eb^ti dosaṃ āropehi.  ^b^nerayiko^eb^ti niraye nibbattako. ^b^kappaṭṭho^eb^ti  kappaṭṭhitiko. ^b^atekiccho^eb^ti buddhasahassenāpi tikicchituṃ na  sakkā. ^b^uggilitu^eb^nti dve ante mocetvā kathetuṃ asakkonto  uggilituṃ bahi nīharituṃ na sakkhiti. ^b^ogilitu^eb^nti pucchāya  dosaṃ datvā hāretuṃ asakkonto ogilituṃ anto pavesetuṃ na sakkhiti.</p>
              <p>[03] ^b^evaṃ, bhante^eb^ti nigaṇṭho kira cintesi -- ``samaṇo  gotamo mayhaṃ sāvake bhinditvā gaṇhāti, handāhaṃ ekaṃ pañhaṃ  abhisaṅkharomi, yaṃ puṭṭho samaṇo gotamo ukkuṭiko hutvā nisinno  uṭṭhātuṃ na sakkhissatī''ti. so abhayassa gehā nīhaṭabhatto  siniddhabhojanaṃ bhuñjanto bahū pañhe abhisaṅkharitvā -- ``ettha  samaṇo gotamo imaṃ nāma dosaṃ dassessati, ettha imaṃ nāmā''ti  sabbe pahāya cātumāsamatthake imaṃ pañhaṃ addasa. athassa etadahosi  -- ``imassa pañhassa pucchāya vā vissajjane vā na sakkā doso  dātuṃ, ovaṭṭikasāro ayaṃ, ko nu kho imaṃ gahetvā samaṇassa  gotamassa vādaṃ āropessatī''ti. tato ``abhayo rājakumāro  paṇḍito, so sakkhissatīti taṃ uggaṇhāpemī''ti niṭṭhaṃ gantvā  uggaṇhāpesi. so vādajjhāsayatāya tassa vacanaṃ sampaṭicchanto  ``evaṃ, bhante,''ti āha. </p>
              <p>[03] 84^b^.^eb^ ^b^akālo^eb^ ^a^P3.0109^ea^ ^b^kho  ajjā^eb^ti ayaṃ pañho catūhi māsehi abhisaṅkhato, tattha idaṃ gahetvā  idaṃ vissajjiyamāne divasabhāgo nappahossatīti maññanto evaṃ  cintesi. ^b^so dānī^eb^ti sve dāni. ^b^attacatuttho^eb^ti  kasmā bahūhi saddhiṃ na nimantesi? evaṃ kirassa ahosi --  ``bahūsu nisinnesu thokaṃ datvā vadantassa aññaṃ suttaṃ aññaṃ kāraṇaṃ  aññaṃ tathārūpaṃ vatthuṃ āharitvā dassessati, evaṃ sante kalaho vā  kolāhalameva vā bhavissati. athāpi ekakaṃyeva nimantessāmi,  evampi me garahā uppajjissati `yāvamaccharī vāyaṃ abhayo, bhagavantaṃ  divase divase bhikkhūnaṃ satenapi sahassenapi saddhiṃ carantaṃ disvāpi  ekakaṃyeva ^a^V3.0079^ea^ ^a^M3.0077^ea^ nimantesī'''ti. ``evaṃ pana doso na bhavissatī''ti  aparehi tīhi saddhiṃ attacatutthaṃ nimantesi. </p>
              <p>[03] 85^b^.^eb^ ^b^na khvettha, rājakumāra, ekaṃsenā^eb^ti na  kho, rājakumāra, ettha pañhe ekaṃsena vissajjanaṃ hoti. evarūpañhi  vācaṃ tathāgato bhāseyyāpi na bhāseyyāpi. bhāsitapaccayena atthaṃ  passanto bhāseyya, apassanto na bhāseyyāti attho. iti bhagavā  mahānigaṇṭhena catūhi māsehi abhisaṅkhataṃ pañhaṃ asanipātena  pabbatakūṭaṃ viya ekavacaneneva saṃcuṇṇesi. ^b^anassuṃ nigaṇṭhā^eb^ti  naṭṭhā nigaṇṭhā. </p>
              <p>[03] 86^b^.^eb^ ^b^aṅke nisinno hotī^eb^ti ūrūsu nisinno  hoti. lesavādino hi vādaṃ paṭṭhapentā kiñcideva phalaṃ vā pupphaṃ vā  potthakaṃ vā gahetvā nisīdanti. te attano jaye sati paraṃ  ajjhottharanti, parassa jaye sati phalaṃ khādantā viya pupphaṃ ^a^P3.0110^ea^  ghāyantā viya potthakaṃ vācentā viya vikkhepaṃ dassenti.  ayaṃ pana cintesi -- ``sammāsambuddho esa osaṭasaṅgāmo  paravādamaddano. sace me jayo bhavissati, iccetaṃ kusalaṃ. no ce  bhavissati, dārakaṃ vijjhitvā rodāpessāmi. tato passatha, bho,  ayaṃ dārako rodati, uṭṭhahatha tāva, pacchāpi jānissāmā''ti tasmā  dārakaṃ gahetvā nisīdi. bhagavā pana rājakumārato sahassaguṇenapi  satasahassaguṇenapi vādīvarataro, ``imamevassa dārakaṃ upamaṃ katvā  vādaṃ bhindissāmī''ti cintetvā ``taṃ kiṃ maññasi  rājakumārā''tiādimāha.</p>
              <p>[03] tattha ^b^mukhe āhareyyā^eb^ti mukhe ṭhapeyya.  ^b^āhareyyassāha^eb^nti apaneyyaṃ assa ahaṃ. ^b^ādikenevā^eb^ti  paṭhamapayogeneva. ^b^abhūta^eb^nti abhūtatthaṃ. ^b^ataccha^eb^nti na  tacchaṃ. ^b^anatthasaṃhita^eb^nti na atthasaṃhitaṃ na vaḍḍhinissitaṃ.  ^b^appiyā amanāpā^eb^ti neva piyā na manāpā. iminā nayeneva  sabbattha attho daṭṭhabbo. </p>
              <p>[01] tattha appiyapakkhe ^b^paṭhamavācā^eb^ acoraṃyeva coroti,  adāsaṃyeva dāsoti, aduppayuttaṃyeva duppayuttoti pavattā. na taṃ  tathāgato bhāsati. ^b^dutiyavācā^eb^ coraṃyeva coro  ayantiādivasena pavattā. tampi ^a^M3.0078^ea^ tathāgato na bhāsati.  ^b^tatiyavācā^eb^ ``idāni akatapuññatāya duggato dubbaṇṇo  appesakkho ^a^V3.0080^ea^, idha ṭhatvāpi puna puññaṃ na karosi, dutiyacittavāre kathaṃ  catūhi apāyehi na muccissasī''ti evaṃ mahājanassa atthapurekkhārena  ^a^P3.0111^ea^ dhammapurekkhārena anusāsanīpurekkhārena ca  vattabbavācā. ^b^tatra kālaññū tathāgato^eb^ti tasmiṃ tatiyabyākaraṇe  tassā vācāya byākaraṇatthāya tathāgato kālaññū hoti, mahājanassa  ādānakālaṃ gahaṇakālaṃ jānitvāva byākarotīti attho.</p>
              <p>[03] piyapakkhe paṭhamavācā aṭṭhāniyakathā nāma. sā evaṃ veditabbā  -- evaṃ kira gāmavāsimahallakaṃ nagaraṃ āgantvā pānāgāre pivantaṃ  vañcetukāmā sambahulā dhuttā pītaṭṭhāne ṭhatvā tena saddhiṃ suraṃ pivantā  ``imassa nivāsanapāvuraṇampi hatthe bhaṇḍakampi sabbaṃ gaṇhissāmā''ti  cintetvā katikaṃ akaṃsu -- ``ekekaṃ attapaccakkhakathaṃ kathema, yo  `abhūta'nti kathesi, kathitaṃ vā na saddahati, taṃ dāsaṃ katvā  gaṇhissāmā''ti. tampi mahallakaṃ pucchiṃsu ``tumhākampi tāta  ruccatī''ti. evaṃ hotu tātāti.</p>
              <p>[03] eko dhutto āha -- mayhaṃ, bho mātu, mayi kucchigate  kapiṭṭhaphaladohalo ahosi. sā aññaṃ kapiṭṭhahārakaṃ alabbhamānā  maṃyeva pesesi. ahaṃ gantvā rukkhaṃ abhiruhituṃ asakkonto attanāva  attānaṃ pāde gahetvā muggaraṃ viya rukkhassa upari khipiṃ; atha  sākhato sākhaṃ vicaranto phalāni gahetvā otarituṃ asakkonto gharaṃ  gantvā nisseṇiṃ āharitvā oruyha mātu santikaṃ gantvā phalāni  mātuyā adāsiṃ; tāni pana mahantāni honti cāṭippamāṇāni. tato  me mātarā ekāsane nisinnāya samasaṭṭhiphalāni ^a^P3.0112^ea^  khāditāni. mayā ekucchaṅgena ānītaphalesu sesakāni kulasantake  gāme khuddakamahallakānaṃ ahesuṃ. amhākaṃ gharaṃ soḷasahatthaṃ,  sesaparikkhārabhaṇḍakaṃ apanetvā kapiṭṭhaphaleheva yāva chadanaṃ pūritaṃ.  tato atirekāni gahetvā gehadvāre rāsiṃ akaṃsu. so  asītihatthubbedho pabbato viya ahosi. kiṃ īdisaṃ, bho sakkā,  saddahitunti?</p>
              <p>[03] gāmikamahallako ^a^M3.0079^ea^ tuṇhī nisīditvā sabbesaṃ kathāpariyosāne  pucchito āha -- ``evaṃ bhavissati tātā, mahantaṃ raṭṭhaṃ, raṭṭhamahantatāya  sakkā saddahitu''nti. yathā ca tena, evaṃ sesehipi tathārūpāsu  nikkāraṇakathāsu kathitāsu āha -- mayhampi tātā suṇātha, na  tumhākaṃyeva kulāni, amhākampi kulaṃ mahākulaṃ, amhākaṃ pana  avasesakhettehi kappāsakhettaṃ mahantataraṃ ^a^V3.0081^ea^. tassa anekakarīsasatassa  kappāsakhettassa majjhe eko kappāsarukkho mahā asītihatthubbedho  ahosi. tassa pañca sākhā, tāsu avasesasākhā phalaṃ na gaṇhiṃsu,  pācīnasākhāya ekameva mahācāṭimattaṃ phalaṃ ahosi. tassa cha  aṃsiyo, chasu aṃsīsu cha kappāsapiṇḍiyo pupphitā. ahaṃ massuṃ  kāretvā nhātavilitto khettaṃ gantvā tā kappāsapiṇḍiyo pupphitā  disvā ṭhitakova hatthaṃ pasāretvā gaṇhiṃ. tā kappāsapiṇḍiyo  thāmasampannā cha dāsā ahesuṃ. te sabbe maṃ ekakaṃ ohāya palātā.  ettake addhāne te na passāmi, ajja diṭṭhā, tumhe te cha janā. tvaṃ  nando nāma, tvaṃ puṇṇo nāma, tvaṃ vaḍḍhamāno nāma, tvaṃ citto nāma  tvaṃ maṅgalo nāma, tvaṃ poṭṭhiyo nāmāti vatvā uṭṭhāya nisinnakeyeva  cūḷāsu gahetvā ^a^P3.0113^ea^ aṭṭhāsi. te ``na mayaṃ  dāsā''tipi vattuṃ nāsakkhiṃsu. atha ne kaḍḍhanto vinicchayaṃ netvā  lakkhaṇaṃ āropetvā yāvajīvaṃ dāse katvā paribhuñji. evarūpiṃ kathaṃ  tathāgato na bhāsati.</p>
              <p>[03] ^b^dutiyavācā^eb^ āmisahetucāṭukamyatādivasena nānappakārā  paresaṃ thomanavācā ceva, corakathaṃ rājakathanti ādinayappavattā  tiracchānakathā ca. tampi tathāgato na bhāsati. ^b^tatiyavācā^eb^  ariyasaccasannissitakathā, yaṃ vassasatampi suṇantā paṇḍitā neva  tittiṃ gacchanti. iti tathāgato neva sabbampi appiyavācaṃ bhāsati  na piyavācaṃ. tatiyaṃ tatiyameva pana bhāsitabbakālaṃ anatikkamitvā  bhāsati. tattha tatiyaṃ appiyavācaṃ sandhāya heṭṭhā daharakumāraupamā  āgatāti veditabbaṃ. </p>
              <p>[03] 87^b^.^eb^ ^b^udāhu ṭhānasoveta^eb^nti udāhu  ṭhānuppattikañāṇena taṅkhaṇaṃyeva taṃ tathāgatassa upaṭṭhātīti pucchati.  ^b^saññāto^eb^ti ñāto paññāto pākaṭo. ^b^dhammadhātū^eb^ti  dhammasabhāvo. sabbaññutaññāṇassetaṃ adhivacanaṃ ^a^M3.0080^ea^. taṃ bhagavatā  suppaṭividdhaṃ, hatthagataṃ bhagavato. tasmā so yaṃ yaṃ icchati, taṃ taṃ  sabbaṃ ṭhānasova paṭibhātīti. sesaṃ sabbattha uttānameva. ayaṃ pana  dhammadesanā neyyapuggalavasena pariniṭṭhitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] abhayarājakumārasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. bahuvedanīyasuttavaṇṇanā </h3n>
            <h4>
              <h4n> </h4n>
              <p>[03] 88^b^.^eb^ ^b^evaṃ^eb^ ^a^V3.0082^ea^ ^a^P3.0114^ea^ ^b^me suta^eb^nti  bahuvedanīyasuttaṃ. tattha ^b^pañcakaṅgo thapatī^eb^ti pañcakaṅgoti tassa  nāmaṃ. vāsipharasunikhādanadaṇḍamuggarakāḷasuttanāḷisaṅkhātehi vā  aṅgehi samannāgatattā so pañcaṅgoti paññāto. ^b^thapatī^eb^ti  vaḍḍhakījeṭṭhako. ^b^udāyī^eb^ti paṇḍitaudāyitthero. </p>
              <p>[03] 89^b^.^eb^ ^b^pariyāya^eb^nti kāraṇaṃ. ^b^dvepānandā^eb^ti  dvepi, ānanda. ^b^pariyāyenā^eb^ti kāraṇena. ettha ca  kāyikacetasikavasena ^b^dve^eb^ veditabbā. sukhādivasena  ^b^tisso,^eb^ indriyavasena sukhindriyādikā ^b^pañca,^eb^ dvāravasena  cakkhusamphassajādikā ^b^cha,^eb^ upavicāravasena ``cakkhunā rūpaṃ  disvā somanassaṭṭhāniyaṃ rūpaṃ upavicaratī''tiādikā ^b^aṭṭhārasa,^eb^  cha gehassitāni somanassāni, cha nekkhammasitāni somanassāni,  cha gehassitāni domanassāni, cha nekkhammasitāni domanassāni,  cha gehassitā upekkhā, cha nekkhammasitāti evaṃ ^b^chattiṃsa,^eb^ tā  atīte chattiṃsa, anāgate chattiṃsa, paccuppanne chattiṃsāti evaṃ  ^b^aṭṭhavedanāsataṃ^eb^ veditabbaṃ. </p>
              <p>[03] 90^b^.^eb^ ^b^pañca kho ime, ānanda, kāmaguṇā^eb^ti  ayaṃ pāṭiekko anusandhi. na kevalampi dve ādiṃ katvā vedanā  bhagavatā paññattā, pariyāyena ekāpi vedanā kathitā. taṃ dassento  pañcakaṅgassa ^a^P3.0115^ea^ thapatino vādaṃ upatthambhetuṃ imaṃ desanaṃ  ārabhi.</p>
              <p>[03] ^b^abhikkantatara^eb^nti sundarataraṃ. ^b^paṇītatara^eb^nti  atappakataraṃ. ettha ca catutthajjhānato paṭṭhāya adukkhamasukhā vedanā,  sāpi santaṭṭhena paṇītaṭṭhena ca sukhanti vuttā. cha gehassitāni  sukhanti vuttāni. nirodho avedayitasukhavasena ^a^M3.0081^ea^ sukhaṃ nāma jāto.  pañcakāmaguṇavasena hi aṭṭhasamāpattivasena ca uppannaṃ vedayitasukhaṃ nāma.  nirodho avedayitasukhaṃ nāma. iti vedayitasukhaṃ vā hotu  avedayitasukhaṃ vā, taṃ niddukkhabhāvasaṅkhātena sukhaṭṭhena ekantasukhameva  jātaṃ. </p>
              <p>[03] 91^b^.^eb^ ^b^yattha^eb^ ^a^V3.0083^ea^ ^b^yatthā^eb^ti yasmiṃ yasmiṃ ṭhāne.  ^b^sukhaṃ upalabbhatī^eb^ti vedayitasukhaṃ vā avedayitasukhaṃ vā  upalabbhati. ^b^taṃ taṃ tathāgato sukhasmiṃ paññapetī^eb^ti taṃ sabbaṃ  tathāgato niddukkhabhāvaṃ sukhasmiṃyeva paññapetīti. idha bhagavā  nirodhasamāpattiṃ sīsaṃ katvā neyyapuggalavasena arahattanikūṭeneva desanaṃ  niṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bahuvedanīyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. apaṇṇakasuttavaṇṇanā </h3n>
            <h4>
              <h4n> </h4n>
              <p>[03] 92^b^.^eb^ ^b^evaṃ^eb^ ^a^V3.0084^ea^ ^b^me suta^eb^nti apaṇṇakasuttaṃ. tattha  ^b^cārika^eb^nti aturitacārikaṃ. </p>
              <p>[03] 93^b^.^eb^ ^b^atthi pana vo gahapatayo^eb^ti kasmā āha?  so kira gāmo aṭavidvāre niviṭṭho. nānāvidhā samaṇabrāhmaṇā  divasaṃ maggaṃ ^a^P3.0116^ea^ gantvā sāyaṃ taṃ gāmaṃ vāsatthāya  upenti, tesaṃ te manussā mañcapīṭhāni pattharitvā pāde dhovitvā pāde  makkhetvā kappiyapānakāni datvā punadivase nimantetvā dānaṃ denti.  te pasannacittā tehi saddhiṃ sammantayamānā evaṃ vadanti ``atthi  pana vo gahapatayo kiñci dassanaṃ gahita''nti? natthi, bhanteti.  ``gahapatayo vinā dassanena loko na niyyāti, ekaṃ dassanaṃ  ruccitvā khamāpetvā gahetuṃ vaṭṭati, `sassato loko'ti dassanaṃ  gaṇhathā''ti vatvā pakkantā. aparadivase aññe āgatā. tepi tatheva  pucchiṃsu. te tesaṃ ``āma, bhante, purimesu divasesu tumhādisā  samaṇabrāhmaṇā āgantvā `sassato loko'ti amhe idaṃ dassanaṃ  gāhāpetvā gatā''ti ārocesuṃ. ``te bālā kiṃ jānanti?  `ucchijjati ayaṃ loko'ti ucchedadassanaṃ gaṇhathā''ti evaṃ tepi  ucchedadassanaṃ gaṇhāpetvā pakkantā. etenupāyena aññe ekaccasassataṃ,  aññe antānantaṃ ^a^M3.0082^ea^, aññe amarāvikkhepanti evaṃ dvāsaṭṭhi diṭṭhiyo  uggaṇhāpesuṃ. te pana ekadiṭṭhiyampi patiṭṭhātuṃ nāsakkhiṃsu.  sabbapacchā bhagavā agamāsi. so tesaṃ hitatthāya pucchanto ``atthi  pana vo gahapatayo''tiādimāha. tattha ^b^ākāravatī^eb^ti  kāraṇavatī sahetukā. ^b^apaṇṇako^eb^ti aviraddho advejjhagāmī  ekaṃsagāhiko. </p>
              <p>[03] 94^b^.^eb^ ^b^natthi dinna^eb^ntiādi dasavatthukā  micchādiṭṭhi heṭṭhā sāleyyakasutte vitthāritā. tathā  tabbipaccanīkabhūtā sammādiṭṭhi. </p>
              <p>[03] 95^b^.^eb^ ^b^nekkhamme ānisaṃsa^eb^nti yo nesaṃ  akusalato nikkhantabhāve ānisaṃso, yo ca vodānapakkho  visuddhipakkho, taṃ na passantīti attho. ^b^asaddhammasaññattī^eb^ti  ^a^P3.0117^ea^ abhūtadhammasaññāpanā ^a^V3.0085^ea^. ^b^attānukkaṃsetī^eb^ti  ṭhapetvā maṃ ko añño attano dassanaṃ pare gaṇhāpetuṃ sakkotīti attānaṃ  ukkhipati. ^b^paraṃ vambhetī^eb^ti ettakesu janesu ekopi attano  dassanaṃ pare gaṇhāpetuṃ na sakkotīti evaṃ paraṃ heṭṭhā khipati.  ^b^pubbeva kho panā^eb^ti pubbe micchādassanaṃ gaṇhantasseva susīlyaṃ  pahīnaṃ hoti, dussīlabhāvo paccupaṭṭhito. ^b^evamassime^eb^ti evaṃ  assa ime micchādiṭṭhiādayo satta. aparāparaṃ uppajjanavasena pana  teyeva micchādiṭṭhipaccayā aneke pāpakā akusalā dhammā uppajjanti  nāma.</p>
              <p>[03] ^b^tatrā^eb^ti tāsu tesaṃ samaṇabrāhmaṇānaṃ laddhīsu.  ^b^kaliggaho^eb^ti parājayaggāho. ^b^dussamatto samādinno^eb^ti  duggahito dupparāmaṭṭho. ^b^ekaṃsaṃ pharitvā tiṭṭhatī^eb^ti ekantaṃ  ekakoṭṭhāsaṃ sakavādameva pharitvā adhimuccitvā tiṭṭhati, ``sace kho  natthi paro loko''ti evaṃ santeyeva sotthibhāvāvaho hoti.  ^b^riñcatī^eb^ti vajjeti. </p>
              <p>[03] 96^b^.^eb^ ^b^saddhammasaññattī^eb^ti bhūtadhammasaññāpanā.</p>
              <p>[03] ^b^kaṭaggaho^eb^ti jayaggāho. ^b^susamatto samādinno^eb^ti  suggahito suparāmaṭṭho. ^b^ubhayaṃsaṃ^eb^ ^a^P3.0118^ea^ ^b^pharitvā  tiṭṭhatī^eb^ti ubhayantaṃ ubhayakoṭṭhāsaṃ sakavādaṃ paravādañca pharitvā  adhimuccitvā tiṭṭhati ``sace kho atthi paro loko''ti evaṃ  santepi ``sace kho natthi paro loko''ti evaṃ santepi  sotthibhāvāvaho hoti. paratopi ekaṃsaubhayaṃsesu imināva nayena  attho veditabbo. </p>
              <p>[03] 97^b^.^eb^ ^b^karoto^eb^ti ^a^M3.0083^ea^ sahatthā karontassa.  ^b^kārayato^eb^ti āṇattiyā kārentassa. ^b^chindato^eb^ti paresaṃ  hatthādīni chindantassa. ^b^pacato^eb^ti daṇḍena pīḷentassa vā  tajjentassa vā. ^b^socayato^eb^ti parassa bhaṇḍaharaṇādīhi sokaṃ  sayaṃ karontassapi parehi kārentassapi. ^b^kilamato^eb^ti  āhārūpaccheda-bandhanāgārappavesanādīhi sayaṃ kilamantassāpi parehi  kilamāpentassāpi. ^b^phandato phandāpayato^eb^ti paraṃ phandantaṃ  phandanakāle sayampi phandato parampi phandāpayato.  ^b^pāṇamatipātayato^eb^ti pāṇaṃ hanantassapi hanāpentassapi. evaṃ  sabbattha karaṇakārāpanavaseneva attho veditabbo.</p>
              <p>[03] ^b^sandhi^eb^nti ^a^V3.0086^ea^ gharasandhiṃ. ^b^nillopa^eb^nti mahāvilopaṃ.  ^b^ekāgārika^eb^nti ekameva gharaṃ parivāretvā vilumpanaṃ.  ^b^paripanthe^eb^ ^a^P3.0119^ea^ ^b^tiṭṭhato^eb^ti āgatāgatānaṃ  acchindanatthaṃ magge tiṭṭhato. ^b^karoto na karīyati pāpa^eb^nti  yaṃkiñci pāpaṃ karomīti saññāya karotopi pāpaṃ na karīyati, natthi  pāpaṃ. sattā pana karomāti evaṃsaññino hontīti attho.  ^b^khurapariyantenā^eb^ti khuraneminā, khuradhārasadisapariyantena vā.  ^b^ekaṃ maṃsakhala^eb^nti ekaṃ maṃsarāsiṃ. ^b^puñja^eb^nti tasseva  vevacanaṃ. ^b^tatonidāna^eb^nti ekamaṃsakhalakaraṇanidānaṃ.  dakkhiṇatīre manussā kakkhaḷā dāruṇā, te sandhāya  ^b^hananto^eb^tiādi vuttaṃ. uttaratīre saddhā honti pasannā  buddhamāmakā dhammamāmakā saṅghamāmakā, te sandhāya  ^b^dadanto^eb^tiādi vuttaṃ.</p>
              <p>[03] tattha ^b^yajanto^eb^ti mahāyāgaṃ karonto. ^b^damenā^eb^ti  indriyadamena uposathakammena. ^b^saṃyamenā^eb^ti sīlasaṃyamena.  ^b^saccavajjenā^eb^ti saccavacanena. ^b^āgamo^eb^ti āgamanaṃ,  pavattīti attho. sabbathāpi pāpapuññānaṃ kiriyameva paṭikkhipanti.  sukkapakkhopi vuttanayeneva veditabbo. sesamettha purimavāre  vuttasadisameva. </p>
              <p>[03] 100^b^.^eb^ ^b^natthi hetu natthi paccayo^eb^ti ettha paccayo  hetuvevacanaṃ. ubhayenāpi vijjamānakameva  kāyaduccaritādisaṃkilesapaccayaṃ kāyasucaritādivisuddhipaccayaṃ  paṭikkhipanti. ^b^natthi^eb^ ^a^P3.0120^ea^ ^b^balaṃ, natthi  vīriyaṃ, natthi purisathāmo, natthi purisaparakkamo^eb^ti sattānaṃ  saṃkilesituṃ vā visujjhituṃ vā ^a^M3.0084^ea^ balaṃ vā vīriyaṃ vā purisena kātabbo  nāma purisathāmo vā purisaparakkamo vā natthi.</p>
              <p>[03] ^b^sabbe sattā^eb^ti oṭṭhagoṇagadrabhādayo anavasese nidassenti.  ^b^sabbe pāṇā^eb^ti ekindriyo pāṇo dvindriyo pāṇoti  ādivasena vadanti. ^b^sabbe bhūtā^eb^ti aṇḍakosavatthikosesu bhūte  sandhāya vadanti. ^b^sabbe jīvā^eb^ti sāliyavagodhumādayo sandhāya  vadanti. tesu hete viruhanabhāvena jīvasaññino. ^b^avasā abalā  avīriyā^eb^ti tesaṃ attano vaso vā balaṃ vā vīriyaṃ vā natthi.  ^b^niyatisaṅgatibhāvapariṇatā^eb^ti ettha ^b^niyatī^eb^ti niyatatā.  ^b^saṅgatī^eb^ti channaṃ abhijātīnaṃ tattha tattha gamanaṃ. ^b^bhāvo^eb^ti  sabhāvoyeva. evaṃ niyatiyā ca saṅgatiyā ca bhāvena ca pariṇatā  nānappakārataṃ pattā. yena hi yathā bhavitabbaṃ, so tatheva bhavati.  yena no ^a^V3.0087^ea^ bhavitabbaṃ, so na bhavatīti dassenti.  ^b^chasvevābhijātīsū^eb^ti chasu eva abhijātīsu ṭhatvā sukhañca  dukkhañca paṭisaṃvedenti, aññā sukhadukkhabhūmi natthīti dassenti.</p>
              <p>[03] tattha cha abhijātiyo ^a^P3.0121^ea^ nāma kaṇhābhijāti  nīlābhijāti lohitābhijāti haliddābhijāti sukkābhijāti  paramasukkābhijātīti. tattha sākuṇiko sūkariko luddo macchaghātako  coro coraghātako, ye vā panaññepi keci kurūrakammantā, ayaṃ  kaṇhābhijāti nāma. bhikkhū nīlābhijātīti vadanti. te kira  catūsu paccayesu kaṇṭake pakkhipitvā khādanti. ``bhikkhū ca  kaṇṭakavuttino''ti ayañhi nesaṃ pāḷiyeva. atha vā kaṇṭakavuttikā  evaṃ nāma eke pabbajitāti vadanti. ``samaṇakaṇṭakavuttikā''tipi  hi nesaṃ pāḷi. lohitābhijāti nāma nigaṇṭhā ekasāṭakāti  vadanti. ime kira purimehi dvīhi paṇḍaratarā. gihī  acelakasāvakā haliddābhijātīti vadanti. iti attano paccayadāyake  nigaṇṭhehipi jeṭṭhakatare karonti. nando, vaccho, saṅkicco, ayaṃ  sukkābhijātīti vadanti. te kira purimehi catūhi paṇḍaratarā.  ājīvake pana paramasukkābhijātīti vadanti. te kira sabbehi  paṇḍaratarā.</p>
              <p>[03] tattha ^a^M3.0085^ea^ sabbe sattā paṭhamaṃ sākuṇikādayova honti, tato  visujjhamānā sakyasamaṇā honti, tato visujjhamānā nigaṇṭhā, tato  ājīvakasāvakā, tato nandādayo, tato ājīvakāti ayametesaṃ laddhi.  sukkapakkho vuttapaccanīkena veditabbo. sesamidhāpi purimavāre  vuttasadisameva.</p>
              <p>[03] imāsu pana tīsu diṭṭhīsu natthikadiṭṭhi vipākaṃ paṭibāhati,  akiriyadiṭṭhi kammaṃ paṭibāhati, ahetukadiṭṭhi ubhayampi paṭibāhati.  tattha kammaṃ paṭibāhantenāpi vipāko paṭibāhito hoti, vipākaṃ  paṭibāhantenāpi kammaṃ paṭibāhitaṃ. iti sabbepete ^a^P3.0122^ea^  atthato ubhayapaṭibāhakā natthikavādā ceva ahetukavādā akiriyavādā  ca honti. ye pana tesaṃ laddhiṃ gahetvā rattiṭṭhāne divāṭṭhāne nisinnā  sajjhāyanti vīmaṃsanti, tesaṃ -- ``natthi dinnaṃ natthi yiṭṭhaṃ, karoto  na kariyati pāpaṃ, natthi hetu natthi paccayo''ti tasmiṃ ārammaṇe  micchāsati santiṭṭhati ^a^V3.0088^ea^, cittaṃ ekaggaṃ hoti, javanāni javanti,  paṭhamajavane satekicchā honti, tathā dutiyādīsu. sattame buddhānampi  atekicchā anivattino ariṭṭhakaṇṭakasadisā.</p>
              <p>[03] tattha koci ekaṃ dassanaṃ okkamati, koci dve, koci  tīṇipi, ekasmiṃ okkantepi dvīsu tīsu okkantesupi  niyatamicchādiṭṭhikova hoti, patto saggamaggāvaraṇañceva  mokkhamaggāvaraṇañca, abhabbo tassa attabhāvassa anantaraṃ saggampi  gantuṃ, pageva mokkhaṃ. vaṭṭakhāṇu nāmesa satto pathavīgopako. kiṃ  panesa ekasmiṃyeva attabhāve niyato hoti, udāhu aññasmimpīti?  ekasmiññeva niyato, āsevanavasena pana bhavantarepi taṃ taṃ diṭṭhiṃ  rocetiyeva. evarūpassa hi yebhuyyena bhavato vuṭṭhānaṃ nāma natthi. </p>
              <p>[21] tasmā akalyāṇajanaṃ, āsīvisamivoragaṃ. </p>
              <p>[22] ārakā parivajjeyya, bhūtikāmo vicakkhaṇoti.. </p>
              <p>[03] 103^b^.^eb^ ^b^natthi sabbaso āruppā^eb^ti  arūpabrahmaloko nāma sabbākārena natthi. ^b^manomayā^eb^ti  jhānacittamayā. ^b^saññāmayā^eb^ti arūpajjhānasaññāya saññāmayā.  ^b^rūpānaṃyeva nibbidāya virāgāya nirodhāya paṭipanno hotī^eb^ti  ayaṃ lābhī vā hoti takkī vā. lābhī nāma rūpāvacarajjhānalābhī.  tassa rūpāvacare kaṅkhā natthi, arūpāvacaraloke atthi ^a^M3.0086^ea^. so --  ``ahaṃ āruppā atthīti vadantānampi ^a^P3.0123^ea^ natthīti  vadantānampi suṇāmi, atthi natthīti pana na jānāmi.  catutthajjhānaṃ padaṭṭhānaṃ katvā arūpāvacarajjhānaṃ nibbattessāmi. sace  āruppā atthi, tattha nibbattissāmi, sace natthi, rūpāvacarabrahmaloke  nibbattissāmi. evaṃ me apaṇṇako dhammo apaṇṇakova aviraddhova  bhavissatī''ti tathā paṭipajjati. takkī pana appaṭiladdhajjhāno,  tassāpi rūpajjhāne kaṅkhā natthi, arūpaloke pana atthi. so --  ``ahaṃ āruppā atthīti vadantānampi natthīti vadantānampi suṇāmi,  atthi natthīti pana na jānāmi. kasiṇaparikammaṃ katvā  catutthajjhānaṃ nibbattetvā taṃ padaṭṭhānaṃ katvā arūpāvacarajjhānaṃ  nibbattessāmi. sace āruppā atthi, tattha nibbattissāmi. sace  natthi, rūpāvacarabrahmaloke nibbattissāmi. evaṃ me apaṇṇako dhammo  apaṇṇakova aviraddhova bhavissatī''ti tathā paṭipajjati. </p>
              <p>[03] 104^b^.^eb^ ^b^bhavanirodho^eb^ti ^a^V3.0089^ea^ nibbānaṃ. ^b^sārāgāya  santike^eb^ti rāgavasena vaṭṭe rajjanassa santike. ^b^saṃyogāyā^eb^ti  taṇhāvasena saṃyojanatthāya. ^b^abhinandanāyā^eb^ti taṇhādiṭṭhivasena  abhinandanāya. ^b^paṭipanno hotī^eb^ti ayampi lābhī vā hoti  takkī vā. lābhī nāma aṭṭhasamāpattilābhī. tassa āruppe kaṅkhā  natthi, nibbāne atthi. so -- ``ahaṃ nirodho atthītipi  natthītipi suṇāmi, sayaṃ na jānāmi. samāpattiṃ pādakaṃ katvā  vipassanaṃ vaḍḍhessāmi. sace nirodho bhavissati, arahattaṃ patvā  parinibbāyissāmi. no ce bhavissati, āruppe nibbattissāmī''ti  evaṃ paṭipajjati. takkī pana ekasamāpattiyāpi na lābhī, āruppe  panassa kaṅkhā natthi, bhavanirodhe atthi. so -- ``ahaṃ nirodho  atthītipi natthītipi suṇāmi, sayaṃ na jānāmi, kasiṇaparikammaṃ  katvā aṭṭhasamāpattiyo nibbattetvā samāpattipadaṭṭhānaṃ vipassanaṃ  vaḍḍhessāmi. sace nirodho bhavissati, arahattaṃ patvā  parinibbāyissāmi. no ce bhavissati, āruppe nibbattissāmī''ti  evaṃ paṭipajjati. etthāha ^a^P3.0124^ea^ -- ``atthi  dinnantiādīni tāva apaṇṇakāni bhavantu, natthi dinnantiādīni  pana kathaṃ apaṇṇakānī''ti. gahaṇavasena. tāni hi apaṇṇakaṃ  apaṇṇakanti evaṃ gahitattā apaṇṇakāni nāma jātāni. </p>
              <p>[03] 105^b^.^eb^ ^b^cattārome^eb^ti ^a^M3.0087^ea^ ayaṃ pāṭiekko anusandhi.  natthikavādo, ahetukavādo akiriyavādo, āruppā natthi nirodho  natthīti evaṃvādino ca dveti ime pañca puggalā heṭṭhā tayo puggalāva  honti. atthikavādādayo pañca eko catutthapuggalova hoti.  etamatthaṃ dassetuṃ bhagavā imaṃ desanaṃ ārabhi. tattha sabbaṃ atthato  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] apaṇṇakasuttavaṇṇanā niṭṭhitā. </p>
              <p>[06] paṭhamavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
      </h1>
    </h0>
    <h0>
      <h0n> 2. bhikkhuvaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. ambalaṭṭhikarāhulovādasuttavaṇṇanā </h3n>
            <h4>
              <h4n> </h4n>
              <p>[03] 107^b^.^eb^ ^b^evaṃ^eb^ ^a^V3.0090^ea^ ^a^M3.0088^ea^ ^b^me suta^eb^nti ambalaṭṭhikarāhulovādasuttaṃ.  tattha ^b^ambalaṭṭhikāyaṃ viharatī^eb^ti veḷuvanavihārassa paccante  padhānagharasaṅkhepe vivekakāmānaṃ vasanatthāya kate ambalaṭṭhikāti  evaṃnāmake pāsāde pavivekaṃ brūhayanto viharati. kaṇṭako nāma  jātakālato paṭṭhāya tikhiṇova hoti, evamevaṃ ayampi āyasmā  sattavassikasāmaṇerakāleyeva pavivekaṃ brūhayamāno tattha vihāsi.  ^b^paṭisallānā vuṭṭhito^eb^ti phalasamāpattito vuṭṭhāya.  ^b^āsana^eb^nti pakatipaññattamevettha āsanaṃ atthi, taṃ papphoṭetvā  ṭhapesi. ^b^udakādhāne^eb^ti ^a^P3.0125^ea^ udakabhājane.  ``udakaṭṭhāne''tipi pāṭho.</p>
              <p>[03] ^b^āyasmantaṃ rāhulaṃ āmantesī^eb^ti ovādadānatthaṃ āmantesi.  bhagavatā hi rāhulattherassa sambahulā dhammadesanā katā.  sāmaṇerapañhaṃ therasseva vuttaṃ. tathā rāhulasaṃyuttaṃ mahārāhulovādasuttaṃ  cūḷarāhulovādasuttamidaṃ ambalaṭṭhikarāhulovādasuttanti.</p>
              <p>[03] ayañhi āyasmā sattavassikakāle bhagavantaṃ cīvarakaṇṇe gahetvā  ``dāyajjaṃ me samaṇa dehī''ti dāyajjaṃ yācamāno bhagavatā  dhammasenāpatisāriputtattherassa niyyādetvā pabbājito. atha bhagavā  daharakumārā nāma yuttāyuttaṃ kathaṃ kathenti, ovādamassa demīti  rāhulakumāraṃ āmantetvā ``sāmaṇerena nāma, rāhula, tiracchānakathaṃ  kathetuṃ na vaṭṭati, tvaṃ kathayamāno evarūpaṃ kathaṃ katheyyāsī''ti  sabbabuddhehi avijahitaṃ dasapucchaṃ pañcapaṇṇāsavissajjanaṃ -- ``eko  pañho eko uddeso ekaṃ veyyākaraṇaṃ dve pañhā...pe0... dasa pañhā  dasa uddesā dasa ^a^V3.0091^ea^ veyyākaraṇāti. ekaṃ nāma kiṃ? sabbe sattā  āhāraṭṭhitikā...pe0... dasa nāma kiṃ? dasahaṅgehi samannāgato  arahāti vuccatī''ti (khu0 pā0 4.10) imaṃ sāmaṇerapañhaṃ kathesi.  puna cintesi ``daharakumārā nāma piyamusāvādā honti,  adiṭṭhameva ^a^P3.0126^ea^ diṭṭhaṃ amhehi, diṭṭhameva na diṭṭhaṃ  amhehīti vadanti ovādamassa demī''ti akkhīhi oloketvāpi  sukhasañjānanatthaṃ paṭhamameva catasso udakādhānūpamāyo ^a^M3.0089^ea^, tato dve  hatthiupamāyo ekaṃ ādāsūpamañca dassetvā imaṃ suttaṃ kathesi. catūsu  pana paccayesu taṇhāvivaṭṭanaṃ pañcasu kāmaguṇesu chandarāgappahānaṃ  kalyāṇamittupanissayassa mahantabhāvañca dassetvā ^b^rāhulasuttaṃ^eb^  (su0 ni0 rāhulasutta) kathesi. āgatāgataṭṭhāne bhavesu chandarāgo na  kattabboti dassetuṃ ^b^rāhulasaṃyuttaṃ^eb^ (saṃ0 ni0  2.188 ādayo)  kathesi. ``ahaṃ sobhāmi, mama vaṇṇāyatanaṃ pasanna''nti attabhāvaṃ  nissāya gehassitachandarāgo na kattabboti ^b^mahārāhulovādasuttaṃ^eb^  kathesi.</p>
              <p>[03] tattha rāhulasuttaṃ imasmiṃ nāma kāle vuttanti na vattabbaṃ.  tañhi abhiṇhovādavasena vuttaṃ. rāhulasaṃyuttaṃ sattavassikakālato  paṭṭhāya yāva avassikabhikkhukālā vuttaṃ. mahārāhulovādasuttaṃ aṭṭhārasa  vassasāmaṇerakāle vuttaṃ. cūḷarāhulovādasuttaṃ avassikabhikkhukāle  vuttaṃ. kumārakapañhañca idañca ambalaṭṭhikarāhulovādasuttaṃ  sattavassikasāmaṇerakāle vuttaṃ. tesu rāhulasuttaṃ abhiṇhovādatthaṃ,  rāhulasaṃyuttaṃ, therassa vipassanāgabbhagahaṇatthaṃ, mahārāhulovādaṃ  gehassitachandarāgavinodanatthaṃ, cūḷarāhulovādaṃ therassa  pañcadasa-vimuttiparipācanīya-dhammaparipākakāle arahattagāhāpanatthaṃ vuttaṃ.  idañca ^a^P3.0127^ea^ pana sandhāya rāhulatthero  bhikkhusaṅghamajjhe tathāgatassa guṇaṃ kathento idamāha -- </p>
              <p>[21] ``kikīva bījaṃ rakkheyya, cāmarī vālamuttamaṃ. </p>
              <p>[22] nipako sīlasampanno, mamaṃ rakkhi tathāgato''ti..  (apa0 1.2.83).</p>
              <p>[03] sāmaṇerapañhaṃ ayuttavacanapahānatthaṃ, idaṃ  ambalaṭṭhikarāhulovādasuttaṃ sampajānamusāvādassa akaraṇatthaṃ vuttaṃ.</p>
              <p>[03] tattha ^a^V3.0092^ea^ ^b^passasi no^eb^ti passasi nu. ^b^paritta^eb^nti  thokaṃ. ^b^sāmañña^eb^nti samaṇadhammo. ^b^nikkujjitvā^eb^ti  adhomukhaṃ katvā. ^b^ukkujjitvā^eb^ti uttānaṃ katvā. </p>
              <p>[03] 108^b^.^eb^ ^b^seyyathāpi, rāhula, rañño nāgo^eb^ti ayaṃ  upamā sampajānamusāvāde saṃvararahitassa opammadassanatthaṃ vuttā.  tattha ^b^īsādanto^eb^ti rathīsāsadisadanto ^a^M3.0090^ea^. ^b^uruḷhavā^eb^ti  abhivaḍḍhito ārohasampanno. ^b^abhijāto^eb^ti sujāto  jātisampanno. ^b^saṅgāmāvacaro^eb^ti saṅgāmaṃ otiṇṇapubbo.  ^b^kammaṃ karotī^eb^ti āgatāgate pavaṭṭento ghāteti.  puratthimakāyādīsu pana puratthimakāyena tāva paṭisenāya  phalakakoṭṭhakamuṇḍapākārādayo pāteti, tathā pacchimakāyena. sīsena  kammaṃ nāma niyametvā etaṃ padesaṃ maddissāmīti nivattitvā  oloketi, ettakena satampi sahassampi dvedhā bhijjati. kaṇṇehi  kammaṃ nāma āgatāgate sare kaṇṇehi paharitvā pātanaṃ. dantehi kammaṃ  nāma paṭihatthiassahatthārohāssārohapadādīnaṃ vijjhanaṃ. naṅguṭṭhena  kammaṃ ^a^P3.0128^ea^ nāma naṅguṭṭhe bandhāya dīghāsilaṭṭhiyā vā  ayamusalena vā chedanabhedanaṃ. ^b^rakkhateva soṇḍa^eb^nti soṇḍaṃ pana  mukhe pakkhipitvā rakkhati.</p>
              <p>[03] ^b^tatthā^eb^ti tasmiṃ tassa hatthino karaṇe.  ^b^apariccatta^eb^nti anissaṭṭhaṃ, paresaṃ jayaṃ amhākañca parājayaṃ  passīti maññati. ^b^soṇḍāyapi kammaṃ karotī^eb^ti ayamuggaraṃ vā  khadiramusalaṃ vā gahetvā samantā aṭṭhārasahatthaṭṭhānaṃ maddati.  ^b^pariccatta^eb^nti vissaṭṭhaṃ, idāni hatthiyodhādīsu na kutoci  bhāyati, amhākaṃ jayaṃ paresañca parājayaṃ passīti maññati. ^b^nāhaṃ  tassa kiñci pāpa^eb^nti tassa dukkaṭādiāpattivītikkame vā  mātughātakādikammesu vā kiñci pāpaṃ akattabbaṃ nāma natthi.  ^b^tasmā tiha te^eb^ti yasmā sampajānamusāvādino akattabbaṃ pāpaṃ  nāma natthi, tasmā tayā hasāyapi davakamyatāyapi musā na  bhaṇissāmīti sikkhitabbaṃ. ^b^paccavekkhaṇattho^eb^ti olokanattho,  yaṃ mukhe vajjaṃ hoti, tassa dassanatthoti vuttaṃ hoti.  ^b^paccavekkhitvā paccavekkhitvā^eb^ti oloketvā oloketvā. </p>
              <p>[03] 109^b^.^eb^ ^b^sasakkaṃ na karaṇīya^eb^nti ekaṃseneva na  kātabbaṃ. ^b^paṭisaṃhareyyāsī^eb^ti nivatteyyāsi mā kareyyāsi.  ^b^anupadajjeyyāsī^eb^ti anupadeyyāsi upatthambheyyāsi punappunaṃ  kareyyāsi. ^b^ahorattānusikkhī^eb^ti rattiñca divañca  sikkhamāno. </p>
              <p>[03] 111^b^.^eb^ ^b^aṭṭīyitabba^eb^nti ^a^V3.0093^ea^ ^a^P3.0129^ea^ aṭṭena  pīḷitena bhavitabbaṃ. ^b^harāyitabba^eb^nti lajjitabbaṃ.  ^b^jigucchitabba^eb^nti gūthaṃ disvā viya jigucchā uppādetabbā.  manokammassa pana adesanāvatthukattā idha desetabbanti na vuttaṃ.  kittake pana ṭhāne kāyakammavacīkammāni ^a^M3.0091^ea^ sodhetabbāni, kittake  manokammanti. kāyakammavacīkammāni tāva ekasmiṃ purebhatteyeva  sodhetabbāni. bhattakiccaṃ katvā divāṭṭhāne nisinnena hi  paccavekkhitabbaṃ ``aruṇuggamanato paṭṭhāya yāva imasmiṃ ṭhāne nisajjā  atthi nu kho me imasmiṃ antare paresaṃ appiyaṃ kāyakammaṃ vā  vacīkammaṃ vā''ti. sace atthīti jānāti, desanāyuttaṃ desetabbaṃ,  āvikaraṇayuttaṃ āvikātabbaṃ. sace natthi, teneva pītipāmojjena  vihātabbaṃ. manokammaṃ pana etasmiṃ piṇḍapātapariyesanaṭṭhāne sodhetabbaṃ.  kathaṃ? ``atthi nu kho me ajja piṇḍapātapariyesanaṭṭhāne  rūpādīsu chando vā rāgo vā paṭighaṃ vā''ti? sace atthi, ``puna  na evaṃ karissāmī''ti citteneva adhiṭṭhātabbaṃ. sace natthi, teneva  pītipāmojjena vihātabbaṃ. </p>
              <p>[03] 112^b^.^eb^ ^b^samaṇā vā brāhmaṇā vā^eb^ti buddhā vā  paccekabuddhā vā tathāgatasāvakā vā. ^b^tasmātihā^eb^ti yasmā  atītepi evaṃ parisodhesuṃ, anāgatepi parisodhessanti, etarahipi  parisodhenti, tasmā tumhehipi tesaṃ anusikkhantehi evaṃ  sikkhitabbanti attho. sesaṃ sabbattha uttānameva. imaṃ pana desanaṃ  bhagavā yāva bhavaggā ussitassa ratanarāsino yojaniyamaṇikkhandhena  kūṭaṃ gaṇhanto viya neyyapuggalavasena pariniṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] ambalaṭṭhikarāhulovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. mahārāhulovādasuttavaṇṇanā </h3n>
            <h4>
              <h4n> </h4n>
              <p>[03] 113^b^.^eb^ ^b^evaṃ^eb^ ^a^V3.0094^ea^ ^a^P3.0130^ea^ ^b^me suta^eb^nti  mahārāhulovādasuttaṃ. tattha ^b^piṭṭhito piṭṭhito anubandhī^eb^ti  dassanaṃ avijahitvā gamanaṃ abbocchinnaṃ katvā pacchato pacchato  iriyāpathānubandhanena anubandhi. tadā hi bhagavā pade padaṃ  nikkhipanto vilāsitagamanena purato purato gacchati, rāhulatthero  dasabalassa padānupadiko hutvā pacchato pacchato. </p>
              <p>[01] tattha bhagavā supupphitasālavanamajjhagato  subhūmiotaraṇatthāya nikkhantamattavaravāraṇo viya virocittha,  rāhulabhaddo ca varavāraṇassa pacchato ^a^M3.0092^ea^ nikkhantagajapotako viya.  bhagavā sāyanhasamaye maṇiguhato nikkhamitvā gocaraṃ paṭipanno  kesarasīho viya, rāhulabhaddo ca sīhamigarājānaṃ anubandhanto  nikkhantasīhapotako viya. bhagavā maṇipabbatasassirikavanasaṇḍato  dāṭhabalo mahābyaggho viya, rāhulabhaddo ca byaggharājānaṃ  anubandhabyagghapotako viya. bhagavā simbalidāyato  nikkhantasupaṇṇarājā viya, rāhulabhaddo ca supaṇṇarājassa pacchato  nikkhantasupaṇṇapotako viya. bhagavā cittakūṭapabbatato gaganatalaṃ  pakkhandasuvaṇṇahaṃsarājā viya, rāhulabhaddo ca haṃsādhipatiṃ  anupakkhandahaṃsapotako viya. bhagavā ^a^P3.0131^ea^ mahāsaraṃ  ajjhogāḷhā suvaṇṇamahānāvā viya, rāhulabhaddo ca suvaṇṇanāvaṃ pacchā  anubandhanāvāpotako viya. bhagavā cakkaratanānubhāvena gaganatale  sampayātacakkavattirājā viya, rāhulabhaddo ca rājānaṃ  anusampayātapariṇāyakaratanaṃ viya. bhagavā vigatavalāhakaṃ nabhaṃ  paṭipannatārakarājā viya, rāhulabhaddo ca tārakādhipatino  anumaggapaṭipannā parisuddhaosadhitārakā viya.</p>
              <p>[03] bhagavāpi mahāsammatapaveṇiyaṃ okkākarājavaṃse jāto,  rāhulabhaddopi. bhagavāpi saṅkhe pakkhittakhīrasadiso  suparisuddhajātikhattiyakule jāto, rāhulabhaddopi. bhagavāpi rajjaṃ  pahāya pabbajito, rāhulabhaddopi. bhagavatopi sarīraṃ  dvattiṃsamahāpurisalakkhaṇapaṭimaṇḍitaṃ devanagaresu samussitaratanatoraṇaṃ  viya sabbapāliphullo pāricchattako viya ca atimanoharaṇaṃ,  rāhulabhaddassāpi. iti dvepi abhinīhārasampannā, dvepi rājapabbajitā,  dvepi khattiyasukhumālā, dvepi ^a^V3.0095^ea^ suvaṇṇavaṇṇā, dvepi lakkhaṇasampannā  ekamaggaṃ paṭipannā paṭipāṭiyā gacchantānaṃ dvinnaṃ candamaṇḍalānaṃ dvinnaṃ  sūriyamaṇḍalānaṃ dvinnaṃ  sakkasuyāmasantusitasunimmitavasavattimahābrahmādīnaṃ siriyā siriṃ  abhibhavamānā viya virociṃsu. </p>
              <p>[01] tatrāyasmā rāhulo bhagavato piṭṭhito piṭṭhito gacchantova  pādatalato yāva upari kesantā tathāgataṃ ālokesi. so bhagavato  buddhavesavilāsaṃ disvā ``sobhati bhagavā  dvattiṃsamahāpurisalakkhaṇavicittasarīro byāmappabhāparikkhittatāya  vippakiṇṇasuvaṇṇacuṇṇamajjhagato viya, vijjulatāparikkhitto ^a^P3.0132^ea^  kanakapabbato viya, yantasuttasamākaḍḍhitaratanavicittaṃ  suvaṇṇāgghikaṃ viya, rattapaṃsukūlacīvarapaṭicchannopi  rattakambalaparikkhittakanakapabbato viya, pavāḷalatāpaṭimaṇḍitaṃ  suvaṇṇāgghikaṃ viya ^a^M3.0093^ea^, cīnapiṭṭhacuṇṇapūjitaṃ suvaṇṇacetiyaṃ viya,  lākhārasānulitto kanakayūpo viya, rattavalāhakantarato  taṅkhaṇabbhuggatapuṇṇacando viya, aho  samatiṃsapāramitānubhāvasajjitassa attabhāvassa sirīsampattī''ti  cintesi. tato attānampi oloketvā -- ``ahampi sobhāmi.  sace bhagavā catūsu mahādīpesu cakkavattirajjaṃ akarissā, mayhaṃ  pariṇāyakaṭṭhānantaraṃ adassā. evaṃ sante ativiya jambudīpatalaṃ  asobhissā''ti attabhāvaṃ nissāya gehassitaṃ chandarāgaṃ uppādesi.</p>
              <p>[03] bhagavāpi purato gacchantova cintesi --  ``paripuṇṇacchavimaṃsalohito dāni rāhulassa attabhāvo. rajanīyesu  rūpārammaṇādīsu hi cittassa pakkhandanakālo jāto, kiṃ bahulatāya  nu kho rāhulo vītināmetī''ti. atha sahāvajjaneneva pasannaudake  macchaṃ viya, parisuddhe ādāsamaṇḍale mukhanimittaṃ viya ca tassa taṃ  cittuppādaṃ addasa. disvāva -- ``ayaṃ rāhulo mayhaṃ atrajo hutvā  mama pacchato āgacchanto `ahaṃ sobhāmi, mayhaṃ vaṇṇāyatanaṃ pasanna'nti  attabhāvaṃ nissāya gehassitachandarāgaṃ uppādeti, atitthe pakkhando  uppathaṃ paṭipanno agocare carati, disāmūḷhāddhiko viya agantabbaṃ  disaṃ gacchati. ayaṃ kho panassa kileso abbhantare vaḍḍhanto  attatthampi yathābhūtaṃ passituṃ na dassati, paratthampi, ubhayatthampi.  tato nirayepi paṭisandhiṃ gaṇhāpessati, tiracchānayoniyampi,  pettivisayepi, asurakāyepi, sambādhepi mātukucchisminti anamatagge  saṃsāravaṭṭe paripātessati. ayañhi -- </p>
              <p>[21] anatthajanano ^a^V3.0096^ea^ ^a^P3.0133^ea^ lobho, lobho  cittappakopano. </p>
              <p>[22] bhayamantarato jātaṃ, taṃ jano nāvabujjhati.. </p>
              <p>[21] luddho atthaṃ na jānāti, luddho dhammaṃ na passati. </p>
              <p>[22] andhatamaṃ tadā hoti, yaṃ lobho sahate naraṃ..  (itivu0 88) -- </p>
              <p>[25] yathā kho pana anekaratanapūrā mahānāvā  bhinnaphalakantarena udakaṃ ādiyamānā muhuttampi na ajjhupekkhitabbā  hoti, vegenassā vivaraṃ pidahituṃ vaṭṭati, evamevaṃ ayampi na  ajjhupekkhitabbo. yāvassa ayaṃ kileso abbhantare sīlaratanādīni  na vināseti, tāvadeva naṃ niggaṇhissāmī''ti ajjhāsayamakāsi.  evarūpesu pana ṭhānesu buddhānaṃ nāgavilokanaṃ ^a^M3.0094^ea^ nāma hoti. tasmā  yantena parivattitasuvaṇṇapaṭimā viya sakalakāyeneva parivattetvā ṭhito  rāhulabhaddaṃ āmantesi. taṃ sandhāya ``atha kho bhagavā  apaloketvā''tiādi vuttaṃ.</p>
              <p>[03] tattha ^b^yaṃkiñci rūpa^eb^ntiādīni sabbākārena  ^b^visuddhimagge^eb^ khandhaniddese vitthāritāni. ^b^netaṃ  mamā^eb^tiādīni mahāhatthipadopame vuttāni. ^b^rūpameva nu kho  bhagavā^eb^ti kasmā pucchati? tassa kira -- ``sabbaṃ rūpaṃ netaṃ mama,  nesohamasmi na meso attā''ti sutvā -- ``bhagavā sabbaṃ rūpaṃ  vipassanāpaññāya evaṃ daṭṭhabbanti vadati, vedanādīsu nu kho kathaṃ  paṭipajjitabba''nti nayo udapādi. tasmā tasmiṃ naye ṭhito pucchati.  nayakusalo hesa āyasmā rāhulo, idaṃ na kattabbanti ^a^P3.0134^ea^  vutte idampi na kattabbaṃ idampi na kattabbamevāti  nayasatenapi nayasahassenapi paṭivijjhati. idaṃ kattabbanti vuttepi  eseva nayo.</p>
              <p>[03] sikkhākāmo hi ayaṃ āyasmā, pātova gandhakuṭipariveṇe  patthamattaṃ vālikaṃ okirati -- ``ajja sammāsambuddhassa santikā  mayhaṃ upajjhāyassa santikā ettakaṃ ovādaṃ ettakaṃ paribhāsaṃ  labhāmī''ti. sammāsambuddhopi naṃ etadagge ṭhapento -- ``etadaggaṃ,  bhikkhave, mama sāvakānaṃ bhikkhūnaṃ sikkhākāmānaṃ yadidaṃ rāhulo''ti  (a0 ni0  1.209) sikkhāyameva aggaṃ katvā ṭhapesi. sopi  āyasmā bhikkhusaṅghamajjhe tameva sīhanādaṃ nadi -- </p>
              <p>[21] ``sabbametaṃ ^a^V3.0097^ea^ abhiññāya, dhammarājā pitā mama. </p>
              <p>[22] sammukhā bhikkhusaṅghassa, etadagge ṭhapesi maṃ.. </p>
              <p>[21] sikkhākāmānahaṃ aggo, dhammarājena thomito. </p>
              <p>[22] saddhāpabbajitānañca, sahāyo pavaro mama.. </p>
              <p>[21] dhammarājā pitā mayhaṃ, dhammārakkho ca pettiyo. </p>
              <p>[22] sāriputto upajjhāyo, sabbaṃ me jinasāsana''nti.. </p>
              <p>[01] athassa bhagavā yasmā na kevalaṃ rūpameva, vedanādayopi  evaṃ daṭṭhabbā, tasmā ^b^rūpampi rāhulā^eb^tiādimāha. ^b^ko  najjā^eb^ti ko nu ajja. therassa kira etadahosi ``sammāsambuddho  mayhaṃ attabhāvanissitaṃ chandarāgaṃ ñatvā `samaṇena nāma evarūpo  vitakko na vitakkitabbo'ti neva pariyāyena kathaṃ kathesi, gaccha  bhikkhu rāhulaṃ vadehi ^a^M3.0095^ea^ `mā puna evarūpaṃ vitakkaṃ vitakkesī'ti na dūtaṃ  pesesi. maṃ sammukkhe ṭhatvāyeva pana sabhaṇḍakaṃ coraṃ cūḷāya gaṇhanto  viya sammukhā sugatovādaṃ adāsi. sugatovādo ca nāma  asaṅkheyyehipi kappehi dullabho. evarūpassa buddhassa sammukhā  ovādaṃ labhitvā ko nu ^a^P3.0135^ea^ viññū paṇḍitajātiko  ajja gāmaṃ piṇḍāya pavisissatī''ti. athesa āyasmā āhārakiccaṃ  pahāya yasmiṃ nisinnaṭṭhāne ṭhitena ovādo laddho, tatova  paṭinivattetvā aññatarasmiṃ rukkhamūle nisīdi. bhagavāpi taṃ  āyasmantaṃ nivattamānaṃ disvā na evamāha -- ``mā nivatta tāva,  rāhula, bhikkhācārakālo te''ti. kasmā? evaṃ kirassa ahosi  -- ``ajja tāva kāyagatāsatiamatabhojanaṃ bhuñjatū''ti. </p>
              <p>[01] ^b^addasā kho āyasmā sāriputto^eb^ti bhagavati gate  pacchā gacchanto addasa. etassa kirāyasmato ekakassa viharato  aññaṃ vattaṃ, bhagavatā saddhiṃ viharato aññaṃ. yadā hi dve aggasāvakā  ekākino vasanti, tadā pātova senāsanaṃ sammajjitvā  sarīrapaṭijagganaṃ katvā samāpattiṃ appetvā sannisinnā attano  cittaruciyā bhikkhācāraṃ gacchanti. bhagavatā saddhiṃ viharantā pana  therā evaṃ na karonti. tadā hi bhagavā bhikkhusaṅghaparivāro paṭhamaṃ  bhikkhācāraṃ gacchati. tasmiṃ gate thero attano senāsanā  nikkhamitvā -- ``bahūnaṃ vasanaṭṭhāne nāma sabbeva pāsādikaṃ  ^a^V3.0098^ea^ kātuṃ  sakkonti vā, na vā sakkontī''ti tattha tattha gantvā asammaṭṭhaṃ ṭhānaṃ  sammajjati. sace kacavaro achaḍḍito hoti, taṃ chaḍḍeti.  pānīyaṭṭhapetabbaṭṭhānamhi pānīyakūṭe asati pānīyaghaṭaṃ ṭhapeti.  gilānānaṃ santikaṃ gantvā, ``āvuso, tumhākaṃ kiṃ āharāmi, kiṃ  vo icchitabba''nti? pucchati. avassikadaharānaṃ santikaṃ gantvā  -- ``abhiramatha, āvuso, mā ukkaṇṭhittha, paṭipattisārakaṃ  buddhasāsana''nti ovadati. evaṃ katvā sabbapacchā bhikkhācāraṃ  gacchati. yathā ^a^P3.0136^ea^ hi cakkavatti kuhiñci gantukāmo  senāya parivārito paṭhamaṃ nikkhamati, pariṇāyakaratanaṃ senaṅgāni  saṃvidhāya pacchā nikkhamati, evaṃ saddhammacakkavatti bhagavā  bhikkhusaṅghaparivāro paṭhamaṃ nikkhamati, tassa bhagavato  pariṇāyakaratanabhūto dhammasenāpati imaṃ kiccaṃ katvā sabbapacchā  nikkhamati. so evaṃ nikkhanto tasmiṃ divase aññatarasmiṃ  rukkhamūle nisinnaṃ rāhulabhaddaṃ addasa. tena vuttaṃ ``pacchā gacchanto  addasā''ti.</p>
              <p>[03] atha ^a^M3.0096^ea^ kasmā ānāpānassatiyaṃ niyojesi?  nisajjānucchavikattā. thero kira ``etassa bhagavatā rūpakammaṭṭhānaṃ  kathita''nti anāvajjitvāva yenākārena ayaṃ acalo anobaddho hutvā  nisinno, idamassa etissā nisajjāya kammaṭṭhānaṃ anucchavikanti  cintetvā evamāha. tattha ^b^ānāpānassati^eb^nti assāsapassāse  pariggahetvā tattha catukkapañcakajjhānaṃ nibbattetvā vipassanaṃ vaḍḍhetvā  arahattaṃ gaṇhāhīti dasseti.</p>
              <p>[03] ^b^mahapphalā hotī^eb^ti kīvamahapphalā hoti? idha bhikkhu  ānāpānassatiṃ anuyutto ekāsane nisinnova sabbāsave khepetvā  arahattaṃ pāpuṇāti, tathā asakkonto maraṇakāle samasīsī hoti, tathā  asakkonto devaloke nibbattitvā dhammakathikadevaputtassa dhammaṃ sutvā  arahattaṃ pāpuṇāti, tato viraddho anuppanne buddhuppāde paccekabodhiṃ  sacchikaroti, taṃ asacchikaronto buddhānaṃ sammukhībhāve  bāhiyattherādayo viya khippābhiñño hoti, evaṃ mahapphalā.  ^b^mahānisaṃsā^eb^ti tasseva vevacanaṃ. vuttampi cetaṃ -- </p>
              <p>[21] ``ānāpānassatī ^a^P3.0137^ea^ yassa,  paripuṇṇā subhāvitā. </p>
              <p>[27] anupubbaṃ paricitā, yathā buddhena desitā. </p>
              <p>[22] somaṃ lokaṃ pabhāseti, abbhā muttova candimā''ti..  (theragā0 548; paṭi0 ma0 1.1.60) -- </p>
              <p>[25] imaṃ ^a^V3.0099^ea^ mahapphalataṃ sampassamāno thero saddhivihārikaṃ tattha  niyojeti.</p>
              <p>[03] iti bhagavā rūpakammaṭṭhānaṃ, thero ānāpānassatinti ubhopi  kammaṭṭhānaṃ ācikkhitvā gatā, rāhulabhaddo vihāreyeva ohīno.  bhagavā tassa ohīnabhāvaṃ jānantopi neva attanā khādanīyaṃ bhojanīyaṃ  gahetvā agamāsi, na ānandattherassa hatthe pesesi, na  pasenadimahārājānāthapiṇḍikādīnaṃ saññaṃ adāsi. saññāmattakañhi  labhitvā te kājabhattaṃ abhihareyyuṃ. yathā ca bhagavā, evaṃ  sāriputtattheropi na kiñci akāsi. rāhulatthero nirāhāro  chinnabhatto ahosi. tassa panāyasmato -- ``bhagavā maṃ vihāre  ohīnaṃ jānantopi attanā laddhapiṇḍapātaṃ nāpi sayaṃ gahetvā āgato,  na aññassa hatthe pahiṇi ^a^M3.0097^ea^, na manussānaṃ saññaṃ adāsi, upajjhāyopi  me ohīnabhāvaṃ jānanto tatheva na kiñci akāsī''ti cittampi na  uppannaṃ, kuto tappaccayā omānaṃ vā atimānaṃ vā janessati.  bhagavatā pana ācikkhitakammaṭṭhānameva purebhattampi pacchābhattampi --  ``itipi rūpaṃ aniccaṃ, itipi dukkhaṃ, itipi asubhaṃ, itipi  anattā''ti aggiṃ abhimatthento viya nirantaraṃ manasikatvā  sāyanhasamaye cintesi -- ``ahaṃ upajjhāyena ānāpānassatiṃ  bhāvehīti vutto ^a^P3.0138^ea^, tassa vacanaṃ na karissāmi.  ācariyupajjhāyānañhi vacanaṃ akaronto dubbaco nāma hoti.  `dubbaco rāhulo, upajjhāyassapi vacanaṃ na karotī'ti ca  garahuppattito kakkhaḷatarā pīḷā nāma natthī''ti bhāvanāvidhānaṃ  pucchitukāmo bhagavato santikaṃ agamāsi. taṃ dassetuṃ ^b^atha kho  āyasmā rāhulo^eb^tiādi vuttaṃ. </p>
              <p>[03] 114^b^.^eb^ tattha ^b^paṭisallānā^eb^ti ekībhāvato.  ^b^yaṃkiñci rāhulā^eb^ti kasmā? bhagavā ānāpānassatiṃ puṭṭho  rūpakammaṭṭhānaṃ kathetīti. rūpe chandarāgappahānatthaṃ. evaṃ kirassa  ahosi -- ``rāhulassa attabhāvaṃ nissāya chandarāgo uppanno, heṭṭhā  cassa saṅkhepena rūpakammaṭṭhānaṃ kathitaṃ. idānissāpi dvicattālīsāya  ākārehi attabhāvaṃ virājetvā visaṅkharitvā taṃnissitaṃ chandarāgaṃ  anuppattidhammataṃ āpādessāmī''ti. atha ākāsadhātuṃ kasmā  vitthāresīti? upādārūpadassanatthaṃ. heṭṭhā hi cattāri mahābhūtāneva  kathitāni, na upādārūpaṃ. tasmā iminā mukhena taṃ dassetuṃ  ākāsadhātuṃ vitthāresi. apica ajjhattikena ākāsena  paricchinnarūpampi pākaṭaṃ hoti. </p>
              <p>[21] ākāsena ^a^V3.0100^ea^ paricchinnaṃ, rūpaṃ yāti vibhūtataṃ. </p>
              <p>[22] tassevaṃ āvibhāvatthaṃ, taṃ pakāsesi nāyako.. </p>
              <p>[07] ettha ^a^P3.0139^ea^ pana purimāsu tāva catūsu  dhātūsu yaṃ vattabbaṃ, taṃ mahāhatthipadopame vuttameva. </p>
              <p>[03] 118^b^.^eb^ ākāsadhātuyaṃ ^b^ākāsagata^eb^nti ākāsabhāvaṃ  gataṃ. ^b^upādinna^eb^ntiādinnaṃ gahitaṃ parāmaṭṭhaṃ, sarīraṭṭhakanti attho.  ^b^kaṇṇacchidda^eb^nti maṃsalohitādīhi asamphuṭṭhakaṇṇavivaraṃ.  nāsacchiddādīsupi eseva nayo. ^b^yena^eb^ ^a^M3.0098^ea^ ^b^cā^eb^ti yena chiddena.  ^b^ajjhoharatī^eb^ti anto paveseti, jivhābandhanato hi yāva  udarapaṭalā manussānaṃ vidatthicaturaṅgulaṃ chiddaṭṭhānaṃ hoti. taṃ  sandhāyetaṃ vuttaṃ. ^b^yattha cā^eb^ti yasmiṃ okāse.  ^b^santiṭṭhatī^eb^ti patiṭṭhāti. manussānañhi mahantaṃ  paṭaparissāvanamattañca udarapaṭalaṃ nāma hoti. taṃ sandhāyetaṃ vuttaṃ.  ^b^adhobhāgaṃ nikkhamatī^eb^ti yena heṭṭhā nikkhamati. dvattiṃsahatthamattaṃ  ekavīsatiyā ṭhānesu vaṅkaṃ antaṃ nāma hoti. taṃ sandhāyetaṃ vuttaṃ.  ^b^yaṃ vā panaññampī^eb^ti iminā sukhumasukhumaṃ  cammamaṃsādiantaragatañceva lomakūpabhāvena ca ṭhitaṃ ākāsaṃ dasseti.  sesametthāpi pathavīdhātuādīsu vuttanayeneva veditabbaṃ. </p>
              <p>[03] 119^b^.^eb^ idānissa tādibhāvalakkhaṇaṃ ācikkhanto  ^b^pathavīsama^eb^ntiādimāha. iṭṭhāniṭṭhesu hi arajjanto adussanto  tādī nāma hoti. ^b^manāpāmanāpā^eb^ti ^a^P3.0140^ea^ ettha  aṭṭha lobhasahagatacittasampayuttā manāpā nāma, dve  domanassacittasampayuttā amanāpā nāma. ^b^cittaṃ na pariyādāya  ṭhassantī^eb^ti ete phassā uppajjitvā tava cittaṃ antomuṭṭhigataṃ  karonto viya pariyādāya gahetvā ṭhātuṃ na sakkhissanti ``ahaṃ  sobhāmi, mayhaṃ vaṇṇāyatanaṃ pasanna''nti puna attabhāvaṃ nissāya  chandarāgo nuppajjissati. ^b^gūthagata^eb^ntiādīsu gūthameva gūthagataṃ.  evaṃ sabbattha.</p>
              <p>[03] ^b^na katthaci patiṭṭhito^eb^ti pathavīpabbatarukkhādīsu  ekasmimpi na patiṭṭhito, yadi hi pathaviyaṃ patiṭṭhito bhaveyya,  pathaviyā bhijjamānāya saheva bhijjeyya, pabbate patamāne saheva pateyya,  rukkhe chijjamāne saheva chijjeyya. </p>
              <p>[03] 120^b^.^eb^ ^b^mettaṃ^eb^ ^a^V3.0101^ea^ ^b^rāhulā^eb^ti kasmā ārabhi?  tādibhāvassa kāraṇadassanatthaṃ. heṭṭhā hi tādibhāvalakkhaṇaṃ dassitaṃ,  na ca sakkā ahaṃ tādī homīti akāraṇā bhavituṃ, napi ``ahaṃ  uccākulappasuto bahussuto lābhī, maṃ rājarājamahāmattādayo bhajanti,  ahaṃ tādī homī''ti imehi kāraṇehi koci tādī nāma hoti,  mettādibhāvanāya pana hotīti tādibhāvassa kāraṇadassanatthaṃ imaṃ  desanaṃ ārabhi.</p>
              <p>[03] tattha ^a^M3.0099^ea^ ^b^bhāvayato^eb^ti upacāraṃ vā appanaṃ vā pāpentassa.  ^b^yo byāpādo^eb^ti yo satte kopo, so pahīyissati.  ^b^vihesā^eb^ti pāṇiādīhi sattānaṃ vihiṃsanaṃ. ^b^aratī^eb^ti  pantasenāsanesu ceva adhikusaladhammesu ca ukkaṇṭhitatā.  ^b^paṭigho^eb^ti yattha katthaci sattesu saṅkhāresu ca  paṭihaññanakileso. ^b^asubha^eb^nti ^a^P3.0141^ea^  uddhumātakādīsu upacārappanaṃ. uddhumātakādīsu asubhabhāvanā ca  nāmesā vitthārato ^b^visuddhimagge^eb^ kathitāva. ^b^rāgo^eb^ti  pañcakāmaguṇikarāgo. ^b^aniccasañña^eb^nti aniccānupassanāya  sahajātasaññaṃ. vipassanā eva vā esā asaññāpi saññāsīsena  saññāti vuttā. ^b^asmimāno^eb^ti rūpādīsu asmīti māno. </p>
              <p>[03] 121^b^.^eb^ idāni therena pucchitaṃ pañhaṃ vitthārento  ^b^ānāpānassati^eb^ntiādimāha. tattha idaṃ kammaṭṭhānañca  kammaṭṭhānabhāvanā ca pāḷiattho ca saddhiṃ ānisaṃsakathāya sabbo  sabbākārena ^b^visuddhimagge^eb^ anussatiniddese vitthāritoyeva. imaṃ  desanaṃ bhagavā neyyapuggalavaseneva pariniṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] māhārāhulovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. cūḷamālukyasuttavaṇṇanā </h3n>
            <h4>
              <h4n> </h4n>
              <p>[03] 122^b^.^eb^ ^b^evaṃ^eb^ ^a^V3.0102^ea^ ^b^me suta^eb^nti mālukyasuttaṃ. tattha  ^b^mālukyaputtassā^eb^ti evaṃnāmakassa therassa. ^b^ṭhapitāni  paṭikkhittānī^eb^ti diṭṭhigatāni nāma na byākātabbānīti evaṃ  ṭhapitāni ceva paṭikkhittāni ca. ^b^tathāgato^eb^ti satto. ^b^taṃ  me na ruccatī^eb^ti taṃ abyākaraṇaṃ mayhaṃ na ruccati. ^b^sikkhaṃ^eb^  ^a^P3.0142^ea^ ^b^paccakkhāyā^eb^ti sikkhaṃ paṭikkhipitvā. </p>
              <p>[03] 125^b^.^eb^ ^b^ko santo kaṃ paccācikkhasī^eb^ti yācako  vā hi yācitakaṃ paccācikkheyya, yācitako vā yācakaṃ. tvaṃ neva  yācako na yācitako, so dāni tvaṃ ko santo kaṃ paccācikkhasīti  attho. </p>
              <p>[03] 126^b^.^eb^ ^b^viddho^eb^ ^a^M3.0100^ea^ ^b^assā^eb^ti parasenāya ṭhitena viddho  bhaveyya. ^b^gāḷhapalepanenā^eb^ti bahalalepanena. ^b^bhisakka^eb^nti  vejjaṃ. ^b^sallakatta^eb^nti sallakantanaṃ sallakantiyasuttavācakaṃ.  ^b^akkassā^eb^ti akkavāke gahetvā jiyaṃ karonti. tena vuttaṃ  ``akkassā''ti. ^b^saṇhassā^eb^ti veṇuvilīvassa.  maruvākhīrapaṇṇīnampi vākehiyeva karonti. tena vuttaṃ ^b^yadi vā  maruvāya yadi vā khīrapaṇṇino^eb^ti. ^b^gaccha^eb^nti  pabbatagacchanadīgacchādīsu jātaṃ. ^b^ropima^eb^nti ropetvā vaḍḍhitaṃ  saravanato saraṃ gahetvā kataṃ. ^b^sithilahanuno^eb^ti evaṃnāmakassa  pakkhino. ^b^bheravassā^eb^ti kāḷasīhassa. ^b^semhārassā^eb^ti  makkaṭassa. ^b^evaṃ no^eb^ti etāya diṭṭhiyā sati na hotīti attho. </p>
              <p>[03] 127^b^.^eb^ ^b^attheva jātī^eb^ti etāya diṭṭhiyā sati  brahmacariyavāsova natthi, jāti pana atthiyeva. tathā  jarāmaraṇādīnīti dasseti. ^b^yesāha^eb^nti yesaṃ ahaṃ.  ^b^nighāta^eb^nti upaghātaṃ vināsaṃ. mama sāvakā hi etesu nibbinnā  idheva nibbānaṃ pāpuṇantīti adhippāyo. </p>
              <p>[03] 128^b^.^eb^ ^b^tasmātihā^eb^ti ^a^P3.0143^ea^ yasmā  abyākatametaṃ, catusaccameva mayā byākataṃ, tasmāti attho. ^b^na  hetaṃ mālukyaputta atthasaṃhita^eb^nti etaṃ diṭṭhigataṃ vā etaṃ byākaraṇaṃ vā  kāraṇanissitaṃ ^a^V3.0103^ea^ na hoti. ^b^na ādibrahmacariyaka^eb^nti  brahmacariyassa ādimattampi pubbabhāgasīlamattampi na hoti. ^b^na  nibbidāyā^eb^tiādīsu vaṭṭe nibbindanatthāya vā virajjhanatthāya vā  vaṭṭanirodhāya vā rāgādivūpasamanatthāya vā abhiññeyye dhamme  abhijānanatthāya vā catumaggasaṅkhātasambodhatthāya vā  asaṅkhatanibbānasacchikiriyatthāya vā na hoti. ^b^etaṃ hī^eb^ti  etaṃ catusaccabyākaraṇaṃ. ^b^ādibrahmacariyaka^eb^nti brahmacariyassa  ādibhūtaṃ pubbapadaṭṭhānaṃ. sesaṃ vuttapaṭivipakkhanayena veditabbaṃ.  imampi desanaṃ bhagavā neyyapuggalavasena niṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷamālukyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. mahāmālukyasuttavaṇṇanā </h3n>
            <h4>
              <h4n> </h4n>
              <p>[03] 129^b^.^eb^ ^b^evaṃ^eb^ ^a^V3.0104^ea^ ^a^M3.0101^ea^ ^b^me suta^eb^nti mahāmālukyasuttaṃ. tattha  ^b^orambhāgiyānī^eb^ti heṭṭhā koṭṭhāsikāni kāmabhave  nibbattisaṃvattanikāni. ^b^saṃyojanānī^eb^ti bandhanāni.  ^b^kassa^eb^ ^a^P3.0144^ea^ ^b^kho nāmā^eb^ti kassa devassa vā  manussassa vā desitāni dhāresi, kiṃ tvameveko assosi, na añño  kocīti? ^b^anusetī^eb^ti appahīnatāya anuseti. anusayamāno  saṃyojanaṃ nāma hoti.</p>
              <p>[03] ettha ca bhagavatā saṃyojanaṃ pucchitaṃ, therenapi saṃyojanameva  byākataṃ. evaṃ santepi tassa vāde bhagavatā doso āropito. so  kasmāti ce? therassa tathāladdhikattā. ayañhi tassa laddhi  ``samudācārakkhaṇeyeva kilesehi saṃyutto nāma hoti, itarasmiṃ khaṇe  asaṃyutto''ti. tenassa bhagavatā doso āropito. athāyasmā  ānando cintesi -- ``bhagavatā bhikkhusaṅghassa dhammaṃ desessāmīti  attano dhammatāyeva ayaṃ dhammadesanā āraddhā, sā iminā apaṇḍitena  bhikkhunā visaṃvāditā. handāhaṃ bhagavantaṃ yācitvā bhikkhūnaṃ dhammaṃ  desessāmī''ti. so evamakāsi. taṃ dassetuṃ ``evaṃ vutte āyasmā  ānando''tiādi vuttaṃ.</p>
              <p>[03] tattha ^b^sakkāyadiṭṭhipariyuṭṭhitenā^eb^ti sakkāyadiṭṭhiyā gahitena  abhibhūtena. ^b^sakkāyadiṭṭhiparetenā^eb^ti sakkāyadiṭṭhiyā anugatena.  ^b^nissaraṇa^eb^nti diṭṭhinissaraṇaṃ nāma nibbānaṃ, taṃ yathābhūtaṃ  nappajānāti. ^b^appaṭivinītā^eb^ti avinoditā anīhaṭā.  ^b^orambhāgiyaṃ saṃyojana^eb^nti heṭṭhābhāgiyasaṃyojanaṃ nāma hoti.  sesapadesupi eseva nayo. sukkapakkho uttānatthoyeva. ``sānusayā  pahīyatī''ti vacanato panettha ekacce ``aññaṃ saṃyojanaṃ añño  anusayo''ti vadanti. ``yathā hi sabyañjanaṃ bhatta''nti vutte bhattato  aññaṃ byañjanaṃ hoti, evaṃ ``sānusayā''ti vacanato  pariyuṭṭhānasakkāyadiṭṭhito aññena anusayena bhavitabbanti tesaṃ laddhi.  te ``sasīsaṃ pārupitvā''tiādīhi ^a^P3.0145^ea^  paṭikkhipitabbā. na hi sīsato añño puriso atthi. athāpi  siyā -- ``yadi tadeva saṃyojanaṃ so anusayo, evaṃ sante bhagavatā  therassa ^a^M3.0102^ea^ taruṇūpamo upārambho duāropito hotī''ti. na duāropito,  kasmā? evaṃladdhikattāti ^a^V3.0105^ea^ vitthāritametaṃ. tasmā soyeva kileso  bandhanaṭṭhena saṃyojanaṃ, appahīnaṭṭhena anusayoti imamatthaṃ sandhāya  bhagavatā ``sānusayā pahīyatī''ti evaṃ vuttanti veditabbaṃ. </p>
              <p>[03] 132^b^.^eb^ ^b^tacaṃ chetvā^eb^tiādīsu idaṃ opammasaṃsandanaṃ  -- tacacchedo viya hi samāpatti daṭṭhabbā, pheggucchedo viya  vipassanā, sāracchedo viya maggo. paṭipadā pana  lokiyalokuttaramissakāva vaṭṭati. ^b^evamete daṭṭhabbā^eb^ti evarūpā  puggalā evaṃ daṭṭhabbā. </p>
              <p>[03] 133^b^.^eb^ ^b^upadhivivekā^eb^ti upadhivivekena. iminā  pañcakāmaguṇaviveko kathito. ^b^akusalānaṃ dhammānaṃ pahānā^eb^ti  iminā nīvaraṇappahānaṃ kathitaṃ. ^b^kāyaduṭṭhullānaṃ paṭippassaddhiyā^eb^ti  iminā kāyālasiyapaṭippassaddhi kathitā. ^b^vivicceva kāmehī^eb^ti  upadhivivekena kāmehi vinā hutvā. ^b^vivicca akusalehī^eb^ti  akusalānaṃ dhammānaṃ pahānena kāyaduṭṭhullānaṃ paṭippassaddhiyā ca  akusalehi vinā hutvā. ^b^yadeva tattha hotī^eb^ti yaṃ tattha  antosamāpattikkhaṇeyeva samāpattisamuṭṭhitañca rūpādidhammajātaṃ hoti.  ^b^te^eb^ ^a^P3.0146^ea^ ^b^dhamme^eb^ti te rūpagatantiādinā  nayena vutte rūpādayo dhamme. ^b^aniccato^eb^ti na niccato.  ^b^dukkhato^eb^ti na sukhato. ^b^rogato^eb^tiādīsu ābādhaṭṭhena  rogato, antodosaṭṭhena ^b^gaṇḍato,^eb^ anupaviddhaṭṭhena dukkhajananaṭṭhena ca  ^b^sallato,^eb^ dukkhaṭṭhena ^b^aghato,^eb^ rogaṭṭhena ^b^ābādhato,^eb^  asakaṭṭhena ^b^parato,^eb^ palujjanaṭṭhena ^b^palokato,^eb^ nissattaṭṭhena  ^b^suññato,^eb^ na attaṭṭhena ^b^anattato.^eb^ tattha aniccato,  palokatoti dvīhi padehi aniccalakkhaṇaṃ kathitaṃ, dukkhatotiādīhi  chahi dukkhalakkhaṇaṃ, parato suññato anattatoti tīhi anattalakkhaṇaṃ.</p>
              <p>[03] ^b^so tehi dhammehī^eb^ti so tehi evaṃ tilakkhaṇaṃ āropetvā  diṭṭhehi antosamāpattiyaṃ pañcakkhandhadhammehi. ^b^cittaṃ  paṭivāpetī^eb^ti cittaṃ paṭisaṃharati moceti apaneti.  ^b^upasaṃharatī^eb^ti vipassanācittaṃ tāva savanavasena ^a^M3.0103^ea^ thutivasena  pariyattivasena paññattivasena ca etaṃ santaṃ nibbānanti evaṃ  asaṅkhatāya amatāya dhātuyā upasaṃharati. maggacittaṃ nibbānaṃ  ārammaṇakaraṇavaseneva etaṃ santametaṃ paṇītanti na evaṃ vadati, iminā  pana ākārena taṃ paṭivijjhanto tattha cittaṃ upasaṃharatīti attho.  ^b^so tattha ṭhito^eb^ti tāya tilakkhaṇārammaṇāya vipassanāya ṭhito.  ^b^āsavānaṃ khayaṃ pāpuṇātī^eb^ti anukkamena cattāro magge bhāvetvā  pāpuṇāti ^a^V3.0106^ea^. ^b^teneva dhammarāgenā^eb^ti samathavipassanādhamme  chandarāgena. samathavipassanāsu hi sabbaso chandarāgaṃ pariyādātuṃ  sakkonto arahattaṃ pāpuṇāti, asakkonto anāgāmī hoti.</p>
              <p>[03] ^b^yadeva^eb^ ^a^P3.0147^ea^ ^b^tattha hoti  vedanāgata^eb^nti idha pana rūpaṃ na gahitaṃ. kasmā? samatikkantattā.  ayañhi heṭṭhā rūpāvacarajjhānaṃ samāpajjitvā rūpaṃ atikkamitvā  arūpāvacarasamāpattiṃ samāpannoti samathavasenapinena rūpaṃ atikkantaṃ,  heṭṭhā rūpaṃ sammadeva sammasitvā taṃ atikkamma idāni arūpaṃ  sammasatīti vipassanāvasenapinena rūpaṃ atikkantaṃ. arūpe pana  sabbasopi rūpaṃ natthīti taṃ sandhāyapi idha rūpaṃ na gahitaṃ.</p>
              <p>[03] ^b^atha kiñcarahī^eb^ti kiṃ pucchāmīti pucchati? samathavasena  gacchato cittekaggatā dhuraṃ hoti, so cetovimutto nāma.  vipassanāvasena gacchato paññā dhuraṃ hoti, so paññāvimutto nāmāti  ettha therassa kaṅkhā natthi. ayaṃ sabhāvadhammoyeva, samathavaseneva  pana gacchantesu eko cetovimutto nāma hoti, eko paññāvimutto.  vipassanāvasena gacchantesupi eko paññāvimutto nāma hoti, eko  cetovimuttoti ettha kiṃ kāraṇanti pucchati.</p>
              <p>[03] ^b^indriyavemattataṃ vadāmī^eb^ti indriyanānattataṃ vadāmi. idaṃ  vuttaṃ hoti, na tvaṃ, ānanda, dasa pāramiyo pūretvā sabbaññutaṃ  paṭivijjhi, tena te etaṃ apākaṭaṃ. ahaṃ pana paṭivijjhiṃ, tena me  etaṃ pākaṭaṃ. ettha hi indriyanānattatā kāraṇaṃ. samathavaseneva hi  gacchantesu ekassa bhikkhuno cittekaggatā dhuraṃ hoti, so  cetovimutto nāma hoti. ekassa paññā dhuraṃ hoti, so  paññāvimutto nāma hoti. vipassanāvaseneva ca gacchantesu ekassa  paññā dhuraṃ hoti, so paññāvimutto ^a^M3.0104^ea^ nāma hoti. ekassa  cittekaggatā dhuraṃ hoti, so cetovimutto nāma ^a^P3.0148^ea^  hoti. dve aggasāvakā samathavipassanādhurena arahattaṃ pattā. tesu  dhammasenāpati paññāvimutto jāto, mahāmoggallānatthero cetovimutto.  iti indriyavemattamettha kāraṇanti veditabbaṃ. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāmālukyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. bhaddālisuttavaṇṇanā </h3n>
            <h4>
              <h4n> </h4n>
              <p>[03] 134^b^.^eb^ ^b^evaṃ^eb^ ^a^V3.0107^ea^ ^b^me suta^eb^nti bhaddālisuttaṃ. tattha  ^b^ekāsanabhojana^eb^nti ekasmiṃ purebhatte asanabhojanaṃ,  bhuñjitabbabhattanti attho. ^b^appābādhata^eb^ntiādīni kakacopame  vitthāritāni. ^b^na ussahāmī^eb^ti na sakkomi. ^b^siyā  kukkuccaṃ siyā vippaṭisāro^eb^ti evaṃ bhuñjanto yāvajīvaṃ brahmacariyaṃ  carituṃ sakkhissāmi nu kho, na nu khoti iti me  vippaṭisārakukkuccaṃ bhaveyyāti attho. ^b^ekadesaṃ bhuñjitvā^eb^ti  porāṇakattherā kira patte bhattaṃ pakkhipitvā sappimhi dinne sappinā  uṇhameva thokaṃ bhuñjitvā hatthe dhovitvā avasesaṃ bahi nīharitvā  chāyūdakaphāsuke ṭhāne nisīditvā bhuñjanti. etaṃ sandhāya satthā  āha. bhaddāli, pana cintesi -- ``sace sakiṃ pattaṃ pūretvā dinnaṃ  bhattaṃ bhuñjitvā puna pattaṃ dhovitvā odanassa pūretvā laddhaṃ ^a^P3.0149^ea^  bahi nīharitvā chāyūdakaphāsuke ṭhāne bhuñjeyya, iti evaṃ  vaṭṭeyya, itarathā ko sakkotī''ti. tasmā ^b^evampi kho ahaṃ,  bhante, na ussahāmī^eb^ti āha. ayaṃ kira atīte anantarāya  jātiyā kākayoniyaṃ nibbatti. kākā ca nāma mahāchātakā honti.  tasmā chātakatthero nāma ahosi. tassa pana viravantasseva  bhagavā taṃ madditvā ajjhottharitvā -- ``yo pana bhikkhu vikāle  khādanīyaṃ vā bhojanīyaṃ vā khādeyya vā bhuñjeyya vā pācittiya''nti  (pāci0 248) sikkhāpadaṃ paññapesi. tena vuttaṃ ^b^atha kho  āyasmā, bhaddāli,...pe0... anussāhaṃ pavedesī^eb^ti.</p>
              <p>[03] ^b^yathā^eb^ ^a^M3.0105^ea^ ^b^ta^eb^nti yathā aññopi sikkhāya na paripūrakārī  ekavihārepi vasanto satthu sammukhībhāvaṃ na dadeyya, tatheva na  adāsīti attho. neva bhagavato upaṭṭhānaṃ agamāsi, na  dhammadesanaṭṭhānaṃ na vitakkamāḷakaṃ, na ekaṃ bhikkhācāramaggaṃ paṭipajji.  yasmiṃ kule bhagavā nisīdati, tassa dvārepi na aṭṭhāsi. sacassa  vasanaṭṭhānaṃ bhagavā gacchati, so puretarameva ñatvā aññattha gacchati.  saddhāpabbajito kiresa kulaputto parisuddhasīlo. tenassa na añño  vitakko ahosi, -- ``mayā nāma udarakāraṇā bhagavato  sikkhāpadapaññāpanaṃ paṭibāhitaṃ, ananucchavikaṃ ^a^V3.0108^ea^ me kata''nti ayameva  vitakko ahosi. tasmā ekavihāre vasantopi lajjāya satthu  sammukhībhāvaṃ nādāsi. </p>
              <p>[03] 135^b^.^eb^ ^b^cīvarakammaṃ karontī^eb^ti manussā bhagavato  cīvarasāṭakaṃ adaṃsu, taṃ gahetvā cīvaraṃ karonti. ^b^etaṃ  dosaka^eb^nti etaṃ okāsametaṃ aparādhaṃ, satthu sikkhāpadaṃ paññapentassa  paṭibāhitakāraṇaṃ sādhukaṃ manasi karohīti attho.  ^b^dukkaratara^eb^nti ^a^P3.0150^ea^ vassañhi vasitvā disāpakkante  bhikkhū kuhiṃ vasitthāti pucchanti, tehi jetavane vasimhāti vutte,  ``āvuso, bhagavā imasmiṃ antovasse kataraṃ jātakaṃ kathesi, kataraṃ  suttantaṃ, kataraṃ sikkhāpadaṃ paññapesī''ti pucchitāro honti. tato  ``vikālabhojanasikkhāpadaṃ paññapesi, bhaddāli, nāma naṃ eko thero  paṭibāhī''ti vakkhanti. taṃ sutvā bhikkhū -- ``bhagavatopi nāma  sikkhāpadaṃ paññapentassa paṭibāhitaṃ ayuttaṃ akāraṇa''nti vadanti.  evaṃ te ayaṃ doso mahājanantare pākaṭo hutvā duppaṭikārataṃ  āpajjissatīti maññamānā evamāhaṃsu. apica aññepi bhikkhū  pavāretvā satthu santikaṃ āgamissanti. atha tvaṃ ``ethāvuso, mama  satthāraṃ khamāpentassa sahāyā hothā''ti saṅghaṃ sannipātessasi.  tattha āgantukā pucchissanti, ``āvuso, kiṃ imināpi bhikkhunā  kata''nti. tato etamatthaṃ sutvā ``bhāriyaṃ kataṃ bhikkhunā, dasabalaṃ  nāma paṭibāhissatīti ayuttameta''nti vakkhanti. evampi te ayaṃ  aparādho mahājanantare pākaṭo hutvā duppaṭikārataṃ āpajjissatīti  maññamānāpi evamāhaṃsu. atha vā bhagavā pavāretvā cārikaṃ  pakkamissati, atha tvaṃ gatagataṭṭhāne bhagavato khamāpanatthāya saṅghaṃ  sannipātessasi. tatra disāvāsino ^a^M3.0106^ea^ bhikkhū pucchissanti,  ``āvuso, kiṃ iminā bhikkhunā kata''nti...pe0... duppaṭikārataṃ  āpajjissatīti maññamānāpi evamāhaṃsu. </p>
              <p>[01] ^b^etadavocā^eb^ti appatirūpaṃ mayā kataṃ, bhagavā pana  mahantepi aguṇe alaggitvā mayhaṃ accayaṃ paṭiggaṇhissatīti  maññamāno etaṃ ``accayo maṃ, bhante,''tiādivacanaṃ avoca. tattha  ^a^P3.0151^ea^ ^b^accayo^eb^ti aparādho. ^b^maṃ accagamā^eb^ti  maṃ atikkamma abhibhavitvā pavatto. ^b^paṭiggaṇhātū^eb^ti khamatu.  ^b^āyatiṃ saṃvarāyā^eb^ti anāgate saṃvaraṇatthāya, puna evarūpassa  aparādhassa dosassa khalitassa akaraṇatthāya. ^b^tagghā^eb^ti  ekaṃsena. ^b^samayopi kho te, bhaddālī^eb^ti, bhaddāli, tayā  paṭivijjhitabbayuttakaṃ ekaṃ kāraṇaṃ atthi, tampi te na paṭividdhaṃ na  sallakkhitanti dasseti. </p>
              <p>[03] 136^b^.^eb^ ^b^ubhatobhāgavimutto^eb^tiādīsu ^a^V3.0109^ea^ dhammānusārī,  saddhānusārīti dve ekacittakkhaṇikā maggasamaṅgipuggalā. ete pana  sattapi ariyapuggale bhagavatāpi evaṃ āṇāpetuṃ na yuttaṃ, bhagavatā  āṇatte tesampi evaṃ kātuṃ na yuttaṃ. aṭṭhānaparikappavasena pana  ariyapuggalānaṃ suvacabhāvadassanatthaṃ ^a^P3.0152^ea^ bhaddālittherassa  ca dubbacabhāvadassanatthametaṃ vuttaṃ.</p>
              <p>[03] ^b^api nu tvaṃ tasmiṃ samaye ubhatobhāgavimutto^eb^ti desanaṃ  kasmā ārabhi? bhaddālissa niggahaṇatthaṃ. ayañhettha adhippāyo --  bhaddāli, ime satta ariyapuggalā loke dakkhiṇeyyā mama sāsane  sāmino, mayi sikkhāpadaṃ paññapente paṭibāhitabbayutte kāraṇe sati  etesaṃ paṭibāhituṃ yuttaṃ. tvaṃ pana mama sāsanato bāhirako, mayi  sikkhāpadaṃ paññapente tuyhaṃ paṭibāhituṃ na yuttanti.</p>
              <p>[03] ^b^ritto tuccho^eb^ti anto ariyaguṇānaṃ abhāvena rittako  tucchako, issaravacane kiñci na hoti. ^b^yathādhammaṃ  paṭikarosī^eb^ti yathā dhammo ṭhito, tatheva karosi, khamāpesīti vuttaṃ  hoti. ^b^taṃ te mayaṃ paṭiggaṇhāmā^eb^ti taṃ tava aparādhaṃ mayaṃ  khamāma. ^b^vuḍḍhi hesā, bhaddāli, ariyassa vinaye^eb^ti esā,  bhaddāli, ariyassa vinaye buddhassa bhagavato sāsane vuḍḍhi nāma.  katamā? accayaṃ accayato disvā yathādhammaṃ paṭikaritvā āyatiṃ  saṃvarāpajjanā. desanaṃ pana puggalādhiṭṭhānaṃ karonto ``yo accayaṃ  accayato disvā yathādhammaṃ paṭikaroti, āyatiṃ saṃvaraṃ āpajjatī''ti  āha. </p>
              <p>[03] 137^b^.^eb^ ^b^satthāpi^eb^ ^a^M3.0107^ea^ ^b^upavadatī^eb^ti ``asukavihāravāsī  asukassa therassa saddhivihāriko asukassa antevāsiko itthannāmo  nāma bhikkhu lokuttaradhammaṃ nibbattetuṃ araññaṃ paviṭṭho''ti sutvā --  ``kiṃ tassa araññavāsena, yo mayhaṃ pana sāsane sikkhāya  aparipūrakārī''ti evaṃ upavadati, sesapadesupi eseva nayo, apicettha  devatā na kevalaṃ upavadanti, bheravārammaṇaṃ dassetvā palāyanākārampi  karonti. ^b^attanāpi attāna^eb^nti sīlaṃ āvajjantassa  saṃkiliṭṭhaṭṭhānaṃ pākaṭaṃ hoti, cittaṃ vidhāvati, na kammaṭṭhānaṃ allīyati.  so ``kiṃ mādisassa araññavāsenā''ti vippaṭisārī uṭṭhāya  pakkamati. ^b^attāpi attānaṃ upavadito^eb^ti attanāpi  ^a^V3.0110^ea^ attā  upavadito, ayameva vā pāṭho. sukkapakkho vuttapaccanīkanayena  veditabbo. ^b^so^eb^ ^a^P3.0153^ea^ ^b^vivicceva  kāmehī^eb^tiādi evaṃ sacchikarotīti dassanatthaṃ vuttaṃ. </p>
              <p>[03] 140^b^.^eb^ ^b^pasayha pasayha kāraṇaṃ karontī^eb^ti  appamattakepi dose niggahetvā punappunaṃ kārenti. ^b^no tathā^eb^ti  mahantepi aparādhe yathā itaraṃ, evaṃ pasayha na kārenti. so kira,  ``āvuso, bhaddāli, mā cintayittha, evarūpaṃ nāma hoti, ehi  satthāraṃ khamāpehī''ti bhikkhusaṅghatopi, kañci bhikkhuṃ pesetvā  attano santikaṃ pakkosāpetvā, ``bhaddāli, mā cintayittha, evarūpaṃ  nāma hotī''ti evaṃ satthusantikāpi anuggahaṃ paccāsīsati. tato  ``bhikkhusaṅghenāpi na samassāsito, satthārāpī''ti cintetvā  evamāha.</p>
              <p>[03] atha bhagavā bhikkhusaṅghopi satthāpi ovaditabbayuttameva  ovadati, na itaranti dassetuṃ ^b^idha, bhaddāli, ekacco^eb^tiādimāha.  tattha ^b^aññenāñña^eb^ntiādīni anumānasutte vitthāritāni.  ^b^na sammā vattatī^eb^ti sammā vattampi na vattati. ^b^na lomaṃ  pātetī^eb^ti anulomavatte na vattati, vilomameva gaṇhāti. ^b^na  nitthāraṃ vattatī^eb^ti nitthāraṇakavattamhi na vattati, āpattivuṭṭhānatthaṃ  turitaturito chandajāto na hoti. ^b^tatrā^eb^ti tasmiṃ tassa  dubbacakaraṇe. ^b^abhiṇhāpattiko^eb^ti nirantarāpattiko.  ^b^āpattibahulo^eb^ti sāpattikakālovassa bahu, suddho  nirāpattikakālo appoti attho. ^b^na khippameva vūpasammatī^eb^ti  khippaṃ na vūpasammati, dīghasuttaṃ hoti. vinayadharā ^a^M3.0108^ea^ pādadhovanakāle  āgataṃ ^a^P3.0154^ea^ ``gacchāvuso, vattavelā''ti vadanti.  puna kālaṃ maññitvā āgataṃ ``gacchāvuso, tuyhaṃ vihāravelā,  gacchāvuso, sāmaṇerādīnaṃ uddesadānavelā, amhākaṃ nhānavelā,  therūpaṭṭhānavelā, mukhadhovanavelā''tiādīni vatvā divasabhāgepi  rattibhāgepi āgataṃ uyyojentiyeva. ``kāya velāya, bhante, okāso  bhavissatī''ti vuttepi ``gacchāvuso, tvaṃ imameva ṭhānaṃ jānāsi,  asuko nāma vinayadharatthero sinehapānaṃ pivati, asuko virecanaṃ  kāreti, kasmā turitosī''tiādīni vatvā dīghasuttameva karonti. </p>
              <p>[03] 141^b^.^eb^ ^b^khippameva vūpasammatī^eb^ti lahuṃ vūpasammati,  na dīghasuttaṃ hoti. ussukkāpannā bhikkhū -- ``āvuso, ayaṃ  subbaco bhikkhu, janapadavāsino nāma gāmantasenāsane  vasanaṭṭhānanisajjanādīni ^a^V3.0111^ea^ na phāsukāni honti, bhikkhācāropi  dukkho hoti, sīghamassa adhikaraṇaṃ vūpasamemā''ti sannipatitvā  āpattito vuṭṭhāpetvā suddhante patiṭṭhāpenti. </p>
              <p>[03] 142^b^.^eb^ ^b^adhiccāpattiko^eb^ti kadāci kadāci  āpattiṃ āpajjati. so kiñcāpi lajjī hoti pakatatto, dubbacattā  panassa bhikkhū tatheva paṭipajjanti. </p>
              <p>[03] 144^b^.^eb^ ^b^saddhāmattakena vahati pemamattakenā^eb^ti  ācariyupajjhāyesu appamattikāya gehassitasaddhāya appamattakena  gehassitapemena yāpeti. paṭisandhiggahaṇasadisā hi ayaṃ pabbajjā  nāma, navapabbajito pabbajjāya guṇaṃ ajānanto ācariyupajjhāyesu  pemamattena yāpeti, tasmā evarūpā saṅgaṇhitabbā. appamattakampi hi  saṅgahaṃ labhitvā pabbajjāya ṭhitā abhiññāpattā mahāsamaṇā bhavissanti.  ettakena kathāmaggena ``ovaditabbayuttakaṃ ovadanti, na itara''nti  imameva bhagavatā dassitaṃ. </p>
              <p>[03] 145^b^.^eb^ ^b^aññāya^eb^ ^a^P3.0155^ea^  ^b^saṇṭhahiṃsū^eb^ti arahatte patiṭṭhahiṃsu. ^b^sattesu hāyamānesū^eb^ti  paṭipattiyā hāyamānāya sattā hāyanti nāma. ^b^saddhamme  antaradhāyamāne^eb^ti paṭipattisaddhamme antaradhāyamāne.  paṭipattisaddhammopi hi paṭipattipūrakesu sattesu asati antaradhāyati  nāma ^a^M3.0109^ea^. ^b^āsavaṭṭhānīyā^eb^ti āsavā tiṭṭhanti etesūti  āsavaṭṭhānīyā. yesu diṭṭhadhammikasamparāyikā  parūpavādavippaṭisāravadhabandhanādayo ceva apāyadukkhavisesabhūtā ca  āsavā tiṭṭhantiyeva. yasmā nesaṃ te kāraṇaṃ hontīti attho. te  āsavaṭṭhānīyā vītikkamadhammā yāva na saṅghe pātubhavanti, na tāva  satthā sāvakānaṃ sikkhāpadaṃ paññapetīti ayamettha yojanā.</p>
              <p>[03] evaṃ akālaṃ dassetvā puna kālaṃ dassetuṃ ^b^yato ca kho,  bhaddālī^eb^tiādimāha. tattha ^b^yato^eb^ti yadā, yasmiṃ kāleti vuttaṃ  hoti. sesaṃ vuttānusāreneva veditabbaṃ. ayaṃ vā ettha saṅkhepattho  -- yasmiṃ kāle āsavaṭṭhānīyā dhammāti saṅkhaṃ gatā vītikkamadosā  saṅghe pātubhavanti, tadā satthā sāvakānaṃ sikkhāpadaṃ paññapeti.  kasmā? tesaṃyeva āsavaṭṭhānīyadhammasaṅkhātānaṃ vītikkamadosānaṃ  paṭighātāya.</p>
              <p>[03] evaṃ ^a^V3.0112^ea^ āsavaṭṭhānīyānaṃ dhammānaṃ anuppattiṃ sikkhāpadapaññattiyā  akālaṃ, uppattiñca kālanti vatvā idāni tesaṃ dhammānaṃ  anuppattikālañca uppattikālañca dassetuṃ ^b^``na tāva, bhaddāli,  idhekacce''^eb^tiādimāha. tattha ^b^mahatta^eb^nti mahantabhāvaṃ. saṅgho  hi yāva na theranavamajjhimānaṃ vasena mahattaṃ patto hoti, tāva  senāsanāni pahonti, sāsane ekacce āsavaṭṭhānīyā dhammā ^a^P3.0156^ea^  na uppajjanti. mahattaṃ patte pana te uppajjanti, atha satthā  sikkhāpadaṃ paññapeti. tattha mahattaṃ patte saṅghe paññattasikkhāpadāni  --</p>
              <p>[03] ``yo pana bhikkhu anupasampannena uttaridvirattatirattaṃ sahaseyyaṃ  kappeyya pācittiyaṃ (pāci0 51). yā pana bhikkhunī anuvassaṃ  vuṭṭhāpeyya pācittiyaṃ (pāci0 1171). yā pana bhikkhunī  ekavassaṃ dve vuṭṭhāpeyya pācittiya''nti (pāci0 1175).</p>
              <p>[03] iminā nayena veditabbāni.</p>
              <p>[03] ^b^lābhagga^eb^nti lābhassa aggaṃ. saṅgho hi yāva na  lābhaggapatto hoti, na tāva lābhaṃ paṭicca āsavaṭṭhānīyā dhammā  uppajjanti. patte pana uppajjanti, atha satthā sikkhāpadaṃ paññapeti  --</p>
              <p>[03] ``yo ^a^M3.0110^ea^ pana bhikkhu acelakassa vā paribbājakassa vā  paribbājikāya vā sahatthā khādanīyaṃ vā bhojanīyaṃ vā dadeyya  pācittiya''nti (pāci0 270).</p>
              <p>[03] idañhi lābhaggapatte saṅghe sikkhāpadaṃ paññattaṃ.</p>
              <p>[03] ^b^yasagga^eb^nti yasassa aggaṃ. saṅgho hi yāva na  yasaggapatto hoti, na tāva yasaṃ paṭicca āsavaṭṭhānīyā dhammā  uppajjanti. patte pana uppajjanti, atha satthā sikkhāpadaṃ paññapeti  ``surāmerayapāne pācittiya''nti (pāci0 327). idañhi  yasaggapatte saṅghe sikkhāpadaṃ paññattaṃ.</p>
              <p>[03] ^b^bāhusacca^eb^nti ^a^V3.0113^ea^ bahussutabhāvaṃ. saṅgho hi yāva na  bāhusaccapatto hoti, na tāva āsavaṭṭhānīyā dhammā uppajjanti.  bāhusaccapatte pana yasmā ekaṃ nikāyaṃ dve nikāye pañcapi nikāye  uggahetvā ayoniso ummujjamānā ^a^P3.0157^ea^ puggalā rasena  rasaṃ saṃsandetvā uddhammaṃ ubbinayaṃ satthu sāsanaṃ dīpenti, atha satthā  -- ``yo pana bhikkhu evaṃ vadeyya tathāhaṃ bhagavatā dhammaṃ desitaṃ  ājānāmi (pāci0 418)...pe0... samaṇuddesopi ce evaṃ  vadeyyā''tiādinā (pāci0 429) nayena sikkhāpadaṃ paññapeti. </p>
              <p>[01] ^b^rattaññutaṃ patto^eb^ti ettha rattiyo jānantīti rattaññū.  attano pabbajitadivasato paṭṭhāya bahū rattiyo jānanti,  cirapabbajitāti vuttaṃ hoti. rattaññūnaṃ bhāvaṃ rattaññutaṃ. tatra  rattaññutaṃ patte saṅghe upasenaṃ vaṅgantaputtaṃ ārabbha sikkhāpadaṃ  paññattanti veditabbaṃ. so hāyasmā ūnadasavasse bhikkhū  upasampādente disvā ekavasso saddhivihārikaṃ upasampādesi. atha  bhagavā sikkhāpadaṃ paññapesi -- ``na, bhikkhave, ūnadasavassena  upasampādetabbo, yo upasampādeyya āpatti dukkaṭassā''ti (mahāva0  75). evaṃ paññatte sikkhāpade puna bhikkhū ``dasavassamhā  dasavassamhā''ti bālā abyattā upasampādenti. atha bhagavā aparampi  sikkhāpadaṃ paññapesi -- ``na, bhikkhave, bālena abyattena  upasampādetabbo, yo upasampādeyya, āpatti dukkaṭassa. anujānāmi,  bhikkhave, byattena bhikkhunā paṭibalena dasavassena vā  atirekadasavassena vā upasampādetu''nti. iti rattaññutaṃ pattakāle dve  sikkhāpadāni paññattāni. </p>
              <p>[03] 146^b^.^eb^ ^b^ājānīyasusūpamaṃ^eb^ ^a^M3.0111^ea^ ^a^P3.0158^ea^  ^b^dhammapariyāyaṃ desesi^eb^nti taruṇājānīyaupamaṃ katvā dhammaṃ desayiṃ.  ^b^tatrā^eb^ti tasmiṃ asaraṇe. ^b^na kho, bhaddāli, eseva  hetū^eb^ti na esa sikkhāya aparipūrakārībhāvoyeva eko hetu. </p>
              <p>[03] 147^b^.^eb^ ^b^mukhādhāne kāraṇaṃ kāretī^eb^ti  khalīnabandhādīhi mukhaṭṭhapane sādhukaṃ gīvaṃ paggaṇhāpetuṃ kāraṇaṃ kāreti.  ^b^visūkāyitānī^eb^tiādīhi visevanācāraṃ kathesi. sabbāneva  hetāni aññamaññavevacanāni. ^b^tasmiṃ ṭhāne^eb^ti tasmiṃ  visevanācāre. ^b^parinibbāyatī^eb^ti nibbisevano hoti, taṃ  visevanaṃ jahatīti attho. ^b^yugādhāne^eb^ti yugaṭṭhapane yugassa  sādhukaṃ gahaṇatthaṃ.</p>
              <p>[03] ^b^anukkame^eb^ti ^a^V3.0114^ea^ cattāropi pāde ekappahāreneva ukkhipane ca  nikkhipane ca. parasenāya hi āvāṭe ṭhatvā asiṃ gahetvā  āgacchantassa assassa pāde chindanti. tasmiṃ samaye esa  ekappahāreneva cattāropi pāde ukkhipissatīti rajjubandhanavidhānena  etaṃ kāraṇaṃ karonti. ^b^maṇḍale^eb^ti yathā asse nisinnoyeva  bhūmiyaṃ patitaṃ āvudhaṃ gahetuṃ sakkoti, evaṃ karaṇatthaṃ maṇḍale kāraṇaṃ  kāreti. ^b^khurakāse^eb^ti ^a^P3.0159^ea^ aggaggakhurehi  pathavīkamane. rattiṃ okkantakaraṇasmiñhi yathā padasaddo na suyyati,  tadatthaṃ ekasmiṃ ṭhāne saññaṃ datvā aggaggakhurehiyeva gamanaṃ  sikkhāpenti. taṃ sandhāyetaṃ vuttaṃ. ^b^jave^eb^ti sīghavāhane.  ``dhāve''tipi pāṭho. attano parājaye sati palāyanatthaṃ, paraṃ  palāyantaṃ anubandhitvā gahaṇatthañca etaṃ kāraṇaṃ kāreti.  ^b^davatte^eb^ti davattāya, yuddhakālasmiñhi hatthīsu vā koñcanādaṃ  karontesu assesu vā hasantesu rathesu vā nighosantesu yodhesu vā  ukkuṭṭhiṃ karontesu tassa ravassa abhāyitvā parasenapavesanatthaṃ ayaṃ  kāraṇā karīyati.</p>
              <p>[03] ^b^rājaguṇe^eb^ti raññā jānitabbaguṇe. kūṭakaṇṇarañño kira  guḷavaṇṇo nāma asso ahosi. rājā pācīnadvārena nikkhamitvā  cetiyapabbataṃ gamissāmīti ^a^M3.0112^ea^ kalambanadītīraṃ sampatto. asso tīre  ṭhatvā udakaṃ otarituṃ na icchati, rājā assācariyaṃ āmantetvā --  ``aho tayā asso sikkhāpito udakaṃ otarituṃ na icchatī''ti  āha. ācariyo -- ``susikkhāpito deva asso, evamassa hi  cittaṃ `sacāhaṃ udakaṃ otarissāmi, vālaṃ temissati, vāle tinte  rañño aṅge udakaṃ pāteyyā'ti evaṃ tumhākaṃ sarīre udakapātanabhayena na  otarati, vālaṃ gaṇhāpethā''ti ^a^P3.0160^ea^ āha. rājā tathā  kāresi. asso vegena otaritvā pāraṃ gato. etadatthaṃ ayaṃ  kāraṇā karīyati. ^b^rājavaṃse^eb^ti assarājavaṃse. vaṃso ceso  assarājānaṃ, tathārūpena pahārena chinnabhinnasarīrāpi assārohaṃ  parasenāya apātetvā bahi nīharantiyeva. etadatthaṃ kāraṇaṃ kāretīti  attho.</p>
              <p>[03] ^b^uttame jave^eb^ti javasampattiyaṃ, yathā uttamajavo hoti, evaṃ  kāraṇaṃ kāretīti attho. ^b^uttame haye^eb^ti uttamahayabhāve, yathā  uttamahayo hoti, evaṃ kāraṇaṃ kāretīti attho. tattha pakatiyā  uttamahayova uttamahayakāraṇaṃ arahati, na añño. uttamahayakāraṇāya  eva ca hayo uttamajavaṃ paṭipajjati, na aññoti.</p>
              <p>[03] tatridaṃ ^a^V3.0115^ea^ vatthu -- eko kira rājā ekaṃ sindhavapotakaṃ labhitvā  sindhavabhāvaṃ ajānitvāva imaṃ sikkhāpehīti ācariyassa adāsi.  ācariyopi tassa sindhavabhāvaṃ ajānanto taṃ māsakhādakaghoṭakānaṃ  kāraṇāsu upaneti. so attano ananucchavikattā kāraṇaṃ na  paṭipajjati. so taṃ dametuṃ asakkonto ``kūṭasso ayaṃ mahārājā''ti  vissajjāpesi.</p>
              <p>[03] athekadivasaṃ eko assācariyapubbako daharo upajjhāyassa  bhaṇḍakaṃ gahetvā gacchanto taṃ parikhāpiṭṭhe carantaṃ disvā --  ``anaggho, bhante, sindhavapotako''ti upajjhāyassa kathesi. sace  rājā jāneyya, maṅgalassaṃ naṃ kareyyāti. thero āha --  ``micchādiṭṭhiko, tāta, rājā appeva nāma buddhasāsane pasīdeyya  rañño kathehī''ti. so gantvā, -- ``mahārāja, anaggho  sindhavapotako atthī''ti ^a^P3.0161^ea^ kathesi. tayā diṭṭho  ^a^M3.0113^ea^,  tātāti? āma, mahārājāti. kiṃ laddhuṃ vaṭṭatīti? tumhākaṃ  bhuñjanakasuvaṇṇathāle tumhākaṃ bhuñjanakabhattaṃ tumhākaṃ pivanakaraso tumhākaṃ  gandhā tumhākaṃ mālāti. rājā sabbaṃ dāpesi. daharo gāhāpetvā  agamāsi.</p>
              <p>[03] asso gandhaṃ ghāyitvāva ``mayhaṃ guṇajānanakāacariyo atthi  maññe''ti sīsaṃ ukkhipitvā olokento aṭṭhāsi. daharo gantvā  ``bhattaṃ bhuñjā''ti accharaṃ pahari. asso āgantvā suvaṇṇathāle bhattaṃ  bhuñji, rasaṃ pivi. atha naṃ gandhehi vilimpitvā rājapiḷandhanaṃ  piḷandhitvā ``purato purato gacchā''ti accharaṃ pahari. so daharassa  purato purato gantvā maṅgalassaṭṭhāne aṭṭhāsi. daharo -- ``ayaṃ te,  mahārāja, anaggho sindhavapotako, imināva naṃ niyāmena katipāhaṃ  paṭijaggāpehī''ti vatvā nikkhami.</p>
              <p>[03] atha katipāhassa accayena āgantvā assassa ānubhāvaṃ  passissasi, mahārājāti. sādhu ācariya kuhiṃ ṭhatvā passāmāti?  uyyānaṃ gaccha, mahārājāti. rājā assaṃ gāhāpetvā agamāsi.  daharo accharaṃ paharitvā ``etaṃ rukkhaṃ anupariyāhī''ti assassa  saññaṃ adāsi. asso pakkhanditvā rukkhaṃ anuparigantvā āgato.  rājā neva gacchantaṃ na āgacchantaṃ addasa. diṭṭho te, mahārājāti?  na diṭṭho, tātāti. valañjakadaṇḍaṃ etaṃ rukkhaṃ nissāya ṭhapethāti  vatvā accharaṃ pahari ``valañjakadaṇḍaṃ gahetvā ehī''ti. asso  pakkhanditvā mukhena gahetvā āgato. diṭṭhaṃ, mahārājāti. diṭṭhaṃ,  tātāti.</p>
              <p>[03] puna ^a^V3.0116^ea^ accharaṃ pahari ``uyyānassa pākāramatthakena caritvā  ehī''ti. asso tathā akāsi. diṭṭho, mahārājāti. na diṭṭho,  tātāti. rattakambalaṃ āharāpetvā assassa pāde bandhāpetvā tatheva  saññaṃ adāsi. asso ullaṅghitvā pākāramatthakena anupariyāyi.  balavatā purisena āviñchanālātaggisikhā ^a^P3.0162^ea^ viya  uyyānapākāramatthake paññāyittha. asso gantvā samīpe ṭhito.  diṭṭhaṃ, mahārājāti. diṭṭhaṃ, tātāti. maṅgalapokkharaṇipākāramatthake  anupariyāhīti saññaṃ adāsi.</p>
              <p>[03] puna ``pokkharaṇiṃ otaritvā padumapattesu cārikaṃ carāhī''ti  saññaṃ adāsi. pokkharaṇiṃ otaritvā sabbapadumapatte caritvā  agamāsi, ekaṃ pattampi ^a^M3.0114^ea^ anakkantaṃ vā phālitaṃ vā chinditaṃ vā  khaṇḍitaṃ vā nāhosi. diṭṭhaṃ, mahārājāti. diṭṭhaṃ, tātāti.  accharaṃ paharitvā taṃ hatthatalaṃ upanāmesi. dhātūpatthaddho laṅghitvā  hatthatale aṭṭhāsi. diṭṭhaṃ, mahārājāti? diṭṭhaṃ, tātāti. evaṃ  uttamahayo eva uttamakāraṇāya uttamajavaṃ paṭipajjati.</p>
              <p>[03] ^b^uttame sākhalye^eb^ti muduvācāya. muduvācāya hi, ``tāta,  tvaṃ mā cintayi, rañño maṅgalasso bhavissasi, rājabhojanādīni  labhissasī''ti uttamahayakāraṇaṃ kāretabbo. tena vuttaṃ ``uttame  sākhalye''ti. ^b^rājabhoggo^eb^ti rañño upabhogo. ^b^rañño  aṅganteva saṅkhaṃ gacchatī^eb^ti yattha katthaci gacchantena hatthaṃ viya  pādaṃ viya anohāyeva gantabbaṃ hoti. tasmā aṅganti saṅkhaṃ  gacchati, catūsu vā senaṅgesu ekaṃ aṅgaṃ hoti.</p>
              <p>[03] ^b^asekhāya sammādiṭṭhiyā^eb^ti arahattaphalasammādiṭṭhiyā.  sammāsaṅkappādayopi taṃsampayuttāva. ^b^sammāñāṇaṃ^eb^ pubbe  vuttasammādiṭṭhiyeva. ṭhapetvā pana aṭṭha ^a^P3.0163^ea^ phalaṅgāni  sesā dhammā ^b^vimuttī^eb^ti veditabbā. sesaṃ sabbattha uttānameva.  ayaṃ pana desanā ugghaṭitaññūpuggalassa vasena arahattanikūṭaṃ gahetvā  niṭṭhāpitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bhaddālisuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. laṭukikopamasuttavaṇṇanā </h3n>
            <h4>
              <h4n> </h4n>
              <p>[03] 148^b^.^eb^ ^b^evaṃ^eb^ ^a^V3.0117^ea^ ^b^me suta^eb^nti laṭukikopamasuttaṃ. tattha  ^b^yena so vanasaṇḍo^eb^ti ayampi mahāudāyitthero bhagavatā saddhiṃyeva  piṇḍāya pavisitvā saddhiṃ paṭikkami. tasmā yena so bhagavatā  upasaṅkamanto vanasaṇḍo tenupasaṅkamīti veditabbo. ^b^apahattā^eb^ti  apahārako. ^b^upahattā^eb^ti upahārako. ^b^paṭisallānā  vuṭṭhito^eb^ti phalasamāpattito vuṭṭhito. </p>
              <p>[03] 149^b^.^eb^ ^b^yaṃ^eb^ ^a^M3.0115^ea^ ^b^bhagavā^eb^ti yasmiṃ samaye bhagavā.  ^b^iṅghā^eb^ti āṇattiyaṃ nipāto. ^b^aññathatta^eb^nti cittassa  aññathattaṃ. tañca kho na bhagavantaṃ paṭicca, evarūpaṃ pana paṇītabhojanaṃ  alabhantā kathaṃ yāpessāmāti evaṃ paṇītabhojanaṃ paṭicca ahosīti  veditabbaṃ. ^b^bhūtapubba^eb^nti iminā rattibhojanassa paṇītabhāvaṃ  dasseti. ^b^sūpeyya^eb^nti ^a^P3.0164^ea^ sūpena upanetabbaṃ  macchamaṃsakaḷīrādi. ^b^samaggā bhuñjissāmā^eb^ti ekato bhuñjissāma.  ^b^saṅkhatiyo^eb^ti abhisaṅkhārikakhādanīyāni. ^b^sabbā tā  ratti^eb^nti sabbā tā saṅkhatiyo rattiṃyeva honti, divā pana appā  parittā thokikā hontīti. manussā hi divā yāgukañjiyādīhi  yāpetvāpi rattiṃ yathāsatti yathāpaṇītameva bhuñjanti.</p>
              <p>[03] puna ^b^bhūtapubba^eb^nti iminā ratti vikālabhojane ādīnavaṃ  dasseti. tattha ^b^andhakāratimisāya^eb^nti bahalandhakāre.  ^b^māṇavehī^eb^ti corehi. ^b^katakammehī^eb^ti katacorakammehi.  corā kira katakammā yaṃ nesaṃ devataṃ āyācitvā kammaṃ nipphannaṃ,  tassa upahāratthāya manusse māretvā galalohitādīni gaṇhanti. te  aññesu manussesu māriyamānesu kolāhalā uppajjissanti, pabbajitaṃ  pariyesanto nāma natthīti maññamānā bhikkhū gahetvā mārenti. taṃ  sandhāyetaṃ vuttaṃ. ^b^akatakammehī^eb^ti aṭavito gāmaṃ āgamanakāle  kammanipphannatthaṃ puretaraṃ balikammaṃ kātukāmehi. ^b^asaddhammena  nimantetī^eb^ti ``ehi bhikkhu ajjekarattiṃ idheva bhuñjitvā idha  vasitvā sampattiṃ anubhavitvā sve gamissasī''ti methunadhammena  nimanteti.</p>
              <p>[03] puna ^b^bhūtapubba^eb^nti iminā attanā diṭṭhakāraṇaṃ katheti.  ^b^vijjantarikāyā^eb^ti ^a^P3.0165^ea^ vijjuvijjotanakkhaṇe  ^a^V3.0118^ea^.  ^b^vissaramakāsī^eb^ti mahāsaddamakāsi. ^b^abhumme^eb^ti bhū'ti  vaḍḍhi, abhū'ti avaḍḍhi, vināso mayhanti attho. ^b^pisāco  vata ma^eb^nti pisāco maṃ khādituṃ āgato vata. ^b^ātumārī  mātumārī^eb^ti ettha ^b^ātū^eb^ti pitā, ^b^mātū^eb^ti mātā. idaṃ  vuttaṃ hoti -- yassa pitā vā mātā vā atthi, taṃ mātāpitaro  amhākaṃ puttakoti yathā tathā vā uppādetvā yaṃkiñci  khādanīyabhojanīyaṃ datvā ekasmiṃ ṭhāne sayāpenti. so evaṃ rattiṃ  piṇḍāya na carati. tuyhaṃ pana mātāpitaro matā maññe, tena evaṃ  carasīti. </p>
              <p>[03] 150^b^.^eb^ ^b^evamevā^eb^ti ^a^M3.0116^ea^ evameva kiñci ānisaṃsaṃ  apassantā nikkāraṇeneva. evamāhaṃsūti garahanto āha. tattha  ^b^āhaṃsū^eb^ti vadanti. ^b^kiṃ panimassā^eb^ti imassa  appamattakassa hetu kiṃ vattabbaṃ nāma, nanu apassantena viya  asuṇantena viya bhavitabbanti. ^b^oramattakassā^eb^ti  parittamattakassa. ^b^adhisallikhatevāya^eb^nti ayaṃ samaṇo navanītaṃ  pisanto viya padumanāḷasuttaṃ kakacena okkantanto viya  atisallekhati, ativāyāmaṃ karoti. ^b^sikkhākāmā^eb^ti  sāriputtamoggallānādayo viya sikkhākāmā, tesu ca appaccayaṃ  upaṭṭhapenti. tesañhi evaṃ hoti ``sace ^a^P3.0166^ea^ ete  `appamattakametaṃ, haratha bhagavā'ti vadeyyuṃ, kiṃ satthā na hareyya. evaṃ  pana avatvā bhagavantaṃ parivāretvā nisinnā `evaṃ bhagavā, sādhu  bhagavā, paññapetha bhagavā'ti atirekataraṃ ussāhaṃ paṭilabhantī''ti.  tasmā tesu appaccayaṃ upaṭṭhapenti.</p>
              <p>[03] ^b^tesa^eb^nti tesaṃ ekaccānaṃ moghapurisānaṃ. ^b^ta^eb^nti taṃ  appamattakaṃ pahātabbaṃ. ^b^thūlo kaliṅgaro^eb^ti gale baddhaṃ mahākaṭṭhaṃ  viya hoti. ^b^laṭukikā sakuṇikā^eb^ti cātakasakuṇikā. sā  kira ravasataṃ ravitvā naccasataṃ naccitvā sakiṃ gocaraṃ gaṇhāti.  ākāsato bhūmiyaṃ patiṭṭhitaṃ pana naṃ disvā vacchapālakādayo kīḷanatthaṃ  pūtilatāya bandhanti. taṃ sandhāyetaṃ vuttaṃ. ^b^āgametī^eb^ti upeti.  ^b^tañhi tassā^eb^ti taṃ pūtilatābandhanaṃ tassā appasarīratāya ceva  appathāmatāya ca balavabandhanaṃ nāma, mahantaṃ nāḷikerarajju viya  ducchijjaṃ hoti. ^b^tesa^eb^nti tesaṃ moghapurisānaṃ saddhāmandatāya ca  paññāmandatāya ca balavaṃ bandhanaṃ nāma, dukkaṭavatthumattakampi mahantaṃ  pārājikavatthu viya duppajahaṃ hoti. </p>
              <p>[03] 151^b^.^eb^ sukkapakkhe ^b^pahātabbassā^eb^ti kiṃ imassa  appamattakassa pahātabbassa hetu bhagavatā ^a^V3.0119^ea^ vattabbaṃ atthi, yassa no  bhagavā pahānamāha. nanu evaṃ bhagavato adhippāyaṃ ñatvāpi  pahātabbamevāti attho. ^b^appossukkā^eb^ti anussukkā.  ^b^pannalomā^eb^ti ^a^P3.0167^ea^ patitalomā, na tassa  pahātabbabhayena uddhaggalomā. ^b^paradattavuttā^eb^ti parehi dinnavuttino,  parato laddhena yāpentāti attho. ^b^migabhūtena cetasā  viharantī^eb^ti apaccāsīsanapakkhe ^a^M3.0117^ea^ ṭhitā hutvā viharanti. migo hi  pahāraṃ labhitvā manussāvāsaṃ gantvā bhesajjaṃ vā vaṇatelaṃ vā  labhissāmīti ajjhāsayaṃ akatvā pahāraṃ labhitvāva agāmakaṃ araññaṃ  pavisitvā pahaṭaṭṭhānaṃ heṭṭhā katvā nipatitvā phāsubhūtakāle uṭṭhāya  gacchati. evaṃ migā apaccāsīsanapakkhe ṭhitā. idaṃ sandhāya vuttaṃ  ``migabhūtena cetasā viharantī''ti. ^b^tañhi tassā^eb^ti taṃ  varattabandhanaṃ tassa hatthināgassa mahāsarīratāya ceva mahāthāmatāya ca  dubbalabandhanaṃ nāma. pūtilatā viya suchijjaṃ hoti. ^b^tesaṃ  ta^eb^nti tesaṃ taṃ kulaputtānaṃ saddhāmahantatāya ca paññāmahantatāya ca  mahantaṃ pārājikavatthupi dukkaṭavatthumattakaṃ viya suppajahaṃ hoti. </p>
              <p>[03] 152^b^.^eb^ ^b^daliddo^eb^ti dāliddiyena samannāgato.  ^b^assako^eb^ti nissako. ^b^anāḷhiyo^eb^ti anaḍḍho.  ^b^agāraka^eb^nti khuddakagehaṃ. ^b^oluggavilugga^eb^nti yassa  gehayaṭṭhiyo piṭṭhivaṃsato muccitvā maṇḍale laggā, maṇḍalato muccitvā  bhūmiyaṃ laggā. ^b^kākātidāyi^eb^nti yattha kiñcideva  bhuñjissāmāti anto nisinnakāle visuṃ dvārakiccaṃ nāma natthi, tato  tato kākā ^a^P3.0168^ea^ pavisitvā parivārenti. sūrakākā  hi palāyanakāle ca yathāsammukhaṭṭhāneneva nikkhamitvā palāyanti.  ^b^naparamarūpa^eb^nti na puññavantānaṃ gehaṃ viya uttamarūpaṃ.  ^b^khaṭopikā^eb^ti vilīvamañcako. ^b^oluggaviluggā^eb^ti  oṇatuṇṇatā. ^b^dhaññasamavāpaka^eb^nti dhaññañca samavāpakañca.  tattha ^b^dhaññaṃ^eb^ nāma kudrūsako. ^b^samavāpaka^eb^nti  lābubījakumbhaṇḍabījakādi bījajātaṃ. ^b^naparamarūpa^eb^nti yathā  puññavantānaṃ gandhasālibījādi parisuddhaṃ bījaṃ, na evarūpaṃ.  ^b^jāyikā^eb^ti kapaṇajāyā. ^b^naparamarūpā^eb^ti pacchisīsā  lambatthanī mahodarā pisācā viya bībhacchā. ^b^sāmañña^eb^nti  samaṇabhāvo. ^b^so vatassaṃ, yoha^eb^nti so vatāhaṃ puriso nāma  assaṃ, yo kesamassuṃ ohāretvā pabbajeyyanti.</p>
              <p>[03] ^b^so na sakkuṇeyyāti^eb^ so evaṃ cintetvāpi gehaṃ gantvā --  ``pabbajjā nāma lābhagarukā dukkarā durāsadā, sattapi aṭṭhapi gāme  piṇḍāya caritvā yathādhoteneva pattena āgantabbampi hoti ^a^V3.0120^ea^, evaṃ yāpetuṃ  asakkontassa ^a^M3.0118^ea^ me puna āgatassa vasanaṭṭhānaṃ icchitabbaṃ,  tiṇavallidabbasambhārā nāma dussamodhāniyā, kinti karomī''ti  vīmaṃsati. athassa taṃ agārakaṃ vejayantapāsādo viya upaṭṭhāti.  athassa khaṭopikaṃ oloketvā -- ``mayi gate imaṃ visaṅkharitvā  uddhanālātaṃ karissanti, puna aṭṭanipādavilīvādīni laddhabbāni  honti, kinti ^a^P3.0169^ea^ karissāmī''ti cinteti.  athassa sā sirisayanaṃ viya upaṭṭhāti. tato dhaññakumbhiṃ  oloketvā -- ``mayi gate ayaṃ gharaṇī imaṃ dhaññaṃ tena tena saddhiṃ  bhuñjissati. puna āgatena jīvitavutti nāma laddhabbā hoti, kinti  karissāmī''ti cinteti. athassa sā aḍḍhateḷasāni  koṭṭhāgārasatāni viya upaṭṭhāti. tato mātugāmaṃ oloketvā --  ``mayi gate imaṃ hatthigopako vā assagopako vā yo koci  palobhessati, puna āgatena bhattapācikā nāma laddhabbā hoti, kinti  karissāmī''ti cinteti. athassa sā rūpinī devī viya upaṭṭhāti.  idaṃ sandhāya ``so na sakkuṇeyyā''tiādi vuttaṃ. </p>
              <p>[03] 153^b^.^eb^ ^b^nikkhagaṇāna^eb^nti suvaṇṇanikkhasatānaṃ.  ^b^cayo^eb^ti santānato katasannicayo. ^b^dhaññagaṇāna^eb^nti  dhaññasakaṭasatānaṃ. </p>
              <p>[03] 154^b^.^eb^ ^b^cattārome, udāyi, puggalā^eb^ti idha kiṃ  dasseti? heṭṭhā ``te tañceva pajahanti, te tañceva nappajahantī''ti  pajahanakā ca appajahanakā ca rāsivasena dassitā, na pāṭiyekkaṃ  vibhattā. idāni yathā nāma dabbasambhāratthaṃ gato puriso  paṭipāṭiyā rukkhe chinditvā puna nivattitvā vaṅkañca pahāya kamme  upanetabbayuttakameva gaṇhāti, evameva appajahanake chaḍḍetvā abbohārike  katvā pajahanakapuggalā cattāro hontīti dassetuṃ imaṃ desanaṃ ārabhi.</p>
              <p>[03] ^b^upadhipahānāyā^eb^ti  khandhupadhikilesupadhiabhisaṅkhārupadhikāmaguṇūpadhīti imesaṃ upadhīnaṃ  pahānāya. ^b^upadhipaṭisaṃyuttā^eb^ti upadhianudhāvanakā.  ^b^sarasaṅkappā^eb^ti ettha saranti dhāvantīti sarā. saṅkappentīti  ^a^P3.0170^ea^ saṅkappā. padadvayenapi vitakkāyeva vuttā.  ^b^samudācarantī^eb^ti abhibhavanti ajjhottharitvā vattanti.  ^b^saṃyutto^eb^ti kilesehi saṃyutto. ^b^indriyavemattatā^eb^ti  indriyanānattatā ^a^M3.0119^ea^. ^b^kadāci karahacī^eb^ti bahukālaṃ vītivattetvā.  ^b^satisammosā^eb^ti satisammosena. ^b^nipāto^eb^ti  ayokaṭāhamhi ^a^V3.0121^ea^ patanaṃ. ettāvatā ``nappajahati, pajahati, khippaṃ  pajahatī''ti tayo rāsayo dassitā. tesu cattāro janā nappajahanti  nāma, cattāro pajahanti nāma, cattāro khippaṃ pajahanti nāma.</p>
              <p>[03] tattha puthujjano sotāpanno sakadāgāmī anāgāmīti ime  cattāro janā nappajahanti nāma. puthujjanādayo tāva mā pajahantu,  anāgāmī kathaṃ na pajahatīti? sopi hi yāvadevassa bhavalobho  atthi, tāva ahosukhaṃ ahosukhanti abhinandati. tasmā nappajahati  nāma. eteyeva pana cattāro janā pajahanti nāma. sotāpannādayo  tāva pajahantu, puthujjano kathaṃ pajahatīti? āraddhavipassako hi  satisammosena sahasā kilese uppanne ``mādisassa nāma bhikkhuno  kileso uppanno''ti saṃvegaṃ katvā vīriyaṃ paggayha vipassanaṃ vaḍḍhetvā  maggena kilese samugghāteti. iti so pajahati nāma. teyeva  cattāro khippaṃ pajahanti nāma. tattha imasmiṃ sutte,  mahāhatthipadopame (ma0 ni0 1.288 ādayo), indriyabhāvaneti  (ma0 ni0 3.453 ādayo) imesu suttesu kiñcāpi tatiyavāro  gahito, pañho pana dutiyavāreneva kathitoti veditabbo.</p>
              <p>[03] ^b^upadhi^eb^ ^a^P3.0171^ea^ ^b^dukkhassa mūla^eb^nti ettha  pañca khandhā upadhi nāma. taṃ dukkhassa mūlanti iti viditvā  kilesupadhinā nirupadhi hoti, niggahaṇo nitaṇhoti attho.  ^b^upadhisaṅkhaye vimutto^eb^ti taṇhakkhaye nibbāne ārammaṇato  vimutto. </p>
              <p>[03] 155^b^.^eb^ evaṃ cattāro puggale vitthāretvā idāni ye  pajahanti, te ``ime nāma ettake kilese pajahanti''. ye  nappajahanti, tepi ``ime nāma ettake kilese nappajahantī''ti  dassetuṃ ^b^pañca kho ime udāyi kāmaguṇā^eb^tiādimāha. tattha  ^b^miḷhasukha^eb^nti asucisukhaṃ. ^b^anariyasukha^eb^nti anariyehi  sevitasukhaṃ. ^b^bhāyitabba^eb^nti etassa sukhassa paṭilābhatopi  vipākatopi bhāyitabbaṃ. ^b^nekkhammasukha^eb^nti kāmato  nikkhantasukhaṃ. ^b^pavivekasukha^eb^nti gaṇatopi kilesatopi  pavivittasukhaṃ. ^b^upasamasukha^eb^nti rāgādivūpasamatthāya sukhaṃ.  ^b^sambodhasukha^eb^nti maggasaṅkhātassa sambodhassa nibbattanatthāya  ^a^M3.0120^ea^ sukhaṃ. ^b^na bhāyitabba^eb^nti etassa sukhassa paṭilābhatopi  vipākatopi na bhāyitabbaṃ, bhāvetabbamevetaṃ. </p>
              <p>[03] 156^b^.^eb^ ^b^iñjitasmiṃ^eb^ ^a^V3.0122^ea^ ^b^vadāmī^eb^ti iñjanaṃ calanaṃ  phandananti vadāmi. ^b^kiñca tattha iñjitasmi^eb^nti kiñca tattha  iñjitaṃ. ^b^idaṃ tattha iñjitasmi^eb^nti ye ete aniruddhā  vitakkavicārā, idaṃ tattha iñjitaṃ. dutiyatatiyajjhānesupi eseva  nayo. ^b^aniñjitasmiṃ vadāmī^eb^ti idaṃ catutthajjhānaṃ aniñjanaṃ  acalanaṃ nipphandananti vadāmi.</p>
              <p>[03] ^b^analanti vadāmī^eb^ti akattabbāalayanti vadāmi,  taṇhālayo ^a^P3.0172^ea^ ettha na uppādetabboti dasseti.  atha vā analaṃ apariyattaṃ, na ettāvatā alametanti sanniṭṭhānaṃ  kātabbanti vadāmi. ^b^nevasaññānāsaññāyatanassāpī^eb^ti  evarūpāyapi santāya samāpattiyā pahānameva vadāmi. ^b^aṇuṃ vā  thūlaṃ vā^eb^ti khuddakaṃ vā mahantaṃ vā appasāvajjaṃ vā mahāsāvajjaṃ vā.  sesaṃ sabbattha uttānameva. desanā pana neyyapuggalassa vasena  arahattanikūṭeneva niṭṭhāpitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] laṭukikopamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. cātumasuttavaṇṇanā </h3n>
            <h4>
              <h4n> </h4n>
              <p>[03] 157^b^.^eb^ ^b^evaṃ^eb^ ^a^V3.0123^ea^ ^b^me suta^eb^nti cātumasuttaṃ. tattha  ^b^cātumāya^eb^nti evaṃnāmake gāme. ^b^pañcamattāni  bhikkhusatānī^eb^ti adhunā pabbajitānaṃ bhikkhūnaṃ pañca satāni.  therā kira cintesuṃ -- ``ime kulaputtā dasabalaṃ adisvāva  pabbajitā, etesaṃ bhagavantaṃ dassessāma, bhagavato santike dhammaṃ sutvā  attano attano yathāupanissayena patiṭṭhahissantī''ti. tasmā te  bhikkhū gahetvā āgatā. ^b^paṭisammodamānā^eb^ti ``kaccāvuso,  khamanīya''ntiādiṃ paṭisanthārakathaṃ kurumānā. ^b^senāsanāni  paññāpayamānā^eb^ti attano attano ācariyupajjhāyānaṃ vasanaṭṭhānāni  pucchitvā dvāravātapānāni ^a^P3.0173^ea^ vivaritvā  mañcapīṭhakaṭasārakādīni nīharitvā papphoṭetvā yathāṭṭhāne  saṇṭhāpayamānā. ^b^pattacīvarāni paṭisāmayamānā^eb^ti, bhante, idaṃ  ^a^M3.0121^ea^ me pattaṃ ṭhapetha, idaṃ cīvaraṃ, idaṃ thālakaṃ, idaṃ udakatumbaṃ, imaṃ  kattarayaṭṭhinti evaṃ samaṇaparikkhāre saṅgopayamānā.</p>
              <p>[03] ^b^uccāsaddā mahāsaddā^eb^ti uddhaṃ uggatattā uccaṃ, patthaṭattā  mahantaṃ avinibbhogasaddaṃ karontā. ^b^kevaṭṭā maññe macchavilope^eb^ti  kevaṭṭānaṃ macchapacchiṭhapitaṭṭhāne mahājano sannipatitvā -- ``idha aññaṃ  ekaṃ macchaṃ dehi, ekaṃ macchaphālaṃ dehi, etassa te mahā dinno, mayhaṃ  khuddako''ti evaṃ uccāsaddaṃ mahāsaddaṃ karonti. taṃ sandhāyetaṃ vuttaṃ.  macchagahaṇatthaṃ jāle pakkhittepi tasmiṃ ṭhāne kevaṭṭā ceva aññe ca  ``paviṭṭho na paviṭṭho, gahito na gahito''ti mahāsaddaṃ karonti.  tampi sandhāyetaṃ vuttaṃ. ^b^paṇāmemī^eb^ti nīharāmi. ^b^na vo  mama santike vatthabba^eb^nti tumhe mādisassa buddhassa vasanaṭṭhānaṃ  āgantvā evaṃ mahāsaddaṃ karotha, attano dhammatāya vasantā kiṃ nāma  sāruppaṃ karissatha, tumhādisānaṃ mama santike vasanakiccaṃ natthīti  dīpeti. tesu ekabhikkhupi ``bhagavā tumhe mahāsaddamattakena amhe  paṇāmethā''ti vā aññaṃ vā kiñci vattuṃ nāsakkhi, sabbe bhagavato  vacanaṃ sampaṭicchantā ``evaṃ, bhante,''ti vatvā nikkhamiṃsu. evaṃ  pana tesaṃ ahosi ``mayaṃ satthāraṃ passissāma, dhammakathaṃ sossāma,  satthu santike vasissāmāti ^a^P3.0174^ea^ āgatā.  evarūpassa pana garuno satthu santikaṃ āgantvā mahāsaddaṃ karimhā,  amhākameva dosoyaṃ, paṇāmitamhā, na no laddhaṃ bhagavato santike  vatthuṃ, na ^a^V3.0124^ea^ suvaṇṇavaṇṇasarīraṃ oloketuṃ, na madhurassarena dhammaṃ  sotu''nti. te balavadomanassajātā hutvā pakkamiṃsu. </p>
              <p>[03] 158^b^.^eb^ ^b^tenupasaṅkamiṃsū^eb^ti te kira sakyā  āgamanasamayepi te bhikkhū tattheva nisinnā passiṃsu. atha nesaṃ  etadahosi -- ``kiṃ nu kho ete bhikkhū pavisitvāva paṭinivattā,  jānissāma taṃ kāraṇa''nti cintetvā yena te bhikkhū tenupasaṅkamiṃsu.  ^b^handā^eb^ti vavassaggatthe nipāto. ^b^kahaṃ pana tumhe^eb^ti tumhe  idāneva āgantvā kahaṃ gacchatha, kiṃ tumhākaṃ koci upaddavo, udāhu  dasabalassāti? tesaṃ pana bhikkhūnaṃ, -- ``āvuso, mayaṃ bhagavantaṃ  dassanāya āgatā, diṭṭho no bhagavā, idāni attano vasanaṭṭhānaṃ  gacchāmā''ti kiñcāpi evaṃ vacanaparihāro atthi, evarūpaṃ pana  lesakappaṃ ^a^M3.0122^ea^ akatvā yathābhūtameva ārocetvā ^b^bhagavatā kho, āvuso,  bhikkhusaṅgho paṇāmito^eb^ti āhaṃsu. te pana rājāno sāsane  dhuravahā, tasmā cintesuṃ -- ``dvīhi aggasāvakehi saddhiṃ pañcasu  bhikkhusatesu gacchantesu bhagavato pādamūlaṃ vigacchissati, imesaṃ  nivattanākāraṃ karissāmā''ti. evaṃ cintetvā ^b^tena  hāyasmanto^eb^tiādimāhaṃsu. tesupi ^a^P3.0175^ea^ bhikkhūsu  ``mayaṃ mahāsaddamattakena paṇāmitā, na mayaṃ jīvituṃ asakkontā  pabbajitā''ti ekabhikkhupi paṭippharito nāma nāhosi, sabbe pana  samakaṃyeva, ``evamāvuso,''ti sampaṭicchiṃsu. </p>
              <p>[03] 159^b^.^eb^ ^b^abhinandatū^eb^ti bhikkhusaṅghassa āgamanaṃ  icchanto abhinandatu. ^b^abhivadatū^eb^ti etu bhikkhusaṅghoti evaṃ  cittaṃ uppādento abhivadatu. ^b^anuggahito^eb^ti āmisānuggahena ca  dhammānuggahena ca anuggahito. ^b^aññathatta^eb^nti dasabalassa  dassanaṃ na labhāmāti pasādaññathattaṃ bhaveyya. ^b^vipariṇāmo^eb^ti  pasādaññathattena vibbhamantānaṃ vipariṇāmaññathattaṃ bhaveyya. ^b^bījānaṃ  taruṇāna^eb^nti taruṇasassānaṃ. ^b^siyā aññathatta^eb^nti  udakavārakāle udakaṃ alabhantānaṃ milātabhāvena aññathattaṃ bhaveyya,  sussitvā milātabhāvaṃ āpajjanena vipariṇāmo bhaveyya. vacchakassa  pana khīrapipāsāya sussanaṃ aññathattaṃ nāma, sussitvā kālakiriyā  vipariṇāmo nāma. </p>
              <p>[03] 160^b^.^eb^ ^b^pasādito bhagavā^eb^ti thero kira tattha  nisinnova dibbacakkhunā brahmānaṃ āgataṃ addasa ^a^V3.0125^ea^, dibbāya sotadhātuyā  ca āyācanasaddaṃ suṇi, cetopariyañāṇena bhagavato pasannabhāvaṃ aññāsi.  tasmā -- ``kañci bhikkhuṃ pesetvā pakkosiyamānānaṃ gamanaṃ nāma  na phāsukaṃ, yāva satthā na peseti, tāvadeva gamissāmā''ti  maññamāno evamāha. ^b^appossukko^eb^ti aññesu kiccesu anussukko  hutvā. ^b^diṭṭhadhammasukhavihāra^eb^nti phalasamāpattivihāraṃ anuyutto  maññe bhagavā viharitukāmo, so idāni yathāruciyā viharissatīti  evaṃ me ahosīti vadati. ^b^mayampi^eb^ ^a^P3.0176^ea^  ^b^dānī^eb^ti mayaṃ paraṃ ovadamānā vihārato nikkaḍḍhitā, kiṃ  amhākaṃ parovādena. idāni mayampi diṭṭhadhammasukhavihāreneva  viharissāmāti dīpeti. thero imasmiṃ ṭhāne viraddho attano  bhārabhāvaṃ na aññāsi. ayañhi bhikkhusaṅgho dvinnampi mahātherānaṃ  bhāro, tena ^a^M3.0123^ea^ naṃ paṭisedhento bhagavā^b^ āgamehī^eb^tiādimāha.  mahāmoggallānatthero pana attano bhārabhāvaṃ aññāsi. tenassa bhagavā  sādhukāraṃ adāsi. </p>
              <p>[03] 161^b^.^eb^ ^b^cattārimāni, bhikkhave^eb^ti kasmā ārabhi?  imasmiṃ sāsane cattāri bhayāni. yo tāni abhīto hoti, so  imasmiṃ sāsane patiṭṭhātuṃ sakkoti. itaro pana na sakkotīti dassetuṃ  imaṃ desanaṃ ārabhi. tattha ^b^udakorohante^eb^ti udakaṃ orohante  puggale. ^b^kumbhīlabhaya^eb^nti suṃsumārabhayaṃ. ^b^susukābhaya^eb^nti  caṇḍamacchabhayaṃ. </p>
              <p>[03] 162^b^.^eb^ ^b^kodhupāyāsassetaṃ adhivacana^eb^nti yathā hi  bāhiraṃ udakaṃ otiṇṇo ūmīsu osīditvā marati, evaṃ imasmiṃ  sāsane kodhupāyāse osīditvā vibbhamati. tasmā kodhupāyāso  ``ūmibhaya''nti vutto. </p>
              <p>[03] 163^b^.^eb^ ^b^odarikattassetaṃ adhivacana^eb^nti yathā hi  bāhiraṃ udakaṃ otiṇṇo kumbhīlena khādito marati, evaṃ imasmiṃ  sāsane odarikattena khādito vibbhamati. tasmā odarikattaṃ  ``kumbhīlabhaya''nti vuttaṃ. </p>
              <p>[03] 164^b^.^eb^ ^b^arakkhiteneva kāyenā^eb^ti  sīsappacālakādikaraṇena arakkhitakāyo hutvā. ^b^arakkhitāya  vācāyā^eb^ti duṭṭhullabhāsanādivasena arakkhitavāco hutvā.  ^b^anupaṭṭhitāya^eb^ ^a^P3.0177^ea^ ^b^satiyā^eb^ti kāyagatāsatiṃ  anupaṭṭhāpetvā. ^b^asaṃvutehī^eb^ti apihitehi. ^b^pañcannetaṃ^eb^  ^b^kāmaguṇānaṃ adhivacana^eb^nti yathā ^a^V3.0126^ea^ hi bāhiraṃ udakaṃ otiṇṇo  āvaṭṭe nimujjitvā marati, evaṃ imasmiṃ sāsane pabbajito  pañcakāmaguṇāvaṭṭe nimujjitvā vibbhamati. tasmā pañca kāmaguṇā  ``āvaṭṭabhaya''nti vuttā. </p>
              <p>[03] 165^b^.^eb^ ^b^anuddhaṃsetī^eb^ti kilameti milāpeti.  ^b^rāgānuddhaṃsenā^eb^ti rāgānuddhaṃsitena. ^b^mātugāmassetaṃ  adhivacana^eb^nti yathā hi bāhiraṃ udakaṃ otiṇṇo caṇḍamacchaṃ āgamma  laddhappahāro marati, evaṃ imasmiṃ sāsane mātugāmaṃ āgamma  uppannakāmarāgo vibbhamati. tasmā mātugāmo ``susukābhaya''nti  vutto.</p>
              <p>[03] imāni ^a^M3.0124^ea^ pana cattāri bhayāni bhāyitvā yathā udakaṃ  anorohantassa udakaṃ nissāya ānisaṃso natthi, udakapipāsāya  pipāsito ca hoti rajojallena kiliṭṭhasarīro ca, evamevaṃ imāni  cattāri bhayāni bhāyitvā sāsane apabbajantassāpi imaṃ sāsanaṃ  nissāya ānisaṃso natthi, taṇhāpipāsāya pipāsito ca hoti  kilesarajena saṃkiliṭṭhacitto ca. yathā pana imāni cattāri bhayāni  abhāyitvā udakaṃ orohantassa vuttappakāro ānisaṃso hoti, evaṃ  imāni abhāyitvā sāsane pabbajitassāpi vuttappakāro ānisaṃso  hoti. thero panāha -- ``cattāri bhayāni bhāyitvā udakaṃ  anotaranto sotaṃ chinditvā paratīraṃ pāpuṇituṃ na sakkoti,  abhāyitvā otaranto sakkoti, evamevaṃ bhāyitvā sāsane  apabbajantopi taṇhāsotaṃ ^a^P3.0178^ea^ chinditvā nibbānapāraṃ  daṭṭhuṃ na sakkoti, abhāyitvā pabbajanto pana sakkotī''ti. sesaṃ  sabbattha uttānameva. ayaṃ pana desanā neyyapuggalassa vasena  niṭṭhāpitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cātumasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. naḷakapānasuttavaṇṇanā </h3n>
            <h4>
              <h4n> </h4n>
              <p>[03] 166^b^.^eb^ ^b^evaṃ^eb^ ^a^V3.0127^ea^ ^b^me suta^eb^nti naḷakapānasuttaṃ. tattha  ^b^naḷakapāne^eb^ti evaṃnāmake gāme. pubbe kira amhākaṃ bodhisatto  vānarayoniyaṃ nibbatto, mahākāyo kapirājā  anekavānarasahassaparivuto pabbatapāde vicarati. paññavā kho pana  hoti mahāpuñño. so parisaṃ evaṃ ovadati -- ``imasmiṃ  pabbatapāde tātā, visaphalāni nāma honti, amanussapariggahitā  pokkharaṇiyo nāma honti, tumhe pubbe khāditapubbāneva phalāni  khādatha, pītapubbāneva pānīyāni ca pivatha, ettha vo maṃ  paṭipucchitabbakiccaṃ natthi, akhāditapubbāni pana phalāni  apītapubbāni ca pānīyāni maṃ apucchitvā mā khādittha mā  pivitthā''ti.</p>
              <p>[03] te ^a^M3.0125^ea^ ekadivasaṃ caramānā aññaṃ pabbatapādaṃ gantvā gocaraṃ gahetvā  pānīyaṃ olokentā ekaṃ amanussapariggahitaṃ pokkharaṇiṃ disvā  sahasā apivitvā samantā parivāretvā mahāsattassa āgamanaṃ  olokayamānā nisīdiṃsu. mahāsatto āgantvā ``kiṃ tātā pānīyaṃ  na pivathā''ti āha. tumhākaṃ ^a^P3.0179^ea^ āgamanaṃ  olokemāti. sādhu tātāti samantā padaṃ pariyesamāno  otiṇṇapadaṃyeva addasa, na uttiṇṇapadaṃ, disvā saparissayāti  aññāsi. tāvadeva ca tattha abhinibbattāmanusso udakaṃ dvedhā katvā  uṭṭhāsi setamukho nīlakucchi rattahatthapādo mahādāṭhiko vaṅkadāṭho  virūpo bībhaccho udakarakkhaso. so evamāha -- ``kasmā pānīyaṃ  na pivatha, madhuraṃ udakaṃ pivatha, kiṃ tumhe etassa vacanaṃ suṇāthā''ti?  mahāsatto āha -- ``tvaṃ idha adhivattho amanusso''ti?  āmāhanti. tvaṃ idha otiṇṇe labhasīti? āma labhāmi, tumhe  pana sabbe khādissāmīti. na sakkhissasi, yakkhāti. pānīyaṃ  pana pivissathāti? āma pivissāmāti. evaṃ sante ekopi vo  na muccissatīti. pānīyañca pivissāma, na ca te vasaṃ  gamissāmāti ekanaḷaṃ āharāpetvā koṭiyaṃ gahetvā dhami, sabbo  ekacchiddo ahosi, tīre nisīditvāva pānīyaṃ pivi, sesavānarānaṃ  pāṭiyekke naḷe āharāpetvā ^a^V3.0128^ea^ dhamitvā adāsi. sabbe yakkhassa  passantasseva pānīyaṃ piviṃsu. vuttampi cetaṃ -- </p>
              <p>[21] ``disvā padamanuttiṇṇaṃ, disvāno' taritaṃ padaṃ. </p>
              <p>[22] naḷena vāriṃ pissāma, neva maṃ tvaṃ vadhissasī''ti..  (jā0 1.1.20).</p>
              <p>[03] tato paṭṭhāya yāva ajjadivasā tasmiṃ ṭhāne naḷā ekacchiddāva  honti. iminā hi saddhiṃ imasmiṃ kappe ^b^cattāri  kappaṭṭhiyapāṭihāriyāni^eb^ nāma -- cande sasabimbaṃ ^a^P3.0180^ea^,  vaṭṭakajātakamhi saccakiriyaṭṭhāne aggissa gamanupacchedo,  ghaṭikārakumbhakārassa mātāpitūnaṃ vasanaṭṭhāne devassa avassanaṃ, tassā  pokkharaṇiyā tīre naḷānaṃ ekacchiddabhāvoti. iti sā pokkharaṇī  naḷena pānīyassa pītattā ^b^naḷakapānā^eb^ti nāmaṃ labhi. aparabhāge  taṃ pokkharaṇiṃ nissāya gāmo patiṭṭhāsi, tassāpi  ^b^naḷakapānanteva^eb^ nāmaṃ jātaṃ. taṃ sandhāya vuttaṃ ``naḷakapāne''ti.  ^b^palāsavane^eb^ti kiṃsukavane. </p>
              <p>[03] 167^b^.^eb^ ^b^taggha^eb^ ^a^M3.0126^ea^ ^b^mayaṃ, bhante^eb^ti ekaṃseneva mayaṃ,  bhante, abhiratā. aññepi ye tumhākaṃ sāsane abhiramanti, te  amhehi sadisāva hutvā abhiramantīti dīpenti.</p>
              <p>[03] ^b^neva rājābhinītā^eb^tiādīsu eko rañño aparādhaṃ katvā  palāyati. rājā kuhiṃ, bho, asukoti? palāto devāti.  palātaṭṭhānepi me na muccissati, sace pana pabbajeyya, mucceyyāti  vadati. tassa kocideva suhado gantvā taṃ pavattiṃ ārocetvā tvaṃ  sace jīvitumicchasi, pabbajāhīti. so pabbajitvā jīvitaṃ  rakkhamāno carati. ayaṃ ^b^rājābhinīto^eb^ nāma.</p>
              <p>[03] eko pana corānaṃ mūlaṃ chindanto carati. corā sutvā  ``purisānaṃ atthikabhāvaṃ na jānāti, jānāpessāma na''nti vadanti.  so taṃ pavattiṃ sutvā palāyati. corā palātoti sutvā  ``palātaṭṭhānepi no na muccissati, sace pana pabbajeyya, mucceyyā''ti  vadanti. so taṃ pavattiṃ sutvā pabbajati. ayaṃ ^b^corābhinīto^eb^  nāma.</p>
              <p>[03] eko ^a^V3.0129^ea^ pana bahuṃ iṇaṃ khāditvā tena iṇena aṭṭo pīḷito tamhā  gāmā palāyati. iṇasāmikā sutvā ``palātaṭṭhānepi no na  muccissati, sace pana pabbajeyya, mucceyyā''ti vadanti. so taṃ  pavattiṃ sutvā pabbajati. ayaṃ ^b^iṇaṭṭo^eb^ nāma.</p>
              <p>[03] rājabhayādīnaṃ ^a^P3.0181^ea^ pana aññatarena bhayena bhīto  aṭṭo āturo hutvā nikkhamma pabbajito ^b^bhayaṭṭo^eb^ nāma.  dubbhikkhādīsu jīvituṃ asakkonto pabbajito ^b^ājīvikāpakato^eb^  nāma, ājīvikāya pakato abhibhūtoti attho. imesu pana ekopi  imehi kāraṇehi pabbajito nāma natthi, tasmā ``neva  rājābhinīto''tiādimāha.</p>
              <p>[03] ^b^viveka^eb^nti vivicca vivitto hutvā. idaṃ vuttaṃ hoti --  yaṃ kāmehi ca akusaladhammehi ca vivittena paṭhamadutiyajjhānasaṅkhātaṃ  pītisukhaṃ adhigantabbaṃ, sace taṃ vivicca kāmehi vivicca akusalehi  dhammehi pītisukhaṃ nādhigacchati, aññaṃ vā upari dvinnaṃ jhānānaṃ  catunnañca maggānaṃ vasena santataraṃ sukhaṃ nādhigacchati, tassa ime  abhijjhādayo cittaṃ pariyādāya tiṭṭhantīti. tattha ^b^aratī^eb^ti  adhikusalesu dhammesu ukkaṇṭhitatā. ^b^tandī^eb^ti ālasiyabhāvo.  evaṃ yo pabbajitvā pabbajitakiccaṃ kātuṃ na sakkoti, tassa ime satta  pāpadhammā uppajjitvā ^a^M3.0127^ea^ cittaṃ pariyādiyantīti dassetvā idāni yassa  te dhammā cittaṃ pariyādāya tiṭṭhanti, soyeva samaṇakiccampi kātuṃ na  sakkotīti puna ^b^vivekaṃ anuruddhā...pe0... aññaṃ vā tato  santatara^eb^nti āha.</p>
              <p>[03] evaṃ kaṇhapakkhaṃ dassetvā idāni teneva nayena sukkapakkhaṃ  dassetuṃ puna ^b^viveka^eb^ntiādimāha. tassattho vuttanayeneva  veditabbo. </p>
              <p>[03] 168^b^.^eb^ ^b^saṅkhāyā^eb^ti jānitvā. ^b^eka^eb^nti  ^a^P3.0182^ea^ ekaccaṃ. ^b^paṭisevatī^eb^ti sevitabbayuttakaṃ  sevati. sesapadesupi eseva nayo. ^b^upapattīsu byākarotī^eb^ti  sappaṭisandhike tāva byākarotu, appaṭisandhike kathaṃ byākarotīti.  appaṭisandhikassa puna bhave paṭisandhi natthīti vadanto upapattīsu  byākaroti nāma.</p>
              <p>[03] ^b^janakuhanattha^eb^nti ^a^V3.0130^ea^ janavimhāpanatthaṃ. ^b^janalapanattha^eb^nti  mahājanassa upalāpanatthaṃ. ^b^na iti maṃ jano jānātū^eb^ti evaṃ maṃ  mahājano jānissati, evaṃ me mahājanassa antare kittisaddo  uggacchissatīti imināpi kāraṇena na byākarotīti attho.  ^b^uḷāravedā^eb^ti mahantatuṭṭhino. </p>
              <p>[03] 169^b^.^eb^ ^b^so kho panassa āyasmā^eb^ti so  parinibbuto āyasmā imassa ṭhitassa āyasmato.  ^b^evaṃsīlo^eb^tiādīsu lokiyalokuttaramissakāva sīlādayo  veditabbo. ^b^evaṃdhammo^eb^ti ettha pana samādhipakkhikā dhammā  dhammāti adhippetā. ^b^phāsuvihāro hotī^eb^ti tena bhikkhunā  pūritapaṭipattiṃ pūrentassa arahattaphalaṃ sacchikatvā phalasamāpattivihārena  phāsuvihāro hoti, arahattaṃ pattumasakkontassa paṭipattiṃ pūrayamānassa  caratopi phāsuvihāroyeva nāma hoti. iminā nayena sabbavāresu  attho veditabboti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] naḷakapānasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. goliyānisuttavaṇṇanā </h3n>
            <h4>
              <h4n> </h4n>
              <p>[03] 173^b^.^eb^ ^b^evaṃ^eb^ ^a^V3.0131^ea^ ^a^P3.0183^ea^ ^b^me suta^eb^nti  goliyānisuttaṃ. tattha ^b^padasamācāro^eb^ti dubbalasamācāro  oḷārikācāro, paccayesu sāpekkho mahārakkhitatthero ^a^M3.0128^ea^ viya. taṃ  kira upaṭṭhākakule nisinnaṃ upaṭṭhāko āha ``asukattherassa me, bhante,  cīvaraṃ dinna''nti. sādhu te kataṃ taṃyeva takketvā viharantassa cīvaraṃ  dentenāti. tumhākampi, bhante, dassāmīti. sādhu karissasi  taṃyeva takkentassāti āha. ayampi evarūpo oḷārikācāro ahosi.  ^b^sappatissenā^eb^ti sajeṭṭhakena, na attānaṃ jeṭṭhakaṃ katvā  viharitabbaṃ. ^b^serivihārenā^eb^ti sacchandavihārena  niraṅkusavihārena.</p>
              <p>[03] ^b^nānūpakhajjā^eb^ti na anupakhajja na anupavisitvā. tattha  yo dvīsu mahātheresu ubhato nisinnesu te anāpucchitvāva cīvarena vā  jāṇunā vā ghaṭṭento nisīdati, ayaṃ anupakhajja nisīdati nāma.  evaṃ akatvā pana attano pattāasanasantike ṭhatvā nisīdāvusoti vutte  nisīditabbaṃ. sace na vadanti, nisīdāmi, bhanteti āpucchitvā  nisīditabbaṃ āpucchitakālato paṭṭhāya nisīdāti vuttepi avuttepi  nisīdituṃ vaṭṭatiyeva. ^b^na paṭibāhissāmī^eb^ti ettha yo attano  pattāsanaṃ atikkamitvā navakānaṃ pāpuṇanaṭṭhāne nisīdati, ayaṃ nave  bhikkhū ^a^P3.0184^ea^ āsanena paṭibāhati nāma. tasmiñhi  tathā nisinne navā bhikkhū ``amhākaṃ nisīdituṃ na detī''ti  ujjhāyantā tiṭṭhanti vā āsanaṃ vā pariyesantā āhiṇḍanti. tasmā  attano pattāsaneyeva nisīditabbaṃ. evaṃ na paṭibāhati nāma.</p>
              <p>[03] ^b^ābhisamācārikampi dhamma^eb^nti abhisamācārikaṃ  vattapaṭipattimattampi. ^b^nātikālenā^eb^ti na atipāto pavisitabbaṃ,  na atidivā paṭikkamitabbaṃ, bhikkhusaṅghena saddhiṃyeva pavisitabbañca  nikkhamitabbañca. atipāto pavisitvā atidivā nikkhamantassa  hi cetiyaṅgaṇabodhiyaṅgaṇavattādīni parihāyanti. kālasseva mukhaṃ  dhovitvā makkaṭakasuttāni chindantena ussāvabindū nipātentena gāmaṃ  pavisitvā yāguṃ pariyesitvā yāva bhikkhākālā antogāmeyeva  nānappakāraṃ tiracchānakathaṃ kathentena nisīditvā bhattakiccaṃ katvā  divā nikkhamma ^a^V3.0132^ea^ bhikkhūnaṃ pādadhovanavelāya vihāraṃ paccāgantabbaṃ hoti.  ^b^na purebhattaṃ pacchābhattaṃ kulesu cārittaṃ āpajjitabba^eb^nti ``yo  pana bhikkhu nimantito sabhatto samāno santaṃ bhikkhuṃ anāpucchā  purebhattaṃ vā pacchābhattaṃ vā kulesu cārittaṃ āpajjeyya, aññatra samayā  pācittiya''nti (pāci0 299) imaṃ sikkhāpadaṃ rakkhantena tassa  ^a^M3.0129^ea^ vibhaṅge vuttaṃ purebhattañca pacchābhattañca cārittaṃ na āpajjitabbaṃ.  ^b^uddhato hoti capalo^eb^ti uddhaccapakatiko ceva hoti  cīvaramaṇḍana-pattamaṇḍana-senāsanamaṇḍanā imassa vā pūtikāyassa  kelāyanā maṇḍanāti evaṃ vuttena ca taruṇadārakāvacāpalyena samannāgato.</p>
              <p>[03] ^b^paññavatā^eb^ ^a^P3.0185^ea^ ^b^bhavitabba^eb^nti  cīvarakammādīsu itikattabbesu upāyapaññāya samannāgatena bhavitabbaṃ. ^b^ abhidhamme abhivinaye^eb^ti abhidhammapiṭake ceva vinayapiṭake ca  pāḷivasena ceva aṭṭhakathāvasena ca yogo karaṇīyo. sabbantimena hi  paricchedena abhidhamme dukatikamātikāhi saddhiṃ dhammahadayavibhaṅgaṃ  vinā na vaṭṭati. vinaye pana kammākammavinicchayena saddhiṃ  suvinicchitāni dve pātimokkhāni vinā na vaṭṭati.</p>
              <p>[03] ^b^āruppā^eb^ti ettāvatā aṭṭhapi samāpattiyo vuttā honti.  tā pana sabbena sabbaṃ asakkontena sattasupi yogo karaṇīyo,  chasupi...pe0... pañcasupi. sabbantimena paricchedena ekaṃ kasiṇe  parikammakammaṭṭhānaṃ paguṇaṃ katvā ādāya vicaritabbaṃ, ettakaṃ vinā na  vaṭṭati. ^b^uttarimanussadhamme^eb^ti iminā sabbepi lokuttaradhamme  dasseti. tasmā arahantena hutvā vihātabbaṃ, arahattaṃ  anabhisambhuṇantena anāgāmiphale sakadāgāmiphale sotāpattiphale vā  patiṭṭhātabbaṃ. sabbantimena pariyāyena ekaṃ vipassanāmukhaṃ yāva  arahattā paguṇaṃ katvā ādāya vicaritabbaṃ. sesaṃ sabbattha uttānameva.  imaṃ pana desanaṃ āyasmā sāriputto neyyapuggalassa vasena  ābhisamācārikavattato paṭṭhāya anupubbena arahattaṃ pāpetvā niṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] goliyānisuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. kīṭāgirisuttavaṇṇanā </h3n>
            <h4>
              <h4n> </h4n>
              <p>[03] 174^b^.^eb^ ^b^evaṃ^eb^ ^a^V3.0133^ea^ ^a^P3.0186^ea^ ^b^me suta^eb^nti  kīṭāgirisuttaṃ. tattha ^b^kāsīsū^eb^ti evaṃnāmake janapade.  ^b^etha tumhepi, bhikkhave^eb^ti etha tumhepi, bhikkhave, ime pañca  ānisaṃse ^a^M3.0130^ea^ sampassamānā aññatreva rattibhojanā bhuñjatha. iti bhagavā  rattiṃ vikālabhojanaṃ, divā vikālabhojananti imāni dve bhojanāni  ekappahārena ajahāpetvā ekasmiṃ samaye divā vikālabhojanameva  jahāpesi, puna kālaṃ atināmetvā rattiṃ vikālabhojanaṃ jahāpento  evamāha. kasmā? imāni hi dve bhojanāni vattamānāni vaṭṭe  āciṇṇāni samāciṇṇāni nadiṃ otiṇṇaudakaṃ viya anupakkhandāni,  nivātesu ca gharesu subhojanāni bhuñjitvā vaḍḍhitā sukhumālā  kulaputtā dve bhojanāni ekappahārena pajahantā kilamanti. tasmā  ekappahārena ajahāpetvā bhaddālisutte divā vikālabhojanaṃ jahāpesi,  idha rattiṃ vikālabhojanaṃ. jahāpento pana na tajjitvā vā  niggaṇhitvā vā, tesaṃ pahānapaccayā pana appābādhatañca  sañjānissathāti evaṃ ānisaṃsaṃ dassetvāva jahāpesi.  ^b^kīṭāgirī^eb^ti tassa nigamassa nāmaṃ. </p>
              <p>[03] 175^b^.^eb^ ^b^assajipunabbasukā^eb^ti assaji ca  punabbasuko ca chasu chabbaggiyesu dve gaṇācariyā. paṇḍuko  lohitako mettiyo bhummajako ^a^P3.0187^ea^ assaji  punabbasukoti ime cha janā ^b^chabbaggiyā^eb^ nāma. tesu  paṇḍukalohitakā attano parisaṃ gahetvā sāvatthiyaṃ vasanti,  mettiyabhummajakā rājagahe, ime dve janā kīṭāgirismiṃ āvāsikā  honti. ^b^āvāsikā^eb^ti nibaddhavāsino, taṃnibandhā akataṃ  senāsanaṃ karonti, jiṇṇaṃ paṭisaṅkharonti, kate issarā honti.  ^b^kālika^eb^nti anāgate kāle pattabbaṃ ānisaṃsaṃ. </p>
              <p>[03] 178^b^.^eb^ ^b^mayā cetaṃ, bhikkhave^eb^ti idha kiṃ dasseti?  bhikkhave, divasassa tayo vāre bhuñjitvā sukhavedanaṃyeva uppādento  na imasmiṃ sāsane kiccakārī nāma hoti, ettakā pana vedanā  sevitabbā, ettakā na sevitabbāti etamatthaṃ dassetuṃ imaṃ desanaṃ  ārabhi. ^b^evarūpaṃ sukhavedanaṃ pajahathā^eb^ti idañca  gehassitasomanassavasena vuttaṃ, ^b^upasampajja viharathā^eb^ti idañca  nekkhammasitasomanassavasena ^a^V3.0134^ea^. ito paresupi dvīsu vāresu  gehassitanekkhammasitānaṃyeva domanassānañca upekkhānañca vasena  attho veditabbo. </p>
              <p>[03] 181^b^.^eb^ evaṃ sevitabbāsevitabbavedanaṃ dassetvā idāni  yesaṃ appamādena kiccaṃ kattabbaṃ, yesañca na kattabbaṃ, te dassetuṃ  ^b^nāhaṃ, bhikkhave^eb^ ^a^M3.0131^ea^, ^b^sabbesaṃyevā^eb^tiādimāha. tattha ^b^kataṃ tesaṃ  appamādenā^eb^ti tesaṃ yaṃ appamādena kattabbaṃ, taṃ kataṃ.  ^b^anulomikānī^eb^ti paṭipattianulomāni kammaṭṭhānasappāyāni,  yattha vasantena sakkā honti maggaphalāni pāpuṇituṃ.  ^b^indriyāni^eb^ ^a^P3.0188^ea^ ^b^samannānayamānā^eb^ti  saddhādīni indriyāni samānaṃ kurumānā. </p>
              <p>[03] 182^b^.^eb^ ^b^sattime, bhikkhave, puggalā^eb^ti idha kiṃ  dasseti? yesaṃ appamādena karaṇīyaṃ natthi, te dve honti. yesaṃ  atthi, te pañcāti evaṃ sabbepi ime satta puggalā hontīti imamatthaṃ  dasseti.</p>
              <p>[03] tattha ^b^ubhatobhāgavimutto^eb^ti dvīhi bhāgehi vimutto.  arūpasamāpattiyā rūpakāyato vimutto, maggena nāmakāyato. so  catunnaṃ arūpasamāpattīnaṃ ekekato vuṭṭhāya saṅkhāre sammasitvā arahattaṃ  pattānaṃ catunnaṃ, nirodhā vuṭṭhāya arahattaṃ pattānāgāmino ca vasena  pañcavidho hoti. pāḷi panettha -- ``katamo ca puggalo  ubhatobhāgavimutto, idhekacco puggalo aṭṭha vimokkhe kāyena phusitvā  viharati, paññāya cassa disvā āsavā parikkhīṇā hontī''ti (pu0  pa0 208) evaṃ abhidhamme aṭṭhavimokkhalābhino vasena āgatā.</p>
              <p>[03] ^b^paññāvimutto^eb^ti paññāya vimutto. so sukkhavipassako,  catūhi jhānehi vuṭṭhāya arahattaṃ pattā cattāro cāti imesaṃ vasena  pañcavidhova hoti. pāḷi panettha aṭṭhavimokkhapaṭikkhepavaseneva  āgatā. yathāha -- ``na heva kho aṭṭha vimokkhe kāyena phusitvā  viharati, paññāya cassa disvā āsavā parikkhīṇā honti. ayaṃ  vuccati puggalo paññāvimutto''ti.</p>
              <p>[03] phuṭṭhantaṃ ^a^P3.0189^ea^ sacchikarotīti ^b^kāyasakkhī^eb^.  yo jhānaphassaṃ paṭhamaṃ phusati, pacchā nirodhaṃ nibbānaṃ  ^a^V3.0135^ea^ sacchikaroti, so sotāpattiphalaṭṭhaṃ ādiṃ katvā yāva arahattamaggaṭṭhā  chabbidho hontīti veditabbo. tenevāha -- ``idhekacco puggalo aṭṭha  vimokkhe kāyena phusitvā viharati, paññāya cassa disvā ekacce  āsavā parikkhīṇā honti. ayaṃ vuccati puggalo kāyasakkhī''ti.</p>
              <p>[03] diṭṭhantaṃ ^a^M3.0132^ea^ pattoti ^b^diṭṭhippatto^eb^. tatridaṃ saṅkhepalakkhaṇaṃ --  dukkhā saṅkhārā, sukho nirodhoti ñātaṃ hoti diṭṭhaṃ viditaṃ  sacchikataṃ phusitaṃ paññāyāti diṭṭhippatto. vitthārato panesopi  kāyasakkhi viya chabbidho hoti. tenevāha -- ``idhekacco puggalo  idaṃ dukkhanti yathābhūtaṃ pajānāti...pe0... ayaṃ dukkhanirodhagāminī  paṭipadāti yathābhūtaṃ pajānāti, tathāgatappaveditā cassa dhammā paññāya  vodiṭṭhā honti vocaritā...pe0... ayaṃ vuccati puggalo  diṭṭhippatto''ti (pu0 pa0 208).</p>
              <p>[03] ^b^saddhāvimutto^eb^ti saddhāya vimutto. sopi vuttanayeneva  chabbidho hoti. tenevāha -- ``idhekacco puggalo idaṃ dukkhanti --  yathābhūtaṃ pajānāti...pe0... ayaṃ dukkhanirodhagāminī paṭipadāti  yathābhūtaṃ pajānāti ^a^P3.0190^ea^. tathāgatappaveditā cassa  dhammā paññāya vodiṭṭhā honti vocaritā...pe0... no ca kho yathā  diṭṭhippattassa. ayaṃ vuccati puggalo saddhāvimutto''ti (pu0 pa0  208). etesu hi saddhāvimuttassa pubbabhāgamaggakkhaṇe saddahantassa  viya okappentassa viya adhimuccantassa viya ca kilesakkhayo  hoti, diṭṭhippattassa pubbabhāgamaggakkhaṇe kilesacchedakañāṇaṃ adandhaṃ  tikhiṇaṃ sūraṃ hutvā vahati. tasmā yathā nāma nātitikhiṇena  asinā kadaliṃ chindantassa chinnaṭṭhānaṃ na maṭṭhaṃ hoti, asi na sīghaṃ  vahati, saddo suyyati, balavataro vāyāmo kātabbo hoti, evarūpā  saddhāvimuttassa pubbabhāgamaggabhāvanā. yathā pana nisitāsinā  kadaliṃ chindantassa chinnaṭṭhānaṃ maṭṭhaṃ hoti, asi sīghaṃ vahati, saddo  na suyyati, balavavāyāmakiccaṃ na hoti, evarūpā paññāvimuttassa  pubbabhāgamaggabhāvanā veditabbā.</p>
              <p>[03] dhammaṃ anussaratīti ^b^dhammānusārī^eb^. dhammoti paññā,  paññāpubbaṅgamaṃ maggaṃ bhāvetīti attho. ^b^saddhānusārimhi^eb^ ca  eseva nayo. ubho panete sotāpattimaggaṭṭhāyeva. vuttampi cetaṃ --  ``yassa ^a^V3.0136^ea^ puggalassa sotāpattiphalasacchikiriyāya paṭipannassa  paññindriyaṃ adhimattaṃ hoti, paññāvāhiṃ paññāpubbaṅgamaṃ ariyamaggaṃ  bhāveti ^a^P3.0191^ea^. ayaṃ vuccati puggalo dhammānusārī''ti  (pu0 pa0 208). tathā -- ``yassa puggalassa  sotāpattiphalasacchikiriyāya paṭipannassa saddhindriyaṃ adhimattaṃ hoti,  saddhāvāhiṃ saddhāpubbaṅgamaṃ ariyamaggaṃ bhāveti. ayaṃ vuccati puggalo  saddhānusārī''ti. ayamettha saṅkhepo. vitthārato  ^a^M3.0133^ea^ panesā  ubhatobhāgavimuttādikathā ^b^visuddhimagge^eb^ paññābhāvanādhikāre vuttā.  tasmā tattha vuttanayeneva veditabbā. yā panesā etesaṃ  vibhāgadassanatthaṃ idha pāḷi āgatā, tattha yasmā rūpasamāpattiyā  vinā arūpasamāpattiyo nāma natthi, tasmā āruppāti vuttepi aṭṭha  vimokkhā vuttāva hontīti veditabbā.</p>
              <p>[03] ^b^kāyena phusitvā^eb^ti sahajātanāmakāyena phusitvā.  ^b^paññāya cassa disvā^eb^ti paññāya ca etassa ariyasaccadhamme  disvā. ^b^ekacce āsavā^eb^ti paṭhamamaggādīhi pahātabbā  ekadesāasavā. ^b^tathāgatappaveditā^eb^ti tathāgatena paveditā  catusaccadhammā. ^b^paññāya vodiṭṭhā hontī^eb^ti imasmiṃ ṭhāne sīlaṃ  kathitaṃ, imasmiṃ samādhi, imasmiṃ vipassanā, imasmiṃ maggo,  imasmiṃ phalanti evaṃ atthena atthe kāraṇena kāraṇe ciṇṇacaritattā  maggapaññāya sudiṭṭhā honti. ^b^vocaritā^eb^ti vicaritā.  ^b^saddhā niviṭṭhā hotī^eb^ti okappanasaddhā patiṭṭhitā hoti.  ^b^mattaso nijjhānaṃ khamantī^eb^ti mattāya olokanaṃ khamanti.  ^b^saddhāmatta^eb^nti saddhāyeva, itaraṃ tasseva vevacanaṃ ^a^P3.0192^ea^</p>
              <p>[03] iti imesu appamādena karaṇīyesu puggalesu tayo  paṭividdhamaggaphalā sekhā. tesu anulomasenāsanaṃ sevamānā  kalyāṇamitte bhajamānā indriyāni samannānayamānā anupubbena arahattaṃ  gaṇhanti. tasmā tesaṃ yathāṭhitova pāḷiattho. avasāne pana dve  sotāpattimaggasamaṅgino. tehi tassa maggassa anulomasenāsanaṃ  sevitaṃ, kalyāṇamittā bhajitā, indriyāni samannānītāni. upari  pana tiṇṇaṃ maggānaṃ atthāya sevamānā bhajamānā samannānayamānā  anupubbena arahattaṃ pāpuṇissantīti ayamettha pāḷiattho.</p>
              <p>[03] vitaṇḍavādī pana imameva pāḷiṃ gahetvā -- ``lokuttaramaggo  na ekacittakkhaṇiko, bahucittakkhaṇiko''ti vadati. so vattabbo  -- ``yadi aññena cittena senāsanaṃ paṭisevati, aññena  ^a^V3.0137^ea^ kalyāṇamitte bhajati, aññena indriyāni samannāneti, aññaṃ  maggacittanti sandhāya tvaṃ `na ekacittakkhaṇiko maggo,  bahucittakkhaṇiko'ti vadasi, evaṃ sante senāsanaṃ sevamāno  nīlobhāsaṃ pabbataṃ passati, vanaṃ passati, migapakkhīnaṃ ^a^M3.0134^ea^ saddaṃ suṇāti,  pupphaphalānaṃ gandhaṃ ghāyati, pānīyaṃ pivanto rasaṃ sāyati, nisīdanto  nipajjanto phassaṃ phusati. evaṃ te pañcaviññāṇasamaṅgīpi  lokuttaradhammasamaṅgīyeva bhavissati. sace panetaṃ sampaṭicchasi,  satthārā saddhiṃ paṭivirujjhasi. satthārā hi pañcaviññāṇakāyā  ekantaṃ abyākatāva vuttā, taṃsamaṅgissa kusalākusalaṃ paṭikkhittaṃ,  lokuttaramaggo ca ekantakusalo. tasmā pajahetaṃ vāda''nti  paññapetabbo. sace paññattiṃ na upagacchati, ``gaccha pātova vihāraṃ  pavisitvā yāguṃ pivāhī''ti uyyojetabbo. </p>
              <p>[03] 183^b^.^eb^ ^b^nāhaṃ^eb^ ^a^P3.0193^ea^, ^b^bhikkhave,  ādikenevā^eb^ti ahaṃ, bhikkhave, paṭhamameva maṇḍūkassa uppatitvā gamanaṃ  viya aññārādhanaṃ arahatte patiṭṭhānaṃ na vadāmi.  ^b^anupubbasikkhā^eb^ti karaṇatthe paccattavacanaṃ. parato padadvayepi  eseva nayo. ^b^saddhājāto^eb^ti okappaniyasaddhāya jātasaddho.  ^b^upasaṅkamatī^eb^ti garūnaṃ samīpaṃ gacchati. ^b^payirupāsatī^eb^ti  santike nisīdati. ^b^dhāretī^eb^ti sādhukaṃ katvā dhāreti.  ^b^chando jāyatī^eb^ti kattukamyatākusalacchando jāyati.  ^b^ussahatī^eb^ti vīriyaṃ karoti. ^b^tuletī^eb^ti aniccaṃ dukkhaṃ  anattāti tulayati. ^b^tulayitvā padahatī^eb^ti evaṃ  tīraṇavipassanāya tulayanto maggapadhānaṃ padahati. ^b^pahitatto^eb^ti  pesitacitto. ^b^kāyena ceva paramasacca^eb^nti nāmakāyena  nibbānasaccaṃ sacchikaroti. ^b^paññāya cā^eb^ti  nāmakāyasampayuttāya maggapaññāya paṭivijjhati passati.</p>
              <p>[03] idāni yasmā te satthu āgamanaṃ sutvā paccuggamanamattampi na  akaṃsu, tasmā tesaṃ cariyaṃ garahanto ^b^sāpi nāma, bhikkhave, saddhā  nāhosī^eb^tiādimāha. tattha ^b^kīvadūrevime^eb^ti kittakaṃ dūre ṭhāne.  yojanasatampi yojanasahassampi apakkantāti vattuṃ vaṭṭati, na pana  kiñci āha. ^b^catuppadaṃ veyyākaraṇa^eb^nti catusaccabyākaraṇaṃ  sandhāya vuttaṃ. </p>
              <p>[03] 184^b^.^eb^ ^b^yassuddiṭṭhassā^eb^ti yassa uddiṭṭhassa.  ^b^yopi^eb^ ^a^P3.0194^ea^ ^b^so, bhikkhave, satthā^eb^ti  bāhirakasatthāraṃ dasseti. ^b^evarūpī^eb^ti evaṃjātikā.  ^b^paṇopaṇaviyā^eb^ti paṇaviyā ca opaṇaviyā ca ^a^V3.0138^ea^. ^b^na  upetī^eb^ti na hoti. kayavikkayakāle viya agghavaḍḍhanahāpanaṃ na  hotīti attho. ayaṃ goṇo ^a^M3.0135^ea^ kiṃ agghati, vīsati agghatīti  bhaṇanto paṇati nāma. na vīsati agghati, dasa agghatīti bhaṇanto  opaṇati nāma. idaṃ paṭisedhento āha ``paṇopaṇaviyā na  upetī''ti. idāni taṃ paṇopaṇaviyaṃ dassetuṃ evañca no assa, atha  naṃ kareyyāma, na ca no evamassa, na naṃ kareyyāmāti āha.</p>
              <p>[03] ^b^kiṃ pana, bhikkhave^eb^ti, bhikkhave, yaṃ tathāgato sabbaso  āmisehi visaṃsaṭṭho viharati, evaṃ visaṃsaṭṭhassa satthuno evarūpā  paṇopaṇaviyā kiṃ yujjissati? ^b^pariyogāhiya vattato^eb^ti  pariyogāhitvā ukkhipitvā gahetvā vattantassa.  ^b^ayamanudhammo^eb^ti ayaṃ sabhāvo. ^b^jānāti bhagavā, nāhaṃ  jānāmī^eb^ti bhagavā ekāsanabhojane ānisaṃsaṃ jānāti, ahaṃ na  jānāmīti mayi saddhāya divasassa tayo vāre bhojanaṃ pahāya  ekāsanabhojanaṃ bhuñjati. ^b^ruḷahanīya^eb^nti rohanīyaṃ.  ^b^ojavanta^eb^nti sinehavantaṃ. ^b^kāmaṃ taco cā^eb^ti iminā  caturaṅgavīriyaṃ dasseti. ettha hi taco ekaṃ aṅgaṃ, nhāru ekaṃ, aṭṭhi  ekaṃ, maṃsalohitaṃ ekanti evaṃ caturaṅgasamannāgataṃ vīriyaṃ adhiṭṭhahitvā  arahattaṃ appatvā na vuṭṭhahissāmīti evaṃ paṭipajjatīti ^a^P3.0195^ea^  dasseti. sesaṃ sabbattha uttānameva. desanaṃ pana bhagavā  neyyapuggalassa vasena arahattanikūṭena niṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kīṭāgirisuttavaṇṇanā niṭṭhitā. </p>
              <p>[06] dutiyavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
      </h1>
    </h0>
    <h0>
      <h0n> 3. paribbājakavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. tevijjavacchasuttavaṇṇanā </h3n>
            <h4>
              <h4n> </h4n>
              <p>[03] 185^b^.^eb^ ^b^evaṃ^eb^ ^a^V3.0139^ea^ ^a^M3.0136^ea^ ^b^me suta^eb^nti tevijjavacchasuttaṃ. tattha  ^b^ekapuṇḍarīke^eb^ti puṇḍarīko vuccati setambarukkho, so tasmiṃ  ārāme eko puṇḍarīko atthīti ekapuṇḍarīko. ^b^etadahosī^eb^ti  tattha pavisitukāmatāya ahosi. ^b^cirassaṃ kho, bhante^eb^ti  pakatiyā āgatapubbataṃ upādāya. ^b^dhammassa cānudhamma^eb^nti idha  sabbaññutaññāṇaṃ dhammo nāma, mahājanassa byākaraṇaṃ anudhammo nāma.  sesaṃ jīvakasutte (ma0 ni0 2.51 ādayo) vuttanayameva. ^b^na  me te^eb^ti ananuññāya ṭhatvā anuññampi paṭikkhipati. ``sabbaññū  sabbadassāvī aparisesaṃ ñāṇadassanaṃ paṭijānātī''ti hi idaṃ  anujānitabbaṃ siyā, -- ``carato ca me...pe0... paccupaṭṭhita''nti  idaṃ pana nānujānitabbaṃ. sabbaññutaññāṇena hi āvajjitvā  pajānāti. tasmā ananuññāya ṭhatvā anuññampi paṭikkhipanto  evamāha. </p>
              <p>[03] 186^b^.^eb^ ^b^āsavānaṃ khayā^eb^ti ettha sakiṃ khīṇānaṃ  āsavānaṃ puna khepetabbābhāvā yāvadevāti na vuttaṃ. pubbenivāsañāṇena  cettha bhagavā atītajānanaguṇaṃ dasseti, dibbacakkhuñāṇena ^a^P3.0196^ea^  paccuppannajānanaguṇaṃ, āsavakkhayañāṇena lokuttaraguṇanti.  iti imāhi tīhi vijjāhi sakalabuddhaguṇe saṃkhipitvā kathesi.</p>
              <p>[03] ^b^gihisaṃyojana^eb^nti gihibandhanaṃ gihiparikkhāresu nikantiṃ.  ^b^natthi kho vacchā^eb^ti gihisaṃyojanaṃ appahāya dukkhassantakaro  nāma natthi. yepi hi santatimahāmatto uggaseno seṭṭhiputto  vītasokadārakoti gihiliṅge ṭhitāva arahattaṃ pattā, tepi maggena  sabbasaṅkhāresu nikantiṃ ^a^V3.0140^ea^ sukkhāpetvā pattā. taṃ patvā pana na tena  liṅgena aṭṭhaṃsu, gihiliṅgaṃ nāmetaṃ hīnaṃ, uttamaguṇaṃ dhāretuṃ na sakkoti.  tasmā tattha ṭhito arahattaṃ patvā taṃdivasameva pabbajati vā  parinibbāti vā. bhūmadevatā pana tiṭṭhanti. kasmā?  nilīyanokāsassa atthitāya. sesakāmabhave manussesu sotāpannādayo  tayo tiṭṭhanti, kāmāvacaradevesu ^a^M3.0137^ea^ sotāpannā sakadāgāmino ca,  anāgāmikhīṇāsavā panettha na tiṭṭhanti. kasmā? tañhi ṭhānaṃ  laḷitajanassa āvāso, natthi tattha tesaṃ pavivekārahaṃ  paṭicchannaṭṭhānañca. iti tattha khīṇāsavo parinibbāti, anāgāmī  cavitvā suddhāvāse nibbattati. kāmāvacaradevato upari pana  cattāropi ariyā tiṭṭhanti.</p>
              <p>[03] ^b^sopāsi kammavādī^eb^ti sopi kammavādī ahosi,  kiriyampi na paṭibāhittha. tañhi ekanavutikappamatthake attānaṃyeva  gahetvā katheti. tadā kira mahāsatto pāsaṇḍapariggaṇhanatthaṃ  pabbajito tassapi pāsaṇḍassa nipphalabhāvaṃ ^a^P3.0197^ea^  jānitvā vīriyaṃ na hāpesi, kiriyavādī hutvā sagge nibbattati.  tasmā evamāha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] tevijjavacchasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. aggivacchasuttavaṇṇanā </h3n>
            <h4>
              <h4n> </h4n>
              <p>[03] 187^b^.^eb^ ^b^evaṃ^eb^ ^a^V3.0141^ea^ ^b^me suta^eb^nti aggivacchasuttaṃ. tattha  ^b^na kho aha^eb^nti paṭhamavāre nāhaṃ sassatadiṭṭhikoti vadati, dutiye  nāhaṃ ucchedadiṭṭhikoti. evaṃ antānantikādivasena sabbavāresu  paṭikkhepo veditabbo. ^b^hoti ca na ca hotī^eb^ti ayaṃ panettha  ekaccasassatavādo. ^b^neva hoti na na hotī^eb^ti ayaṃ  amarāvikkhepoti veditabbo. </p>
              <p>[03] 189^b^.^eb^ ^b^sadukkha^eb^nti kilesadukkhena ceva  vipākadukkhena ca sadukkhaṃ. ^b^savighāta^eb^nti tesaṃyeva dvinnaṃ vasena  saupaghātakaṃ. ^b^saupāyāsa^eb^nti tesaṃyeva vasena saupāyāsaṃ.  ^b^sapariḷāha^eb^nti tesaṃyeva vasena sapariḷāhaṃ.</p>
              <p>[03] ^b^kiñci diṭṭhigata^eb^nti kāci ekā diṭṭhipi ruccitvā  khamāpetvā gahitā atthīti pucchati. ^b^apanīta^eb^nti nīhaṭaṃ  apaviddhaṃ. ^b^diṭṭha^eb^nti paññāya diṭṭhaṃ. ^b^tasmā^eb^ti yasmā  pañcannaṃ khandhānaṃ udayavayaṃ addasa, tasmā. ^b^sabbamaññitāna^eb^nti  ^a^P3.0198^ea^ sabbesaṃ tiṇṇampi taṇhādiṭṭhimānamaññitānaṃ.  ^b^mathitāna^eb^nti tesaṃyeva vevacanaṃ. idāni tāni vibhajitvā  dassento ^b^sabbāhaṃkāra-mamaṃkāra-mānānusayāna^eb^nti āha. ettha  ^a^M3.0138^ea^ hi ahaṃkāro diṭṭhi, mamaṃkāro taṇhā, mānānusayo māno.  ^b^anupādā vimutto^eb^ti catūhi upādānehi kañci dhammaṃ  anupādiyitvā vimutto. </p>
              <p>[03] 190^b^.^eb^ ^b^na upetī^eb^ti na yujjati. ettha ca ``na  upapajjatī''ti idaṃ anujānitabbaṃ siyā. yasmā pana evaṃ vutte so  paribbājako ucchedaṃ gaṇheyya, upapajjatīti pana sassatameva, upapajjati  ca na ca upapajjatīti ekaccasassataṃ, neva upapajjati na na  upapajjatīti amarāvikkhepaṃ, tasmā bhagavā -- ``ayaṃ appatiṭṭho  anālambo hotu, sukhapavesanaṭṭhānaṃ mā labhatū''ti ananuññāya ṭhatvā  anuññampi paṭikkhipi. ^b^ala^eb^nti samatthaṃ pariyattaṃ  ^a^V3.0142^ea^.  ^b^dhammo^eb^ti paccayākāradhammo. ^b^aññatrayogenā^eb^ti aññattha  payogena. ^b^aññatrācariyakenā^eb^ti paccayākāraṃ ajānantānaṃ aññesaṃ  ācariyānaṃ santike vasantena. </p>
              <p>[03] 191^b^.^eb^ ^b^tena hi vacchā^eb^ti yasmā tvaṃ  sammohamāpādinti vadasi, tasmā taṃyevettha paṭipucchissāmi.  ^b^anāhāro^eb^ ^a^P3.0199^ea^ ^b^nibbuto^eb^ti appaccayo  nibbuto. </p>
              <p>[03] 192^b^.^eb^ ^b^yena rūpenā^eb^ti yena rūpena sattasaṅkhātaṃ  tathāgataṃ rūpīti paññāpeyya. ^b^gambhīro^eb^ti guṇagambhīro.  ^b^appameyyo^eb^ti pamāṇaṃ gaṇhituṃ na sakkuṇeyyo.  ^b^duppariyogāḷho^eb^ti duogāho dujjāno. ^b^seyyathāpi  mahāsamuddo^eb^ti yathā mahāsamuddo gambhīro appameyyo dujjāno, evameva  khīṇāsavopi. taṃ ārabbha upapajjatītiādi sabbaṃ na yujjati.  kathaṃ? yathā parinibbutaṃ aggiṃ ārabbha puratthimaṃ disaṃ gatotiādi  sabbaṃ na yujjati, evaṃ.</p>
              <p>[03] ^b^aniccatā^eb^ti aniccatāya. ^b^sāre patiṭṭhita^eb^nti  lokuttaradhammasāre patiṭṭhitaṃ. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] aggivacchasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. mahāvacchasuttavaṇṇanā </h3n>
            <h4>
              <h4n> </h4n>
              <p>[03] 193^b^.^eb^ ^b^evaṃ^eb^ ^a^V3.0143^ea^ ^a^M3.0139^ea^ ^b^me suta^eb^nti mahāvacchasuttaṃ. tattha  ^b^sahakathī^eb^ti saddhiṃvādo, bahuṃ mayā tumhehi saddhiṃ kathitapubbanti  kathaṃ sāreti mettiṃ ghaṭeti. purimāni hi dve suttāni etasseva  kathitāni, saṃyuttake abyākatasaṃyuttaṃ (saṃ0 ni0  4.416 ādayo)  nāma etasseva kathitaṃ -- ``kiṃ nu kho, bho gotama, sassato  loko idameva saccaṃ moghamaññanti ^a^P3.0200^ea^  abyākatameta''nti evaṃ ekuttaranikāyepi iminā saddhiṃ kathitaṃ  atthiyeva. tasmā evamāha. sammāsambuddhopi tassa āgatāgatassa  saṅgahaṃ katvā okāsamakāsiyeva. kasmā? ayañhi sassatadiṭṭhiko,  sassatadiṭṭhikā ca sīghaṃ laddhiṃ na vissajjenti,  vasātelamakkhitapilotikā viya cirena sujjhanti. passati ca  bhagavā -- ``ayaṃ paribbājako kāle gacchante gacchante laddhiṃ  vissajjetvā mama santike pabbajitvā cha abhiññāyo sacchikatvā  abhiññātasāvako bhavissatī''ti. tasmā tassa āgatāgatassa saṅgahaṃ  katvā okāsamakāsiyeva. idaṃ panassa pacchimagamanaṃ. so hi  imasmiṃ sutte taraṇaṃ vā hotu ataraṇaṃ vā, yaṭṭhiṃ otaritvā udake  patamāno viya samaṇassa gotamassa santikaṃ gantvā pabbajissāmīti  sanniṭṭhānaṃ katvā āgato. tasmā dhammadesanaṃ yācanto ^b^sādhu me  bhavaṃ gotamo^eb^tiādimāha. tassa bhagavā mūlavasena saṃkhittadesanaṃ,  kammapathavasena vitthāradesanaṃ desesi. mūlavasena cettha atisaṃkhittā  desanā, kammapathavasena saṃkhittā vitthārasadisā. buddhānaṃ pana  nippariyāyena vitthāradesanā nāma natthi. catuvīsatisamantapaṭṭhānampi  hi sattapakaraṇe abhidhammapiṭake ca sabbaṃ saṃkhittameva. tasmā  mūlavasenāpi kammapathavasenāpi saṃkhittameva desesīti veditabbo. </p>
              <p>[03] 194^b^.^eb^ tattha ^b^pāṇātipātā veramaṇī  kusala^eb^ntiādīsu paṭipāṭiyā sattadhammā kāmāvacarā, anabhijjhādayo  tayo catubhūmikāpi vaṭṭanti.</p>
              <p>[03] ^b^yato^eb^ ^a^P3.0201^ea^ ^b^kho, vaccha, bhikkhuno^eb^ti  kiñcāpi aniyametvā vuttaṃ, yathā pana jīvakasutte ca caṅkīsutte ca,  evaṃ imasmiṃ sutte ca attānameva sandhāyetaṃ bhagavatā vuttanti veditabbaṃ. </p>
              <p>[03] 195^b^.^eb^ ^b^atthi^eb^ ^a^V3.0144^ea^ ^a^M3.0140^ea^ ^b^panā^eb^ti kiṃ pucchāmīti pucchati?  ayaṃ kirassa laddhi -- ``tasmiṃ tasmiṃ sāsane satthāva arahā hoti,  sāvako pana arahattaṃ pattuṃ samattho natthi. samaṇo ca gotamo  `yato kho, vaccha, bhikkhuno'ti ekaṃ bhikkhuṃ kathento viya katheti,  atthi nu kho samaṇassa gotamassa sāvako arahattappatto''ti.  etamatthaṃ pucchissāmīti pucchati. tattha ^b^tiṭṭhatū^eb^ti bhavaṃ tāva  gotamo tiṭṭhatu, bhavañhi loke pākaṭo arahāti attho. tasmiṃ  byākate uttari bhikkhunīādīnaṃ vasena pañhaṃ pucchi, bhagavāpissa  byākāsi. </p>
              <p>[03] 196^b^.^eb^ ^b^ārādhako^eb^ti sampādako paripūrako. </p>
              <p>[03] 197^b^.^eb^ ^b^sekhāya vijjāya pattabba^eb^nti heṭṭhimaphalattayaṃ  pattabbaṃ. taṃ sabbaṃ mayā anuppattanti vadati. vitaṇḍavādī panāha  -- ``katame dhammā sekkhā? cattāro maggā apariyāpannā heṭṭhimāni  ca tīṇi sāmaññaphalānī''ti (dha0 sa0 1023) vacanato  arahattamaggopi anena pattoyeva. phalaṃ pana apattaṃ, tassa pattiyā  uttari yogaṃ kathāpetīti. so evaṃ saññāpetabbo -- </p>
              <p>[21] ``yo ^a^P3.0202^ea^ ve kilesāni pahāya pañca, </p>
              <p>[27] paripuṇṇasekho aparihānadhammo. </p>
              <p>[26] cetovasippatto samāhitindriyo, </p>
              <p>[22] sa ve ṭhitattoti naro pavuccatī''ti.. (a0 ni0   4.5).</p>
              <p>[03] anāgāmipuggalo hi ekantaparipuṇṇasekho. taṃ sandhāya  ``sekhāya vijjāya pattabba''nti āha. maggassa pana  ekacittakkhaṇikattā tattha ṭhitassa pucchā nāma natthi. iminā  suttena maggopi bahucittakkhaṇiko hotūti ce. etaṃ na buddhavacanaṃ,  vuttagāthāya ca attho virujjhati. tasmā anāgāmiphale ṭhatvā  arahattamaggassa vipassanaṃ kathāpetīti veditabbo. yasmā panassa na  kevalaṃ suddhārahattasseva upanissayo, channampi abhiññānaṃ upanissayo  atthi, tasmā bhagavā -- ``evamayaṃ samathe kammaṃ katvā pañca  abhiññā nibbattessati ^a^V3.0145^ea^, vipassanāya kammaṃ katvā arahattaṃ  pāpuṇissati. evaṃ chaḷabhiñño mahāsāvako bhavissatī''ti  vipassanāmattaṃ akathetvā samathavipassanā ācikkhi. </p>
              <p>[03] 198^b^.^eb^ ^b^sati^eb^ ^a^M3.0141^ea^ ^b^satiāyatane^eb^ti sati satikāraṇe.  kiñcettha kāraṇaṃ? abhiññā vā abhiññāpādakajjhānaṃ vā avasāne  pana arahattaṃ vā kāraṇaṃ arahattassa vipassanā vāti veditabbaṃ. </p>
              <p>[03] 200^b^.^eb^ ^b^pariciṇṇo me bhagavā^eb^ti satta hi sekhā  bhagavantaṃ paricaranti nāma, khīṇāsavena bhagavā pariciṇṇo hoti.  iti saṅkhepena arahattaṃ byākaronto thero evamāha. te pana bhikkhū  tamatthaṃ na jāniṃsu, ajānantāva tassa vacanaṃ sampaṭicchitvā.  bhagavato ārocesuṃ. ^b^devatā^eb^ti tesaṃ guṇānaṃ lābhī devatā.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāvacchasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. dīghanakhasuttavaṇṇanā </h3n>
            <h4>
              <h4n> </h4n>
              <p>[03] 201^b^.^eb^ ^b^evaṃ^eb^ ^a^V3.0146^ea^ ^a^P3.0203^ea^ ^b^me suta^eb^nti  dīghanakhasuttaṃ. tattha ^b^sūkarakhatāya^eb^nti sūkarakhatāti evaṃnāmake  leṇe. kassapabuddhakāle kira taṃ leṇaṃ ekasmiṃ buddhantare pathaviyā  vaḍḍhamānāya antobhūmigataṃ jātaṃ. athekadivasaṃ eko sūkaro tassa  chadanapariyantasamīpe paṃsuṃ khaṇi. deve vuṭṭe paṃsudhoto chadanapariyanto  pākaṭo ahosi. eko vanacarako disvā -- ``pubbe sīlavantehi  paribhuttaleṇena bhavitabbaṃ, paṭijaggissāmi na''nti samantato paṃsuṃ  apanetvā leṇaṃ sodhetvā kuṭṭaparikkhepaṃ katvā dvāravātapānaṃ yojetvā  supariniṭṭhita-sudhākammacittakammarajatapaṭṭasadisāya vālukāya  santhatapariveṇaṃ leṇaṃ katvā mañcapīṭhaṃ paññāpetvā bhagavato vasanatthāya  adāsi. leṇaṃ gambhīraṃ ahosi otaritvā abhiruhitabbaṃ. taṃ  sandhāyetaṃ vuttaṃ.</p>
              <p>[03] ^b^dīghanakho^eb^ti tassa paribbājakassa nāmaṃ.  ^b^upasaṅkamī^eb^ti kasmā upasaṅkami? so kira there  aḍḍhamāsapabbajite cintesi -- ``mayhaṃ mātulo aññaṃ pāsaṇḍaṃ gantvā  na ciraṃ tiṭṭhati, idāni panassa samaṇassa gotamassa santikaṃ gatassa  aḍḍhamāso jāto. pavattimpissa na suṇāmi, ojavantaṃ  ^a^M3.0142^ea^ nu kho  sāsanaṃ, jānissāmi na''nti gantukāmo jāto. tasmā upasaṅkami.  ^b^ekamantaṃ ṭhito^eb^ti tasmiṃ kira samaye thero bhagavantaṃ  bījayamāno ṭhito hoti, paribbājako mātule ^a^P3.0204^ea^  hirottappena ṭhitakova pañhaṃ pucchi. tena vuttaṃ ``ekamantaṃ ṭhito''ti.</p>
              <p>[03] ^b^sabbaṃ me nakkhamatī^eb^ti sabbā me upapattiyo nakkhamanti,  paṭisandhiyo nakkhamantīti adhippāyena vadati. ettāvatānena  ``ucchedavādohamasmī''ti dīpitaṃ hoti. bhagavā panassa adhippāyaṃ  muñcitvā akkhare tāva dosaṃ dassento ^b^yāpi kho te^eb^tiādimāha.  tattha ^b^esāpi te diṭṭhi nakkhamatī^eb^ti esāpi te paṭhamaṃ  ruccitvā khamāpetvā gahitadiṭṭhi nakkhamatīti. ^b^esā ce me, bho  gotama, diṭṭhi khameyyā^eb^ti mayhañhi sabbaṃ nakkhamatīti diṭṭhi, tassa  mayhaṃ yā esā sabbaṃ me nakkhamatīti diṭṭhi, esā me khameyya. yaṃ  taṃ ``sabbaṃ me nakkhamatī''ti vuttaṃ, tampissa tādisameva. yathā  sabbagahaṇena gahitāpi ayaṃ diṭṭhi khamati, evamevaṃ tampi khameyya  ^a^V3.0147^ea^.  evaṃ attano vāde āropitaṃ dosaṃ ñatvā taṃ pariharāmīti saññāya  vadati, atthato panassa ``esā diṭṭhi na me khamatī''ti āpajjati.  yassa panesā na khamati na ruccati, tassāyaṃ tāya diṭṭhiyā sabbaṃ  me na khamatīti diṭṭhi rucitaṃ. tena hi diṭṭhiakkhamena arucitena  bhavitabbanti sabbaṃ khamatīti ruccatīti āpajjati. na panesa taṃ  sampaṭicchati, kevalaṃ tassāpi ucchedadiṭṭhiyā ucchedameva gaṇhāti.  tenāha bhagavā ^b^ato kho te, aggivessana,...pe0... aññañca  diṭṭhiṃ upādiyantī^eb^ti. tattha ^b^ato^eb^ti pajahanakesu nissakkaṃ, ye  pajahanti, tehi ye nappajahantīti vucciyanti, teva bahutarāti attho.  ^b^bahū hi bahutarā^eb^ti ettha hikāro nipātamattaṃ, bahū bahutarāti  attho. parato ^a^P3.0205^ea^ ^b^tanū hi tanutarā^eb^ti padepi  eseva nayo. ^b^ye evamāhaṃsū^eb^ti ye evaṃ vadanti. ^b^tañceva  diṭṭhiṃ nappajahanti, aññañca diṭṭhiṃ upādiyantī^eb^ti mūladassanaṃ  nappajahanti, aparadassanaṃ upādiyanti.</p>
              <p>[03] ettha ca sassataṃ gahetvā tampi appahāya ucchedaṃ vā  ekaccasassataṃ vā gahetuṃ na sakkā, ucchedampi gahetvā taṃ appahāya  sassataṃ vā ekaccasassataṃ vā na sakkā gahetuṃ, ekaccasassatampi gahetvā  taṃ appahāya sassataṃ vā ucchedaṃ vā na sakkā gahetuṃ. mūlasassataṃ pana  appahāya ^a^M3.0143^ea^ aññaṃ sassatameva sakkā gahetuṃ. kathaṃ? ekasmiñhi samaye  ``rūpaṃ sassata''nti gahetvā aparasmiṃ samaye ``na suddharūpameva  sassataṃ, vedanāpi sassatā, viññāṇampi sassata''nti gaṇhāti.  ucchedepi ekaccasassatepi eseva nayo. yathā ca khandhesu, evaṃ  āyatanesupi yojetabbaṃ. idaṃ sandhāya vuttaṃ -- ``tañceva diṭṭhiṃ  nappajahanti, aññañca diṭṭhiṃ upādiyantī''ti.</p>
              <p>[03] dutiyavāre ^b^ato^eb^ti appajahanakesu nissakkaṃ, ye  nappajahanti, tehi, ye pajahantīti vucciyanti, teva tanutarā  appatarāti attho. ^b^tañceva diṭṭhiṃ pajahanti, aññañca diṭṭhiṃ na  upādiyantī^eb^ti tañca mūladassanaṃ pajahanti, aññañca dassanaṃ na  gaṇhanti. kathaṃ? ekasmiñhi samaye ``rūpaṃ sassata''nti gahetvā  aparasmiṃ samaye tattha ādīnavaṃ disvā ``oḷārikametaṃ mayhaṃ  dassana''nti pajahati ``na kevalañca rūpaṃ sassatanti dassanameva  oḷārikaṃ, vedanāpi sassatā...pe0... viññāṇampi sassatanti  dassanaṃ oḷārikamevā''ti vissajjeti ^a^V3.0148^ea^. ucchedepi ekaccasassatepi  eseva nayo. yathā ca khandhesu, evaṃ āyatanesupi yojetabbaṃ. evaṃ  tañca mūladassanaṃ pajahanti, aññañca dassanaṃ na gaṇhanti.</p>
              <p>[03] ^b^santaggivessanā^eb^ti ^a^P3.0206^ea^ kasmā ārabhi?  ayaṃ ucchedaladdhiko attano laddhiṃ nigūhati, tassā pana laddhiyā  vaṇṇe vuccamāne attano laddhiṃ pātukarissatīti tisso laddhiyo  ekato dassetvā vibhajituṃ imaṃ desanaṃ ārabhi.</p>
              <p>[03] ^b^sārāgāya santike^eb^tiādīsu rāgavasena vaṭṭe rajjanassa  āsannā taṇhādiṭṭhisaṃyojanena vaṭṭasaṃyojanassa santike.  ^b^abhinandanāyā^eb^ti taṇhādiṭṭhivaseneva gilitvā pariyādiyanassa  gahaṇassa ca āsannāti attho. ^b^asārāgāya santike^eb^tiādīsu  vaṭṭe arajjanassa āsannātiādinā nayena attho veditabbo.</p>
              <p>[03] ettha ca sassatadassanaṃ appasāvajjaṃ dandhavirāgaṃ, ucchedadassanaṃ  mahāsāvajjaṃ khippavirāgaṃ. kathaṃ? sassatavādī hi idhalokaṃ  paralokañca atthīti jānāti, sukatadukkaṭānaṃ phalaṃ atthīti jānāti,  kusalaṃ karoti, akusalaṃ karonto bhāyati, vaṭṭaṃ assādeti,  abhinandati. buddhānaṃ ^a^M3.0144^ea^ vā buddhasāvakānaṃ vā sammukhībhūto sīghaṃ laddhiṃ  jahituṃ na sakkoti. tasmā taṃ sassatadassanaṃ appasāvajjaṃ  dandhavirāganti vuccati. ucchedavādī pana idhalokaparalokaṃ atthīti  jānāti, sukatadukkaṭānaṃ phalaṃ atthīti jānāti, kusalaṃ na karoti,  akusalaṃ karonto na bhāyati, vaṭṭaṃ na assādeti, nābhinandati,  buddhānaṃ vā buddhasāvakānaṃ vā sammukhībhāve sīghaṃ dassanaṃ pajahati.  pāramiyo pūretuṃ sakkonto buddho hutvā, asakkonto abhinīhāraṃ katvā  sāvako hutvā parinibbāyati. tasmā ucchedadassanaṃ mahāsāvajjaṃ  khippavirāganti vuccati. </p>
              <p>[03] 202^b^.^eb^ so pana paribbājako etamatthaṃ ^a^P3.0207^ea^  asallakkhetvā -- ``mayhaṃ dassanaṃ saṃvaṇṇeti pasaṃsati,  addhā me sundaraṃ dassana''nti sallakkhetvā ^b^ukkaṃseti me  bhava^eb^ntiādimāha.</p>
              <p>[03] idāni yasmā ayaṃ paribbājako kañjiyeneva tittakālābu,  ucchedadassaneneva pūrito, so ^a^V3.0149^ea^ yathā kañjiyaṃ appahāya na sakkā  lābumhi telaphāṇitādīni pakkhipituṃ, pakkhittānipi na gaṇhāti,  evamevaṃ taṃ laddhiṃ appahāya abhabbo maggaphalānaṃ lābhāya, tasmā laddhiṃ  jahāpanatthaṃ ^b^tatraggivessanā^eb^tiādi āraddhaṃ. ^b^viggaho^eb^ti  kalaho. ^b^evametāsaṃ diṭṭhīnaṃ pahānaṃ hotī^eb^ti evaṃ  viggahādiādīnavaṃ disvā tāsaṃ diṭṭhīnaṃ pahānaṃ hoti. so hi  paribbājako ``kiṃ me iminā viggahādinā''ti taṃ ucchedadassanaṃ  pajahati. </p>
              <p>[03] 205^b^.^eb^ athassa bhagavā vamitakañjiye lābumhi  sappiphāṇitādīni pakkhipanto viya hadaye amatosadhaṃ pūressāmīti  vipassanaṃ ācikkhanto ^b^ayaṃ kho pana, aggivessana,  kāyo^eb^tiādimāha. tassattho vammikasutte vutto.  ^b^aniccato^eb^tiādīnipi heṭṭhā vitthāritāneva. ^b^yo kāyasmiṃ  kāyachando^eb^ti yā kāyasmiṃ taṇhā. ^b^sneho^eb^ti taṇhāsnehova.  ^b^kāyanvayatā^eb^ti kāyānugamanabhāvo, kāyaṃ anugacchanakakilesoti  attho.</p>
              <p>[03] evaṃ rūpakammaṭṭhānaṃ dassetvā idāni arūpakammaṭṭhānaṃ dassento  ^b^tisso kho^eb^tiādimāha. puna tāsaṃyeva vedanānaṃ  asammissabhāvaṃ dassento ^b^yasmiṃ, aggivessana,  samaye^eb^tiādimāha. tatrāyaṃ saṅkhepattho ^a^M3.0145^ea^ ^a^P3.0208^ea^ --  yasmiṃ samaye sukhādīsu ekaṃ vedanaṃ vedayati, tasmiṃ samaye aññā  vedanā attano vāraṃ vā okāsaṃ vā olokayamānā nisinnā nāma  natthi, atha kho anuppannāva honti bhinnaudakapupphuḷā viya ca  antarahitā vā. ^b^sukhāpi kho^eb^tiādi tāsaṃ vedanānaṃ  cuṇṇavicuṇṇabhāvadassanatthaṃ vuttaṃ.</p>
              <p>[03] ^b^na kenaci saṃvadatī^eb^ti tassataṃ gahetvā ``sassatavādī  aha''nti ucchedavādināpi saddhiṃ na saṃvadati, tameva gahetvā  ``sassatavādī aha''nti ekaccasassatavādinā saddhiṃ na vivadati.  evaṃ tayopi vādā parivattetvā yojetabbā. ^b^yañca loke  vutta^eb^nti yaṃ loke kathitaṃ voharitaṃ, tena voharati aparāmasanto  kiñci dhammaṃ parāmāsaggāhena aggaṇhanto. vuttampi cetaṃ -- </p>
              <p>[21] ``yo hoti bhikkhu arahaṃ katāvī, </p>
              <p>[27] khīṇāsavo antimadehadhārī. </p>
              <p>[26] ahaṃ ^a^V3.0150^ea^ vadāmītipi so vadeyya, </p>
              <p>[27] mamaṃ vadantītipi so vadeyya. </p>
              <p>[26] loke samaññaṃ kusalo viditvā, </p>
              <p>[22] vohāramattena so vohareyyā''ti.. (saṃ0 ni0   1.25). </p>
              <p>[25] aparampi vuttaṃ -- ``imā kho citta lokasamaññā  lokaniruttiyo lokavohārā lokapaññattiyo, yāhi tathāgato voharati  aparāmasa''nti (dī0 ni0 1.440). </p>
              <p>[03] 206^b^.^eb^ ^b^abhiññāpahānamāhā^eb^ti sassatādīsu tesaṃ  tesaṃ dhammānaṃ sassataṃ abhiññāya jānitvā sassatassa pahānamāha,  ucchedaṃ, ekaccasassataṃ abhiññāya ekaccasassatassa pahānaṃ vadati.  rūpaṃ abhiññāya rūpassa pahānaṃ vadatītiādinā nayenettha attho  veditabbo.</p>
              <p>[03] ^b^paṭisañcikkhato^eb^ti ^a^P3.0209^ea^ paccavekkhantassa.  ^b^anupādāya āsavehi cittaṃ vimuccī^eb^ti anuppādanirodhena  niruddhehi āsavehi aggahetvāva cittaṃ vimucci. ettāvatā cesa  parassa vaḍḍhitaṃ bhattaṃ bhuñjitvā khudaṃ vinodento viya parassa ^a^M3.0146^ea^ āraddhāya  dhammadesanāya ñāṇaṃ pesetvā vipassanaṃ vaḍḍhetvā arahattañceva patto,  sāvakapāramīñāṇassa ca matthakaṃ, soḷasa ca paññā paṭivijjhitvā  ṭhito. dīghanakho pana sotāpattiphalaṃ patvā saraṇesu patiṭṭhito. </p>
              <p>[01] bhagavā pana imaṃ desanaṃ sūriye dharamāneyeva niṭṭhāpetvā  gijjhakūṭā oruyha veḷuvanaṃ gantvā sāvakasannipātamakāsi,  caturaṅgasamannāgato sannipāto ahosi. tatrimāni aṅgāni --  māghanakkhattena yutto puṇṇamauposathadivaso, kenaci anāmantitāni  hutvā attanoyeva dhammatāya sannipatitāni aḍḍhatelasāni  bhikkhusatāni, tesu ekopi puthujjano vā  sotāpanna-sakadāgāmi-anāgāmi-sukkhavipassaka-arahantesu vā  aññataro natthi, sabbe chaḷabhiññāva, ekopi cettha satthakena kese  chinditvā pabbajito nāma natthi, sabbe ehibhikkhunoyevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dīghanakhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. māgaṇḍiyasuttavaṇṇanā </h3n>
            <h4>
              <h4n> </h4n>
              <p>[03] 207^b^.^eb^ ^b^evaṃ^eb^ ^a^V3.0151^ea^ ^b^me suta^eb^nti māgaṇḍiyasuttaṃ. tattha  ^b^agyāgāre^eb^ti aggihomasālayaṃ. ^b^tiṇasanthārake^eb^ti dve  māgaṇḍiyā mātulo ca bhāgineyyo ca. tesu mātulo pabbajitvā  arahattaṃ patto, bhāgineyyopi ^a^P3.0210^ea^ saupanissayo  nacirasseva pabbajitvā arahattaṃ pāpuṇissati. athassa bhagavā  upanissayaṃ disvā ramaṇīyaṃ devagabbhasadisaṃ gandhakuṭiṃ pahāya tattha  chārikatiṇakacavarādīhi uklāpe agyāgāre tiṇasanthārakaṃ paññāpetvā  parasaṅgahakaraṇatthaṃ katipāhaṃ vasittha. taṃ sandhāyetaṃ vuttaṃ.  ^b^tenupasaṅkamī^eb^ti na kevalaṃ taṃdivasameva, yasmā pana taṃ agyāgāraṃ  gāmūpacāre dārakadārikāhi okiṇṇaṃ avivittaṃ, tasmā bhagavā  niccakālampi divasabhāgaṃ tasmiṃ vanasaṇḍe vītināmetvā sāyaṃ  vāsatthāya tattha upagacchati.</p>
              <p>[03] ^b^addasā^eb^ ^a^M3.0147^ea^ ^b^kho...pe0... tiṇasanthārakaṃ paññatta^eb^nti bhagavā  aññesu divasesu tiṇasanthārakaṃ saṅgharitvā saññāṇaṃ katvā gacchati,  taṃdivasaṃ pana paññapetvāva agamāsi. kasmā? tadā hi paccūsasamaye  lokaṃ oloketvāva addasa -- ``ajja māgaṇḍiyo idhāgantvā imaṃ  tiṇasanthārakaṃ disvā bhāradvājena saddhiṃ tiṇasanthārakaṃ ārabbha  kathāsallāpaṃ karissati, athāhaṃ āgantvā dhammaṃ desessāmi, so dhammaṃ  sutvā mama santike pabbajitvā arahattaṃ pāpuṇissati. paresaṃ  saṅgahakaraṇatthameva hi mayā pāramiyo pūritā''ti tiṇasanthārakaṃ  paññapetvāva agamāsi.</p>
              <p>[03] ^b^samaṇaseyyānurūpaṃ maññe^eb^ti imaṃ tiṇasanthārakaṃ  ``samaṇassa anucchavikā seyyā''ti maññāmi. na ca  asaññatasamaṇassa nivutthaṭṭhānametaṃ. tathāhettha hatthena ākaḍḍhitaṭṭhānaṃ  vā pādena ākaḍḍhitaṭṭhānaṃ vā sīsena pahaṭaṭṭhānaṃ vā na paññāyati,  anākulo anākiṇṇo abhinno ^a^P3.0211^ea^ chekena cittakārena  tūlikāya paricchinditvā paññatto viya. saññatasamaṇassa  vasitaṭṭhānaṃ, kassa bho vasitaṭṭhānanti pucchati. ^b^bhūnahuno^eb^ti  hatavaḍḍhino mariyādakārakassa. kasmā evamāha? chasu dvāresu  vaḍḍhipaññāpanaladdhikattā. ayañhi tassa laddhi -- cakkhu brūhetabbaṃ  vaḍḍhetabbaṃ, adiṭṭhaṃ dakkhitabbaṃ, diṭṭhaṃ samatikkamitabbaṃ. sotaṃ brūhetabbaṃ  vaḍḍhetabbaṃ, asutaṃ ^a^V3.0152^ea^ sotabbaṃ, sutaṃ samatikkamitabbaṃ. ghānaṃ brūhetabbaṃ  vaḍḍhetabbaṃ, aghāyitaṃ ghāyitabbaṃ, ghāyitaṃ samatikkamitabbaṃ. jivhā  brūhetabbā vaḍḍhetabbā, assāyitaṃ sāyitabbaṃ, sāyitaṃ samatikkamitabbaṃ.  kāyo brūhetabbo vaḍḍhetabbo, aphuṭṭhaṃ phusitabbaṃ, phuṭṭhaṃ samatikkamitabbaṃ.  mano brūhetabbo vaḍḍhetabbo, aviññātaṃ vijānitabbaṃ, viññātaṃ  samatikkamitabbaṃ. evaṃ so chasu dvāresu vaḍḍhiṃ paññapeti. bhagavā  pana -- </p>
              <p>[21] ``cakkhunā saṃvaro sādhu, sādhu sotena saṃvaro. </p>
              <p>[22] ghānena saṃvaro sādhu, sādhu jivhāya saṃvaro.. </p>
              <p>[21] kāyena saṃvaro sādhu, sādhu vācāya saṃvaro. </p>
              <p>[27] manasā saṃvaro sādhu, sādhu sabbattha saṃvaro. </p>
              <p>[22] sabbattha saṃvuto bhikkhu, sabbadukkhā pamuccatī''ti..  (dha0 pa0 360-361) -- </p>
              <p>[25] chasu ^a^M3.0148^ea^ dvāresu saṃvaraṃ paññapeti. tasmā so  ``vaḍḍhihato samaṇo gotamo mariyādakārako''ti maññamāno  ``bhūnahuno''ti āha.</p>
              <p>[03] ^b^ariye ñāye dhamme kusale^eb^ti parisuddhe kāraṇadhamme  anavajje. iminā kiṃ dasseti? evarūpassa nāma uggatassa  paññātassa yasassino upari vācaṃ bhāsamānena vīmaṃsitvā upadhāretvā  mukhe ārakkhaṃ ṭhapetvā bhāsitabbo ^a^P3.0212^ea^ hoti. tasmā  mā sahasā abhāsi, mukhe ārakkhaṃ ṭhapehīti dasseti. ^b^evañhi  no sutte ocaratī^eb^ti yasmā amhākaṃ sutte evaṃ āgacchati, na mayaṃ  mukhāruḷhicchāmattaṃ vadāma, sutte ca nāma āgataṃ vadamānā kassa  bhāyeyyāma, tasmā sammukhāpi naṃ vadeyyāmāti attho.  ^b^appossukko^eb^ti mama rakkhanatthāya anussukko avāvaṭo hutvāti  attho. ^b^vuttova naṃ vadeyyā^eb^ti mayā vuttova hutvā apucchitova  kathaṃ samuṭṭhāpetvā ambajambūādīni gahetvā viya apūrayamāno mayā  kathitaniyāmena bhavaṃ bhāradvājo vadeyya, vadassūti attho. </p>
              <p>[03] 208^b^.^eb^ ^b^assosi^eb^ ^a^V3.0153^ea^ ^b^kho^eb^ti satthā ālokaṃ vaḍḍhetvā  dibbacakkhunā māgaṇḍiyaṃ tattha āgataṃ addasa, dvinnaṃ janānaṃ  bhāsamānānaṃ dibbasotena saddampi assosi. ^b^paṭisallānā  vuṭṭhito^eb^ti phalasamāpattiyā vuṭṭhito. ^b^saṃviggo^eb^ti pītisaṃvegena  saṃviggo calito kampito. tassa kira etadahosi -- ``neva  māgaṇḍiyena samaṇassa gotamassa ārocitaṃ, na mayā. amhe  muñcitvā añño ettha tatiyopi natthi, suto bhavissati amhākaṃ  saddo tikhiṇasotena purisenā''ti. athassa abbhantare pīti  uppajjitvā navanavutilomakūpasahassāni uddhaggāni akāsi. tena  vuttaṃ ``saṃviggo lomahaṭṭhajāto''ti. ^b^atha^eb^ ^a^P3.0213^ea^  ^b^kho māgaṇḍiyo paribbājako^eb^ti paribbājakassa pabhinnamukhaṃ viya  bījaṃ paripākagataṃ ñāṇaṃ, tasmā sannisīdituṃ asakkonto āhiṇḍamāno  puna satthu santikaṃ āgantvā ekamantaṃ nisīdi. taṃ dassetuṃ ``atha  kho māgaṇḍiyo''tiādi vuttaṃ. </p>
              <p>[03] 209^b^.^eb^ satthā -- ``evaṃ kira tvaṃ, māgaṇḍiya, maṃ  avacā''ti avatvāva ^b^cakkhuṃ kho, māgaṇḍiyā^eb^ti paribbājakassa  dhammadesanaṃ ārabhi. tattha vasanaṭṭhānaṭṭhena ^a^M3.0149^ea^ rūpaṃ cakkhussa ārāmoti  cakkhu ^b^rūpārāmaṃ^eb^. rūpe ratanti ^b^rūparataṃ^eb^. rūpena cakkhu  āmoditaṃ pamoditanti ^b^rūpasamuditaṃ. danta^eb^nti nibbisevanaṃ.  ^b^gutta^eb^nti gopitaṃ. ^b^rakkhita^eb^nti ṭhapitarakkhaṃ.  ^b^saṃvuta^eb^nti pihitaṃ. ^b^saṃvarāyā^eb^ti pidhānatthāya. </p>
              <p>[03] 210^b^.^eb^ ^b^paricāritapubbo^eb^ti abhiramitapubbo.  ^b^rūpapariḷāha^eb^nti rūpaṃ ārabbha uppajjanapariḷāhaṃ. ^b^imassa  pana te, māgaṇḍiya, kimassa vacanīya^eb^nti imassa rūpaṃ  pariggaṇhitvā arahattappattassa khīṇāsavassa tayā kiṃ vacanaṃ vattabbaṃ  assa, vuḍḍhihato mariyādakārakoti idaṃ vattabbaṃ, na vattabbanti  pucchati. ^b^na kiñci, bho gotamā^eb^ti, bho gotama, kiñci  vattabbaṃ natthi. sesadvāresupi eseva nayo. </p>
              <p>[03] 211^b^.^eb^ idāni yasmā tayā pañcakkhandhe pariggahetvā  arahattappattassa khīṇāsavassa kiñci vattabbaṃ natthi, ahañca  pañcakkhandhe pariggahetvā ^a^P3.0214^ea^ sabbaññutaṃ patto, tasmā  ahampi te na kiñci vattabboti dassetuṃ ^b^ahaṃ kho  panā^eb^tiādimāha. ^b^tassa mayhaṃ māgaṇḍiyā^eb^ti gihikāle  attano sampattiṃ dassento āha. tattha ^b^vassiko^eb^tiādīsu yattha  sukhaṃ hoti vassakāle ^a^V3.0154^ea^ vasituṃ, ayaṃ vassiko. itaresupi eseva  nayo. ayaṃ panettha vacanattho -- vassaṃ vāso vassaṃ, vassaṃ  arahatīti ^b^vassiko^eb^. itaresupi eseva nayo.</p>
              <p>[03] tattha vassiko pāsādo nātiucco hoti nātinīco,  dvāravātapānānipissa nātitanūni nātibahūni,  bhūmattharaṇapaccattharaṇakhajjabhojjānipettha missakāneva vaṭṭanti.  hemantike thambhāpi bhittiyopi nīcā honti, dvāravātapānāni  tanukāni sukhumacchiddāni. uṇhapavesanatthāya bhittiniyūhāni  nīharīyanti. bhūmattharaṇapaccattharaṇanivāsanapārupanāni panettha  uṇhavīriyāni kambalādīni vaṭṭanti. khajjabhojjaṃ siniddhaṃ  kaṭukasannissitañca. gimhike thambhāpi bhittiyopi uccā honti.  dvāravātapānāni panettha bahūni vipulajālāni bhavanti.  bhūmattharaṇādīni dukūlamayāni vaṭṭanti, khajjabhojjāni  madhurarasasītavīriyāni. vātapānasamīpesu cettha nava cāṭiyo ṭhapetvā  udakassa pūretvā nīluppalādīhi sañchādenti. tesu tesu padesesu  udakayantāni ^a^M3.0150^ea^ karonti, yehi deve vassante viya udakadhārā  nikkhamanti.</p>
              <p>[03] bodhisattassa pana aṭṭhasatasuvaṇṇaghaṭe ca rajataghaṭe ca  gandhodakassa pūretvā nīluppalagacchake katvā sayanaṃ parivāretvā  ṭhapayiṃsu. mahantesu lohakaṭāhesu ^a^P3.0215^ea^ gandhakalalaṃ  pūretvā nīluppalapadumapuṇḍarīkāni ropetvā utuggahaṇatthāya tattha tattha  ṭhapesuṃ. sūriyarasmīhi pupphāni pupphanti. nānāvidhā bhamaragaṇā  pāsādaṃ pavisitvā pupphesu rasaṃ gaṇhantā vicaranti. pāsādo  atisugandho hoti. yamakabhittiyā antare lohanāḷiṃ ṭhapetvā  navabhūmikapāsādassa upari ākāsaṅgaṇe ratanamaṇḍapamatthake  sukhumacchiddakaṃ jālaṃ baddhaṃ ahosi. ekasmiṃ ṭhāne sukkhamahiṃsacammaṃ  pasāreti. bodhisattassa udakakīḷanavelāya mahiṃsacamme pāsāṇaguḷe  khipanti, meghathanitasaddo viya hoti. heṭṭhā yantaṃ parivattenti,  udakaṃ abhiruhitvā jālamatthake patati, vassapatanasalilaṃ viya hoti.  tadā bodhisatto nīlapaṭaṃ nivāseti, nīlapaṭaṃ pārupati,  nīlapasādhanaṃ pasādheti. parivārāpissa cattālīsanāṭakasahassāni  nīlavatthābharaṇāneva nīlavilepanāni hutvā mahāpurisaṃ parivāretvā  ratanamaṇḍapaṃ gacchanti. divasabhāgaṃ udakakīḷaṃ kīḷanto sītalaṃ  utusukhaṃ anubhoti.</p>
              <p>[03] pāsādassa catūsu disāsu cattāro sarā honti. divākāle  nānāvaṇṇasakuṇagaṇā pācīnasarato ^a^V3.0155^ea^ vuṭṭhāya viravamānā pāsādamatthakena  pacchimasaraṃ gacchanti. pacchimasarato vuṭṭhāya pācīnasaraṃ, uttarasarato  dakkhiṇasaraṃ, dakkhiṇasarato uttarasaraṃ gacchanti, antaravassasamayo  viya hoti. hemantikapāsādo pana pañcabhūmiko ahosi,  vassikapāsādo sattabhūmiko.</p>
              <p>[03] ^b^nippurisehī^eb^ti purisavirahitehi. na kevalañcettha  tūriyāneva nippurisāni, sabbaṭṭhānānipi nippurisāneva ^a^P3.0216^ea^.  dovārikāpi itthiyova, nhāpanādiparikammakarāpi  itthiyova. rājā kira -- ``tathārūpaṃ issariyasukhasampattiṃ  anubhavamānassa purisaṃ disvā parisaṅkā uppajjati, sā me puttassa  ^a^M3.0151^ea^ mā  ahosī''ti sabbakiccesu itthiyova ṭhapesi. ^b^tāya ratiyā  ramamāno^eb^ti idaṃ catutthajjhānikaphalasamāpattiratiṃ sandhāya vuttaṃ. </p>
              <p>[03] 212^b^.^eb^ ^b^gahapati vā gahapatiputto vā^eb^ti ettha  yasmā khattiyānaṃ setacchattasmiṃyeva patthanā hoti, mahā ca nesaṃ  papañco, brāhmaṇā mantehi atittā mante gavesantā vicaranti,  gahapatino pana muddāgaṇanamattaṃ uggahitakālato paṭṭhāya sampattiṃyeva  anubhavanti, tasmā khattiyabrāhmaṇe aggahetvā ``gahapati vā  gahapatiputto vā''ti āha. ^b^āvaṭṭeyyā^eb^ti mānusakakāmahetu  āvaṭṭo bhaveyyāti attho. ^b^abhikkantatarā^eb^ti visiṭṭhatarā.  ^b^paṇītatarā^eb^ti atappakatarā. vuttampi cetaṃ -- </p>
              <p>[21] ``kusaggenudakamādāya, samudde udakaṃ mine. </p>
              <p>[22] evaṃ mānusakā kāmā, dibbakāmāna santike''ti..  (jā0 2.21.389) -- </p>
              <p>[25] ^b^samadhigayha tiṭṭhatī^eb^ti dibbasukhaṃ gaṇhitvā tato  visiṭṭhatarā hutvā tiṭṭhati.</p>
              <p>[03] opammasaṃsandanaṃ panettha evaṃ veditabbaṃ -- gahapatissa pañcahi  kāmaguṇehi samaṅgībhūtakālo viya bodhisattassa tīsu pāsādesu  cattālīsasahassaitthimajjhe modanakālo, tassa sucaritaṃ pūretvā sagge  nibbattakālo viya bodhisattassa abhinikkhamanaṃ katvā bodhipallaṅke  sabbaññutaṃ paṭividdhakālo ^a^P3.0217^ea^, tassa nandanavane  sampattiṃ anubhavanakālo viya tathāgatassa  catutthajjhānikaphalasamāpattiratiyā vītivattanakālo, tassa mānusakānaṃ  pañcannaṃ kāmaguṇānaṃ ^a^V3.0156^ea^ apatthanakālo viya tathāgatassa  catutthajjhānikaphalasamāpattiratiyā vītināmentassa hīnajanasukhassa  apatthanakāloti. </p>
              <p>[03] 213^b^.^eb^ ^b^sukhī^eb^ti paṭhamaṃ dukkhito pacchā sukhito  assa. ^b^serī^eb^ti paṭhamaṃ vejjadutiyako pacchā serī ekako  bhaveyya. ^b^sayaṃvasī^eb^ti paṭhamaṃ vejjassa vase vattamāno vejjena  nisīdāti vutte nisīdi, nipajjāti vutte nipajji, bhuñjāti vutte  bhuñji, pivāti vutte pivi, pacchā sayaṃvasī jāto. ^b^yena  kāmaṃ^eb^ ^a^M3.0152^ea^  ^b^gamo^eb^ti paṭhamaṃ icchiticchitaṭṭhānaṃ gantuṃ nālattha, pacchā roge  vūpasante vanadassana-giridassana-pabbatadassanādīsupi yenakāmaṃ gamo  jāto, yattha yattheva gantuṃ icchati, tattha tattheva gaccheyya.</p>
              <p>[03] etthāpi idaṃ opammasaṃsandanaṃ -- purisassa kuṭṭhikālo viya  hi bodhisattassa agāramajjhe vasanakālo, aṅgārakapallaṃ viya ekaṃ  kāmavatthu, dve kapallāni viya dve vatthūni, sakkassa pana devarañño  aḍḍhateyyakoṭiyāni aṅgārakapallāni viya aḍḍhatiyanāṭakakoṭiyo,  nakhehi vaṇamukhāni tacchetvā aṅgārakapalle paritāpanaṃ viya  vatthupaṭisevanaṃ, bhesajjaṃ āgamma arogakālo viya kāmesu ādīnavaṃ  nekkhamme ca ānisaṃsaṃ disvā nikkhamma buddhabhūtakāle  catutthajjhānikaphalasamāpattiratiyā vītivattanakālo, aññaṃ kuṭṭhipurisaṃ  disvā apatthanakālo viya tāya ratiyā vītināmentassa  hīnajanaratiyā apatthanakāloti. </p>
              <p>[03] 214^b^.^eb^ ^b^upahatindriyo^eb^ti ^a^P3.0218^ea^  kimirakuṭṭhena nāma upahatakāyappasādo. ^b^upahatindriyā^eb^ti  upahatapaññindriyā. te yathā so upahatakāyindriyo kuṭṭhī  dukkhasamphassasmiṃyeva aggismiṃ sukhamiti viparītasaññaṃ paccalattha,  evaṃ paññindriyassa upahatattā dukkhasamphassesveva kāmesu sukhamiti  viparītasaññaṃ paccalatthuṃ. </p>
              <p>[03] 215^b^.^eb^ ^b^asucitarāni cevā^eb^tiādīsu pakatiyāva  tāni asucīni ca duggandhāni ca pūtīni ca, idāni pana  asucitarāni ceva duggandhatarāni ca pūtitarāni ca honti.  ^b^kācī^eb^ti tassa hi paritāpentassa ca kaṇḍūvantassa ca pāṇakā  anto pavisanti, duṭṭhalohitaduṭṭhapubbā paggharanti. evamassa kāci  assādamattā hoti.</p>
              <p>[03] ^b^ārogyaparamā^eb^ti ^a^V3.0157^ea^ gāthāya ye keci dhanalābhā vā yasalābhā  vā puttalābhā vā atthi, ārogyaṃ tesaṃ paramaṃ uttamaṃ, natthi tato  uttaritaro lābhoti, ārogyaparamā lābhā. yaṃkiñci jhānasukhaṃ vā  maggasukhaṃ vā phalasukhaṃ vā atthi, nibbānaṃ tattha paramaṃ, natthi tato  uttaritaraṃ sukhanti nibbānaṃ paramaṃ sukhaṃ. ^b^aṭṭhaṅgiko  maggāna^eb^nti pubbabhāgamaggānaṃ pubbabhāgagamaneneva amatagāmīnaṃ  aṭṭhaṅgiko khemo, natthi tato khemataro ^a^M3.0153^ea^ añño maggo. atha vā  ^b^khemaṃ amatagāmina^eb^nti ettha khemantipi amatantipi  nibbānasseva nāmaṃ. yāvatā puthusamaṇabrāhmaṇā parappavādā  khemagāmino ca amatagāmino cāti laddhivasena gahitā, sabbesaṃ tesaṃ  khemāmatagāmīnaṃ maggānaṃ aṭṭhaṅgiko paramo uttamoti ayamettha attho. </p>
              <p>[03] 216^b^.^eb^ ^b^ācariyapācariyāna^eb^nti ācariyānañceva  ācariyācariyānañca. ^b^sametī^eb^ti ^a^P3.0219^ea^  ekanāḷiyā mitaṃ viya ekatulāya tulitaṃ viya sadisaṃ hoti  ninnānākaraṇaṃ. ^b^anomajjatī^eb^ti pāṇiṃ heṭṭhā otārento majjati  -- ``idaṃ taṃ, bho gotama, ārogyaṃ, idaṃ taṃ nibbāna''nti kālena  sīsaṃ kālena uraṃ parimajjanto evamāha. </p>
              <p>[03] 217^b^.^eb^ ^b^cheka^eb^nti sampannaṃ.  ^b^sāhuḷicīrenā^eb^ti kāḷakehi eḷakalomehi katathūlacīrena.  saṅkāracoḷakenātipi vadanti. ^b^vācaṃ nicchāreyyā^eb^ti kālena  dasāya kālena ante kālena majjhe parimajjanto nicchāreyya,  vadeyyāti attho. ^b^pubbakehesā^eb^ti pubbakehi esā. vipassīpi  hi bhagavā...pe0... kassapopi bhagavā catuparisamajjhe nisinno imaṃ  gāthaṃ abhāsi, ``atthanissitagāthā''ti mahājano uggaṇhi.  satthari parinibbute aparabhāge paribbājakānaṃ antaraṃ paviṭṭhā. te  potthakagataṃ katvā padadvayameva rakkhituṃ sakkhiṃsu. tenāha -- ^b^sā  etarahi anupubbena puthujjanagāthā^eb^ti. </p>
              <p>[03] 218^b^.^eb^ rogova bhūtoti ^b^rogabhūto^eb^. sesapadesupi  eseva nayo. ^b^ariyaṃ cakkhu^eb^nti parisuddhaṃ vipassanāñāṇañceva  maggañāṇañca. ^b^pahotī^eb^ti samattho. ^b^bhesajjaṃ kareyyā^eb^ti  uddhaṃvirecanaṃ adhovirecanaṃ añjanañcāti bhesajjaṃ kareyya. </p>
              <p>[03] 219^b^.^eb^ ^b^na cakkhūni uppādeyyā^eb^ti yassa hi  antarā pittasemhādipaliveṭhena ^a^P3.0220^ea^ cakkhupasādo  ^a^V3.0158^ea^ upahato hoti, so chekaṃ vejjaṃ āgamma sappāyabhesajjaṃ sevanto  cakkhūni uppādeti nāma. jaccandhassa pana ^a^M3.0154^ea^ mātukucchiyaṃyeva  vinaṭṭhāni, tasmā so na labhati. tena vuttaṃ ``na cakkhūni  uppādeyyā''ti. </p>
              <p>[03] 220^b^.^eb^ dutiyavāre ^b^jaccandho^eb^ti jātakālato paṭṭhāya  pittādipaliveṭhena andho. ^b^amusmi^eb^nti tasmiṃ pubbe vutte.  ^b^amittatopi daheyyā^eb^ti amitto me ayanti evaṃ amittato  ṭhapeyya. dutiyapadepi eseva nayo. ^b^iminā cittenā^eb^ti vaṭṭe  anugatacittena. ^b^tassa me upādānapaccayā^eb^ti ekasandhi  dvisaṅkhepo paccayākāro kathito, vaṭṭaṃ vibhāvitaṃ. </p>
              <p>[03] 221^b^.^eb^ ^b^dhammānudhamma^eb^nti dhammassa anudhammaṃ  anucchavikaṃ paṭipadaṃ. ^b^ime rogā gaṇḍā sallā^eb^ti pañcakkhandhe  dasseti. ^b^upādānanirodhā^eb^ti vivaṭṭaṃ dassento āha. sesaṃ  sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] māgaṇḍiyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. sandakasuttavaṇṇanā </h3n>
            <h4>
              <h4n> </h4n>
              <p>[03] 223^b^.^eb^ ^b^evaṃ^eb^ ^a^V3.0159^ea^ ^b^me suta^eb^nti sandakasuttaṃ. tattha  ^b^pilakkhaguhāya^eb^nti tassā guhāya dvāre pilakkharukkho ahosi,  tasmā pilakkhaguhātveva saṅkhaṃ gatā. ^b^paṭisallānā vuṭṭhito^eb^ti  vivekato vuṭṭhito. ^b^devakatasobbho^eb^ti vassodakeneva tinnaṭṭhāne  jāto mahāudakarahado. ^b^guhādassanāyā^eb^ti ettha ^b^guhā^eb^ti  paṃsuguhā. sā unname ^a^P3.0221^ea^ udakamuttaṭṭhāne ahosi,  ekato umaṅgaṃ katvā khāṇuke ca paṃsuñca nīharitvā anto thambhe  ussāpetvā matthake padaracchannagehasaṅkhepena katā, tattha te paribbājakā  vasanti. sā vassāne udakapuṇṇā tiṭṭhati, nidāghe tattha vasanti.  taṃ sandhāya ``guhādassanāyā''ti āha. vihāradassanatthañhi  anamataggiyaṃ paccavekkhitvā samuddapabbatadassanatthaṃ vāpi gantuṃ vaṭṭatīti.</p>
              <p>[03] ^b^unnādiniyā^eb^ti ^a^M3.0155^ea^ uccaṃ nadamānāya. evaṃ nadamānāya cassā  uddhaṅgamanavasena ucco, disāsu patthaṭavasena mahāsaddoti  uccāsaddamahāsaddo, tāya ^b^uccāsaddamahāsaddāya^eb^. tesaṃ  paribbājakānaṃ pātova uṭṭhāya kattabbaṃ nāma cetiyavattaṃ vā bodhivattaṃ  vā ācariyupajjhāyavattaṃ vā yonisomanasikāro vā natthi. tena te  pātova uṭṭhāya bālātape nisinnā, sāyaṃ vā kathāya phāsukatthāya  sannipatitā ``imassa hattho sobhaṇo imassa pādo''ti evaṃ  aññamaññassa hatthapādādīni vā ārabbha itthipurisadārakadārikāvaṇṇe  vā aññaṃ vā kāmassādabhavassādādivatthuṃ ārabbha kathaṃ paṭṭhapetvā  anupubbena rājakathādianekavidhaṃ tiracchānakathaṃ kathenti. sā hi  aniyyānikattā saggamokkhamaggānaṃ tiracchānabhūtā kathāti  ^b^tiracchānakathā^eb^. tattha rājānaṃ ārabbha ``mahāsammato mandhātā  dhammāsoko evaṃmahānubhāvo''tiādinā nayena pavattā kathā  ^b^rājakathā^eb^. esa nayo ^b^corakathādīsu^eb^.</p>
              <p>[03] tesu ``asuko rājā abhirūpo dassanīyo''tiādinā  ^a^P3.0222^ea^ nayena gehassitakathāva tiracchānakathā hoti.  ``sopi nāma evaṃ mahānubhāvo khayaṃ gato''ti evaṃ pavattā pana  kammaṭṭhānabhāve tiṭṭhati. coresupi ``mūladevo evaṃmahānubhāvo,  meghamālo evaṃmahānubhāvo''ti tesaṃ ^a^V3.0160^ea^ kammaṃ paṭicca aho sūrāti  gehassitakathāva tiracchānakathā. yuddhepi bhāratayuddhādīsu ``asukena  asuko evaṃ mārito evaṃ viddho''ti kāmassādavaseneva kathā  tiracchānakathā. ``tepi nāma khayaṃ gatā''ti evaṃ pavattā pana  sabbattha kathā kammaṭṭhānameva hoti. apica annādīsu ``evaṃ  vaṇṇavantaṃ gandhavantaṃ rasavantaṃ phassasampannaṃ khādimha bhuñjimha pivimha  paribhuñjimhā''ti kāmassādavasena kathetuṃ na vaṭṭati, sātthakaṃ pana  katvā -- ``pubbe evaṃ vaṇṇādisampannaṃ annaṃ pānaṃ vatthaṃ sayanaṃ mālaṃ  gandhaṃ sīlavantānaṃ adamha, cetiye pūjaṃ akarimhā''ti kathetuṃ vaṭṭati.</p>
              <p>[03] ^b^ñātikathādīsupi^eb^ ``amhākaṃ ñātakā sūrā samatthā''ti  vā ``pubbe mayaṃ evaṃ vicitrehi yānehi carimhā''ti vā  assādavasena vattuṃ na vaṭṭati, sātthakaṃ pana katvā ``tepi no ñātakā  khayaṃ gatā''ti vā ``pubbe mayaṃ evarūpā upāhanā saṅghassa  adamhā''ti vā kathetabbā. ^b^gāmakathāpi^eb^  suniviṭṭhadunniviṭṭhasubhikkhadubbhikkhādivasena vā ``asukagāmavāsino  sūrā samatthā''ti vā evaṃ assādavasena na vaṭṭati, sātthakaṃ pana  katvā saddhā pasannāti ^a^M3.0156^ea^ vā khayavayaṃ gatāti vā vattuṃ vaṭṭati.  ^b^nigamanagarajanapadakathāsupi^eb^ eseva nayo. ^b^itthikathāpi^eb^  vaṇṇasaṇṭhānādīni paṭicca assādavasena na vaṭṭati, saddhā pasannā khayaṃ  gatāti evameva vaṭṭati. ^b^sūrakathāpi^eb^ ^a^P3.0223^ea^  nandimitto nāma yodho sūro ahosīti assādavaseneva na vaṭṭati,  saddho pasanno ahosi khayaṃ gatoti evameva vaṭṭati.  ^b^visikhākathāpi^eb^ asukā visikhā suniviṭṭhā dunniviṭṭhā sūrā  samatthāti assādavaseneva na vaṭṭati, saddhā pasannā khayaṃ gatā iccevaṃ  vaṭṭati.</p>
              <p>[03] ^b^kumbhaṭṭhānakathā^eb^ti kumbhaṭṭhānaudakatitthakathā vā vuccati  kumbhadāsikathā vā. sāpi ``pāsādikā naccituṃ gāyituṃ chekā''ti  assādavasena na vaṭṭati, saddhā pasannātiādinā nayeneva vaṭṭati.  ^b^pubbapetakathā^eb^ti atītañātikathā. tattha  vattamānañātikathāsadisova vinicchayo.</p>
              <p>[03] ^b^nānattakathā^eb^ti purimapacchimakathāvimuttā avasesā  nānāsabhāvā niratthakakathā. ^b^lokakkhāyikā^eb^ti ^a^V3.0161^ea^ ayaṃ loko  kena nimmito, asukena nāma nimmito, kākā setā aṭṭhīnaṃ setattā,  bakā rattā lohitassa rattattāti evamādikā  lokāyatavitaṇḍasallāpakathā.</p>
              <p>[03] ^b^samuddakkhāyikā^eb^ nāma kasmā samuddo sāgaro, sāgaradevena  khaṇitattā sāgaro, khato meti hatthamuddāya niveditattā samuddoti  evamādikā niratthakā samuddakkhāyikakathā. iti bhavo, iti  abhavoti yaṃ vā taṃ vā niratthakakāraṇaṃ vatvā pavattitakathā  ^b^itibhavābhavakathā^eb^. ettha ca bhavoti sassataṃ, abhavoti ucchedaṃ.  bhavoti vaḍḍhi, abhavoti ^a^P3.0224^ea^ hāni. bhavoti  kāmasukhaṃ, abhavoti attakilamatho. iti imāya chabbidhāya  itibhavābhavakathāya saddhiṃ bāttiṃsatiracchānakathā nāma hoti.  evarūpiṃ tiracchānakathaṃ kathentiyā nisinno hoti.</p>
              <p>[03] tato sandako paribbājako te paribbājake oloketvā --  ``ime paribbājakā ativiya aññamaññaṃ agāravā appatissā,  mayañca samaṇassa ^a^M3.0157^ea^ gotamassa pātubhāvato paṭṭhāya sūriyuggamane  khajjopanakūpamā jātā, lābhasakkāropi no parihīno. sace pana imaṃ  ṭhānaṃ samaṇo gotamo gotamasāvako vā gihiupaṭṭhākopi vāssa  āgaccheyya, ativiya lajjanīyaṃ bhavissati. parisadoso kho pana  parisajeṭṭhakasseva upari ārohatī''ti ito cito ca vilokento theraṃ  addasa. tena vuttaṃ ^b^addasā kho sandako paribbājako...pe0...  tuṇhī ahesu^eb^nti.</p>
              <p>[03] tattha ^b^saṇṭhapesī^eb^ti sikkhāpesi, vajjamassā paṭicchādesi.  yathā suṭṭhapitā hoti, tathā naṃ ṭhapesi. yathā nāma parisamajjhaṃ  pavisanto puriso vajjapaṭicchādanatthaṃ nivāsanaṃ saṇṭhapeti, pārupanaṃ  saṇṭhapeti, rajokiṇṇaṭṭhānaṃ puñchati, evamassā vajjapaṭicchādanatthaṃ  ``appasaddā bhonto''ti sikkhāpento yathā suṭṭhapitā hoti, tathā naṃ  ṭhapesīti attho. ^b^appasaddakāmā^eb^ti appasaddaṃ icchanti, ekakā  nisīdanti, ekakā tiṭṭhanti, na gaṇasaṅgaṇikāya yāpenti.  ^b^appasaddavinītā^eb^ti appasaddena niravena buddhena vinītā.  ^b^appasaddassa^eb^ ^a^P3.0225^ea^ ^b^vaṇṇavādino^eb^ti yaṃ ṭhānaṃ  appasaddaṃ nissaddaṃ. tassa vaṇṇavādino. ^b^upasaṅkamitabbaṃ  maññeyyā^eb^ti idhāgantabbaṃ maññeyya.</p>
              <p>[03] kasmā panesa therassa upasaṅkamanaṃ paccāsīsatīti. attano  vuddhiṃ patthayamāno. paribbājakā ^a^V3.0162^ea^ kira buddhesu vā buddhasāvakesu vā  attano santikaṃ āgatesu -- ``ajja amhākaṃ santikaṃ samaṇo  gotamo āgato, sāriputto āgato, na kho panete yassa vā tassa  vā santikaṃ gacchanti, passatha amhākaṃ uttamabhāva''nti attano  upaṭṭhākānaṃ santike attānaṃ ukkhipanti ucce ṭhāne ṭhapenti.  bhagavatopi upaṭṭhāke gaṇhituṃ vāyamanti. te kira bhagavato upaṭṭhāke  disvā evaṃ vadanti -- ``tumhākaṃ satthā bhavaṃ gotamopi gotamassa  sāvakāpi amhākaṃ santikaṃ āgacchanti, mayaṃ aññamaññaṃ samaggā.  tumhe pana amhe akkhīhi passituṃ na icchatha, sāmīcikammaṃ na  karotha, kiṃ vo amhehi aparaddha''nti. appekacce manussā --  ``buddhāpi etesaṃ santikaṃ gacchanti, kiṃ amhāka''nti tato paṭṭhāya te  disvā nappamajjanti. ^b^tuṇhī ahesu^eb^nti sandakaṃ parivāretvā  nissaddā nisīdiṃsu. </p>
              <p>[03] 224^b^.^eb^ ^b^svāgataṃ bhoto ānandassā^eb^ti suāgamanaṃ  bhoto ānandassa. bhavante hi no āgate ānando hoti, gate  sokoti ^a^M3.0158^ea^ dīpeti. ^b^cirassaṃ kho^eb^ti piyasamudācāravacanametaṃ.  thero pana kālena kālaṃ paribbājakārāmaṃ cārikatthāya gacchatīti  purimagamanaṃ gahetvā evamāha. evañca pana vatvā na mānatthaddho hutvā  nisīdi, attano pana āsanā vuṭṭhāya taṃ āsanaṃ papphoṭetvā theraṃ  āsanena nimantento ^b^nisīdatu bhavaṃ ānando, idamāsanaṃ  paññatta^eb^nti āha.</p>
              <p>[03] ^b^antarākathā^eb^ ^a^P3.0226^ea^ ^b^vippakatā^eb^ti  nisinnānaṃ vo ārambhato paṭṭhāya yāva mamāgamanaṃ etasmiṃ antare kā  nāma kathā vippakatā, mamāgamanapaccayā katamā kathā pariyantaṃ na  gatāti pucchati.</p>
              <p>[03] atha paribbājako ``niratthakakathāva esā nissārā  vaṭṭasannissitā, na tumhākaṃ purato vattabbataṃ arahatī''ti dīpento  ^b^tiṭṭhatesā, bho^eb^tiādimāha. ^b^nesā bhoto^eb^ti sace bhavaṃ  sotukāmo bhavissati, pacchāpesā kathā na dullabhā bhavissati,  amhākaṃ panimāya attho natthi. bhoto pana āgamanaṃ labhitvā  aññadeva sukāraṇaṃ kathaṃ sotukāmamhāti dīpeti. tato dhammadesanaṃ  yācanto ^b^sādhu vata bhavantaṃ ye vā^eb^tiādimāha. tattha  ^b^ācariyake^eb^ti ācariyasamaye. ^b^anassāsikānī^eb^ti  assāsavirahitāni. ^b^sasakka^eb^nti ekaṃsatthe nipāto, viññū  puriso ekaṃseneva ^a^V3.0163^ea^ na vaseyyāti attho. ^b^vasanto ca  nārādheyyā^eb^ti na sampādeyya, na paripūreyyāti vuttaṃ hoti.  ^b^ñāyaṃ dhammaṃ kusala^eb^nti kāraṇabhūtaṃ anavajjaṭṭhena kusalaṃ dhammaṃ. </p>
              <p>[03] 225^b^.^eb^ ^b^idhā^eb^ti imasmiṃ loke. ^b^natthi  dinna^eb^ntiādīni sāleyyakasutte (ma0 ni0 1.440) vuttāni.  ^b^cātumahābhūtiko^eb^ti catumahābhūtamayo. ^b^pathavī  pathavīkāya^eb^nti ajjhattikā pathavīdhātu bāhirapathavīdhātuṃ.  ^b^anupetī^eb^ti ^a^P3.0227^ea^ anuyāti.  ^b^anupagacchatī^eb^ti tasseva vevacanaṃ, anugacchatītipi attho,  ubhayenāpi upeti upagacchatīti dasseti. āpādīsupi eseva nayo.  ^b^indriyānī^eb^ti manacchaṭṭhāni indriyāni ākāsaṃ pakkhandanti.  ^b^āsandipañcamā^eb^ti nipannamañcena pañcamā, mañco ceva,  cattāro mañcapāde gahetvā ṭhitā cattāro purisā cāti attho.  ^b^yāvāḷāhanā^eb^ti yāva susānā. ^b^padānī^eb^ti ayaṃ evaṃ  sīlavā ahosi, evaṃ dussīlotiādinā nayena pavattāni ^a^M3.0159^ea^ guṇapadāni.  sarīrameva vā ettha padānīti adhippetaṃ. ^b^kāpotakānī^eb^ti  kapotakavaṇṇāni, pārāvatapakkhavaṇṇānīti attho.</p>
              <p>[03] ^b^bhassantā^eb^ti bhasmantā, ayameva vā pāḷi.  ^b^āhutiyo^eb^ti yaṃ paheṇakasakkārādibhedaṃ dinnadānaṃ, sabbaṃ taṃ  chārikāvasānameva hoti, na tato paraṃ phaladāyakaṃ hutvā gacchatīti  attho. ^b^dattupaññatta^eb^nti dattūhi bālamanussehi paññattaṃ. idaṃ  vuttaṃ hoti -- bālehi abuddhīhi paññattamidaṃ dānaṃ, na paṇḍitehi.  bālā denti, paṇḍitā gaṇhantīti dasseti. ^b^atthikavāda^eb^nti  atthi dinnaṃ dinnaphalanti imaṃ atthikavādaṃyeva vadanti tesaṃ tucchaṃ  vacanaṃ musāvilāpo. ^b^bāle^eb^ ^a^P3.0228^ea^ ^b^ca paṇḍite  cā^eb^ti bālā ca paṇḍitā ca.</p>
              <p>[03] ^b^akatena me ettha kata^eb^nti mayhaṃ akateneva samaṇakammena  ettha etassa samaye kammaṃ kataṃ nāma hoti, avusiteneva brahmacariyena  vusitaṃ nāma hoti. ^b^etthā^eb^ti etasmiṃ samaṇadhamme.  ^b^samasamā^eb^ti ativiya samā, samena vā guṇena samā.  ^b^sāmaññaṃ pattā^eb^ti samānabhāvaṃ pattā. </p>
              <p>[03] 226^b^.^eb^ ^b^karato^eb^tiādīni apaṇṇakasutte vuttāni.  ^b^tathā natthi hetū^eb^tiādīni. </p>
              <p>[03] 228^b^.^eb^ catutthabrahmacariyavāse ^a^V3.0164^ea^ ^b^akaṭā^eb^ti akatā.  ^b^akaṭavidhā^eb^ti akatavidhānā, evaṃ karohīti kenaci kārāpitā  na hontīti attho. ^b^animmitā^eb^ti iddhiyāpi na nimmitā.  ^b^animmātā^eb^ti animmāpitā. keci animmitabbāti padaṃ  vadanti, taṃ neva pāḷiyaṃ, na aṭṭhakathāyaṃ sandissati. ^b^vañjhā^eb^ti  vañjhapasuvañjhatālādayo viya aphalā, kassaci ajanakāti attho.  etena pathavīkāyādīnaṃ rūpādijanakabhāvaṃ paṭikkhipati. pabbatakūṭā  viya ṭhitāti ^b^kūṭaṭṭhā. īsikaṭṭhāyiṭṭhitā^eb^ti muñje īsikā viya  ṭhitā. tatrāyamadhippāyo -- yamidaṃ jāyatīti vuccati, taṃ muñjato  īsikā viya vijjamānameva nikkhamatīti.  ``esikaṭṭhāyiṭṭhitā''tipi ^a^P3.0229^ea^ pāṭho, sunikhāto  esikatthambho niccalo tiṭṭhati, evaṃ ṭhitāti attho. ubhayenapi tesaṃ  vināsābhāvaṃ dīpeti. ^b^na iñjantī^eb^ti esikatthambho viya  ṭhitattā na calanti. ^b^na vipariṇāmentī^eb^ti pakatiṃ na jahanti.  ^b^na aññamaññaṃ byābādhentī^eb^ti aññamaññaṃ na upahananti.  ^b^nāla^eb^nti na samatthā.</p>
              <p>[03] ^b^pathavīkāyo^eb^tiādīsu ^a^M3.0160^ea^ pathavīyeva pathavīkāyo, pathavīsamūho  vā. ^b^tatthā^eb^ti tesu jīvasattamesu kāyesu. ^b^natthi hantā  vā^eb^ti hantuṃ vā ghātetuṃ vā sotuṃ vā sāvetuṃ vā jānituṃ vā jānāpetuṃ  vā samattho nāma natthīti dīpeti. ^b^sattannaṃtveva kāyāna^eb^nti  yathā muggarāsiādīsu pahaṭaṃ satthaṃ muggarāsiādīnaṃ antarena  pavisati, evaṃ sattannaṃ kāyānaṃ antarena chiddena vivarena satthaṃ  pavisati. tattha ``ahaṃ imaṃ jīvitā voropemī''ti kevalaṃ  saññāmattameva hotīti dasseti. ^b^yonipamukhasatasahassānī^eb^ti  pamukhayonīnaṃ ^a^P3.0230^ea^ uttamayonīnaṃ cuddasasatasahassāni  aññāni ca saṭṭhisatāni aññāni ca chasatāni. ^b^pañca ca  kammuno satānī^eb^ti pañca kammasatāni ca, kevalaṃ takkamattakena  niratthakaṃ diṭṭhiṃ dīpeti. ^b^pañca ca kammāni tīṇi ca  kammānī^eb^tiādīsupi eseva nayo. keci panāhu ^b^pañca  kammānī^eb^ti pañcindriyavasena bhaṇati. ^b^tīṇī^eb^ti  kāyakammādivasenāti. ^b^kamme ca aḍḍhakamme cā^eb^ti ettha  panassa kāyakammañca vacīkammañca kammanti laddhi, manokammaṃ  upaḍḍhakammanti. ^b^dvaṭṭhipaṭipadā^eb^ti dvāsaṭṭhi paṭipadāti vadati.  ^b^dvaṭṭhantarakappā^eb^ti ekasmiṃ kappe catusaṭṭhi antarakappā nāma  honti, ayaṃ pana aññe dve ajānanto evamāha.  ^b^chaḷābhijātiyo^eb^ apaṇṇakasutte vitthāritā.</p>
              <p>[03] ^b^aṭṭha purisabhūmiyo^eb^ti mandabhūmi khiḍḍābhūmi vīmaṃsakabhūmi  ujugatabhūmi sekkhabhūmi samaṇabhūmi ^a^V3.0165^ea^ jinabhūmi pannabhūmīti imā aṭṭha  purisabhūmiyoti vadati. tattha jātadivasato paṭṭhāya sattadivase  sambādhaṭṭhānato nikkhantattā sattā mandā honti momūhā. ayaṃ  mandabhūmīti vadati. ye pana duggatito āgatā honti, te abhiṇhaṃ  rodanti ceva viravanti ^a^P3.0231^ea^ ca. sugatito āgatā taṃ  anussaritvā anussaritvā hasanti. ayaṃ khiḍḍābhūmi nāma.  mātāpitūnaṃ hatthaṃ vā pādaṃ vā mañcaṃ vā pīṭhaṃ vā gahetvā bhūmiyaṃ  padanikkhipanaṃ vīmaṃsakabhūmi nāma. padasāva gantuṃ samatthakālo  ujugatabhūmi nāma. sippānaṃ sikkhanakālo sekkhabhūmi nāma. gharā  nikkhamma pabbajanakālo samaṇabhūmi nāma. ācariyaṃ sevitvā  jānanakālo jinabhūmi nāma. bhikkhu ca pannako jino na kiñci  āhāti evaṃ alābhiṃ samaṇaṃ pannabhūmīti vadati.</p>
              <p>[03] ^b^ekūnapaññāsa^eb^ ^a^M3.0161^ea^ ^b^ājīvasate^eb^ti ekūnapaññāsa  ājīvavuttisatāni. ^b^paribbājakasate^eb^ti  paribbājakapabbajjasatāni. ^b^nāgāvāsasate^eb^ti nāgamaṇḍalasatāni.  ^b^vīse indriyasate^eb^ti vīsa indriyasatāni. ^b^tiṃse  nirayasate^eb^ti tiṃsa nirayasatāni. ^b^rajodhātuyo^eb^ti  rajaokiraṇaṭṭhānāni. hatthapiṭṭhipādapiṭṭhādīni sandhāya vadati.  ^b^satta saññīgabbhā^eb^ti oṭṭhagoṇagadrabhājapasumigamahiṃse sandhāya  vadati. ^b^asaññīgabbhā^eb^ti sāliyavagodhumamuggakaṅguvarakakudrūsake  sandhāya vadati. ^b^nigaṇṭhigabbhā^eb^ti nigaṇṭhimhi jātagabbhā,  ucchuveḷunaḷādayo sandhāya vadati. ^b^satta devā^eb^ti bahū devā, so  pana sattāti vadati. mānusāpi ^a^P3.0232^ea^ anantā, so  sattāti vadati. ^b^satta pisācā^eb^ti pisācā mahantā, sattāti  vadati.</p>
              <p>[03] ^b^sarā^eb^ti mahāsarā.  kaṇṇamuṇḍa-rathakāra-anotatta-sīhapapātakuḷira-mucalinda-kuṇāladahe  gahetvā vadati. ^b^pavuṭā^eb^ti gaṇṭhikā. ^b^papātā^eb^ti  mahāpapātā. ^b^papātasatānī^eb^ti khuddakapapātasatāni.  ^b^supinā^eb^ti mahāsupinā. ^b^supinasatānī^eb^ti  khuddakasupinasatāni. ^b^mahākappino^eb^ti mahākappānaṃ. ettha  ekamhā sarā vassasate vassasate kusaggena ekaṃ udakabinduṃ nīharitvā  nīharitvā sattakkhattuṃ tamhi sare nirudake kate eko mahākappoti  vadati. evarūpānaṃ mahākappānaṃ caturāsītisatasahassāni khepetvā  bālā ca paṇḍitā ca dukkhassantaṃ karontīti ayamassa laddhi.  paṇḍitopi kira antarā sujjhituṃ na sakkoti, bālopi tato uddhaṃ na  gacchati.</p>
              <p>[03] ^b^sīlenā^eb^ti ^a^V3.0166^ea^ acelakasīlena vā aññena vā yena kenaci.  ^b^vatenā^eb^ti tādisena vatena. ^b^tapenā^eb^ti tapokammena.  aparipakkaṃ paripāceti nāma yo ``ahaṃ paṇḍito''ti antarā  visujjhati. paripakkaṃ ^a^P3.0233^ea^ phussa phussa byantiṃ  karoti nāma yo ``ahaṃ bālo''ti vuttaparimāṇaṃ kālaṃ atikkamitvā  yāti. ^b^hevaṃ natthī^eb^ti evaṃ natthi. tañhi ubhayampi na sakkā  kātunti dīpeti. ^b^doṇamite^eb^ti doṇena mitaṃ viya.  ^b^sukhadukkhe^eb^ti sukhadukkhaṃ. ^b^pariyantakate^eb^ti vuttaparimāṇena  kālena katapariyanto. ^b^natthi hāyanavaḍḍhane^eb^ti natthi  hāyanavaḍḍhanāni. na saṃsāro paṇḍitassa hāyati, na bālassa  vaḍḍhatīti attho. ^b^ukkaṃsāvakaṃse^eb^ti ukkaṃsāvakaṃsā,  hāpanavaḍḍhanānamevetaṃ vevacanaṃ. idāni tamatthaṃ upamāya sādhento  ^a^M3.0162^ea^ ^b^seyyathāpi nāmā^eb^tiādimāha. tattha ^b^suttaguḷe^eb^ti veṭhetvā  katasuttaguḷaṃ. ^b^nibbeṭhiyamānameva paletī^eb^ti pabbate vā rukkhagge  vā ṭhatvā khittaṃ suttapamāṇena nibbeṭhiyamānaṃ gacchati, sutte khīṇe  tattha tiṭṭhati na gacchati. evamevaṃ vuttakālato uddhaṃ na gacchatīti  dasseti. </p>
              <p>[03] 229^b^.^eb^ ^b^kimida^eb^nti kimidaṃ tava aññāṇaṃ, kiṃ  sabbaññu nāma tvanti evaṃ puṭṭho samāno niyativāde pakkhipanto  ^b^suññaṃ me agāra^eb^ntiādimāha. </p>
              <p>[03] 230^b^.^eb^ ^b^anussaviko hotī^eb^ti anussavanissito  hoti. ^b^anussavasacco^eb^ti savanaṃ saccato gahetvā ṭhito.  ^b^piṭakasampadāyā^eb^ti vaggapaṇṇāsakāya piṭakaganthasampattiyā. </p>
              <p>[03] 232^b^.^eb^ ^b^mando^eb^ti mandapañño. ^b^momūho^eb^ti  atimūḷho. ^b^vācāvikkhepaṃ āpajjatī^eb^ti vācāya vikkhepaṃ  āpajjati. kīdisaṃ? amarāvikkhepaṃ, apariyantavikkhepanti attho.  atha ^a^P3.0234^ea^ vā amarā nāma macchajāti. sā  ummujjananimmujjanādivasena udake sandhāvamānā gahetuṃ na sakkāti  evameva ayampi vādo ito cito ca sandhāvati, gāhaṃ na  upagacchatīti amarāvikkhepoti vuccati. taṃ amarāvikkhepaṃ.</p>
              <p>[03] ^b^evantipi me no^eb^tiādīsu idaṃ kusalanti puṭṭho  ``evantipi me no''ti vadati, tato kiṃ akusalanti vutte  ``tathātipi me no''ti vadati, kiṃ ubhayato aññathāti vutte  ``aññathātipi me no''ti vadati, tato tividhenāpi na hotīti te  laddhīti vutte ``notipi me ^a^V3.0167^ea^ no''ti vadati, tato kiṃ no noti te  laddhīti vutte ``no notipi me no''ti vikkhepamāpajjati,  ekasmimpi pakkhe na tiṭṭhati. ^b^nibbijja pakkamatī^eb^ti attanopi  esa satthā avassayo bhavituṃ na sakkoti, mayhaṃ kiṃ sakkhissatīti  nibbinditvā pakkamati. purimesupi anassāsikesu eseva nayo. </p>
              <p>[03] 234^b^.^eb^ ^b^sannidhikārakaṃ kāme paribhuñjitu^eb^nti yathā  pubbe gihibhūto sannidhiṃ katvā vatthukāme paribhuñjati, evaṃ  tilataṇḍulasappinavanītādīni sannidhiṃ katvā idāni paribhuñjituṃ  abhabboti attho. nanu ca khīṇāsavassa vasanaṭṭhāne ^a^M3.0163^ea^ tilataṇḍulādayo  paññāyantīti. no na paññāyanti, na panesa te attano atthāya  ṭhapeti, aphāsukapabbajitādīnaṃ atthāya ṭhapeti. anāgāmissa  ^a^P3.0235^ea^ kathanti. tassāpi pañca kāmaguṇā sabbasova  pahīnā, dhammena pana laddhaṃ vicāretvā paribhuñjati. </p>
              <p>[03] 236^b^.^eb^ ^b^puttamatāya puttā^eb^ti so kira imaṃ dhammaṃ  sutvā ājīvakā matā nāmāti saññī hutvā evamāha. ayañhettha  attho -- ājīvakā matā nāma, tesaṃ mātā puttamatā hoti, iti  ājīvakā puttamatāya puttā nāma honti. ^b^samaṇe gotame^eb^ti  samaṇe gotame brahmacariyavāso atthi, aññattha natthīti dīpeti.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sandakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. mahāsakuludāyisuttavaṇṇanā </h3n>
            <h4>
              <h4n> </h4n>
              <p>[03] 237^b^.^eb^ ^b^evaṃ^eb^ ^a^V3.0168^ea^ ^b^me suta^eb^nti mahāsakuludāyisuttaṃ.  tattha ^b^moranivāpe^eb^ti tasmiṃ ṭhāne morānaṃ abhayaṃ ghosetvā bhojanaṃ  adaṃsu. tasmā taṃ ṭhānaṃ ^b^moranivāpo^eb^ti saṅkhaṃ gataṃ.  ^b^annabhāro^eb^ti ekassa paribbājakassa nāmaṃ. tathā  ^b^varadharo^eb^ti. ^b^aññe cā^eb^ti na kevalaṃ ime tayo, aññepi  abhiññātā bahū paribbājakā. ^b^appasaddassa vaṇṇavādī^eb^ti idha  appasaddavinītoti avatvāva idaṃ vuttaṃ. kasmā? na hi bhagavā  aññena vinītoti. </p>
              <p>[03] 238^b^.^eb^ ^b^purimānī^eb^ti hiyyodivasaṃ upādāya  purimāni nāma honti, tato paraṃ purimatarāni.  ^b^kutūhalasālāya^eb^nti kutūhalasālā nāma paccekasālā natthi, yattha  pana nānātitthiyā samaṇabrāhmaṇā nānāvidhaṃ kathaṃ pavattenti, sā bahūnaṃ  -- ``ayaṃ kiṃ vadati ^a^P3.0236^ea^, ayaṃ kiṃ vadatī''ti  kutūhaluppattiṭṭhānato ``kutūhalasālā''ti vuccati.  ``kotūhalasālā''tipi pāṭho. ^b^lābhā^eb^ti ye evarūpe  samaṇabrāhmaṇe daṭṭhuṃ pañhaṃ pucchituṃ ^a^M3.0164^ea^ dhammakathaṃ vā nesaṃ sotuṃ labhanti,  tesaṃ aṅgamagadhānaṃ ime lābhāti attho.</p>
              <p>[03] ^b^saṅghino^eb^tiādīsu pabbajitasamūhasaṅkhāto saṅgho etesaṃ  atthīti ^b^saṅghino^eb^. sveva gaṇo etesaṃ atthīti ^b^gaṇino^eb^.  ācārasikkhāpanavasena tassa gaṇassa ācariyāti ^b^gaṇācariyā.  ñātā^eb^ti paññātā pākaṭā. yathābhuccaguṇehi ceva ayathābhūtaguṇehi  ca samuggato yaso etesaṃ atthīti ^b^yasassino^eb^. pūraṇādīnañhi  ``appiccho santuṭṭho, appicchatāya vatthampi na nivāsetī''tiādinā  nayena yaso samuggato, tathāgatassa ``itipi so bhagavā''tiādīhi  yathābhūtaguṇehi. ^b^titthakarā^eb^ti laddhikarā. ^b^sādhusammatā^eb^ti  ime sādhū sundarā sappurisāti evaṃ sammatā. ^b^bahujanassā^eb^ti  assutavato ceva andhabālaputhujjanassa vibhāvino ca paṇḍitajanassa.  tattha titthiyā bālajanassa evaṃ sammatā, tathāgato paṇḍitajanassa.  iminā nayena ^b^pūraṇo kassapo saṅghī^eb^tiādīsu attho veditabbo.  bhagavā pana yasmā aṭṭhatiṃsa ārammaṇāni vibhajanto bahūni  nibbānaotaraṇatitthāni akāsi, tasmā ``titthakaro''ti vattuṃ  vaṭṭati.</p>
              <p>[03] kasmā ^a^V3.0169^ea^ panete sabbepi tattha osaṭāti? upaṭṭhākarakkhaṇatthañceva  lābhasakkāratthañca. tesañhi evaṃ hoti -- ``amhākaṃ upaṭṭhākā samaṇaṃ  gotamaṃ saraṇaṃ gaccheyyuṃ, te ca rakkhissāma. samaṇassa ca gotamassa  upaṭṭhāke sakkāraṃ karonte disvā amhākampi upaṭṭhākā amhākaṃ ^a^P3.0237^ea^  sakkāraṃ karissantī''ti. tasmā yattha yattha bhagavā  osarati, tattha tattha sabbe osaranti. </p>
              <p>[03] 239^b^.^eb^ ^b^vādaṃ āropetvā^eb^ti vāde dosaṃ āropetvā.  ^b^apakkantā^eb^ti, apagatā, keci disaṃ pakkantā, keci gihibhāvaṃ  pattā, keci imaṃ sāsanaṃ āgatā. ^b^sahitaṃ me^eb^ti mayhaṃ vacanaṃ  sahitaṃ siliṭṭhaṃ, atthayuttaṃ kāraṇayuttanti attho. ^b^asahitaṃ te^eb^ti  tuyhaṃ vacanaṃ asahitaṃ. ^b^adhiciṇṇaṃ te viparāvatta^eb^nti yaṃ tuyhaṃ  dīgharattāciṇṇavasena suppaguṇaṃ, taṃ mayhaṃ ekavacaneneva viparāvattaṃ  viparivattitvā ṭhitaṃ, na kiñci jātanti attho. ^b^āropito te  vādo^eb^ti mayā tava vāde doso ^a^M3.0165^ea^ āropito. ^b^cara  vādappamokkhāyā^eb^ti dosamocanatthaṃ cara vicara, tattha tattha gantvā  sikkhāti attho. ^b^nibbeṭhehi vā sace pahosī^eb^ti atha sayaṃ  pahosi, idāneva nibbeṭhehi. ^b^dhammakkosenā^eb^ti sabhāvakkosena. </p>
              <p>[03] 240^b^.^eb^ ^b^taṃ no sossāmā^eb^ti taṃ amhākaṃ desitaṃ  dhammaṃ suṇissāma. ^b^khuddamadhu^eb^nti khuddakamakkhikāhi kataṃ  daṇḍakamadhuṃ. ^b^anelaka^eb^nti niddosaṃ apagatamacchikaṇḍakaṃ.  ^b^pīḷeyyā^eb^ti dadeyya. ^b^paccāsīsamānarūpo^eb^ti pūretvā nu kho  no bhojanaṃ dassatīti bhājanahattho paccāsīsamāno paccupaṭṭhito assa.  ^b^sampayojetvā^eb^ti ^a^P3.0238^ea^ appamattakaṃ vivādaṃ katvā. </p>
              <p>[03] 241^b^.^eb^ ^b^itarītarenā^eb^ti lāmakalāmakena.  ^b^pavivitto^eb^ti idaṃ paribbājako kāyavivekamattaṃ sandhāya vadati,  bhagavā pana tīhi vivekehi vivittova. </p>
              <p>[03] 242^b^.^eb^ ^b^kosakāhārāpī^eb^ti dānapatīnaṃ ghare  aggabhikkhāṭhapanatthaṃ khuddakasarāvā honti, dānapatino aggabhattaṃ vā  tattha ṭhapetvā bhuñjanti, pabbajite sampatte taṃ bhattaṃ tassa denti. taṃ  sarāvakaṃ kosakoti vuccati. tasmā ye ca ekeneva bhattakosakena  yāpenti, te kosakāhārāti. ^b^beluvāhārā^eb^ti beluvamattabhattāhārā.  ^b^samatittika^eb^nti oṭṭhavaṭṭiyā heṭṭhimalekhāsamaṃ ^a^V3.0170^ea^. ^b^iminā  dhammenā^eb^ti iminā appāhāratādhammena. ettha pana sabbākāreneva  bhagavā anappāhāroti na vattabbo. padhānabhūmiyaṃ chabbassāni  appāhārova ahosi, verañjāyaṃ tayo māse patthodaneneva yāpesi  pālileyyakavanasaṇḍe tayo māse bhisamuḷāleheva yāpesi. idha  ^a^P3.0239^ea^ pana etamatthaṃ dasseti -- ``ahaṃ ekasmiṃ kāle  appāhāro ahosiṃ, mayhaṃ pana sāvakā dhutaṅgasamādānato paṭṭhāya  yāvajīvaṃ dhutaṅgaṃ na bhindantī''ti. tasmā yadi te iminā dhammena  sakkareyyuṃ, mayā hi te visesatarā. añño ceva pana dhammo atthi,  yena maṃ te sakkarontīti dasseti. iminā nayena sabbavāresu  yojanā veditabbā.</p>
              <p>[03] ^b^paṃsukūlikā^eb^ti ^a^M3.0166^ea^ samādinnapaṃsukūlikaṅgā.  ^b^lūkhacīvaradharā^eb^ti satthasuttalūkhāni cīvarāni dhārayamānā.  ^b^nantakānī^eb^ti antavirahitāni vatthakhaṇḍāni, yadi hi nesaṃ  anto bhaveyya, pilotikāti saṅkhaṃ gaccheyyuṃ. ^b^uccinitvā^eb^ti  phāletvā dubbalaṭṭhānaṃ pahāya thiraṭṭhānameva gahetvā.  ^b^alābulomasānī^eb^ti alābulomasadisasuttāni sukhumānīti  dīpeti. ettāvatā ca satthā cīvarasantosena asantuṭṭhoti na vattabbo.  atimuttakasusānato hissa puṇṇadāsiyā pārupitvā  pātitasāṇapaṃsukūlaṃ gahaṇadivase udakapariyantaṃ katvā mahāpathavī  akampi. idha pana etamatthaṃ dasseti -- ``ahaṃ ekasmiṃyeva kāle  paṃsukūlaṃ gaṇhiṃ, mayhaṃ pana sāvakā dhutaṅgasamādānato paṭṭhāya yāvajīvaṃ  dhutaṅgaṃ na bhindantī''ti.</p>
              <p>[03] ^b^piṇḍapātikā^eb^ti ^a^P3.0240^ea^ atirekalābhaṃ  paṭikkhipitvā samādinnapiṇḍapātikaṅgā. ^b^sapadānacārino^eb^ti  loluppacāraṃ paṭikkhipitvā samādinnasapadānacārā. ^b^uñchāsake  vate ratā^eb^ti uñchācariyasaṅkhāte bhikkhūnaṃ pakativate ratā,  uccanīcagharadvāraṭṭhāyino hutvā kabaramissakaṃ bhattaṃ saṃharitvā  paribhuñjantīti attho. ^b^antaraghara^eb^nti brahmāyusutte ummārato  paṭṭhāya antaragharaṃ, idha indakhīlato paṭṭhāya adhippetaṃ. ettāvatā ca  satthā piṇḍapātasantosena asantuṭṭhoti na vattabbo, appāhāratāya  vuttaniyāmeneva pana sabbaṃ vitthāretabbaṃ. idha pana etamatthaṃ dasseti  -- ``ahaṃ ekasmiṃyeva kāle nimantanaṃ na sādayiṃ, mayhaṃ pana  sāvakā dhutaṅgasamādānato paṭṭhāya yāvajīvaṃ dhutaṅgaṃ na bhindantī''ti.</p>
              <p>[03] ^b^rukkhamūlikā^eb^ti channaṃ paṭikkhipitvā  samādinnarukkhamūlikaṅgā. ^b^abbhokāsikā^eb^ti channañca  rukkhamūlañca ^a^V3.0171^ea^ paṭikkhipitvā samādinnābbhokāsikaṅgā.  ^b^aṭṭhamāse^eb^ti hemantagimhike māse. antovasse pana  cīvarānuggahatthaṃ channaṃ pavisanti. ettāvatā ca satthā  senāsanasantosena asantuṭṭhoti na vattabbo, senāsanasantoso ^a^P3.0241^ea^  panassa chabbassikamahāpadhānena ca pālileyyakavanasaṇḍena  ca dīpetabbo. idha pana etamatthaṃ dasseti -- ``ahaṃ ekasmiṃyeva  kāle channaṃ na pāvisiṃ, mayhaṃ pana sāvakā dhutaṅgasamādānato paṭṭhāya  yāvajīvaṃ dhutaṅgaṃ na bhindantī''ti.</p>
              <p>[03] ^b^āraññikā^eb^ti ^a^M3.0167^ea^ gāmantasenāsanaṃ paṭikkhipitvā  samādinnāaraññikaṅgā. ^b^saṅghamajjhe osarantī^eb^ti abaddhasīmāya  kathitaṃ, baddhasīmāyaṃ pana vasantā attano vasanaṭṭhāneyeva uposathaṃ  karonti. ettāvatā ca satthā no pavivittoti na vattabbo,  ``icchāmahaṃ, bhikkhave, aḍḍhamāsaṃ paṭisalliyitu''nti (pārā0 162;  565) evañhissa paviveko paññāyati. idha pana etamatthaṃ dasseti  ``ahaṃ ekasmiṃyeva tathārūpe kāle paṭisalliyiṃ, mayhaṃ pana sāvakā  dhutaṅgasamādānato paṭṭhāya yāvajīvaṃ dhutaṅgaṃ na bhindantī''ti.  ^b^mamaṃ sāvakā^eb^ti maṃ sāvakā. </p>
              <p>[03] 244^b^.^eb^ ^b^sanidāna^eb^nti sappaccayaṃ. kiṃ pana  appaccayaṃ nibbānaṃ na desetīti. no na deseti, sahetukaṃ pana taṃ  desanaṃ katvā deseti, no ahetukanti. ^b^sappāṭihāriya^eb^nti  purimassevetaṃ vevacanaṃ, sakāraṇanti attho. ^b^taṃ vatā^eb^ti ettha  ^b^vatā^eb^ti nipātamattaṃ. </p>
              <p>[03] 245^b^.^eb^ ^b^anāgataṃ vādapatha^eb^nti ajja ṭhapetvā sve vā  punadivase vā aḍḍhamāse vā māse vā saṃvacchare vā tassa tassa  pañhassa upari āgamanavādapathaṃ. ^b^na^eb^ ^a^P3.0242^ea^  ^b^dakkhatī^eb^ti yathā saccako nigaṇṭho attano niggahaṇatthaṃ  āgatakāraṇaṃ visesetvā vadanto na addasa, evaṃ na dakkhatīti netaṃ  ṭhānaṃ vijjati. ^b^sahadhammenā^eb^ti sakāraṇena. ^b^antarantarā  kathaṃ opāteyyu^eb^nti mama kathāvāraṃ pacchinditvā antarantare attano  kathaṃ paveseyyunti attho. ^b^na kho panāhaṃ, udāyī^eb^ti, udāyi,  ahaṃ ambaṭṭhasoṇadaṇḍakūṭadantasaccakanigaṇṭhādīhi saddhiṃ mahāvāde  vattamānepi -- ``aho vata me ekasāvakopi upamaṃ vā kāraṇaṃ vā  āharitvā dadeyyā''ti evaṃ sāvakesu anusāsaniṃ na paccāsīsāmi.  ^b^mamayevā^eb^ti evarūpesu ṭhānesu sāvakā mamayeva anusāsaniṃ  ovādaṃ paccāsīsanti. </p>
              <p>[03] 246^b^.^eb^ ^b^tesāhaṃ^eb^ ^a^V3.0172^ea^ ^b^cittaṃ ārādhemī^eb^ti tesaṃ ahaṃ tassa  pañhassa veyyākaraṇena cittaṃ gaṇhāmi sampādemi paripūremi, aññaṃ puṭṭho  aññaṃ na byākaromi, ambaṃ puṭṭho labujaṃ viya labujaṃ vā puṭṭho ambaṃ  viya. ettha ca ``adhisīle sambhāventī''ti vuttaṭṭhāne buddhasīlaṃ  nāma kathitaṃ, ``abhikkante ñāṇadassane ^a^M3.0168^ea^ sambhāventī''ti vuttaṭṭhāne  sabbaññutaññāṇaṃ, ``adhipaññāya sambhāventī''ti vuttaṭṭhāne  ṭhānuppattikapaññā, ``yena dukkhenā''ti vuttaṭṭhāne saccabyākaraṇapaññā.  tattha sabbaññutaññāṇañca saccabyākaraṇapaññañca ṭhapetvā ^a^P3.0243^ea^  avasesā paññā adhipaññaṃ bhajati. </p>
              <p>[03] 247^b^.^eb^ idāni tesaṃ tesaṃ visesādhigamānaṃ paṭipadaṃ  ācikkhanto ^b^puna caparaṃ udāyī^eb^tiādimāha. tattha  ^b^abhiññāvosānapāramippattā^eb^ti abhiññāvosānasaṅkhātañceva  abhiññāpāramīsaṅkhātañca arahattaṃ pattā.</p>
              <p>[03] ^b^sammappadhāne^eb^ti upāyapadhāne. ^b^chandaṃ janetī^eb^ti  kattukamyatākusalacchandaṃ janeti. ^b^vāyamatī^eb^ti vāyāmaṃ karoti.  ^b^vīriyaṃ ārabhatī^eb^ti vīriyaṃ pavatteti. ^b^cittaṃ  paggaṇhātī^eb^ti cittaṃ ukkhipati. ^b^padahatī^eb^ti upāyapadhānaṃ  karoti. ^b^bhāvanāya pāripūriyā^eb^ti vaḍḍhiyā paripūraṇatthaṃ.  apicettha -- ``yā ṭhiti, so asammoso...pe0... yaṃ vepullaṃ, sā  bhāvanāpāripūrī''ti (vibha0 406) evaṃ purimaṃ purimassa pacchimaṃ  pacchimassa atthotipi veditabbaṃ.</p>
              <p>[03] imehi pana sammappadhānehi kiṃ kathitaṃ?  kassapasaṃyuttapariyāyena sāvakassa pubbabhāgapaṭipadā kathitā.  vuttañhetaṃ tattha --</p>
              <p>[03] ``cattārome ^a^P3.0244^ea^, āvuso, sammappadhānā.  katame cattāro? idhāvuso, bhikkhu, anuppannā me pāpakā akusalā  dhammā uppajjamānā anatthāya saṃvatteyyunti ātappaṃ karoti. uppannā  me pāpakā akusalā dhammā appahīyamānā anatthāya saṃvatteyyunti  ātappaṃ karoti. anuppannā me kusalā dhammā anuppajjamānā  anatthāya saṃvatteyyunti ātappaṃ karoti. uppannā me kusalā dhammā  nirujjhamānā anatthāya saṃvatteyyunti ātappaṃ karotī''ti (saṃ0 ni0   2.145).</p>
              <p>[03] ettha ^a^V3.0173^ea^ ca pāpakā akusalāti lobhādayo veditabbā. anuppannā  kusalā dhammāti samathavipassanā ceva maggo ca, uppannā kusalā nāma  samathavipassanāva. maggo pana sakiṃ uppajjitvā nirujjhamāno  anatthāya saṃvattanako ^a^M3.0169^ea^ nāma natthi. so hi phalassa paccayaṃ datvāva  nirujjhati. purimasmimpi vā samathavipassanāva gahetabbāti vuttaṃ,  taṃ pana na yuttaṃ.</p>
              <p>[03] tattha ``uppannā samathavipassanā nirujjhamānā anatthāya  saṃvattantī''ti atthassa āvibhāvatthamidaṃ vatthu -- eko kira  khīṇāsavatthero ``mahācetiyañca mahābodhiñca vandissāmī''ti  samāpattilābhinā bhaṇḍagāhakasāmaṇerena saddhiṃ janapadato mahāvihāraṃ  āgantvā vihārapariveṇaṃ pāvisi. sāyanhasamaye mahābhikkhusaṅghe  cetiyaṃ vandamāne cetiyaṃ vandanatthāya na nikkhami. kasmā?  khīṇāsavānañhi tīsu ratanesu mahantaṃ gāravaṃ hoti. tasmā  bhikkhusaṅghe vanditvā paṭikkamante manussānaṃ sāyamāsabhuttavelāyaṃ  sāmaṇerampi ajānāpetvā ``cetiyaṃ vandissāmī''ti ekakova  nikkhami. sāmaṇero ^a^P3.0245^ea^ -- ``kiṃ nu kho thero  avelāya ekakova gacchati, jānissāmī''ti upajjhāyassa  padānupadiko nikkhami. thero anāvajjanena tassa āgamanaṃ  ajānanto dakkhiṇadvārena cetiyaṅgaṇaṃ āruhi. sāmaṇeropi  anupadaṃyeva āruḷho.</p>
              <p>[03] mahāthero mahācetiyaṃ ulloketvā buddhārammaṇaṃ pītiṃ gahetvā sabbaṃ  cetaso samannāharitvā haṭṭhapahaṭṭho cetiyaṃ vandati. sāmaṇero therassa  vandanākāraṃ disvā ``upajjhāyo me ativiya pasannacitto vandati,  kiṃ nu kho pupphāni labhitvā pūjaṃ kareyyā''ti cintesi. thero  vanditvā uṭṭhāya sirasi añjaliṃ ṭhapetvā mahācetiyaṃ ulloketvā ṭhito.  sāmaṇero ukkāsitvā attano āgatabhāvaṃ jānāpesi. thero  parivattetvā olokento ``kadā āgatosī''ti pucchi. tumhākaṃ  cetiyaṃ vandanakāle, bhante. ativiya pasannā cetiyaṃ vandittha kiṃ nu  kho pupphāni labhitvā pūjeyyāthāti? āma sāmaṇera imasmiṃ cetiye  viya aññatra ettakaṃ dhātūnaṃ nidhānaṃ nāma natthi, evarūpaṃ asadisaṃ  mahāthūpaṃ pupphāni labhitvā ko na pūjeyyāti. tena hi, bhante,  adhivāsetha, āharissāmīti tāvadeva jhānaṃ samāpajjitvā iddhiyā  himavantaṃ gantvā vaṇṇagandhasampannapupphāni parissāvanaṃ pūretvā mahāthere  dakkhiṇamukhato pacchimaṃ mukhaṃ asampatteyeva āgantvā pupphaparissāvanaṃ  hatthe ṭhapetvā ``pūjetha, bhante,''ti āha ^a^V3.0174^ea^. thero ``atimandāni no  sāmaṇera pupphānī''ti āha. gacchatha, bhante, bhagavato guṇe  āvajjitvā pūjethāti.</p>
              <p>[03] thero ^a^M3.0170^ea^ pacchimamukhanissitena sopāṇena āruyha  kucchivedikābhūmiyaṃ ^a^P3.0246^ea^ pupphapūjaṃ kātuṃ āraddho.  vedikābhūmiyaṃ paripuṇṇāni pupphāni patitvā dutiyabhūmiyaṃ  jaṇṇupamāṇena odhinā pūrayiṃsu. tato otaritvā pādapiṭṭhikapantiṃ  pūjesi. sāpi paripūri. paripuṇṇabhāvaṃ ñatvā heṭṭhimatale vikiranto  agamāsi. sabbaṃ cetiyaṅgaṇaṃ paripūri. tasmiṃ paripuṇṇe  ``sāmaṇera pupphāni na khīyantī''ti āha. parissāvanaṃ, bhante,  adhomukhaṃ karothāti. adhomukhaṃ katvā cālesi, tadā pupphāni  khīṇāni. parissāvanaṃ sāmaṇerassa datvā saddhiṃ hatthipākārena  cetiyaṃ tikkhattuṃ padakkhiṇaṃ katvā catūsu ṭhānesu vanditvā pariveṇaṃ  gacchanto cintesi -- ``yāva mahiddhiko vatāyaṃ sāmaṇero,  sakkhissati nu kho imaṃ iddhānubhāvaṃ rakkhitu''nti. tato ``na  sakkhissatī''ti disvā sāmaṇeramāha -- ``sāmaṇera tvaṃ idāni  mahiddhiko, evarūpaṃ pana iddhiṃ nāsetvā pacchimakāle kāṇapesakāriyā  hatthena madditakañjiyaṃ pivissasī''ti. daharakabhāvassa nāmesa  dosoyaṃ, so upajjhāyassa kathāyaṃ saṃvijjitvā -- ``kammaṭṭhānaṃ me,  bhante, ācikkhathā''ti na yāci, amhākaṃ upajjhāyo kiṃ vadatīti taṃ  pana asuṇanto viya agamāsi.</p>
              <p>[03] thero mahācetiyañca mahābodhiñca vanditvā sāmaṇeraṃ pattacīvaraṃ  gāhāpetvā anupubbena kuṭeḷitissamahāvihāraṃ agamāsi. sāmaṇero  upajjhāyassa padānupadiko hutvā bhikkhācāraṃ na gacchati, ``kataraṃ  gāmaṃ pavisatha, bhante,''ti ^a^P3.0247^ea^ pucchitvā pana  ``idāni me upajjhāyo gāmadvāraṃ patto bhavissatī''ti ñatvā attano  ca upajjhāyassa ca pattacīvaraṃ gahetvā ākāsena gantvā therassa  pattacīvaraṃ datvā piṇḍāya pavisati. thero sabbakālaṃ ovadati --  ``sāmaṇera mā evamakāsi, puthujjaniddhi nāma calā anibaddhā,  asappāyaṃ rūpādiārammaṇaṃ labhitvā appamattakeneva bhijjati, santāya  samāpattiyā parihīnāya brahmacariyavāso santhambhituṃ na sakkotī''ti.  sāmaṇero ``kiṃ katheti mayhaṃ upajjhāyo''ti sotuṃ na icchati,  tatheva karoti. thero anupubbena cetiyavandanaṃ karonto  kammubinduvihāraṃ nāma gato. tattha vasantepi there sāmaṇero tatheva  karoti.</p>
              <p>[03] athekadivasaṃ ^a^V3.0175^ea^ ^a^M3.0171^ea^ ekā pesakāradhītā abhirūpā paṭhamavaye ṭhitā  kammabindugāmato nikkhamitvā padumassaraṃ oruyha gāyamānā pupphāni  bhañjati. tasmiṃ samaye sāmaṇero padumassaramatthakena gacchati,  gacchanto pana silesikāya kāṇamacchikā viya tassā gītasadde  bajjhi. tāvadevassa iddhi antarahitā, chinnapakkhakāko viya  ahosi. santasamāpattibalena pana tattheva udakapiṭṭhe apatitvā  simbalitūlaṃ viya patamānaṃ anupubbena padumasaratīre aṭṭhāsi. so  vegena gantvā upajjhāyassa pattacīvaraṃ datvā nivatti. mahāthero  ``pagevetaṃ mayā diṭṭhaṃ, nivāriyamānopi na nivattissatī''ti kiñci  avatvā piṇḍāya pāvisi.</p>
              <p>[03] sāmaṇero gantvā padumasaratīre aṭṭhāsi tassā paccuttaraṇaṃ  āgamayamāno. sāpi sāmaṇeraṃ ākāsena gacchantañca puna āgantvā  ṭhitañca disvā ``addhā esa maṃ nissāya ukkaṇṭhito''ti ñatvā  ``paṭikkama sāmaṇerā''ti āha. so paṭikkami. itarā paccuttaritvā  sāṭakaṃ nivāsetvā taṃ upasaṅkamitvā ``kiṃ, bhante,''ti pucchi. so  tamatthaṃ ārocesi. sā bahūhi kāraṇehi gharāvāse ādīnavaṃ  brahmacariyavāse ānisaṃsañca dassetvā ^a^P3.0248^ea^  ovadamānāpi tassa ukkaṇṭhaṃ vinodetuṃ asakkontī -- ``ayaṃ mama  kāraṇā evarūpāya iddhiyā parihīno, na dāni yuttaṃ pariccajitu''nti  idheva tiṭṭhāti vatvā gharaṃ gantvā mātāpitūnaṃ taṃ pavattiṃ ārocesi.  tepi āgantvā nānappakāraṃ ovadamānā vacanaṃ aggaṇhantaṃ āhaṃsu --  ``tvaṃ amhe uccakulāti sallakkhesi, mayaṃ pesakārā. sakkhissasi  pesakārakammaṃ kātu''nti sāmaṇero āha -- ``upāsaka gihibhūto  nāma pesakārakammaṃ vā kareyya naḷakārakammaṃ vā, kiṃ iminā  sāṭakamattena lobhaṃ karothā''ti. pesakāro udare baddhasāṭakaṃ datvā  gharaṃ netvā dhītaraṃ adāsi.</p>
              <p>[03] so pesakārakammaṃ uggaṇhitvā pesakārehi saddhiṃ sālāya kammaṃ  karoti. aññesaṃ itthiyo pātova bhattaṃ sampādetvā āhariṃsu, tassa  bhariyā na tāva āgacchati. so itaresu kammaṃ vissajjetvā  bhuñjamānesu tasaraṃ vaṭṭento nisīdi. sā pacchā agamāsi. atha naṃ  so ``aticirena ^a^M3.0172^ea^ āgatāsī''ti tajjesi. mātugāmo ca nāma api  cakkavattirājānaṃ attani paṭibaddhacittaṃ ñatvā dāsaṃ viya sallakkheti.  tasmā sā evamāha -- ``aññesaṃ ghare dārupaṇṇaloṇādīni  sannihitāni, bāhirato āharitvā dāyakā pesanatakārakāpi atthi,  ahaṃ pana ^a^V3.0176^ea^ ekikāva, tvampi mayhaṃ ghare idaṃ atthi idaṃ natthīti na  jānāsi. sace icchasi, bhuñja, no ce icchasi, mā bhuñjā''ti.  so ``na kevalañca ussūre bhattaṃ āharasi, vācāyapi maṃ ghaṭṭesī''ti  kujjhitvā aññaṃ paharaṇaṃ apassanto tameva tasaradaṇḍakaṃ ^a^P3.0249^ea^  tasarato luñcitvā khipi. sā taṃ āgacchantaṃ disvā  īsakaṃ parivatti. tasaradaṇḍakassa ca koṭi nāma tikhiṇā hoti,  sā tassā parivattamānāya akkhikoṭiyaṃ pavisitvā aṭṭhāsi. sā  ubhohi hatthehi vegena akkhiṃ aggahesi, bhinnaṭṭhānato lohitaṃ paggharati.  so tasmiṃ kāle upajjhāyassa vacanaṃ anussari -- ``idaṃ sandhāya  maṃ upajjhāyo `anāgate kāle kāṇapesakāriyā hatthehi madditakañjiyaṃ  pivissasī'ti āha, idaṃ therena diṭṭhaṃ bhavissati, aho dīghadassī  ayyo''ti mahāsaddena rodituṃ ārabhi. tamenaṃ aññe -- ``alaṃ,  āvuso, mā rodi, akkhi nāma bhinnaṃ na sakkā rodanena  paṭipākatikaṃ kātu''nti āhaṃsu. so ``nāhametamatthaṃ rodāmi,  apica kho imaṃ sandhāya rodāmī''ti sabbaṃ paṭipāṭiyā kathesi.  evaṃ uppannā samathavipassanā nirujjhamānā anatthāya saṃvattanti.</p>
              <p>[03] aparampi vatthu -- tiṃsamattā bhikkhū kalyāṇimahācetiyaṃ  vanditvā aṭavimaggena mahāmaggaṃ otaramānā antarāmagge jhāmakhette  kammaṃ katvā āgacchantaṃ ekaṃ manussaṃ addasaṃsu. tassa sarīraṃ  masimakkhitaṃ viya ahosi. masimakkhitaṃyeva ekaṃ kāsāvaṃ kacchaṃ  pīḷetvā nivatthaṃ, olokiyamāno jhāmakhāṇuko viya khāyati. so  divasabhāge kammaṃ katvā upaḍḍhajjhāyamānānaṃ dārūnaṃ kalāpaṃ  ukkhipitvā piṭṭhiyaṃ vippakiṇṇehi kesehi kummaggena āgantvā  bhikkhūnaṃ sammukhe aṭṭhāsi. sāmaṇerā disvā aññamaññaṃ  olokayamānā, -- ``āvuso, tuyhaṃ pitā tuyhaṃ mahāpitā ^a^P3.0250^ea^  tuyhaṃ mātulo''ti hasamānā gantvā ``konāmo tvaṃ  upāsakā''ti nāmaṃ pucchiṃsu. so nāmaṃ pucchito vippaṭisārī hutvā  dārukalāpaṃ chaḍḍetvā ^a^M3.0173^ea^ vatthaṃ saṃvidhāya nivāsetvā mahāthere vanditvā  ``tiṭṭhatha tāva, bhante,''ti āha. mahātherā aṭṭhaṃsu.</p>
              <p>[03] daharasāmaṇerā āgantvā mahātherānaṃ sammukhāpi parihāsaṃ  karonti. upāsako āha -- ``bhante, tumhe maṃ passitvā parihasatha,  ettakeneva matthakaṃ pattamhāti mā sallakkhetha. ahampi pubbe  tumhādisova samaṇo ahosiṃ. tumhākaṃ pana cittekaggatāmattakampi  natthi, ahaṃ imasmiṃ sāsane ^a^V3.0177^ea^ mahiddhiko mahānubhāvo ahosiṃ, ākāsaṃ  gahetvā pathaviṃ karomi, pathaviṃ ākāsaṃ. dūraṃ gaṇhitvā santikaṃ  karomi, santikaṃ dūraṃ. cakkavāḷasatasahassaṃ khaṇena vinivijjhāmi.  hatthe me passatha, idāni makkaṭahatthasadisā, ahaṃ imeheva hatthehi  idha nisinnova candimasūriye parāmasiṃ. imesaṃyeva pādānaṃ  candimasūriye pādakathalikaṃ katvā nisīdiṃ. evarūpā me iddhi  pamādena antarahitā, tumhe mā pamajjittha. pamādena hi evarūpaṃ  byasanaṃ pāpuṇanti. appamattā viharantā jātijarāmaraṇassa antaṃ  karonti. tasmā tumhe maññeva ārammaṇaṃ karitvā appamattā hotha,  bhante,''ti tajjetvā ovādamadāsi. te tassa kathentasseva saṃvegaṃ  āpajjitvā vipassamānā tiṃsajanā tattheva arahattaṃ pāpuṇiṃsūti.  evampi uppannā samathavipassanā nirujjhamānā anatthāya saṃvattantīti  veditabbā.</p>
              <p>[03] ^b^anuppannānaṃ pāpakāna^eb^nti cettha ``anuppanno vā kāmāsavo  ^a^P3.0251^ea^ na uppajjatī''tiādīsu vuttanayena attho  veditabbo. ^b^uppannānaṃ pāpakāna^eb^nti ettha pana catubbidhaṃ uppannaṃ  vattamānuppannaṃ bhutvāvigatuppannaṃ, okāsakatuppannaṃ, bhūmiladdhuppannanti.  tattha ye kilesā vijjamānā uppādādisamaṅgino, idaṃ  ^b^vattamānuppannaṃ^eb^ nāma. kamme pana javite ārammaṇarasaṃ  anubhavitvā niruddhavipāko bhutvā vigataṃ nāma. kammaṃ uppajjitvā  niruddhaṃ bhavitvā vigataṃ nāma. tadubhayampi ^b^bhutvāvigatuppanna^eb^nti  saṅkhaṃ gacchati. kusalākusalaṃ kammaṃ aññassa kammassa vipākaṃ  paṭibāhitvā attano vipākassa okāsaṃ karoti, evaṃ kate okāse  vipāko uppajjamāno okāsakaraṇato paṭṭhāya uppannoti saṅkhaṃ  gacchati. idaṃ ^b^okāsakatuppannaṃ^eb^ nāma. pañcakkhandhā pana  vipassanāya bhūmi nāma. te atītādibhedā honti. tesu  anusayitakilesā pana atītā vā anāgatā vā paccuppannā vāti na  vattabbā. atītakhandhesu anusayitāpi hi appahīnāva honti,  anāgatakhandhesu, paccuppannakhandhesu ^a^M3.0174^ea^ anusayitāpi appahīnāva honti.  idaṃ ^b^bhūmiladdhuppannaṃ^eb^ nāma. tenāhu porāṇā -- ``tāsu tāsu  bhūmīsu asamugghātitakilesā bhūmiladdhuppannāti saṅkhaṃ gacchantī''ti.</p>
              <p>[03] aparampi catubbidhaṃ uppannaṃ samudācāruppannaṃ,  ārammaṇādhigahituppannaṃ, avikkhambhituppannaṃ asamugghātituppannanti.  tattha sampati vattamānaṃyeva ^b^samudācāruppannaṃ^eb^ nāma. sakiṃ  cakkhūni ummīletvā ārammaṇe nimitte gahite  anussaritānussaritakkhaṇe kilesā ^a^P3.0252^ea^  nuppajjissantīti na ^a^V3.0178^ea^ vattabbā. kasmā? ārammaṇassa adhigahitattā.  yathā kiṃ? yathā khīrarukkhassa kuṭhāriyā āhatāhataṭṭhāne khīraṃ na  nikkhamissatīti na vattabbaṃ, evaṃ. idaṃ  ^b^ārammaṇādhigahituppannaṃ^eb^ nāma. samāpattiyā avikkhambhitā  kilesā pana imasmiṃ nāma ṭhāne nuppajjissantīti na vattabbā.  kasmā? avikkhambhitattā. yathā kiṃ? yathā sace khīrarukkhe  kuṭhāriyā āhaneyyuṃ, imasmiṃ nāma ṭhāne khīraṃ na nikkhameyyāti na  vattabbaṃ, evaṃ. idaṃ ^b^avikkhambhituppannaṃ^eb^ nāma. maggena  asamugghātitakilesā pana bhavagge nibbattassāpi uppajjantīti  purimanayeneva vitthāretabbaṃ. idaṃ ^b^asamugghātituppannaṃ^eb^ nāma.</p>
              <p>[03] imesu uppannesu vattamānuppannaṃ bhutvāvigatuppannaṃ okāsakatuppannaṃ  samudācāruppannanti catubbidhaṃ uppannaṃ na maggavajjhaṃ, bhūmiladdhuppannaṃ  ārammaṇādhigahituppannaṃ avikkhambhituppannaṃ asamugghātituppannanti  catubbidhaṃ maggavajjhaṃ. maggo hi uppajjamāno ete kilese pajahati.  so ye kilese pajahati, te atītā vā anāgatā vā paccuppannā  vāti na vattabbā. vuttampi cetaṃ --</p>
              <p>[03] ``hañci atīte kilese pajahati, tena hi khīṇaṃ khepeti,  niruddhaṃ nirodheti, vigataṃ vigameti atthaṅgataṃ atthaṅgameti. atītaṃ  yaṃ natthi, taṃ pajahati. hañci anāgate kilese pajahati, tena hi  ajātaṃ pajahati, anibbattaṃ, anuppannaṃ, apātubhūtaṃ pajahati. anāgataṃ  yaṃ natthi, taṃ pajahati, hañci paccuppanne kilese pajahati, tena hi  ratto rāgaṃ pajahati ^a^P3.0253^ea^, duṭṭho dosaṃ, mūḷho mohaṃ,  vinibaddho mānaṃ, parāmaṭṭho diṭṭhiṃ, vikkhepagato uddhaccaṃ, aniṭṭhaṅgato  vicikicchaṃ, thāmagato anusayaṃ pajahati. kaṇhasukkadhammā yuganaddhā  samameva vattanti. saṃkilesikā maggabhāvanā hoti...pe0... tena hi  natthi maggabhāvanā, natthi phalasacchikiriyā, natthi kilesappahānaṃ,  natthi dhammābhisamayoti. atthi ^a^M3.0175^ea^ maggabhāvanā...pe0... atthi  dhammābhisamayoti. yathā kathaṃ viya, seyyathāpi taruṇo rukkho  ajātaphalo...pe0... apātubhūtāyeva na pātubhavantī''ti.</p>
              <p>[03] iti pāḷiyaṃ ajātaphalarukkho āgato, jātaphalarukkhena pana  dīpetabbaṃ. yathā hi saphalo taruṇambarukkho, tassa phalāni manussā  paribhuñjeyyuṃ, sesāni pātetvā pacchiyo pūreyyuṃ ^a^V3.0179^ea^. athañño puriso taṃ  pharasunā chindeyya, tenassa neva atītāni phalāni nāsitāni  honti, na anāgatapaccuppannāni nāsitāni. atītāni hi manussehi  paribhuttāni, anāgatāni anibbattāni, na sakkā nāsetuṃ. yasmiṃ  pana samaye so chinno, tadā phalāniyeva natthīti paccuppannānipi  anāsitāni. sace pana rukkho acchinno, athassa pathavīrasañca  āporasañca āgamma yāni phalāni nibbatteyyuṃ, tāni nāsitāni  honti. tāni hi ajātāneva na jāyanti, anibbattāneva na  nibbattanti, apātubhūtāneva na pātubhavanti, evameva maggo nāpi  atītādibhede kilese pajahati, nāpi na pajahati. yesañhi  kilesānaṃ maggena khandhesu apariññātesu uppatti siyā, maggena  uppajjitvā khandhānaṃ pariññātattā te kilesā ajātāva na jāyanti,  anibbattāva na nibbattanti, apātubhūtāva na pātubhavanti, taruṇaputtāya  itthiyā puna avijāyanatthaṃ, byādhitānaṃ ^a^P3.0254^ea^  rogavūpasamanatthaṃ pītabhesajjehi cāpi ayamattho vibhāvetabbo. evaṃ  maggo ye kilese pajahati, te atītā vā anāgatā vā paccuppannā  vāti na vattabbā, na ca maggo kilese na pajahati. ye pana maggo  kilese pajahati, te sandhāya ``uppannānaṃ pāpakāna''ntiādi vuttaṃ.</p>
              <p>[03] na kevalañca maggo kileseyeva pajahati, kilesānaṃ pana  appahīnattā ye ca uppajjeyyuṃ upādinnakakkhandhā, tepi pajahatiyeva.  vuttampi cetaṃ -- ``sotāpattimaggañāṇena abhisaṅkhāraviññāṇassa  nirodhena satta bhave ṭhapetvā anamatagge saṃsāre ye uppajjeyyuṃ nāmañca  rūpañca, etthete nirujjhantī''ti (cūḷani0 6) vitthāro. iti  maggo upādinnānupādinnato vuṭṭhāti. bhavavasena pana sotāpattimaggo  apāyabhavato vuṭṭhāti, sakadāgāmimaggo sugatibhavekadesato,  anāgāmimaggo sugatikāmabhavato, arahattamaggo ^a^M3.0176^ea^ rūpārūpabhavato vuṭṭhāti.  sabbabhavehi vuṭṭhātiyevātipi vadanti.</p>
              <p>[03] atha maggakkhaṇe kathaṃ anuppannānaṃ uppādāya bhāvanā hoti, kathaṃ  vā uppannānaṃ ṭhitiyāti. maggappavattiyāyeva. maggo hi pavattamāno  pubbe anuppannapubbattā anuppanno nāma vuccati. anāgatapubbañhi ṭhānaṃ  āgantvā ananubhūtapubbaṃ vā ārammaṇaṃ anubhavitvā vattāro bhavanti  ``anāgataṭṭhānaṃ āgatamhā, ananubhūtaṃ ārammaṇaṃ anubhavāmā''ti. yā  cassa pavatti, ayameva ṭhiti nāmāti ṭhitiyā bhāvetītipi vattuṃ  vaṭṭati.</p>
              <p>[03] ^b^iddhipādesu^eb^ ^a^V3.0180^ea^ ^a^P3.0255^ea^ saṅkhepakathā  cetokhilasutte (ma0 ni0 1.185 ādayo) vuttā. upasamamānaṃ  gacchati, kilesūpasamatthaṃ vā gacchatīti ^b^upasamagāmī^eb^.  sambujjhamānā gacchati, maggasambodhatthāya vā gacchatīti  ^b^sambodhagāmī^eb^.</p>
              <p>[03] ^b^vivekanissitā^eb^dīni sabbāsavasaṃvare vuttāni. ayamettha  saṅkhepo, vitthārato panāyaṃ bodhipakkhiyakathā ^b^visuddhimagge^eb^  vuttā. </p>
              <p>[03] 248^b^.^eb^ vimokkhakathāyaṃ ^b^vimokkhe^eb^ti kenaṭṭhena  vimokkhā, adhimuccanaṭṭhena. ko panāyaṃ adhimuccanaṭṭho nāma?  paccanīkadhammehi ca suṭṭhu muccanaṭṭho, ārammaṇe ca abhirativasena suṭṭhu  muccanaṭṭho, pituaṅke vissaṭṭhaṅgapaccaṅgassa dārakassa sayanaṃ viya  aniggahitabhāvena nirāsaṅkatāya ārammaṇe pavattīti vuttaṃ hoti.  ayaṃ panattho pacchimavimokkhe natthi, purimesu sabbesu atthi.  ^b^rūpī rūpāni passatī^eb^ti ettha ajjhattakesādīsu  nīlakasiṇādivasena uppāditaṃ rūpajjhānaṃ rūpaṃ, tadassa atthīti  ^b^rūpī. bahiddhā rūpāni passatī^eb^ti bahiddhāpi  nīlakasiṇādīni rūpāni jhānacakkhunā passati. iminā ajjhatta  ^a^P3.0256^ea^ bahiddhāvatthukesu kasiṇesu uppāditajjhānassa  puggalassa cattāripi rūpāvacarajjhānāni dassitāni.</p>
              <p>[03] ^b^ajjhattaṃ arūpasaññī^eb^ti ajjhattaṃ na rūpasaññī, attano  kesādīsu anuppāditarūpāvacarajjhānoti attho. iminā bahiddhā  parikammaṃ katvā bahiddhāva uppāditajjhānassa rūpāvacarajjhānāni  dassitāni. ^b^subhanteva adhimutto hotī^eb^ti iminā suvisuddhesu  nīlādīsu vaṇṇakasiṇesu jhānāni dassitāni. tattha kiñcāpi  antoappanāyaṃ subhanti ^a^M3.0177^ea^ ābhogo natthi, yo pana suvisuddhaṃ subhakasiṇaṃ  ārammaṇaṃ katvā viharati, so yasmā subhanti adhimutto hotīti  vattabbataṃ āpajjati, tasmā evaṃ desanā katā. paṭisambhidāmagge pana  ``kathaṃ subhanteva adhimutto hotīti vimokkho. idha bhikkhu  mettāsahagatena cetasā ekaṃ disaṃ pharitvā viharati...pe0... mettāya  bhāvitattā sattā appaṭikūlā honti. karuṇāsahagatena,  muditāsahagatena, upekkhāsahagatena cetasā ekaṃ disaṃ pharitvā  viharati...pe0... upekkhāya bhāvitattā sattā appaṭikūlā honti.  evaṃ subhanteva adhimutto hotīti vimokkho''ti (paṭi0 ma0  1.212) vuttaṃ.</p>
              <p>[03] ^b^sabbaso^eb^ ^a^V3.0181^ea^ ^b^rūpasaññāna^eb^ntiādīsu yaṃ vattabbaṃ, taṃ sabbaṃ  ^b^visuddhimagge^eb^ vuttameva. ^b^ayaṃ aṭṭhamo vimokkho^eb^ti ayaṃ  catunnaṃ khandhānaṃ sabbaso ^a^P3.0257^ea^ vissaṭṭhattā vimuttattā  aṭṭhamo uttamo vimokkho nāma. </p>
              <p>[03] 249^b^.^eb^ abhibhāyatanakathāyaṃ ^b^abhibhāyatanānī^eb^ti  abhibhavanakāraṇāni. kiṃ abhibhavanti? paccanīkadhammepi  ārammaṇānipi. tāni hi paṭipakkhabhāvena paccanīkadhamme  abhibhavanti, puggalassa ñāṇuttaritāya ārammaṇāni. ^b^ajjhattaṃ  rūpasaññī^eb^tiādīsu pana ajjhattarūpe parikammavasena ajjhattaṃ  rūpasaññī nāma hoti. ajjhattañca nīlaparikammaṃ karonto kese vā  pitte vā akkhitārakāya vā karoti, pītaparikammaṃ karonto mede vā  chaviyā vā hatthatalapādatalesu vā akkhīnaṃ pītaṭṭhāne vā karoti,  lohitaparikammaṃ karonto maṃse vā lohite vā jivhāya vā akkhīnaṃ  rattaṭṭhāne vā karoti, odātaparikammaṃ karonto aṭṭhimhi vā dante vā  nakhe vā akkhīnaṃ setaṭṭhāne vā karoti. taṃ pana sunīlaṃ supītakaṃ  sulohitakaṃ suodātaṃ na hoti, asuvisuddhameva hoti.</p>
              <p>[03] ^b^eko bahiddhā rūpāni passatī^eb^ti yassetaṃ parikammaṃ  ajjhattaṃ uppannaṃ hoti, nimittaṃ pana bahiddhā, so evaṃ ajjhattaṃ  parikammassa bahiddhā ca appanāya vasena -- ``ajjhattaṃ rūpasaññī  eko bahiddhā rūpāni passatī''ti vuccati. ^b^parittānī^eb^ti  avaḍḍhitāni. ^b^suvaṇṇadubbaṇṇānī^eb^ti suvaṇṇāni vā hontu  dubbaṇṇāni vā, parittavaseneva idamabhibhāyatanaṃ vuttanti veditabbaṃ.  ^b^tāni^eb^ ^a^M3.0178^ea^ ^a^P3.0258^ea^ ^b^abhibhuyyā^eb^ti yathā nāma  sampannagahaṇiko kaṭacchumattaṃ bhattaṃ labhitvā ``kimettha bhuñjitabbaṃ  atthī''ti saṅkaḍḍhitvā ekakabaḷameva karoti, evamevaṃ ñāṇuttariko  puggalo visadañāṇo -- ``kimettha parittake ārammaṇe samāpajjitabbaṃ  atthi, nāyaṃ mama bhāro''ti tāni rūpāni abhibhavitvā samāpajjati,  saha nimittuppādenevettha appanaṃ pāpetīti attho. ^b^jānāmi  passāmī^eb^ti iminā panassa ābhogo kathito, so ca kho  samāpattito vuṭṭhitassa, na antosamāpattiyaṃ.^b^ evaṃsaññī  hotī^eb^ti ābhogasaññāyapi jhānasaññāyapi evaṃsaññī hoti.  abhibhavasaññā hissa antosamāpattiyaṃ atthi, ābhogasaññā pana  samāpattito vuṭṭhitasseva.</p>
              <p>[03] ^b^appamāṇānī^eb^ti vaḍḍhitappamāṇāni, mahantānīti attho.  ^b^abhibhuyyā^eb^ti ettha pana yathā mahagghaso ^a^V3.0182^ea^ puriso ekaṃ  bhattavaḍḍhitakaṃ labhitvā ``aññāpi hotu, aññāpi hotu, kimesā  mayhaṃ karissatī''ti taṃ na mahantato passati, evameva ñāṇuttaro  puggalo visadañāṇo ``kimettha samāpajjitabbaṃ, nayidaṃ appamāṇaṃ, na  mayhaṃ cittekaggatākaraṇe bhāro atthī''ti tāni abhibhavitvā  samāpajjati, saha nimittuppādenevettha appanaṃ pāpetīti attho.</p>
              <p>[03] ^b^ajjhattaṃ arūpasaññī^eb^ti alābhitāya vā anatthikatāya vā  ajjhattarūpe parikammasaññāvirahito. ^b^eko^eb^ ^a^P3.0259^ea^  ^b^bahiddhā rūpāni passatī^eb^ti yassa parikammampi nimittampi  bahiddhāva uppannaṃ, so evaṃ bahiddhā parikammassa ceva appanāya ca  vasena -- ``ajjhattaṃ arūpasaññī eko bahiddhā rūpāni passatī''ti  vuccati. sesamettha catutthābhibhāyatane vuttanayameva. imesu pana  catūsu parittaṃ vitakkacaritavasena āgataṃ, appamāṇaṃ mohacaritavasena,  suvaṇṇaṃ dosacaritavasena, dubbaṇṇaṃ rāgacaritavasena. etesañhi  etāni sappāyāni. sā ca nesaṃ sappāyatā vitthārato  ^b^visuddhimagge^eb^cariyaniddese vuttā.</p>
              <p>[03] pañcamābhibhāyatanādīsu ^b^nīlānī^eb^ti sabbasaṅgāhikavasena  vuttaṃ. ^b^nīlavaṇṇānī^eb^ti vaṇṇavasena.  ^b^nīlanidassanānī^eb^ti nidassanavasena. apaññāyamānavivarāni  asambhinnavaṇṇāni ekanīlāneva hutvā dissantīti vuttaṃ ^a^M3.0179^ea^ hoti.  ^b^nīlanibhāsānī^eb^ti idaṃ pana obhāsavasena vuttaṃ, nīlobhāsāni  nīlapabhāyuttānīti attho. etena nesaṃ suvisuddhataṃ dasseti.  visuddhavaṇṇavaseneva hi imāni cattāri abhibhāyatanāni vuttāni.  ^b^umāpuppha^eb^nti etañhi pupphaṃ siniddhaṃ muduṃ dissamānampi nīlameva  hoti. girikaṇṇikapupphādīni pana dissamānāni setadhātukāni  honti. tasmā idameva gahitaṃ, na tāni. ^b^bārāṇaseyyaka^eb^nti  bārāṇasiyaṃ bhavaṃ. tattha kira kappāsopi mudu, suttakantikāyopi  tantavāyāpi chekā, udakampi suci siniddhaṃ, tasmā vatthaṃ  ubhatobhāgavimaṭṭhaṃ hoti, dvīsu passesu maṭṭhaṃ mudu siniddhaṃ khāyati.  ^b^pītānī^eb^tiādīsu ^a^P3.0260^ea^ imināva nayena attho  veditabbo. ``nīlakasiṇaṃ uggaṇhanto nīlasmiṃ nimittaṃ gaṇhāti  pupphasmiṃ vā vatthasmiṃ vā vaṇṇadhātuyā vā''tiādikaṃ panettha  kasiṇakaraṇañceva parikammañca appanāvidhānañca sabbaṃ  ^b^visuddhimagge^eb^ vitthārato vuttameva.</p>
              <p>[03] ^b^abhiññāvosānapāramippattā^eb^ti ito pubbesu  satipaṭṭhānādīsu te dhamme bhāvetvā arahattappattāva  ^a^V3.0183^ea^ abhiññāvosānapāramippattā nāma honti, imesu pana aṭṭhasu  abhibhāyatanesu ciṇṇavasībhāvāyeva abhiññāvosānapāramippattā nāma. </p>
              <p>[03] 250^b^.^eb^ kasiṇakathāyaṃ sakalaṭṭhena ^b^kasiṇāni,^eb^  tadārammaṇānaṃ dhammānaṃ khettaṭṭhena adhiṭṭhānaṭṭhena vā ^b^āyatanāni.  uddha^eb^nti upari gaganatalābhimukhaṃ. ^b^adho^eb^ti heṭṭhā  bhūmitalābhimukhaṃ. ^b^tiriya^eb^nti khettamaṇḍalamiva samantā  paricchinditvā. ekacco hi uddhameva kasiṇaṃ vaḍḍheti, ekacco  adho, ekacco samantato. tena tena kāraṇena evaṃ pasāreti  ālokamiva rūpadassanakāmo. tena vuttaṃ -- ``pathavīkasiṇameko  sañjānāti uddhaṃadhotiriya''nti. ^b^advaya^eb^nti disāanudisāsu  advayaṃ. idaṃ pana ekassa aññabhāvānupagamanatthaṃ vuttaṃ. yathā hi  udakaṃ paviṭṭhassa sabbadisāsu udakameva ^a^P3.0261^ea^ hoti  anaññaṃ, evamevaṃ pathavīkasiṇaṃ pathavīkasiṇameva hoti, natthi tassa  añño kasiṇasambhedoti. esa nayo sabbattha. ^b^appamāṇa^eb^nti  idaṃ tassa tassa pharaṇāppamāṇavasena vuttaṃ. tañhi cetasā pharanto  sakalameva pharati, ayamassa ādi, idaṃ majjhanti pamāṇaṃ gaṇhātīti.  ^b^viññāṇakasiṇa^eb^nti cettha ^a^M3.0180^ea^ kasiṇugghāṭimākāse pavattaṃ viññāṇaṃ.  tattha kasiṇavasena kasiṇugghāṭimākāse, kasiṇugghāṭimākāsavasena  tattha pavattaviññāṇe uddhaṃadhotiriyatā veditabbā. ayamettha saṅkhepo.  kammaṭṭhānabhāvanānayena panetāni pathavīkasiṇādīni vitthārato  ^b^visuddhimagge^eb^ vuttāneva. idhāpi ciṇṇavasibhāveneva  abhiññāvosānapāramippattā hontīti veditabbā. tathā ito  anantaresu catūsu jhānesu. yaṃ panettha vattabbaṃ, taṃ mahāassapurasutte  vuttameva. </p>
              <p>[03] 252^b^.^eb^ vipassanāñāṇe pana rūpītiādīnamattho  vuttoyeva. ^b^ettha sitamettha paṭibaddha^eb^nti ettha cātumahābhūtike  kāye nissitañca paṭibaddhañca. ^b^subho^eb^ti sundaro.  ^b^jātimā^eb^ti suparisuddhāakarasamuṭṭhito. ^b^suparikammakato^eb^ti  suṭṭhu kataparikammo apanītapāsāṇasakkharo. ^b^accho^eb^ti  tanucchavi. ^b^vippasanno^eb^ti suṭṭhu vippasanno.  ^b^sabbākārasampanno^eb^ti dhovana vedhanādīhi sabbehi ākārehi  sampanno. ^b^nīla^eb^ntiādīhi ^a^P3.0262^ea^ vaṇṇasampattiṃ  dasseti. tādisañhi āvutaṃ pākaṭaṃ hoti.</p>
              <p>[03] ^b^evameva kho^eb^ti ettha evaṃ upamāsaṃsandanaṃ veditabbaṃ --  maṇi viya hi karajakāyo. āvutasuttaṃ ^a^V3.0184^ea^ viya vipassanāñāṇaṃ.  cakkhumā puriso viya vipassanālābhī bhikkhu. hatthe karitvā  paccavekkhato ``ayaṃ kho maṇī''ti maṇino āvibhūtakālo viya  vipassanāñāṇaṃ abhinīharitvā nisinnassa bhikkhuno  cātumahābhūtikakāyassa āvibhūtakālo. ``tatridaṃ suttaṃ āvuta''nti  suttassa āvibhūtakālo viya vipassanāñāṇaṃ abhinīharitvā  nisinnassa bhikkhuno tadārammaṇānaṃ phassapañcamakānaṃ vā  sabbacittacetasikānaṃ vā vipassanāñāṇasseva vā āvibhūtakāloti.</p>
              <p>[03] kiṃ panetaṃ ñāṇassa āvibhūtaṃ, puggalassāti. ñāṇassa, tassa  pana āvibhāvattā puggalassa āvibhūtāva honti. idañca  vipassanāñāṇaṃ maggassa anantaraṃ, evaṃ santepi yasmā abhiññāvāre  āraddhe etassa antarāvāro natthi, tasmā idheva dassitaṃ. yasmā ca  aniccādivasena akatasammasanassa dibbāya sotadhātuyā bheravasaddaṃ  suṇanto pubbenivāsānussatiyā bherave khandhe anussarato dibbena  cakkhunā bheravarūpaṃ ^a^M3.0181^ea^ passato bhayasantāso uppajjati, na  aniccādivasena katasammasanassa, tasmā abhiññāpattassa  bhayavinodakahetusampādanatthampi idaṃ idheva dassitaṃ. idhāpi  arahattavaseneva abhiññāvosānapāramippattatā veditabbā. </p>
              <p>[03] 253^b^.^eb^ manomayiddhiyaṃ ^a^P3.0263^ea^  ciṇṇavasitāya. tattha ^b^manomaya^eb^nti manena nibbattaṃ.  ^b^sabbaṅgapaccaṅgi^eb^nti sabbehi aṅgehi ca paccaṅgehi ca samannāgataṃ.  ^b^ahīnindriya^eb^nti saṇṭhānavasena avikalindriyaṃ. iddhimatā  nimmitarūpañhi sace iddhimā odāto, tampi odātaṃ. sace  aviddhakaṇṇo, tampi aviddhakaṇṇanti evaṃ sabbākārehi tena sadisameva  hoti. ^b^muñjamhā īsika^eb^ntiādi upamattayampi taṃ  sadisabhāvadassanatthameva vuttaṃ. muñjasadisā eva hi tassa anto  īsikā hoti. kosasadisoyeva asi, vaṭṭāya kosiyā vaṭṭaṃ  asimeva pakkhipanti, patthaṭāya patthaṭaṃ.</p>
              <p>[03] ^b^karaṇḍā^eb^ti idampi ahikañcukassa nāmaṃ, na  vilīvakaraṇḍakassa. ahikañcuko hi ahinā sadisova hoti.  tattha kiñcāpi ``puriso ahiṃ karaṇḍā uddhareyyā''ti hatthena  uddharamāno viya dassito, atha kho cittenevassa uddharaṇaṃ veditabbaṃ.  ayañhi ahi nāma sajātiyaṃ ^a^V3.0185^ea^ ṭhito, kaṭṭhantaraṃ vā rukkhantaraṃ vā  nissāya, tacato sarīranikkaḍḍhanapayogasaṅkhātena thāmena, sarīraṃ  khādamānaṃ viya purāṇatacaṃ jigucchantoti imehi catūhi kāraṇehi  sayameva kañcukaṃ jahāti, na sakkā tato aññena uddharituṃ. tasmā  cittena uddharaṇaṃ sandhāya idaṃ vuttanti veditabbaṃ. iti muñjādisadisaṃ  imassa bhikkhuno sarīraṃ, īsikādisadisaṃ nimmitarūpanti idamettha  opammasaṃsandanaṃ. nimmānavidhānaṃ ^a^P3.0264^ea^ panettha parato  ca iddhividhādipañcābhiññākathā sabbākārena ^b^visuddhimagge^eb^  vitthāritāti tattha vuttanayeneva veditabbā. upamāmattameva hi idha  adhikaṃ.</p>
              <p>[03] tattha chekakumbhakārādayo viya iddhividhañāṇalābhī bhikkhu  daṭṭhabbo. suparikammakatamattikādayo viya iddhividhañāṇaṃ daṭṭhabbaṃ.  icchiticchitabhājanavikatiādikaraṇaṃ viya tassa bhikkhuno vikubbanaṃ  daṭṭhabbaṃ. idhāpi ciṇṇavasitāvaseneva abhiññāvosānapāramippattatā  veditabbā. tathā ito parāsu catūsu abhiññāsu. </p>
              <p>[03] 255^b^.^eb^ tattha ^a^M3.0182^ea^ dibbasotadhātūpamāyaṃ ^b^saṅkhadhamo^eb^ti  saṅkhadhamako. ^b^appakasirenevā^eb^ti niddukkheneva.  ^b^viññāpeyyā^eb^ti jānāpeyya. tattha evaṃ cātuddisā viññāpente  saṅkhadhamake ``saṅkhasaddo aya''nti vavatthāpentānaṃ sattānaṃ tassa  saṅkhasaddassa āvibhūtakālo viya yogino dūrasantikabhedānaṃ  dibbānañceva mānusakānañca saddānaṃ āvibhūtakālo daṭṭhabbo. </p>
              <p>[03] 256^b^.^eb^ cetopariyañāṇa-upamāyaṃ ^b^daharo^eb^ti taruṇo.  ^b^yuvā^eb^ti yobbanena samannāgato. ^b^maṇḍanakajātiko^eb^ti  yuvāpi samāno na alasiyo kiliṭṭhavatthasarīro, atha kho  maṇḍanakapakatiko, divasassa dve tayo vāre nhāyitvā  suddhavattha-paridahana-alaṅkārakaraṇasīloti attho. ^b^sakaṇika^eb^nti  ^a^P3.0265^ea^ kāḷatilakavaṅka-mukhadūsipīḷakādīnaṃ aññatarena  sadosaṃ. tattha yathā tassa mukhanimittaṃ paccavekkhato mukhadoso  pākaṭo hoti, evaṃ cetopariyañāṇāya cittaṃ abhinīharitvā nisinnassa  bhikkhuno paresaṃ soḷasavidhaṃ cittaṃ pākaṭaṃ hotīti veditabbaṃ.  pubbenivāsaupamādīsu yaṃ vattabbaṃ, taṃ sabbaṃ mahāassapure vuttameva. </p>
              <p>[03] 259^b^.^eb^ ^b^ayaṃ kho udāyi pañcamo dhammo^eb^ti  ekūnavīsati pabbāni paṭipadāvasena ekaṃ dhammaṃ ^a^V3.0186^ea^ katvā pañcamo  dhammoti vutto. yathā hi aṭṭhakanāgarasutte (ma0 ni0 2.17  ādayo) ekādasa pabbāni pucchāvasena ekadhammo kato, evamidha  ekūnavīsati pabbāni paṭipadāvasena eko dhammo katoti veditabbāni.  imesu ca pana ekūnavīsatiyā pabbesu paṭipāṭiyā aṭṭhasu koṭṭhāsesu  vipassanāñāṇe ca āsavakkhayañāṇe ca arahattavasena  abhiññāvosānapāramippattatā veditabbā, sesesu ciṇṇavasibhāvavasena.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāsakuludāyisuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. samaṇamuṇḍikasuttavaṇṇanā </h3n>
            <h4>
              <h4n> </h4n>
              <p>[03] 260^b^.^eb^ ^b^evaṃ^eb^ ^a^V3.0187^ea^ ^a^M3.0183^ea^ ^b^me suta^eb^nti samaṇamuṇḍikasuttaṃ.  tattha ^b^uggāhamāno^eb^ti tassa paribbājakassa nāmaṃ.  ^b^sumano^eb^ti pakatināmaṃ. kiñci kiñci pana uggahituṃ uggāhetuṃ  samatthatāya uggāhamānoti naṃ sañjānanti. samayaṃ ^a^P3.0266^ea^  pavadanti etthāti ^b^samayappavādakaṃ^eb^. tasmiṃ kira ṭhāne  caṅkītārukkhapokkharasātippabhutayo brāhmaṇā  nigaṇṭhācelakaparibbājakādayo ca pabbajitā sannipatitvā attano  attano samayaṃ pavadanti kathenti dīpenti, tasmā so ārāmo  samayappavādakoti vuccati. sveva tindukācīrasaṅkhātāya  timbarūsakarukkhapantiyā parikkhittattā ^b^tindukācīraṃ^eb^. yasmā  panettha paṭhamaṃ ekā sālā ahosi, pacchā mahāpuññaṃ  poṭṭhapādaparibbājakaṃ nissāya bahū sālā katā, tasmā tameva ekaṃ  sālaṃ upādāya laddhanāmavasena ^b^ekasālako^eb^ti vuccati.  mallikāya pana pasenadirañño deviyā uyyānabhūto so  pupphaphalasañchanno ārāmoti katvā ^b^mallikāya ārāmo^eb^ti saṅkhaṃ  gato. tasmiṃ samayappavādake tindukācīre ekasālake mallikāya  ārāme. ^b^paṭivasatī^eb^ti vāsaphāsutāya vasati. ^b^divā  divassā^eb^ti divasassa divā nāma majjhanhātikkamo, tasmiṃ  divasassapi divābhūte atikkantamatte majjhanhike nikkhamīti attho.  ^b^paṭisallīno^eb^ti tato tato rūpādigocarato cittaṃ paṭisaṃharitvā  līno, jhānaratisevanavasena ekībhāvaṃ gato.  ^b^manobhāvanīyāna^eb^nti manavaḍḍhanakānaṃ, ye ^a^P3.0267^ea^  āvajjato manasikaroto cittaṃ vinīvaraṇaṃ hoti unnamati vaḍḍhati.  ^b^yāvatā^eb^ti yattakā. ^b^ayaṃ tesaṃ aññataro^eb^ti ayaṃ tesaṃ  abbhantaro eko sāvako. ^b^appeva nāmā^eb^ti tassa upasaṅkamanaṃ  patthayamāno āha. patthanākāraṇaṃ pana sandakasutte vuttameva. </p>
              <p>[03] 261^b^.^eb^ ^b^etadavocā^eb^ti dandapañño ayaṃ gahapati,  dhammakathāya naṃ saṅgaṇhitvā attano sāvakaṃ karissāmīti maññamāno  etaṃ ``catūhi kho''tiādivacanaṃ avoca. tattha ^b^paññpemī^eb^ti  dassemi ṭhapemi. ^b^sampannakusala^eb^nti paripuṇṇakusalaṃ.  ^b^paramakusala^eb^nti uttamakusalaṃ. ^b^ayojjha^eb^nti vādayuddhena  yujjhitvā cāletuṃ asakkuṇeyyaṃ acalaṃ nikkampaṃ thiraṃ. ^b^na  ^a^M3.0184^ea^  karotī^eb^ti akaraṇamattameva ^a^V3.0188^ea^ vadati, ettha pana saṃvarappahānaṃ vā  paṭisevanappahānaṃ vā na vadati. sesapadesupi eseva nayo.</p>
              <p>[03] ^b^neva abhinandī^eb^ti titthiyā nāma jānitvāpi  ajānitvāpi yaṃ vā taṃ vā vadantīti maññamāno nābhinandi.  ^b^na paṭikkosī^eb^ti sāsanassa anulomaṃ viya pasannākāraṃ viya  vadatīti maññamāno na paṭisedheti. </p>
              <p>[03] 262^b^.^eb^ ^b^yathā uggāhamānassā^eb^ti yathā tassa  vacanaṃ, evaṃ sante uttānaseyyako kumāro ayojjhasamaṇo thirasamaṇo  bhavissati, mayaṃ pana evaṃ na vadāmāti dīpeti. ^b^kāyotipi na  hotī^eb^ti sakakāyo parakāyotipi visesañāṇaṃ na hoti.  ^b^aññatra^eb^ ^a^P3.0268^ea^ ^b^phanditamattā^eb^ti paccattharaṇe  valisamphassena vā maṅguladaṭṭhena vā kāyaphandanamattaṃ nāma hoti. taṃ  ṭhapetvā aññaṃ kāyena karaṇakammaṃ nāma natthi. tampi ca  kilesasahagatacitteneva hoti. ^b^vācātipi na hotī^eb^ti  micchāvācā sammāvācātipi nānattaṃ na hoti. ^b^roditamattā^eb^ti  jighacchāpipāsāparetassa pana roditamattaṃ hoti. tampi  kilesasahagatacitteneva. ^b^saṅkappo^eb^ti micchāsaṅkappo  sammāsaṅkappotipi nānattaṃ na hoti. ^b^vikūjitamattā^eb^ti  vikūjitamattaṃ rodanahasitamattaṃ hoti. daharakumārakānañhi cittaṃ  atītārammaṇaṃ pavattati, nirayato āgatā nirayadukkhaṃ saritvā  rodanti, devalokato āgatā hasanti, tampi kilesasahagatacitteneva  hoti. ^b^ājīvo^eb^ti micchājīvo sammājīvotipi nānattaṃ na  hoti. ^b^aññatra mātuthaññā^eb^ti thaññacoradārakā nāma honti,  mātari khīraṃ pāyantiyā apivitvā aññavihitakāle piṭṭhipassena  āgantvā thaññaṃ pivanti. ettakaṃ muñcitvā añño micchājīvo  natthi. ayampi kilesasahagatacitteneva hotīti dasseti. </p>
              <p>[03] 263^b^.^eb^ evaṃ paribbājakavādaṃ paṭikkhipitvā idāni  sayaṃ sekkhabhūmiyaṃ mātikaṃ ṭhapento ^b^catūhi kho aha^eb^ntiādimāha.  tattha ^b^samadhigayha tiṭṭhatī^eb^ti visesetvā tiṭṭhati. ^b^na^eb^  ^a^P3.0269^ea^ ^b^kāyena pāpa kamma^eb^ntiādīsu na kevalaṃ  akaraṇamattameva, bhagavā pana ettha saṃvarappahānapaṭisaṅkhā paññapeti.  taṃ ^a^M3.0185^ea^ sandhāyevamāha. ^b^na ceva sampannakusala^eb^ntiādi pana  khīṇāsavaṃ sandhāya vuttaṃ.</p>
              <p>[03] idāni ^a^V3.0189^ea^ asekkhabhūmiyaṃ mātikaṃ ṭhapento ^b^dasahi kho  aha^eb^ntiādimāha. tattha tīṇi padāni nissāya dve paṭhamacatukkā  ṭhapitā, ekaṃ padaṃ nissāya dve pacchimacatukkā. ayaṃ sekkhabhūmiyaṃ  mātikā. </p>
              <p>[03] 264^b^.^eb^ idāni taṃ vibhajanto ^b^katame ca thapati  akusalasīlā^eb^tiādimāha. tattha ^b^sarāga^eb^nti aṭṭhavidhaṃ  lobhasahagatacittaṃ. ^b^sadosa^eb^nti paṭighasampayuttacittadvayaṃ.  ^b^samoha^eb^nti vicikicchuddhaccasahagatacittadvayampi vaṭṭati,  sabbākusalacittānipi. moho sabbākusale uppajjatīti hi vuttaṃ.  ^b^itosamuṭṭhānā^eb^ti ito sarāgādicittato samuṭṭhānaṃ uppatti  etesanti itosamuṭṭhānā.</p>
              <p>[03] ^b^kuhi^eb^nti kataraṃ ṭhānaṃ pāpuṇitvā aparisesā nirujjhanti.  ^b^etthete^eb^ti sotāpattiphale bhummaṃ. pātimokkhasaṃvarasīlañhi  sotāpattiphale paripuṇṇaṃ hoti, taṃ ṭhānaṃ patvā akusalasīlaṃ asesaṃ  nirujjhati. akusalasīlanti ca dussīlassetaṃ adhivacananti  veditabbaṃ.</p>
              <p>[03] ^b^akusalānaṃ sīlānaṃ nirodhāya paṭipanno^eb^ti ettha yāva  sotāpattimaggā nirodhāya paṭipanno nāma hoti, phalapatte pana te  nirodhitā nāma honti. </p>
              <p>[03] 265^b^.^eb^ ^b^vītarāga^eb^ntiādīhi ^a^P3.0270^ea^  aṭṭhavidhaṃ kāmāvacarakusalacittameva vuttaṃ. etena hi kusalasīlaṃ  samuṭṭhāti.</p>
              <p>[03] ^b^sīlavā hotī^eb^ti sīlasampanno hoti guṇasampanno ca.  ^b^no ca sīlamayo^eb^ti alamettāvatā, natthi ito kiñci uttari  karaṇīyanti evaṃ sīlamayo na hoti. ^b^yatthassa te^eb^ti  arahattaphale bhummaṃ. arahattaphalañhi patvā akusalasīlaṃ asesaṃ  nirujjhati.</p>
              <p>[03] ^b^nirodhāya paṭipanno^eb^ti ettha yāva arahattamaggā nirodhāya  paṭipanno nāma hoti, phalapatte pana te nirodhitā nāma honti. </p>
              <p>[03] 266^b^.^eb^ ^b^kāmasaññā^eb^dīsu ^a^V3.0190^ea^ kāmasaññā  aṭṭhalobhasahagatacittasahajātā, itarā dve domanassasahagatacittadvayena  sahajātā.</p>
              <p>[03] ^b^paṭhamaṃ^eb^ ^a^M3.0186^ea^ ^b^jhāna^eb^nti anāgāmiphalapaṭhamajjhānaṃ.  ^b^etthete^eb^ti anāgāmiphale bhummaṃ. anāgāmiphalañhi patvā  akusalasaṅkappā aparisesā nirujjhanti.</p>
              <p>[03] ^b^nirodhāya paṭipanno^eb^ti ettha yāva anāgāmimaggā  nirodhāya paṭipanno nāma hoti, phalapatte pana te nirodhitā nāma  honti. nekkhammasaññādayo hi tissopi  aṭṭhakāmāvacarakusalasahajātasaññāva. </p>
              <p>[03] 267^b^.^eb^ ^b^etthete^eb^ti arahattaphale bhummaṃ.  dutiyajjhānikaṃ arahattaphalañhi pāpuṇitvā kusalasaṅkappā aparisesā  nirujjhanti. ^b^nirodhāya paṭipanno^eb^ti ettha yāva arahattamaggā  nirodhāya paṭipanno nāma hoti, phalapatte pana te nirodhitā nāma  honti. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] samaṇamuṇḍikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. cūḷasakuludāyisuttavaṇṇanā </h3n>
            <h4>
              <h4n> </h4n>
              <p>[03] 270^b^.^eb^ ^b^evaṃ^eb^ ^a^V3.0191^ea^ ^a^P3.0271^ea^ ^b^me  suta^eb^nti cūḷasakuludāyisuttaṃ. tattha ^b^yadā pana, bhante,  bhagavā^eb^ti idaṃ paribbājako dhammakathaṃ sotukāmo bhagavato  dhammadesanāya sālayabhāvaṃ dassento āha. </p>
              <p>[03] 271^b^.^eb^ ^b^taṃyevettha paṭibhātū^eb^ti sace dhammaṃ  sotukāmo, tuyhevettha eko pañho ekaṃ kāraṇaṃ upaṭṭhātu. ^b^yathā maṃ  paṭibhāseyyā^eb^ti yena kāraṇena mama dhammadesanā upaṭṭhaheyya, etena hi  kāraṇena kathāya samuṭṭhitāya sukhaṃ dhammaṃ desetunti dīpeti.  ^b^tassa mayhaṃ, bhante^eb^ti so kira taṃ disvā -- ``sace bhagavā  idha abhavissā, ayametassa bhāsitassa atthoti dīpasahassaṃ viya  ujjalāpetvā ajja me pākaṭaṃ akarissā''ti dasabalaṃyeva anussari.  tasmā ^b^tassa mayhaṃ, bhante^eb^tiādimāha. tattha ^b^aho nūnā^eb^ti  anussaraṇatthe nipātadvayaṃ. tena tassa bhagavantaṃ anussarantassa  etadahosi ``aho nūna bhagavā aho nūna sugato''ti. ^b^yo  imesa^eb^nti yo imesaṃ dhammānaṃ. ^b^sukusalo^eb^ti suṭṭhu  ^a^M3.0187^ea^ kusalo  nipuṇo cheko. so bhagavā aho nūna katheyya, so sugato aho nūna  katheyya, tassa hi bhagavato pubbenivāsañāṇassa anekāni  kappakoṭisahassāni ekaṅgaṇāni pākaṭānīti, ayamettha adhippāyo.</p>
              <p>[03] ^b^tassa vāhaṃ pubbantaṃ ārabbhā^eb^ti yo hi lābhī hoti, so  ``pubbe tvaṃ khattiyo ahosi, brāhmaṇo ahosī''ti vutte jānanto  ^a^P3.0272^ea^ sakkaccaṃ sussūsati. alābhī pana -- ``evaṃ  bhavissati evaṃ bhavissatī''ti sīsakampamettameva dasseti. tasmā  evamāha -- ``tassa vāhaṃ pubbantaṃ ārabbha pañhassa veyyākaraṇena  cittaṃ ārādheyya''nti.</p>
              <p>[03] ^b^so vā maṃ aparanta^eb^nti dibbacakkhulābhino hi  anāgataṃsañāṇaṃ ijjhati, tasmā evamāha. itaraṃ pubbe vuttanayameva.</p>
              <p>[03] ^b^dhammaṃ^eb^ ^a^V3.0192^ea^ ^b^te desessāmī^eb^ti ayaṃ kira atīte desiyamānepi  na bujjhissati, anāgate desiyamānepi na bujjhissati. athassa  bhagavā saṇhasukhumaṃ paccayākāraṃ desetukāmo evamāha. kiṃ pana taṃ  bujjhissatīti? etaṃ pageva na bujjhissati, anāgate panassa  vāsanāya paccayo bhavissatīti disvā bhagavā evamāha.</p>
              <p>[03] ^b^paṃsupisācaka^eb^nti asuciṭṭhāne nibbattapisācaṃ. so hi  ekaṃ mūlaṃ gahetvā adissamānakāyo hoti. tatridaṃ vatthu -- ekā  kira yakkhinī dve dārake thūpārāmadvāre nisīdāpetvā  āhārapariyesanatthaṃ nagaraṃ gatā. dārakā ekaṃ piṇḍapātikattheraṃ disvā  āhaṃsu, -- ``bhante, amhākaṃ mātā anto nagaraṃ paviṭṭhā, tassā  vadeyyātha `yaṃ vā taṃ vā laddhakaṃ, gahetvā sīghaṃ gaccha, dārakā te  jighacchitaṃ sandhāretuṃ na sakkontī'''ti. tamahaṃ kathaṃ passissāmīti?  idaṃ, bhante, gaṇhathāti ekaṃ mūlakhaṇḍaṃ adaṃsu. therassa anekāni  yakkhasahassāni paññāyiṃsu, so dārakehi dinnasaññāṇena taṃ  yakkhiniṃ addasa virūpaṃ bībhacchaṃ kevalaṃ vīthiyaṃ gabbhamalaṃ  paccāsīsamānaṃ. disvā tamatthaṃ kathesi ^a^P3.0273^ea^. kathaṃ  maṃ tvaṃ passasīti vutte mūlakhaṇḍaṃ dassesi, sā acchinditvā gaṇhi.  evaṃ paṃsupisācakā ekaṃ mūlaṃ gahetvā adissamānakāyā honti. taṃ  sandhāyesa ``paṃsupisācakampi ^a^M3.0188^ea^ na passāmī''ti āha. ^b^na  pakkhāyatī^eb^ti na dissati na upaṭṭhāti. </p>
              <p>[03] 272^b^.^eb^ ^b^dīghāpi kho te esā^eb^ti udāyi esā  tava vācā dīghāpi bhaveyya, evaṃ vadantassa vassasatampi  vassasahassampi pavatteyya, na ca atthaṃ dīpeyyāti adhippāyo.  ^b^appāṭihīrakata^eb^nti aniyyānikaṃ amūlakaṃ niratthakaṃ sampajjatīti  attho.</p>
              <p>[03] idāni taṃ vaṇṇaṃ dassento ^b^seyyathāpi, bhante^eb^tiādimāha.  tattha ^b^paṇḍukambale nikkhitto^eb^ti visabhāgavaṇṇe rattakambale  ṭhapito. ^b^evaṃvaṇṇo attā hotī^eb^ti idaṃ so subhakiṇhadevaloke  nibbattakkhandhe sandhāya -- ``amhākaṃ matakāle attā  subhakiṇhadevaloke khandhā viya jotetī''ti vadati. </p>
              <p>[03] 273^b^.^eb^ ^b^ayaṃ^eb^ ^a^V3.0193^ea^ ^b^imesaṃ ubhinna^eb^nti so kira yasmā  maṇissa bahi ābhā na niccharati, khajjopanakassa  aṅguladvaṅgulacaturaṅgulamattaṃ niccharati, mahākhajjopanakassa pana  khaḷamaṇḍalamattampi niccharatiyeva, tasmā evamāha.</p>
              <p>[03] ^b^viddhe^eb^ti ubbiddhe, meghavigamena dūrībhūteti attho.  ^b^vigatavalāhake^eb^ti apagatameghe. ^b^deve^eb^ti ākāse.  ^b^osadhitārakā^eb^ti ^a^P3.0274^ea^ sukkatārakā. sā hi  yasmā tassā udayato paṭṭhāya tena saññāṇena osadhāni gaṇhantipi  pivantipi, tasmā ``osadhitārakā''ti vuccati. ^b^abhido  aḍḍharattasamaya^eb^nti abhinne aḍḍharattasamaye. iminā gaganamajjhe  ṭhitacandaṃ dasseti. abhido majjhanhikepi eseva nayo.</p>
              <p>[03] ^b^ato kho^eb^ti ye anubhonti, tehi bahutarā, bahū ceva  bahutarā cāti attho. ^b^ābhā nānubhontī^eb^ti obhāsaṃ na  vaḷañjanti, attano sarīrobhāseneva ālokaṃ pharitvā viharanti. </p>
              <p>[03] 274^b^.^eb^ idāni yasmā so ``ekantasukhaṃ lokaṃ  pucchissāmī''ti nisinno, pucchāmūḷho pana jāto, tasmā naṃ bhagavā  taṃ pucchaṃ sarāpento ^b^kiṃ pana, udāyi, atthi ekantasukho  loko^eb^tiādimāha. tattha ^a^M3.0189^ea^ ^b^ākāravatī^eb^ti kāraṇavatī.  ^b^aññataraṃ vā pana tapoguṇa^eb^nti acelakapāḷiṃ sandhāyāha,  surāpānaviratīti attho. </p>
              <p>[03] 275^b^.^eb^ ^b^katamā pana sā, bhante, ākāravatī  paṭipadā ekantasukhassā^eb^ti kasmā pucchati? evaṃ kirassa ahosi  -- ``mayaṃ sattānaṃ ekantasukhaṃ vadāma, paṭipadaṃ pana kālena sukhaṃ  kālena dukkhaṃ vadāma. ekantasukhassa kho pana attano paṭipadāyapi  ekantasukhāya bhavitabbaṃ. amhākaṃ kathā aniyyānikā, satthu kathāva  niyyānikā''ti. idāni satthāraṃyeva pucchitvā jānissāmīti  tasmā pucchati.</p>
              <p>[03] ^b^ettha^eb^ ^a^P3.0275^ea^ ^b^mayaṃ anassāmā^eb^ti  etasmiṃ kāraṇe mayaṃ anassāma. kasmā pana evamāhaṃsu? te kira  pubbe pañcasu dhammesu patiṭṭhāya kasiṇaparikammaṃ katvā tatiyajjhānaṃ  nibbattetvā aparihīnajjhānā kālaṃ katvā subhakiṇhesu nibbattantīti  jānanti, gacchante gacchante pana kāle ^a^V3.0194^ea^ kasiṇaparikammampi na  jāniṃsu, tatiyajjhānampi nibbattetuṃ nāsakkhiṃsu. pañca  pubbabhāgadhamme pana ``ākāravatī paṭipadā''ti uggahetvā tatiyajjhānaṃ  ``ekantasukho loko''ti uggaṇhiṃsu. tasmā evamāhaṃsu.  ^b^uttaritara^eb^nti ito pañcahi dhammehi uttaritaraṃ paṭipadaṃ vā  tatiyajjhānato uttaritaraṃ ekantasukhaṃ lokaṃ vā na jānāmāti vuttaṃ  hoti. ^b^appasadde katvā^eb^ti ekappahāreneva mahāsaddaṃ kātuṃ āraddhe  nissadde katvā. </p>
              <p>[03] 276^b^.^eb^ ^b^sacchikiriyāhetū^eb^ti ettha dve  sacchikiriyā paṭilābhasacchikiriyā ca paccakkhasacchikiriyā ca.  tattha tatiyajjhānaṃ nibbattetvā aparihīnajjhāno kālaṃ katvā  subhakiṇhaloke tesaṃ devānaṃ samānāyuvaṇṇo hutvā nibbattati, ayaṃ  paṭilābhasacchikiriyā nāma. catutthajjhānaṃ nibbattetvā  iddhivikubbanena subhakiṇhalokaṃ gantvā tehi devehi saddhiṃ santiṭṭhati  sallapati sākacchaṃ āpajjati, ayaṃ paccakkhasacchikiriyā nāma.  tāsaṃ dvinnampi tatiyajjhānaṃ ākāravatī paṭipadā nāma. tañhi  anuppādetvā neva sakkā subhakiṇhaloke nibbattituṃ, na catutthajjhānaṃ  uppādetuṃ. iti duvidhampetaṃ sacchikiriyaṃ sandhāya -- ``etassa  nūna, bhante, ekantasukhassa lokassa sacchikiriyāhetū''ti āha. </p>
              <p>[03] 277^b^.^eb^ ^b^udañcaniko^eb^ti ^a^M3.0190^ea^ udakavārako.  ^b^antarāyamakāsī^eb^ti yathā pabbajjaṃ na labhati, evaṃ upaddutamakāsi  yathā taṃ upanissayavipannaṃ. ayaṃ kira kassapabuddhakāle pabbajitvā  samaṇadhammamakāsi. athassa eko sahāyako bhikkhu sāsane  anabhirato, ``āvuso, vibbhamissāmī''ti ^a^P3.0276^ea^  ārocesi. so tassa pattacīvare lobhaṃ uppādetvā gihibhāvāya vaṇṇaṃ  abhāsi. itaro tassa pattacīvaraṃ datvā vibbhami. tenassa kammunā  idāni bhagavato sammukhā pabbajjāya antarāyo jāto. bhagavatā  panassa purimasuttaṃ atirekabhāṇavāramattaṃ, idaṃ bhāṇavāramattanti ettakāya  tantiyā dhammo kathito, ekadesanāyapi maggaphalapaṭivedho na jāto,  anāgate panassa paccayo bhavissatīti bhagavā dhammaṃ deseti. anāgate  paccayabhāvañcassa disvā bhagavā dharamāno ekaṃ bhikkhumpi  mettāvihārimhi etadagge na ṭhapesi. passati hi bhagavā --  ``anāgate ayaṃ mama sāsane pabbajitvā mettāvihārīnaṃ aggo  bhavissatī''ti.</p>
              <p>[03] so bhagavati parinibbute dhammāsokarājakāle pāṭaliputte  nibbattitvā pabbajitvā arahattappatto ^a^V3.0195^ea^ ^b^assaguttatthero^eb^ nāma hutvā  mettāvihārīnaṃ aggo ahosi. therassa mettānubhāvena tiracchānagatāpi  mettacittaṃ paṭilabhiṃsu, thero sakalajambudīpe bhikkhusaṅghassa  ovādācariyo hutvā vattanisenāsane āvasi, tiṃsayojanamattā aṭavī  ekaṃ padhānagharaṃ ahosi. thero ākāse cammakhaṇḍaṃ pattharitvā tattha  nisinno kammaṭṭhānaṃ kathesi. gacchante gacchante kāle bhikkhācārampi  agantvā vihāre nisinno kammaṭṭhānaṃ kathesi, manussā vihārameva  gantvā dānamadaṃsu. dhammāsokarājā therassa guṇaṃ sutvā daṭṭhukāmo  tikkhattuṃ pahiṇi. thero bhikkhusaṅghassa ovādaṃ dammīti  ekavārampi na gatoti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷasakuludāyisuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. vekhanasasuttavaṇṇanā </h3n>
            <h4>
              <h4n> </h4n>
              <p>[03] 278^b^.^eb^ ^b^evaṃ^eb^ ^a^V3.0196^ea^ ^a^P3.0277^ea^  ^a^M3.0191^ea^ ^b^me  suta^eb^nti vekhanasasuttaṃ. tattha ^b^vekhanaso^eb^ti ayaṃ kira  sakuludāyissa ācariyo, so ``sakuludāyī paribbājako  paramavaṇṇapañhe parājito''ti sutvā ``mayā so sādhukaṃ uggahāpito,  tenāpi sādhukaṃ uggahitaṃ, kathaṃ nu kho parājito, handāhaṃ sayaṃ gantvā  samaṇaṃ gotamaṃ paramavaṇṇapañhaṃ pucchitvā jānissāmī''ti rājagahato  pañcacattālīsayojanaṃ sāvatthiṃ gantvā yena bhagavā, tenupasaṅkami,  upasaṅkamitvā pana ṭhitakova bhagavato santike udānaṃ udānesi.  tattha purimasadisaṃ vuttanayeneva veditabbaṃ. </p>
              <p>[03] 280^b^.^eb^ ^b^pañca kho ime^eb^ti kasmā ārabhi?  agāriyopi ekacco kāmagaruko kāmādhimutto hoti, ekacco  nekkhammagaruko nekkhammādhimutto hoti. pabbajitopi ca ekacco  kāmagaruko kāmādhimutto hoti, ekacco nekkhammagaruko  nekkhammādhimutto hoti. ayaṃ pana kāmagaruko kāmādhimutto hoti.  so imāya kathāya kathiyamānāya attano kāmādhimuttattaṃ  sallakkhessati, evamassāyaṃ desanā sappāyā bhavissatīti imaṃ desanaṃ  ārabhi. ^b^kāmaggasukha^eb^nti nibbānaṃ adhippetaṃ. </p>
              <p>[03] 281^b^.^eb^ ^b^pāpito^eb^ ^a^P3.0278^ea^  ^b^bhavissatī^eb^ti ajānanabhāvaṃ pāpito bhavissati. ^b^nāmakaṃyeva  sampajjatī^eb^ti niratthakavacanamattameva sampajjati. ^b^tiṭṭhatu pubbanto  tiṭṭhatu aparanto^eb^ti yasmā tuyhaṃ atītakathāya anucchavikaṃ  pubbenivāsañāṇaṃ natthi, anāgatakathāya anucchavikaṃ dibbacakkhuñāṇaṃ  natthi, tasmā ubhayampetaṃ tiṭṭhatūti āha. ^b^suttabandhanehī^eb^ti  suttamayabandhanehi. tassa hi ārakkhatthāya hatthapādesu ceva gīvāya  ca suttakāni bandhanti. tāni sandhāyetaṃ vuttaṃ. mahallakakāle  panassa tāni sayaṃ vā pūtīni hutvā muñcanti, chinditvā vā haranti.</p>
              <p>[03] ^b^evameva^eb^ ^a^V3.0197^ea^ ^b^kho^eb^ti iminā idaṃ dasseti -- daharassa kumārassa  suttabandhanānaṃ ajānanakālo viya avijjāya purimāya koṭiyā  ajānanaṃ, na hi sakkā avijjāya purimakoṭi ñātuṃ, mocanakāle  jānanasadisaṃ pana ^a^M3.0192^ea^ arahattamaggena avijjābandhanassa pamokkho jātoti  jānanaṃ. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vekhanasasuttavaṇṇanā niṭṭhitā. </p>
              <p>[06] tatiyavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
      </h1>
    </h0>
    <h0>
      <h0n> 4. rājavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. ghaṭikārasuttavaṇṇanā </h3n>
            <h4>
              <h4n> </h4n>
              <p>[03] 282^b^.^eb^ ^b^evaṃ^eb^ ^a^V3.0198^ea^ ^a^M3.0193^ea^ ^b^me suta^eb^nti ghaṭikārasuttaṃ. tattha  ^b^sitaṃ pātvākāsī^eb^ti mahāmaggena gacchanto aññataraṃ bhūmippadesaṃ  oloketvā -- ``atthi nu kho mayā cariyaṃ caramānena imasmiṃ  ṭhāne nivutthapubba''nti āvajjanto addasa ^a^P3.0279^ea^ --  ``kassapabuddhakāle imasmiṃ ṭhāne vegaḷiṅgaṃ nāma gāmanigamo ahosi,  ahaṃ tadā ^b^jotipālo^eb^ nāma māṇavo ahosiṃ, mayhaṃ sahāyo  ghaṭikāro nāma kumbhakāro ahosi, tena saddhiṃ mayā idha ekaṃ  sukāraṇaṃ kataṃ, taṃ bhikkhusaṅghassa apākaṭaṃ paṭicchannaṃ, handa naṃ  bhikkhusaṅghassa pākaṭaṃ karomī''ti maggā okkamma aññatarasmiṃ padese  ṭhitakova sitapātukammamakāsi, aggaggadante dassetvā mandahasitaṃ  hasi. yathā hi lokiyamanussā uraṃ paharantā -- ``kuhaṃ kuha''nti  hasanti, na evaṃ buddhā, buddhānaṃ pana hasitaṃ haṭṭhapahaṭṭhākāramattameva hoti.</p>
              <p>[03] hasitañca nāmetaṃ terasahi somanassasahagatacittehi hoti.  tattha lokiyamahājano akusalato catūhi, kāmāvacarakusalato  catūhīti aṭṭhahi cittehi hasati, sekkhā akusalato diṭṭhisampayuttāni  dve apanetvā chahi cittehi hasanti, khīṇāsavā catūhi  sahetukakiriyacittehi ekena ahetukakiriyacittenāti pañcahi cittehi  hasanti. tesupi balavārammaṇe āpāthagate dvīhi ñāṇasampayuttacittehi  hasanti, dubbalārammaṇe duhetukacittadvayena ca ahetukacittena cāti  tīhi cittehi hasanti. imasmiṃ pana ṭhāne  kiriyāhetukamanoviññāṇadhātusomanassasahagatacittaṃ bhagavato  haṭṭhapahaṭṭhākāramattaṃ hasitaṃ uppādesi.</p>
              <p>[03] taṃ ^a^V3.0199^ea^ panetaṃ hasitaṃ evaṃ appamattakampi therassa pākaṭaṃ ahosi.  kathaṃ? tathārūpe hi kāle tathāgatassa catūhi dāṭhāhi  catuddīpikamahāmeghamukhato sateratāvijjulatā viya virocamānā  mahātālakkhandhapamāṇā rasmivaṭṭiyo ^a^P3.0280^ea^ uṭṭhahitvā  tikkhattuṃ sīsavaraṃ padakkhiṇaṃ katvā ^a^M3.0194^ea^ dāṭhaggesuyeva antaradhāyanti.  tena saññāṇena āyasmā ānando bhagavato pacchato gacchamānopi  sitapātubhāvaṃ jānāti.</p>
              <p>[03] ^b^bhagavantaṃ etadavocā^eb^ti -- ``ettha kira kassapo bhagavā  bhikkhusaṅghaṃ ovadi, catusaccappakāsanaṃ akāsi, bhagavatopi ettha  nisīdituṃ ruciṃ uppādessāmi, evamayaṃ bhūmibhāgo dvīhi buddhehi  paribhutto bhavissati, mahājano gandhamālādīhi pūjetvā cetiyaṭṭhānaṃ  katvā paricaranto saggamaggaparāyaṇo bhavissatī''ti cintetvā etaṃ  ``tena hi, bhante,''tiādivacanaṃ avoca. </p>
              <p>[03] 283^b^.^eb^ ^b^muṇḍakena samaṇakenā^eb^ti muṇḍaṃ muṇḍoti,  samaṇaṃ vā samaṇoti vattuṃ vaṭṭati, ayaṃ pana aparipakkañāṇattā  brāhmaṇakule uggahitavohāravaseneva hīḷento evamāha.  ^b^sottisināni^eb^nti sinānatthāya katasottiṃ. sotti nāma  kuruvindapāsāṇacuṇṇāni lākhāya bandhitvā kataguḷikakalāpakā  vuccati, yaṃ sandhāya -- ``tena kho pana samayena chabbaggiyā bhikkhū  kuruvindakasuttiyā nahāyantī''ti (cūḷava0 243) vuttaṃ. taṃ ubhosu  antesu gahetvā sarīraṃ ghaṃsanti. ^b^evaṃ sammā^eb^ti yathā etarahipi  manussā ``cetiyavandanāya gacchāma, dhammassavanatthāya gacchāmā''ti  vuttā ussāhaṃ na karonti, ``naṭasamajjādidassanatthāya gacchāmā''ti  vuttā pana ekavacaneneva sampaṭicchanti, tatheva ^a^P3.0281^ea^  sinhāyitunti vutte ekavacanena sampaṭicchanto evamāha. </p>
              <p>[03] 284^b^.^eb^ ^b^jotipālaṃ māṇavaṃ āmantesī^eb^ti ekapasse  ariyaparihārena paṭhamataraṃ nhāyitvā paccuttaritvā ṭhito tassa mahantena  issariyaparihārena nhāyantassa nhānapariyosānaṃ āgametvā taṃ  nivatthanivāsanaṃ kese vodake kurumānaṃ āmantesi. ^b^aya^eb^nti  āsannattā dassento āha. ^b^ovaṭṭikaṃ vinivaṭṭhetvā^eb^ti nāgabalo  bodhisatto ``apehi sammā''ti īsakaṃ parivattamānova tena  gahitagahaṇaṃ vissajjāpetvāti attho. ^b^kesesu parāmasitvā  etadavocā^eb^ti so kira cintesi -- ``ayaṃ ^a^V3.0200^ea^ jotipālo paññavā,  sakiṃ dassanaṃ labhamāno tathāgatassa dassanepi pasīdissati,  dhammakathāyapi pasīdissati, pasanno ca pasannākāraṃ kātuṃ  sakkhissati, mittā nāma etadatthaṃ honti, yaṃkiñci katvā mama  sahāyaṃ gahetvā dasabalassa santikaṃ gamissāmī''ti. tasmā naṃ  kesesu parāmasitvā etadavoca.</p>
              <p>[03] ^b^ittarajacco^eb^ti ^a^M3.0195^ea^ aññajātiko, mayā saddhiṃ  asamānajātiko, lāmakajātikoti attho. ^b^na vatida^eb^nti idaṃ  amhākaṃ gamanaṃ na vata orakaṃ bhavissati na khuddakaṃ, mahantaṃ  bhavissati. ayañhi na attano thāmena gaṇhi, satthu thāmena  gaṇhīti gahaṇasmiṃyeva niṭṭhaṃ agamāsi. ^b^yāvatādohipī^eb^ti ettha  dokārahikārapikārā nipātā, yāvatuparimanti attho. idaṃ vuttaṃ  hoti -- ``vācāya ālapanaṃ ovaṭṭikāya gahaṇañca atikkamitvā yāva  kesaggahaṇampi tattha gamanatthaṃ payogo kattabbo''ti. </p>
              <p>[03] 285^b^.^eb^ ^b^dhammiyā^eb^ ^a^P3.0282^ea^  ^b^kathāyā^eb^ti idha satipaṭilābhatthāya pubbenivāsapaṭisaṃyuttā dhammī  kathā veditabbā. tassa hi bhagavā, -- ``jotipāla, tvaṃ na  lāmakaṭṭhānaṃ otiṇṇasatto, mahābodhipallaṅke pana sabbaññutaññāṇaṃ  patthetvā otiṇṇosi, tādisassa nāma pamādavihāro na  yutto''tiādinā nayena satipaṭilābhāya dhammaṃ kathesi.  parasamuddavāsītherā pana vadanti -- ``jotipāla, yathā ahaṃ  dasapāramiyo pūretvā sabbaññutaññāṇaṃ paṭivijjhitvā  vīsatisahassabhikkhuparivāro loke vicarāmi, evamevaṃ tvampi  dasapāramiyo pūretvā sabbaññutaññāṇaṃ paṭivijjhitvā  samaṇagaṇaparivāro loke vicarissasi. evarūpena nāma tayā pamādaṃ  āpajjituṃ na yutta''nti yathāssa pabbajjāya cittaṃ namati, evaṃ kāmesu  ādīnavaṃ nekkhamme ca ānisaṃsaṃ kathesīti. </p>
              <p>[03] 286^b^.^eb^ ^b^alattha kho, ānanda,...pe0... pabbajjaṃ  alattha upasampada^eb^nti pabbajitvā kimakāsi? yaṃ bodhisattehi  kattabbaṃ. bodhisattā hi buddhānaṃ sammukhe pabbajanti. pabbajitvā ca  pana ittarasattā viya patitasiṅgā na honti, catupārisuddhisīle pana  supatiṭṭhāya tepiṭakaṃ buddhavacanaṃ uggaṇhitvā terasa dhutaṅgāni samādāya  araññaṃ pavisitvā gatapaccāgatavattaṃ pūrayamānā ^a^V3.0201^ea^ samaṇadhammaṃ karontā  vipassanaṃ vaḍḍhetvā yāva anulomañāṇaṃ āhacca tiṭṭhanti, maggaphalatthaṃ  vāyāmaṃ na karonti. jotipālopi tatheva akāsi. </p>
              <p>[03] 287^b^.^eb^ ^b^aḍḍhamāsupasampanne^eb^ti kuladārakañhi  pabbājetvā aḍḍhamāsampi avasitvā gate mātāpitūnaṃ soko na  ^a^P3.0283^ea^ vūpasammati, sopi pattacīvaraggahaṇaṃ ^a^M3.0196^ea^ na jānāti,  daharabhikkhusāmaṇerehi saddhiṃ vissāso na uppajjati, therehi saddhiṃ  sineho na patiṭṭhāti, gatagataṭṭhāne anabhirati uppajjati. ettakaṃ pana  kālaṃ nivāse sati mātāpitaro passituṃ labhanti. tena tesaṃ soko  tanubhāvaṃ gacchati, pattacīvaraggahaṇaṃ jānāti, sāmaṇeradaharabhikkhūhi  saddhiṃ vissāso jāyati, therehi saddhiṃ sineho patiṭṭhāti, gatagataṭṭhāne  abhiramati, na ukkaṇṭhati. tasmā ettakaṃ vasituṃ vaṭṭatīti aḍḍhamāsaṃ  vasitvā pakkāmi.</p>
              <p>[03] ^b^paṇḍupuṭakassa sālino^eb^ti puṭake katvā sukkhāpitassa  rattasālino. tassa kira sālino vappakālato paṭṭhāya ayaṃ parihāro  -- kedārā suparikammakatā honti, tattha bījāni patiṭṭhāpetvā  gandhodakena siñciṃsu, vappakāle vitānaṃ viya upari vatthakilañjaṃ  bandhitvā paripakkakāle vīhisīsāni chinditvā muṭṭhimatte puṭake katvā  yottabaddhe vehāsaṃyeva sukkhāpetvā gandhacuṇṇāni attharitvā koṭṭhakesu  pūretvā tatiye vasse vivariṃsu. evaṃ tivassaṃ parivutthassa  sugandharattasālino apagatakāḷake suparisuddhe taṇḍule gahetvā  khajjakavikatimpi bhattampi paṭiyādiyiṃsu. taṃ sandhāya vuttaṃ  ^b^paṇītaṃ khādanīyaṃ bhojanīyaṃ...pe0... kālaṃ ārocāpesī^eb^ti. </p>
              <p>[03] 288^b^.^eb^ ^b^adhivuṭṭho me^eb^ti kiṃ sandhāya vadati?  vegaḷiṅgato ^a^P3.0284^ea^ nikkhamanakāle ghaṭikāro attano  santike vassāvāsaṃ vasanatthāya paṭiññaṃ aggahesi, taṃ sandhāya vadati.  ^b^ahudeva aññathattaṃ ahu domanassa^eb^nti temāsaṃ dānaṃ dātuṃ,  dhammañca sotuṃ, iminā ca niyāmena vīsati bhikkhusahassāni  paṭijaggituṃ nālatthanti alābhaṃ ārabbha cittaññathattaṃ cittadomanassaṃ  ahosi, na tathāgataṃ ārabbha. kasmā? sotāpannattā. so kira  pubbe brāhmaṇabhatto ahosi. athekasmiṃ samaye paccante kupite  vūpasamanatthaṃ gacchanto uracchadaṃ nāma dhītaramāha -- ``amma amhākaṃ  deve mā pamajjī''ti. brāhmaṇā taṃ rājadhītaraṃ disvā visaññino  ahesuṃ. ke ime cāti ^a^V3.0202^ea^ vutte tumhākaṃ bhūmidevāti. bhūmidevā nāma  evarūpā hontīti niṭṭhubhitvā pāsādaṃ abhiruhi. sā ekadivasaṃ  vīthiṃ olokentī ṭhitā kassapassa bhagavato aggasāvakaṃ disvā  pakkosāpetvā ^a^M3.0197^ea^ piṇḍapātaṃ datvā anumodanaṃ suṇamānāyeva sotāpannā hutvā  ``aññepi bhikkhū atthī''ti pucchitvā ``satthā vīsatiyā  bhikkhusahassehi saddhiṃ isipatane vasatī''ti ca sutvā nimantetvā  dānaṃ adāsi.</p>
              <p>[03] rājā paccantaṃ vūpasametvā āgato. atha naṃ paṭhamatarameva  brāhmaṇā āgantvā dhītu avaṇṇaṃ vatvā paribhindiṃsu. rājā pana dhītu  jātakāleyeva varaṃ adāsi. tassā ``satta divasāni rajjaṃ  dātabba''nti varaṃ gaṇhiṃsu. athassā rājā satta divasāni rajjaṃ  niyyātesi. sā satthāraṃ bhojayamānā rājānaṃ pakkosāpetvā  bahisāṇiyaṃ nisīdāpesi. rājā satthu anumodanaṃ sutvāva sotāpanno  jāto. sotāpannassa ca nāma tathāgataṃ ārabbha āghāto natthi.  tena vuttaṃ -- ``na tathāgataṃ ārabbhā''ti.</p>
              <p>[03] ^b^yaṃ icchati taṃ haratū^eb^ti so kira bhājanāni pacitvā  kayavikkayaṃ ^a^P3.0285^ea^ na karoti, evaṃ pana vatvā dārutthāya  vā mattikatthāya vā palālatthāya vā araññaṃ gacchati. mahājanā  ``ghaṭikārena bhājanāni pakkānī''ti sutvā  parisuddhataṇḍulaloṇadadhitelaphāṇitādīni gahetvā āgacchanti. sace  bhājanaṃ mahagghaṃ hoti, mūlaṃ appaṃ, yaṃ vā taṃ vā datvā gaṇhāmāti taṃ  na gaṇhanti. dhammiko vāṇijo mātāpitaro paṭijaggati,  sammāsambuddhaṃ upaṭṭhahati, bahu no akusalaṃ bhavissatīti puna gantvā  mūlaṃ āharanti. sace pana bhājanaṃ appagghaṃ hoti, ābhataṃ mūlaṃ bahu,  dhammiko vāṇijo, amhākaṃ puññaṃ bhavissatīti yathābhataṃ gharasāmikā  viya sādhukaṃ paṭisāmetvā gacchanti. evaṃguṇo pana kasmā na  pabbajatīti. rañño vacanapathaṃ pacchindanto andhe jiṇṇe mātāpitaro  posetīti āha. </p>
              <p>[03] 289^b^.^eb^ ^b^ko nu kho^eb^ti kuhiṃ nu kho.  ^b^kumbhiyā^eb^ti ukkhalito. ^b^pariyogā^eb^ti sūpabhājanato.  ^b^paribhuñjā^eb^ti bhuñja. kasmā panete evaṃ vadanti? ghaṭikāro  kira bhattaṃ pacitvā sūpaṃ sampādetvā mātāpitaro bhojetvā sayampi  bhuñjitvā bhagavato vaḍḍhamānakaṃ bhattasūpaṃ paṭṭhapetvā āsanaṃ paññapetvā  ādhārakaṃ upaṭṭhapetvā udakaṃ paccupaṭṭhapetvā mātāpitūnaṃ saññaṃ ^a^V3.0203^ea^ datvā araññaṃ  gacchati. tasmā evaṃ vadanti. ^b^abhivissattho^eb^ti  ^a^M3.0198^ea^ ativissattho. ^b^pītisukhaṃ^eb^ ^a^P3.0286^ea^ ^b^na  vijahatī^eb^ti na nirantaraṃ vijahati, atha kho rattibhāge vā  divasabhāge vā gāme vā araññe vā yasmiṃ yasmiṃ khaṇe --  ``sadevake nāma loke aggapuggalo mayhaṃ gehaṃ pavisitvā sahatthena  āmisaṃ gahetvā paribhuñjati, lābhā vata me''ti anussarati, tasmiṃ  tasmiṃ khaṇe pañcavaṇṇā pīti uppajjati. taṃ sandhāya evaṃ vuttaṃ. </p>
              <p>[03] 290^b^.^eb^ ^b^kaḷopiyā^eb^ti pacchito. kiṃ pana bhagavā  evamakāsīti. paccayo dhammiko, bhikkhūnaṃ patte bhattasadiso, tasmā  evamakāsi. sikkhāpadapaññattipi ca sāvakānaṃyeva hoti, buddhānaṃ  sikkhāpadavelā nāma natthi. yathā hi rañño uyyāne pupphaphalāni  honti, aññesaṃ tāni gaṇhantānaṃ niggahaṃ karonti, rājā yathāruciyā  paribhuñjati, evaṃsampadametaṃ. parasamuddavāsītherā pana ``devatā kira  paṭiggahetvā adaṃsū''ti vadanti. </p>
              <p>[03] 291^b^.^eb^ ^b^haratha, bhante, haratha bhadramukhā^eb^ti amhākaṃ  putto ``kuhiṃ gatosī''ti vutte -- ``dasabalassa santika''nti  vadati, kuhiṃ nu kho gacchati, satthu vasanaṭṭhānassa ovassakabhāvampi  na jānātīti putte aparādhasaññino gahaṇe tuṭṭhacittā evamāhaṃsu.</p>
              <p>[03] ^b^temāsaṃ ākāsacchadanaṃ aṭṭhāsī^eb^ti bhagavā kira catunnaṃ  vassikānaṃ māsānaṃ ekaṃ māsaṃ atikkamitvā tiṇaṃ āharāpesi, tasmā  evamāha. ayaṃ panettha padattho -- ākāsaṃ chadanamassāti  ^b^ākāsacchadanaṃ. na devotivassī^eb^ti kevalaṃ nātivassi, yathā  panettha ^a^P3.0287^ea^ pakatiyā ca nibbakosassa  udakapātaṭṭhānabbhantare ekampi udakabindu nātivassi, evaṃ  ghanachadanagehabbhantare viya na vātātapāpi ābādhaṃ akaṃsu, pakatiyā  utupharaṇameva ahosi. aparabhāge tasmiṃ nigame chaḍḍitepi taṃ ṭhānaṃ  anovassakameva ahosi. manussā kammaṃ karontā deve vassante tattha  sāṭake ṭhapetvā kammaṃ karonti. yāva kappuṭṭhānā taṃ ṭhānaṃ tādisameva  bhavissati. tañca kho pana na tathāgatassa iddhānubhāvena, tesaṃyeva  pana guṇasampattiyā. tesañhi -- ``sammāsambuddho kattha na labheyya,  amhākaṃ nāma dvinnaṃ andhakānaṃ nivesanaṃ uttiṇaṃ kāresī''ti na  tappaccayā domanassaṃ udapādi -- ``sadevake loke aggapuggalo  amhākaṃ ^a^M3.0199^ea^ nivesanā tiṇaṃ āharāpetvā gandhakuṭiṃ chādāpesī''ti pana tesaṃ  anappakaṃ ^a^V3.0204^ea^ balavasomanassaṃ udapādi. iti tesaṃyeva guṇasampattiyā idaṃ  pāṭihāriyaṃ jātanti veditabbaṃ. </p>
              <p>[03] 292^b^.^eb^ ^b^taṇḍulavāhasatānī^eb^ti ettha dve sakaṭāni  eko vāhoti veditabbo. ^b^tadupiyañca sūpeyya^eb^nti sūpatthāya  tadanurūpaṃ telaphāṇitādiṃ. vīsatibhikkhusahassassa temāsatthāya bhattaṃ  bhavissatīti kira saññāya rājā ettakaṃ pesesi. ^b^alaṃ me  raññova hotū^eb^ti kasmā paṭikkhipi? adhigatāppicchatāya. evaṃ  kirassa ahosi -- ``nāhaṃ raññā diṭṭhapubbo, kathaṃ nu kho  pesesī''ti. tato cintesi -- ``satthā bārāṇasiṃ gato, addhā so  rañño vassāvāsaṃ yāciyamāno mayhaṃ paṭiññātabhāvaṃ ārocetvā mama  guṇakathaṃ kathesi, guṇakathāya laddhalābho pana naṭena naccitvā laddhaṃ  viya ^a^P3.0288^ea^ gāyakena gāyitvā laddhaṃ viya ca hoti.  kiṃ mayhaṃ iminā, kammaṃ katvā uppannena mātāpitūnampi  sammāsambuddhassapi upaṭṭhānaṃ sakkā kātu''nti. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] ghaṭikārasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. raṭṭhapālasuttavaṇṇanā </h3n>
            <h4>
              <h4n> </h4n>
              <p>[03] 293^b^.^eb^ ^b^evaṃ^eb^ ^a^V3.0205^ea^ ^b^me suta^eb^nti raṭṭhapālasuttaṃ. tattha  ^b^thullakoṭṭhika^eb^nti thullakoṭṭhaṃ paripuṇṇakoṭṭhāgāraṃ. so kira janapado  niccasasso sadā bījabhaṇḍaṃ nikkhamati, khalabhaṇḍaṃ pavisati. tena  tasmiṃ nigame koṭṭhā niccapūrāva honti. tasmā so thullakoṭṭhikanteva  saṅkhaṃ gato. </p>
              <p>[03] 294^b^.^eb^ ^b^raṭṭhapālo^eb^ti kasmā raṭṭhapālo? bhinnaṃ raṭṭhaṃ  sandhāretuṃ pāletuṃ samatthoti raṭṭhapālo. kadā panassetaṃ nāmaṃ  uppannanti. padumuttarasammāsambuddhakāle. ito hi pubbe  satasahassakappamatthake vassasatasahassāyukesu manussesu padumuttaro nāma  satthā uppajjitvā bhikkhusatasahassaparivāro ^a^M3.0200^ea^ lokahitāya cārikaṃ  cari, yaṃ sandhāya vuttaṃ -- </p>
              <p>[21] ``nagaraṃ haṃsavatī nāma, ānando nāma khattiyo. </p>
              <p>[22] sujātā nāma janikā, padumuttarassa satthuno''ti..  (bu0 vaṃ0 12.19).</p>
              <p>[03] padumuttare pana anuppanne eva haṃsavatiyā dve kuṭumbikā saddhā  pasannā kapaṇaddhikayācakādīnaṃ dānaṃ paṭṭhapayiṃsu. tadā pabbatavāsino  pañcasatā tāpasā haṃsavatiṃ anuppattā. te dvepi janā tāpasagaṇaṃ  majjhe bhinditvā ^a^P3.0289^ea^ upaṭṭhahiṃsu. tāpasā kiñcikālaṃ  vasitvā pabbatapādameva gatā. dve saṅghattherā ohīyiṃsu. tadā tesaṃ  te yāvajīvaṃ upaṭṭhānaṃ akaṃsu. tāpasesu bhuñjitvā anumodanaṃ karontesu  eko sakkabhavanassa vaṇṇaṃ kathesi, eko bhūmindharanāgarājabhavanassa.</p>
              <p>[03] kuṭumbikesu eko sakkabhavanaṃ patthanaṃ katvā sakko hutvā  nibbatto, eko nāgabhavane pālitanāgarājā nāma. taṃ sakko attano  upaṭṭhānaṃ āgataṃ disvā nāgayoniyaṃ abhiramasīti pucchi. so  nābhiramāmīti āha. tena hi padumuttarassa bhagavato dānaṃ datvā  imasmiṃ ^a^V3.0206^ea^ ṭhāne patthanaṃ karohi, ubho sukhaṃ vasissāmāti. nāgarājā  satthāraṃ nimantetvā bhikkhusatasahassaparivārassa bhagavato sattāhaṃ  mahādānaṃ dadamāno padumuttarassa dasabalassa puttaṃ uparevataṃ nāma  sāmaṇeraṃ disvā sattame divase buddhappamukhassa saṅghassa dibbavatthāni  datvā sāmaṇerassa ṭhānantaraṃ patthesi. bhagavā anāgataṃ oloketvā --  ``anāgate gotamassa nāma buddhassa putto rāhulakumāro  bhavissatī''ti disvā ``samijjhissati te patthanā''ti kathesi.  nāgarājā tamatthaṃ sakkassa kathesi. sakko tassa vacanaṃ sutvā tatheva  sattāhaṃ dānaṃ datvā bhinnaṃ raṭṭhaṃ sandhāretuṃ pāletuṃ samatthakule nibbattitvā  saddhāpabbajitaṃ raṭṭhapālaṃ nāma kulaputtaṃ disvā -- ``ahampi anāgate  lokasmiṃ tumhādise buddhe uppanne bhinnaṃ raṭṭhaṃ sandhāretuṃ pāletuṃ  samatthakule nibbattitvā ayaṃ kulaputto viya saddhāpabbajito raṭṭhapālo  nāma bhaveyya''nti patthanamakāsi. satthā samijjhanakabhāvaṃ ñatvā imaṃ  gāthamāha -- </p>
              <p>[21] ``sarājikaṃ ^a^M3.0201^ea^ ^a^P3.0290^ea^ cātuvaṇṇaṃ, posetuṃ yaṃ  pahossati. </p>
              <p>[22] raṭṭhapālakulaṃ nāma, tattha jāyissate aya''nti.. -- </p>
              <p>[25] evaṃ padumuttarasammāsambuddhakāle tassetaṃ nāmaṃ uppannanti  veditabbaṃ.</p>
              <p>[03] ^b^etadahosī^eb^ti kiṃ ahosi? ^b^yathā yathā  kho^eb^tiādi. tatrāyaṃ saṅkhepakathā -- ahaṃ kho yena yena kāraṇena  bhagavatā dhammaṃ desitaṃ ājānāmi, tena tena me upaparikkhato evaṃ  hoti -- ``yadetaṃ sikkhattayabrahmacariyaṃ ekadivasampi akhaṇḍaṃ katvā  carimakacittaṃ pāpetabbatāya ekantaparipuṇṇaṃ caritabbaṃ, ekadivasampi ca  kilesamalena amalīnaṃ katvā carimakacittaṃ pāpetabbatāya  ekantaparisuddhaṃ, saṅkhalikhitaṃ vilikhitasaṅkhasadisaṃ  dhotasaṅkhasappaṭibhāgaṃ katvā caritabbaṃ, nayidaṃ sukaraṃ agāraṃ  ajjhāvasatā agāramajjhe vasantena ekantaparipuṇṇaṃ...pe0... carituṃ,  yaṃnūnāhaṃ kesañca massuñca ohāretvā kāsāyarasapītatāya kāsāyāni  brahmacariyaṃ carantānaṃ anucchavikāni vatthāni acchādetvā agārasmā  nikkhamitvā anagāriyaṃ pabbajeyya''nti.</p>
              <p>[03] ^b^acirapakkantesu thullakoṭṭhikesu brāhmaṇagahapatikesu yena bhagavā  tenupasaṅkamī^eb^ti raṭṭhapālo anuṭṭhitesu ^a^V3.0207^ea^ tesu na bhagavantaṃ pabbajjaṃ yāci.  kasmā? tatthassa ^a^P3.0291^ea^ bahū ñātisālohitā  mittāmaccā santi, te -- ``tvaṃ mātāpitūnaṃ ekaputtako, na labbhā  tayā pabbajitu''nti bāhāyampi gahetvā ākaḍḍheyyuṃ, tato pabbajjāya  antarāyo bhavissatīti saheva parisāya uṭṭhahitvā thokaṃ gantvā puna  kenaci sarīrakiccalesena nivattitvā bhagavantaṃ upasaṅkamma pabbajjaṃ  yāci. tena vuttaṃ -- ``atha kho raṭṭhapālo kulaputto acirapakkantesu  thullakoṭṭhikesu...pe0... pabbājetu maṃ bhagavā''ti. bhagavā pana yasmā  rāhulakumārassa pabbajitato pabhuti mātāpitūhi ananuññātaṃ puttaṃ na  pabbājeti, tasmā naṃ pucchi ^b^anuññātosi pana tvaṃ, raṭṭhapāla,  mātāpitūhi...pe0... pabbajjāyā^eb^ti. </p>
              <p>[03] 295^b^.^eb^ ^b^ammatātā^eb^ti ettha ^b^ammā^eb^ti mātaraṃ  ālapati, ^b^tātā^eb^ti pitaraṃ. ^b^ekaputtako^eb^ti ekova puttako,  añño koci jeṭṭho vā kaniṭṭho vā natthi. ettha ca ekaputtoti  vattabbe anukampāvasena ekaputtakoti vuttaṃ. ^b^piyo^eb^ti  pītijanako. ^b^manāpo^eb^ti manavaḍḍhanako. ^b^sukhedhito^eb^ti  ^a^M3.0202^ea^ sukhena edhito, sukhasaṃvaḍḍhitoti attho. ^b^sukhaparibhato^eb^ti  sukhena paribhato, jātakālato pabhuti dhātīhi aṅkato aṅkaṃ āharitvā  dhāriyamāno assakarathakādīhi bālakīḷanakehi kīḷayamāno  sādurasabhojanaṃ bhojayamāno sukhena parihaṭo. ^b^na tvaṃ, tāta  raṭṭhapāla, kassaci dukkhassa jānāsī^eb^ti tvaṃ ^a^P3.0292^ea^,  tāta raṭṭhapāla appamattakampi kalabhāgaṃ dukkhassa na jānāsi na  sarasīti attho. ^b^maraṇenapi te mayaṃ akāmakā vinā  bhavissāmā^eb^ti sacepi tava amhesu jīvamānesu maraṇaṃ bhaveyya, tena  te maraṇenapi mayaṃ akāmakā anicchakā na attano ruciyā vinā  bhavissāma, tayā viyogaṃ pāpuṇissāmāti attho. ^b^kiṃ pana mayaṃ  ta^eb^nti evaṃ sante kiṃ pana kiṃ nāma taṃ kāraṇaṃ, yena mayaṃ taṃ  jīvantaṃ anujānissāma. atha vā ^b^kiṃ pana mayaṃ ta^eb^nti kena  pana kāraṇena mayaṃ taṃ jīvantaṃ anujānissāmāti evamettha attho  daṭṭhabbo. </p>
              <p>[03] 296^b^.^eb^ ^b^tatthevā^eb^ti yattha naṃ ṭhitaṃ mātāpitaro  nānujāniṃsu, tattheva ṭhāne. ^b^anantarahitāyā^eb^ti kenaci  attharaṇena anatthatāya. ^b^paricārehī^eb^ti gandhabbanaṭanāṭakādīni  paccupaṭṭhapetvā tattha sahāyakehi saddhiṃ yathāsukhaṃ indriyāni cārehi  sañcārehi, ito cito ca upanehīti vuttaṃ hoti. atha vā  ^b^paricārehī^eb^ti gandhabbanaṭanāṭakādīni paccupaṭṭhapetvā sahāyakehi  saddhiṃ ^a^V3.0208^ea^ laḷa upalaḷa rama, kīḷassūtipi vuttaṃ hoti. ^b^kāme  paribhuñjanto^eb^ti attano puttadārehi saddhiṃ bhoge bhuñjanto.  ^b^puññāni karonto^eb^ti buddhañca dhammañca saṅghañca ārabbha  dānappadānādīni sugatimaggasaṃsodhakāni kusalakammāni karonto.  ^b^tuṇhī ahosī^eb^ti kathānuppabandhavicchedanatthaṃ nirālāpasallāpo  ahosi.</p>
              <p>[03] athassa mātāpitaro tikkhattuṃ ^a^P3.0293^ea^ vatvā  paṭivacanampi alabhamānā sahāyake pakkosāpetvā ``esa vo sahāyako  pabbajitukāmo, nivāretha na''nti āhaṃsu. tepi taṃ upasaṅkamitvā  tikkhattuṃ avocuṃ, tesampi tuṇhī ahosi. tena vuttaṃ -- ^b^atha  kho raṭṭhapālassa kulaputtassa sahāyakā...pe0... tuṇhī ahosī^eb^ti.  athassa sahāyakānaṃ tikkhattuṃ vatvā etadahosi -- ``sace ayaṃ  pabbajjaṃ alabhamāno marissati, na koci guṇo ^a^M3.0203^ea^ labbhati. pabbajitaṃ  pana naṃ mātāpitaropi kālena kālaṃ passissanti, mayampi  passissāma, pabbajjāpi ca nāmesā bhāriyā, divase divase  mattikāpattaṃ gahetvā piṇḍāya caritabbaṃ, ekaseyyaṃ ekabhattaṃ brahmacariyaṃ  atidukkaraṃ, ayañca sukhumālo nāgarikajātiyo, so taṃ carituṃ  asakkonto puna idheva āgamissati, handassa mātāpitaro  anujānāpessāmā''ti. te tathā akaṃsu. mātāpitaropi naṃ  ``pabbajitena ca pana te mātāpitaro uddassetabbā''ti imaṃ katikaṃ  katvā anujāniṃsu. tena vuttaṃ -- ``atha kho raṭṭhapālassa  kulaputtassa sahāyakā yena raṭṭhapālassa kulaputtassa  mātāpitaro...pe0... anuññātosi mātāpitūhi...pe0...  uddassetabbā''ti. tattha ^b^uddassetabbā^eb^ti uddhaṃ dassetabbā, yathā  taṃ kālena kālaṃ passanti, evaṃ āgantvā attānaṃ dassetabbā. </p>
              <p>[03] 299^b^.^eb^ ^b^balaṃ gahetvā^eb^ti sappāyabhojanāni bhuñjanto  ucchādanādīhi ca kāyaṃ pariharanto kāyabalaṃ janetvā mātāpitaro  vanditvā assumukhaṃ ñātiparivaṭṭaṃ pahāya yena bhagavā  tenupasaṅkami...pe0... pabbājetu maṃ, bhante, bhagavāti. bhagavā samīpe  ṭhitaṃ aññataraṃ bhikkhuṃ ^a^P3.0294^ea^ āmantesi -- ``tena hi  bhikkhu raṭṭhapālaṃ pabbājehi ceva upasampādehi cā''ti. sādhu, bhanteti  kho so bhikkhu bhagavato paṭissutvā raṭṭhapālaṃ kulaputtaṃ jinadattiyaṃ  saddhivihārikaṃ laddhā pabbājesi ceva upasampādesi ca. tena vuttaṃ --  ``alattha kho raṭṭhapālo kulaputto bhagavato santike pabbajjaṃ, alattha  upasampada''nti.</p>
              <p>[03] ^b^pahitatto^eb^ ^a^V3.0209^ea^ ^b^viharanto^eb^ti dvādasa saṃvaccharāni evaṃ viharanto.  neyyapuggalo hi ayamāyasmā, tasmā puññavā abhinīhārasampannopi  samāno ``ajja ajjeva arahatta''nti samaṇadhammaṃ karontopi dvādasame  vasse arahattaṃ pāpuṇi.</p>
              <p>[03] ^b^yena bhagavā tenupasaṅkamī^eb^ti mayhaṃ mātāpitaro pabbajjaṃ  anujānamānā -- ``tayā kālena kālaṃ āgantvā amhākaṃ dassanaṃ  dātabba''nti vatvā anujāniṃsu, dukkarakārikā kho pana mātāpitaro,  ahañca yenajjhāsayena pabbajito, so me matthakaṃ patto, idāni  bhagavantaṃ āpucchitvā attānaṃ ^a^M3.0204^ea^ mātāpitūnaṃ dassessāmīti cintetvā  āpucchitukāmo upasaṅkami. ^b^manasākāsī^eb^ti ``kiṃ nu kho  raṭṭhapāle gate koci upaddavo bhavissatī''ti manasi akāsi. tato  ``bhavissatī''ti ñatvā ``sakkhissati nu kho raṭṭhapālo taṃ  madditu''nti olokento tassa arahattasampattiṃ disvā  ``sakkhissatī''ti aññāsi. tena vuttaṃ -- ^b^yathā bhagavā  aññāsi...pe0... kālaṃ maññasī^eb^ti.</p>
              <p>[03] ^b^migacīre^eb^ti evaṃnāmake uyyāne. tañhi raññā --  ``akāle sampattapabbajitānaṃ dinnameva idaṃ, yathāsukhaṃ paribhuñjantū''ti  evamanuññātameva ahosi, tasmā thero -- ``mama āgatabhāvaṃ  mātāpitūnaṃ ārocessāmi, te me  pādadhovanauṇhodakapādamakkhanatelādīni ^a^P3.0295^ea^  pesissantī''ti cittampi anuppādetvā uyyānameva pāvisi.  ^b^piṇḍāya pāvisī^eb^ti dutiyadivase pāvisi.</p>
              <p>[03] ^b^majjhimāyā^eb^ti sattadvārakoṭṭhakassa gharassa majjhime  dvārakoṭṭhake. ^b^ullikhāpetī^eb^ti kappakena kese paharāpeti.  ^b^etadavocā^eb^ti -- ``ime samaṇakā amhākaṃ piyaputtakaṃ pabbājetvā  corānaṃ hatthe nikkhipitvā viya ekadivasampi na dassāpenti, evaṃ  pharusakārakā ete puna imaṃ ṭhānaṃ upasaṅkamitabbaṃ maññanti, ettova  nikaḍḍhitabbā ete''ti cintetvā etaṃ ``imehi  muṇḍakehī''tiādivacanaṃ avoca. ^b^ñātidāsī^eb^ti ñātakānaṃ dāsī.  ^b^ābhidosika^eb^nti pārivāsikaṃ ekarattātikkantaṃ pūtibhūtaṃ.  tatthāyaṃ padattho -- pūtibhāvadosena abhibhūtoti abhidoso,  abhidosova ābhidosiko. ekarattātikkantasseva nāmasaññā esā  yadidaṃ ābhidosikoti, taṃ ^b^ābhidosikaṃ. kummāsa^eb^nti  yavakummāsaṃ. ^b^chaḍḍetukāmā hotī^eb^ti yasmā antamaso  dāsakammakārānaṃ gorūpānampi aparibhogāraho, tasmā naṃ kacavaraṃ viya  bahi chaḍḍetukāmā ^a^V3.0210^ea^ hoti. ^b^saceta^eb^nti sace etaṃ.  ^b^bhaginī^eb^ti ariyavohārena attano dhātiṃ ñātidāsiṃ ālapati.  ^b^chaḍḍanīyadhammanti^eb^ chaḍḍetabbasabhāvaṃ. idaṃ vuttaṃ hoti --  ``bhagini etaṃ sace bahi chaḍḍanīyadhammaṃ nissaṭṭhapariggahaṃ, idha me patte  ākirāhī''ti. kiṃ pana evaṃ vattuṃ labbhati ^a^P3.0296^ea^,  viññatti vā payuttavācā vā na hotīti. na hoti. kasmā?  nissaṭṭhapariggahattā. yañhi chaḍḍanīyadhammaṃ nissaṭṭhapariggahaṃ, yattha  sāmikā anālayā honti, taṃ sabbaṃ ``detha āharatha ^a^M3.0205^ea^ ākirathā''ti  vattuṃ vaṭṭati. teneva hi ayamāyasmā aggāriyavaṃsiko samānopi  evamāha.</p>
              <p>[03] ^b^hatthāna^eb^nti bhikkhāgahaṇatthaṃ pattaṃ upanāmayato maṇibandhato  pabhuti dvinnampi hatthānaṃ. ^b^pādāna^eb^nti nivāsanantato paṭṭhāya  dvinnampi pādānaṃ. ^b^sarassā^eb^ti sace taṃ bhaginīti vācaṃ  nicchārayato sarassa ca. ^b^nimittaṃ aggahesī^eb^ti  hatthapiṭṭhiādīni olokayamānā -- ``puttassa me raṭṭhapālassa viya  suvaṇṇakacchapapiṭṭhisadisā imā hatthapādapiṭṭhiyo, haritālavaṭṭiyo viya  suvaṭṭitā aṅguliyo, madhuro saro''ti gihikāle sallakkhitapubbaṃ  ākāraṃ aggahesi sañjāni sallakkhesi. tassa hāyasmato  dvādasavassāni araññāvāsañceva piṇḍiyālopabhojanañca paribhuñjantassa  aññādiso sarīravaṇṇo ahosi, tena naṃ sā ñātidāsī disvāva na  sañjāni, nimittaṃ pana aggahesīti. </p>
              <p>[03] 300^b^.^eb^ ^b^raṭṭhapālassa mātaraṃ etadavocā^eb^ti therassa  aṅgapaccaṅgāni saṇṭhāpetvā thaññaṃ pāyetvā saṃvaḍḍhitadhātīpi samānā  pabbajitvā mahākhīṇāsavabhāvappattena sāmiputtena saddhiṃ -- ``tvaṃ nu  kho, me bhante, putto raṭṭhapālo''tiādivacanaṃ vattuṃ avisahantī vegena  gharaṃ pavisitvā raṭṭhapālassa mātaraṃ etadavoca. ^b^yagghe^eb^ti  ārocanatthe nipāto. ^b^sace^eb^ ^a^P3.0297^ea^ ^b^je  sacca^eb^nti ettha jeti ālapane nipāto. evañhi tasmiṃ dese  dāsijanaṃ ālapanti, tasmā ``tvañhi, bhoti dāsi, sace saccaṃ  bhaṇasī''ti evamettha attho daṭṭhabbo.</p>
              <p>[03] ^b^upasaṅkamī^eb^ti kasmā upasaṅkami? mahākule itthiyo  bahi nikkhamantā garahaṃ pāpuṇanti, idañca accāyikakiccaṃ, seṭṭhissa  naṃ ārocessāmīti cinteti. tasmā upasaṅkami. ^b^aññataraṃ  kuṭṭamūla^eb^nti tasmiṃ kira dese dānapatīnaṃ gharesu sālā honti,  āsanāni cettha paññattāni honti, upaṭṭhāpitaṃ udakakañjiyaṃ. tattha  pabbajitā piṇḍāya caritvā nisīditvā bhuñjanti ^a^V3.0211^ea^. sace icchanti,  dānapatīnampi santakaṃ gaṇhanti. tasmā tampi aññatarassa kulassa  īdisāya sālāya aññataraṃ kuṭṭamūlanti veditabbaṃ. na hi pabbajitā  kapaṇamanussā viya asāruppe ṭhāne nisīditvā bhuñjantīti.</p>
              <p>[03] ^b^atthi^eb^ ^a^M3.0206^ea^ ^b^nāma tātā^eb^ti ettha ^b^atthī^eb^ti vijjamānatthe,  ^b^nāmā^eb^ti pucchanatthe maññanatthe vā nipāto. idañhi vuttaṃ hoti  -- atthi nu kho, tāta raṭṭhapāla, amhākaṃ dhanaṃ, nanu mayaṃ niddhanāti  vattabbā, yesaṃ no tvaṃ īdise ṭhāne nisīditvā ābhidosikaṃ kummāsaṃ  paribhuñjissasi. tathā atthi nu kho, tāta raṭṭhapāla, amhākaṃ  jīvitaṃ, nanu mayaṃ matāti vattabbā, yesaṃ no tvaṃ īdise ṭhāne  nisīditvā ābhidosikaṃ kummāsaṃ paribhuñjissasi. tathā atthi  maññe, tāta raṭṭhapāla, tava abbhantare sāsanaṃ nissāya paṭiladdho  samaṇaguṇo, yaṃ tvaṃ subhojanarasasaṃvaḍḍhitopi imaṃ jigucchaneyyaṃ  ābhidosikaṃ kummāsaṃ amatamiva nibbikāro paribhuñjissasīti.  so pana gahapati dukkhābhitunnatāya etamatthaṃ paripuṇṇaṃ katvā  vattumasakkonto -- ``atthi nāma, tāta raṭṭhapāla, ābhidosikaṃ  kummāsaṃ paribhuñjissasī''ti ettakameva avaca. akkharacintakā  panettha idaṃ lakkhaṇaṃ vadanti -- anokappanāmarisanatthavasenetaṃ  ^a^P3.0298^ea^ atthisadde upapade ``paribhuñjissasī''ti  anāgatavacanaṃ kataṃ. tassāyamattho -- ``atthi nāma...pe0...  paribhuñjissasi, idaṃ paccakkhampi ahaṃ na saddahāmi na  marisayāmī''ti. idaṃ ettakaṃ vacanaṃ gahapati therassa pattamukhavaṭṭiyaṃ  gahetvā ṭhitakova kathesi. theropi pitari pattamukhavaṭṭiyaṃ gahetvā  ṭhiteyeva taṃ pūtikummāsaṃ paribhuñji sunakhavantasadisaṃ pūtikukkuṭaṇḍamiva  bhinnaṭṭhāne pūtikaṃ vāyantaṃ. puthujjanena kira tathārūpaṃ kummāsaṃ  paribhuñjituṃ na sakkā. thero pana ariyiddhiyaṃ ṭhatvā dibbojaṃ  amatarasaṃ paribhuñjamāno viya paribhuñjitvā dhamakaraṇena udakaṃ gahetvā  pattañca mukhañca hatthapāde ca dhovitvā ^b^kuto no  gahapatī^eb^tiādimāha.</p>
              <p>[03] tattha ^b^kuto no^eb^ti kuto nu. ^b^neva dāna^eb^nti  deyyadhammavasena neva dānaṃ alatthamha. ^b^na paccakkhāna^eb^nti  ``kiṃ, tāta raṭṭhapāla, kacci te khamanīyaṃ, kaccisi appakilamathena  āgato, na tāva tāta gehe bhattaṃ sampādiyatī''ti evaṃ  paṭisanthāravasena paccakkhānampi na alatthamha. kasmā pana thero  evamāha? pitu anuggahena. evaṃ kirassa ahosi -- ``yathā esa  maṃ vadati ^a^V3.0212^ea^, aññepi pabbajite evaṃ vadati maññe. buddhasāsane ca  pattantare padumaṃ viya bhasmāchanno aggi viya pheggupaṭicchanno  candanasāro viya suttikāpaṭicchannaṃ muttaratanaṃ viya valāhakapaṭicchanno  ^a^P3.0299^ea^ candimā viya mādisānaṃ ^a^M3.0207^ea^ paṭicchannaguṇānaṃ bhikkhūnaṃ  anto natthi, tesupi na evarūpaṃ vacanaṃ pavattessati, saṃvare  ṭhassatī''ti anuggahena evamāha.</p>
              <p>[03] ^b^ehi tātā^eb^ti tāta tuyhaṃ gharaṃ mā hotu, ehi gharaṃ  gamissāmāti vadati. ^b^ala^eb^nti thero ukkaṭṭhaekāsanikatāya  paṭikkhipanto evamāha. ^b^adhivāsesī^eb^ti thero pana pakatiyā  ukkaṭṭhasapadānacāriko svātanāyabhikkhaṃ nāma nādhivāseti, mātu  anuggahena pana adhivāsesi. mātu kirassa theraṃ anussaritvā  mahāsoko uppajji, rodaneneva pakkakkhi viya jātā, tasmā thero  ``sacāhaṃ taṃ apassitvā gamissāmi, hadayampissā phāleyyā''ti  anuggahena adhivāsesi. ^b^kārāpetvā^eb^ti ekaṃ hiraññassa, ekaṃ  suvaṇṇassāti dve puñje kārāpetvā. kīvamahantā pana puñjā ahesunti.  yathā orato ṭhito puriso pārato ṭhitaṃ majjhimappamāṇaṃ purisaṃ na  passati, evaṃmahantā. </p>
              <p>[03] 301^b^.^eb^ ^b^idaṃ te tātā^eb^ti kahāpaṇapuñjañca  suvaṇṇapuñjañca dassento āha. ^b^mattika^eb^nti mātito āgataṃ,  idaṃ te mātāmahiyā mātu imaṃ gehaṃ āgacchantiyā gandhamālādīnaṃ  atthāya dinnaṃ dhananti attho. ^b^aññaṃ pettikaṃ aññaṃ pitāmaha^eb^nti  yaṃ pana te pitu ca pitāmahānañca santakaṃ, taṃ aññaṃyeva, nihitañca  payuttañca ativiya bahu. ettha ca ``pitāmaha''nti taddhitalopaṃ  katvā vuttanti veditabbaṃ. ``petāmaha''nti vā pāṭho. ^b^sakkā^eb^  ^a^P3.0300^ea^^b^tatonidāna^eb^nti dhanahetu dhanapaccayā. taṃ taṃ  dhanaṃ rakkhantassa ca rājādīnaṃ vasena dhanaparikkhayaṃ pāpuṇantassa  kassaci uppajjamānasokādayo sandhāya evamāha. evaṃ vutte seṭṭhi  gahapati -- ``ahaṃ imaṃ uppabbājessāmīti ānesiṃ, so dāni me  dhammakathaṃ kātuṃ āraddho, ayaṃ na me vacanaṃ karissatī''ti uṭṭhāya  gantvā assa orodhānaṃ dvāraṃ vivarāpetvā -- ``ayaṃ vo sāmiko,  gacchatha yaṃ kiñci katvā naṃ gaṇhituṃ vāyamathā''ti uyyojesi.  suvaye ṭhitā nāṭakitthiyo nikkhamitvā theraṃ parivārayiṃsu ^a^M3.0208^ea^, tāsu dve  jeṭṭhakitthiyo sandhāya ^b^purāṇadutiyikā^eb^tiādi vuttaṃ.^b^ paccekaṃ  pādesu gahetvā^eb^ti ekekamhi pāde naṃ gahetvā.</p>
              <p>[03] ^b^kīdisā^eb^ ^a^V3.0213^ea^ ^b^nāma tā ayyaputta accharāyo^eb^ti kasmā  evamāhaṃsu? tadā kira sambahule khattiyakumārepi brāhmaṇakumārepi  seṭṭhiputtepi mahāsampattiyo pahāya pabbajante disvā pabbajjāguṇaṃ  ajānantā kathaṃ samuṭṭhāpenti ``kasmā ete pabbajantī''ti. athaññe  vadanti ``devaccharādevanāṭakānaṃ kāraṇā''ti. sā kathā vitthārikā  ahosi. taṃ gahetvā sabbā evamāhaṃsu. atha thero paṭikkhipanto  ^b^na kho mayaṃ bhaginī^eb^tiādimāha. ^b^samudācaratī^eb^ti  ^a^P3.0301^ea^ voharati vadati. ^b^tattheva mucchitā  papatiṃsū^eb^ti taṃ bhaginivādena samudācarantaṃ disvā ``mayaṃ ajja  āgamissati, ajja āgamissatī''ti dvādasa vassāni bahi na  nikkhantā, etaṃ nissāya no dārakā na laddhā, yesaṃ ānubhāvena  jīveyyāma, ito camhā parihīnā aññato ca. ayaṃ loko nāma  attanova cintesi, tasmā tāpi ``idāni mayaṃ anāthā jātā''ti  attanova cintayamānā -- ``anatthiko dāni amhehi ayaṃ, so  amhe pajāpatiyo samānā attanā saddhiṃ ekamātukucchiyā  sayitadārikā viya maññatī''ti samuppannabalavasokā hutvā tasmiṃyeva  padese mucchitā papatiṃsu, patitāti attho.</p>
              <p>[03] ^b^mā no viheṭhethā^eb^ti mā amhe dhanaṃ dassetvā mātugāme ca  uyyojetvā viheṭhayittha, vihesā hesā pabbajitānanti. kasmā  evamāha? mātāpitūnaṃ anuggahena. so kira seṭṭhi --  ``pabbajitaliṅgaṃ nāma kiliṭṭhaṃ, pabbajjāvesaṃ hāretvā nhāyitvā tayo  janā ekato bhuñjissāmā''ti maññamāno therassa bhikkhaṃ na deti.  thero -- ``mādisassa khīṇāsavassa āhārantarāyaṃ katvā ete bahuṃ  apuññaṃ pasaveyyu''nti tesaṃ anuggahena evamāha. </p>
              <p>[03] 302^b^.^eb^ ^b^gāthā abhāsī^eb^ti gāthāyo abhāsi.  tattha ^b^passā^eb^ti santike ṭhitajanaṃ sandhāya vadati.  ^b^citta^eb^nti cittavicittaṃ. ^b^bimba^eb^nti attabhāvaṃ.  ^b^arukāya^eb^nti ^a^P3.0302^ea^ navannaṃ vaṇamukhānaṃ vasena  vaṇakāyaṃ. ^b^samussita^eb^nti tīṇi aṭṭhisatāni navahi nhārusatehi  bandhitvā navahi maṃsapesisatehi limpitvā samantato ussitaṃ.  ^b^ātura^eb^nti jarāturatāya rogāturatāya kilesāturatāya ca niccāturaṃ.  ^b^bahusaṅkappa^eb^nti paresaṃ uppannapatthanāsaṅkappehi bahusaṅkappaṃ  ^a^M3.0209^ea^.  itthīnañhi kāye purisānaṃ saṅkappā uppajjanti, tesaṃ kāye itthīnaṃ.  susāne chaḍḍitakaḷevarabhūtampi cetaṃ kākakulalādayo patthayantiyevāti  bahusaṅkappo nāma hoti. ^b^yassa natthi^eb^ ^a^V3.0214^ea^ ^b^dhuvaṃ ṭhitī^eb^ti yassa  kāyassa māyāmarīcipheṇapiṇḍa udakapupphuḷādīnaṃ viya ekaṃseneva ṭhiti  nāma natthi, bhijjanadhammatāva niyatā.</p>
              <p>[03] ^b^tacena onaddha^eb^nti allamanussacammena onaddhaṃ. ^b^saha  vatthebhi sobhatī^eb^ti gandhādīhi maṇikuṇḍalehi ca cittakatampi rūpaṃ  vatthehi saheva sobhati, vinā vatthehi jegucchaṃ hoti anolokanakkhamaṃ.</p>
              <p>[03] alattakakatāti alattakena rañjitā. ^b^cuṇṇakamakkhita^eb^nti  sāsapakakkena mukhapīḷakādīni nīharitvā loṇamattikāya duṭṭhalohitaṃ  viliyāpetvā tilapiṭṭhena lohitaṃ pasādetvā haliddiyā vaṇṇaṃ  sampādetvā cuṇṇakagaṇḍikāya mukhaṃ paharanti, tenesa ativiya  virocati. taṃ sandhāyetaṃ vuttaṃ.</p>
              <p>[03] ^b^aṭṭhāpadakatā^eb^ti ^a^P3.0303^ea^ rasodakena makkhitvā  nalāṭapariyante āvattanaparivatte katvā aṭṭhapadakaracanāya racitā.  ^b^añjanī^eb^ti añjananāḷikā.</p>
              <p>[03] ^b^odahī^eb^ti ṭhapesi. ^b^pāsa^eb^nti vākarājālaṃ.  ^b^nāsadā^eb^ti na ghaṭṭayi. ^b^nivāpa^eb^nti nivāpasutte  vuttanivāpatiṇasadisabhojanaṃ. ^b^kandante^eb^ti viravamāne  paridevamāne. imāya hi gāthāya thero mātāpitaro migaluddake viya  katvā dassesi, avasesañātake migaluddakaparisaṃ viya, hiraññasuvaṇṇaṃ  vākarājālaṃ viya, attanā bhuttabhojanaṃ nivāpatiṇaṃ viya, attānaṃ  mahāmigaṃ viya katvā dassesi. yathā hi mahāmigo yāvadatthaṃ  nivāpatiṇaṃ khāditvā pānīyaṃ pivitvā gīvaṃ ukkhipitvā disaṃ  oloketvā ``imaṃ nāma ṭhānaṃ gatassa sotthi bhavissatī''ti  migaluddakānaṃ paridevantānaṃyeva vākaraṃ aghaṭṭayamānova uppatitvā araññaṃ  pavisitvā ghanacchāyassa chattassa viya gumbassa heṭṭhā mandamandena  vātena bījayamāno āgatamaggaṃ olokento tiṭṭhati, evameva thero  imā gāthā bhāsitvā ākāseneva gantvā migacīre paccupaṭṭhāsi.</p>
              <p>[03] kasmā pana thero ākāsena gatoti. pitā kirassa seṭṭhi  sattasu dvārakoṭṭhakesu aggaḷaṃ ^a^V3.0215^ea^ dāpetvā malle āṇāpesi -- ``sace  nikkhamitvā ^a^M3.0210^ea^ gacchati ^a^P3.0304^ea^, hatthapādesu naṃ gahetvā  kāsāyāni haritvā gihivesaṃ gaṇhāpethā''ti. tasmā thero -- ``ete  mādisaṃ mahākhīṇāsavaṃ hatthe vā pāde vā gahetvā apuññaṃ pasaveyyuṃ, taṃ  nesaṃ mā ahosī''ti cintetvā ākāsena agamāsi.  parasamuddavāsittherānaṃ pana -- ``ṭhitakova imā gāthā bhāsitvā vehāsaṃ  abbhuggantvā rañño korabyassa migacīre paccupaṭṭhāsī''ti ayaṃ  vācanāmaggoyeva. </p>
              <p>[03] 303^b^.^eb^ ^b^migavo^eb^ti tassa uyyānapālassa nāmaṃ.  ^b^sodhento^eb^ti uyyānamaggaṃ samaṃ kāretvā antouyyāne  tacchitabbayuttaṭṭhānāni tacchāpento sammajjitabbayuttāni ṭhānāni  sammajjāpento  vālukāokiraṇa-pupphavikiraṇa-puṇṇaghaṭaṭṭhapana-kadalikkhandhaṭhapanādīni  ca karontoti attho. ^b^yena rājā korabyo tenupasaṅkamī^eb^ti  amhākaṃ rājā sadā imassa kulaputtassa vaṇṇaṃ kathesi, passitukāmo  etaṃ, āgatabhāvaṃ panassa na jānāti, mahā kho panāyaṃ paṇṇākāro,  gantvā rañño ārocessāmīti cintetvā yena rājā korabyo  tenupasaṅkami.</p>
              <p>[03] ^b^kittayamāno ahosī^eb^ti so kira rājā theraṃ anussaritvā  balamajjhepi nāṭakamajjhepi -- ``dukkaraṃ kataṃ kulaputtena tāva mahantaṃ  sampattiṃ pahāya pabbajitvā punanivattitvā anapalokentenā''ti guṇaṃ  kathesi, taṃ gahetvā ayaṃ evamāha. ^b^vissajjethāti^eb^ ^a^P3.0305^ea^  ^b^vatvā^eb^ti orodhamahāmattabalakāyādīsu yassa yaṃ  anucchavikaṃ, tassa taṃ dāpetvāti attho. ^b^ussaṭāya  ussaṭāyā^eb^ti ussitāya ussitāya, mahāmattamahāraṭṭhikādīnaṃ vasena  uggatuggatameva parisaṃ gahetvā upasaṅkamīti attho. ^b^idha bhavaṃ  raṭṭhapālo hatthatthare nisīdatū^eb^ti hatthattharo tanuko bahalapupphādiguṇaṃ  katvā atthato abhilakkhito hoti, tādise anāpucchitvā nisīdituṃ  na yuttanti maññamāno evamāha. </p>
              <p>[03] 304^b^.^eb^ ^b^pārijuññānī^eb^ti pārijuññabhāvā  parikkhayā. ^b^jiṇṇo^eb^ti jarājiṇṇo. ^b^vuḍḍho^eb^ti  vayovuḍḍho. ^b^mahallako^eb^ti jātimahallako. ^b^addhagato^eb^ti  addhānaṃ atikkanto. ^b^vayoanuppatto^eb^ti pacchimavayaṃ anuppatto.  ^b^pabbajatī^eb^ti dhuravihāraṃ gantvā bhikkhū vanditvā, -- ``bhante,  mayā daharakāle ^a^M3.0211^ea^ bahuṃ kusalaṃ kataṃ, idāni mahallakomhi, mahallakassa  cesā pabbajjā nāma, cetiyaṅgaṇaṃ sammajjitvā appaharitaṃ katvā  jīvissāmi, pabbājetha maṃ, bhante,''ti kāruññaṃ uppādento ^a^V3.0216^ea^ yācati,  therā anukampāya pabbājenti. taṃ sandhāyetaṃ vuttaṃ. dutiyavārepi  eseva nayo.</p>
              <p>[03] ^b^appābādho^eb^ti arogo. ^b^appātaṅko^eb^ti ^a^P3.0306^ea^  niddukkho. ^b^samavepākiniyā^eb^ti samavipācaniyā.  ^b^gahaṇiyā^eb^ti kammajatejodhātuyā. tattha yassa bhuttabhutto āhāro  jīrati, yassa vā pana puṭabhattaṃ viya tatheva tiṭṭhati, ubhopete na  samavepākiniyā gahaṇiyā samannāgatā. yassa pana bhuttakāle  bhattacchando uppajjateva, ayaṃ samavepākiniyā samannāgato.  ^b^nātisītāya naccuṇhāyā^eb^ti teneva kāraṇena nātisītāya  naccuṇhāya. ^b^anupubbenā^eb^ti rājāno vā harantītiādinā  anukkamena. dutiyavāre rājabhayacorabhayachātakabhayādinā anukkamena. </p>
              <p>[03] 305^b^.^eb^ ^b^dhammuddesā uddiṭṭhā^eb^ti dhammaniddesā uddiṭṭhā.  ^b^upaniyyatī^eb^ti jarāmaraṇasantikaṃ gacchati, āyukkhayena vā  tattha niyyati. ^b^addhuvo^eb^ti dhuvaṭṭhānavirahito. ^b^atāṇo^eb^ti  tāyituṃ samatthena virahito. ^b^anabhissaro^eb^ti asaraṇo  abhisaritvā abhigantvā assāsetuṃ samatthena virahito.  ^b^assako^eb^ti nissako sakabhaṇḍavirahito. ^b^sabbaṃ pahāya  gamanīya^eb^nti sakabhaṇḍanti sallakkhitaṃ sabbaṃ pahāya lokena gantabbaṃ.  ^b^taṇhādāso^eb^ti taṇhāya dāso. </p>
              <p>[03] 306^b^.^eb^ ^b^hatthismi^eb^nti hatthisippe.  ^b^katāvī^eb^ti ^a^P3.0307^ea^ katakaraṇīyo, sikkhitasikkho  paguṇasippoti attho. esa nayo sabbattha. ^b^ūrubalī^eb^ti  ūrubalasampanno. yassa hi phalakañca āvudhañca gahetvā parasenaṃ  pavisitvā abhinnaṃ bhindato bhinnaṃ sandhārayato parahatthagataṃ rajjaṃ  āharituṃ ūrubalaṃ atthi, ayaṃ ūrubalī nāma. ^b^bāhubalī^eb^ti  bāhubalasampanno. sesaṃ purimasadisameva. ^b^alamatto^eb^ti  samatthāttabhāvo.</p>
              <p>[03] ^b^pariyodhāya vattissantī^eb^ti uppannaṃ uppaddavaṃ odhāya  avattharitvā vattissantīti sallakkhetvā gahitā.</p>
              <p>[03] ^b^saṃvijjati^eb^ ^a^M3.0212^ea^ ^b^kho, bho raṭṭhapāla, imasmiṃ rājakule pahūtaṃ  hiraññasuvaṇṇa^eb^nti idaṃ so rājā upari dhammuddesassa kāraṇaṃ  āharanto āha.</p>
              <p>[03] ^b^athāparaṃ^eb^ ^a^V3.0217^ea^ ^b^etadavocā^eb^ti etaṃ ``passāmi loke''tiādinā  nayena catunnaṃ dhammuddesānaṃ anugītiṃ avoca. </p>
              <p>[03] 307^b^.^eb^ tattha ^b^bhiyyova kāme abhipatthayantī^eb^ti  ekaṃ labhitvā dve patthayanti, dve labhitvā cattāroti evaṃ uttaruttari  vatthukāmakilesakāme patthayantiyeva.</p>
              <p>[03] ^b^pasayhā^eb^ti sapattagaṇaṃ abhibhavitvā. ^b^sasāgaranta^eb^nti  saddhiṃ sāgarantena. ^b^oraṃ samuddassā^eb^ti yaṃ samuddassa orato  sakaraṭṭhaṃ, tena atittarūpoti attho. ^b^na hatthī^eb^ti na hi atthi.</p>
              <p>[03] ^b^aho vatā no^eb^ti aho vata nu, ayameva vā pāṭho.  ^b^amarāti^eb^ ^a^P3.0308^ea^ ^b^cāhū^eb^ti amaraṃ iti ca āhu.  idaṃ vuttaṃ hoti -- yaṃ mataṃ ñātī parivāretvā kandanti, taṃ --  ``aho vata amhākaṃ bhātā mato, putto mato''tiādīnipi vadanti.</p>
              <p>[03] ^b^phusanti phassa^eb^nti maraṇaphassaṃ phusanti. ^b^tatheva  phuṭṭho^eb^ti yathā bālo, dhīropi tatheva maraṇaphassena phuṭṭho, aphuṭṭho  nāma natthi, ayaṃ pana viseso. ^b^bālo ca bālyā vadhitova  setī^eb^ti bālo bālabhāvena maraṇaphassaṃ āgamma vadhitova seti  abhihatova sayati. akataṃ vata me kalyāṇantiādivippaṭisāravasena  calati vedhati vipphandati. ^b^dhīro ca na vedhatī^eb^ti dhīro  sugatinimittaṃ passanto na vedhati na calati.</p>
              <p>[03] ^b^yāya vosānaṃ idhādhigacchatī^eb^ti yāya paññāya imasmiṃ  loke sabbakiccavosānaṃ arahattaṃ adhigacchati, sāva dhanato uttamatarā.  ^b^abyositattā^eb^ti apariyositattā, arahattapattiyā, abhāvenāti  attho. ^b^bhavābhavesū^eb^ti hīnappaṇītesu bhavesu.</p>
              <p>[03] ^b^upeti gabbhañca parañca loka^eb^nti tesu pāpaṃ karontesu yo  koci satto paramparāya saṃsāraṃ āpajjitvā gabbhañca parañca lokaṃ  upeti. ^b^tassappapañño^eb^ti tassa tādisassa appapaññassa añño  appapañño abhisaddahanto.</p>
              <p>[03] ^b^sakammunā^eb^ ^a^V3.0218^ea^ ^a^M3.0213^ea^ ^b^haññatī^eb^ti attanā katakammavasena ``kasāhipi  tāletī''tiādīhi kammakāraṇāhi haññati. ^b^pecca paramhi  loke^eb^ti ito gantvā paramhi apāyaloke.</p>
              <p>[03] ^b^virūparūpenā^eb^ti ^a^P3.0309^ea^ vividharūpena,  nānāsabhāvenāti attho. ^b^kāmaguṇesū^eb^ti  diṭṭhadhammikasamparāyikesu sabbakāmaguṇesu ādīnavaṃ disvā.  ^b^daharā^eb^ti antamaso kalalamattabhāvaṃ upādāya taruṇā.  ^b^vuḍḍhā^eb^ti vassasatātikkantā. ^b^apaṇṇakaṃ sāmaññameva  seyyo^eb^ti aviruddhaṃ advajjhagāmiṃ ekantaniyyānikaṃ sāmaññameva  ``seyyo, uttaritarañca paṇītatarañcā''ti upadhāretvā pabbajitosmi  mahārājāti. tasmā yaṃ tvaṃ vadasi -- ``kiṃ disvā vā sutvā  vā''ti, idaṃ disvā ca sutvā ca pabbajitosmīti maṃ dhārehīti  desanaṃ niṭṭhāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] raṭṭhapālasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. maghadevasuttavaṇṇanā </h3n>
            <h4>
              <h4n> </h4n>
              <p>[03] 308^b^.^eb^ ^b^evaṃ^eb^ ^a^V3.0219^ea^ ^b^me suta^eb^nti maghadevasuttaṃ. tattha  ^b^maghadevāmbavane^eb^ti pubbe maghadevo nāma rājā taṃ ambavanaṃ ropesi.  tesu rukkhesu palujjamānesu aparabhāge aññepi rājāno ropesuṃyeva.  taṃ pana paṭhamavohāravasena maghadevambavananteva saṅkhaṃ gataṃ. ^b^sitaṃ  pātvākāsī^eb^ti sāyanhasamaye vihāracārikaṃ caramāno ramaṇīyaṃ  bhūmibhāgaṃ disvā -- ``vasitapubbaṃ nu kho me imasmiṃ okāse''ti  āvajjanto -- ``pubbe ahaṃ maghadevo nāma rājā hutvā imaṃ ambavanaṃ  ropesiṃ, ettheva ^a^P3.0310^ea^ pabbajitvā cattāro brahmavihāre  bhāvetvā brahmaloke nibbattiṃ. taṃ kho panetaṃ kāraṇaṃ bhikkhusaṅghassa  apākaṭaṃ, pākaṭaṃ karissāmī''ti aggaggadante dassento sitaṃ pātu  akāsi.</p>
              <p>[03] dhammo assa atthīti ^b^dhammiko^eb^. dhammena rājā jātoti  ^b^dhammarājā. dhamme ṭhito^eb^ti dasakusalakammapathadhamme ṭhito.  ^b^dhammaṃ caratī^eb^ti samaṃ carati ^a^M3.0214^ea^. tatra ^b^brāhmaṇagahapatikesū^eb^ti  yopi so pubbarājūhi brāhmaṇānaṃ dinnaparihāro, taṃ ahāpetvā  pakatiniyāmeneva adāsi, tathā gahapatikānaṃ. taṃ sandhāyetaṃ vuttaṃ.  ^b^pakkhassā^eb^ti iminā pāṭihārikapakkhopi saṅgahito.  aṭṭhamīuposathassa hi paccuggamanānuggamanavasena sattamiyañca  navamiyañca, cātuddasapannarasānaṃ paccuggamanānuggamanavasena terasiyañca  pāṭipade cāti ime divasā ^b^pāṭihārikapakkhā^eb^ti veditabbā.  tesupi uposathaṃ upavasi. </p>
              <p>[03] 309^b^.^eb^ ^b^devadūtā^eb^ti devoti maccu, tassa dūtāti  devadūtā. sirasmiñhi palitesu pātubhūtesu maccurājassa santike  ṭhito viya hoti, tasmā palitāni maccudevassa dūtāti vuccanti.  devā viya dūtātipi devadūtā. yathā hi alaṅkatapaṭiyattāya devatāya  ākāse ṭhatvā ``asukadivase marissatī''ti vutte taṃ tatheva hoti,  evaṃ sirasmiṃ palitesu pātubhūtesu devatābyākaraṇasadisameva ^a^P3.0311^ea^  hoti. tasmā palitāni devasadisā dūtāti vuccanti.  visuddhidevānaṃ dūtātipi ^b^devadūtā^eb^. sabbabodhisattā hi  jiṇṇabyādhitamatapabbajite disvāva saṃvegamāpajjitvā nikkhamma  pabbajanti. yathāha -- </p>
              <p>[21] ``jiṇṇañca ^a^V3.0220^ea^ disvā dukhitañca byādhitaṃ, </p>
              <p>[27] matañca disvā gatamāyusaṅkhayaṃ. </p>
              <p>[26] kāsāyavatthaṃ pabbajitañca disvā, </p>
              <p>[22] tasmā ahaṃ pabbajitomhi rājā''ti.. </p>
              <p>[25] iminā pariyāyena palitāni visuddhidevānaṃ dūtattā  devadūtāti vuccanti.</p>
              <p>[03] ^b^kappakassa gāmavaraṃ datvā^eb^ti satasahassuṭṭhānakaṃ jeṭṭhakagāmaṃ  datvā. kasmā adāsi? saṃviggamānasattā. tassa hi añjalismiṃ  ṭhapitāni palitāni disvāva saṃvego uppajjati. aññāni  caturāsītivassasahassāni āyu atthi, evaṃ santepi maccurājassa  santike ṭhitaṃ viya attānaṃ maññamāno saṃviggo pabbajjaṃ roceti.  tena vuttaṃ -- </p>
              <p>[21] ``sire ^a^M3.0215^ea^ disvāna palitaṃ, maghadevo disampati. </p>
              <p>[22] saṃvegaṃ alabhī dhīro, pabbajjaṃ samarocayī''ti.. </p>
              <p>[25] aparampi vuttaṃ -- </p>
              <p>[21] ``uttamaṅgaruhā mayhaṃ, ime jātā vayoharā. </p>
              <p>[22] pātubhūtā devadūtā, pabbajjāsamayo mamā''ti..</p>
              <p>[03] ^b^purisayuge^eb^ti vaṃsasambhave purise. ^b^kesamassuṃ  ohāretvā^eb^ti tāpasapabbajjaṃ pabbajantāpi hi paṭhamaṃ kesamassuṃ  ohāretvā pabbajanti, tato paṭṭhāya vaḍḍhite kese bandhitvā  jaṭākalāpadharā hutvā vicaranti. bodhisattopi tāpasapabbajjaṃ pabbaji.  pabbajito pana anesanaṃ ^a^P3.0312^ea^ ananuyuñjitvā  rājagehato āhaṭabhikkhāya yāpento brahmavihāraṃ bhāvesi. tasmā so  ^b^mettāsahagatenā^eb^tiādi vuttaṃ.</p>
              <p>[03] ^b^kumārakīḷitaṃ kīḷī^eb^ti aṅkena aṅkaṃ parihariyamāno  kīḷi. mālākalāpaṃ viya hi naṃ ukkhipitvāva ^a^V3.0221^ea^ vicariṃsu.  ^b^rañño maghadevassa putto...pe0... pabbajī^eb^ti imassa  pabbajitadivase pañca maṅgalāni ahesuṃ. maghadevarañño matakabhattaṃ,  tassa rañño pabbajitamaṅgalaṃ, tassa puttassa chattussāpanamaṅgalaṃ, tassa  puttassa uparajjamaṅgalaṃ, tassa puttassa nāmakaraṇamaṅgalanti ekasmiṃyeva  samaye pañca maṅgalāni ahesuṃ, sakalajambudīpatale unnaṅgalamahosi. </p>
              <p>[03] 311^b^.^eb^ ^b^puttapaputtakā^eb^ti puttā ca puttaputtā cāti  evaṃ pavattā tassa paramparā. ^b^pacchimako ahosī^eb^ti  pabbajjāpacchimako ahosi. bodhisatto kira brahmaloke nibbatto --  ``pavattati nu kho taṃ mayā manussaloke nihataṃ kalyāṇavatta''nti  āvajjanto addasa -- ``ettakaṃ addhānaṃ pavattati, idāni na  pavattissatī''ti. na kho panāhaṃ mayhaṃ paveṇiyā ucchijjituṃ  dassāmīti attano vaṃse jātaraññoyeva aggamahesiyā kucchismiṃ  paṭisandhiṃ gahetvā attano vaṃsassa nemiṃ ghaṭento viya nibbatto,  tenevassa nimīti nāmaṃ ahosi. iti so pabbajitarājūnaṃ  ^a^M3.0216^ea^ sabbapacchimako hutvā pabbajitoti pabbajjāpacchimako ahosi.  guṇehi pana atirekataro. tassa hi sabbarājūhi atirekatarā dve  guṇā ahesuṃ ^a^P3.0313^ea^. catūsu dvāresu satasahassaṃ  satasahassaṃ vissajjetvā devasikaṃ dānaṃ adāsi, anuposathikassa ca  dassanaṃ nivāresi. anuposathikesu hi rājānaṃ passissāmāti  gatesu dovāriko pucchati ``tumhe uposathikā no vā''ti. ye  anuposathikā honti, te nivāreti ``anuposathikānaṃ rājā dassanaṃ  na detī''ti. ``mayaṃ janapadavāsino kāle bhojanaṃ kuhiṃ  labhissāmā''tipi tattha vacanokāso natthi. catūsu hi dvāresu  rājaṅgaṇe ca anekāni bhattacāṭisahassāni paṭiyattāneva honti.  tasmā mahājano icchiticchitaṭṭhāne massuṃ kāretvā nhāyitvā vatthāni  parivattetvā yathārucitaṃ bhojanaṃ bhuñjitvā uposathaṅgāni adhiṭṭhāya  rañño gehadvāraṃ gacchati. dovārikena ``uposathikā tumhe''ti  pucchitapucchitā ``āma āmā''ti vadanti. tena hi āgacchathāti  pavesetvā rañño dasseti. iti imehi dvīhi guṇehi atirekataro  ahosi. </p>
              <p>[03] 312^b^.^eb^ ^b^devānaṃ tāvatiṃsāna^eb^nti tāvatiṃsabhavane  nibbattadevānaṃ. te kira devā videharaṭṭhe mithilanagaravāsino rañño  ovāde ṭhatvā pañca sīlāni rakkhitvā uposathakammaṃ katvā tattha  nibbattā rañño guṇakathaṃ kathenti. te sandhāya vuttaṃ ``devānaṃ  tāvatiṃsāna''nti.</p>
              <p>[03] ^b^nisinno^eb^ ^a^V3.0222^ea^ ^b^hotī^eb^ti pāsādavarassa uparigato dānañca  sīlañca upaparikkhamāno nisinno hoti. evaṃ kirassa ahosi --  ``dānaṃ nu kho mahantaṃ udāhu sīlaṃ, yadi dānaṃ mahantaṃ,  ajjhottharitvā dānameva dassāmi. atha sīlaṃ, sīlameva  pūrissāmī''ti. tassa ``idaṃ mahantaṃ idaṃ mahanta''nti nicchituṃ  asakkontasseva sakko gantvā purato pāturahosi. tena vuttaṃ ^b^atha  kho, ānanda,...pe0... sammukhe pāturahosī^eb^ti. evaṃ kirassa  ahosi -- ``rañño kaṅkhā uppannā, tassa kaṅkhacchedanatthaṃ pañhañca  kathessāmi, idhāgamanatthāya paṭiññañca gaṇhissāmī''ti ^a^P3.0314^ea^.  tasmā gantvā sammukhe pāturahosi. rājā adiṭṭhapubbaṃ  rūpaṃ disvā bhīto ahosi lomahaṭṭhajāto. atha naṃ sakko -- ``mā  bhāyi, mahārāja, vissattho pañhaṃ puccha, kaṅkhaṃ te  paṭivinodessāmī''ti āha.</p>
              <p>[03] rājā ^a^M3.0217^ea^ -- </p>
              <p>[21] ``pucchāmi taṃ mahārāja, sabbabhūtānamissara. </p>
              <p>[22] dānaṃ vā brahmacariyaṃ vā, katamaṃ su mahapphala''nti..  -- </p>
              <p>[25] pañhaṃ pucchi. sakko -- ``dānaṃ nāma kiṃ, sīlameva  guṇavisiṭṭhatāya mahantaṃ. ahañhi pubbe, mahārāja, dasavassasahassāni  dasannaṃ jaṭilasahassānaṃ dānaṃ datvā pettivisayato na mutto, sīlavantā  pana mayhaṃ dānaṃ bhuñjitvā brahmaloke nibbattā''ti vatvā imā gāthā  avoca -- </p>
              <p>[21] ``hīnena brahmacariyena, khattiye upapajjati. </p>
              <p>[22] majjhimena ca devattaṃ, uttamena visujjhati.. </p>
              <p>[21] na hete sulabhā kāyā, yācayogena kenaci. </p>
              <p>[22] ye kāye upapajjanti, anāgārā tapassino''ti..  (jā0 2.22.429-430).</p>
              <p>[03] evaṃ ^a^V3.0223^ea^ rañño kaṅkhaṃ vinodetvā devalokagamanāya paṭiññāgahaṇatthaṃ  ^b^lābhā te mahārājā^eb^tiādimāha. tattha ^b^avikampamāno^eb^ti  abhāyamāno. ^b^adhivāsesī^eb^ti ahaṃ mahājanaṃ kusalaṃ samādapemi,  puññavantānaṃ pana vasanaṭṭhānaṃ disvā āgatena manussapathe sukhaṃ kathetuṃ  hotīti adhivāsesi. </p>
              <p>[03] 313^b^.^eb^ ^b^evaṃ bhaddantavā^eb^ti evaṃ hotu bhaddakaṃ tava  vacananti vatvā. ^b^yojetvā^eb^ti ekasmiṃyeva yuge  sahassāssājānīye ^a^P3.0315^ea^ yojetvā. tesaṃ pana  pāṭiyekkaṃ yojanakiccaṃ natthi, manaṃ āgamma yuttāyeva honti. so  pana dibbaratho diyaḍḍhayojanasatiko hoti, naddhito paṭṭhāya rathasīsaṃ  paññāsayojanāni, akkhabandho paṇṇāsayojanāni, akkhabandhato paṭṭhāya  pacchābhāgo paṇṇāsayojanāni, sabbo sattavaṇṇaratanamayo. devaloko  nāma uddhaṃ, manussaloko adho, tasmā heṭṭhāmukhaṃ rathaṃ pesesīti na  sallakkhetabbaṃ. yathā pana pakatimaggaṃ peseti, evameva manussānaṃ  sāyamāsabhatte niṭṭhite candena saddhiṃ yuganaddhaṃ katvā pesesi,  yamakacandā uṭṭhitā viya ahesuṃ. mahājano disvā ``yamakacandā  uggatā''ti āha. āgacchante āgacchante na yamakacandā, ekaṃ  vimānaṃ, na vimānaṃ, eko rathoti. rathopi āgacchanto āgacchanto  ^a^M3.0218^ea^ pakatirathappamāṇova, assāpi pakatiassappamāṇāva ahesuṃ. evaṃ rathaṃ  āharitvā rañño pāsādaṃ padakkhiṇaṃ katvā pācīnasīhapañjaraṭṭhāne rathaṃ  nivattetvā āgatamaggābhimukhaṃ katvā sīhapañjare ṭhatvāva ārohanasajjaṃ  ṭhapesi.</p>
              <p>[03] ^b^abhiruha mahārājā^eb^ti rājā -- ``dibbayānaṃ me  laddha''nti na tāvadeva abhiruhi, nāgarānaṃ pana ovādaṃ adāsi  ``passatha tātā, yaṃ me sakkena devaraññā dibbaratho pesito, so ca  kho na jātigottaṃ vā kulappadesaṃ vā paṭicca pesito, mayhaṃ ^a^P3.0316^ea^  pana sīlācāraguṇe pasīditvā pesito. sace tumhepi sīlaṃ  rakkhissatha, tumhākampi pesessati, evaṃ rakkhituṃ yuttaṃ nāmetaṃ sīlaṃ.  nāhaṃ devalokaṃ gantvā cirāyissāmi, appamattā hothā''ti mahājanaṃ  ovaditvā pañcasu sīlesu patiṭṭhāpetvā rathaṃ abhiruhi. tato mātali  saṅgāhako ``ahampi mahārājassa mamānucchavikaṃ karissāmī''ti  ākāsamhi dve magge dassetvā ^b^apica mahārājā^eb^tiādimāha.</p>
              <p>[03] tattha ^a^V3.0224^ea^ ^b^katamenā^eb^ti, mahārāja, imesu maggesu eko nirayaṃ  gacchati, eko devalokaṃ, tesu taṃ katamena nemi. ^b^yenā^eb^ti yena  maggena gantvā yattha pāpakammantā pāpakānaṃ kammānaṃ vipākaṃ  paṭisaṃvediyanti, taṃ ṭhānaṃ sakkā hoti passitunti attho.  dutiyapadepi eseva nayo. jātakepi -- </p>
              <p>[21] ``kena taṃ nemi maggena, rājaseṭṭha disampati. </p>
              <p>[22] yena vā pāpakammantā, puññakammā ca ye narā''ti..  (jā0 2.22.450) -- </p>
              <p>[25] gāthāya ayamevattho. tenevāha -- </p>
              <p>[21] ``niraye tāva passāmi, āvāse pāpakamminaṃ. </p>
              <p>[22] ṭhānāni luddakammānaṃ, dussīlānañca yā gatī''ti..  (jā0 2.22.451).</p>
              <p>[03] ^b^ubhayeneva maṃ mātali nehī^eb^ti mātali dvīhi maggehi maṃ  nehi, ahaṃ nirayaṃ passitukāmo devalokampīti. paṭhamaṃ katamena  nemīti. paṭhamaṃ nirayamaggena nehīti. tato mātali attano  ānubhāvena rājānaṃ pañcadasa mahāniraye dassesi. vitthārakathā  panettha -- </p>
              <p>[21] ``dassesi ^a^M3.0219^ea^ ^a^P3.0317^ea^ mātali rañño, duggaṃ  vetaraṇiṃ nadiṃ. </p>
              <p>[22] kuthitaṃ khārasaṃyuttaṃ, tattaṃ aggisikhūpama''nti..  (jā0 2.22.452) -- </p>
              <p>[25] jātake vuttanayena veditabbā. nirayaṃ dassetvā rathaṃ  nivattetvā devalokābhimukhaṃ gantvā bīraṇīdevadhītāya  soṇadinnadevaputtassa gaṇadevaputtānañca vimānāni dassento devalokaṃ  nesi. tatrāpi vitthārakathā -- </p>
              <p>[21] ``yadi te sutā bīraṇī jīvaloke, </p>
              <p>[27] āmāyadāsī ahu brāhmaṇassa. </p>
              <p>[26] sā pattakāle atithiṃ viditvā, </p>
              <p>[27] mātāva ^a^V3.0225^ea^ puttaṃ sakimābhinandī. </p>
              <p>[26] saṃyamā saṃvibhāgā ca, </p>
              <p>[22] sā vimānasmi modatī''ti.. (jā0 2.22.507)  -- </p>
              <p>[25] jātake vuttanayeneva veditabbā.</p>
              <p>[03] evaṃ gacchato pana tassa rathanemi vaṭṭiyā cittakūṭadvārakoṭṭhakassa  ummāre pahatamatteva devanagare kolāhalaṃ ahosi. sakkaṃ devarājānaṃ  ekakaṃyeva ohāya devasaṅgho mahāsattaṃ paccuggamanamakāsi, taṃ devatānaṃ  ādaraṃ disvā sakko cittaṃ sandhāretuṃ asakkonto -- ``abhirama,  mahārāja, devesu devānubhāvenā''ti āha. evaṃ kirassa ahosi --  ``ayaṃ rājā ajja āgantvā ekadivaseneva devagaṇaṃ attano  abhimukhamakāsi. sace ekaṃ dve divase vasissati, na maṃ devā  olokessantī''ti. so usūyamāno, ``mahārāja, tuyhaṃ imasmiṃ  devaloke vasituṃ puññaṃ natthi, aññesaṃ puññena vasāhī''ti iminā  adhippāyena evamāha. bodhisatto -- ``nāsakkhi jarasakko manaṃ  sandhāretuṃ, paraṃ nissāya laddhaṃ kho pana yācitvā laddhabhaṇḍakaṃ ^a^P3.0318^ea^  viya hotī''ti paṭikkhipanto ^b^alaṃ  mārisā^eb^tiādimāha. jātakepi vuttaṃ -- </p>
              <p>[21] ``yathā yācitakaṃ yānaṃ, yathā yācitakaṃ dhanaṃ. </p>
              <p>[21] evaṃsampadameve taṃ, yaṃ parato dānapaccayā. </p>
              <p>[22] na cāhametamicchāmi, yaṃ parato dānapaccayā''ti..  (jā0 2.22.585-586) -- </p>
              <p>[25] sabbaṃ ^a^M3.0220^ea^ vattabbaṃ. bodhisatto pana manussattabhāvena  kativāre devalokaṃ gatoti. cattāro -- mandhāturājakāle  sādhinarājakāle guttilavīṇāvādakakāle nimimahārājakāleti. so  mandhātukāle devaloke asaṅkhyeyyaṃ kālaṃ vasi, tasmiñhi  vasamāneyeva chattiṃsa sakkā caviṃsu. sādhinarājakāle sattāhaṃ vasi,  manussagaṇanāya satta vassasatāni honti. guttilavīṇāvādakakāle ca  nimirājakāle ca muhuttamattaṃ vasi, manussagaṇanāya satta divasāni  honti. </p>
              <p>[03] 314^b^.^eb^ ^b^tattheva^eb^ ^a^V3.0226^ea^ ^b^mithilaṃ paṭinesī^eb^ti paṭinetvā  pakatisirigabbheyeva patiṭṭhāpesi. </p>
              <p>[03] 315^b^.^eb^ ^b^kaḷārajanako^eb^ti tassa nāmaṃ.  kaḷāradantatāya pana kaḷārajanakoti vutto. ^b^na so agārasmā  anagāriyaṃ pabbajī^eb^ti ettakamattameva na akāsi, sesaṃ sabbaṃ  pākatikameva ahosi. </p>
              <p>[03] 316^b^.^eb^ ^b^samucchedo hotī^eb^ti ettha kalyāṇavattaṃ ko  samucchindati, kena samucchinnaṃ, ko pavatteti, kena pavattitaṃ nāma  hotīti ayaṃ vibhāgo veditabbo. tattha sīlavā bhikkhu ^a^P3.0319^ea^  ``na sakkā mayā arahattaṃ laddhu''nti vīriyaṃ akaronto  samucchindati. dussīlena samucchinnaṃ nāma hoti. satta sekhā  pavattenti. khīṇāsavena pavattitaṃ nāma hoti. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] maghadevasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. madhurasuttavaṇṇanā </h3n>
            <h4>
              <h4n> </h4n>
              <p>[03] 317^b^.^eb^ ^b^evaṃ^eb^ ^a^V3.0227^ea^ ^b^me suta^eb^nti madhurasuttaṃ. tattha  ^b^mahākaccāno^eb^ti gihikāle ujjenikarañño purohitaputto abhirūpo  dassanīyo pāsādiko suvaṇṇavaṇṇo ca. ^b^madhurāya^eb^nti  evaṃnāmake nagare. ^b^gundāvane^eb^ti kaṇhakagundāvane  ^a^M3.0221^ea^.  ^b^avantiputto^eb^ti avantiraṭṭhe rañño dhītāya putto. ^b^vuddho ceva  arahā cā^eb^ti daharaṃ arahantampi na tathā sambhāventi yathā mahallakaṃ,  thero pana vuddho ceva ahosi arahā ca. ^b^brāhmaṇā, bho  kaccānā^eb^ti so kira rājā brāhmaṇaladdhiko, tasmā evamāha.  ^b^brāhmaṇova seṭṭho vaṇṇo^eb^tiādīsu jātigottādīnaṃ paññāpanaṭṭhāne  brāhmaṇāva seṭṭhāti dasseti. ^b^hīno añño vaṇṇo^eb^ti itare tayo  vaṇṇā hīnā lāmakāti vadati. ^b^sukko^eb^ti ^a^P3.0320^ea^  paṇḍaro. ^b^kaṇho^eb^ti kāḷako. ^b^sujjhantī^eb^ti  jātigottādipaññāpanaṭṭhānesu sujjhanti. ^b^brahmuno puttā^eb^ti  mahābrahmuno puttā. ^b^orasā mukhato jātā^eb^ti ure vasitvā  mukhato nikkhantā, ure katvā saṃvaddhitāti vā orasā.  ^b^brahmajā^eb^ti brahmato nibbattā. ^b^brahmanimmitā^eb^ti brahmunā  nimmitā. ^b^brahmadāyādā^eb^ti brahmuno dāyādā. ^b^ghosoyeva  kho eso^eb^ti vohāramattamevetaṃ. </p>
              <p>[03] 318^b^.^eb^ ^b^ijjheyyā^eb^ti samijjheyya, yattakāni  dhanādīni pattheyya, tattakehissa manoratho pūreyyāti attho.  ^b^khattiyopissāssā^eb^ti khattiyopi assa issariyasampattassa  pubbuṭṭhāyī assa. ^b^nesaṃ ettha kiñcī^eb^ti na etesaṃ ettha kiñci. </p>
              <p>[03] 322^b^.^eb^ ^b^āsanena vā nimanteyyāmā^eb^ti  nisinnāsanaṃ papphoṭetvā idha nisīdāti vadeyyāma.  ^b^abhinimanteyyāmapi na^eb^nti abhiharitvā taṃ nimanteyyāma. tattha  duvidho abhihāro vācāya ceva kāyena ca. ``tumhākaṃ  icchiticchitakkhaṇe mamaṃ cīvarādīhi vadeyyātha yenattho''ti vadanto  hi vācāya abhiharitvā nimanteti nāma. cīvarādivekallaṃ  sallakkhetvā ``idaṃ gaṇhathā''ti tāni dento pana kāyena abhiharitvā  nimanteti nāma. tadubhayampi ^a^P3.0321^ea^ sandhāya  ``abhinimanteyyāmapi na''nti āha. ^b^rakkhāvaraṇagutti^eb^nti  rakkhāsaṅkhātañceva āvaraṇasaṅkhātañca ^a^V3.0228^ea^ guttiṃ. yā panesā  āvudhahatthe purise ṭhapentena rakkhā, sā dhammikā nāma saṃvihitā na  hoti. yathā pana avelāya kaṭṭhahārikāpaṇṇahārikādayo vihāraṃ na  pavisanti, migaluddakādayo vihārasīmāya mige vā macche vā na  gaṇhanti, evaṃ saṃvidahantena dhammikā nāma saṃvihitā hoti. taṃ  sandhāyāha ``dhammika''nti.</p>
              <p>[03] ^b^evaṃ^eb^ ^a^M3.0222^ea^ santeb^ti evaṃ catunnampi vaṇṇānaṃ pabbajitānaṃ  pabbajitasakkārena same samāne. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] madhurasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. bodhirājakumārasuttavaṇṇanā </h3n>
            <h4>
              <h4n> </h4n>
              <p>[03] 324^b^.^eb^ ^b^evaṃ^eb^ ^a^V3.0229^ea^ ^b^me suta^eb^nti bodhirājakumārasuttaṃ.  tattha ^b^kokanado^eb^ti kokanadaṃ vuccati padumaṃ. so ca  maṅgalapāsādo olokanakapadumaṃ dassetvā kato, tasmā kokanadoti  saṅkhaṃ labhi. </p>
              <p>[03] 325^b^.^eb^ ^b^yāva pacchimasopānakaḷevarā^eb^ti ettha  ^b^pacchimasopānakaḷevara^eb^nti paṭhamaṃ sopānaphalakaṃ vuttaṃ.  ^b^addasā^eb^ ^a^P3.0322^ea^ ^b^kho^eb^ti olokanatthaṃyeva  dvārakoṭṭhake ṭhito addasa.^b^ bhagavā tuṇhī ahosī^eb^ti ``kissa  nu kho atthāya rājakumārena ayaṃ mahāsakkāro kato''ti āvajjanto  puttapatthanāya katabhāvaṃ aññāsi. so hi rājakumāro aputtako,  sutañcānena ahosi -- ``buddhānaṃ kira adhikāraṃ katvā manasā  icchitaṃ labhantī''ti. so -- ``sacāhaṃ puttaṃ labhissāmi,  sammāsambuddho mama celappaṭikaṃ akkamissati. no ce labhissāmi,  na akkamissatī''ti patthanaṃ katvā santharāpesi. atha bhagavā  ``nibbattissati nu kho etassa putto''ti āvajjetvā ``na  nibbattissatī''ti addasa.</p>
              <p>[03] pubbe kira so ekasmiṃ dīpe vasamāno samacchandena  sakuṇapotake khādi. sacassa mātugāmo aññova bhaveyya, puttaṃ  labheyya. ubhohi pana samānacchandehi hutvā pāpakammaṃ kataṃ, tenassa  putto na nibbattissatīti aññāsi. dusse pana akkante --  ``buddhānaṃ adhikāraṃ katvā patthitapatthitaṃ labhantīti loke anussavo,  mayā ca mahāabhinīhāro kato, na ca puttaṃ labhāmi, tucchaṃ idaṃ  vacana''nti micchāgahaṇaṃ gaṇheyya. titthiyāpi -- ``natthi  samaṇānaṃ akattabbaṃ nāma, celappaṭikaṃ maddantā āhiṇḍantī''ti  ujjhāyeyyuṃ ^a^M3.0223^ea^. etarahi ca akkamantesu bahū bhikkhū paracittaviduno, te  bhabbaṃ jānitvā akkamissanti, abhabbaṃ jānitvā na akkamissanti.  anāgate pana upanissayo mando bhavissati, anāgataṃ na jānissanti.  tesu akkamantesu sace patthitaṃ ijjhissati, iccetaṃ kusalaṃ ^a^P3.0323^ea^.  no ce ijjhissati, -- ``pubbe bhikkhusaṅghassa  abhinīhāraṃ katvā icchiticchitaṃ labhanti, taṃ idāni na labhanti  ^a^V3.0230^ea^.  teyeva maññe bhikkhū paṭipattipūrakā ahesuṃ, ime paṭipattiṃ pūretuṃ na  sakkontī''ti manussā vippaṭisārino bhavissantīti imehi kāraṇehi  bhagavā akkamituṃ anicchanto tuṇhī ahosi. sikkhāpadaṃ paññapesi  ``na, bhikkhave, celappaṭikā akkamitabbā''ti (cūḷava0 268).  maṅgalatthāya paññattaṃ anakkamantesu pana akkamanatthāya anupaññattiṃ  ṭhapesi -- ``gihī, bhikkhave, maṅgalikā, anujānāmi, bhikkhave,  gihīnaṃ maṅgalatthāyā''ti (cūḷava0 268). </p>
              <p>[03] 326^b^.^eb^ ^b^pacchimaṃ janataṃ tathāgato anukampatī^eb^ti  idaṃ thero vuttesu kāraṇesu tatiyaṃ kāraṇaṃ sandhāyāha. ^b^na kho  sukhena sukha^eb^nti kasmā āha? kāmasukhallikānuyogasaññī hutvā  sammāsambuddho na akkami, tasmā ahampi satthārā samānacchando  bhavissāmīti maññamāno evamāha. </p>
              <p>[03] 327^b^.^eb^ ^b^so kho aha^eb^ntiādi ``yāva rattiyā  pacchime yāme''ti tāva mahāsaccake (ma0 ni0 1.364 ādayo)  vuttanayena veditabbaṃ. tato paraṃ yāva pañcavaggiyānaṃ āsavakkhayā  pāsarāsisutte (ma0 ni0 1.272 ādayo) vuttanayena veditabbaṃ. </p>
              <p>[03] 343^b^.^eb^ ^b^aṅkusagayhe sippe^eb^ti aṅkusagahaṇasippe.  ^b^kusalo aha^eb^nti cheko ahaṃ. kassa ^a^P3.0324^ea^ panāyaṃ  santike sippaṃ uggaṇhīti? pitu santike, pitāpissa pitu  santikeva uggaṇhi. kosambiyaṃ kira parantaparājā nāma rajjaṃ  kāresi. rājamahesī garubhārā ākāsatale raññā saddhiṃ bālātapaṃ  tappamānā rattakambalaṃ pārupitvā nisinnā hoti, eko  hatthiliṅgasakuṇo ``maṃsapesī''ti maññamāno gahetvā ākāsaṃ  pakkhandi. sā ``chaḍḍeyya ma''nti bhayena nissaddā ahosi, so taṃ  pabbatapāde rukkhaviṭape ṭhapesi. sā pāṇissaraṃ karontī  mahāsaddamakāsi. sakuṇo ^a^M3.0224^ea^ palāyi, tassā tattheva gabbhavuṭṭhānaṃ ahosi.  tiyāmarattiṃ deve vassante kambalaṃ pārupitvā nisīdi. tato ca  avidūre tāpaso vasati. so tassā saddena aruṇe uggate rukkhamūlaṃ  āgato jātiṃ pucchitvā nisseṇiṃ bandhitvā otāretvā attano  vasanaṭṭhānaṃ netvā yāguṃ pāyesi. dārakassa meghautuñca pabbatautuñca  gahetvā jātattā udenoti nāmaṃ akāsi. tāpaso phalāphalāni  āharitvā dvepi jane posesi.</p>
              <p>[03] sā ^a^V3.0231^ea^ ekadivasaṃ tāpasassa āgamanavelāya paccuggamanaṃ katvā  itthikuttaṃ dassetvā tāpasaṃ sīlabhedaṃ āpādesi. tesaṃ ekato  vasantānaṃ kāle gacchante parantaparājā kālaṃ akāsi. tāpaso  rattibhāge nakkhattaṃ oloketvā rañño matabhāvaṃ ñatvā -- ``tuyhaṃ  rājā mato, putto te kiṃ idha vasituṃ icchati, udāhu pettike rajje  chattaṃ ussāpetu''nti pucchi. sā puttassa ādito paṭṭhāya sabbaṃ  pavattiṃ ācikkhitvā chattaṃ ussāpetukāmatañcassa ñatvā tāpasassa  ārocesi. tāpaso ca hatthiganthasippaṃ jānāti, kutonena laddhaṃ?  sakkassa ^a^P3.0325^ea^ santikā. pubbe kirassa sakko upaṭṭhānaṃ  āgantvā ``kena kilamathā''ti pucchi. so ``hatthiparissayo  atthī''ti ārocesi. tassa sakko hatthiganthañceva vīṇakañca datvā  ``palāpetukāmatāya sati imaṃ tantiṃ vādetvā imaṃ silokaṃ vadeyyātha,  pakkositukāmatāya sati imaṃ silokaṃ vadeyyāthā''ti āha. tāpaso  taṃ sippaṃ kumārassa adāsi. so ekaṃ vaṭarukkhaṃ abhiruhitvā  hatthīsu āgatesu tantiṃ vādetvā silokaṃ vadati, hatthī bhītā  palāyiṃsu.</p>
              <p>[03] so sippassa ānubhāvaṃ ñatvā punadivase pakkosanasippaṃ  payojesi. jeṭṭhakahatthī āgantvā khandhaṃ upanāmesi. so tassa  khandhagato yuddhasamatthe taruṇahatthī uccinitvā kambalañca muddikañca  gahetvā mātāpitaro vanditvā nikkhanto anupubbena taṃ taṃ gāmaṃ  pavisitvā -- ``ahaṃ rañño putto, sampattiṃ atthikā āgacchantū''ti  janasaṅgahaṃ katvā nagaraṃ parivāretvā -- ``ahaṃ rañño putto, mayhaṃ  chattaṃ dethā''ti asaddahantānaṃ kambalañca muddikañca dassetvā chattaṃ  ussāpesi. so hatthivittako hutvā ``asukaṭṭhāne sundaro hatthī  atthī''ti vutte gantvā gaṇhāti. caṇḍapajjoto ^a^M3.0225^ea^ ``tassa santike  sippaṃ gaṇhissāmī''ti kaṭṭhahatthiṃ payojetvā tassa anto yodhe  nisīdāpetvā taṃ hatthiṃ gahaṇatthāya āgataṃ gaṇhitvā tassa santike  sippaṃ gahaṇatthāya dhītaraṃ uyyojesi. so tāya saddhiṃ saṃvāsaṃ  kappetvā taṃ gahetvā attano nagaraṃyeva agamāsi. tassā kucchiyaṃ  uppanno ayaṃ bodhirājakumāro attano pitu santike sippaṃ uggaṇhi. </p>
              <p>[03] 344^b^.^eb^ ^b^padhāniyaṅgānī^eb^ti padhānaṃ vuccati  padahanabhāvo, padhānamassa atthīti padhāniyo. padhāniyassa  bhikkhuno aṅgānīti padhāniyaṅgāni. ^b^saddho^eb^ti saddhāya  samannāgato. sā panesā ^a^P3.0326^ea^ āgamanasaddhā  ^a^V3.0232^ea^ adhigamasaddhā okappanasaddhā pasādasaddhāti catubbidhā. tattha  sabbaññubodhisattānaṃ saddhā abhinīhārato paṭṭhāya āgatattā  ^b^āgamanasaddhā^eb^ nāma. ariyasāvakānaṃ paṭivedhena adhigatattā  ^b^adhigamasaddhā^eb^ nāma. buddho dhammo saṅghoti vutte acalabhāvena  okappanaṃ ^b^okappanasaddhā^eb^ nāma. pasāduppatti ^b^pasādasaddhā^eb^  nāma, idha pana okappanasaddhā adhippetā. ^b^bodhi^eb^nti  catumaggañāṇaṃ. taṃ suppaṭividdhaṃ tathāgatenāti saddahati, desanāsīsameva  cetaṃ, iminā pana aṅgena tīsupi ratanesu saddhā adhippetā. yassa  hi buddhādīsu pasādo balavā, tassa padhānaṃ vīriyaṃ ijjhati.</p>
              <p>[03] ^b^appābādho^eb^ti arogo. ^b^appātaṅko^eb^ti niddukkho.  ^b^samavepākiniyā^eb^ti samavipācaniyā. ^b^gahaṇiyā^eb^ti  kammajatejodhātuyā. ^b^nātisītāya nāccuṇhāyā^eb^ti  atisītagahaṇiko hi sītabhīrū hoti, accuṇhagahaṇiko uṇhabhīrū,  tesaṃ padhānaṃ na ijjhati. majjhimagahaṇikassa ijjhati. tenāha  ``majjhimāya padhānakkhamāyā''ti. ^b^yathābhūtaṃ attānaṃ  āvikattā^eb^ti yathābhūtaṃ attano aguṇaṃ pakāsetā.  ^b^udayatthagāminiyā^eb^ti udayañca atthañca gantuṃ paricchindituṃ  samatthāya, etena paññāsalakkhaṇapariggāhikaṃ udayabbayañāṇaṃ vuttaṃ.  ^b^ariyāyā^eb^ti parisuddhāya. ^b^nibbedhikāyā^eb^ti  anibbiddhapubbe lobhakkhandhādayo nibbijjhituṃ samatthāya.  ^b^sammādukkhakkhayagāminiyā^eb^ti ^a^P3.0327^ea^ tadaṅgavasena  kilesānaṃ pahīnattā yaṃ dukkhaṃ khīyati, tassa dukkhassa  khayagāminiyā. iti sabbehipi imehi padehi vipassanāpaññāva  kathitā. duppaññassa hi padhānaṃ na ijjhati. imāni ca pañca  padhāniyaṅgāni lokiyāneva veditabbāni. </p>
              <p>[03] 345^b^.^eb^ ^b^sāyamanusiṭṭho^eb^ ^a^M3.0226^ea^ ^b^pāto visesaṃ  adhigamissatī^eb^ti atthaṅgate sūriye anusiṭṭho aruṇuggamane visesaṃ  adhigamissati. ^b^pātamanusiṭṭho sāya^eb^nti aruṇuggamane anusiṭṭho  sūriyatthaṅgamanavelāyaṃ. ayañca pana desanā neyyapuggalavasena vuttā.  dandhapañño hi neyyapuggalo sattahi divasehi arahattaṃ pāpuṇāti,  tikkhapañño ekadivasena, sesadivase majjhimapaññāvasena veditabbaṃ.  ^b^aho buddho aho dhammo aho dhammassa svākkhātatā^eb^ti yasmā  buddhadhammānaṃ uḷāratāya dhammassa ca svākkhātatāya pāto kammaṭṭhānaṃ  kathāpetvā sāyaṃ arahattaṃ pāpuṇāti, tasmā pasaṃsanto evamāha.  ^b^yatra hi nāmā^eb^ti vimhayatthe nipāto. </p>
              <p>[03] 346^b^.^eb^ ^b^kucchimatī^eb^ti ^a^V3.0233^ea^ āpannasattā. ^b^yo me  ayaṃ, bhante, kucchigato^eb^ti kiṃ panevaṃ saraṇaṃ gahitaṃ hotīti. na  hoti. acittakasaraṇagamanaṃ nāma natthi, ārakkho panassa  paccupaṭṭhitova hoti. atha naṃ yadā mahallakakāle mātāpitaro, --  ``tāta, kucchigatameva taṃ saraṇaṃ gaṇhāpayimhā''ti sārenti, so ca  sallakkhetvā ``ahaṃ saraṇaṃ gato upāsako''ti satiṃ uppādeti, tadā  saraṇaṃ gahitaṃ nāma hoti. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bodhirājakumārasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. aṅgulimālasuttavaṇṇanā </h3n>
            <h4>
              <h4n> </h4n>
              <p>[03] 347^b^.^eb^ ^b^evaṃ^eb^ ^a^V3.0234^ea^ ^a^P3.0328^ea^ ^b^me suta^eb^nti  aṅgulimālasuttaṃ. tattha ^b^aṅgulīnaṃ mālaṃ dhāretī^eb^ti kasmā  dhāreti? ācariyavacanena. tatrāyaṃ anupubbikathā --</p>
              <p>[03] ayaṃ kira kosalarañño purohitassa mantāṇiyā nāma  brāhmaṇiyā kucchismiṃ paṭisandhiṃ aggahesi. brāhmaṇiyā rattibhāge  gabbhavuṭṭhānaṃ ahosi. tassa mātukucchito nikkhamanakāle sakalanagare  āvudhāni pajjaliṃsu, rañño maṅgalasakuntopi sirisayane ṭhapitā  asilaṭṭhipi ^a^M3.0227^ea^ pajjali. brāhmaṇo nikkhamitvā nakkhattaṃ olokento  coranakkhattena jātoti rañño santikaṃ gantvā sukhaseyyabhāvaṃ pucchi.</p>
              <p>[03] rājā ``kuto, me ācariya, sukhaseyyā? mayhaṃ maṅgalāvudhaṃ  pajjali, rajjassa vā jīvitassa vā antarāyo bhavissati maññe''ti.  mā bhāyi, mahārāja, mayhaṃ ghare kumāro jāto, tassānubhāvena na  kevalaṃ tuyhaṃ nivesane, sakalanagarepi āvudhāni pajjalitānīti. kiṃ  bhavissati ācariyāti? coro bhavissati mahārājāti. kiṃ  ekacorako, udāhu rajjadūsako coroti? ekacorako devāti. evaṃ  vatvā ca pana rañño manaṃ gaṇhitukāmo āha -- ``māretha naṃ  devā''ti. ekacorako samāno kiṃ karissati? karīsasahassakhette  ekasālisīsaṃ viya hoti, paṭijaggatha nanti. tassa nāmaggahaṇaṃ  gaṇhantā sayane ṭhapitamaṅgalāsilaṭṭhi, chadane ṭhapitā sarā,  kappāsapicumhi ^a^P3.0329^ea^ ṭhapitaṃ tālavaṇṭakaraṇasatthakanti  ete pajjalantā kiñci na hiṃsiṃsu, tasmā ^b^ahiṃsako^eb^ti nāmaṃ  akaṃsu. taṃ sippuggahaṇakāle takkasīlaṃ pesayiṃsu.</p>
              <p>[03] so dhammantevāsiko hutvā sippaṃ paṭṭhapesi. vattasampanno  kiṃkārapaṭissāvī manāpacārī piyavādī ahosi. sesāntevāsikā  bāhirakā ahesuṃ. te -- ``ahiṃsakamāṇavakassa āgatakālato paṭṭhāya  mayaṃ na paññāyāma, kathaṃ naṃ bhindeyyāmā''ti? nisīditvā  mantayantā ^a^V3.0235^ea^ -- ``sabbehi atirekapaññattā duppaññoti. na sakkā  vattuṃ, vattasampannattā dubbattoti. na sakkā vattuṃ, jātisampannattā  dujjātoti na sakkā vattuṃ, kinti karissāmā''ti? tato ekaṃ  kharamantaṃ mantayiṃsu ``ācariyassa antaraṃ katvā naṃ  bhindissāmā''ti tayo rāsī hutvā paṭhamaṃ ekacce ācariyaṃ  upasaṅkamitvā vanditvā aṭṭhaṃsu. kiṃ tātāti? imasmiṃ gehe ekā  kathā suyyatīti. kiṃ tātāti? ahiṃsakamāṇavo tumhākaṃ antare  dubbhatīti maññāmāti. ācariyo santajjetvā -- ``gacchatha vasalā,  mā me puttaṃ mayhaṃ antare paribhindathā''ti niṭṭhubhi. tato itare, atha  itarehi tayopi koṭṭhāsā āgantvā tatheva vatvā -- ``amhākaṃ  asaddahantā upaparikkhitvā jānāthā''ti āhaṃsu.</p>
              <p>[03] ācariyo ^a^M3.0228^ea^ sinehena vadante disvā ``atthi maññe santhavo''ti  paribhijjitvā cintesi ``ghātemi na''nti. tato cintesi --  ``sace ghātessāmi `disāpāmokkho ācariyo attano santikaṃ  sippuggahaṇatthaṃ āgate māṇavake dosaṃ uppādetvā jīvitā voropetī'ti.  puna koci sippuggahaṇatthaṃ na āgamissati, evaṃ me lābho  parihāyissati, atha ^a^P3.0330^ea^ naṃ sippassa  pariyosānupacāroti vatvā jaṅghasahassaṃ ghātehīti vakkhāmi.  avassaṃ ettha eko uṭṭhāya taṃ ghātessatī''ti.</p>
              <p>[03] atha naṃ āha -- ``ehi tāta jaṅghasahassaṃ ghātehi, evaṃ te  sippassa upacāro kato bhavissatī''ti. mayaṃ ahiṃsakakule jātā,  na sakkā ācariyāti. aladdhupacāraṃ sippaṃ phalaṃ na deti tātāti.  so pañcāvudhaṃ gahetvā ācariyaṃ vanditvā aṭaviṃ paviṭṭho. aṭaviṃ  pavisanaṭṭhānepi aṭavimajjhepi aṭavito nikkhamanaṭṭhānepi ṭhatvā  manusse ghāteti. vatthaṃ vā veṭhanaṃ vā na gaṇhāti. eko dveti  gaṇitamattameva karonto gacchati, gaṇanampi na uggaṇhāti.  pakatiyāpi paññavā esa, pāṇātipātino pana cittaṃ na patiṭṭhāti,  tasmā anukkamena gaṇanampi na sallakkhesi, ekekaṃ aṅguliṃ chinditvā  ṭhapeti. ṭhapitaṭṭhāne aṅguliyo vinassanti, tato vijjhitvā  aṅgulīnaṃ mālaṃ katvā dhāresi, teneva cassa aṅgulimāloti saṅkhā  udapādi. so sabbaṃ araññaṃ nissañcāramakāsi, dāruādīnaṃ atthāya  araññaṃ gantuṃ samattho nāma natthi.</p>
              <p>[03] rattibhāge ^a^V3.0236^ea^ antogāmampi āgantvā pādena paharitvā dvāraṃ  ugghāteti. tato sayiteyeva māretvā eko ekoti gahetvā gacchati.  gāmo osaritvā nigame aṭṭhāsi, nigamo nagare. manussā  tiyojanato paṭṭhāya gharāni pahāya dārake hatthesu gahetvā āgamma  sāvatthiṃ parivāretvā khandhāvāraṃ bandhitvā rājaṅgaṇe sannipatitvā --  ``coro, te deva, vijite aṅgulimālo nāmā''tiādīni ^a^P3.0331^ea^  vadantā kandanti. bhaggavo ``mayhaṃ putto bhavissatī''ti  ñatvā brāhmaṇiṃ āha -- bhoti aṅgulimālo nāma coro uppanno, so  na añño, tava putto ahiṃsakakumāro. idāni rājā taṃ gaṇhituṃ  nikkhamissati, kiṃ kattabbanti? gaccha ^a^M3.0229^ea^ sāmi, puttaṃ me gahetvā  ehīti. nāhaṃ bhadde ussahāmi, catūsu hi janesu vissāso nāma  natthi, coro me purāṇasahāyoti avissāsanīyo, sākhā me  purāṇasanthatāti avissāsanīyā, rājā maṃ pūjetīti avissāsanīyo,  itthī me vasaṃ gatāti avissāsanīyāti. mātu hadayaṃ pana mudukaṃ  hoti. tasmā ahaṃ pana gantvā mayhaṃ puttaṃ ānessāmīti nikkhantā.</p>
              <p>[03] taṃdivasañca bhagavā paccūsasamaye lokaṃ volokento aṅgulimālaṃ  disvā -- ``mayi gate etassa sotthi bhavissati. agāmake  araññe ṭhito catuppadikaṃ gāthaṃ sutvā mama santike pabbajitvā cha  abhiññā sacchikarissati. sace na gamissāmi, mātari  aparajjhitvā anuddharaṇīyo bhavissati, karissāmissa saṅgaha''nti  pubbaṇhasamayaṃ nivāsetvā piṇḍāya pavisitvā katabhattakicco taṃ  saṅgaṇhitukāmo vihārā nikkhami. etamatthaṃ dassetuṃ ``atha kho  bhagavā''tiādi vuttaṃ. </p>
              <p>[03] 348^b^.^eb^ ^b^saṅkaritvā saṅkaritvā^eb^ti saṅketaṃ katvā  vaggavaggā hutvā. ^b^hatthatthaṃ gacchantī^eb^ti hatthe atthaṃ vināsaṃ  gacchanti. kiṃ pana te bhagavantaṃ sañjānitvā evaṃ vadanti  asañjānitvāti? asañjānitvā. aññātakavesena hi bhagavā  ^a^P3.0332^ea^ ekakova agamāsi. coropi tasmiṃ samaye  dīgharattaṃ dubbhojanena ca dukkhaseyyāya ca ukkaṇṭhito hoti. kittakā  panānena manussā māritāti? ekenūnasahassaṃ. so pana idāni  ekaṃ labhitvā sahassaṃ pūressatīti saññī hutvā yameva paṭhamaṃ passāmi,  taṃ ghātetvā gaṇanaṃ pūretvā sippassa upacāraṃ katvā kesamassuṃ  ohāretvā nhāyitvā vatthāni parivattetvā mātāpitaro passissāmīti  aṭavimajjhato aṭavimukhaṃ ^a^V3.0237^ea^ āgantvā ekamantaṃ ṭhitova bhagavantaṃ addasa.  etamatthaṃ dassetuṃ ``addasā kho''tiādi vuttaṃ.</p>
              <p>[03] ^b^iddhābhisaṅkhāraṃ abhisaṅkhāsī^eb^ti mahāpathaviṃ ummiyo  uṭṭhapento viya saṃharitvā aparabhāge akkamati, orabhāge valiyo  nikkhamanti, aṅgulimālo sarakkhepamattaṃ muñcitvā gacchati. bhagavā  purato mahantaṃ aṅgaṇaṃ dassetvā sayaṃ majjhe hoti, coro ante. so  ``idāni naṃ pāpuṇitvā gaṇhissāmī''ti sabbathāmena dhāvati.  bhagavā aṅgaṇassa pārimante ^a^M3.0230^ea^ hoti, coro majjhe. so ``ettha naṃ  pāpuṇitvā gaṇhissāmī''ti vegena dhāvati. bhagavā tassa purato  mātikaṃ vā thalaṃ vā dasseti, etenupāyena tīṇi yojanāni gahetvā  agamāsi. coro kilami, mukhe kheḷo sussi, kacchehi sedā  mucciṃsu. athassa ``acchariyaṃ vata bho''ti etadahosi.  ^b^migampī^eb^ti migaṃ kasmā gaṇhāti? chātasamaye āhāratthaṃ. so  kira ekaṃ gumbaṃ ghaṭṭetvā mige uṭṭhāpeti. tato cittaruciyaṃ migaṃ  anubandhanto gaṇhitvā pacitvā khādati. ^b^puccheyya^eb^nti yena  kāraṇenāyaṃ gacchantova ṭhito nāma ^a^P3.0333^ea^, ahañca  ṭhitova aṭṭhito nāma, yaṃnūnāhaṃ imaṃ samaṇaṃ taṃ kāraṇaṃ puccheyyanti  attho. </p>
              <p>[03] 349^b^.^eb^ ^b^nidhāyā^eb^ti yo vihiṃsanatthaṃ bhūtesu daṇḍo  pavattayitabbo siyā, taṃ nidhāya apanetvā mettāya khantiyā  paṭisaṅkhāya avihiṃsāya sāraṇīyadhammesu ca ṭhito ahanti attho.  ^b^tuvamaṭṭhitosī^eb^ti pāṇesu asaññatattā ettakāni pāṇasahassāni  ghātentassa tava mettā vā khanti vā paṭisaṅkhā vā avihiṃsā vā  sāraṇīyadhammo vā natthi, tasmā tuvaṃ aṭṭhitosi, idāni iriyāpathena  ṭhitopi niraye dhāvissasi, tiracchānayoniyaṃ pettivisaye asurakāye  vā dhāvissasīti vuttaṃ hoti.</p>
              <p>[03] tato coro -- ``mahā ayaṃ sīhanādo, mahantaṃ gajjitaṃ, na  idaṃ aññassa bhavissati, mahāmāyāya puttassa siddhatthassa samaṇarañño  etaṃ gajjitaṃ, diṭṭho vatamhi maññe tikhiṇacakkhunā sammāsambuddhena,  saṅgahakaraṇatthaṃ me bhagavā āgato''ti cintetvā ^b^cirassaṃ vata  me^eb^tiādimāha. tattha ^b^mahito^eb^ti devamanussādīhi  catupaccayapūjāya pūjito. ^b^paccupādī^eb^ti cirassaṃ ^a^V3.0238^ea^ kālassa  accayena mayhaṃ saṅgahatthāya imaṃ mahāvanaṃ paṭipajji. ^b^pahāya  pāpa^eb^nti pajahitvā pāpaṃ.</p>
              <p>[03] ^b^itvevā^eb^ti evaṃ vatvāyeva. ^b^āvudha^eb^nti ^a^P3.0334^ea^  pañcāvudhaṃ. ^b^sobbhe^eb^ti samantato chinne.  ^b^papāte^eb^ti ekato chinne. ^b^narake^eb^ti phalitaṭṭhāne. idha pana  tīhipi imehi padehi araññameva vuttaṃ. ^b^akirī^eb^ti khipi  chaḍḍesi.</p>
              <p>[03] ^b^tamehi^eb^ ^a^M3.0231^ea^ ^b^bhikkhūti tadā avocā^eb^ti bhagavato imaṃ  pabbājento kuhiṃ satthakaṃ labhissāmi, kuhiṃ pattacīvaranti  pariyesanakiccaṃ natthi, kammaṃ pana olokesi. athassa pubbe  sīlavantānaṃ aṭṭhaparikkhārabhaṇḍakassa dinnabhāvaṃ ñatvā dakkhiṇahatthaṃ  pasāretvā -- ``ehi bhikkhu svākkhāto dhammo, cara brahmacariyaṃ  sammā dukkhassa antakiriyāyā''ti āha. so saha vacaneneva  iddhimayapattacīvaraṃ paṭilabhi. tāvadevassa gihiliṅgaṃ antaradhāyi,  samaṇaliṅgaṃ pāturahosi. </p>
              <p>[21] ``ticīvarañca patto ca, vāsi sūci ca bandhanaṃ. </p>
              <p>[22] parissāvanena aṭṭhete, yuttayogassa bhikkhuno''ti.. -- </p>
              <p>[25] evaṃ vuttā aṭṭha parikkhārā sarīrapaṭibaddhāva hutvā  nibbattiṃsu. ^b^eseva tassa ahu bhikkhubhāvo^eb^ti esa  ehibhikkhubhāvo tassa upasampannabhikkhubhāvo ahosi, na hi  ehibhikkhūnaṃ visuṃ upasampadā nāma atthi. </p>
              <p>[03] 350^b^.^eb^ ^b^pacchāsamaṇenā^eb^ti bhaṇḍaggāhakena  pacchāsamaṇena, teneva attano pattacīvaraṃ gāhāpetvā taṃ pacchāsamaṇaṃ  katvā gatoti attho. mātāpissa aṭṭhausabhamattena ṭhānena antaritā,  -- ``tāta, ahiṃsaka kattha ṭhitosi, kattha nisinnosi, kuhiṃ  gatosi? mayā saddhiṃ na kathesi tātā''ti vadantī āhiṇḍitvā  apassamānā ettova gatā.</p>
              <p>[03] ^b^pañcamattehi^eb^ ^a^P3.0335^ea^ ^b^assasatehī^eb^ti sace  corassa parājayo bhavissati, anubandhitvā naṃ gaṇhissāmi. sace  mayhaṃ parājayo bhavissati, vegena palāyissāmīti sallahukena balena  nikkhami ^a^V3.0239^ea^. ^b^yena ārāmo^eb^ti kasmā ārāmaṃ agamāsi? so  kira corassa bhāyati, cittena gantukāmo na gacchati, garahābhayena  nikkhami. tenassa etadahosi -- ``sammāsambuddhaṃ vanditvā  nisīdissāmi, so pucchissati `kasmā balaṃ gahetvā  nikkhantosī'ti. athāhaṃ ārocessāmi, bhagavā hi maṃ na kevalaṃ  samparāyikeneva atthena saṅgaṇhāti, diṭṭhadhammikenapi saṅgaṇhātiyeva.  so sace mayhaṃ jayo bhavissati, adhivāsessati. sace parājayo  bhavissati `kiṃ te, mahārāja, ekaṃ coraṃ ārabbha gamanenā'ti  vakkhati. tato ^a^M3.0232^ea^ maṃ jano evaṃ sañjānissati -- `rājā coraṃ gahetuṃ  nikkhanto, sammāsambuddhena pana nivattito'ti'' garahamokkhaṃ  sampassamāno agamāsi.</p>
              <p>[03] ^b^kuto panassā^eb^ti kasmā āha? api nāma bhagavā tassa  upanissayaṃ oloketvā taṃ ānetvā pabbājeyyāti bhagavato  parigaṇhanatthaṃ āha. ^b^rañño^eb^ti na kevalaṃ raññoyeva bhayaṃ  ahosi, avasesopi mahājano bhīto phalakāvudhāni chaḍḍetvā  sammukhasammukhaṭṭhāneva palāyitvā nagaraṃ pavisitvā dvāraṃ pidhāya  aṭṭālake āruyha olokento aṭṭhāsi. evañca avoca --  ``aṅgulimālo `rājā mayhaṃ santikaṃ āgacchatī'ti ñatvā paṭhamataraṃ  āgantvā jetavane nisinno, rājā tena gahito, mayaṃ pana palāyitvā  muttā''ti. ^b^natthi te ito bhaya^eb^nti ayañhi idāni  kunthakipillikaṃ jīvitā na voropeti, natthi te imassa santikā  bhayanti attho.</p>
              <p>[03] ^b^kathaṃ gotto^eb^ti? kasmā pucchati? pabbajitaṃ  dāruṇakammena ^a^P3.0336^ea^ uppannanāmaṃ gahetvā voharituṃ na yuttaṃ,  mātāpitūnaṃ gottavasena naṃ samudācarissāmīti maññamāno pucchi.  ^b^parikkhārāna^eb^nti etesaṃ atthāya ahaṃ ussukkaṃ karissāmīti  attho. kathentoyeva ca udare baddhasāṭakaṃ muñcitvā therassa pādamūle  ṭhapesi. </p>
              <p>[03] 351^b^.^eb^ ^b^āraññiko^eb^tiādīni cattāri dhutaṅgāni  pāḷiyaṃ āgatāni. therena pana terasapi samādinnāneva ahesuṃ, tasmā  alanti āha. ^b^yañhi mayaṃ, bhante^eb^ti kiṃ sandhāya vadati?  ``hatthimpi dhāvantaṃ anubandhitvā gaṇhāmī''ti āgataṭṭhāne raññā  pesitahatthādayo so evaṃ aggahesi. rājāpi -- ``hatthīhiyeva naṃ  parikkhipitvā gaṇhatha, asseheva, rathehevā''ti evaṃ ^a^V3.0240^ea^ anekavāraṃ bahū  hatthādayo pesesi. evaṃ gatesu pana tesu -- ``ahaṃ are  aṅgulimālo''ti tasmiṃ uṭṭhāya saddaṃ karonte ekopi āvudhaṃ parivattetuṃ  nāsakkhi, sabbeva koṭṭetvā māresi. hatthī araññahatthī, assā  araññāssā, rathāpi tattheva bhijjantīti idaṃ sandhāya rājā evaṃ  vadati.</p>
              <p>[03] ^b^piṇḍāya pāvisī^eb^ti na idaṃ paṭhamaṃ pāvisi.  itthidassanadivasaṃ sandhāya panetaṃ vuttaṃ. devasikampi panesa  pavisateva, manussā ca naṃ disvā uttasantipi palāyantipi dvārampi  thakenti, ekacce aṅgulimāloti sutvāva palāyitvā araññaṃ vā  pavisanti, gharaṃ vā pavisitvā dvāraṃ thakenti. palāyituṃ ^a^M3.0233^ea^ asakkontā  piṭṭhiṃ datvā tiṭṭhanti ^a^P3.0337^ea^. thero uḷuṅgayāgumpi  kaṭacchubhikkhampi na labhati, piṇḍapātena kilamati. bahi alabhanto  nagaraṃ sabbasādhāraṇanti nagaraṃ pavisati. yena dvārena pavisati,  tattha aṅgulimālo āgatoti kūṭasahassānaṃ bhijjanakāraṇaṃ hoti.  ^b^etadahosī^eb^ti kāruññappattiyā ahosi. ekena  ūnamanussasahassaṃ ghātentassa ekadivasampi kāruññaṃ nāhosi,  gabbhamūḷhāya itthiyā dassanamatteneva kathaṃ uppannanti? pabbajjābalena,  pabbajjābalañhi etaṃ.</p>
              <p>[03] ^b^tena hī^eb^ti yasmā te kāruññaṃ uppannaṃ, tasmāti attho.  ^b^ariyāya jātiyā^eb^ti, aṅgulimāla, etaṃ tvaṃ mā gaṇhi, nesā  tava jāti. gihikālo esa, gihī nāma pāṇampi hananti,  adinnādānādīnipi karonti. idāni pana te ariyā nāma jāti.  tasmā tvaṃ ``yato ahaṃ, bhagini, jāto''ti sace evaṃ vattuṃ  kukkuccāyasi, tena hi ``ariyāya jātiyā''ti evaṃ visesetvā  vadāhīti uyyojesi.</p>
              <p>[03] ^b^taṃ itthiṃ etadavocā^eb^ti itthīnaṃ gabbhavuṭṭhānaṭṭhānaṃ nāma na  sakkā purisena upasaṅkamituṃ. thero kiṃ karosīti?  aṅgulimālatthero saccakiriyaṃ katvā sotthikaraṇatthāya āgatoti  ārocāpesi. tato te sāṇiyā parikkhipitvā therassa bahisāṇiyaṃ  pīṭhakaṃ paññāpesuṃ. thero tattha nisīditvā -- ``yato ahaṃ bhagini  sabbaññubuddhassa ariyāya jātiyā jāto''ti saccakiriyaṃ akāsi,  saha saccavacaneneva dhamakaraṇato muttaudakaṃ viya dārako nikkhami.  mātāputtānaṃ sotthi ahosi. imañca pana parittaṃ na kiñci  parissayaṃ na maddati, ^b^mahāparittaṃ^eb^ nāmetanti ^a^V3.0241^ea^ vuttaṃ. therena  ^a^P3.0338^ea^ nisīditvā saccakiriyakataṭṭhāne pīṭhakaṃ akaṃsu.  gabbhamūḷhaṃ tiracchānagatitthimpi ānetvā tattha nisajjāpenti, tāvadeva  sukhena gabbhavuṭṭhānaṃ hoti. yā dubbalā hoti na sakkā ānetuṃ,  tassā pīṭhakadhovanaudakaṃ netvā sīse siñcanti, taṅkhaṇaṃyeva  gabbhavuṭṭhānaṃ hoti, aññampi rogaṃ vūpasameti. yāva kappā  tiṭṭhanakapāṭihāriyaṃ kiretaṃ.</p>
              <p>[03] kiṃ pana bhagavā theraṃ vejjakammaṃ kārāpesīti? na kārāpesi.  therañhi disvā manussā bhītā palāyanti. thero bhikkhāhārena  kilamati, samaṇadhammaṃ kātuṃ na sakkoti. tassa anuggahena  saccakiriyaṃ kāresi. evaṃ kirassa ahosi -- ``idāni kira  aṅgulimālatthero mettacittaṃ ^a^M3.0234^ea^ paṭilabhitvā saccakiriyāya manussānaṃ  sotthibhāvaṃ karotīti manussā theraṃ upasaṅkamitabbaṃ maññissanti,  tato bhikkhāhārena akilamanto samaṇadhammaṃ kātuṃ sakkhissatī''ti  anuggahena saccakiriyaṃ kāresi. na hi saccakiriyā vejjakammaṃ  hoti. therassāpi ca ``samaṇadhammaṃ karissāmī''ti mūlakammaṭṭhānaṃ  gahetvā rattiṭṭhānadivāṭṭhāne nisinnassa cittaṃ kammaṭṭhānābhimukhaṃ na  gacchati, aṭaviyaṃ ṭhatvā manussānaṃ ghātitaṭṭhānameva pākaṭaṃ hoti.  ``duggatomhi, khuddakaputtomhi, jīvitaṃ me dehi sāmīti maraṇabhītānaṃ  vacanākāro ca hatthapādavikāro ca āpāthaṃ āgacchati, so  vippaṭisārī hutvā tatova uṭṭhāya gacchati, athassa bhagavā taṃ jātiṃ  abbohārikaṃ katvāvāyaṃ vipassanaṃ vaḍḍhetvā arahattaṃ gaṇhissatīti  ariyāya jātiyā saccakiriyaṃ kāresi. ^b^eko vūpakaṭṭho^eb^tiādi  vatthasutte (ma0 ni0 1.80) vitthāritaṃ. </p>
              <p>[03] 352^b^.^eb^ ^b^aññenapi leḍḍu khitto^eb^ti  kākasunakhasūkarādīnaṃ paṭikkamāpanatthāya samantā sarakkhepamatte ṭhāne  yena kenaci ^a^P3.0339^ea^ disābhāgena khitto āgantvā  therasseva kāye patati. kittake ṭhāne evaṃ hoti? gaṇṭhikaṃ  paṭimuñcitvā piṇḍāya caritvā paṭinivattetvā yāva  gaṇṭhikapaṭimukkaṭṭhānaṃ āgacchati, tāva hoti. ^b^bhinnena sīsenā^eb^ti  mahācammaṃ chinditvā yāva aṭṭhimariyādā bhinnena.</p>
              <p>[03] ^b^brāhmaṇā^eb^ti khīṇāsavabhāvaṃ sandhāya āha. ^b^yassa kho  tvaṃ, brāhmaṇa, kammassa vipākenā^eb^ti idaṃ sabhāgadiṭṭhadhammavedanīyakammaṃ  sandhāya vuttaṃ. kammañhi kariyamānameva tayo koṭṭhāse pūreti.  sattasu ^a^V3.0242^ea^ cittesu kusalā vā akusalā vā paṭhamajavanacetanā  ^b^diṭṭhadhammavedanīyakammaṃ^eb^ nāma hoti. taṃ imasmiṃyeva attabhāve  vipākaṃ deti. tathā asakkontaṃ ahosikammaṃ, nāhosi kammavipāko,  na bhavissati kammavipāko, natthi kammavipākoti imassa tikassa  vasena ^b^ahosikammaṃ^eb^ nāma hoti. atthasādhikā  sattamajavanacetanā ^b^upapajjavedanīyakammaṃ^eb^ nāma. taṃ anantare  attabhāve vipākaṃ deti. tathā asakkontaṃ vuttanayeneva taṃ ahosikammaṃ  nāma hoti. ubhinnamantare pañcajavanacetanā  ^b^aparāpariyavedanīyakammaṃ^eb^ nāma hoti. taṃ anāgate yadā  okāsaṃ labhati, tadā ^a^M3.0235^ea^ vipākaṃ deti. sati saṃsārappavattiyā  ahosikammaṃ nāma na hoti. therassa pana upapajjavedanīyañca  aparāpariyavedanīyañcāti imāni dve kammāni kammakkhayakarena  arahattamaggena samugghāṭitāni, diṭṭhadhammavedanīyaṃ atthi ^a^P3.0340^ea^.  taṃ arahattappattassāpi vipākaṃ detiyeva. taṃ sandhāya  bhagavā ``yassa kho tva''ntiādimāha. tasmā ^b^yassa kho^eb^ti  ettha yādisassa kho tvaṃ, brāhmaṇa, kammassa vipākenāti evaṃ attho  veditabbo.</p>
              <p>[03] ^b^abbhā mutto^eb^ti desanāsīsamattametaṃ, abbhā mahikā dhūmo  rajo rāhūti imehi pana upakkilesehi mutto candimā idha adhippeto.  yathā hi evaṃ nirupakkileso candimā lokaṃ pabhāseti, evaṃ  pamādakilesavimutto appamatto bhikkhu imaṃ attano  khandhāyatanadhātulokaṃ pabhāseti, vihatakilesandhakāraṃ karoti.</p>
              <p>[03] ^b^kusalena pidhīyatī^eb^ti maggakusalena pidhīyati  appaṭisandhikaṃ karīyati. ^b^yuñjati buddhasāsane^eb^ti buddhasāsane  kāyena vācāya manasā ca yuttappayutto viharati. imā tisso  therassa udānagāthā nāma.</p>
              <p>[03] ^b^disā hi me^eb^ti idaṃ kira thero attano parittāṇākāraṃ  karonto āha. tattha ^b^disā hi me^eb^ti mama sapattā. ye maṃ  evaṃ upavadanti -- ``yathā mayaṃ aṅgulimālena māritānaṃ ñātakānaṃ  vasena dukkhaṃ vediyāma, evaṃ aṅgulimālopi vediyatū''ti, te mayhaṃ  disā catusaccadhammakathaṃ suṇantūti attho. ^b^yuñjantū^eb^ti  kāyavācāmanehi yuttappayuttā viharantu. ^b^ye  dhammamevādapayanti^eb^ ^a^V3.0243^ea^  ^b^santo^eb^ti ye santo sappurisā dhammaṃyeva ādapenti samādapenti  gaṇhāpenti, te manujā mayhaṃ sapattā bhajantu sevantu payirupāsantūti  attho.</p>
              <p>[03] ^b^avirodhappasaṃsīna^eb^nti ^a^P3.0341^ea^ avirodho  vuccati mettā, mettāpasaṃsakānanti attho. ^b^suṇantu dhammaṃ  kālenā^eb^ti khaṇe khaṇe khantimettāpaṭisaṅkhāsāraṇīyadhammaṃ suṇantu.  ^b^tañca anuvidhīyantū^eb^ti tañca dhammaṃ anukarontu pūrentu.</p>
              <p>[03] ^b^na hi jātu so mamaṃ hiṃse^eb^ti yo mayhaṃ diso, so maṃ  ekaṃseneva na hiṃseyya. ^b^aññaṃ vā pana kiñci na^eb^nti na kevalaṃ  maṃ, aññampi pana ^a^M3.0236^ea^ kañci puggalaṃ mā hiṃsantu mā viheṭhentu.  ^b^pappuyya paramaṃ santi^eb^nti paramaṃ santibhūtaṃ nibbānaṃ pāpuṇitvā.  ^b^rakkheyya tasathāvare^eb^ti ^b^tasā^eb^ vuccanti sataṇhā, ^b^thāvarā^eb^  nittaṇhā. idaṃ vuttaṃ hoti -- yo nibbānaṃ pāpuṇāti, so sabbaṃ  tasathāvaraṃ rakkhituṃ samattho hoti. tasmā mayhampi disā nibbānaṃ  pāpuṇantu, evaṃ maṃ ekaṃseneva na hiṃsissantīti. imā tisso gāthā  attano parittaṃ kātuṃ āha.</p>
              <p>[03] idāni attanova paṭipattiṃ dīpento ^b^udakañhi nayanti^eb^  ^a^P3.0342^ea^ ^b^nettikā^eb^ti āha. tattha ^b^nettikā^eb^ti  ye mātikaṃ sodhetvā bandhitabbaṭṭhāne bandhitvā udakaṃ nayanti.  ^b^usukārā^eb^ti usukārakā. ^b^namayantī^eb^ti telakañjikena  makkhetvā kukkuḷe tāpetvā unnatunnataṭṭhāne namentā ujuṃ karonti.  ^b^tejana^eb^nti kaṇḍaṃ. tañhi issāso tejaṃ karoti, parañca  tajjeti, tasmā tejananti vuccati. ^b^attānaṃ damayantī^eb^ti yathā  nettikā ujumaggena udakaṃ nayanti, usukārā tejanaṃ, tacchakā ca dāruṃ  ujuṃ karonti, evamevaṃ paṇḍitā attānaṃ damenti ujukaṃ karonti  nibbisevanaṃ karonti.</p>
              <p>[03] ^b^tādinā^eb^ti iṭṭhāniṭṭhādīsu nibbikārena --  ``pañcahākārehi bhagavā tādī, iṭṭhāniṭṭhe tādī, vantāvīti tādī,  cattāvīti tādī, tiṇṇāvīti tādī, tanniddesāti tādī''ti  (mahāni0 38; 192) evaṃ tādilakkhaṇappattena satthārā.  ^b^bhavanettī^eb^ti bhavarajju, taṇhāyetaṃ nāmaṃ. tāya hi goṇā viya  gīvāya rajjuyā, sattā hadaye baddhā taṃ taṃ bhavaṃ nīyanti, tasmā  bhavanettīti vuccati. ^b^phuṭṭho^eb^ ^a^P3.0343^ea^  ^b^kammavipākenā^eb^ti maggacetanāya phuṭṭho. yasmā hi maggacetanāya  ^a^V3.0244^ea^ kammaṃ paccati vipaccati ḍayhati, parikkhayaṃ gacchati, tasmā sā  kammavipākoti vuttā. tāya hi phuṭṭhattā esa ^b^aṇaṇo^eb^  nikkileso jāto, na dukkhavedanāya aṇaṇo. ^b^bhuñjāmī^eb^ti cettha  theyyaparibhogo iṇaparibhogo dāyajjaparibhogo sāmiparibhogoti cattāro  paribhogā veditabbā. tattha dussīlassa paribhogo theyyaparibhogo  nāma. so hi cattāro paccaye thenetvā bhuñjati. vuttampi cetaṃ  ``theyyāya vo, bhikkhave, raṭṭhapiṇḍo bhutto''ti (pārā0 195).  sīlavato pana apaccavekkhaṇaparibhogo iṇaparibhogo nāma. sattannaṃ  sekkhānaṃ paribhogo dāyajjaparibhogo nāma. khīṇāsavassa paribhogo  sāmiparibhogo ^a^M3.0237^ea^ nāma. idha kilesaiṇānaṃ abhāvaṃ sandhāya  ``aṇaṇo''ti vuttaṃ. ``aniṇo''tipi pāṭho. sāmiparibhogaṃ  sandhāya ``bhuñjāmi bhojana''nti vuttaṃ.</p>
              <p>[03] ^b^kāmaratisanthava^eb^nti duvidhesupi kāmesu taṇhāratisanthavaṃ  mā anuyuñjatha mā karittha. ^b^nayidaṃ dummantitaṃ mamā^eb^ti yaṃ  mayā sammāsambuddhaṃ disvā pabbajissāmīti mantitaṃ, taṃ mama mantitaṃ  na dummantitaṃ. ^b^saṃvibhattesu dhammesū^eb^ti ahaṃ satthāti evaṃ loke  uppannehi ye dhammā saṃvibhattā, tesu dhammesu yaṃ seṭṭhaṃ nibbānaṃ, tadeva  ahaṃ upagamaṃ upagato sampatto, tasmā mayhaṃ idaṃ āgamanaṃ svāgataṃ nāma  gatanti. ^b^tisso vijjā^eb^ti  pubbenivāsadibbacakkhuāsavakkhayapaññā. ^b^kataṃ^eb^ ^a^P3.0344^ea^  ^b^buddhassa sāsana^eb^nti yaṃ buddhassa sāsane kattabbakiccaṃ  atthi, taṃ sabbaṃ mayā kataṃ. tīhi vijjāhi navahi ca  lokuttaradhammehi desanaṃ matthakaṃ pāpesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] aṅgulimālasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. piyajātikasuttavaṇṇanā </h3n>
            <h4>
              <h4n> </h4n>
              <p>[03] 353^b^.^eb^ ^b^evaṃ^eb^ ^a^V3.0245^ea^ ^b^me suta^eb^nti piyajātikasuttaṃ. tattha  ^b^neva kammantā paṭibhantī^eb^ti na sabbena sabbaṃ paṭibhanti,  pakatiniyāmena pana na paṭibhanti. dutiyapadepi eseva nayo. ettha  ca ^b^na paṭibhātī^eb^ti na ruccati. ^b^āḷāhana^eb^nti susānaṃ.  ^b^aññathatta^eb^nti vivaṇṇatāya aññathābhāvo. ^b^indriyāni^eb^  nāma manoviññeyyā dhammā, patiṭṭhitokāsaṃ pana sandhāya idaṃ vuttaṃ.  ^b^piyajātikā^eb^ti piyato jāyanti. ^b^piyappabhāvikā^eb^ti  piyato pabhavanti. </p>
              <p>[03] 355^b^.^eb^ ^b^sace taṃ, mahārājā^eb^ti tassa atthaṃ  asallakkhayamānāpi satthari saddhāya evaṃ vadati. ^b^cara pire^eb^ti  apehi amhākaṃ pare, anajjhattikabhūteti attho. atha vā ^b^cara  pire^eb^ti parato gaccha, mā idha tiṭṭhātipi attho. </p>
              <p>[03] 356^b^.^eb^ ^b^dvidhā^eb^ ^a^M3.0238^ea^ ^b^chetvā^eb^ti asinā dve koṭṭhāse  karonto chinditvā. ^b^attānaṃ^eb^ ^a^P3.0345^ea^  ^b^upphālesī^eb^ti teneva asinā attano udaraṃ phālesi. yadi hi  tassa sā appiyā bhaveyya, idāni aññaṃ mātugāmaṃ gaṇhissāmīti  attānaṃ na ghāteyya. yasmā panassa sā piyā ahosi, tasmā  paralokepi tāya saddhiṃ samaṅgibhāvaṃ patthayamāno evamakāsi. </p>
              <p>[03] 357^b^.^eb^ ^b^piyā te vajirī^eb^ti evaṃ kirassā ahosi  -- ``sacāhaṃ, `bhūtapubbaṃ, mahārāja, imissāyeva sāvatthiyaṃ  aññatarissā itthiyā'tiādikathaṃ katheyyaṃ, `ko te evaṃ akāsi,  apehi natthi eta'nti maṃ paṭisedheyya, vattamāneneva naṃ  saññāpessāmī''ti cintetvā evamāha. ^b^vipariṇāmaññathābhāvā^eb^ti  ettha maraṇavasena vipariṇāmo, kenaci saddhiṃ palāyitvā gamanavasena  aññathābhāvo veditabbo.</p>
              <p>[03] ^b^vāsabhāyā^eb^ti vāsabhā nāma rañño ekā devī, taṃ  sandhāyāha.</p>
              <p>[03] ^b^piyā^eb^ ^a^V3.0246^ea^ ^b^te aha^eb^nti kasmā sabbapacchā āha? evaṃ  kirassā ahosi -- ``ayaṃ rājā mayhaṃ kupito, sacāhaṃ sabbapaṭhamaṃ  `piyā te aha'nti puccheyyaṃ, `na me tvaṃ piyā, cara pire'ti vadeyya,  evaṃ sante kathā patiṭṭhānaṃ na labhissatī''ti kathāya patiṭṭhānatthaṃ  sabbapacchā pucchi. ^b^kāsikosalesu^eb^ chaḍḍitabhāvena vipariṇāmo,  paṭirājūnaṃ hatthagamanavasena aññathābhāvo veditabbo.</p>
              <p>[03] ^b^ācamehī^eb^ti ^a^P3.0346^ea^ ācamanodakaṃ dehi.  ācamitvā hatthapāde dhovitvā mukhaṃ vikkhāletvā satthāraṃ  namassitukāmo evamāha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] piyajātikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. bāhitikasuttavaṇṇanā </h3n>
            <h4>
              <h4n> </h4n>
              <p>[03] 358^b^.^eb^ ^b^evaṃ^eb^ ^a^V3.0247^ea^ ^b^me suta^eb^nti bāhitikasuttaṃ. tattha  ^b^ekapuṇḍarīkaṃ nāga^eb^nti evaṃnāmakaṃ hatthiṃ. tassa kira phāsukānaṃ  upari tālaphalamattaṃ paṇḍaraṭṭhānaṃ atthi ^a^M3.0239^ea^, tenassa ekapuṇḍarīkoti nāmaṃ  akaṃsu. ^b^sirivaḍḍhaṃ mahāmatta^eb^nti paccekahatthiṃ abhiruhitvā  kathāphāsukatthaṃ saddhiṃ gacchantaṃ evaṃnāmakaṃ mahāmattaṃ.  ^b^āyasmāno^eb^ti ettha ^b^no^eb^ti pucchāya nipāto. mahāmatto  therassa saṅghāṭipattadhāraṇākāraṃ sallakkhetvā ``evaṃ, mahārājā''ti  āha. </p>
              <p>[03] 359^b^.^eb^ ^b^opārambho^eb^ti upārambhaṃ dosaṃ āropanāraho.  kiṃ pucchāmīti rājā pucchati. sundarivatthusmiṃ uppannamidaṃ suttaṃ,  taṃ pucchāmīti pucchati. ^b^yañhi mayaṃ, bhante^eb^ti, bhante, yaṃ mayaṃ  viññūhīti idaṃ padaṃ gahetvā pañhena paripūretuṃ nāsakkhimhā, taṃ kāraṇaṃ  āyasmatā evaṃ vadantena paripūritaṃ. </p>
              <p>[03] 360^b^.^eb^ ^b^akusalo^eb^ti akosallasambhūto.  ^b^sāvajjo^eb^ti ^a^P3.0347^ea^ sadoso. ^b^sabyābajjho^eb^ti  sadukkho. ^b^dukkhavipāko^eb^ti idha nissandavipāko kathito.  ^b^tassā^eb^ti tassa evaṃ attabyābādhādīnaṃ atthāya  pavattakāyasamācārassa.</p>
              <p>[03] ^b^sabbākusaladhammapahīno kho, mahārāja, tathāgato  kusaladhammasamannāgato^eb^ti ettha sabbesaṃyeva akusalānaṃ dhammānaṃ pahānaṃ  vaṇṇetīti. āma vaṇṇetīti vutte yathā pucchā, tathā attho vutto  bhaveyya. evaṃ byākaraṇaṃ pana na bhāriyaṃ. appahīnākusalopi hi  pahānaṃ vaṇṇeyya, bhagavā pana pahīnākusalatāya yathākārī tathāvādīti  dassetuṃ evaṃ byākāsi. sukkapakkhepi eseva nayo. </p>
              <p>[03] 362^b^.^eb^ ^b^bāhitikā^eb^ti bāhitiraṭṭhe uṭṭhitavatthassetaṃ  nāmaṃ. ^b^soḷasasamā āyāmenā^eb^ti āyāmena samasoḷasahatthā.  ^b^aṭṭhasamā vitthārenā^eb^ti vitthārena samāṭṭhahatthā. </p>
              <p>[03] 363^b^.^eb^ ^b^bhagavato^eb^ ^a^V3.0248^ea^ ^b^pādāsī^eb^ti bhagavato niyyātesi.  datvā ca pana gandhakuṭiyaṃ vitānaṃ katvā bandhi. tato paṭṭhāya  gandhakuṭi bhiyyosomattāya ^a^M3.0240^ea^ sobhi. sesaṃ sabbattha uttānameva.  neyyapuggalassa pana vasena ayaṃ desanā niṭṭhitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bāhitikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. dhammacetiyasuttavaṇṇanā </h3n>
            <h4>
              <h4n> </h4n>
              <p>[03] 364^b^.^eb^ ^b^evaṃ^eb^ ^a^V3.0249^ea^ ^a^P3.0348^ea^ ^b^me suta^eb^nti  dhammacetiyasuttaṃ. tattha ^b^medāḷupa^eb^nti nāmetaṃ tassa, tassa hi  nigamassa medavaṇṇā pāsāṇā kirettha ussannā ahesuṃ, tasmā  medāḷupanti saṅkhaṃ gataṃ. senāsanaṃ panettha aniyataṃ, tasmā na taṃ  vuttaṃ. ^b^nagaraka^eb^nti evaṃnāmakaṃ sakyānaṃ nigamaṃ. ^b^kenacideva  karaṇīyenā^eb^ti na aññena karaṇīyena, ayaṃ pana bandhulasenāpatiṃ  saddhiṃ dvattiṃsāya puttehi ekadivaseneva gaṇhathāti āṇāpesi,  taṃdivasañcassa bhariyāya mallikāya pañcahi bhikkhusatehi saddhiṃ bhagavā  nimantito, buddhappamukhe bhikkhusaṅghe gharaṃ āgantvā nisinnamatte  ``senāpati kālaṅkato''ti sāsanaṃ āharitvā mallikāya adaṃsu. sā  paṇṇaṃ gahetvā mukhasāsanaṃ pucchi. ``raññā ayye senāpati saddhiṃ  dvattiṃsāya puttehi ekappahāreneva gahāpito''ti ārocesuṃ. mahājanagataṃ  mā karitthāti ovaṭṭikāya paṇṇaṃ katvā bhikkhusaṅghaṃ parivisi.  tasmiṃ samaye ekā sappicāṭi nīharitā, sā ummāre āhacca bhinnā,  taṃ apanetvā aññaṃ āharāpetvā bhikkhusaṅghaṃ parivisi. </p>
              <p>[01] satthā katabhattakicco kathāsamuṭṭhāpanatthaṃ --  ``sappicāṭiyā bhinnapaccayā na cintetabba''nti āha. tasmiṃ samaye  mallikā paṇṇaṃ nīharitvā ^a^P3.0349^ea^ bhagavato purato ṭhapetvā  -- ``bhagavā imaṃ dvattiṃsāya puttehi saddhiṃ senāpatino matasāsanaṃ,  ahaṃ etampi na cintayāmi, sappicāṭipaccayā kiṃ cinteyyāmī''ti  āha. bhagavā -- ``mallike, mā cintayi, anamatagge saṃsāre nāma  vattamānānaṃ hoti eta''nti aniccatādipaṭisaṃyuttaṃ dhammakathaṃ katvā  agamāsi. mallikā dvattiṃsasuṇisāyo pakkosāpetvā ovādaṃ adāsi.  rājā mallikaṃ pakkosāpetvā ``senāpatino amhākaṃ antare  ^a^M3.0241^ea^ bhinnadoso atthi natthī''ti pucchi. natthi sāmīti. so tassā  vacanena tassa niddosabhāvaṃ ñatvā vippaṭisārī balavadomanassaṃ  uppādesi. so -- ``evarūpaṃ nāma adosakārakaṃ maṃ sambhāvayitvā  āgataṃ sahāyakaṃ vināsesi''nti tato paṭṭhāya pāsāde vā nāṭakesu vā  rajjasukhesu vā cittassādaṃ alabhamāno tattha tattha vicarituṃ āraddho.  etadeva kiccaṃ ahosi. idaṃ sandhāya vuttaṃ ``kenacideva  karaṇīyenā''ti.</p>
              <p>[03] ^b^dīghaṃ^eb^ ^a^V3.0250^ea^ ^b^kārāyana^eb^nti dīghakārāyano nāma  bandhulasenāpatissa bhāgineyyo ``etassa me mātulo adosakārako  nikkāraṇena ghātito''ti raññā senāpatiṭṭhāne ṭhapito. taṃ sandhāyetaṃ  vuttaṃ. ^b^mahaccā rājānubhāvenā^eb^ti mahatā rājānubhāvena ^a^P3.0350^ea^,  dharaṇitalaṃ bhindanto viya sāgaraṃ parivattento viya  vicittavesasobhena mahatā balakāyenāti attho.  ^b^pāsādikānī^eb^ti dassaneneva saha rañjanakāni.  ^b^pasādanīyānī^eb^ti tasseva vevacanaṃ. atha vā  ^b^pāsādikānī^eb^ti pasādajanakāni. ^b^appasaddānī^eb^ti  nissaddāni. ^b^appanigghosānī^eb^ti avibhāvitatthena nigghosena  rahitāni. ^b^vijanavātānī^eb^ti vigatajanavātāni.  ^b^manussarāhasseyyakānī^eb^ti manussānaṃ rahassakammānucchavikāni,  rahassamantaṃ mantentānaṃ anurūpānīti attho.  ^b^paṭisallānasāruppānī^eb^ti nilīyanabhāvassa ekībhāvassa  anucchavikāni. ^b^yattha sudaṃ maya^eb^nti na tena tattha bhagavā  payirupāsitapubbo, tādisesu pana payirupāsitapubbo, tasmā yādisesu  sudaṃ mayanti ayamettha attho.</p>
              <p>[03] ^b^atthi, mahārājā^eb^ti paṇḍito senāpati ``rājā bhagavantaṃ  mamāyatī''ti jānāti, so sace maṃ rājā ``kahaṃ bhagavā''ti vadeyya,  adandhāyantena ācikkhituṃ yuttanti carapurise payojetvā bhagavato  nivāsanaṭṭhānaṃ ñatvāva viharati. tasmā evamāha. ^b^ārāmaṃ  pāvisī^eb^ti bahinigame khandhāvāraṃ bandhāpetvā kārāyanena saddhiṃ  pāvisi. </p>
              <p>[03] 366^b^.^eb^ ^b^vihāro^eb^ti gandhakuṭiṃ sandhāyāhaṃsu.  ^b^āḷinda^eb^nti ^a^P3.0351^ea^ pamukhaṃ. ^b^ukkāsitvā^eb^ti  ukkāsitasaddaṃ katvā. ^b^aggaḷa^eb^nti kavāṭaṃ. ^b^ākoṭehī^eb^ti  agganakhena īsakaṃ kuñcikacchiddasamīpe koṭehīti vuttaṃ hoti. dvāraṃ  kira atiupari amanussā, atiheṭṭhā dīghajātikā koṭenti. tathā  akoṭetvā ^a^M3.0242^ea^ majjhe chiddasamīpe koṭetabbaṃ, idaṃ dvārakoṭṭakavattanti  dīpentā vadanti. ^b^tatthevā^eb^ti bhikkhūhi vuttaṭṭhāneyeva.  ^b^khaggañca uṇhīsañcā^eb^ti desanāmattametaṃ, </p>
              <p>[21] vālabījanimuṇhīsaṃ, khaggaṃ chattañcupāhanaṃ. </p>
              <p>[22] oruyha rājā yānamhā, ṭhapayitvā paṭicchadanti.. -- </p>
              <p>[25] āgatāni pana pañcapi rājakakudhabhaṇḍāni adāsi.  kasmā pana adāsīti. atigaruno sammāsambuddhassa ^a^V3.0251^ea^ santikaṃ  uddhatavesena gantuṃ na yuttanti ca, ekakova upasaṅkamitvā attano  rucivasena sammodissāmi cāti. pañcasu hi rājakakudhabhaṇḍesu  nivattitesu tvaṃ nivattāti vattabbaṃ na hoti, sabbe sayameva nivattanti.  iti imehi dvīhi kāraṇehi adāsi. ^b^rahāyatī^eb^ti rahassaṃ  karoti nigūhati. ayaṃ kirassa adhippāyo ``pubbepi ayaṃ rājā  samaṇena gotamena saddhiṃ catukkaṇṇamantaṃ mantetvā mayhaṃ mātulaṃ saddhiṃ  dvattiṃsāya puttehi gaṇhāpesi, idānipi catukkaṇṇamantaṃ mantetukāmo,  kacci nu kho maṃ gaṇhāpessatī''ti. evaṃ kopavasenassa etadahosi.</p>
              <p>[03] ^b^vivari^eb^ ^a^P3.0352^ea^ ^b^bhagavā dvāra^eb^nti na  bhagavā uṭṭhāya dvāraṃ vivari, vivaratūti pana hatthaṃ pasāresi. tato --  ``bhagavā tumhehi anekesu kappakoṭīsu dānaṃ dadamānehi na sahatthā  dvāravivaraṇakammaṃ kata''nti sayameva dvāraṃ vivaṭaṃ. taṃ pana yasmā  bhagavato manena vivaṭaṃ, tasmā ``vivari bhagavā dvāra''nti vattuṃ vaṭṭati.  ^b^vihāraṃ pavisitvā^eb^ti gandhakuṭiṃ pavisitvā. tasmiṃ pana  paviṭṭhamatteyeva kārāyano pañca rājakakudhabhaṇḍāni gahetvā khandhāvāraṃ  gantvā viṭaṭūbhaṃ āmantesi ``chattaṃ samma ussāpehī''ti. mayhaṃ  pitā kiṃ gatoti? pitaraṃ mā puccha, sace tvaṃ na ussāpesi, taṃ  gaṇhitvā ahaṃ ussāpemīti. ``ussāpemi sammā''ti sampaṭicchi.  kārāyano rañño ekaṃ assañca asiñca ekameva ca paricārikaṃ itthiṃ  ṭhapetvā -- ``sace rājā jīvitena atthiko, mā āgacchatū''ti  viṭaṭūbhassa chattaṃ ussāpetvā taṃ gahetvā sāvatthimeva gato. </p>
              <p>[03] 367^b^.^eb^ ^b^dhammanvayo^eb^ti ^a^M3.0243^ea^ paccakkhañāṇasaṅkhātassa  dhammassa anunayo anumānaṃ, anubuddhīti attho. idāni yenassa  dhammanvayena ``sammāsambuddho bhagavā''tiādi hoti, taṃ dassetuṃ  ^b^idha panāhaṃ, bhante^eb^tiādimāha. tattha ^b^āpāṇakoṭika^eb^nti  pāṇoti jīvitaṃ, taṃ mariyādaṃ anto karitvā, maraṇasamayepi  carantiyeva, taṃ na vītikkamantīti vuttaṃ hoti.  ``apāṇakoṭika''ntipi pāṭho, ājīvitapariyantanti attho. yathā  ^a^P3.0353^ea^ ekacce jīvitahetu atikkamantā pāṇakoṭikaṃ katvā  caranti, na evanti attho. ^b^ayampi kho me, bhante^eb^ti  buddhasubuddhatāya dhammasvākkhātatāya saṅghasuppaṭipannatāya ca etaṃ evaṃ  hoti, evañhi me, bhante, ayaṃ bhagavati dhammanvayo hotīti dīpeti.  eseva nayo sabbattha. </p>
              <p>[03] 369^b^.^eb^ ^b^na^eb^ ^a^V3.0252^ea^ ^b^viya maññe cakkhuṃ bandhante^eb^ti cakkhuṃ  abandhante viya. apāsādikañhi disvā puna olokanakiccaṃ na  hoti, tasmā so cakkhuṃ na bandhati nāma. pāsādikaṃ disvā  punappunaṃ olokanakiccaṃ hoti, tasmā so cakkhuṃ bandhati nāma.  ime ca apāsādikā, tasmā evamāha. ^b^bandhukarogo no^eb^ti  kularogo. amhākaṃ kule jātā evarūpā hontīti vadanti.  ^b^uḷāra^eb^nti mahesakkhaṃ. ^b^pubbenāpara^eb^nti pubbato aparaṃ  visesaṃ. tattha kasiṇaparikammaṃ katvā samāpattiṃ nibbattento uḷāraṃ  pubbe visesaṃ sañjānāti nāma, samāpattiṃ padaṭṭhānaṃ katvā vipassanaṃ  vaḍḍhetvā arahattaṃ gaṇhanto uḷāraṃ pubbato aparaṃ visesaṃ sañjānāti  nāma. </p>
              <p>[03] 370^b^.^eb^ ^b^ghātetāyaṃ vā ghātetu^eb^nti ghātetabbayuttakaṃ  ghātetuṃ. ^b^jāpetāyaṃ vā jāpetu^eb^nti dhanena vā jāpetabbayuttakaṃ  jāpetuṃ jānituṃ adhanaṃ kātuṃ. ^b^pabbājetāyaṃ vā pabbājetu^eb^nti  raṭṭhato vā pabbājetabbayuttakaṃ pabbājetuṃ. </p>
              <p>[03] 373^b^.^eb^ ^b^isidattapurāṇā^eb^ti ^a^P3.0354^ea^  isidatto ca purāṇo ca. tesu eko brahmacārī, eko sadārasantuṭṭho.  ^b^mamabhattā^eb^ti mama santakaṃ bhattaṃ ^a^M3.0244^ea^ etesanti mamabhattā.  ^b^mamayānā^eb^ti mama santakaṃ yānaṃ etesanti mamayānā.  ^b^jīvikāya dātā^eb^ti jīvitavuttiṃ dātā. ^b^vīmaṃsamāno^eb^ti  upaparikkhamāno. tadā kira rājā niddaṃ anokkantova okkanto viya  hutvā nipajji. atha te thapatayo ``katarasmiṃ disābhāge bhagavā''ti  pucchitvā ``asukasmiṃ nāmā''ti sutvā mantayiṃsu -- ``yena  sammāsambuddho, tena sīse kate rājā pādato hoti. yena rājā,  tena sīse kate satthā pādato hoti, kiṃ karissāmā''ti? tato  nesaṃ etadahosi -- ``rājā kuppamāno yaṃ amhākaṃ deti, taṃ  acchindeyya. na kho pana mayaṃ sakkoma jānamānā satthāraṃ pādato  kātu''nti rājānaṃ pādato katvā nipajjiṃsu. taṃ sandhāya ayaṃ rājā  evamāha. </p>
              <p>[03] 374^b^.^eb^ ^b^pakkāmī^eb^ti gandhakuṭito nikkhamitvā  kārāyanassa ṭhitaṭṭhānaṃ gato, taṃ tattha adisvā khandhāvāraṭṭhānaṃ gato,  tatthāpi aññaṃ adisvā taṃ itthiṃ pucchi. sā sabbaṃ pavattiṃ  ācikkhi. rājā -- ``na idāni mayā ekakena tattha gantabbaṃ,  rājagahaṃ gantvā bhāgineyyena saddhiṃ āgantvā mayhaṃ rajjaṃ  gaṇhissāmī''ti rājagahaṃ gacchanto antarāmagge kaṇājakabhattañceva  ^a^V3.0253^ea^ bhuñji, bahalaudakañca pivi. tassa sukhumālapakatikassa āhāro na  sammā pariṇāmi. so rājagahaṃ pāpuṇantopi vikāle dvāresu pihitesu  ^a^P3.0355^ea^ pāpuṇi. ``ajja sālāyaṃ sayitvā sve mayhaṃ  bhāgineyyaṃ passissāmī''ti bahinagare sālāya nipajji. tassa  rattibhāge uṭṭhānāni pavattiṃsu, katipayavāre bahi nikkhami. tato  paṭṭhāya padasā gantuṃ asakkonto tassā itthiyā aṅke nipajjitvā  balavapaccūse kālamakāsi. sā tassa matabhāvaṃ ñatvā -- ``dvīsu  rajjesu rajjaṃ kāretvā idāni parassa bahinagare anāthasālāya  anāthakālakiriyaṃ katvā nipanno mayhaṃ sāmi kosalarājā''tiādīni  vadamānā uccāsaddena paridevituṃ ārabhi. manussā sutvā rañño  ārocesuṃ. rājā āgantvā disvā sañjānitvā āgatakāraṇaṃ ñatvā  mahāparihārena sarīrakiccaṃ karitvā ``viṭaṭūbhaṃ gaṇhissāmī''ti bheriṃ  carāpetvā balakāyaṃ sannipātesi. amaccā pādesu patitvā --  ``sace, deva, tumhākaṃ mātulo arogo assa, tumhākaṃ gantuṃ yuttaṃ  bhaveyya, idāni pana viṭaṭūbhopi tumhe ^a^M3.0245^ea^ nissāya chattaṃ ussāpetuṃ  arahatiyevā''ti saññāpetvā nivāresuṃ.</p>
              <p>[03] ^b^dhammacetiyānī^eb^ti dhammassa cittīkāravacanāni. tīsu  hi ratanesu yattha katthaci cittīkāre kate sabbattha katoyeva hoti,  tasmā bhagavati cittīkāre kate dhammopi katova hotīti bhagavā  ``dhammacetiyānī''ti āha. ^b^ādibrahmacariyakānī^eb^ti  maggabrahmacariyassa ādibhūtāni, pubbabhāgapaṭipattibhūtānīti attho.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dhammacetiyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. kaṇṇakatthalasuttavaṇṇanā </h3n>
            <h4>
              <h4n> </h4n>
              <p>[03] 375^b^.^eb^ ^b^evaṃ^eb^ ^a^V3.0254^ea^ ^a^P3.0356^ea^ ^b^me suta^eb^nti  kaṇṇakatthalasuttaṃ. tattha ^b^uruññāya^eb^nti ^b^uruññā^eb^ti tassa  raṭṭhassapi nagarassapi etadeva nāmaṃ, bhagavā uruññānagaraṃ upanissāya  viharati. ^b^kaṇṇakatthale migadāye^eb^ti tassa nagarassa avidūre  kaṇṇakatthalaṃ nāma eko ramaṇīyo bhūmibhāgo atthi, so migānaṃ  abhayatthāya dinnattā migadāyoti vuccati, tasmiṃ kaṇṇakatthale  migadāye. ^b^kenacideva karaṇīyenā^eb^ti na aññena, anantarasutte  vuttakaraṇīyeneva. ^b^somā ca bhaginī sakulā ca bhaginī^eb^ti imā  dve bhaginiyo rañño pajāpatiyo. ^b^bhattābhihāre^eb^ti bhattaṃ  abhiharaṇaṭṭhāne. rañño bhuñjanaṭṭhānañhi sabbāpi orodhā  kaṭacchuādīni gahetvā rājānaṃ upaṭṭhātuṃ gacchanti, tāpi tatheva agamaṃsu. </p>
              <p>[03] 376^b^.^eb^ ^b^kiṃ pana, mahārājā^eb^ti kasmā evamāha?  rañño garahaparimocanatthaṃ. evañhi parisā cinteyya -- ``ayaṃ  rājā āgacchamānova mātugāmānaṃ sāsanaṃ āroceti, mayaṃ attano  dhammatāya bhagavantaṃ daṭṭhuṃ āgatoti maññāma, ayaṃ pana mātugāmānaṃ  sāsanaṃ gahetvā āgato, mātugāmadāso maññe, esa pubbepi imināva  kāraṇena āgacchatī''ti. pucchito pana so attano āgamanakāraṇaṃ  kathessati, evamassa ayaṃ garahā na uppajjissatīti garahamocanatthaṃ  evamāha. </p>
              <p>[03] 378^b^.^eb^ ^b^abbhudāhāsī^eb^ti ^a^M3.0246^ea^ kathesi. ^b^sakideva^eb^  ^a^P3.0357^ea^ ^b^sabbaṃ ussati sabbaṃ dakkhitī^eb^ti yo  ekāvajjanena ekacittena atītānāgatapaccuppannaṃ sabbaṃ ussati vā  dakkhiti vā, so natthīti attho. ekena hi cittena atītaṃ sabbaṃ  jānissāmīti āvajjitvāpi atītaṃ sabbaṃ jānituṃ na sakkā,  ekadesameva jānāti. anāgatapaccuppannaṃ pana tena cittena sabbeneva  sabbaṃ na jānātīti. esa nayo itaresu. evaṃ ekacittavasenāyaṃ  pañho kathito. ^b^heturūpa^eb^nti hetusabhāvaṃ kāraṇajātikaṃ.  ^b^saheturūpa^eb^nti sakāraṇajātikaṃ. ^b^samparāyikāhaṃ, bhante^eb^ti  samparāyaguṇaṃ ahaṃ, bhante, pucchāmi. </p>
              <p>[03] 379^b^.^eb^ ^b^pañcimānī^eb^ti ^a^V3.0255^ea^ imasmiṃ sutte pañca  padhāniyaṅgāni lokuttaramissakāni kathitāni.  kathinaṅgaṇavāsīcūḷasamuddatthero pana ``tumhākaṃ, bhante, kiṃ ruccatī''ti  vutte ``mayhaṃ lokuttarānevāti ruccatī''ti āha.  ^b^padhānavemattata^eb^nti padhānanānattaṃ. aññādisameva hi puthujjanassa  padhānaṃ, aññādisaṃ sotāpannassa, aññādisaṃ sakadāgāmino,  aññādisaṃ anāgāmino, aññādisaṃ arahato, aññādisaṃ  asītimahāsāvakānaṃ, aññādisaṃ dvinnaṃ aggasāvakānaṃ, aññādisaṃ  paccekabuddhānaṃ, aññādisaṃ sabbaññubuddhānaṃ. puthujjanassa padhānaṃ  sotāpannassa padhānaṃ na pāpuṇāti...pe0... paccekabuddhassa padhānaṃ  sabbaññubuddhassa padhānaṃ na pāpuṇāti. imamatthaṃ sandhāya  ``padhānavemattataṃ vadāmī''ti āha. ^b^dantakāraṇaṃ gaccheyyu^eb^nti yaṃ  akūṭakaraṇaṃ, anavacchindanaṃ ^a^P3.0358^ea^, dhurassa  acchindananti dantesu kāraṇaṃ dissati, taṃ kāraṇaṃ upagaccheyyunti  attho. ^b^dantabhūmi^eb^nti dantehi gantabbabhūmiṃ.  ^b^assaddho^eb^tiādīsu puthujjanasotāpannasakadāgāmianāgāmino  cattāropi assaddhā nāma. puthujjano hi sotāpannassa saddhaṃ  appattoti assaddho, sotāpanno sakadāgāmissa, sakadāgāmī  anāgāmissa, anāgāmī arahato saddhaṃ appattoti assaddho, ābādho  arahatopi uppajjatīti pañcapi ^b^bahvābādhā nāma^eb^ honti.  ariyasāvakassa pana saṭho māyāvīti nāmaṃ natthi. teneva thero --  ``pañca padhāniyaṅgāni lokuttarāni kathitānīti mayhaṃ ruccatī''ti  āha. assakhaḷuṅkasuttante pana -- ``tayo ca, bhikkhave,  assakhaḷuṅke tayo ca purisakhaḷuṅke desessāmī''ti (a0 ni0   3.141) ettha ariyasāvakassāpi sambodhināmaṃ āgataṃ  ^a^M3.0247^ea^, tassa  vasena lokuttaramissakā kathitāti vuttaṃ. puthujjano pana  sotāpattimaggavīriyaṃ asampatto...pe0... anāgāmī arahattamaggavīriyaṃ  asampattoti kusītopi assaddho viya cattārova honti, tathā  duppañño.</p>
              <p>[03] evaṃ panettha opammasaṃsandanaṃ veditabbaṃ -- adantahatthiādayo  viya hi maggapadhānarahito puggalo. dantahatthiādayo viya  maggapadhānavā. yathā adantā hatthiādayo kūṭākāraṃ akatvā  avicchinditvā dhuraṃ apātetvā dantagamanaṃ vā gantuṃ dantabhūmiṃ vā pattuṃ  na sakkonti, evamevaṃ maggapadhānarahito maggapadhānavatā pattabbaṃ  pāpuṇituṃ nibbattetabbaṃ guṇaṃ nibbattetuṃ na sakkoti. yathā pana  dantahatthiādayo kūṭākāraṃ akatvā avicchinditvā dhuraṃ apātetvā  dantagamanaṃ vā gantuṃ dantabhūmiṃ vā pattuṃ sakkonti ^a^P3.0359^ea^,  evamevaṃ maggapadhānavā maggapadhānavatā pattabbaṃ ^a^V3.0256^ea^ pāpuṇituṃ nibbattetabbaṃ  guṇaṃ nibbattetuṃ sakkoti. idaṃ vuttaṃ hoti --  ``sotāpattimaggapadhānavā sotāpattimaggapadhānavatā pattokāsaṃ pāpuṇituṃ  nibbattetabbaṃ guṇaṃ nibbattetuṃ sakkoti...pe0... arahattamaggapadhānavā  arahattamaggapadhānavatā pattokāsaṃ pāpuṇituṃ nibbattetabbaṃ guṇaṃ nibbattetuṃ  sakkotī''ti. </p>
              <p>[03] 380^b^.^eb^ ^b^sammappadhānā^eb^ti maggapadhānena sammappadhānā.  ^b^na kiñci nānākaraṇaṃ vadāmi yadidaṃ vimuttiyā vimutti^eb^nti  yaṃ ekassa phalavimuttiyā itarassa phalavimuttiṃ ārabbha nānākaraṇaṃ  vattabbaṃ siyā, taṃ na kiñci vadāmīti attho. ^b^acciyā vā  acci^eb^nti acciyā vā accimhi. sesapadadvayepi eseva nayo,  bhummatthe hi etaṃ upayogavacanaṃ. ^b^kiṃ pana tvaṃ, mahārājā^eb^ti,  mahārāja, kiṃ tvaṃ? ``santi devā cātumahārājikā, santi devā  tāvatiṃsā...pe0... santi devā paranimmitavasavattino, santi devā  tatuttari''nti evaṃ devānaṃ atthibhāvaṃ na jānāsi, yena evaṃ vadesīti.  tato atthibhāvaṃ jānāmi, manussalokaṃ pana āgacchanti ^a^P3.0360^ea^  nāgacchantīti idaṃ pucchanto ^b^yadi vā te,  bhante^eb^tiādimāha. ^b^sabyābajjhā^eb^ti sadukkhā, samucchedappahānena  appahīnacetasikadukkhā. ^b^āgantāro^eb^ti upapattivasena āgantāro.  ^b^abyābajjhā^eb^ti samucchinnadukkhā. ^b^anāgantāro^eb^ti  upapattivasena anāgantāro. </p>
              <p>[03] 381^b^.^eb^ ^b^pahotī^eb^ti ^a^M3.0248^ea^ sakkoti. rājā hi  puññavantampi lābhasakkārasampannaṃ yathā na koci upasaṅkamati, evaṃ  karonto tamhā ṭhānā cāvetuṃ sakkoti. taṃ apuññavantampi sakalagāmaṃ  piṇḍāya caritvā yāpanamattaṃ alabhantaṃ yathā lābhasakkārasampanno hoti,  evaṃ karonto tamhā ṭhānā cāvetuṃ sakkoti. brahmacariyavantampi  itthīhi saddhiṃ sampayojetvā sīlavināsaṃ pāpento balakkārena vā  uppabbājento tamhā ṭhānā cāvetuṃ sakkoti. abrahmacariyavantampi  sampannakāmaguṇaṃ amaccaṃ bandhanāgāraṃ pavesetvā itthīnaṃ mukhampi passituṃ  adento tamhā ṭhānā cāveti nāma. raṭṭhato pana yaṃ icchati, taṃ  pabbājeti nāma.</p>
              <p>[03] ^b^dassanāyapi nappahontī^eb^ti kāmāvacare tāva abyābajjhe  deve sabyābajjhā devā cakkhuviññāṇadassanāyapi nappahonti. kasmā?  arahato tattha ṭhānābhāvato. rūpāvacare pana ekavimānasmiṃyeva  tiṭṭhanti ca nisīdanti cāti cakkhuviññāṇadassanāya pahonti, etehi  diṭṭhaṃ ^a^V3.0257^ea^ pana sallakkhitaṃ paṭividdhaṃ lakkhaṇaṃ daṭṭhuṃ sallakkhituṃ paṭivijjhituṃ  ^a^P3.0361^ea^ na sakkontīti ñāṇacakkhunā dassanāya  nappahonti, uparideve ca cakkhuviññāṇadassanenāpīti. </p>
              <p>[03] 382^b^.^eb^ ^b^ko nāmo ayaṃ, bhante^eb^ti rājā theraṃ  jānantopi ajānanto viya pucchati. kasmā? pasaṃsitukāmatāya.  ^b^ānandarūpo^eb^ti ānandasabhāvo. brahmapucchāpi vuttanayeneva  veditabbā. ^b^atha kho aññataro puriso^eb^ti sā kira kathā  viṭaṭūbheneva kathitā, te ``tayā kathitā, tayā kathitā''ti kupitā  aññamaññaṃ imasmiṃyeva ṭhāne attano attano balakāyaṃ uṭṭhāpetvā  kalahampi kareyyunti nivāraṇatthaṃ so rājapuriso etadavoca. sesaṃ  sabbattha uttānameva. ayaṃ pana desanā neyyapuggalassa vasena  niṭṭhitāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kaṇṇakatthalasuttavaṇṇanā niṭṭhitā. </p>
              <p>[06] catutthavaggavaṇṇanā niṭṭhitā.</p>
              <p>[03]  </p>
            </h4>
          </h3>
        </h2>
      </h1>
    </h0>
    <h0>
      <h0n> 5. brāhmaṇavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. brahmāyusuttavaṇṇanā </h3n>
            <h4>
              <h4n> </h4n>
              <p>[03] 383^b^.^eb^ ^b^evaṃ^eb^ ^a^V3.0258^ea^ ^a^M3.0249^ea^ ^b^me suta^eb^nti brahmāyusuttaṃ. tattha  ^b^mahatā bhikkhusaṅghena saddhi^eb^nti ^b^mahatā^eb^ti guṇamahattenapi  mahatā, saṅkhyāmahattenapi. so hi bhikkhusaṅghe guṇehipi mahā  ahosi appicchatādiguṇasamannāgatattā, saṅkhyāyapi mahā  pañcasatasaṅkhyattā. bhikkhūnaṃ saṅghena ^b^bhikkhusaṅghena,^eb^  diṭṭhisīlasāmaññasaṅghātasaṅkhātena samaṇagaṇenāti attho.  ^b^saddhi^eb^nti ekato. ^b^pañcamattehi bhikkhusatehī^eb^ti pañca  mattā etesanti pañcamattāni. mattāti pamāṇaṃ vuccati, tasmā yathā  bhojane ^a^P3.0362^ea^ mattaññūti vutte bhojane mattaṃ jānāti  pamāṇaṃ jānātīti attho hoti, evamidhāpi tesaṃ bhikkhusatānaṃ  pañcamattā pañcapamāṇanti evamattho daṭṭhabbo. bhikkhūnaṃ satāni  bhikkhusatāni. tehi ^b^pañcamattehi bhikkhusatehi^eb^.</p>
              <p>[03] ^b^vīsavassasatiko^eb^ti vīsādhikavassasatiko. ^b^tiṇṇaṃ  vedāna^eb^nti iruvedayajuvedasāmavedānaṃ. oṭṭhapahatakaraṇavasena pāraṃ  gatoti ^b^pāragū^eb^. saha nighaṇḍunā ca keṭubhena ca  ^b^sanighaṇḍukeṭubhānaṃ, nighaṇḍū^eb^ti nāmanighaṇṭurukkhādīnaṃ  vevacanappakāsakaṃ satthaṃ. ^b^keṭubha^eb^nti kiriyākappavikappo kavīnaṃ  upakārāya satthaṃ. saha akkharappabhedena ^b^sakkharappabhedānaṃ.  akkharappabhedo^eb^ti sikkhā ca nirutti ca.  ^b^itihāsapañcamāna^eb^nti āthabbaṇavedaṃ catutthaṃ katvā ``itiha āsa  itiha āsā''ti īdisavacanappaṭisaṃyutto purāṇakathāsaṅkhāto  itihāso pañcamo etesanti itihāsapañcamā, tesaṃ  ^b^itihāsapañcamānaṃ^eb^. padañca tadavasesañca byākaraṇaṃ adhīyati  pavedeti cāti ^b^padako veyyākaraṇo. lokāyataṃ^eb^ vuccati  vitaṇḍavādasatthaṃ. ^b^mahāpurisalakkhaṇa^eb^nti ^a^P3.0363^ea^  mahāpurisānaṃ buddhādīnaṃ lakkhaṇadīpakaṃ dvādasasahassaganthappamāṇaṃ satthaṃ,  yattha soḷasasahassagāthāparimāṇāya ^a^V3.0259^ea^ ^b^buddhamantā^eb^ nāma ahesuṃ, yesaṃ  vasena ``iminā lakkhaṇena samannāgatā buddhā nāma honti, iminā  paccekabuddhā nāma honti, iminā dve aggasāvakā, asītimahāsāvakā,  buddhamātā, buddhapitā, aggupaṭṭhāko, aggupaṭṭhāyikā, rājā cakkavattī''ti  ayaṃ viseso ^a^M3.0250^ea^ ñāyati. ^b^anavayo^eb^ti imesu  lokāyatamahāpurisalakkhaṇesu anūno paripūrakārī, avayo na hotīti  vuttaṃ hoti. avayo nāma yo tāni atthato ca ganthato ca  sandhāretuṃ na sakkoti. ^b^assosi kho^eb^tiādīsu yaṃ vattabbaṃ  siyā, taṃ sāleyyakasutte (ma0 ni0 1.439 ādayo) vuttameva. </p>
              <p>[03] 384^b^.^eb^ ^b^ayaṃ tātā^eb^ti ayaṃ mahallakatāya gantuṃ  asakkonto māṇavaṃ āmantetvā evamāha. apica esa brāhmaṇo  cintesi ``imasmiṃ loke `ahaṃ buddho ahaṃ buddho'ti uggatassa nāmaṃ  gahetvā bahū janā vicaranti, tasmā na me anussavamatteneva  upasaṅkamituṃ yuttaṃ. ekaccañhi upasaṅkamantassa apakkamanampi garu  hoti, anatthopi uppajjati. yaṃnūnāhaṃ mama antevāsikaṃ pesetvā  `buddho vā no vā'ti jānitvā upasaṅkameyya''nti tasmā māṇavaṃ  āmantetvā ``ayaṃ tātā''tiādimāha. ^b^taṃ bhavanta^eb^nti tassa  bhavato. ^b^tathā santaṃyevā^eb^ti tathā satoyeva. idañhi  itthambhūtākhyānatthe upayogavacanaṃ. ^b^yathā^eb^ ^a^P3.0364^ea^  ^b^kathaṃ panāhaṃ, bho^eb^ti ettha kathaṃ panāhaṃ, bho, taṃ bhavantaṃ gotamaṃ  jānissāmi, yathā sakkā so ñātuṃ, tathā me ācikkhāti attho.  ^b^yathā^eb^ti vā nipātamattamevetaṃ. ^b^katha^eb^nti ayaṃ ākārapucchā,  kenākārenāhaṃ bhavantaṃ gotamaṃ jānissāmīti attho.</p>
              <p>[03] evaṃ vutte kira naṃ upajjhāyo -- ``kiṃ tvaṃ, tāta, pathaviyaṃ  ṭhito pathaviṃ na passāmīti viya candimasūriyānaṃ obhāse ṭhito  candimasūriye na passāmīti viya vadasī''tiādīni vatvā  jānanākāraṃ dassento ^b^āgatāni kho tātā^eb^tiādimāha. tattha  ^b^mantesū^eb^ti vedesu. tathāgato kira uppajjissatīti paṭikacceva  suddhāvāsā devā vedesu lakkhaṇāni pakkhipitvā ``buddhamantā nāma  ete''ti brāhmaṇavesena vede vācenti ``tadanusārena mahesakkhā sattā  tathāgataṃ jānissantī''ti. tena pubbe vedesu mahāpurisalakkhaṇāni  āgacchanti. parinibbute pana tathāgate anukkamena antaradhāyanti,  tena etarahi natthi. ^b^mahāpurisassā^eb^ti  paṇidhisamādānañāṇakaruṇādiguṇamahato purisassa. ^b^dveyeva  gatiyo^eb^ti dve eva niṭṭhā ^a^V3.0260^ea^. kāmañcāyaṃ gatisaddo -- ``pañca kho  imā ^a^M3.0251^ea^, sāriputta, gatiyo''tiādīsu (ma0 ni0 1.153) bhavabhede  vattati, ``gati migānaṃ pavana''ntiādīsu (pari0 339)  nivāsaṭṭhāne, ``evaṃ adhimattagatimanto''tiādīsu (ma0 ni0  1.161) paññāya, ``gatigata''ntiādīsu visaṭabhāve, idha pana  niṭṭhāyaṃ vattatīti veditabbo. tattha kiñcāpi yehi samannāgato  ^a^P3.0365^ea^ rājā hoti, na teheva buddho hoti,  jātisāmaññato pana tāniyeva tānīti vuccanti. tena vuttaṃ --  ``yehi samannāgatassā''ti. ^b^sace agāraṃ ajjhāvasatī^eb^ti yadi  agāre vasati, rājā hoti cakkavattī. catūhi acchariyadhammehi  saṅgahavatthūhi ca lokaṃ rañjanato ^b^rājā^eb^. cakkaratanaṃ vatteti,  catūhi sampatticakkehi vatteti, tehi ca paraṃ vatteti, parahitāya ca  iriyāpathacakkānaṃ vatto etasmiṃ atthīti ^b^cakkavattī^eb^. ettha ca  rājāti sāmaññaṃ, cakkavattīti visesanaṃ. dhammena caratīti  ^b^dhammiko,^eb^ ñāyena samena vattatīti attho. dhammena rajjaṃ  labhitvā rājā jātoti ^b^dhammarājā^eb^. parahitadhammakaraṇena vā  ^b^dhammiko,^eb^ attahitadhammakaraṇena ^b^dhammarājā^eb^. caturantāya  issaroti ^b^cāturanto,^eb^ catusamuddantāya catubbidhadīpabhūsitāya ca  pathaviyā issaroti attho. ajjhattaṃ kopādipaccatthike bahiddhā ca  sabbarājāno vijesīti ^b^vijitāvī. janapadatthāvariyappatto^eb^ti  janapade thāvarabhāvaṃ dhuvabhāvaṃ patto, na sakkā kenaci cāletuṃ, janapado  vā tamhi thāvariyappatto anussukko sakammanirato acalo  asampavedhīti janapadatthāvariyappatto. ^b^seyyathida^eb^nti nipāto,  tassa tāni katamānīti attho. ^b^cakkaratana^eb^ntiādīsu cakkañca  taṃ ratijananatthena ratanañcāti ^b^cakkaratanaṃ^eb^. eseva nayo sabbattha.</p>
              <p>[03] imesu ^a^P3.0366^ea^ pana ratanesu ayaṃ cakkavattirājā  cakkaratanena ajitaṃ jināti, hatthiassaratanehi vijite yathāsukhaṃ  anuvicarati, pariṇāyakaratanena vijitamanurakkhati, sesehi  upabhogasukhamanubhavati. paṭhamena cassa ussāhasattiyogo,  hatthiassagahapatiratanehi pabhusattiyogo, pacchimena mantasattiyogo  suparipuṇṇo hoti, itthimaṇiratanehi tividhasattiyogaphalaṃ. so  itthimaṇiratanehi bhogasukhamanubhavati, sesehi ^a^M3.0252^ea^ issariyasukhaṃ.  visesato cassa purimāni tīṇi adosakusalamūlajanitakammānubhāvena  sampajjanti, majjhimāni alobhakusalamūlajanitakammānubhāvena,  pacchimamekaṃ amohakusalamūlajanitakammānubhāvenāti veditabbaṃ.  ayamettha saṅkhepo, vitthāro pana bojjhaṅgasaṃyutte ^a^V3.0261^ea^ ratanasuttassa (saṃ0  ni0  5.222-223) upadesato gahetabbo. apica  bālapaṇḍitasuttepi (ma0 ni0 3.255) imesaṃ ratanānaṃ uppattikkamena  saddhiṃ vaṇṇanā āgamissati.</p>
              <p>[03] ^b^parosahassa^eb^nti atirekasahassaṃ. ^b^sūrā^eb^ti  abhīrukajātikā. ^b^vīraṅgarūpā^eb^ti devaputtasadisakāyā, evaṃ tāva  eke vaṇṇayanti, ayaṃ panettha sabhāvo -- ^b^vīrā^eb^ti uttamasūrā  vuccanti. vīrānaṃ aṅgaṃ vīraṅgaṃ, vīrakāraṇaṃ vīriyanti vuttaṃ hoti.  vīraṅgaṃ rūpaṃ etesanti ^b^vīraṅgarūpā,^eb^ vīriyamayasarīrā viyāti  vuttaṃ hoti. ^b^parasenappamaddanā^eb^ti ^a^P3.0367^ea^ sace  paṭimukhaṃ tiṭṭheyya parasenā, taṃ maddituṃ samatthāti adhippāyo.  ^b^dhammenā^eb^ti ``pāṇo na hantabbo''tiādinā pañcasīladhammena.</p>
              <p>[03] ^b^arahaṃ hoti sammāsambuddho loke vivaṭṭacchado^eb^ti ettha  rāgadosamohamānadiṭṭhiavijjāduccaritachadanehi sattahi paṭicchanne  kilesandhakāraloke taṃ chadanaṃ vivaṭṭetvā samantato sañjātāloko hutvā  ṭhitoti ^b^vivaṭṭacchado^eb^. tattha paṭhamena padena pūjārahatā, dutiyena  tassā hetu yasmā sammāsambuddhoti, tatiyena buddhattahetubhūtā  vivaṭṭacchadatā vuttāti veditabbā. atha vā vivaṭṭo ca vicchado  cāti ^b^vivaṭṭacchado,^eb^ vaṭṭarahito chadanarahito cāti vuttaṃ hoti.  tena arahaṃ vaṭṭābhāvena, sammāsambuddho chadanābhāvenāti evaṃ  purimapadadvayasseva hetudvayaṃ vuttaṃ hoti. dutiyavesārajjena cettha  purimasiddhi, paṭhamena dutiyasiddhi, tatiyacatutthehi tatiyasiddhi hoti.  purimañca dhammacakkhuṃ, dutiyaṃ buddhacakkhuṃ, tatiyaṃ samantacakkhuṃ  sādhetītipi veditabbaṃ. ^b^tvaṃ mantānaṃ paṭiggahetā^eb^ti imināssa  sūrabhāvaṃ janeti. </p>
              <p>[03] 385^b^.^eb^ sopi tāya ācariyakathāya lakkhaṇesu  vigatasammoho ekobhāsajāto viya buddhamante sampassamāno ^b^evaṃ,  bho^eb^ti āha. tassattho -- yathā, bho, maṃ tvaṃ vadasi, evaṃ  karissāmīti. ^b^samannesī^eb^ti ^a^P3.0368^ea^ gavesi, ekaṃ  dveti vā gaṇayanto samānayi. ^b^addasā kho^eb^ti ^a^M3.0253^ea^ kathaṃ addasa?  buddhānañhi nisinnānaṃ vā nipannānaṃ vā koci lakkhaṇaṃ pariyesituṃ na  sakkoti, ṭhitānaṃ pana caṅkamantānaṃ vā sakkoti. tasmā  lakkhaṇapariyesanatthaṃ āgataṃ disvā buddhā uṭṭhāyāsanā tiṭṭhanti vā  caṅkamaṃ vā adhiṭṭhahanti. iti lakkhaṇadassanānurūpe iriyāpathe  vattamānassa ^a^V3.0262^ea^ addasa. ^b^yebhuyyenā^eb^ti pāyena, bahukāni addasa,  appāni na addasāti attho. tato yāni na addasa, tesaṃ dīpanatthaṃ  vuttaṃ ^b^ṭhapetvā dve^eb^ti. ^b^kaṅkhatī^eb^ti ``aho vata  passeyya''nti patthanaṃ uppādeti. ^b^vicikicchatī^eb^ti tato tato  tāni vicinanto kicchati na sakkoti daṭṭhuṃ. ^b^nādhimuccatī^eb^ti  tāya vicikicchāya sanniṭṭhānaṃ na gacchati. ^b^na sampasīdatī^eb^ti  tato ``paripuṇṇalakkhaṇo aya''nti bhagavati pasādaṃ nāpajjati.  kaṅkhāya vā dubbalā vimati vuttā, vicikicchāya majjhimā,  anadhimuccanatāya balavatī, asampasādena tehi tīhi dhammehi cittassa  kālussiyabhāvo. ^b^kosohite^eb^ti vatthikosena paṭicchanne.  ^b^vatthaguyhe^eb^ti aṅgajāte. bhagavato hi vāraṇasseva  kosohitavatthaguyhaṃ suvaṇṇavaṇṇaṃ padumagabbhasamānaṃ, taṃ so  vatthapaṭicchannattā, antomukhagatāya ^a^P3.0369^ea^ ca jivhāya  pahūtabhāvaṃ asallakkhento tesu dvīsu lakkhaṇesu kaṅkhī ahosi  vicikicchī.</p>
              <p>[03] ^b^atha kho bhagavā^eb^ti atha bhagavā cintesi -- ``sacāhaṃ  imassa etāni dve lakkhaṇāni na dassessāmi, nikkaṅkho na  bhavissati. etassa kaṅkhāya sati ācariyopissa nikkaṅkho na  bhavissati, atha maṃ dassanāya na āgamissati, anāgato dhammaṃ na  sossati, dhammaṃ asuṇanto tīṇi sāmaññaphalāni na sacchikarissati.  etasmiṃ pana nikkaṅkhe ācariyopissa nikkaṅkho maṃ upasaṅkamitvā  dhammaṃ sutvā tīṇi sāmaññaphalāni sacchikarissati. etadatthaṃyeva ca  mayā pāramiyo pūritā. dassessāmissa tāni lakkhaṇānī''ti.</p>
              <p>[03] ^b^tathārūpaṃ iddhābhisaṅkhāramakāsi^eb^. kathaṃrūpaṃ? kimettha  aññena vattabbaṃ? vuttametaṃ nāgasenatthereneva milindaraññā puṭṭhena --</p>
              <p>[03] āha ca dukkaraṃ, bhante nāgasena, bhagavatā katanti. kiṃ  mahārājāti? mahājanena hirikaraṇokāsaṃ brahmāyubrāhmaṇassa ca  antevāsiuttarassa ca bāvariyassa antevāsīnaṃ soḷasabrāhmaṇānañca  selassa ca brāhmaṇassa antevāsīnaṃ tisatamāṇavānañca dassesi,  bhanteti. na, mahārāja, bhagavā guyhaṃ ^a^M3.0254^ea^ dasseti, chāyaṃ bhagavā dasseti,  iddhiyā abhisaṅkharitvā nivāsananivatthaṃ kāyabandhanabaddhaṃ cīvarapārutaṃ  chāyārūpakamattaṃ dassesi mahārājāti. chāyaṃ diṭṭhe sati ^a^V3.0263^ea^ diṭṭhoyeva.  nanu, bhanteti? tiṭṭhatetaṃ, mahārāja, hadayarūpaṃ disvā bujjhanakasatto  bhaveyya, hadayamaṃsaṃ ^a^P3.0370^ea^ nīharitvā dasseyya  sammāsambuddhoti. kallosi, bhante nāgasenāti.</p>
              <p>[03] ^b^ninnāmetvā^eb^ti nīharitvā. ^b^anumasī^eb^ti kathinasūciṃ  viya katvā anumajji. tathā karaṇena cettha mudubhāvo,  kaṇṇasotānumasanena dīghabhāvo, nāsikasotānumasanena tanubhāvo,  nalāṭacchādanena puthulabhāvo pakāsitoti veditabbo. ^b^ubhopi  kaṇṇasotānī^eb^tiādīsu cettha buddhānaṃ kaṇṇasotesu malaṃ vā jallikā  vā natthi, dhovitvā ṭhapitarajatapanāḷikā viya honti, tathā  nāsikasotesu, tānipi hi suparikammakatakañcanapanāḷikā viya ca  maṇipanāḷikā viya ca honti. tasmā jivhaṃ nīharitvā  kathinasūciṃ viya katvā mukhapariyante upasaṃharanto dakkhiṇakaṇṇasotaṃ  pavesetvā tato nīharitvā vāmakaṇṇasotaṃ pavesesi, tato nīharitvā  dakkhiṇanāsikasotaṃ pavesetvā tato nīharitvā vāmanāsikasotaṃ  pavesesi, tato nīharitvā puthulabhāvaṃ dassento rattavalāhakena  aḍḍhacandaṃ viya ca suvaṇṇapattaṃ viya ca rattakambalapaṭalena  vijjujotasadisāya jivhāya kevalakappaṃ nalāṭamaṇḍalaṃ paṭicchādesi.</p>
              <p>[03] ^b^yaṃnūnāha^eb^nti kasmā cintesi? ahañhi  mahāpurisalakkhaṇāni samannesitvā gato ``diṭṭhāni te, tāta,  mahāpurisalakkhaṇānī''ti ācariyena pucchito ``āma,  ācariyā''ti vattuṃ sakkhissāmi. sace pana maṃ  ``kiriyākaraṇamassa kīdisa''nti pucchissati ^a^P3.0371^ea^,  taṃ vattuṃ na sakkhissāmi, na jānāmīti vutte pana ācariyo  kujjhissati ``nanu tvaṃ mayā sabbampetaṃ jānanatthāya pesito, kasmā  ajānitvā āgatosī''ti, tasmā yannūnāhanti cintetvā anubandhi.  bhagavā nhānaṭṭhānaṃ mukhadhovanaṭṭhānaṃ sarīrapaṭijagganaṭṭhānaṃ  rājarājamahāmattādīnaṃ orodhehi saddhiṃ parivāretvā nisinnaṭṭhānanti  imāni cattāri ṭhānāni ṭhapetvā sesaṭṭhānesu antamaso  ekagandhakuṭiyampi okāsamakāsi.</p>
              <p>[03] gacchante ^a^M3.0255^ea^ gacchante kāle -- ``ayaṃ kira brahmāyubrāhmaṇassa  māṇavo uttaro nāma `buddho vā no vā'ti tathāgatassa buddhabhāvaṃ  vīmaṃsanto carati, buddhavīmaṃsako nāmāya''nti pākaṭo jāto. yamhi  yamhi ṭhāne buddhā vasanti, pañca kiccāni katāneva honti, tāni  heṭṭhā dassitāneva ^a^V3.0264^ea^. tattha pacchābhattaṃ alaṅkatadhammāsane nisīditvā  dantakhacitaṃ cittabījaniṃ gahetvā mahājanassa dhammaṃ desente bhagavati  uttaropi avidūre nisīdati. dhammassavanapariyosāne saddhā manussā  svātanāya bhagavantaṃ nimantetvā māṇavampi upasaṅkamitvā evaṃ vadanti  -- ``tāta, amhehi bhagavā nimantito, tvampi bhagavatā saddhiṃ  āgantvā amhākaṃ gehe bhattaṃ gaṇheyyāsī''ti. punadivase tathāgato  bhikkhusaṅghaparivuto gāmaṃ pavisati, uttaropi padavāre padavāre  pariggaṇhanto padānupadiko anubandhati. kulagehaṃ paviṭṭhakāle  dakkhiṇodakaggahaṇaṃ ādiṃ katvā sabbaṃ olokento nisīdati.  bhattakiccāvasāne tathāgatassa pattaṃ bhūmiyaṃ ṭhapetvā nisinnakāle  māṇavakassa pātarāsabhattaṃ sajjenti. so ekamante nisinno bhuñjitvā  puna āgantvā satthu santike ṭhatvā bhattānumodanaṃ sutvā bhagavatā  saddhiṃyeva vihāraṃ gacchati.</p>
              <p>[03] tattha bhagavā bhikkhūnaṃ bhattakiccapariyosānaṃ āgamento  gandhamaṇḍalamāḷe nisīdati. bhikkhūhi bhattakiccaṃ ^a^P3.0372^ea^  katvā pattacīvaraṃ paṭisāmetvā āgamma vanditvā kāle  ārocite bhagavā gandhakuṭiṃ pavisati, māṇavopi bhagavatā saddhiṃyeva  gacchati. bhagavā parivāretvā āgataṃ bhikkhusaṅghaṃ gandhakuṭippamukhe  ṭhito ovaditvā uyyojetvā gandhakuṭiṃ pavisati, māṇavopi pavisati.  bhagavā khuddakamañce appamattakaṃ kālaṃ nisīdati, māṇavopi avidūre  olokento nisīdati. bhagavā muhuttaṃ nisīditvā sīsokkamanaṃ  dasseti, -- ``bhoto gotamassa vihāravelā bhavissatī''ti māṇavo  gandhakuṭidvāraṃ pidahanto nikkhamitvā ekamantaṃ nisīdati. manussā  purebhattaṃ dānaṃ datvā bhuttapātarāsā samādinnauposathaṅgā suddhuttarāsaṅgā  mālāgandhādihatthā dhammaṃ suṇissāmāti vihāraṃ āgacchanti,  cakkavattino khandhāvāraṭṭhānaṃ viya hoti.</p>
              <p>[03] bhagavā muhuttaṃ sīhaseyyaṃ kappetvā vuṭṭhāya pubbabhāgena  paricchinditvā samāpattiṃ samāpajjati. samāpattito vuṭṭhāya  mahājanassa āgatabhāvaṃ ñatvā ^a^M3.0256^ea^ gandhakuṭito nikkhamma mahājanaparivuto  gandhamaṇḍalamāḷaṃ gantvā paññattavarabuddhāsanagato parisāya dhammaṃ deseti.  māṇavopi avidūre nisīditvā -- ``kiṃ nu kho samaṇo gotamo  gehassitavasena parisaṃ ussādento vā apasādento vā dhammaṃ deseti,  udāhu no''ti akkharakkharaṃ padaṃ padaṃ pariggaṇhāti. bhagavā tathāvidhaṃ  kathaṃ akathetvāva kālaṃ ñatvā desanaṃ niṭṭhāpesi. māṇavo iminā  ^a^V3.0265^ea^ niyāmena pariggaṇhanto satta māse ekato vicaritvā bhagavato  kāyadvārādīsu aṇumattampi avakkhalitaṃ na addasa. anacchariyañcetaṃ,  yaṃ buddhabhūtassa ^a^P3.0373^ea^ manussabhūto māṇavo na passeyya,  yassa bodhisattabhūtassa chabbassāni padhānabhūmiyaṃ amanussabhūto māro  devaputto gehassitavitakkamattampi adisvā buddhabhūtaṃ ekasaṃvaccharaṃ  anubandhitvā kiñci apassanto -- </p>
              <p>[21] ``satta vassāni bhagavantaṃ, anubandhiṃ padāpadaṃ. </p>
              <p>[22] otāraṃ nādhigacchissaṃ, sambuddhassa satīmato''ti..  (su0 ni0 448) -- </p>
              <p>[25] ādigāthāyo vatvā pakkāmi. tato māṇavo cintesi  -- ``ahaṃ bhavantaṃ gotamaṃ satta māse anubandhamāno kiñci vajjaṃ na  passāmi. sace panāhaṃ aññepi satta māse satta vā vassāni  vassasataṃ vā vassasahassaṃ vā anubandheyyaṃ, nevassa vajjaṃ passeyyaṃ.  ācariyo kho panassa me mahallako, yogakkhemaṃ nāma na sakkā  jānituṃ. samaṇassa gotamassa sabhāvaguṇeneva buddhabhāvaṃ vatvā mayhaṃ  ācariyassa ārocessāmī''ti bhagavantaṃ āpucchitvā bhikkhusaṅghaṃ  vanditvā nikkhami. </p>
              <p>[01] ācariyassa santikañca pana gantvā -- ``kacci, tāta  uttara, taṃ bhavantaṃ gotamaṃ tathāsantaṃyeva saddo abbhuggato''ti pucchito,  ``ācariya, kiṃ vadesi? cakkavāḷaṃ atisambādhaṃ, bhavaggaṃ atinīcaṃ,  tassa hi, bhoto gotamassa ākāsaṃ viya apariyanto guṇagaṇo.  tathāsantaṃyeva, bho, taṃ bhavantaṃ gotama''ntiādīni vatvā yathādiṭṭhāni  dvattiṃsamahāpurisalakkhaṇāni paṭipāṭiyā ācikkhitvā kiriyasamācāraṃ  ācikkhi. tena vuttaṃ -- ``atha kho uttaro māṇavo...pe0...  ediso ca ediso ca bhavaṃ gotamo tato ca bhiyyo''ti. </p>
              <p>[03] 386^b^.^eb^ tattha ^a^M3.0257^ea^ ^a^P3.0374^ea^  ^b^suppatiṭṭhitapādo^eb^ti yathā hi aññesaṃ bhūmiyaṃ pādaṃ ṭhapentānaṃ  aggatalaṃ vā paṇhi vā passaṃ vā paṭhamaṃ phusati, vemajjhaṃ vā pana  chiddaṃ hoti, ukkhipantānampi aggatalādīsu ekakoṭṭhāsova paṭhamaṃ  uṭṭhahati, na evaṃ tassa. tassa pana suvaṇṇapādukatalaṃ viya  ekappahāreneva sakalaṃ pādatalaṃ bhūmiṃ phusati, bhūmito uṭṭhahati. tasmā  ``suppatiṭṭhitapādo kho pana so bhavaṃ gotamo''ti vadati.</p>
              <p>[03] tatridaṃ ^a^V3.0266^ea^ bhagavato suppatiṭṭhitapādatāya -- sacepi hi bhagavā  anekasataporisaṃ narakaṃ akkamissāmīti pādaṃ nīharati, tāvadeva  ninnaṭṭhānaṃ vātapūritaṃ viya kammārabhastaṃ unnamitvā pathavīsamaṃ hoti,  unnataṭṭhānampi anto pavisati. dūre akkamissāmīti  abhinīharantassa sineruppamāṇopi pabbato seditavettaṅkuro viya  namitvā pādasamīpaṃ āgacchati. tathā hissa yamakapāṭihāriyaṃ katvā  yugandharapabbataṃ akkamissāmīti pāde abhinīharato pabbato namitvā  pādasamīpaṃ āgato, so taṃ akkamitvā dutiyapādena tāvatiṃsabhavanaṃ  akkami. na hi cakkalakkhaṇena patiṭṭhātabbaṭṭhānaṃ visamaṃ bhavituṃ  sakkoti. khāṇu vā kaṇḍako vā sakkharakathalā vā uccārapassāvo  vā kheḷasiṅghāṇikādīni vā purimatarāva apagacchanti, tattha tattheva  ca pathaviṃ pavisanti. tathāgatassa hi sīlatejena paññātejena  dhammatejena dasannaṃ pāramīnaṃ ānubhāvena ayaṃ ^a^P3.0375^ea^  mahāpathavī samā mudu pupphābhikiṇṇā hoti. tatra tathāgato samaṃ  pādaṃ nikkhipati, samaṃ uddharati, sabbāvantehi pādatalehi bhūmiṃ  phusati.</p>
              <p>[03] ^b^cakkānī^eb^ti dvīsu pādesu dve cakkāni. tesaṃ arā ca nemi  ca nābhi ca pāḷiyaṃ vuttāva. ^b^sabbākāraparipūrānī^eb^ti iminā  pana ayaṃ viseso veditabbo -- tesaṃ kira cakkānaṃ pādatalassa majjhe  nābhi dissati, nābhiparicchinnā vaṭṭalekhā dissati,  nābhimukhaparikkhepapaṭṭo dissati, panāḷimukhaṃ dissati, arā  dissanti, aresu vaṭṭalekhā dissanti, nemī dissanti, nemimaṇikā  dissanti. idaṃ tāva pāḷiāgatameva.</p>
              <p>[03] sambahulavāro pana anāgato, so evaṃ daṭṭhabbo -- satti siri  vaccho nandi sovattiko vaṭaṃsako vaḍḍhamānakaṃ macchayugalaṃ bhaddapīṭhaṃ  aṅkusaṃ ^a^M3.0258^ea^ tomaro pāsādo toraṇaṃ setacchattaṃ khaggo tālavaṇṭaṃ  morahatthako vāḷabījanī uṇhīsaṃ patto maṇi kusumadāmaṃ nīluppalaṃ  rattuppalaṃ setuppalaṃ padumaṃ puṇḍarīkaṃ puṇṇaghaṭo puṇṇapāti samuddo  cakkavāḷo himavā sineru candimasūriyā nakkhattāni cattāro  mahādīpā dveparittadīpasahassāni, antamaso cakkavattirañño parisaṃ  upādāya sabbo cakkalakkhaṇasseva parivāro.</p>
              <p>[03] ^b^āyatapaṇhī^eb^ti ^a^P3.0376^ea^ dīghapaṇhi,  paripuṇṇapaṇhīti attho. yathā hi aññesaṃ aggapādo dīgho hoti,  paṇhimatthake jaṅghā patiṭṭhāti, paṇhi tacchetvā ṭhapitā viya hoti, na  evaṃ tathāgatassa ^a^V3.0267^ea^. tathāgatassa pana catūsu koṭṭhāsesu dve koṭṭhāsā  aggapādo hoti, tatiye koṭṭhāse jaṅghā patiṭṭhāti, catutthe koṭṭhāse  āraggena vaṭṭetvā ṭhapitā viya rattakambale geṇḍukasadisā paṇhi hoti.</p>
              <p>[03] ^b^dīghaṅgulī^eb^ti yathā aññesaṃ kāci aṅguli dīghā hoti,  kāci rassā, na evaṃ tathāgatassa. tathāgatassa pana makkaṭasseva  dīghahatthapādaṅguliyo mūle thūlā anupubbena gantvā agge tanukā  niyyāsatelena madditvā vaṭṭitaharitālavaṭṭisadisā honti. tena vuttaṃ  ``dīghaṅgulī''ti.</p>
              <p>[03] ^b^mudutalunahatthapādo^eb^ti sappimaṇḍe osādetvā ṭhapitaṃ  satavāravihatakappāsapaṭalaṃ viya mudū, jātamattakumārassa viya ca  niccakālaṃ talunā ca hatthapādā assāti mudutalunahatthapādo.</p>
              <p>[03] ^b^jālahatthapādo^eb^ti na cammena paṭibaddhāṅgulantaro.  ediso hi phaṇahatthako purisadosena upahato pabbajjampi na labhati.  tathāgatassa pana catasso hatthaṅguliyo pañcapi pādaṅguliyo  ekappamāṇā honti, tāsaṃ ekappamāṇattāya yavalakkhaṇaṃ aññamaññaṃ  paṭivijjhitvā tiṭṭhati. athassa hatthapādā kusalena vaḍḍhakinā  yojitajālavātapānasadisā honti. tena vuttaṃ ``jālahatthapādo''ti.</p>
              <p>[03] uddhaṃ patiṭṭhitagopphakattā ussaṅkhā pādā assāti ^a^P3.0377^ea^  ^b^ussaṅkhapādo^eb^. aññesañhi piṭṭhipāde gopphakā  honti. tena tesaṃ pādā āṇibaddhā viya thaddhā honti, na yathāsukhaṃ  parivattanti, gacchantānaṃ pādatalāni na dissanti ^a^M3.0259^ea^. tathāgatassa pana  abhiruhitvā upari gopphakā patiṭṭhahanti. tenassa nābhito paṭṭhāya  uparimakāyo nāvāya ṭhapitasuvaṇṇapaṭimā viya niccalo hoti,  adhokāyova iñjati. sukhena pādā parivattanti. puratopi  pacchatopi ubhayapassesupi ṭhatvā passantānaṃ pādatalāni paññāyanti,  na hatthīnaṃ viya pacchatoyeva.</p>
              <p>[03] ^b^eṇijaṅgho^eb^ti eṇimigasadisajaṅgho maṃsussadena  paripuṇṇajaṅgho, na ekato baddhapiṇḍikamaṃso ^a^V3.0268^ea^, samantato samasaṇṭhitena  maṃsena parikkhittāhi suvaṭṭitāhi sāligabbhasadisāhi jaṅghāhi  samannāgatoti attho.</p>
              <p>[03] ^b^anonamanto^eb^ti anamanto. etenassa  akhujjāvāmanabhāvo dīpito. avasesajanā hi khujjā vā honti  vāmanā vā, khujjānaṃ uparimakāyo aparipuṇṇo hoti, vāmanānaṃ  heṭṭhimakāyo. te aparipuṇṇakāyattā na sakkonti anonamantā  jaṇṇukāni parimajjituṃ. tathāgato pana paripuṇṇaubhayakāyattā sakkoti.</p>
              <p>[03] usabhavāraṇādīnaṃ viya suvaṇṇapadumakaṇṇikasadise kose ohitaṃ  paṭicchannaṃ vatthaguyhaṃ assāti ^b^kosohitavatthaguyho.  vatthaguyha^eb^nti vatthena gūhitabbaṃ aṅgajātaṃ vuccati.</p>
              <p>[03] ^b^suvaṇṇavaṇṇo^eb^ti jātihiṅgulakena majjitvā dīpidāṭhāya  ghaṃsitvā gerukaparikammaṃ katvā ṭhapitaghanasuvaṇṇarūpakasadisoti attho.  etenassa ghanasiniddhasaṇhasarīrataṃ dassetvā chavivaṇṇadassanatthaṃ  ^b^kañcanasannibhattaco^eb^ti vuttaṃ, purimassa vā vevacanameva etaṃ.</p>
              <p>[03] ^b^rajojalla^eb^nti ^a^P3.0378^ea^ rajo vā malaṃ vā.  ^b^na upalimpatī^eb^ti na laggati, padumapalāsato udakabindu viya  vivaṭṭati. hatthadhovanapādadhovanādīni pana utuggahaṇatthāya ceva  dāyakānaṃ puññaphalatthāya ca buddhā karonti, vattasīsenāpi ca  karontiyeva. senāsanaṃ pavisantena hi bhikkhunā pāde dhovitvā  pavisitabbanti vuttametaṃ.</p>
              <p>[03] ^b^uddhaggalomo^eb^ti āvaṭṭapariyosāne uddhaggāni hutvā  mukhasobhaṃ ullokayamānāni viya ṭhitāni lomāni assāti  uddhaggalomo.</p>
              <p>[03] ^b^brahmujugatto^eb^ti ^a^M3.0260^ea^ brahmā viya ujugatto, ujumeva  uggatadīghasarīro. yebhuyyena hi sattā khandhe kaṭiyaṃ jāṇūsūti tīsu  ṭhānesu namanti. te kaṭiyaṃ namantā pacchato namanti, itaresu dvīsu  ṭhānesu purato. dīghasarīrā paneke passavaṅkā honti, eke mukhaṃ  unnāmetvā nakkhattāni gaṇayantā ^a^V3.0269^ea^ viya caranti, eke appamaṃsalohitā  sūlasadisā honti, pavedhamānā gacchanti. tathāgato pana ujumeva  uggantvā dīghappamāṇo devanagare ussitasuvaṇṇatoraṇaṃ viya hoti.</p>
              <p>[03] ^b^sattussado^eb^ti dve hatthapiṭṭhiyo dve pādapiṭṭhiyo dve  aṃsakūṭāni khandhoti imesu sattasu ṭhānesu paripuṇṇamaṃsussado  assāti sattussado. aññesaṃ pana hatthapādapiṭṭhīsu nhārujālā  paññāyanti, aṃsakūṭakhandhesu ^a^P3.0379^ea^ aṭṭhikoṭiyo, te  manussapetā viya khāyanti, na tathāgato. tathāgato pana sattasu  ṭhānesu paripuṇṇamaṃsussadattā nigūḷhanhārujālehi hatthapiṭṭhādīhi vaṭṭetvā  ṭhapitasuvaṇṇavaṇṇāliṅgasadisena khandhena silārūpakaṃ viya  cittakammarūpakaṃ viya ca khāyati.</p>
              <p>[03] sīhassa pubbaddhaṃ viya kāyo assāti ^b^sīhapubbaddhakāyo^eb^.  sīhassa hi puratthimakāyova paripuṇṇo hoti, pacchimakāyo  aparipuṇṇo. tathāgatassa pana sīhassa pubbaddhakāyova sabbo kāyo  paripuṇṇo. sopi sīhasseva na tattha tattha vinatunnatādivasena  dussaṇṭhitavisaṇṭhito, dīghayuttaṭhāne pana dīgho,  rassakisathūlānuvaṭṭitayuttaṭṭhānesu tathāvidhova hoti. vuttañhetaṃ --</p>
              <p>[03] ``manāpiye ca kho, bhikkhave, kammavipāke paccupaṭṭhite yehi  aṅgehi dīghehi sobhati, tāni aṅgāni dīghāni saṇṭhahanti. yehi  aṅgehi rassehi sobhati, tāni aṅgāni rassāni saṇṭhahanti. yehi  aṅgehi thūlehi sobhati, tāni aṅgāni thūlāni saṇṭhahanti. yehi  aṅgehi kisehi sobhati, tāni aṅgāni kisāni saṇṭhahanti. yehi  aṅgehi vaṭṭehi sobhati, tāni aṅgāni vaṭṭāni saṇṭhahantī''ti.</p>
              <p>[03] iti ^a^M3.0261^ea^ nānācittena puññacittena cittito dasahi pāramīhi  sajjito tathāgatassa attabhāvo, tassa loke sabbasippino vā  iddhimanto vā paṭirūpakampi kātuṃ na sakkonti.</p>
              <p>[03] ^b^citantaraṃso^eb^ti ^a^P3.0380^ea^ antaraṃsaṃ vuccati dvinnaṃ  koṭṭānamantaraṃ, taṃ citaṃ paripuṇṇamassāti citantaraṃso. aññesañhi  taṃ ṭhānaṃ ninnaṃ hoti, dve piṭṭhikoṭṭā pāṭiyekkaṃ paññāyanti.  tathāgatassa pana kaṭito paṭṭhāya maṃsapaṭalaṃ yāva khandhā uggamma  samussitasuvaṇṇaphalakaṃ viya piṭṭhiṃ chādetvā patiṭṭhitaṃ.</p>
              <p>[03] ^b^nigrodhaparimaṇḍalo^eb^ti ^a^V3.0270^ea^ nigrodho viya parimaṇḍalo. yathā  paṇṇāsahatthatāya vā satahatthatāya vā samakkhandhasākho nigrodho  dīghatopi vitthāratopi ekappamāṇova hoti, evaṃ kāyatopi  byāmatopi ekappamāṇo. yathā aññesaṃ kāyo vā dīgho hoti  byāmo vā, na evaṃ visamappamāṇoti attho. teneva ``yāvatakvassa  kāyo''tiādi vuttaṃ. tattha yāvatako assāti ^b^yāvatakvassa^eb^.</p>
              <p>[03] ^b^samavaṭṭakkhandho^eb^ti samavaṭṭitakkhandho. yathā eke koñcā  viya bakā viya varāhā viya ca dīghagalā vaṅkagalā puthulagalā ca  honti, kathanakāle sirājālaṃ paññāyati, mando saro nikkhamati, na  evaṃ tassa. tathāgatassa pana suvaṭṭitasuvaṇṇāliṅgasadiso khandho  hoti, kathanakāle sirājālaṃ na paññāyati, meghassa viya gajjato  saro mahā hoti.</p>
              <p>[03] ^b^rasaggasaggī^eb^ti ettha rasaṃ gasantīti rasaggasā ^a^P3.0381^ea^,  rasaharaṇīnametaṃ adhivacanaṃ, tā aggā assāti  rasaggasaggī. tathāgatassa hi satta rasaharaṇisahassāni uddhaggāni  hutvā gīvāyameva paṭimukkāni. tilaphalamattopi āhāro jivhagge  ṭhapito sabbaṃ kāyaṃ anupharati, teneva mahāpadhānaṃ padahantassa  ekataṇḍulādīhipi kāḷāyayūsapasatenāpi kāyassa yāpanaṃ ahosi.  aññesaṃ pana tathā abhāvā na sakalakāyaṃ ojā pharati, tena te  bahvābādhā honti. idaṃ lakkhaṇaṃ appābādhatāsaṅkhātassa  nissandaphalassa vasena pākaṭaṃ hoti.</p>
              <p>[03] sīhasseva ^a^M3.0262^ea^ hanu assāti ^b^sīhahanu^eb^. tattha sīhassa  heṭṭhimahanumeva paripuṇṇaṃ hoti, na uparimaṃ. tathāgatassa pana sīhassa  heṭṭhimaṃ viya dvepi paripuṇṇāni dvādasiyaṃ pakkhassa candasadisāni  honti.</p>
              <p>[03] ^b^cattālīsadanto^eb^tiādīsu uparimahanuke patiṭṭhitā vīsati,  heṭṭhime vīsatīti cattālīsa dantā assāti cattālīsadanto.  aññesañhi paripuṇṇadantānampi dvattiṃsa dantā honti, tathāgatassa  cattālīsaṃ.</p>
              <p>[03] aññesañca ^a^V3.0271^ea^ keci dantā uccā keci nīcāti visamā honti,  tathāgatassa pana ayapaṭṭachinnasaṅkhapaṭalaṃ viya samā.</p>
              <p>[03] aññesaṃ kumbhīlānaṃ viya dantā viraḷā honti, macchamaṃsādīni  khādantānaṃ dantantaraṃ pūrati. tathāgatassa pana kanakalatāya  samussāpitavajirapanti viya aviraḷā tulikāya dassitaparicchedā  viya dantā honti.</p>
              <p>[03] ^b^susukkadāṭho^eb^ti aññesañca pūtidantā uṭṭhahanti, tena kāci  dāṭhā kāḷāpi vivaṇṇāpi honti. tathāgato susukkadāṭho ^a^P3.0382^ea^  osadhitārakampi atikkamma virocamānāya pabhāya  samannāgatadāṭho, tena vuttaṃ ``susukkadāṭho''ti.</p>
              <p>[03] ^b^pahūtajivho^eb^ti aññesaṃ jivhā thūlāpi hoti kisāpi  rassāpi thaddhāpi visamāpi, tathāgatassa pana mudu dīghā puthulā  vaṇṇasampannā hoti. so taṃ lakkhaṇaṃ pariyesituṃ āgatānaṃ  kaṅkhāvinodanatthaṃ mudukattā taṃ jivhaṃ kathinasūciṃ viya vaṭṭetvā ubho  nāsikasotāni parāmasati, dīghattā ubho kaṇṇasotāni parāmasati,  puthulattā kesantapariyosānaṃ kevalampi nalāṭaṃ paṭicchādeti. evaṃ  tassā mududīghaputhulabhāvaṃ pakāsento kaṅkhaṃ vinodeti. evaṃ  tilakkhaṇasampannaṃ jivhaṃ sandhāya ``pahūtajivho''ti vuttaṃ.</p>
              <p>[03] ^b^brahmassaro^eb^ti aññe chinnassarāpi bhinnassarāpi  kākassarāpi honti, tathāgato pana mahābrahmuno sarasadisena sarena  samannāgato. mahābrahmuno hi pittasemhehi apalibuddhattā saro visuddho  hoti. tathāgatenāpi katakammaṃ vatthuṃ sodheti, vatthussa suddhattā  nābhito paṭṭhāya samuṭṭhahanto saro visuddho aṭṭhaṅgasamannāgatova samuṭṭhāti.  karaviko viya bhaṇatīti ^b^karavikabhāṇī,^eb^  mattakaravikarutamañjughosoti attho.</p>
              <p>[03] tatridaṃ ^a^M3.0263^ea^ karavikarutassa mañjutāya -- karavikasakuṇe kira  madhurarasaṃ ambapakkaṃ mukhatuṇḍakena paharitvā paggharitaṃ rasaṃ sāyitvā  ^a^P3.0383^ea^ pakkhena tālaṃ datvā vikūjamāne catuppadādīni  mattāni viya laḷituṃ ārabhanti. gocarappasutāpi catuppadā  mukhagatānipi tiṇāni ^a^V3.0272^ea^ chaḍḍetvā taṃ saddaṃ suṇanti, vāḷamigā  khuddakamige anubandhamānā ukkhittapādaṃ anukkhipitvāva tiṭṭhanti,  anubaddhamigāpi maraṇabhayaṃ hitvāpi tiṭṭhanti, ākāse  pakkhandapakkhinopi pakkhe pasāretvā tiṭṭhanti, udake macchāpi  kaṇṇapaṭalaṃ apphoṭentā taṃ saddaṃ suṇamānāva tiṭṭhanti. evaṃ mañjurutā  karavikā.</p>
              <p>[03] asandhimittāpi dhammāsokassa devī -- ``atthi nu kho,  bhante, buddhasaddena sadiso kassaci saddo''ti saṅghaṃ pucchi. atthi  karavikasakuṇassāti. kuhiṃ, bhante, sakuṇāti? himavanteti. sā  rājānaṃ āha, -- ``deva, karavikasakuṇaṃ daṭṭhukāmā''ti. rājā  ``imasmiṃ pañjare nisīditvā karaviko āgacchatū''ti suvaṇṇapañjaraṃ  vissajjesi. pañjaro gantvā ekassa karavikassa purato aṭṭhāsi.  so ``rājāṇāya āgato pañjaro, na sakkā agantu''nti tattha  nisīdi. pañjaro āgantvā rañño puratova aṭṭhāsi. karavikaṃ saddaṃ  kārāpetuṃ na sakkonti. atha rājā ``kathaṃ bhaṇe ime saddaṃ  karontī''ti āha? ñātake disvā devāti. atha naṃ rājā  ādāsehi parikkhipāpesi. so attanova chāyaṃ disvā ``ñātakā  me āgatā''ti maññamāno pakkhena tāḷaṃ datvā mañjussarena maṇivaṃsaṃ  dhamamāno viya viravi. sakalanagare manussā mattā viya laḷiṃsu.  asandhimittā cintesi -- ``imassa tāva tiracchānassa evaṃ madhuro  saddo, kīdiso nu kho sabbaññutaññāṇasirippattassa bhagavato ^a^P3.0384^ea^  ahosī''ti pītiṃ uppādetvā taṃ pītiṃ avijahitvā sattahi  jaṅghasatehi saddhiṃ sotāpattiphale patiṭṭhāsi. evaṃ madhuro  karavikasaddo. tato satabhāgena sahassabhāgena ca madhurataro  tathāgatassa saddo, loke pana karavikato aññassa madhurarassa  abhāvato ``karavikabhāṇī''ti vuttaṃ.</p>
              <p>[03] ^b^abhinīlanetto^eb^ti na sakalanīlanettova, nīlayuttaṭṭhāne  panassa umāpupphasadisena ativisuddhena nīlavaṇṇena samannāgatāni  akkhīni honti. pītayuttaṭṭhāne kaṇikārapupphasadisena pītavaṇṇena,  lohitayuttaṭṭhāne ^a^M3.0264^ea^ bandhujīvakapupphasadisena lohitavaṇṇena, setayuttaṭṭhāne  osadhitārakasadisena setavaṇṇena, kāḷayuttaṭṭhāne addāriṭṭhakasadisena  kāḷavaṇṇena samannāgatāni suvaṇṇavimāne  ugghāṭitamaṇisīhapañjarasadisāni khāyanti.</p>
              <p>[03] ^b^gopakhumo^eb^ti ettha ^b^pakhuma^eb^nti sakalaṃ cakkhubhaṇḍaṃ  adhippetaṃ. taṃ kāḷavacchakassa bahaladhātukaṃ ^a^V3.0273^ea^ hoti, rattavacchakassa  vippasannaṃ, taṃmuhuttajātarattavacchasadisacakkhubhaṇḍoti attho.  aññesañhi akkhibhaṇḍā aparipuṇṇā honti, hatthimūsikakākādīnaṃ  akkhisadisehi viniggatehi gambhīrehipi akkhīhi samannāgatā  honti. tathāgatassa pana dhovitvā majjitvā ṭhapitamaṇiguḷikā viya  mudusiniddhanīlasukhumapakhumācitāni akkhīni.</p>
              <p>[03] ^b^uṇṇā^eb^ti uṇṇalomaṃ. ^b^bhamukantare^eb^ti ^a^P3.0385^ea^  dvinnaṃ bhamukānaṃ vemajjhe nāsikamatthakeyeva jātā.  uggantvā pana nalāṭamajjhajātā. ^b^odātā^eb^ti parisuddhā  osadhitārakavaṇṇā. ^b^mudū^eb^ti sappimaṇḍe osādetvā  ṭhapitasatavāravihatakappāsapaṭalasadisā. ^b^tūlasannibhā^eb^ti  simbalitūlalatātūlasamānā, ayamassā odātatāya upamā. sā  panesā koṭiyaṃ gahetvā ākaḍḍhiyamānā upaḍḍhabāhuppamāṇā hoti,  vissaṭṭhā dakkhiṇāvaṭṭavasena āvaṭṭitvā uddhaggā hutvā santiṭṭhati,  suvaṇṇaphalakamajjhe ṭhapitarajatapupphuḷakā viya suvaṇṇaghaṭato  nikkhamamānā khīradhārā viya aruṇappabhārañjite gamanatale  osadhitārakā viya ca atimanoharāya siriyā virocati.</p>
              <p>[03] ^b^uṇhīsasīso^eb^ti idaṃ paripuṇṇanalāṭatañceva  paripuṇṇasīsatañcāti dve atthavase paṭicca vuttaṃ. tathāgatassa hi  dakkhiṇakaṇṇacūḷikato paṭṭhāya maṃsapaṭalaṃ uṭṭhahitvā sakalaṃ nalāṭaṃ  chādayamānaṃ pūrayamānaṃ gantvā vāmakaṇṇacūḷikāya patiṭṭhitaṃ, rañño  baddhauṇhīsapaṭṭo viya virocati. pacchimabhavikabodhisattānaṃ kira  imaṃ lakkhaṇaṃ viditvā rājūnaṃ uṇhīsapaṭṭaṃ akaṃsu, ayaṃ tāva eko  attho. aññe pana janā aparipuṇṇasīsā honti, keci ^a^P3.0386^ea^  kappasīsā, keci phalasīsā, keci aṭṭhisīsā, keci  tumbasīsā, keci pabbhārasīsā. tathāgatassa pana āraggena vaṭṭetvā  ṭhapitaṃ viya suparipuṇṇaṃ udakapupphuḷasadisaṃ sīsaṃ hoti. tattha  purimanayena uṇhīsaveṭhitasīso ^a^M3.0265^ea^ viyāti uṇhīsasīso. dutiyanayena  uṇhīsaṃ viya sabbattha parimaṇḍalasīsoti uṇhīsasīso.</p>
              <p>[03] imāni pana mahāpurisalakkhaṇāni kammaṃ kammasarikkhakaṃ  lakkhaṇaṃ lakkhaṇānisaṃsanti ime cattāro koṭṭhāse ekekasmiṃ lakkhaṇe  dassetvā kathitāni sukathitāni honti. tasmā bhagavatā  lakkhaṇasutte (dī0 ni0 3.200-202) vuttāni imāni kammādīni  dassetvā kathetabbāni ^a^V3.0274^ea^. suttavasena vinicchituṃ asakkontena  ^b^sumaṅgalavilāsiniyā dīghanikāyaṭṭhakathāya^eb^ tasseva suttassa  vaṇṇanāya vuttanayena gahetabbāni.</p>
              <p>[03] ^b^imehi kho, bho, so bhavaṃ gotamo^eb^ti, bho ācariya,  imehi dvattiṃsamahāpurisalakkhaṇehi so bhavaṃ gotamo samannāgato  devanagare samussitaratanavicittaṃ suvaṇṇatoraṇaṃ viya yojanasatubbedho  sabbapāliphullo pāricchattako viya selantaramhi supupphitasālarukkho  viya tārāgaṇapaṭimaṇḍitagaganatalamiva ca attano sirivibhavena lokaṃ  ālokaṃ kurumāno viya caratīti imatthampi dīpetvā kiriyācāraṃ  ācikkhituṃ ^b^gacchanto kho panā^eb^tiādimāha. </p>
              <p>[03] 387^b^.^eb^ ^b^dakkhiṇenā^eb^ti buddhānañhi ṭhatvā vā  nisīditvā vā nipajjitvā vā gamanaṃ abhinīharantānaṃ dakkhiṇapādova  purato hoti. satatapāṭihāriyaṃ kiretaṃ. ^b^nātidūre^eb^ ^a^P3.0387^ea^  ^b^pādaṃ uddharatī^eb^ti taṃ dakkhiṇapādaṃ na atidūre  ṭhapessāmīti uddharati. atidūrañhi abhihariyamāne dakkhiṇapādena  vāmapādo ākaḍḍhiyamāno gaccheyya, dakkhiṇapādopi dūraṃ gantuṃ na  sakkuṇeyya, āsanneyeva patiṭṭhaheyya, evaṃ sati padavicchedo nāma hoti.  dakkhiṇapāde pana pamāṇeneva uddhate vāmapādopi pamāṇeneva  uddhariyati, pamāṇena uddhato patiṭṭhahantopi pamāṇeyeva patiṭṭhāti.  evamanena tathāgatassa dakkhiṇapādakiccaṃ vāmapādena niyamitaṃ,  vāmapādakiccaṃ dakkhiṇapādena niyamitanti veditabbaṃ.</p>
              <p>[03] ^b^nātisīgha^eb^nti divā vihārabhattatthāya gacchanto bhikkhu viya na  atisīghaṃ gacchati. ^b^nātisaṇika^eb^nti yathā pacchato āgacchanto  okāsaṃ na labhati, evaṃ na atisaṇikaṃ gacchati. ^b^adduvena  adduva^eb^nti jaṇṇukena jaṇṇukaṃ, ^b^na^eb^ ^a^M3.0266^ea^ ^b^satthiṃ unnāmetī^eb^ti gambhīre  udake gacchanto viya na ūruṃ unnāmeti. ^b^na onāmetī^eb^ti  rukkhasākhāchedanadaṇḍaṅkusapādo viya na pacchato osakkāpeti. ^b^na  sannāmetī^eb^ti obaddhānābaddhaṭṭhānehi pādaṃ koṭṭento viya na thaddhaṃ  karoti. ^b^na^eb^ ^a^P3.0388^ea^ ^b^vināmetī^eb^ti yantarūpakaṃ  kīḷāpento viya na ito cito ca cāleti. ^b^adharakāyovā^eb^ti  heṭṭhimakāyova iñjati, uparimakāyo nāvāya ṭhapitasuvaṇṇapaṭimā viya  niccalo hoti. dūre ṭhatvā olokento hi buddhānaṃ ṭhitabhāvaṃ vā  gamanabhāvaṃ vā na jānāti ^a^V3.0275^ea^. ^b^kāyabalenā^eb^ti bāhā khipanto  sarīrato sedehi muccantehi na kāyabalena gacchati.  ^b^sabbakāyenevā^eb^ti gīvaṃ aparivattetvā rāhulovāde  vuttanāgāpalokitavaseneva apaloketi. </p>
              <p>[01] ^b^na uddha^eb^ntiādīsu nakkhattāni gaṇento viya na  uddhaṃ ulloketi, naṭṭhaṃ kākaṇikaṃ vā māsakaṃ vā pariyesanto viya na  adho oloketi, na hatthiassādayo passanto viya ito cito ca  vipekkhamāno gacchati. ^b^yugamatta^eb^nti navavidatthimatte cakkhūni  ṭhapetvā gacchanto yugamattaṃ pekkhati nāma, bhagavāpi yuge yutto  sudantāajānīyo viya ettakaṃ passanto gacchati. ^b^tato cassa  uttarī^eb^ti yugamattato paraṃ na passatīti na vattabbo. na hi kuṭṭaṃ  vā kavāṭaṃ vā gaccho vā latā vā āvarituṃ sakkoti, atha khvassa  anāvaraṇañāṇassa anekāni cakkavāḷasahassāni ekaṅgaṇāneva honti.  ^b^antaraghara^eb^nti heṭṭhā mahāsakuludāyisutte indakhīlato paṭṭhāya  antaragharaṃ, idha gharaummārato paṭṭhāya veditabbaṃ. ^b^na^eb^ ^a^P3.0389^ea^  ^b^kāya^eb^ntiādi pakatīriyapatheneva pavisatīti  dassanatthaṃ vuttaṃ. daliddamanussānaṃ nīcagharakaṃ pavisantepi hi tathāgate  chadanaṃ vā uggacchati, pathavī vā ogacchati, bhagavā pana  pakatigamaneneva gacchati. ^b^nātidūre^eb^ti atidūre parivattantena hi  ekaṃ dve padavāre piṭṭhibhāgena gantvā nisīditabbaṃ hoti.  ^b^nāccāsanne^eb^ti accāsanne parivattantena ekaṃ dve padavāre purato  gantvā nisīditabbaṃ hoti. tasmā yasmiṃ padavāre ṭhitena purato vā  pacchato vā agantvā nisīditabbaṃ hoti, tattha parivattati.</p>
              <p>[03] ^b^pāṇinā^eb^ti kaṭivātābādhiko viya na āsanaṃ hatthehi  gahetvā nisīdati. ^b^pakkhipatī^eb^ti yo kiñci kammaṃ katvā  kīḷanto ṭhitakova patati, yopi orimaṃ aṅgaṃ nissāya nisinno  ghaṃsanto yāva pārimaṅgā gacchati, pārimaṅgaṃ ^a^M3.0267^ea^ vā nissāya nisinno  tatheva yāva orimaṅgā āgacchati, sabbo so āsane kāyaṃ  pakkhipati nāma. bhagavā pana evaṃ akatvā āsanassa majjhe  olambakaṃ dhārento viya tūlapicuṃ ṭhapento viya saṇikaṃ nisīdati.  ^b^hatthakukkucca^eb^nti pattamukhavaṭṭiyaṃ udakabinduṭhapanaṃ makkhikabījaniyā  paṇṇacchedanaphālanādi hatthena asaṃyatakaraṇaṃ. ^b^pādakukkucca^eb^nti  pādena bhūmighaṃsanādi asaṃyatakaraṇaṃ. </p>
              <p>[01] ^b^na chambhatī^eb^ti na bhāyati. ^b^na kampatī^eb^ti  na osīdati. ^b^na vedhatī^eb^ti na calati. ^b^na^eb^ ^a^P3.0390^ea^  ^b^paritassatī^eb^ti bhayaparitassanāyapi  taṇhāparitassanāyapi na paritassati. ekacco hi dhammakathādīnaṃ  atthāya ^a^V3.0276^ea^ āgantvā manussesu vanditvā ṭhitesu ``sakkhissāmi nu  kho tesaṃ cittaṃ gaṇhanto dhammaṃ vā kathetuṃ, pañhaṃ vā pucchito  vissajjetuṃ, bhattānumodanaṃ vā kātu''nti bhayaparitassanāya paritassati.  ekacco ``manāpā nu kho me yāgu āgacchissati, manāpaṃ  antarakhajjaka''nti vā taṇhāparitassanāya paritassati. tadubhayampi  tassa natthīti na paritassati. ^b^vivekāvaṭṭo^eb^ti viveke nibbāne  āvaṭṭamānaso hutvā. vivekavattotipi pāṭho, vivekavattayutto hutvāti  attho. vivekavattaṃ nāma katabhattakiccassa bhikkhuno divāvihāre  samathavipassanāvasena mūlakammaṭṭhānaṃ gahetvā pallaṅkaṃ ābhujitvā  nisīdanaṃ. evaṃ nisinnassa hi iriyāpatho upasanto hoti.</p>
              <p>[03] ^b^na pattaṃ unnāmetī^eb^tiādīsu ekacco pattamukhavaṭṭiyā  udakadānaṃ āharanto viya pattaṃ unnāmeti, eko pādapiṭṭhiyaṃ ṭhapento  viya onāmeti, eko baddhaṃ katvā gaṇhāti, eko ito cito ca  phandāpeti, evaṃ akatvā ubhohi hatthehi gahetvā īsakaṃ nāmetvā udakaṃ  paṭiggaṇhātīti attho. ^b^na samparivattaka^eb^nti parivattetvā  paṭhamameva pattapiṭṭhiṃ na dhovati. ^b^nātidūre^eb^ti yathā  nisinnāsanato dūre patati, na evaṃ chaḍḍeti. ^b^nāccāsanne^eb^ti  pādamūleyeva na chaḍḍeti. ^b^vicchaḍḍayamāno^eb^ti ^a^P3.0391^ea^  vikiranto, yathā paṭiggāhako temati, na evaṃ chaḍḍeti.</p>
              <p>[03] ^b^nātithoka^eb^nti ^a^M3.0268^ea^ yathā ekacco pāpiccho appicchataṃ  dassento muṭṭhimattameva gaṇhāti, na evaṃ. ^b^atibahu^eb^nti  yāpanamattato atirekaṃ. ^b^byañjanamattāyā^eb^ti byañjanassa mattā  nāma odanato catuttho bhāgo. ekacco hi bhatte manāpe bhattaṃ bahuṃ  gaṇhāti, byañjane manāpe byañjanaṃ bahuṃ. satthā pana tathā na gaṇhāti.  ^b^na ca byañjanenā^eb^ti amanāpañhi byañjanaṃ ṭhapetvā bhattameva  bhuñjanto, bhattaṃ vā ṭhapetvā byañjanameva khādanto byañjanena ālopaṃ  atināmeti nāma. satthā ekantarikaṃ byañjanaṃ gaṇhāti, bhattampi  byañjanampi ekatova niṭṭhanti. ^b^dvattikkhattu^eb^nti tathāgatassa hi  puthujivhāya dantānaṃ upanītabhojanaṃ dvattikkhattuṃ dantehi phuṭṭhamattameva  saṇhakaraṇīyapiṭṭhavilepanaṃ viya hoti, tasmā evamāha. ^b^na mukhe  avasiṭṭhā^eb^ti pokkharapatte patitaudakabindu viya vinivattitvā  paragalameva yāti, tasmā avasiṭṭhā na hoti. ^b^rasapaṭisaṃvedī^eb^ti  madhuratittakadukādirasaṃ jānāti. buddhānañhi antamaso pānīyepi  dibbojā pakkhittāva hoti, tena nesaṃ sabbattheva raso pākaṭo hoti,  rasagedho pana natthi.</p>
              <p>[03] ^b^aṭṭhaṅgasamannāgata^eb^nti ^a^P3.0392^ea^ ``neva  davāyā''ti vuttehi aṭṭhahi aṅgehi samannāgataṃ. ^b^visuddhimagge^eb^  panassa ^a^V3.0277^ea^ vinicchayo āgatoti sabbāsavasutte vuttametaṃ. ^b^hatthesu  dhotesū^eb^ti satthā kiṃ karoti? paṭhamaṃ pattassa gahaṇaṭṭhānaṃ dhovati.  tattha pattaṃ gahetvā sukhumajālahatthaṃ pesetvā dve vāre sañcāreti.  ettāvatā pokkharapatte patitaudakaṃ viya vinivattitvā gacchati.  ^b^na ca anatthiko^eb^ti yathā ekacco pattaṃ ādhārake ṭhapetvā patte  udakaṃ na puñchati, raje patante ajjhupekkhati, na evaṃ karoti.  ^b^na ca ativelānurakkhī^eb^ti yathā ekacco pamāṇātikkantaṃ ārakkhaṃ  ṭhapeti, bhuñjitvā vā patte udakaṃ puñchitvā cīvarabhogantaraṃ pavesetvā  pattaṃ udarena akkamitvā gaṇhāti, na evaṃ karoti.</p>
              <p>[03] ^b^na ca anumodanassā^eb^ti yo hi bhuttamattova dārakesu  bhattatthāya rodantesu chātajjhattesu manussesu bhuñjitvā anāgatesveva  anumodanaṃ ārabhati, tato sabbakammāni chaḍḍetvā ekacce āgacchanti,  ekacce anāgatāva honti, ayaṃ kālaṃ atināmeti. yopi manussesu  ^a^M3.0269^ea^ āgantvā anumodanatthāya vanditvā nisinnesu anumodanaṃ akatvāva  ``kathaṃ tissa, kathaṃ phussa, kathaṃ sumana, kathaṃ tisse, kathaṃ phusse,  kathaṃ sumane, kaccittha arogā, sassaṃ sampanna''ntiādiṃ pāṭiyekkaṃ kathaṃ  samuṭṭhāpeti, ayaṃ anumodanassa kālaṃ atināmeti, manussānaṃ pana  okāsaṃ ñatvā āyācitakāle karonto nātināmeti nāma, satthā  tathā karoti. </p>
              <p>[01] ^b^na taṃ bhatta^eb^nti kiṃ bhattaṃ nāmetaṃ uttaṇḍulaṃ  atikilinnantiādīni vatvā na garahati. ^b^na^eb^ ^a^P3.0393^ea^  ^b^aññaṃ bhatta^eb^nti svātanāya vā punadivasāya vā bhattaṃ  uppādessāmīti hi anumodanaṃ karonto aññaṃ bhattaṃ paṭikaṅkhati.  yo vā -- ``yāva mātugāmānaṃ bhattaṃ paccati, tāva anumodanaṃ  karissāmi, atha me anumodanāvasāne attano pakkabhattatopi thokaṃ  dassantī''ti anumodanaṃ vaḍḍheti, ayampi paṭikaṅkhati nāma.  satthā na evaṃ karoti. ^b^na ca muccitukāmo^eb^ti ekacco hi  paṭisaṃmuñcitvā gacchati, vegena anubandhitabbo hoti. satthā pana na  evaṃ gacchati, parisāya majjhe ṭhitova gacchati. ^b^accukkaṭṭha^eb^nti  yo hi yāva hanukaṭṭhito ukkhipitvā pārupati, tassa accukkaṭṭhaṃ nāma  hoti. yo yāva gopphakā otāretvāva pārupati, tassa accukkaṭṭhaṃ  hoti. yopi ubhato ukkhipitvā udaraṃ vivaritvā yāti, tassapi  accukkaṭṭhaṃ hoti. yo ekaṃsaṃ katvā thanaṃ vivaritvā yāti, tassapi  accukkaṭṭhaṃ. satthā taṃ sabbaṃ na karoti.</p>
              <p>[03] ^b^allīna^eb^nti ^a^V3.0278^ea^ yathā aññesaṃ sedena tintaṃ allīyati, na evaṃ  satthu. ^b^apakaṭṭha^eb^nti khalisāṭako viya kāyato muccitvāpi na  tiṭṭhati. ^b^vāto^eb^ti verambhavātopi uṭṭhahitvā cāletuṃ na sakkoti.  ^b^pādamaṇḍanānuyoga^eb^nti iṭṭhakāya ghaṃsanādīhi pādasobhānuyogaṃ.  ^b^pakkhāletvā^eb^ti pādeneva pādaṃ dhovitvā. ^b^so neva  attabyābādhāyā^eb^tiādīni na pubbenivāsacetopariyañāṇānaṃ atthitāya  vadati, iriyāpathasantataṃ pana disvā anumānena vadati.  ^b^dhamma^eb^nti pariyattidhammaṃ. ^b^na ussādetī^eb^ti ^a^P3.0394^ea^  kiṃ mahāraṭṭhika, kiṃ mahākuṭumbikātiādīni vatvā  gehassitavasena na ussādeti. ^b^na apasādetī^eb^ti ``kiṃ,  upāsaka, kathaṃ te vihāramaggo ñāto? kiṃ bhayena nāgacchasi? na  hi bhikkhū kiñci acchinditvā gaṇhanti, mā bhāyī''ti ^a^M3.0270^ea^ vā ``kiṃ  tuyhaṃ evaṃ macchariyajīvitaṃ nāmā''ti vā ādīni vatvā  gehassitapemena na apasādeti.</p>
              <p>[03] ^b^vissaṭṭho^eb^ti siniddho apalibuddho. ^b^viññeyyo^eb^ti  viññāpanīyo pākaṭo, vissaṭṭhattāyeva cesa viññeyyo hoti.  ^b^mañjū^eb^ti madhuro. ^b^savanīyo^eb^ti sotasukho, madhurattāyeva  cesa savanīyo hoti. ^b^bindū^eb^ti sampiṇḍito.  ^b^avisārī^eb^ti avisaṭo, binduttāyeva cesa avisārī hoti.  ^b^gambhīro^eb^ti gambhīrasamuṭṭhito. ^b^ninnādī^eb^ti ninnādavā,  gambhīrattāyeva cesa ninnādī hoti. ^b^yathāparisa^eb^nti  cakkavāḷapariyantampi ekābaddhaparisaṃ viññāpeti. ^b^bahiddhā^eb^ti  aṅgulimattampi parisato bahiddhā na gacchati. tasmā? so  evarūpo madhurassaro akāraṇā mā nassīti. iti bhagavato ghoso  parisāya matthakeneva carati. </p>
              <p>[01] ^b^avalokayamānā^eb^ti ^a^P3.0395^ea^ sirasmiṃ  añjaliṃ ṭhapetvā bhagavantaṃ olokentāva paccosakkitvā  dassanavijahanaṭṭhāne vanditvā gacchanti. ^b^avijahitattā^eb^ti yo  hi kathaṃ sutvā vuṭṭhito aññaṃ diṭṭhasutādikaṃ kathaṃ kathento gacchati,  esa sabhāvena vijahati nāma. yo pana sutadhammakathāya vaṇṇaṃ  kathentova gacchati, ayaṃ na vijahati nāma, evaṃ avijahantabhāvena  pakkamanti. ^b^gacchanta^eb^nti rajjuyantavasena ratanasattubbedhaṃ  suvaṇṇagghikaṃ viya gacchantaṃ. ^b^addasāma ṭhita^eb^nti  samussitakañcanapabbataṃ viya ṭhitaṃ ^b^addasāma. tato ca  bhiyyo^eb^ti vitthāretvā guṇe kathetuṃ asakkonto avasese guṇe  saṃkhipitvā kalāpaṃ viya suttakabaddhaṃ viya ca katvā vissajjento  evamāha. ayamettha adhippāyo -- mayā kathitaguṇehi akathitāva  bahutarā. mahāpathavimahāsamuddādayo viya hi tassa bhoto anantā  appameyyā guṇā ākāsamiva vitthāritāti. </p>
              <p>[03] 390^b^.^eb^ ^b^appaṭisaṃvidito^eb^ti ^a^V3.0279^ea^ aviññātāagamano.  pabbajite upasaṅkamantena hi cīvaraparikammādisamaye vā ekaṃ  nivāsetvā sarīrabhañjanasamaye vā upasaṅkamitvā tatova  paṭinivattitabbaṃ hoti, paṭisanthāramattampi na jāyati. puretaraṃ pana  okāse kārite divāṭṭhānaṃ sammajjitvā cīvaraṃ pārupitvā bhikkhu  vivitte ṭhāne nisīdati, taṃ āgantvā passantā dassanenapi  ^a^M3.0271^ea^ pasīdanti, paṭisanthāro jāyati, pañhabyākaraṇaṃ ^a^P3.0396^ea^  vā dhammakathā vā labbhati. tasmā paṇḍitā okāsaṃ kārenti. so  ca nesaṃ aññataro, tenassa etadahosi. ^b^jiṇṇo vuḍḍho^eb^ti  attano uggatabhāvaṃ akathetvā kasmā evamāha? buddhā nāma  anuddayasampannā honti, mahallakabhāvaṃ ñatvā sīghaṃ okāsaṃ karissatīti  evamāha. </p>
              <p>[03] 391^b^.^eb^ ^b^oramiya okāsamakāsī^eb^ti vegena uṭṭhāya  dvidhā bhijjitvā okāsamakāsi.</p>
              <p>[03] ^b^ye me^eb^ti ye mayā. ^b^nārīsamānasavhayā^eb^ti  nārīsamānanāmaṃ itthiliṅgaṃ, tena avhātabbāti nārīsamānasavhayā,  itthiliṅgena vattabbāti vohārakusalatāya evaṃ vadati.  ^b^pahūtajivho^eb^ti puthulajivho. ^b^ninnāmayeta^eb^nti nīhara etaṃ. </p>
              <p>[03] 393^b^.^eb^ ^b^kevalī^eb^ti sakalaguṇasampanno. </p>
              <p>[03] 394^b^.^eb^ ^b^paccabhāsī^eb^ti ekappahārena pucchite aṭṭha  pañhe byākaronto patiabhāsi. ^b^yo vedī^eb^ti yo vidati  jānāti, yassa pubbenivāso pākaṭo. ^b^saggāpāyañca passatī^eb^ti  dibbacakkhuñāṇaṃ kathitaṃ. ^b^jātikkhayaṃ^eb^ ^a^P3.0397^ea^  ^b^patto^eb^ti arahattaṃ patto.^b^ abhiññā vosito^eb^ti taṃ arahattaṃ  abhijānitvā vosito vosānappatto.^b^ munī^eb^ti  arahattañāṇamoneyyena samannāgato. </p>
              <p>[01] ^b^visuddha^eb^nti paṇḍaraṃ. ^b^muttaṃ rāgehī^eb^ti  kilesarāgehi muttaṃ. ^b^pahīnajātimaraṇo^eb^ti jātikkhayappattattā  pahīnajātiko, jātipahāneneva pahīnamaraṇo. ^b^brahmacariyassa  kevalī^eb^ti yaṃ brahmacariyassa kevalī sakalabhāvo, tena samannāgato,  sakalacatumaggabrahmacariyavāsoti attho. ^b^pāragū sabbadhammāna^eb^nti  sabbesaṃ lokiyalokuttaradhammānaṃ abhiññāya pāraṃ gato, sabbadhamme  abhijānitvā ṭhitoti attho. ^b^pāragū^eb^ti vā ettāvatā  pariññāpāragū pañcannaṃ khandhānaṃ, pahānapāragū sabbakilesānaṃ  ^a^V3.0280^ea^,  bhāvanāpāragū catunnaṃ maggānaṃ, sacchikiriyāpāragū nirodhassa,  samāpattipāragū sabbasamāpattīnanti ayamattho vutto. puna  ^b^sabbadhammāna^eb^nti iminā abhiññāpāragū vuttoti. ^b^buddho  tādī pavuccatī^eb^ti tādiso chahi ^a^M3.0272^ea^ ākārehi pāraṃ gato sabbākārena  catunnaṃ saccānaṃ buddhattā buddhoti pavuccatīti.</p>
              <p>[03] kiṃ pana ettāvatā sabbe pañhā vissajjitā hontīti? āma  vissajjitā, cittaṃ visuddhaṃ jānāti, muttaṃ rāgehīti iminā tāva  bāhitapāpattā brāhmaṇoti paṭhamapañho vissajjito hoti. pāragūti  iminā vedehi gatattā vedagūti dutiyapañho vissajjito hoti.  pubbenivāsantiādīhi imāsaṃ tissannaṃ vijjānaṃ ^a^P3.0398^ea^  atthitāya tevijjoti tatiyapañho vissajjito hoti. muttaṃ rāgehi  sabbasoti imināva nissaṭattā pāpadhammānaṃ sottiyoti catutthapañho  vissajjito hoti. jātikkhayaṃ pattoti iminā pana arahattasseva  vuttattā pañcamapañho vissajjito hoti. vositoti ca  brahmacariyassa kevalīti ca imehi chaṭṭhapañho vissajjito hoti.  abhiññā vosito munīti iminā sattamapañho vissajjito hoti.  pāragū sabbadhammānaṃ, buddho tādī pavuccatīti iminā aṭṭhamapañho  vissajjito hoti. </p>
              <p>[03] 395^b^.^eb^ ^b^dānakatha^eb^ntiādīni heṭṭhā sutte  vitthāritāneva. ^b^paccapādī^eb^ti paṭipajji.  ^b^dhammassānudhamma^eb^nti imasmiṃ sutte dhammo nāma arahattamaggo,  anudhammo nāma heṭṭhimā tayo maggā tīṇi ca sāmaññaphalāni, tāni  paṭipāṭiyā paṭilabhīti attho. ^b^na ca maṃ dhammādhikaraṇaṃ  vihesesī^eb^ti mañca dhammakāraṇā na kilamesi, na punappunaṃ  kathāpesīti vuttaṃ hoti. sesaṃ sabbattha uttānameva. ^b^tattha  parinibbāyī^eb^ti pana padena desanāya arahatteneva kūṭaṃ gahitanti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] brahmāyusuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. selasuttavaṇṇanā </h3n>
            <h4>
              <h4n> </h4n>
              <p>[03] 396^b^.^eb^ ^b^evaṃ^eb^ ^a^V3.0281^ea^ ^b^me suta^eb^nti selasuttaṃ. tattha  ^b^aṅguttarāpesū^eb^tiādi potaliyasutte vitthāritameva.  ^b^aḍḍhateḷasehī^eb^ti aḍḍhena teḷasehi, dvādasahi ^a^M3.0273^ea^ satehi ^a^P3.0399^ea^  paññāsāya ca bhikkhūhi saddhinti vuttaṃ hoti. te pana  sāvakasannipāte sannipatitā bhikkhūyeva sabbe ehibhikkhupabbajjāya  pabbajitā khīṇāsavā. ^b^keṇiyo^eb^ti tassa nāmaṃ,  ^b^jaṭilo^eb^ti tāpaso. so kira brāhmaṇamahāsālo,  dhanarakkhaṇatthāya pana tāpasapabbajjaṃ samādāya rañño paṇṇākāraṃ datvā  bhūmibhāgaṃ gahetvā tattha assamaṃ kāretvā vasati pañcahi sakaṭasatehi  vaṇijjaṃ payojetvā kulasahassassa nissayo hutvā, assamepi cassa  eko tālarukkho divase divase ekaṃ sovaṇṇamayaṃ tālaphalaṃ muñcatīti  vadanti. so divā kāsāyāni dhāreti, jaṭā ca bandhati, rattiṃ  kāmasampattiṃ anubhavati. ^b^dhammiyā kathāyā^eb^ti  pānakānisaṃsapaṭisaṃyuttāya dhammiyā kathāya. ayañhi keṇiyo  tucchahattho bhagavato dassanāya gantuṃ lajjāyamāno --  ``vikālabhojanā viratānampi pānakaṃ kappatī''ti cintetvā  susaṅkhatabadarapānaṃ pañcahi kājasatehi gāhāpetvā agamāsi. evaṃ  gatabhāvo cassa -- ``atha kho keṇiyassa jaṭilassa etadahosi kiṃ  nu kho ahaṃ samaṇassa gotamassa harāpeyya''nti bhesajjakkhandhake  (mahāva0 300) pāḷiāruḷhoyeva.</p>
              <p>[03] ^b^dutiyampi kho bhagavā^eb^ti kasmā punappunaṃ paṭikkhipi?  titthiyānaṃ paṭikkhepapasannatāya, akāraṇametaṃ, natthi buddhānaṃ paccayahetu  evarūpaṃ kohaññaṃ. ayaṃ pana aḍḍhateḷasāni bhikkhusatāni disvā  ettakānaṃyeva ^a^P3.0400^ea^ bhikkhaṃ paṭiyādessati, sveva selo  tīhi purisasatehi saddhiṃ pabbajissati. ayuttaṃ kho pana navake  aññato pesetvā imeheva saddhiṃ gantuṃ, ime vā aññato pesetvā  navakehi saddhiṃ gantuṃ. athāpi sabbe gahetvā gamissāmi,  bhikkhāhāro nappahossati. tato bhikkhūsu piṇḍāya carantesu  manussā ujjhāyissanti -- ``cirassāpi keṇiyo samaṇaṃ gotamaṃ  nimantetvā yāpanamattaṃ dātuṃ nāsakkhī''ti, sayampi vippaṭisārī  bhavissati. paṭikkhepe pana kate ``samaṇo gotamo punappunaṃ `tvañca  brāhmaṇesu abhippasanno'ti ^a^V3.0282^ea^ brāhmaṇānaṃ nāmaṃ gaṇhātī''ti cintetvā  brāhmaṇepi nimantetukāmo bhavissati, tato brāhmaṇe pāṭiyekkaṃ  nimantessati ^a^M3.0274^ea^, te tena nimantitā bhikkhū hutvā bhuñjissanti.  evamassa saddhā anurakkhitā bhavissatīti punappunaṃ paṭikkhipi.  ^b^kiñcāpi kho, bho^eb^ti iminā idaṃ dīpeti, -- ``bho gotama,  kiṃ jātaṃ yadi ahaṃ brāhmaṇesu abhippasanno, adhivāsetu bhavaṃ gotamo,  ahaṃ brāhmaṇānampi dātuṃ sakkomi tumhākampī''ti.</p>
              <p>[03] ^b^kāyaveyyāvaṭika^eb^nti kāyaveyyāvaccaṃ.  ^b^maṇḍalamāḷa^eb^nti dussamaṇḍapaṃ. </p>
              <p>[03] 397^b^.^eb^ ^b^āvāho^eb^ti kaññāgahaṇaṃ. ^b^vivāho^eb^ti  kaññādānaṃ. ^b^so me nimantito^eb^ti so mayā nimantito.  atha brāhmaṇo paripakkopanissayattā buddhasaddaṃ sutvāva amatenevābhisitto  pasādaṃ āvikaronto ^b^buddhoti^eb^ ^a^P3.0401^ea^, ^b^bho  keṇiya, vadesī^eb^ti āha. keṇiyo yathābhūtaṃ ācikkhanto  ^b^buddhoti, bho sela, vadāmī^eb^ti āha. tato naṃ punapi  daḷhīkaraṇatthaṃ pucchi, itaropi tatheva ārocesi. </p>
              <p>[03] 398^b^.^eb^ athassa kappasatasahassehipi buddhasaddasseva  dullabhabhāvaṃ sampassato. ^b^etadahosī^eb^ti. etaṃ ``ghosopi  kho''tiādi ahosi. ^b^nīlavanarājī^eb^ti nīlavaṇṇarukkhapanti.  ^b^pade pada^eb^nti padappamāṇe padaṃ. accāsanne hi atidūre vā  pāde nikkhipamāne saddo uṭṭhāti, taṃ paṭisedhento evamāha.  ^b^sīhāva ekacarā^eb^ti gaṇavāsī sīho sīhapotakādīhi saddhiṃ  pamādaṃ āpajjati, ekacaro appamatto hoti. iti appamādavihāraṃ  dassento ekacarasīhena opammaṃ karoti. ^b^mā me bhonto^eb^ti  ācāraṃ sikkhāpento āha. ayañhettha adhippāyo -- sace tumhe  kathāvāraṃ alabhitvā mama kathāya antare kathaṃ pavesessatha,  ``antevāsike sikkhāpetuṃ nāsakkhī''ti mayhaṃ garahā uppajjissati,  tasmā okāsaṃ passitvā manteyyāthāti. ^b^no ca kho naṃ  jānāmī^eb^ti vipassīpi bodhisatto  caturāsītisahassattherapabbajitaparivāro satta māsāni bodhisattacārikaṃ  cari, buddhuppādakālo viya ahosi. amhākampi bodhisatto  chabbassāni bodhisattacārikaṃ cari. evaṃ paripuṇṇasarīralakkhaṇehi  ^a^P3.0402^ea^ samannāgatāpi buddhā na honti. tasmā brāhmaṇo  ``no ca kho naṃ jānāmī''ti āha. </p>
              <p>[03] 399^b^.^eb^ ^b^paripuṇṇakāyo^eb^ti ^a^V3.0283^ea^ ^a^M3.0275^ea^ lakkhaṇehi paripuṇṇatāya  ahīnaṅgatāya ca paripuṇṇasarīro. ^b^surucī^eb^ti sundarasarīrappabho.  ^b^sujāto^eb^ti ārohapariṇāhasampattiyā saṇṭhānasampattiyā ca  sunibbatto. ^b^cārudassano^eb^ti sucirampi passantānaṃ  atittijanako manoharadassano. ^b^suvaṇṇavaṇṇo^eb^ti  suvaṇṇasadisavaṇṇo. ^b^susukkadāṭho^eb^ti suṭṭhu sukkadāṭho.  ^b^mahāpurisalakkhaṇā^eb^ti paṭhamaṃ vuttabyañjanāneva vacanantarena  nigamento āha.</p>
              <p>[03] idāni tesu lakkhaṇesu attano cittarucitāni gahetvā thomento  ^b^pasannanetto^eb^tiādimāha. bhagavā hi pañcavaṇṇapasādasampattiyā  ^b^pasannanetto,^eb^ puṇṇacandasadisamukhatāya ^b^sumukho,^eb^  ārohapariṇāhasampattiyā ^b^brahā,^eb^ brahmujugattatāya ^b^uju,^eb^  jutimantatāya ^b^patāpavā^eb^. yampi cettha pubbe vuttaṃ, taṃ ``majjhe  samaṇasaṅghassā''ti iminā pariyāyena thomayatā puna vuttaṃ. ediso  hi evaṃ virocati. uttaragāthāyapi eseva nayo.  ^b^uttamavaṇṇīno^eb^ti uttamavaṇṇasampannassa. ^b^rathesabho^eb^ti  uttamasārathi. ^b^jambusaṇḍassā^eb^ti jambudīpassa. pākaṭena  issariyaṃ ^a^P3.0403^ea^ issaro hoti.</p>
              <p>[03] ^b^khattiyā^eb^ti jātikhattiyā. ^b^bhogī^eb^ti bhogiyā.  ^b^rājāno^eb^ti ye keci rajjaṃ kārentā. ^b^rājābhirājā^eb^ti  rājūnaṃ pūjanīyo, adhirājā hutvā, cakkavattīti adhippāyo.  ^b^manujindo^eb^ti manussādhipati paramissaro hutvā.</p>
              <p>[03] evaṃ vutte bhagavā -- ``ye te bhavanti arahanto sammāsambuddhā,  te sakavaṇṇe bhaññamāne attānaṃ pātukarontī''ti imaṃ selassa manorathaṃ  pūrento ^b^rājāhamasmī^eb^tiādimāha. tatrāyamadhippāyo -- yaṃ maṃ  tvaṃ sela ``rājā arahasi bhavitu''nti yācasi, ettha appossukko  hoti ^b^rājāhamasmi^eb^. sati ca rājatte yathā añño rājā  yojanasataṃ vā anusāsati yojanasahassaṃ vā, cakkavattī hutvāpi  catudīpapariyantamattaṃ vā, nāhamevaṃ paricchinnavisayo, ahañhi  ^b^dhammarājā anuttaro^eb^ bhavaggato avīcipariyantaṃ katvā tiriyaṃ  appamāṇalokadhātuyo anusāsāmi. yāvatā ^a^M3.0276^ea^ hi apadadvipadādibhedā  sattā, ahaṃ tesaṃ aggo. na hi me koci sīlena vā...pe0...  vimuttiñāṇadassanena vā paṭibhāgo atthi, svāhaṃ evaṃ dhammarājā  anuttaro anuttareneva catusatipaṭṭhānādibhedena ^b^dhammena cakkaṃ vattemi^eb^.  idaṃ pajahatha, idaṃ upasampajja viharathāti āṇācakkaṃ, idaṃ kho pana,  bhikkhave, dukkhaṃ ariyasaccantiādinā pariyattidhammena ^a^V3.0284^ea^ dhammacakkameva  vā. ^b^cakkaṃ appaṭivattiya^eb^nti ^a^P3.0404^ea^ yaṃ cakkaṃ  appaṭivattiyaṃ hoti samaṇena vā...pe0... kenaci vā lokasminti.</p>
              <p>[03] evaṃ attānaṃ āvikarontaṃ bhagavantaṃ disvā pītisomanassajāto  selo puna daḷhīkaraṇatthaṃ ^b^sambuddho paṭijānāsī^eb^ti gāthādvayamāha.  tattha ^b^ko nu senāpatī^eb^ti rañño bhoto dhammena pavattitassa  cakkassa anupavattako senāpati ko nūti pucchi.</p>
              <p>[03] tena ca samayena bhagavato dakkhiṇapasse āyasmā sāriputto  nisinno hoti suvaṇṇapuñjo viya siriyā sobhamāno, taṃ dassento  bhagavā ^b^mayā pavattita^eb^nti gāthamāha. tattha ^b^anujāto  tathāgata^eb^nti tathāgataṃ hetuṃ anujāto, tathāgatena hetunā jātoti  attho. apica avajāto anujāto atijātoti tayo vuttā. tesu  avajāto dussīlo, so tathāgatassa putto nāma na hoti.  atijāto nāma pitarā uttaritaro, tādisopi tathāgatassa putto  natthi. tathāgatassa pana eko anujātova putto hoti, taṃ dassento  evamāha.</p>
              <p>[03] evaṃ ``ko nu senāpatī''ti pañhaṃ byākaritvā yaṃ selo āha  ``sambuddho paṭijānāsī''ti, tatra naṃ nikkaṅkhaṃ kātukāmo ``nāhaṃ  paṭiññāmatteneva paṭijānāmi, apicāhaṃ iminā kāraṇena buddho''ti  ñāpetuṃ ^b^abhiññeyya^eb^nti gāthamāha. tatra ^b^abhiññeyya^eb^nti  vijjā ca vimutti ca. ^b^bhāvetabbaṃ^eb^ maggasaccaṃ. ^b^pahātabbaṃ^eb^  samudayasaccaṃ. hetuvacanena pana phalasiddhito tesaṃ phalāni  nirodhasaccadukkhasaccānipi vuttāneva honti. evaṃ sacchikātabbaṃ  sacchikataṃ pariññātabbaṃ pariññātanti idampettha saṅgahitanti  catusaccabhāvanāphalañca vimuttiñca ^a^P3.0405^ea^ dassento  ``bujjhitabbaṃ bujjhitvā buddho jātosmī''ti yuttahetunā buddhabhāvaṃ  sādheti.</p>
              <p>[03] evaṃ ^a^M3.0277^ea^ nippariyāyena attānaṃ āvikatvā attani  kaṅkhāvitaraṇatthaṃ brāhmaṇaṃ aticāriyamāno ^b^vinayassū^eb^ti  gāthattayamāha. tattha ^b^sallakatto^eb^ti rāgādisallakantano.  ^b^anuttaro^eb^ti yathā bāhiravejjena vūpasamitarogo imasmiññevattabhāve  kuppati, na evaṃ. mayā vūpasamitassa ^a^V3.0285^ea^ pana rogassa bhavantarepi  uppatti natthi, tasmā ahaṃ anuttaroti attho. ^b^brahmabhūto^eb^ti  seṭṭhabhūto. ^b^atitulo^eb^ti tulaṃ atīto, nirupamoti attho.  ^b^mārasenappamaddano^eb^ti kāmā te paṭhamā senāti evaṃ āgatāya  mārasenāya pamaddano. ^b^sabbāmitte^eb^ti  khandhakilesābhisaṅkhāramaccudevaputtamārasaṅkhāte sabbapaccatthike.  ^b^vasīkatvā^eb^ti attano vase vattetvā. ^b^akutobhayo^eb^ti  kutoci abhayo.</p>
              <p>[03] evaṃ vutte selo brāhmaṇo tāvadeva bhagavati sañjātapasādo  pabbajjāpekkho hutvā ^b^imaṃ bhonto^eb^ti gāthattayamāha. tattha  ^b^kaṇhābhijātiko^eb^ti caṇḍālādinīcakule jāto. tato tepi  māṇavakā pabbajjāpekkhā hutvā ^b^evañce ruccati, bhoto^eb^ti  gāthamāhaṃsu. atha selo tesu māṇavakesu tuṭṭhacitto te ca dassento  pabbajjaṃ yācanto ^b^``brāhmaṇā''^eb^ti gāthamāha.</p>
              <p>[03] tato ^a^P3.0406^ea^ bhagavā yasmā selo atīte  padumuttarassa bhagavato sāsane tesaṃyeva tiṇṇaṃ purisasatānaṃ gaṇaseṭṭho  hutvā tehi saddhiṃ pariveṇaṃ kāretvā dānādīni puññāni katvā tena  kammena devamanussasampattiṃ anubhavamāno pacchime bhave tesaṃyeva  ācariyo hutvā nibbatto, tañca tesaṃ kammaṃ vimuttiparipākāya  paripakkaṃ ehibhikkhubhāvassa ca upanissayabhūtaṃ, tasmā te sabbeva  ehibhikkhupabbajjaṃ pabbājento ^b^svākkhāta^eb^nti gāthamāha. tattha  ^b^sandiṭṭhika^eb^nti sayameva daṭṭhabbaṃ paccakkhaṃ. ^b^akālika^eb^nti  maggānantaraphaluppattiyā na kālantaraṃ pattabbaphalaṃ. ^b^yattha  amoghā^eb^ti yasmiṃ maggabrahmacariye appamattassa sikkhattayapūraṇena  sikkhato pabbajjā amoghā hoti, saphalāti attho. evañca vatvā  ``etha bhikkhavo''ti bhagavā avoca. te sabbe pattacīvaradharā hutvā  ākāsenāgantvā vassasatikattherā viya suvinītā bhagavantaṃ  abhivādayiṃsu. evamimaṃ tesaṃ ehibhikkhubhāvaṃ sandhāya ``alattha  kho selo''tiādi vuttaṃ. </p>
              <p>[03] 400^b^.^eb^ ^b^imāhī^eb^ti ^a^M3.0278^ea^ imāhi keṇiyassa  cittānukūlāhi gāthāhi. tattha aggiparicariyaṃ vinā brāhmaṇānaṃ  yaññābhāvato ``aggihuttamukhā yaññā''ti vuttaṃ. aggihuttaseṭṭhā  aggijuhanappadhānāti attho. vede sajjhāyantehi paṭhamaṃ  sajjhāyitabbato, sāvittī, ``chandaso mukha''nti vutto. manussānaṃ  ^a^P3.0407^ea^ seṭṭhato rājā ``mukha''nti vutto. nadīnaṃ  ādhārato paṭisaraṇato ca sāgaro ``mukha''nti vutto.  candayogavasena ``ajja kattikā ajja rohiṇī''ti saññāṇato  ^a^V3.0286^ea^ ālokakaraṇato sommabhāvato ca ``nakkhattānaṃ mukhaṃ cando''ti vuttaṃ.  tapantānaṃ aggattā ādicco ``tapataṃ mukha''nti vutto.  dakkhiṇeyyānaṃ pana aggattā visesena tasmiṃ samaye buddhappamukhaṃ saṅghaṃ  sandhāya ``puññaṃ ākaṅkhamānānaṃ, saṅgho eva yajataṃ mukha''nti vuttaṃ.  tena saṅgho puññassa āyamukhanti dasseti.</p>
              <p>[03] yaṃ taṃ ^b^saraṇa^eb^nti aññaṃ byākaraṇagāthamāha. tassattho --  pañcahi cakkhūhi cakkhumā bhagavā yasmā mayaṃ ito aṭṭhame divase taṃ  saraṇaṃ āgatamhā, tasmā attanā tava sāsane anuttarena damathena  dantāmhā, aho te saraṇassa ānubhāvoti.</p>
              <p>[03] tato paraṃ bhagavantaṃ dvīhi gāthāhi thometvā tatiyāya vandanaṃ  yācanto ^b^bhikkhavo tisatā ime^eb^tiādimāhāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] selasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. assalāyanasuttavaṇṇanā </h3n>
            <h4>
              <h4n> </h4n>
              <p>[03] 401^b^.^eb^ ^b^evaṃ^eb^ ^a^V3.0287^ea^ ^a^P3.0408^ea^ ^b^me sutanti  assalāyanasuttaṃ. tattha nānāverajjakāna^eb^nti aṅgamagadhādīhi  nānappakārehi verajjehi āgatānaṃ, tesu vā raṭṭhesu jātasaṃvaḍḍhānantipi  attho.^b^ kenacidevā^eb^ti yaññupāsanādinā aniyamitakiccena.  ^b^cātuvaṇṇi^eb^nti catuvaṇṇasādhāraṇaṃ. mayaṃ pana nhānasuddhiyā  bhāvanāsuddhiyāpi brāhmaṇāva sujjhantīti vadāma, ayuttampi samaṇo  gotamo karotīti maññamānā evaṃ cintayiṃsu. ^b^vuttasiro^eb^ti  vāpitasiro.</p>
              <p>[03] ^b^dhammavādī^eb^ti ^a^M3.0279^ea^ sabhāvavādī. ^b^duppaṭimantiyā^eb^ti  amhādisehi adhammavādīhi dukkhena paṭimantitabbā honti.  dhammavādino nāma parājayo na sakkā kātunti dasseti.  ^b^paribbājaka^eb^nti pabbajjāvidhānaṃ, tayo vede uggahetvā sabbapacchā  pabbajantā yehi mantehi pabbajanti, pabbajitā ca ye mante  pariharanti, yaṃ vā ācāraṃ ācaranti, taṃ sabbaṃ bhotā caritaṃ  sikkhitaṃ. tasmā tuyhaṃ parājayo natthi, jayova bhavissatīti  maññantā evamāhaṃsu. </p>
              <p>[03] 402^b^.^eb^ ^b^dissanti kho panā^eb^tiādi tesaṃ  laddhibhindanatthaṃ vuttaṃ. tattha ^b^brāhmaṇiyo^eb^ti brāhmaṇānaṃ  puttapaṭilābhatthāya āvāhavivāhavasena kulā ānītā brāhmaṇiyo  dissanti ^a^P3.0409^ea^. tā kho panetā aparena samayena  ^b^utuniyopi^eb^ honti, sañjātapupphāti attho. ^b^gabbhiniyo^eb^ti  sañjātagabbhā. ^b^vijāyamānā^eb^ti puttadhītaro janayamānā.  ^b^pāyamānā^eb^ti dārake thaññaṃ pāyantiyo. ^b^yonijāva  samānā^eb^ti brāhmaṇīnaṃ passāvamaggena jātā samānā.  ^b^evamāhaṃsū^eb^ti evaṃ vadanti. kathaṃ? ^b^brāhmaṇova seṭṭho  vaṇṇo...pe0... brahmadāyādā^eb^ti. yadi pana nesaṃ saccavacanaṃ siyā,  brāhmaṇīnaṃ kucchi mahābrahmuno uro bhaveyya, brāhmaṇīnaṃ passāvamaggo  mahābrahmuno mukhaṃ bhaveyya, ettāvatā ``mayaṃ mahābrahmuno ure vasitvā  mukhato nikkhantā''ti vattuṃ mā labhantūti ayaṃ mukhato  jātacchedakavādo vutto. </p>
              <p>[03] 403^b^.^eb^ ^b^ayyo hutvā dāso hoti, dāso hutvā  ayyo hotī^eb^ti brāhmaṇo sabhariyo vaṇijjaṃ ^a^V3.0288^ea^ payojento yonakaraṭṭhaṃ vā  kambojaraṭṭhaṃ vā gantvā kālaṃ karoti, tassa gehe vayappatte putte asati  brāhmaṇī dāsena vā kammakarena vā saddhiṃ saṃvāsaṃ kappeti. ekasmiṃ  dārake jāte so puriso dāsova hoti, tassa jātadārako pana  dāyajjasāmiko hoti. mātito suddho pitito asuddho so vaṇijjaṃ  payojento majjhimapadesaṃ gantvā brāhmaṇadārikaṃ gahetvā tassā  kucchismiṃ puttaṃ paṭilabhati, sopi mātitova suddho hoti pitito  asuddho. evaṃ brāhmaṇasamayasmiññeva jātisambhedo hotīti  dassanatthametaṃ vuttaṃ. ^b^kiṃ^eb^ ^a^P3.0410^ea^ ^b^balaṃ, ko  assāso^eb^ti yattha tumhe ^a^M3.0280^ea^ dāsā hontā sabbeva dāsā hotha, ayyā  hontā sabbeva ayyā hotha, ettha vo ko thāmo, ko avassayo, yaṃ  brāhmaṇova seṭṭho vaṇṇoti vadathāti dīpeti. </p>
              <p>[03] 404^b^.^eb^ ^b^khattiyova nu kho^eb^tiādayo  suttacchedakavādā nāma honti. </p>
              <p>[03] 408^b^.^eb^ idāni cātuvaṇṇisuddhiṃ dassento ^b^idha  rājā^eb^tiādimāha. ^b^sāpānadoṇiyā^eb^ti sunakhānaṃ pivanadoṇiyā.  ^b^aggikaraṇīya^eb^nti sītavinodanāndhakāravidhamanabhattapacanādi  aggikiccaṃ. ^b^ettha assalāyanā^eb^ti ettha sabbasmiṃ aggikiccaṃ  karonte. </p>
              <p>[03] 409^b^.^eb^ idāni yadetaṃ brāhmaṇā cātuvaṇṇisuddhīti  vadanti, ettha cātuvaṇṇāti niyamo natthi. pañcamo hi  pādasikavaṇṇopi atthīti saṃkhittena tesaṃ vāde dosadassanatthaṃ  ^b^idha khattiyakumāro^eb^tiādimāha. tatra ^b^amutra ca  panesāna^eb^nti amusmiñca pana purimanaye etesaṃ māṇavakānaṃ kiñci  nānākaraṇaṃ na passāmīti vadati. nānākaraṇaṃ pana tesampi  atthiyeva. khattiyakumārassa hi brāhmaṇakaññāya uppanno  khattiyapādasiko nāma, itaro brāhmaṇapādasiko nāma, ete  hīnajātimāṇavakā.</p>
              <p>[03] evaṃ pañcamassa vaṇṇassa atthitāya cātuvaṇṇisuddhīti etesaṃ  vāde dosaṃ dassetvā idāni puna cātuvaṇṇisuddhiyaṃ ovadanto ^b^taṃ  kiṃ maññasī^eb^tiādimāha. tattha ^a^P3.0411^ea^ ^b^saddhe^eb^ti  matakabhatte. ^b^thālipāke^eb^ti paṇṇākārabhatte. ^b^yaññe^eb^ti  yaññabhatte. ^b^pāhune^eb^ti āgantukānaṃ katabhatte. ^b^kiṃ hī^eb^ti  kiṃ mahapphalaṃ bhavissati, no bhavissatīti dīpeti. </p>
              <p>[03] 410^b^.^eb^ ^b^bhūtapubba^eb^nti ^a^V3.0289^ea^ assalāyana pubbe mayi  jātiyā hīnatare tumhe seṭṭhatarā samānāpi mayā jātivāde pañhaṃ puṭṭhā  sampādetuṃ na sakkhittha, idāni tumhe hīnatarā hutvā mayā seṭṭhatarena  buddhānaṃ sake jātivādapañhaṃ puṭṭhā kiṃ sampādessatha? na ettha cintā  kātabbāti māṇavaṃ upatthambhento imaṃ desanaṃ ārabhi. tattha  ^b^asito^eb^ti kāḷako. ^b^devalo^eb^ti ^a^M3.0281^ea^ tassa nāmaṃ, ayameva  bhagavā tena samayena. ^b^paṭaliyo^eb^ti gaṇaṅgaṇupāhanā.  ^b^patthaṇḍile^eb^ti paṇṇasālapariveṇe. ^b^ko nu kho^eb^ti kahaṃ nu  kho. ^b^gāmaṇḍalarūpo viyā^eb^ti gāmadārakarūpo viya. ^b^so  khvāhaṃ, bho, homī^eb^ti so ahaṃ, bho, asitadevalo homīti vadati.  tadā kira mahāsatto koṇḍadamako hutvā vicarati. ^b^abhivādetuṃ  upakkamiṃsū^eb^ti vandituṃ upakkamaṃ akaṃsu. tato paṭṭhāya ca  vassasatikatāpasopi tadahujātaṃ brāhmaṇakumāraṃ avandanto koṇḍito  hoti. </p>
              <p>[03] 411^b^.^eb^ ^b^janikā^eb^ ^a^P3.0412^ea^^b^  mātā^eb^ti yāya tumhe janitā, sā vo janikā mātā.  ^b^janikāmātū^eb^ti janikāya mātu.^b^ yo janako^eb^ti yo  janako pitā. ``yo janiko pitāteva'' vā pāṭho.</p>
              <p>[03] ^b^asitenā^eb^ti pañcābhiññena asitena devalena isinā imaṃ  gandhabbapañhaṃ puṭṭhā na sampāyissanti. ^b^yesa^eb^nti yesaṃ sattannaṃ  isīnaṃ. ^b^na puṇṇo dabbigāho^eb^ti tesaṃ sattannaṃ isīnaṃ dabbiṃ  gahetvā paṇṇaṃ pacitvā dāyako puṇṇo nāma eko ahosi, so  dabbigahaṇasippaṃ jānāti. tvaṃ sācariyako tesaṃ puṇṇopi na hoti,  tena ñātaṃ dabbigahaṇasippamattampi na jānāsīti. sesaṃ sabbattha  uttānamevāti. </p>
              <p>[01] ayaṃ pana assalāyano saddho ahosi pasanno, attano  antonivesaneyeva cetiyaṃ kāresi. yāvajjadivasā assalāyanavaṃse  jātā nivesanaṃ kāretvā antonivesane cetiyaṃ karontevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] assalāyanasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. ghoṭamukhasuttavaṇṇanā </h3n>
            <h4>
              <h4n> </h4n>
              <p>[03] 412^b^.^eb^ ^b^evaṃ^eb^ ^a^V3.0290^ea^ ^b^me suta^eb^nti ghoṭamukhasuttaṃ. tattha  ^b^khemiyambavane^eb^ti evaṃnāmake ambavane. ^b^dhammiko  paribbajo^eb^ti dhammikā pabbajjā. ^b^adassanā^eb^ti tumhādisānaṃ  ^a^M3.0282^ea^ vā paṇḍitānaṃ adassanena. ^b^yo vā panettha dhammo^eb^ti yo vā  pana ettha dhammo ^a^P3.0413^ea^ sabhāvo, tasseva vā adassanena.  iminā ``amhākaṃ kathā appamāṇaṃ, dhammova pamāṇa''nti dasseti.  tato thero ``navauposathāgāre viya bahunā kammena idha  bhavitabba''nti cintetvā caṅkamā oruyha paṇṇasālaṃ pavisitvā  nisīdi. taṃ dassetuṃ ^b^evaṃ vutte^eb^tiādi vuttaṃ. </p>
              <p>[03] 413^b^.^eb^ ^b^cattārome brāhmaṇā^eb^ti therassa kira  etadahosi -- ``ayaṃ brāhmaṇo `dhammikaṃ pabbajjaṃ upagato samaṇo vā  brāhmaṇo vā natthī'ti vadati. imassa cattāro puggale dve ca parisā  dassetvā `catutthaṃ puggalaṃ katarāya parisāya bahulaṃ passasī'ti  pucchissāmi, jānamāno `anāgāriyaparisāya'nti vakkhati.  evametaṃ sakamukheneva `dhammiko paribbajo atthī'ti vadāpessāmī''ti  imaṃ desanaṃ ārabhi. </p>
              <p>[03] 414^b^.^eb^ tattha ^b^sārattarattā^eb^ti suṭṭhu rattarattā.  ^b^sānuggahā vācā bhāsitā^eb^ sakāraṇā vācā bhāsitā. vuttañhetaṃ  mayā ``amhākaṃ kathā appamāṇaṃ, dhammova pamāṇa''nti. </p>
              <p>[03] 421^b^.^eb^ ^b^kiṃ pana te^eb^ti gihi nāma kappiyampi  akappiyampi vadeyyāti vivecanatthaṃ pucchi. ^b^kārāpesī^eb^ti  māpesi. kārāpetvā ca pana kālaṃ katvā sagge nibbatto. etassa  kira jānanasippe mātarampi pitarampi ghātetvā attāva ghātetabboti  āgacchati. etaṃ sippaṃ jānanto ṭhapetvā etaṃ añño sagge nibbatto  nāma natthi, esa pana theraṃ upanissāya puññaṃ katvā tattha  nibbattitvā ca pana ``kenāhaṃ kammena idha nibbatto''ti āvajjetvā  yathābhūtaṃ ^a^P3.0414^ea^ ñatvā ekadivasaṃ jiṇṇāya  bhojanasālāya paṭisaṅkharaṇatthaṃ saṅghe sannipatite manussavesena  āgantvā pucchi -- ``kimatthaṃ, bhante, saṅgho sannipatito''ti?  bhojanasālāya ^a^V3.0291^ea^ paṭisaṅkharaṇatthanti. kenesā kāritāti?  ghoṭamukhenāti. idāni so kuhinti? kālaṅkatoti. atthi  panassa koci ñātakoti? atthi ekā bhaginīti. pakkosāpetha  nanti. bhikkhū pakkosāpesuṃ. so taṃ upasaṅkamitvā -- ``ahaṃ, tava  bhātā, ghoṭamukho nāma imaṃ sālaṃ kāretvā sagge nibbatto, asuke ca  asuke ca ṭhāne mayā ṭhapitaṃ dhanaṃ ^a^M3.0283^ea^ atthi, taṃ gahetvā imañca  bhojanasālaṃ kārehi, dārake ca posehī''ti vatvā bhikkhusaṅghaṃ  vanditvā vehāsaṃ uppatitvā devalokameva agamāsi. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] ghoṭamukhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. caṅkīsuttavaṇṇanā </h3n>
            <h4>
              <h4n> </h4n>
              <p>[03] 422^b^.^eb^ ^b^evaṃ^eb^ ^a^V3.0292^ea^ ^b^me suta^eb^nti caṅkīsuttaṃ. tattha  ^b^devavane sālavane^eb^ti tasmiṃ kira devatānaṃ balikammaṃ karīyati,  tena taṃ devavanantipi sālavanantipi vuccati. ^b^opāsādaṃ  ajjhāvasatī^eb^ti opāsādanāmake brāhmaṇagāme vasati, abhibhavitvā  vā āvasati, tassa sāmī hutvā yāya mariyādāya tattha vasitabbaṃ,  tāya mariyādāya vasati. upasaggavasena panettha bhummatthe  upayogavacanaṃ veditabbaṃ, tathassa anuppayogattāva sesapadesu. tattha  lakkhaṇaṃ saddasatthato pariyesitabbaṃ. ^b^sattussada^eb^nti ^a^P3.0415^ea^  sattehi ussadaṃ ussannaṃ, bahujanaṃ ākiṇṇamanussaṃ  posāvaniyahatthiassamoramigādianekasattasamākiṇṇañcāti attho.  yasmā pana so gāmo bahi āvijjhitvā jātena hatthiassādīnaṃ  ghāsatiṇena ceva gehacchadanatiṇena ca sampanno, tathā dārukaṭṭhehi ceva  gehasambhārakaṭṭhehi ca, yasmā cassa abbhantare vaṭṭacaturassādisaṇṭhānā  bahū pokkharaṇiyo, jalajakusumavicittāni ca bahi anekāni  taḷākāni vā udakassa niccabharitāneva honti, tasmā  ^b^satiṇakaṭṭhodaka^eb^nti vuttaṃ.</p>
              <p>[03] saha dhaññena ^b^sadhaññaṃ,^eb^ pubbaṇṇāparaṇṇādibhedaṃ  bahudhaññasannicayanti attho. ettāvatā yasmiṃ gāme brāhmaṇo  setacchattaṃ ussāpetvā rājalīlāya vasati. tassa samiddhisampatti  dīpitā hoti. rājato laddhaṃ bhoggaṃ ^b^rājabhoggaṃ^eb^. kena  dinnanti ce, ^b^raññā pasenadinā kosalena dinnaṃ^eb^.  ^b^rājadāya^eb^nti rañño dāyabhūtaṃ, dāyajjanti attho.  ^b^brahmadeyya^eb^nti seṭṭhadeyyaṃ, chattaṃ ussāpetvā rājasaṅkhepena  bhuñjitabbanti attho. atha vā ^b^rājabhogga^eb^nti sabbaṃ chejjabhejjaṃ  anusāsantena titthapabbatādīsu suṅkaṃ ^a^M3.0284^ea^ gaṇhantena setacchattaṃ ussāpetvā  raññā hutvā bhuñjitabbaṃ. tattha ^b^raññā pasenadinā kosalena dinnaṃ  rājadāya^eb^nti. ettha raññā dinnattā rājadāyaṃ, dāyakarājadīpanatthaṃ  panassa ``raññā pasenadinā kosalena dinna''nti idaṃ vuttaṃ.  ^b^brahmadeyya^eb^nti seṭṭhadeyyaṃ, yathā dinnaṃ na puna gahetabbaṃ hoti  nissaṭṭhapariccattaṃ, evaṃ dinnanti attho. </p>
              <p>[03] 423^b^.^eb^ bahū ^a^P3.0416^ea^ bahū hutvā saṃhatāti  saṅghā. ekekissā disāya saṅgho tesaṃ atthīti ^b^saṅghī^eb^.  pubbe ^a^V3.0293^ea^ gāmassa anto agaṇā bahi nikkhamitvā gaṇā sampannāti  ^b^gaṇībhūtā^eb^. ^b^uttarenamukhā^eb^ti uttaradisābhimukhā. ^b^khattaṃ  āmantesī^eb^ti khattā vuccati pucchitapañhabyākaraṇasamattho mahāmatto,  taṃ āmantesi. ^b^āgamentū^eb^ti muhuttaṃ paṭimānentu, acchantūti  vuttaṃ hoti. </p>
              <p>[03] 424^b^.^eb^ ^b^nānāverajjakāna^eb^nti nānāvidhesu rajjesu  aññesu kāsikosalādīsu jātā vā nivasanti vā, tato vā  āgatāti nānāverajjakā, tesaṃ nānāverajjakānaṃ. ^b^kenacidevā^eb^ti  aniyamitena yaññupāsanādinā kenaci kiccena. te tassa gamanaṃ  sutvā cintesuṃ -- ``ayaṃ, caṅkī, uggatabrāhmaṇo, yebhuyyena ca aññe  brāhmaṇā samaṇaṃ gotamaṃ saraṇaṃ gatā, ayameva na gato. svāyaṃ sace  tattha gamissati, addhā samaṇassa gotamassa āvaṭṭaniyā māyāya  āvaṭṭito saraṇaṃ gamissati. tato etassāpi gehadvāre brāhmaṇānaṃ  asannipāto bhavissati. handassa gamanantarāyaṃ karomā''ti  sammantayitvā tattha agamaṃsu. taṃ sandhāya ``atha kho te  brāhmaṇā''tiādi vuttaṃ.</p>
              <p>[03] tattha ^b^ubhato^eb^ti dvīhi pakkhehi. ^b^mātito^eb^ ^a^P3.0417^ea^  ^b^ca pitito cā^eb^ti, bhoto mātā brāhmaṇī, mātumātā  brāhmaṇī, tassāpi mātā brāhmaṇī. pitā brāhmaṇo, pitupitā  brāhmaṇo, tassapi pitā brāhmaṇoti. evaṃ bhavaṃ ubhato sujāto,  mātito ca pitito ca. ^b^saṃsuddhagahaṇiko^eb^ti ^a^M3.0285^ea^ saṃsuddhā te mātu  gahaṇī, saṃsuddhā te mātu kucchīti attho. ^b^yāva sattamā  pitāmahayugā^eb^ti ettha pitu pitā pitāmaho, pitāmahassa yugaṃ  pitāmahayugaṃ. ^b^yuga^eb^nti āyuppamāṇaṃ vuccati. abhilāpamattameva  cetaṃ, atthato pana pitāmahova pitāmahayugaṃ. tato uddhaṃ sabbepi  pubbapurisā pitāmahaggahaṇeneva gahitā. evaṃ yāva sattamo puriso,  tāva saṃsuddhagahaṇiko. atha vā akkhitto anupakuṭṭho jātivādenāti  dasseti. ^b^akkhitto^eb^ti apanetha etaṃ, kiṃ imināti evaṃ  akkhitto anavakkhitto. ^b^anupakkuṭṭho^eb^ti na upakuṭṭho, na akkosaṃ  vā nindaṃ vā pattapubbo. kena kāraṇenāti. jātivādena, itipi  hīnajātiko esoti evarūpena vacanenāti attho.  ^b^imināpaṅgenā^eb^ti imināpi kāraṇena.</p>
              <p>[03] ^b^aḍḍho^eb^ti issaro. ^b^mahaddhano^eb^ti mahatā dhanena  samannāgato. bhoto hi gehe pathaviyaṃ paṃsuvālikā viya bahu dhanaṃ,  samaṇo pana gotamo adhano bhikkhāya udaraṃ pūretvā yāpetīti  dassenti ^a^V3.0294^ea^. ^b^mahābhogo^eb^ti pañcakāmaguṇavasena mahāupabhogo. evaṃ  yaṃ yaṃ guṇaṃ vadanti, tassa tassa paṭipakkhavasena ^a^P3.0418^ea^  bhagavato aguṇaṃyeva dassemāti maññamānā vadanti.</p>
              <p>[03] ^b^abhirūpo^eb^ti aññehi manussehi adhikarūpo.  ^b^dassanīyo^eb^ti divasampi passantānaṃ atittikaraṇato  dassanayoggo, dassaneneva cittapasādajananato ^b^pāsādiko^eb^.  pokkharatā vuccati sundarabhāvo, vaṇṇassa pokkharatā vaṇṇapokkharatā,  tāya ^b^vaṇṇapokkharatāya,^eb^ vaṇṇasampattiyāti attho. porāṇā pana  ^b^pokkhara^eb^nti sarīraṃ vadanti, vaṇṇaṃ vaṇṇameva. tesaṃ matena  vaṇṇo ca pokkharañca vaṇṇapokkharāni, tesaṃ bhāvo vaṇṇapokkharatā.  iti ^b^paramāya vaṇṇapokkharatāyā^eb^ti uttamaparisuddhena vaṇṇena ceva  sarīrasaṇṭhānasampattiyā cāti attho. ^b^brahmavaṇṇī^eb^ti seṭṭhavaṇṇī,  parisuddhavaṇṇesupi seṭṭhena suvaṇṇavaṇṇeneva samannāgatoti attho.  ^b^brahmavacchasī^eb^ti mahābrahmuno sarīrasadisena sarīrena samannāgato.  ^b^akhuddāvakāso dassanāyā^eb^ti bhoto sarīre dassanassa  okāso na khuddako mahā. sabbāneva te aṅgapaccaṅgāni  dassanīyāneva, tāni cāpi mahantānevāti dīpeti.</p>
              <p>[03] sīlamassa ^a^M3.0286^ea^ atthīti ^b^sīlavā^eb^. vuddhaṃ vaḍḍhitaṃ  sīlamassāti ^b^vuddhasīlī. vuddhasīlenā^eb^ti vuddhena vaḍḍhitena  sīlena. ^b^samannāgato^eb^ti yutto, idaṃ vuddhasīlīpadasseva vevacanaṃ.  sabbametaṃ pañcasīlamattameva sandhāya vadanti. </p>
              <p>[01] ^b^kālyāṇavāco^eb^tiādīsu kalyāṇā sundarā  parimaṇḍalapadabyañjanā vācā assāti kalyāṇavāco. kalyāṇaṃ madhuraṃ  vākkaraṇaṃ assāti ^b^kalyāṇavākkaraṇo^eb^. vākkaraṇanti  udāharaṇaghoso. guṇaparipuṇṇabhāvena ^a^P3.0419^ea^ pure bhavāti  ^b^porī^eb^. pure vā bhavattā porī. nāgarikitthiyā  sukhumālattanena sadisātipi porī. tāya ^b^poriyā.  vissaṭṭhāyā^eb^ti apalibuddhāya, sandiṭṭhavilambitādidosarahitāya.  ^b^anelagalāyā^eb^ti elagalena virahitāya. ekaccassa hi  kathentassa elaṃ galati, lālā vā paggharati, kheḷaphusitāni vā  nikkhamanti, tassa vācā elagalā nāma hoti. tabbiparitāyāti  attho. ^b^atthassa viññāpaniyā^eb^tiādimajjhapariyosānaṃ pākaṭaṃ  katvā bhāsitatthassa viññāpanasamatthāya. sesamettha brāhmaṇavaṇṇe  uttānameva. </p>
              <p>[03] 425^b^.^eb^ ^b^evaṃ^eb^ ^a^V3.0295^ea^ ^b^vutte^eb^ti evaṃ tehi brāhmaṇehi vutte,  caṅkī, ``ime brāhmaṇā attano vaṇṇe vuccamāne atussanakasatto nāma  natthi, vaṇṇamassa bhaṇitvā nivāressāmāti jātiādīhi mama vaṇṇaṃ  vadanti, na kho pana me yuttaṃ attano vaṇṇe rajjituṃ. handāhaṃ etesaṃ  vādaṃ bhinditvā samaṇassa gotamassa mahantabhāvaṃ ñāpetvā etesaṃ tattha  gamanaṃ karomī''ti cintetvā ^b^tena hi, bho, mamāpi  suṇāthā^eb^tiādimāha. tattha yepi ``ubhato sujāto''tiādayo  attano guṇehi sadisā guṇā, tepi ``ko cāhaṃ, ke ca samaṇassa  gotamassa jātisampattiādayo guṇā''ti attano guṇehi uttaritareyeva  maññamāno, itare pana ekanteneva bhagavato mahantabhāvadīpanatthaṃ  pakāseti. ^b^mayameva arahāmā^eb^ti evaṃ niyamento cettha idaṃ  ^a^P3.0420^ea^ dīpeti -- yadi guṇamahantatāya upasaṅkamitabbo  nāma hoti, yathā sineruṃ upanidhāya sāsapo, mahāsamuddaṃ upanidhāya  gopadakaṃ, sattasu mahāsaresu udakaṃ upanidhāya ussāvabindu paritto  lāmako, evamevaṃ samaṇassa gotamassa jātisampattiādayo guṇe  upanidhāya amhākaṃ guṇā ^a^M3.0287^ea^ parittā lāmakā, tasmā mayameva arahāma taṃ  bhavantaṃ gotamaṃ dassanāya upasaṅkamitunti. </p>
              <p>[01] ^b^bhūmigatañca vehāsaṭṭhañcā^eb^ti ettha rājaṅgaṇe ceva  uyyāne ca sudhāmaṭṭhā pokkharaṇiyo sattaratanapūriṃ katvā bhūmiyaṃ ṭhapitaṃ  dhanaṃ bhūmigataṃ nāma, pāsādaniyūhādayo pana pūretvā ṭhapitaṃ vehāsaṭṭhaṃ  nāma. evaṃ tāva kulapariyāyena āgataṃ. tathāgatassa pana  jātadivaseyeva saṅkho elo uppalo puṇḍarīkoti cattāro nidhayo  upagatā. tesu saṅkho gāvutiko, elo aḍḍhayojaniko, uppalo  tigāvutiko puṇḍarīko yojanikoti. tesupi gahitagahitaṭṭhānaṃ  pūratiyeva. iti bhagavā pahūtaṃ hiraññasuvaṇṇaṃ ohāya pabbajitoti  veditabbo. ^b^daharo vā^eb^tiādīni heṭṭhā vitthāritāneva.</p>
              <p>[03] ^b^akhuddāvakāso^eb^ti ettha bhagavati aparimāṇoyeva  dassanāvakāsoti veditabbo. tatridaṃ vatthuṃ -- rājagahe kira  aññataro brāhmaṇo ``samaṇassa kira gotamassa pamāṇaṃ gahetuṃ na  sakkā''ti sutvā bhagavato piṇḍāya pavisanakāle saṭṭhihatthaṃ veḷuṃ gahetvā  nagaradvārassa bahi ṭhatvā sampatte bhagavati veḷuṃ gahetvā samīpe aṭṭhāsi,  veḷu bhagavato jāṇumattaṃ pāpuṇi. punadivase dve veḷū ghaṭetvā samīpe  aṭṭhāsi ^a^P3.0421^ea^, bhagavā dvinnaṃ veḷūnaṃ upari dviveṇumattameva  paññāyamāno, ``brāhmaṇa, kiṃ karosī''ti āha? tumhākaṃ pamāṇaṃ  gaṇhāmīti. ``brāhmaṇa, sacepi tvaṃ sakalacakkavāḷagabbhaṃ pūretvā  ṭhitaveḷuṃ ghaṭetvā āgamissasi, neva me pamāṇaṃ gahetuṃ ^a^V3.0296^ea^ sakkhissasi.  na hi mayā cattāri asaṅkhyeyyāni kappasatasahassañca tathā  pāramiyo pūritā, yathā me paro pamāṇaṃ gaṇheyya, atulo brāhmaṇa,  tathāgato appameyyo''ti vatvā dhammapade gāthamāha. gāthāpariyosāne  caturāsītipāṇasahassāni amataṃ piviṃsu. </p>
              <p>[01] aparampi vatthu -- rāhu kira asurindo cattāri  yojanasahassāni aṭṭha ca yojanasatāni ucco, bāhantaramassa  dvādasayojanasatāni, hatthatalapādatalānaṃ puthulatā tīṇi yojanasatāni,  aṅgulipabbāni paṇṇāsayojanāni ^a^M3.0288^ea^, bhamukantaraṃ paṇṇāsayojanaṃ, nalāṭaṃ  tiyojanasataṃ, sīsaṃ navayojanasataṃ. so -- ``ahaṃ uccosmi,  satthāraṃ onamitvā oloketuṃ na sakkhissāmī''ti na gacchati.  so ekadivasaṃ bhagavato vaṇṇaṃ sutvā ``yathā kathañca  olokessāmī''ti āgato. bhagavā tassa ajjhāsayaṃ viditvā  ``catūsu iriyāpathesu katarena dassemī''ti cintetvā ``ṭhitako nāma  nīcopi ucco viya paññāyati, nipannovassa attānaṃ dassessāmī''ti,  ``ānanda, gandhakuṭipariveṇe mañcakaṃ paññāpehī''ti vatvā tattha  sīhaseyyaṃ kappesi. rāhu āgantvā nipannaṃ bhagavantaṃ gīvaṃ unnāmetvā  nabhamajjhe puṇṇacandaṃ viya ulloketi. kimidaṃ asurindāti ca vutte,  bhagavā onamitvā oloketuṃ na sakkhissāmīti ^a^P3.0422^ea^  na gacchinti. na mayā asurinda adhomukhena pāramiyo pūritā,  uddhaggaṃ me katvā dānaṃ dinnanti. taṃdivasaṃ rāhu saraṇaṃ agamāsi.  evaṃ bhagavā akhuddāvakāso dassanāya.</p>
              <p>[03] catupārisuddhisīlena ^b^sīlavā^eb^. taṃ pana sīlaṃ ariyaṃ  uttamaṃ parisuddhaṃ, tenāha ^b^ariyasīlī^eb^ti. tadeva anavajjaṭṭhena  kusalaṃ, tenāha ^b^kusalasīlī^eb^ti. ^b^kusalena sīlenā^eb^ti  idamassa vevacanaṃ. ^b^bahūnaṃ ācariyapācariyo^eb^ti bhagavato  ekekāya dhammadesanāya caturāsītipāṇasahassāni aparimāṇāpi  devamanussā maggaphalāmataṃ pivanti. tasmā bahūnaṃ ācariyo,  sāvakavineyyānaṃ pācariyoti.</p>
              <p>[03] ^b^khīṇakāmarāgo^eb^ti ettha kāmaṃ bhagavato sabbepi kilesā  khīṇā, brāhmaṇo pana te na jānāti, attano jānanaṭṭhāneyeva guṇaṃ  katheti. ^b^vigatacāpallo^eb^ti ``pattamaṇḍanā cīvaramaṇḍanā  senāsanamaṇḍanā imassa vā pūtikāyassa...pe0... kelanā  paṭikelanā''ti evaṃ vuttacāpalyavirahito.</p>
              <p>[03] ^b^apāpapurekkhāro^eb^ti ^a^V3.0297^ea^ apāpe navalokuttaradhamme purato katvā  vicarati. ^b^brahmaññāya pajāyā^eb^ti  sāriputtamoggallānamahākassapādibhedāya brāhmaṇapajāya. (aviruddho hi  so) etissāya pajāya purekkhāro. ayañhi pajā samaṇaṃ gotamaṃ  purato katvā ^a^M3.0289^ea^ caratīti ^a^P3.0423^ea^ attho. apica  ^b^apāpapurekkhāro^eb^ti na pāpupurekkhāro, na pāpaṃ purato katvā  carati, pāpaṃ na icchatīti attho. kassa? ^b^brahmaññāya pajāya^eb^  attanā saddhiṃ paṭiviruddhāyapi brāhmaṇapajāya aviruddho  hitasukhatthikoyevāti vuttaṃ hoti.</p>
              <p>[03] ^b^tiroraṭṭhā^eb^ti pararaṭṭhato. ^b^tirojanapadā^eb^ti  parajanapadato. ^b^saṃpucchituṃ āgacchantī^eb^ti khattiyapaṇḍitādayo  ceva brāhmaṇagandhabbādayo ca pañhe abhisaṅkharitvā pucchissāmāti  āgacchanti. tattha keci pucchāya vā dosaṃ vissajjanasampaṭicchane  vā asamatthataṃ sallakkhetvā apucchitvāva tuṇhī nisīdanti, keci  pucchanti, kesañci bhagavā pucchāya ussāhaṃ janetvā vissajjeti.  evaṃ sabbesampi tesaṃ vimatiyo tīraṃ patvā mahāsamuddassa ūmiyo  viya bhagavantaṃ patvāva bhijjanti. sesamettha tathāgatassa vaṇṇe  uttānameva.</p>
              <p>[03] ^b^atithī no te hontī^eb^ti te amhākaṃ āgantukā navakā  pāhunakā hontīti attho. ^b^pariyāpuṇāmī^eb^ti jānāmi.  ^b^aparimāṇavaṇṇo^eb^ti tathārūpeneva sabbaññunāpi appameyyavaṇṇo,  pageva mādisenāti dasseti. vuttampi cetaṃ -- </p>
              <p>[21] ``buddhopi buddhassa bhaṇeyya vaṇṇaṃ, </p>
              <p>[27] kappampi ce aññamabhāsamāno. </p>
              <p>[26] khīyetha kappo ciradīghamantare, </p>
              <p>[22] vaṇṇo na khīyetha tathāgatassā''ti.. </p>
              <p>[01] imaṃ pana guṇakathaṃ sutvā te brāhmaṇā cintayiṃsu  ``yathā, caṅkī, samaṇassa gotamassa vaṇṇaṃ bhāsati, anomaguṇo  ^a^P3.0424^ea^ so bhavaṃ gotamo, evaṃ tassa guṇe jānamānena  kho pana iminā aticiraṃ adhivāsitaṃ, handa naṃ anuvattāmā''ti  anuvattamānā ``tena hi, bho''tiādimāhaṃsu. </p>
              <p>[03] 426^b^.^eb^ ^b^opātetī^eb^ti ^a^V3.0298^ea^ paveseti.  ^b^saṃpurekkharontī^eb^ti puttamattanattamattampi samānaṃ purato katvā  vicaranti. </p>
              <p>[03] 427^b^.^eb^ ^b^mantapada^eb^nti mantāyeva mantapadaṃ, vedoti  attho. ^b^itihitiha paramparāyā^eb^ti evaṃ kira evaṃ kirāti  paramparabhāvena āgatanti dīpeti. ^b^piṭakasampadāyā^eb^ti  ^a^M3.0290^ea^ pāvacanasaṅkhātasampattiyā. sāvittiādīhi chandabandhehi ca  vaggabandhehi ca sampādetvā āgatanti dasseti. ^b^tattha cā^eb^ti  tasmiṃ mantapade. ^b^pavattāro^eb^ti pavattayitāro. ^b^yesa^eb^nti  yesaṃ santakaṃ. ^b^mantapada^eb^nti vedasaṅkhātaṃ mantameva.  ^b^gīta^eb^nti aṭṭhakādīhi dasahi porāṇakabrāhmaṇehi padasampattivasena  sajjhāyitaṃ. ^b^pavutta^eb^nti aññesaṃ vuttaṃ, vācitanti attho.  ^b^samihita^eb^nti samupabyūḷhaṃ rāsikataṃ, piṇḍaṃ katvā ṭhapitanti  attho. ^b^tadanugāyantī^eb^ti etarahi brāhmaṇā taṃ tehi pubbe gītaṃ  anugāyanti anusajjhāyanti vādenti. ^b^tadanubhāsantī^eb^ti taṃ  anubhāsanti, idaṃ purimasseva vevacanaṃ. ^b^bhāsitamanubhāsantī^eb^ti  tehi bhāsitaṃ sajjhāyitaṃ anusajjhāyanti.  ^b^vācitamanuvācentī^eb^ti ^a^P3.0425^ea^ tehi aññesaṃ vācitaṃ  anuvācenti. ^b^seyyathida^eb^nti te katameti attho.  ^b^aṭṭhako^eb^tiādīni tesaṃ nāmāni, te kira dibbena cakkhunā  oloketvā parūpaghātaṃ akatvā kassapasammāsambuddhassa bhagavato  pāvacanena saha saṃsandetvā mante ganthesuṃ, aparāpare pana brāhmaṇā  pāṇātipātādīni pakkhipitvā tayo vede bhinditvā buddhavacanena saddhiṃ  viruddhe akaṃsu. </p>
              <p>[03] 428^b^.^eb^ ^b^andhaveṇī^eb^ti andhapaveṇī. ekena hi  cakkhumatā gahitayaṭṭhiyā koṭiṃ eko andho gaṇhāti, taṃ andhaṃ añño,  taṃ aññoti evaṃ paṇṇāsa saṭṭhi andhā paṭipāṭiyā ghaṭitā  andhaveṇīti vuccati. ^b^paramparāsaṃsattā^eb^ti aññamaññaṃ laggā,  yaṭṭhiggāhakenapi cakkhumatā virahitāti attho. eko kira dhutto  andhagaṇaṃ disvā ``asukasmiṃ nāma gāme khajjabhojjaṃ sulabha''nti  ussāhetvā tehi ``tattha no sāmi nehi, idaṃ nāma te demā''ti vutte  lañjaṃ gahetvā antarāmagge maggā okkamma mahantaṃ gacchaṃ anuparigantvā  purimassa hatthena pacchimassa kacchaṃ gaṇhāpetvā ``kiñci kammaṃ  atthi, gacchatha tāva tumhe''ti vatvā palāyi. te divasampi gantvā  maggaṃ avindamānā ``kahaṃ, bho, cakkhumā kahaṃ maggo''ti paridevitvā  maggaṃ avindamānā tattheva mariṃsu. te sandhāya vuttaṃ  ``paramparāsaṃsattā''ti. ^b^purimopī^eb^ti purimesu dasasu brāhmaṇesu  ekopi. ^b^majjhimopī^eb^ti ^a^P3.0426^ea^ majjhe  ācariyapācariyesu ekopi. ^b^pacchimopī^eb^ti idāni brāhmaṇesu  ekopi.</p>
              <p>[03] ^b^pañca^eb^ ^a^V3.0299^ea^ ^a^M3.0291^ea^ ^b^kho^eb^ti pāḷiāgatesu dvīsu aññepi evarūpe tayo  pakkhipitvā vadati. ^b^dvedhāvipākā^eb^ti bhūtavipākā vā  abhūtavipākā vā. ^b^nālametthā^eb^ti, bhāradvāja, saccaṃ  anurakkhissāmīti paṭipannena viññunā ``yaṃ mayā gahitaṃ, idameva  saccaṃ moghamañña''nti ettha ekaṃseneva niṭṭhaṃ gantuṃ nālaṃ na yuttanti  upari pucchāya maggaṃ vivaritvā ṭhapesi. </p>
              <p>[03] 430^b^.^eb^ ^b^idha, bhāradvāja, bhikkhū^eb^ti jīvakasutte  (ma0 ni0 2.51 ādayo) viya mahāvacchasutte (ma0 ni0 2.193  ādayo) viya ca attānaññeva sandhāya vadati. ^b^lobhanīyesu  dhammesū^eb^ti lobhadhammesu. sesapadadvayepi eseva nayo. </p>
              <p>[03] 432^b^.^eb^ ^b^saddhaṃ nivesetī^eb^ti okappaniyasaddhaṃ  niveseti. ^b^upasaṅkamatī^eb^ti upagacchati. ^b^payirupāsatī^eb^ti  santike nisīdati. ^b^sota^eb^nti pasādasotaṃ odahati.  ^b^dhamma^eb^nti desanādhammaṃ suṇāti. ^b^dhāretī^eb^ti paguṇaṃ katvā  dhāreti. ^b^upaparikkhatī^eb^ti atthato ca kāraṇato ca vīmaṃsati.  ^b^nijjhānaṃ khamantī^eb^ti olokanaṃ khamanti, idha sīlaṃ kathitaṃ,  idha samādhīti evaṃ upaṭṭhahantīti attho. ^b^chando^eb^ti kattukamyatā  chando. ^b^ussahatī^eb^ti vāyamati. ^b^tuletī^eb^ti  aniccādivasena tīreti. ^b^padahatī^eb^ti maggapadhānaṃ padahati.  ^b^kāyena ceva paramasacca^eb^nti sahajātanāmakāyena ca ^a^P3.0427^ea^  nibbānaṃ sacchikaroti, paññāya ca kilese nibbijjhitvā  tadeva vibhūtaṃ pākaṭaṃ karonto passati. </p>
              <p>[03] 433^b^.^eb^ ^b^saccānubodho^eb^ti maggānubodho.  ^b^saccānuppattī^eb^ti phalasacchikiriyā. ^b^tesaṃyevā^eb^ti heṭṭhā  vuttānaṃ dvādasannaṃ, evaṃ dīghaṃ maggavādaṃ anulometi, tasmā nāyamattho.  ayaṃ panettha attho -- ^b^tesaṃyevā^eb^ti tesaṃ maggasampayuttadhammānaṃ.  ^b^padhāna^eb^nti maggapadhānaṃ. tañhi phalasacchikiriyasaṅkhātāya  saccānuppattiyā bahukāraṃ, magge asati phalābhāvatoti. iminā  nayena sabbapadesu attho veditabbo. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] caṅkīsuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. esukārīsuttavaṇṇanā </h3n>
            <h4>
              <h4n> </h4n>
              <p>[03] 437^b^.^eb^ ^b^evaṃ^eb^ ^a^V3.0300^ea^ ^a^M3.0292^ea^ ^b^me suta^eb^nti esukārīsuttaṃ. tattha  ^b^bilaṃ olaggeyyu^eb^nti koṭṭhāsaṃ laggāpeyyuṃ, iminā satthadhammaṃ nāma  dasseti. satthavāho kira mahākantārapaṭipanno antarāmagge goṇe mate  maṃsaṃ gahetvā sabbesaṃ satthikānaṃ ``idaṃ khāditvā ettakaṃ mūlaṃ  dātabba''nti koṭṭhāsaṃ olaggeti, goṇamaṃsaṃ nāma khādantāpi atthi  akhādantāpi, mūlaṃ dātuṃ sakkontāpi asakkontāpi. satthavāho yena  mūlena goṇo gahito, tassa nikkhamanatthaṃ ^a^P3.0428^ea^ sabbesaṃ  balakkārena koṭṭhāsaṃ datvā mūlaṃ gaṇhāti, ayaṃ satthadhammo. evamevaṃ  brāhmaṇāpi lokassa paṭiññaṃ aggahetvā attanova dhammatāya catasso  pāricariyā paññapentīti dassetuṃ ^b^evameva kho^eb^tiādimāha.  ^b^pāpiyo assā^eb^ti pāpaṃ assa. ^b^seyyo assā^eb^ti hitaṃ  assa. atha vā ^b^pāpiyo^eb^ti pāpako lāmako attabhāvo assa.  ^b^seyyo^eb^ti seṭṭho uttamo. ^b^seyyaṃso^eb^ti seyyo.  ^b^uccākulīnatā^eb^ti uccākulīnattena seyyo. ^b^pāpiyaṃso^eb^ti  pāpiyo. uccākulīnatā ca dvīsu kulesu vaḍḍheti khattiyakule  brāhmaṇakule ca, uḷāravaṇṇatā tīsu. vessopi hi uḷāravaṇṇo hoti.  uḷārabhogatā catūsupi. suddopi hi antamaso caṇḍālopi  uḷārabhogo hotiyeva. </p>
              <p>[03] 440^b^.^eb^ ^b^bhikkhācariya^eb^nti koṭidhanenapi hi  brāhmaṇena bhikkhā caritabbāva, porāṇakabrāhmaṇā asītikoṭidhanāpi  ekavelaṃ bhikkhaṃ caranti. kasmā? duggatakāle carantānaṃ idāni  bhikkhaṃ carituṃ āraddhāti garahā na bhavissatīti.  ^b^atimaññamāno^eb^ti yo bhikkhācariyavaṃsaṃ haritvā  sattajīvakasikammavaṇijjādīhi jīvikaṃ kappeti, ayaṃ atimaññati  nāma. ^b^gopo vā^eb^ti yathā gopako attanā rakkhitabbaṃ bhaṇḍaṃ  thenento akiccakārī hoti, evanti attho. iminā nayena  sabbavāresu attho veditabbo. ^b^asitabyābhaṅgi^eb^nti ^a^P3.0429^ea^  tiṇalāyanāsitañceva kājañca. ^b^anussarato^eb^ti  yattha jāto, tasmiṃ porāṇe mātāpettike kulavaṃse anussariyamāneti  attho. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] esukārīsuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. dhanañjānisuttavaṇṇanā </h3n>
            <h4>
              <h4n> </h4n>
              <p>[03] 445^b^.^eb^ ^b^evaṃ^eb^ ^a^V3.0301^ea^ ^a^M3.0293^ea^ ^b^me suta^eb^nti dhanañjānisuttaṃ. tattha  ^b^dakkhiṇāgirismi^eb^nti ^b^girī^eb^ti pabbato, rājagahaṃ  parikkhipitvā ṭhitapabbatassa dakkhiṇadisābhāge janapadassetaṃ nāmaṃ.  ^b^taṇḍulapālidvārāyā^eb^ti rājagahassa kira dvattiṃsamahādvārāni  catusaṭṭhikhuddakadvārāni, tesu ekaṃ taṇḍulapālidvāraṃ nāma, taṃ  sandhāyevamāha. ^b^rājānaṃ nissāyā^eb^ti ``gaccha manusse  apīḷetvā sassabhāgaṃ gaṇhāhī''ti raññā pesito gantvā sabbameva  sassaṃ gaṇhāti, ``mā no, bhante, nāsehī''ti ca vutte --  ``rājakule vuttaṃ mandaṃ, ahaṃ raññā āgamanakāleyeva evaṃ āṇatto, mā  kanditthā''ti evaṃ rājānaṃ nissāya brāhmaṇagahapatike vilumpati.  dhaññaṃ yebhuyyena attano gharaṃ pavesetvā appakaṃ rājakule paveseti. kiṃ  brāhmaṇagahapatikānaṃ na pīḷaṃ akāsīti ca vutto -- ``āma,  mahārāja, imasmiṃ vāre khettāni ^a^P3.0430^ea^ mandasassāni  ahesuṃ, tasmā apīḷentassa me gaṇhato na bahuṃ jāta''nti evaṃ  brāhmaṇagahapatike nissāya rājānaṃ vilumpati. </p>
              <p>[03] 446^b^.^eb^ ^b^payo pīyata^eb^nti taruṇakhīraṃ pivatu.  ^b^tāva bhattassā^eb^ti yāva khīraṃ pivitvā nisīdissatha, tāvadeva  bhattassa kālo bhavissati. idheva hi no pātarāsabhattaṃ  āharissantīti dasseti. ^b^mātāpitaro^eb^tiādīsu mahallakā  mātāpitaro mudukāni attharaṇapāvuraṇāni sukhumāni vatthāni  madhurabhojanaṃ sugandhagandhamālādīni ca pariyesitvā posetabbā.  puttadhītānaṃ nāmakaraṇamaṅgalādīni sabbakiccāni karontena puttadāro  posetabbo. evañhi akariyamāne garahā uppajjatīti iminā nayena  attho veditabbo. </p>
              <p>[03] 447^b^.^eb^ ^b^adhammacārī^eb^ti pañca dussīlyakammāni  vā dasa dussīlyakammāni vā idha adhammo nāma.  ^b^upakaḍḍheyyu^eb^nti pañcavidhabandhanādikammakaraṇatthaṃ taṃ taṃ nirayaṃ  kaḍḍheyyuṃ. </p>
              <p>[03] 448^b^.^eb^ ^b^dhammacārī^eb^ti  ^a^V3.0302^ea^ dhammikasivavijjādikammakārī. ^b^paṭikkamantī^eb^ti osaranti  parihāyanti. ^b^abhikkamantī^eb^ti abhisaranti vaḍḍhanti.  ^b^seyyo^eb^ti varataraṃ. ^b^hīne^eb^ti nihīne lāmake.  ^b^kālaṅkato ca sāriputtā^eb^ti idaṃ ^a^M3.0294^ea^ bhagavā ``tatrassa gantvā  desehī''ti adhippāyena theramāha. theropi ^a^P3.0431^ea^  taṃkhaṇaṃyeva gantvā mahābrahmuno dhammaṃ desesi, tato paṭṭhāya cātuppadikaṃ  gāthaṃ kathentopi catusaccavimuttaṃ nāma na kathesīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dhanañjānisuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. vāseṭṭhasuttavaṇṇanā </h3n>
            <h4>
              <h4n> </h4n>
              <p>[03] 454^b^.^eb^ ^b^evaṃ^eb^ ^a^V3.0303^ea^ ^b^me suta^eb^nti vāseṭṭhasuttaṃ. tattha  ^b^icchānaṅgalavanasaṇḍe^eb^ti icchānaṅgalagāmassa avidūre vanasaṇḍe.  ^b^caṅkī^eb^ti ādayo pañcapi janā rañño pasenadissa kosalassa  purohitā eva. ^b^aññe ca abhiññātā^eb^ti aññe ca bahū  abhiññātā brāhmaṇā. te kira chaṭṭhe chaṭṭhe māse dvīsu ṭhānesu  sannipatanti. yadā jātiṃ sodhetukāmā honti, tadā  pokkharasātissa santike jātisodhanatthaṃ ukkaṭṭhāya sannipatanti.  yadā mante sodhetukāmā honti, tadā icchānaṅgale sannipatanti.  imasmiṃ kāle mantasodhanatthaṃ sannipatiṃsu. ^b^ayamantarā kathā^eb^ti  yaṃ attano sahāyakabhāvānurūpaṃ kathaṃ kathentā anuvicariṃsu, tassā  kathāya antarā ayamaññā kathā udapādi. ^b^sīlavā^eb^ti guṇavā.  ^b^vattasampanno^eb^ti ācārasampanno. </p>
              <p>[03] 455^b^.^eb^ ^b^anuññātapaṭiññātā^eb^ti ^a^P3.0432^ea^  sikkhitā tumheti evaṃ ācariyehi anuññātā, āma ācariya  sikkhitamhāti evaṃ sayañca paṭiññātā. ^b^asmā^eb^ti bhavāma.  ^b^ahaṃ pokkharasātissa, tārukkhassāyaṃ māṇavo^eb^ti ahaṃ  pokkharasātissa jeṭṭhantevāsī aggasisso, ayaṃ tārukkhassāti  dīpeti.</p>
              <p>[03] ^b^tevijjāna^eb^nti tivedānaṃ brāhmaṇānaṃ. ^b^yadakkhāta^eb^nti  yaṃ atthato ca byañjanato ca ekaṃ padampi akkhātaṃ. ^b^tatra  kevalinosmase^eb^ti taṃ sakalaṃ jānanato tattha niṭṭhāgatamhāti attho.  idāni taṃ kevalibhāvaṃ āvikaronto ^b^padakasmā^eb^tiādimāha.  tattha ^b^jappe ācariyasādisā^eb^ti kathanaṭṭhāne mayaṃ  ācariyasadisāyeva.</p>
              <p>[03] ^b^kammunā^eb^ti ^a^M3.0295^ea^ dasakusalakammapathakammunā. ayañhi pubbe  sattavidhaṃ kāyavacīkammaṃ sandhāya ``yato kho, bho, sīlavā  hotī''ti āha, tividhaṃ manokammaṃ sandhāya ``vattasampanno''ti.  tena samannāgato hi ācārasampanno hoti. ^b^cakkhumā^eb^ti pañcahi  cakkhūhi cakkhumantabhāvena bhagavantaṃ ālapati.</p>
              <p>[03] ^b^khayātīta^eb^nti ^a^V3.0304^ea^ ūnabhāvaṃ atītaṃ, paripuṇṇanti attho.  ^b^peccā^eb^ti upagantvā. ^b^namassantī^eb^ti namo karonti.</p>
              <p>[03] ^b^cakkhuṃ loke samuppanna^eb^nti avijjandhakāre loke taṃ  andhakāraṃ vidhamitvā lokassa diṭṭhadhammikādiatthadassanena cakkhu  hutvā samuppannaṃ. </p>
              <p>[03] 456^b^.^eb^ evaṃ ^a^P3.0433^ea^ vāseṭṭhena thometvā  yācito bhagavā dvepi jane saṅgaṇhanto ^b^tesaṃ vo ahaṃ  byakkhissa^eb^ntiādimāha. tattha ^b^byakkhissa^eb^nti  byākarissāmi. ^b^anupubba^eb^nti tiṭṭhatu tāva brāhmaṇacintā,  tiṇarukkhakīṭapaṭaṅgato paṭṭhāya anupaṭipāṭiyā ācikkhissāmīti  attho. ^b^jātivibhaṅga^eb^nti jātivitthāraṃ. ^b^aññamaññā hi  jātiyo^eb^ti tesaṃ tesañhi pāṇānaṃ jātiyo aññamaññā nānappakārāti  attho.</p>
              <p>[03] ^b^tiṇarukkhe^eb^ti anupādinnakajātiṃ katvā pacchā  upādinnakajātiṃ kathessāmi, evaṃ tassa jātibhedo pākaṭo  bhavissatīti imaṃ desanaṃ ārabhi. mahāsīvatthero pana ``kiṃ, bhante,  anupādinnakaṃ bījanānatāya nānaṃ, upādinnaṃ kammanānatāyāti? evaṃ  vattuṃ na vaṭṭatī''ti pucchito āma na vaṭṭati. kammañhi yoniyaṃ  khipati. yonisiddhā ime sattā nānāvaṇṇā hontīti.  ^b^tiṇarukkhe^eb^ti ettha antopheggū bahisārā antamaso  tālanāḷikerādayopi tiṇāneva, antosārā pana bahipheggū sabbe  rukkhā nāma. ^b^na cāpi paṭijānare^eb^ti mayaṃ tiṇā mayaṃ  rukkhāti vā, ahaṃ tiṇaṃ, ahaṃ rukkhoti vā evaṃ na jānanti.  ^b^liṅgaṃ jātimaya^eb^nti ajānantānampi ca tesaṃ jātimayameva  saṇṭhānaṃ attano mūlabhūtatiṇādisadisameva hoti. kiṃ kāraṇā?  ^b^aññamaññā hi jātiyo^eb^. yasmā aññā tiṇajāti, aññā  rukkhajāti. tiṇesupi aññā tālajāti, aññā nāḷikerajāti,  evaṃ vitthāretabbaṃ. iminā idaṃ dasseti -- yaṃ jātivasena nānā  ^a^M3.0296^ea^ hoti, taṃ attano paṭiññaṃ paresaṃ vā upadesaṃ vināpi aññajātito  visesena gayhati. yadi ca jātiyā brāhmaṇo ^a^P3.0434^ea^  bhaveyya, sopi attano paṭiññaṃ paresaṃ vā upadesaṃ vinā khattiyato  vessato suddato vā visesena gayheyya, na ca gayhati. tasmā na  jātiyā brāhmaṇoti. parato pana ``yathā etāsu jātīsū''ti  gāthāya etamatthaṃ vacībhedeneva āvikarissati.</p>
              <p>[03] evaṃ ^a^V3.0305^ea^ anupādinnakesu jātiṃ dassetvā upādinnakesu dassento  ^b^tato kīṭe^eb^tiādimāha. ^b^yāva kunthakipillike^eb^ti  kunthakipillikaṃ pariyantaṃ katvāti attho. ettha ca ye uppatitvā  gacchanti, te paṭaṅgā nāma. ^b^aññamaññā hi jātiyo^eb^ti tesampi  nīlarattādivaṇṇavasena jātiyo nānappakārāva honti.</p>
              <p>[03] ^b^khuddake^eb^ti kāḷakādayo. ^b^mahallake^eb^ti  sasabiḷārādayo.</p>
              <p>[03] ^b^pādūdare^eb^ti udarapāde, udaraṃyeva nesaṃ pādāti vuttaṃ hoti.  ^b^dīghapiṭṭhike^eb^ti sappānañhi sīsato yāva naṅguṭṭhā piṭṭhiyeva hoti,  tena te ``dīghapiṭṭhikā''ti vuccanti.</p>
              <p>[03] ^b^udake^eb^ti odake, udakamhi jāte.</p>
              <p>[03] ^b^pakkhī^eb^ti sakuṇe. te hi pattehi yantīti  ^b^pattayānā,^eb^ vehāsaṃ gacchantīti ^b^vihaṅgamā^eb^.</p>
              <p>[03] evaṃ thalajalākāsagocarānaṃ pāṇānaṃ jātibhedaṃ dassetvā idāni  yenādhippāyena taṃ dasseti, taṃ āvikaronto yathā etāsūti gāthamāha.  tassattho saṅkhepena vuttova. vitthārato panettha yaṃ vattabbaṃ, taṃ  ^a^P3.0435^ea^ sayameva dassento ^b^na kesehī^eb^tiādimāha.  tatrāyaṃ yojanā -- yaṃ vuttaṃ ``natthi manussesu liṅgajātimayaṃ  puthū''ti, taṃ evaṃ natthīti veditabbaṃ. seyyathidaṃ? ^b^na  kesehī^eb^ti. na hi -- ``brāhmaṇānaṃ edisā kesā honti,  khattiyānaṃ edisā''ti niyamo atthi yathā hatthiassamigādīnanti  iminā nayena sabbaṃ yojetabbaṃ.</p>
              <p>[03] ^b^liṅgaṃ jātimayaṃ neva, yathā aññāsu jātisū^eb^ti idaṃ pana  vuttassevatthassa nigamananti veditabbaṃ. tassāyaṃ yojanā -- evaṃ  yasmā imehi ^a^M3.0297^ea^ kesādīhi natthi manussesu liṅgaṃ jātimayaṃ puthu, tasmā  veditabbametaṃ ``brāhmaṇādibhedesu manussesu liṅgaṃ jātimayaṃ neva, yathā  aññāsu jātisū''ti. </p>
              <p>[03] 457^b^.^eb^ idāni evaṃ jātibhede asatipi ``brāhmaṇo  khattiyo''ti idaṃ nānattaṃ yathā jātaṃ ^a^V3.0306^ea^, taṃ dassetuṃ ^b^paccatta^eb^nti  gāthamāha. tattha ^b^vokāra^eb^nti nānattaṃ. ayaṃ panettha saṅkhepattho  -- yathā hi tiracchānānaṃ yonisiddhameva kesādisaṇṭhānena nānattaṃ,  tathā brāhmaṇādīnaṃ attano attano sarīre taṃ natthi. evaṃ santepi  yadetaṃ ``brāhmaṇo khattiyo''ti vokāraṃ, taṃ vokārañca manussesu  samaññāya pavuccati, vohāramatteneva pavuccatīti.</p>
              <p>[03] ettāvatā bhagavā bhāradvājassa vādaṃ niggaṇhitvā idāni yadi  jātiyā brāhmaṇo bhaveyya, ājīvasīlācāravipannopi brāhmaṇo bhaveyya.  yasmā pana porāṇā brāhmaṇā tassa brāhmaṇabhāvaṃ na icchanti, loke  ca aññepi paṇḍitamanussā, tasmā vāseṭṭhassa vādaṃ paggaṇhanto ^b^yo  hi koci manussesū^eb^ti aṭṭha gāthā āha. tattha ^b^gorakkha^eb^nti  khettarakkhaṃ, kasikammanti vuttaṃ hoti. ^b^go^eb^ti hi pathaviyā  nāmaṃ, tasmā evamāha. ^b^puthusippenā^eb^ti  tantavāyakammādinānāsippena. ^b^vohāra^eb^nti vaṇijjaṃ.  ^b^parapessenā^eb^ti ^a^P3.0436^ea^ paresaṃ veyyāvaccakammena.  ^b^issattha^eb^nti āvudhajīvikaṃ, usuñca sattiṃ cāti vuttaṃ hoti.  ^b^porohiccenā^eb^ti purohitakammena.</p>
              <p>[03] evaṃ brāhmaṇasamayena ca lokavohārena ca  ājīvasīlācāravipannassa abrāhmaṇabhāvaṃ sādhetvā evaṃ sante na  jātiyā brāhmaṇo, guṇehi pana brāhmaṇo hoti. tasmā yattha katthaci  kule jāto yo guṇavā, so brāhmaṇo, ayamettha ñāyoti evametaṃ ñāyaṃ  atthato āpādetvā idāni naṃ vacībhedena pakāsento ^b^na cāhaṃ  brāhmaṇa^eb^ntiādimāha. tassattho -- ahañhi yvāyaṃ catunnaṃ yonīnaṃ  yattha katthaci jāto, tatrāpi visesena yo brāhmaṇassa saṃvaṇṇitāya  mātari sambhūto, taṃ ^b^yonijaṃ mattisambhavaṃ,^eb^ yā cāyaṃ ubhato  sujātotiādinā nayena brāhmaṇehi brāhmaṇassa  parisuddhauppattimaggasaṅkhātā yoni vuttā, saṃsuddhagahaṇikoti iminā  ^a^M3.0298^ea^ ca mātisampatti, tatopi jātasambhūtattā yonijo mattisambhavoti  vuccati, taṃ ^b^yonijaṃ mattisambhavaṃ^eb^ iminā ca  yonijamattisambhavamattena na brāhmaṇaṃ brūmi. kasmā? yasmā, bho  bhoti, vacanamattena aññehi sakiñcanehi visiṭṭhattā ^b^bhovādi nāma  so hoti, sace hoti sakiñcano^eb^ sapalibodho. yo panāyaṃ yattha  katthaci jātopi rāgādikiñcanābhāvena akiñcano,  sabbagahaṇapaṭinissaggena anādāno, ^b^akiñcanaṃ anādānaṃ, tamahaṃ  brūmi^eb^ ^a^P3.0437^ea^ ^b^brāhmaṇaṃ.^eb^ kasmā? yasmā  bāhitapāpoti. </p>
              <p>[03] 458^b^.^eb^ kiñcabhiyyo ^a^V3.0307^ea^ sabbasaṃyojanaṃ chetvātiādi  sattavīsati gāthā. tattha ^b^sabbasaṃyojana^eb^nti dasavidhasaṃyojanaṃ.  ^b^na paritassatī^eb^ti taṇhāparitassanāya na paritassati.  ^b^saṅgātiga^eb^nti rāgasaṅgādayo atikkantaṃ. ^b^visaṃyutta^eb^nti  catūhi yonīhi sabbakilesehi vā visaṃyuttaṃ.</p>
              <p>[03] ^b^naddhi^eb^nti upanāhaṃ. ^b^varatta^eb^nti taṇhaṃ.  ^b^sandāna^eb^nti yuttapāsaṃ, diṭṭhipariyuṭṭhānassetaṃ adhivacanaṃ.  ^b^sahanukkama^eb^nti anukkamo vuccati pāse pavesanagaṇṭhi,  diṭṭhānusayassetaṃ nāmaṃ. ^b^ukkhittapaligha^eb^nti ettha palighoti  avijjā. ^b^buddha^eb^nti catusaccabuddhaṃ. ^b^titikkhatī^eb^ti khamati.</p>
              <p>[03] ^b^khantibala^eb^nti adhivāsanakhantibalaṃ. sā pana sakiṃ  uppannā balānīkaṃ nāma na hoti, punappunaṃ uppannā pana hoti.  tassā atthitāya ^b^balānīkaṃ^eb^.</p>
              <p>[03] ^b^vatavanta^eb^nti dhutaṅgavantaṃ. ^b^sīlavanta^eb^nti guṇavantaṃ.  ^b^anussada^eb^nti rāgādiussadavirahitaṃ. ``anussuta''ntipi  pāṭho, anavassutanti attho. ^b^danta^eb^nti nibbisevanaṃ.</p>
              <p>[03] ^b^na limpatī^eb^ti na allīyati. ^b^kāmesū^eb^ti  kilesakāmavatthukāmesu.</p>
              <p>[03] ^b^dukkhassa^eb^ ^a^P3.0438^ea^ ^b^pajānāti, idheva  khaya^eb^nti ettha arahattaphalaṃ dukkhakkhayoti adhippetaṃ.^b^  pajānātī^eb^ti adhigamavasena jānāti.^b^ pannabhāra^eb^nti  ohitabhāraṃ, khandhakilesābhisaṅkhārakāmaguṇabhāre otāretvā ṭhitaṃ.  visaṃyuttapadaṃ vuttatthameva.</p>
              <p>[03] ^b^gambhīrapañña^eb^nti gambhīresu ārammaṇesu pavattapaññaṃ.  ^b^medhāvi^eb^nti pakatipaññāya paññavantaṃ.</p>
              <p>[03] ^b^anāgārehi^eb^ ^a^M3.0299^ea^ ^b^cūbhaya^eb^nti anāgārehi ca visaṃsaṭṭhaṃ ubhayañca,  dvīhipi cetehi visaṃsaṭṭhamevāti attho. ^b^anokasāri^eb^nti okaṃ  vuccati pañcakāmaguṇālayo, taṃ anallīyamānanti attho.  ^b^appiccha^eb^nti anicchaṃ.</p>
              <p>[03] ^b^tasesū^eb^ti ^a^V3.0308^ea^ sataṇhesu. ^b^thāvaresū^eb^ti nittaṇhesu.</p>
              <p>[03] ^b^attadaṇḍesū^eb^ti gahitadaṇḍesu. ^b^nibbuta^eb^nti  kilesanibbānena nibbutaṃ. ^b^sādānesū^eb^ti saupādānesu.</p>
              <p>[03] ^b^ohito^eb^ti patito. </p>
              <p>[03] 459^b^.^eb^ ^b^akakkasa^eb^nti niddosaṃ. sadoso hi  rukkhopi sakakkasoti vuccati. ^b^viññāpani^eb^nti  atthaviññāpanikaṃ. ^b^sacca^eb^nti avisaṃvādikaṃ. ^b^udīraye^eb^ti  bhaṇati. ^b^yāya^eb^ ^a^P3.0439^ea^ ^b^nābhisajje^eb^ti yāya  girāya parassa sajjanaṃ vā lagganaṃ vā na karoti, tādisaṃ apharusaṃ  giraṃ bhāsatīti attho.</p>
              <p>[03] ^b^dīgha^eb^nti suttāruḷhabhaṇḍaṃ. ^b^rassa^eb^nti  vippakiṇṇabhaṇḍaṃ. ^b^aṇu^eb^nti khuddakaṃ. ^b^thūla^eb^nti mahantaṃ.  ^b^subhāsubha^eb^nti sundarāsundaraṃ. dīghabhaṇḍañhi appagghampi hoti  mahagghampi. rassādīsupi eseva nayo. iti ettāvatā na sabbaṃ  pariyādiṇṇaṃ, ``subhāsubha''nti iminā pana pariyādiṇṇaṃ hoti.</p>
              <p>[03] ^b^nirāsaya^eb^nti nittaṇhaṃ.</p>
              <p>[03] ^b^ālayā^eb^ti taṇhālayā. ^b^aññāyā^eb^ti jānitvā.  ^b^amatogadha^eb^nti amatabbhantaraṃ. ^b^anuppatta^eb^nti anupaviṭṭhaṃ.</p>
              <p>[03] ^b^ubho saṅga^eb^nti ubhayampetaṃ saṅgaṃ. puññañhi sagge  laggāpeti, apuññaṃ apāye, tasmā ubhayampetaṃ saṅganti āha.  ^b^upaccagā^eb^ti atīto.</p>
              <p>[03] ^b^anāvila^eb^nti āvilakaraṇakilesavirahitaṃ.  ^b^nandībhavaparikkhīṇa^eb^nti parikkhīṇanandiṃ parikkhīṇabhavaṃ.</p>
              <p>[03] ``yo ^a^V3.0309^ea^ ima''nti gāthāya avijjāyeva visaṃvādakaṭṭhena  ^b^palipatho,^eb^ mahāviduggatāya ^b^duggaṃ,^eb^ saṃsaraṇaṭṭhena  ^b^saṃsāro,^eb^ mohanaṭṭhena ^b^moho^eb^ti vutto. ^b^tiṇṇo^eb^ti  ^a^P3.0440^ea^ caturoghatiṇṇo. ^b^pāraṅgato^eb^ti nibbānaṃ  gato. ^b^jhāyī^eb^ti ārammaṇalakkhaṇūpanijjhānavasena jhāyī.  ^b^anejo^eb^ti nittaṇho. ^b^anupādāya^eb^ ^a^M3.0300^ea^ ^b^nibbuto^eb^ti kiñci  gahaṇaṃ aggahetvā sabbakilesanibbānena nibbuto.</p>
              <p>[03] ^b^kāme^eb^ti duvidhepi kāme. ^b^anāgāro^eb^ti anāgāro  hutvā. ^b^paribbaje^eb^ti paribbajati. ^b^kāmabhavaparikkhīṇa^eb^nti  khīṇakāmaṃ khīṇabhavaṃ.</p>
              <p>[03] ^b^mānusakaṃ yoga^eb^nti mānusakaṃ pañcakāmaguṇayogaṃ.  ^b^dibbaṃ yoga^eb^nti dibbaṃ pañcakāmaguṇayogaṃ.  ^b^sabbayogavisaṃyutta^eb^nti sabbakilesayogavisaṃyuttaṃ.</p>
              <p>[03] ^b^rati^eb^nti pañcakāmaguṇaratiṃ. ^b^arati^eb^nti  kusalabhāvanāya ukkaṇṭhitaṃ. ^b^vīra^eb^nti vīriyavantaṃ.</p>
              <p>[03] ^b^sugata^eb^nti sundaraṃ ṭhānaṃ gataṃ, sundarāya vā paṭipattiyā  gataṃ.</p>
              <p>[03] ^b^gati^eb^nti nibbattiṃ. ^b^pure^eb^ti atīte.  ^b^pacchā^eb^ti anāgate. ^b^majjhe^eb^ti paccuppanne.  ^b^kiñcana^eb^nti ^a^P3.0441^ea^ kiñcanakārako kileso.</p>
              <p>[03] ^b^mahesi^eb^nti mahante guṇe pariyesanaṭṭhena mahesiṃ.  ^b^vijitāvina^eb^nti vijitavijayaṃ. </p>
              <p>[03] 460^b^.^eb^ evaṃ bhagavā guṇato khīṇāsavaṃyeva brāhmaṇaṃ  dassetvā ye jātito brāhmaṇoti abhinivesaṃ karonti, te idaṃ  ajānantā, sāva nesaṃ diṭṭhi duddiṭṭhīti dassento ^b^samaññā  hesā^eb^ti gāthādvayamāha. tassattho -- yadidaṃ brāhmaṇo khattiyo  bhāradvājo vāseṭṭhoti nāmagottaṃ pakappitaṃ kataṃ abhisaṅkhataṃ, samaññā  hesā lokasmiṃ, vohāramattanti attho. kasmā? yasmā ^b^samuccā  samudāgataṃ^eb^ samaññāya āgataṃ. etañhi tattha tattha jātakāleyevassa  ñātisālohitehi pakappitaṃ kataṃ. no ce naṃ evaṃ pakappeyyuṃ, na  koci kiñci disvā ayaṃ brāhmaṇoti vā bhāradvājoti ^a^V3.0310^ea^ vā jāneyya.  evaṃ pakappitaṃ petaṃ ^b^dīgharattānusayitaṃ, diṭṭhigatamajānataṃ,^eb^ taṃ  pakappitaṃ nāmagottaṃ ``nāmagottamattametaṃ, vohāratthaṃ pakappita''nti,  ajānantānaṃ sattānaṃ hadaye dīgharattaṃ diṭṭhigatamanusayitaṃ. tassa  anusayitattā taṃ nāmagottaṃ ^b^ajānantā no pabrunti,^eb^ ``jātiyā  hoti brāhmaṇo''ti ajānantāva evaṃ vadantīti vuttaṃ hoti.</p>
              <p>[03] evaṃ ^a^M3.0301^ea^ ``ye `jātito brāhmaṇo'ti abhinivesaṃ karonti, te idaṃ  vohāramattaṃ ajānantā, sāva nesaṃ diṭṭhi duddiṭṭhī''ti dassetvā idāni  nippariyāyameva jātivādaṃ paṭikkhipanto kammavādañca patiṭṭhapento  ^b^na jaccā^eb^tiādimāha. tattha ``kammunā''ti upaḍḍhagāthāya  vitthāraṇatthaṃ ^b^kassako kammunā^eb^tiādi vuttaṃ. tattha  ^b^kammunā^eb^ti paccuppannena kasikammādinibbattakacetanākammunā.</p>
              <p>[03] ^b^paṭiccasamuppādadassā^eb^ti ^a^P3.0442^ea^ iminā  paccayena evaṃ hotīti evaṃ paṭiccasamuppādadassāvino.  ^b^kammavipākakovidā^eb^ti sammānāvamānārahakule kammavasena uppatti  hoti, aññāpi hīnapaṇītatā hīnapaṇīte kamme vipaccamāne hotīti.  evaṃ kammavipākakusalā.</p>
              <p>[03] ^b^kammunā vattatī^eb^ti gāthāya pana lokoti vā pajāti vā  sattoti vā ekoyevattho, vacanamattabhedo. purimapadena cettha ``atthi  brahmā mahābrahmā seṭṭho sajitā''ti diṭṭhiyā paṭisedho veditabbo.  kammunā hi tāsu tāsu gatīsu vattati loko, tassa ko sajitāti.  dutiyapadena ``evaṃ kammunā nibbattopi ca pavattepi  atītapaccuppannabhedena kammunā vattati, sukhadukkhāni paccanubhonto  hīnapaṇītādibhedañca āpajjanto pavattatī''ti dasseti. tatiyena  tamevatthaṃ nigameti ``evaṃ sabbathāpi kammanibandhanā sattā kammeneva  baddhā hutvā pavattanti, na aññathā''ti. catutthena tametthaṃ upamāya  vibhāveti. yathā hi rathassa yāyato āṇi nibandhanaṃ hoti, na  tāya anibaddho yāti, evaṃ lokassa nibbattato ca pavattato ca kammaṃ  nibandhanaṃ, na tena anibaddho nibbattati na pavattati.</p>
              <p>[03] idāni yasmā ^a^P3.0443^ea^ evaṃ kammanibandhano loko,  tasmā seṭṭhena kammunā seṭṭhabhāvaṃ dassento ^b^tapenā^eb^ti gāthādvayamāha.  tattha ^b^tapenā^eb^ti dhutaṅgatapena. ^b^brahmacariyenā^eb^ti  methunaviratiyā. ^b^saṃyamenā^eb^ti sīlena ^a^V3.0311^ea^. ^b^damenā^eb^ti  indriyadamena. ^b^etenā^eb^ti etena seṭṭhena parisuddhena brahmabhūtena  kammunā brāhmaṇo hoti. kasmā? yasmā ^b^etaṃ brāhmaṇamuttamaṃ,^eb^  yasmā etaṃ kammaṃ uttamo brāhmaṇaguṇoti vuttaṃ hoti.  ``brahmāna''ntipi pāṭho. ayaṃ panettha vacanattho -- brahmaṃ ānetīti  brahmānaṃ, brāhmaṇabhāvaṃ āvahatīti vuttaṃ hoti.</p>
              <p>[03] dutiyagāthāya ^a^M3.0302^ea^ ^b^santo^eb^ti santakileso. ^b^brahmā  sakko^eb^ti brahmā ca sakko ca, yo evarūpo, so na kevalaṃ brāhmaṇo,  atha kho brahmā ca sakko ca so vijānataṃ paṇḍitānaṃ, evaṃ vāseṭṭha,  jānāhīti vuttaṃ hoti. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] vāseṭṭhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. subhasuttavaṇṇanā </h3n>
            <h4>
              <h4n> </h4n>
              <p>[03] 462^b^.^eb^ ^b^evaṃ^eb^ ^a^V3.0312^ea^ ^b^me suta^eb^nti subhasuttaṃ. tattha  ^b^todeyyaputto^eb^ti tudigāmavāsino todeyyabrāhmaṇassa putto.  ^b^ārādhako hotī^eb^ti sampādako hoti paripūrako. ^b^ñāyaṃ  dhamma^eb^nti kāraṇadhammaṃ. ^b^kusala^eb^nti anavajjaṃ. </p>
              <p>[03] 463^b^.^eb^ ^b^micchāpaṭipatti^eb^nti ^a^P3.0444^ea^  aniyyānikaṃ akusalapaṭipadaṃ. ^b^sammāpaṭipatti^eb^nti niyyānikaṃ  kusalapaṭipadaṃ.</p>
              <p>[03] ^b^mahaṭṭha^eb^ntiādīsu mahantehi veyyāvaccakarehi vā upakaraṇehi  vā bahūhi attho etthāti ^b^mahaṭṭhaṃ^eb^. mahantāni  nāmaggahaṇamaṅgalādīni kiccāni etthāti ^b^mahākiccaṃ^eb^. idaṃ  ajja kattabbaṃ, idaṃ sveti evaṃ mahantāni adhikārasaṅkhātāni  adhikaraṇāni etthāti ^b^mahādhikaraṇaṃ^eb^. bahūnaṃ kamme  yuttappayuttatāvasena pīḷāsaṅkhāto mahāsamārambho etthāti  ^b^mahāsamārambhaṃ. gharāvāsakammaṭṭhāna^eb^nti gharāvāsakammaṃ. evaṃ  sabbavāresu attho veditabbo. kasikamme cettha naṅgalakoṭiṃ ādiṃ  katvā upakaraṇānaṃ pariyesanavasena mahaṭṭhatā, vaṇijjāya yathāṭhitaṃyeva  bhaṇḍaṃ gahetvā parivattanavasena appaṭṭhatā veditabbā.  ^b^vipajjamāna^eb^nti avuṭṭhiativuṭṭhiādīhi kasikammaṃ,  maṇisuvaṇṇādīsu acchekatādīhi ca vaṇijjakammaṃ appaphalaṃ hoti,  mūlacchedampi pāpuṇāti. vipariyāyena sampajjamānaṃ mahapphalaṃ  cūḷantevāsikassa viya. </p>
              <p>[03] 464^b^.^eb^ ^b^evameva kho^eb^ti yathā kasikammaṭṭhānaṃ  vipajjamānaṃ appaphalaṃ hoti, evaṃ gharāvāsakammaṭṭhānampi.  akatakalyāṇo hi kālaṃ katvā niraye ^a^M3.0303^ea^ nibbattati. mahādattasenāpati  nāma kireko brāhmaṇabhatto ahosi, tassa maraṇasamaye nirayo  upaṭṭhāsi. so brāhmaṇehi ``kiṃ passasī''ti vutto? lohitagharanti  āha. brahmaloko bho esoti. brahmaloko nāma bho kahanti?  uparīti. mayhaṃ heṭṭhā upaṭṭhātīti. kiñcāpi heṭṭhā upaṭṭhāti ^a^P3.0445^ea^,  tathāpi uparīti kālaṃ katvā niraye nibbatto.  ``iminā amhākaṃ yaññe doso dinno''ti sahassaṃ gahetvā ^a^V3.0313^ea^ nīharituṃ  adaṃsu. sampajjamānaṃ pana mahapphalaṃ hoti. katakalyāṇo hi kālaṃ  katvā sagge nibbattati. sakalāya guttilavimānakathāya dīpetabbaṃ.  yathā pana taṃ vaṇijjakammaṭṭhānaṃ vipajjamānaṃ appaphalaṃ hoti, evaṃ  sīlesu aparipūrakārino anesanāya yuttassa pabbajjākammaṭṭhānampi.  evarūpā hi neva jhānādisukhaṃ na saggamokkhaṃ labhati. sampajjamānaṃ  pana mahapphalaṃ hoti. sīlāni hi pūretvā vipassanaṃ vaḍḍhento  arahattampi pāpuṇāti.</p>
              <p>[03] ^b^brāhmaṇā, bho gotamo^eb^ti idha kiṃ pucchāmīti pucchati?  brāhmaṇā vadanti -- ``pabbajito ime pañca dhamme pūretuṃ samattho  nāma natthi, gahaṭṭhova pūretī''ti. samaṇo pana gotamo --  ``gihissa vā ahaṃ māṇava pabbajitassa vā''ti punappunaṃ vadati, neva  pabbajitaṃ muñcati, mayhameva pucchaṃ maññe na sallakkhetīti cāgasīsena  pañca dhamme pucchāmīti pucchati. ^b^sace te agarū^eb^ti sace tuyhaṃ  yathā brāhmaṇā paññapenti, tathā idha bhāsituṃ bhāriyaṃ na hoti, yadi  na koci aphāsukabhāvo hoti, bhāsassūti attho. ^b^na kho me,  bho^eb^ti kiṃ sandhāyāha? paṇḍitapaṭirūpakānañhi santike kathetuṃ  dukkhaṃ hoti, te pade pade akkhare akkhare dosameva vadanti.  ekantapaṇḍitā pana kathaṃ sutvā sukathitaṃ pasaṃsanti, dukkathite  pāḷipadātthabyañjanesu ^a^P3.0446^ea^ yaṃ yaṃ virujjhati, taṃ taṃ  ujuṃ katvā denti. bhagavatā ca sadiso ekantapaṇḍito nāma natthi,  tenāha ``na kho me, bho gotama, garu, yatthassu bhavanto vā  nisinno bhavantarūpo vā''ti. ^b^sacca^eb^nti vacīsaccaṃ.  ^b^tapa^eb^nti tapacariyaṃ. ^b^brahmacariya^eb^nti methunaviratiṃ.  ^b^ajjhena^eb^nti mantagahaṇaṃ. ^b^cāga^eb^nti āmisapariccāgaṃ. </p>
              <p>[03] 466^b^.^eb^ ^b^pāpito bhavissatī^eb^ti. ajānanabhāvaṃ  pāpito bhavissati. ^b^etadavocā^eb^ti bhagavatā andhaveṇūpamāya  niggahito taṃ paccāharituṃ asakkonto yathā nāma dubbalasunakho migaṃ  uṭṭhapetvā sāmikassa abhimukhaṃ ^a^M3.0304^ea^ katvā sayaṃ apasakkati, evamevaṃ  ācariyaṃ apadisanto evaṃ ``brāhmaṇo''tiādivacanaṃ avoca. tattha  ^b^pokkharasātī^eb^ti idaṃ tassa nāmaṃ, ``pokkharasāyī''tipi  vuccati. tassa kira kāyo setapokkharasadiso devanagare  ussāpitarajatatoraṇaṃ viya sobhati, sīsaṃ panassa  kāḷavaṇṇaindanīlamayaṃ viya, massupi candamaṇḍale kāḷamegharāji viya  khāyati, akkhīni nīluppalasadisāni, nāsā rajatapanāḷikā viya  suvaṭṭitā suparisuddhā, hatthapādatalāni ceva mukhañca  katalākhārasaparikammaṃ ^a^V3.0314^ea^ viya sobhati. ativiya sobhaggappatto  brāhmaṇassa attabhāvo. arājake ṭhāne rājānaṃ kātuṃ yuttamimaṃ brāhmaṇaṃ,  evamesa sassiriko, iti naṃ pokkharasadisattā ``pokkharasātī''ti  ^a^P3.0447^ea^ sañjānanti, pokkhare pana so nibbatto, na  mātukucchiyanti iti naṃ pokkhare sayitattā ``pokkharasāyī''tipi  sañjānanti. ^b^opamañño^eb^ti upamaññagotto.  ^b^subhagavaniko^eb^ti ukkaṭṭhāya subhagavanassa issaro.  ^b^hassakaṃyevā^eb^ti hasitabbakaññeva. ^b^nāmakaṃyevā^eb^ti lāmakaṃyeva.  tadeva taṃ atthābhāvena ^b^rittakaṃ^eb^. rittakattā ca ^b^tucchakaṃ^eb^.  idāni naṃ bhagavā sācariyakaṃ niggaṇhituṃ ^b^kiṃ pana  māṇavā^eb^tiādimāha. </p>
              <p>[03] 467^b^.^eb^ tattha ^b^katamā nesaṃ seyyo^eb^ti katamā vācā  tesaṃ seyyo, pāsaṃsataroti attho. ^b^sammuccā^eb^ti sammutiyā  lokavohārena. ^b^mantā^eb^ti tulayitvā pariggaṇhitvā.  ^b^paṭisaṅkhāyā^eb^ti jānitvā. ^b^atthasaṃhita^eb^nti  kāraṇanissitaṃ. ^b^evaṃ sante^eb^ti lokavohāraṃ amuñcitvā  tulayitvā jānitvā kāraṇanissitaṃ katvā kathitāya seyyabhāve sati.  ^b^āvuto^eb^ti āvarito. ^b^nivuto^eb^ti nivārito.  ^b^ophuṭo^eb^ti onaddho. ^b^pariyonaddho^eb^ti paliveṭhito. </p>
              <p>[03] 468^b^.^eb^ ^b^gadhito^eb^tiādīni vuttatthāneva. ^b^sace  taṃ, bho gotama, ṭhāna^eb^nti sace etaṃ kāraṇamatthi. ^b^svāssā^eb^ti  ^a^P3.0448^ea^ dhūmachārikādīnaṃ abhāvena so assa aggi  accimā ca vaṇṇimā ca pabhassaro cāti. ^b^tathūpamāhaṃ māṇavā^eb^ti  tappaṭibhāgaṃ ahaṃ. idaṃ vuttaṃ hoti -- yatheva hi tiṇakaṭṭhupādānaṃ  paṭicca jalamāno aggi dhūmachārikaṅgārānaṃ atthitāya sadoso hoti  ^a^M3.0305^ea^,  evamevaṃ pañca kāmaguṇe paṭicca uppannā pīti  jātijarābyādhimaraṇasokādīnaṃ atthitāya sadosā. yathā pana  pariccattatiṇakaṭṭhupādāno dhūmādīnaṃ abhāvena parisuddho, evamevaṃ  lokuttarajjhānadvayasampayuttā pīti jātiādīnaṃ abhāvena parisuddhāti  attho. </p>
              <p>[03] 469^b^.^eb^ idāni ye te brāhmaṇehi cāgasīsena pañca  dhammā paññattā, tepi yasmā pañceva hutvā na niccalā tiṭṭhanti,  anukampājātikena saddhiṃ cha āpajjanti. tasmā taṃ dosaṃ dassetuṃ  ^b^ye te māṇavā^eb^tiādimāha. tattha ^b^anukampājātika^eb^nti  anukampāsabhāvaṃ.</p>
              <p>[03] ^b^kattha bahulaṃ samanupassasī^eb^ti idaṃ bhagavā yasmā --  ``esa ime pañca dhamme pabbajito paripūretuṃ ^a^V3.0315^ea^ samattho nāma natthi,  gahaṭṭho paripūretī''ti āha, tasmā -- ``pabbajitova ime pūreti,  gahaṭṭho pūretuṃ samattho nāma natthī''ti teneva mukhena bhaṇāpetuṃ pucchati.</p>
              <p>[03] ^b^na satataṃ samitaṃ saccavādī^eb^tiādīsu gahaṭṭho aññasmiṃ  asati vaḷañjanakamusāvādampi karotiyeva, pabbajitā asinā sīse  chijjantepi dve kathā na kathenti. gahaṭṭho ca antotemāsamattampi  sikkhāpadaṃ rakkhituṃ na sakkoti, pabbajito niccameva tapassī  sīlavā tapanissitako hoti. gahaṭṭho māsassa aṭṭhadivasamattampi  uposathakammaṃ ^a^P3.0449^ea^ kātuṃ na sakkoti, pabbajitā  yāvajīvaṃ brahmacārino honti. gahaṭṭho ratanasuttamaṅgalasuttamattampi  potthake likhitvā ṭhapeti, pabbajitā niccaṃ sajjhāyanti. gahaṭṭho  salākabhattampi akhaṇḍaṃ katvā dātuṃ na sakkoti, pabbajitā aññasmiṃ  asati kākasunakhādīnampi piṇḍaṃ denti, bhaṇḍaggāhakadaharassapi patte  pakkhipantevāti evamattho daṭṭhabbo. ^b^cittassāhamete^eb^nti ahaṃ ete  pañca dhamme mettacittassa parivāre vadāmīti attho. </p>
              <p>[03] 470^b^.^eb^ ^b^jātavaddho^eb^ti jāto ca vaḍḍhito ca. yo  hi kevalaṃ tattha jātova hoti, aññattha vaḍḍhito, tassa samantā  gāmamaggā na sabbaso paccakkhā honti, tasmā jātavaddhoti āha.  jātavaddhopi hi yo ciraṃ nikkhanto, tassa na sabbaso paccakkhā  honti, tasmā ^b^tāvadeva avasaṭa^eb^nti āha, taṃkhaṇameva  nikkhantanti attho. ^b^dandhāyitatta^eb^nti ``ayaṃ ^a^M3.0306^ea^ nu kho maggo  ayaṃ na nu kho''ti kaṅkhāvasena cirāyitattaṃ.  ^b^vitthāyitatta^eb^nti yathā sukhumaṃ atthajātaṃ sahasā pucchitassa  kassaci sarīraṃ thaddhabhāvaṃ gaṇhāti, evaṃ thaddhabhāvagahaṇaṃ.  ^b^natvevā^eb^ti iminā sabbaññutaññāṇassa appaṭihatabhāvaṃ dasseti.  tassa hi purisassa mārāvaṭṭanādīnaṃ vasena siyā ñāṇassa paṭighāto,  tena so dandhāyeyya vā vitthāyeyya vā, sabbaññutaññāṇaṃ pana  appaṭihataṃ, na sakkā tassa kenaci antarāyo kātunti dīpeti.</p>
              <p>[03] ^b^seyyathāpi māṇava balavā saṅkhadhamo^eb^ti ettha ^a^P3.0450^ea^  ^b^balavā^eb^ti balasampanno. ^b^saṅkhadhamo^eb^ti  saṅkhadhamako. ^b^appakasirenā^eb^ti akicchena adukkhena.  dubbalo hi saṅkhadhamako saṅkhaṃ dhamantopi na sakkoti catasso  disā sarena viññāpetuṃ, nāssa saṅkhasaddo sabbaso phari. balavato  pana vipphāriko hoti, tasmā balavāti āha. ^b^mettāya  cetovimuttiyā^eb^ti ettha ^b^mettāyā^eb^ti vutte upacāropi ^a^V3.0316^ea^ appanāpi  vaṭṭati, ^b^cetovimuttiyā^eb^ti vutte pana appanāva vaṭṭati. ^b^yaṃ  pamāṇakataṃ kamma^eb^nti pamāṇakataṃ kammaṃ nāma kāmāvacaraṃ vuccati,  appamāṇakataṃ kammaṃ nāma rūpārūpāvacaraṃ. tesupi idha  brahmavihārakammaññeva adhippetaṃ. tañhi pamāṇaṃ atikkamitvā  odhisakānodhisaka disāpharaṇavasena vaḍḍhetvā katattā  appamāṇakatanti vuccati. ^b^na taṃ tatrāvasissati, na taṃ  tatrāvatiṭṭhatī^eb^ti taṃ kāmāvacarakammaṃ tasmiṃ rūpārūpāvacarakamme na  ohīyati na tiṭṭhati. kiṃ vuttaṃ hoti? kāmāvacarakammaṃ tassa  rūpārūpāvacarakammassa antarā laggituṃ vā ṭhātuṃ vā  rūpārūpāvacarakammaṃ pharitvā pariyādiyitvā attano okāsaṃ gahetvā  patiṭṭhātuṃ vā na sakkoti, atha kho rūpārūpāvacarakammameva kāmāvacaraṃ  mahogho viya parittaudakaṃ pharitvā pariyādiyitvā attano okāsaṃ  gahetvā tiṭṭhati, tassa vipākaṃ paṭibāhitvā sayameva brahmasahabyataṃ  upanetīti. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] subhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. saṅgāravasuttavaṇṇanā </h3n>
            <h4>
              <h4n> </h4n>
              <p>[03] 473^b^.^eb^ ^b^evaṃ^eb^ ^a^V3.0317^ea^ ^a^P3.0451^ea^  ^a^M3.0307^ea^ ^b^me suta^eb^nti  saṅgāravasuttaṃ. tattha ^b^cañcalikappe^eb^ti evaṃnāmake gāme.  ^b^abhippasannā^eb^ti aveccappasādavasena pasannā. sā kira sotāpannā  ariyasāvikā bhāradvājagottassa brāhmaṇassa bhariyā. so brāhmaṇo  pubbe kālena kālaṃ brāhmaṇe nimantetvā tesaṃ sakkāraṃ karoti. imaṃ  pana brāhmaṇiṃ gharaṃ ānetvā abhirūpāya mahākulāya brāhmaṇiyā cittaṃ  kopetuṃ asakkonto brāhmaṇānaṃ sakkāraṃ kātuṃ nāsakkhi. atha naṃ  brāhmaṇā diṭṭhadiṭṭhaṭṭhāne -- ``nayidāni tvaṃ brāhmaṇaladdhiko, ekāhampi  brāhmaṇānaṃ sakkāraṃ na karosī''ti nippīḷenti. so gharaṃ āgantvā  brāhmaṇiyā tamatthaṃ ārocetvā -- ``sace, bhoti ekadivasaṃ mukhaṃ  rakkhituṃ sakkuṇeyyāsi, brāhmaṇānaṃ ekadivasaṃ bhikkhaṃ dadeyya''nti āha.  tuyhaṃ deyyadhammaṃ ruccanakaṭṭhāne dehi, kiṃ mayhaṃ etthāti. so  brāhmaṇe nimantetvā appodakaṃ pāyāsaṃ pacāpetvā gharañca sujjhāpetvā  āsanāni paññāpetvā brāhmaṇe nisīdāpesi. brāhmaṇī mahāsāṭakaṃ  nivāsetvā kaṭacchuṃ gahetvā parivisantī dussakaṇṇake pakkhalitvā  ``brāhmaṇe parivisāmī''ti saññampi akatvā āsevanavasena sahasā  satthārameva anussaritvā udānaṃ udānesi.</p>
              <p>[03] brāhmaṇā udānaṃ sutvā ``ubhatopakkhiko ^a^P3.0452^ea^  esa samaṇassa gotamassa sahāyo, nāssa deyyadhammaṃ gaṇhissāmā''ti  kupitā bhojanāni chaḍḍetvā nikkhamiṃsu. brāhmaṇo -- ``nanu  paṭhamaṃyeva taṃ avacaṃ `ajjekadivasaṃ mukhaṃ rakkheyyāsī'ti, ettakaṃ te  khīrañca taṇḍulādīni ca nāsitānī''ti ativiya kopavasaṃ upagato  -- ``evameva panāyaṃ vasalī yasmiṃ vā tasmiṃ vā tassa muṇḍakassa  samaṇassa vaṇṇaṃ bhāsati, idāni tyāhaṃ vasali tassa satthuno vādaṃ  āropessāmī''ti āha. atha naṃ brāhmaṇī ``gaccha tvaṃ, brāhmaṇa,  gantvā vijānissasī''ti vatvā ``na khvāhaṃ taṃ, brāhmaṇa, passāmi  sadevake loke...pe0... vādaṃ āropeyyā''tiādimāha. so satthāraṃ  upasaṅkamitvā -- </p>
              <p>[21] ``kiṃsu ^a^V3.0318^ea^ ^a^M3.0308^ea^ chetvā sukhaṃ seti, kiṃsu chetvā na socati. </p>
              <p>[22] kissassu ekadhammassa, vadhaṃ rocesi gotamā''ti..  (saṃ0 ni0  1.187) -- </p>
              <p>[25] pañhaṃ pucchi. satthā āha -- </p>
              <p>[21] ``kodhaṃ chetvā sukhaṃ seti, kodhaṃ chetvā na socati. </p>
              <p>[27] kodhassa visamūlassa, madhuraggassa brāhmaṇa. </p>
              <p>[22] vadhaṃ ariyā pasaṃsanti, tañhi chetvā na socatī''ti..  (saṃ0 ni0  1.187) -- </p>
              <p>[25] pañhaṃ kathesi. so pabbajitvā arahattaṃ patto.  tasseva kaniṭṭhabhātā akkosakabhāradvājo nāma ``bhātā me  pabbajito''ti sutvā bhagavantaṃ upasaṅkamitvā akkositvā bhagavatā  vinīto pabbajitvā arahattaṃ patto. aparo tassa kaniṭṭho  sundarikabhāradvājo nāma. sopi bhagavantaṃ upasaṅkamitvā pañhaṃ  pucchitvā vissajjanaṃ sutvā pabbajitvā arahattaṃ patto. aparo tassa  kaniṭṭho piṅgalabhāradvājo nāma. so pañhaṃ pucchitvā  pañhabyākaraṇapariyosāne pabbajitvā arahattaṃ patto. ^b^saṅgāravo^eb^  ^a^P3.0453^ea^ ^b^māṇavo^eb^ti ayaṃ tesaṃ sabbakaniṭṭho tasmiṃ  divase brāhmaṇehi saddhiṃ ekabhattagge nisinno. ^b^avabhūtāvā^eb^ti  avaḍḍhibhūtā avamaṅgalabhūtāyeva. ^b^parabhūtāvā^eb^ti vināsaṃ pattāyeva.  ^b^vijjamānāna^eb^nti vijjamānesu. ^b^sīlapaññāṇa^eb^nti  sīlañca ñāṇañca na jānāsi. </p>
              <p>[03] 474^b^.^eb^ ^b^diṭṭhadhammābhiññāvosānapāramippattā^eb^ti  diṭṭhadhamme abhiññāte imasmiññeva attabhāve abhijānitvā  vositavosānā hutvā pāramīsaṅkhātaṃ sabbadhammānaṃ pārabhūtaṃ nibbānaṃ  pattā mayanti vatvā ādibrahmacariyaṃ paṭijānantīti attho.  ^b^ādibrahmacariya^eb^nti brahmacariyassa ādibhūtā uppādakā janakāti  evaṃ paṭijānantīti vuttaṃ hoti. ^b^takkī^eb^ti takkagāhī.  ^b^vīmaṃsī^eb^ti vīmaṃsako, paññācāraṃ carāpetvā evaṃvādī.  ^b^tesāhamasmī^eb^ti tesaṃ sammāsambuddhānaṃ ahamasmi aññataro. </p>
              <p>[03] 485^b^.^eb^ ^b^aṭṭhitavata^eb^nti ^a^V3.0319^ea^ aṭṭhitatapaṃ, assa  padhānapadena saddhiṃ sambandho, tathā sappurisapadassa. idañhi vuttaṃ  hoti -- bhoto gotamassa aṭṭhitapadhānavataṃ ahosi, sappurisapadhānavataṃ  ahosīti. ^b^atthi^eb^ ^a^P3.0454^ea^ ^b^devāti^eb^  ^a^M3.0309^ea^ ^b^puṭṭho  samāno^eb^ti idaṃ māṇavo ``sammāsambuddho ajānantova pakāsesī''ti  saññāya āha. ^b^evaṃ sante^eb^ti tumhākaṃ ajānanabhāve sante.  ^b^tucchaṃ musā hotī^eb^ti tumhākaṃ kathā aphalā nipphalā hoti.  evaṃ māṇavo bhagavantaṃ musāvādena niggaṇhāti nāma. ^b^viññunā  purisenā^eb^ti paṇḍitena manussena. tvaṃ pana aviññutāya mayā  byākatampi na jānāsīti dīpeti. ^b^uccena sammata^eb^nti uccena  saddena sammataṃ pākaṭaṃ lokasmiṃ. ^b^adhidevā^eb^ti susudārakāpi hi  devā nāma honti, deviyo nāma honti devā pana adhidevā nāma,  loke devo devīti laddhanāmehi manussehi adhikāti attho. sesaṃ  sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] saṅgāravasuttavaṇṇanā niṭṭhitā. </p>
              <p>[06] pañcamavaggavaṇṇanā niṭṭhitā. </p>
              <p>[06] majjhimapaṇṇāsa-aṭṭhakathā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
