<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <ha>
    <han> saddanītippakaraṇaṃ (padamālā) </han>
    <h0>
      <h0n> ganthārambhakathā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] dhīrehi ^a^M0.0001^ea^ magganāyena, yena buddhena desitaṃ. </p>
              <p>[22] sitaṃ dhammamidhaññāya, ñāyate amataṃ padaṃ.. </p>
              <p>[21] taṃ namitvā mahāvīraṃ, sabbaññuṃ lokanāyakaṃ. </p>
              <p>[22] mahākāruṇikaṃ seṭṭhaṃ, visuddhaṃ suddhidāyakaṃ.. </p>
              <p>[21] saddhammañcassa pūjetvā, suddhaṃ santamasaṅkhataṃ. </p>
              <p>[22] atakkāvacaraṃ suṭṭhu, vibhattaṃ madhuraṃ sivaṃ.. </p>
              <p>[21] saṅghassa ca'ñjaliṃ katvā, puññakkhettassa tādino. </p>
              <p>[22] sīlasamādhipaññādi-visuddhaguṇajotino.. </p>
              <p>[21] namassanādipuññassa, katassa ratanattaye. </p>
              <p>[22] tejasāhaṃ pahantvāna, antarāye asesato.. </p>
              <p>[21] lokanītiviyattassa, satthu saddhammanītino. </p>
              <p>[22] sāsanatthaṃ pavakkhāmi, ^b^saddanīti^eb^manākulaṃ.. </p>
              <p>[21] āsavakkhayalābhena, hoti sāsanasampadā. </p>
              <p>[22] āsavakkhayalābho ca, saccādhigamahetuko.. </p>
              <p>[21] saccādhigamanaṃ ^a^M0.0002^ea^ tañca, paṭipattissitaṃ mataṃ. </p>
              <p>[22] paṭipatti ca sā kāmaṃ, pariyattiparāyaṇā.. </p>
              <p>[21] pariyattābhiyuttānaṃ, viditvā saddalakkhaṇaṃ. </p>
              <p>[22] yasmā na hoti sammoho, akkharesu padesu ca.. </p>
              <p>[21] yasmā cāmohabhāvena, akkharesu padesu ca. </p>
              <p>[22] pāḷiyatthaṃ vijānanti, viññū sugatasāsane.. </p>
              <p>[21] pāḷiyatthāvabodhena, yoniso satthusāsane. </p>
              <p>[22] sappaññā paṭipajjanti, paṭipattimatandikā.. </p>
              <p>[21] yoniso paṭipajjitvā, dhammaṃ lokuttaraṃ varaṃ. </p>
              <p>[22] pāpuṇanti visuddhāya, sīlādipaṭipattiyā.. </p>
              <p>[21] tasmā tadatthikā suddhaṃ, nayaṃ nissāya viññunaṃ. </p>
              <p>[22] bhaññamānaṃ mayā ^b^sadda-nītiṃ^eb^ gaṇhantu sādhukaṃ.. </p>
              <p>[21] dhātu dhātūhi nipphanna-rūpāni ca salakkhaṇo. </p>
              <p>[22] sandhināmādibhedo ca, padānaṃ tu vibhatti ca.. </p>
              <p>[21] pāḷinayādayocceva-mettha nānappakārato. </p>
              <p>[22] sāsanassopakārāya, bhavissati vibhāvanā.. </p>
            </h4>
          </h3>
        </h2>
      </h1>
    </h0>
    <h0>
      <h0n> 1. savikaraṇākhyātavibhāga</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] tattha ^b^dhātū^eb^ti kenaṭṭhena dhātu? sakatthampi dhāretīti  dhātu, atthātisayayogato paratthampi dhāretīti dhātu, vīsatiyā  upasaggesu yena kenaci upasaggena atthavisesakāraṇena paṭibaddhā  atthavisesampi dhāretīti dhātu, ``ayaṃ imissā attho, ayamito  paccayo paro''tiādinā anekappakārena paṇḍitehi dhāriyati esātipi  dhātu, vidahanti viduno etāya saddanipphattiṃ ayalohādimayaṃ  ^a^M0.0003^ea^ ayalohādidhātūhi viyātipi dhātu. evaṃ tāva  ^b^dhātu^eb^saddassattho veditabbo. </p>
              <p>[21] ^b^dhātu^eb^saddo jinamate, itthiliṅgattane mato. </p>
              <p>[22] satthe pulliṅgabhāvasmiṃ, kaccāyanamate dvisu..</p>
              <p>[03] atha vā jinamate ``tato gotamidhātūnī''ti ettha  ^b^dhātu^eb^saddo liṅgavipallāse vattati ``pabbatāni vanāni cā''ti  ettha ^b^pabbata^eb^saddo viya, na panettha vattabbaṃ ``aṭṭhivācakattā  napuṃsakaniddeso''ti aṭṭhivācakattepi ``dhātuyo''ti itthiliṅgadassanato.  bhūvādayo saddā dhātavo. seyyathidaṃ? bhū i ku ke takka taka  taki sukaiccādayo. gaṇato te aṭṭhavidhā bhūvādigaṇo rudhādigaṇo  divādigaṇo svādigaṇo kiyādigaṇo gahādigaṇo tanādigaṇo  curādigaṇo cāti. idāni tesaṃ vikaraṇasaññite paccaye dassessāma.  anekavidhā hi paccayā nānappakāresu nāmanāma kitanāma  samāsanāma taddhitanāmākhyātesu pavattanato. saṅkhepato pana  duvidhāva nāmapaccayo ākhyātapaccayo cāti. tatrāpi ākhyātapaccayā  duvidhā vikaraṇapaccayanovikaraṇapaccayavasena. tattha vikaraṇapaccayo  ^b^a^eb^kārādisattarasavidho aggahitaggahaṇena pannarasavidho ca.  novikaraṇapaccayo pana ^b^kha cha sā^eb^dinekavidho. ye  rūpanipphattiyā upakārakā atthavisesassa jotakā vā ajotakā vā  lopanīyā vā alopanīyā vā, te saddā paccayā. </p>
              <p>[21] paṭicca kāraṇaṃ taṃ taṃ, entīti ^b^paccayā^eb^tha vā. </p>
              <p>[22] paṭicca saddanipphatti, ito etīti paccayā.. </p>
              <p>[21] nāmikappaccayānaṃ ^a^M0.0004^ea^ yo, vibhāgo āvi  hessati. </p>
              <p>[22] nāmakappe yato tasmā, na taṃ vitthārayāmase.. </p>
              <p>[21] yo novikaraṇānaṃ tu, paccayānaṃ vibhāgato. </p>
              <p>[22] so panākhyātakappamhi, vitthārenā'gamissatīti..</p>
              <p>[03] iccānekavidhesu paccayesu ``vikaraṇapaccayā nāma ime''ti  sallakkhetabbā. kathaṃ? bhūvādigaṇato ^b^a^eb^paccayo hoti kattari,  rudhādigaṇato ^b^akārivaṇṇekārokāra^eb^paccayā honti kattari,  pubbamajjhaṭṭhāne niggahītāgamo ca, divādigaṇato ^b^ya^eb^paccayo hoti  kattari, svādigaṇato ^b^ṇu ṇā uṇā^eb^paccayā honti kattari,  kiyādigaṇato ^b^nā^eb^paccayo hoti kattari, gahādigaṇato ^b^ppa  ṇhā^eb^paccayā honti kattari, tanādigaṇato ^b^o yira^eb^paccayā  honti kattari, curādigaṇato ^b^ṇe ṇaya^eb^paccayā honti kattari. </p>
              <p>[21] ^b^a^eb^kāro ca ^b^i^eb^vaṇṇo ca, ^b^e^eb^ okārā ca  ^b^yo^eb^ tathā. </p>
              <p>[22] ^b^ṇu ṇā uṇā^eb^ ca ^b^nā ppa ṇhā-yirā ṇe  ṇaya^eb^paccayā.. </p>
              <p>[21] aggahitaggahaṇena, evaṃ pannarase'ritā. </p>
              <p>[22] vikaraṇavhayā ete, paccayāti vibhāvaye..</p>
              <p>[03] ye evaṃ niddiṭṭhehi vikaraṇapaccayehi tadaññehi ca sappaccayā  aṭṭhavidhā dhātugaṇā suttantesu bahūpakārā, tesvāyaṃ ^b^bhūvādigaṇo.  bhū^eb^ sattāyaṃ, ^b^bhū^eb^dhātu vijjamānatāyaṃ vattati.  sakammikākammikāsu dhātūsu ayaṃ akammikā dhātu, na pana  ``dhammabhūto''tiādīsu pattiatthavācikā aparā ^b^bhū^eb^dhātu viya  sakammikā. esā hi ^b^pariabhi^eb^ādīhi upasaggehi yuttāyeva  sakammikā bhavati, na ^b^upa parā pātu^eb^ādīhi upasagganipātehi  yuttāpi. ato imissā siddhāni rūpāni dvidhā ñeyyāni  akammakapadāni sakammakapadāni cāti. </p>
            </h4>
          </h3>
          <h3>
            <h3n> suddhakattukriyāpadaniddesa</h3n>
            <h4>
              <h4n> </h4n>
              <p>[03] tatra ^a^M0.0005^ea^ bhavati ubbhavati samubbhavati pabhavati  parābhavati sambhavati vibhavati, bhoti sambhoti vibhoti pātubhavati  pātubbhavati pātubhoti, imāni akammakapadāni. ettha ^b^pātu^eb^iti  nipāto, so ``āvibhavati tirobhavatī''tiādīsu ^b^āvi  tiro^eb^nipātā viya ^b^bhū^eb^dhātuto nipphannākhyātasaddassa neva  visesakaro, na ca sakammakattasādhako. ^b^u^eb^iccādayo upasaggā,  te pana visesakarā, na sakammakattasādhakā. yesamattho kammena  sambandhanīyo na hoti, tāni padāni ^b^akammakāni^eb^.  akammakapadānaṃ yathārahaṃ sakammakākammakavasena attho kathetabbo.  paribhoti paribhavati, abhibhoti abhibhavati, adhibhoti adhibhavati,  atibhoti atibhavati, anubhoti anubhavati, samanubhoti samanubhavati,  abhisambhoti abhisambhavati, imāni sakammakapadāni. ettha  ^b^pari^eb^iccādayo upasaggā, te ^b^bhū^eb^dhātuto nipphannākhyātasaddassa  visesakarā ceva sakammakattasādhakā ca. yesamattho kammena  sambandhanīyo, tāni padāni ^b^sakammakāni^eb^. sakammakapadānaṃ  sakammakavasena attho kathetabbo, kvaci akammakavasenapi. evaṃ  suddhakattukriyāpadāni bhavanti. uddesoyaṃ.</p>
              <p>[03] tatra ^b^bhavatī^eb^ti hoti vijjati paññāyati sarūpaṃ labhati.  ^b^ubbhavatī^eb^ti uppajjati sarūpaṃ labhati. ^b^samubbhavatī^eb^ti  samuppajjati sarūpaṃ labhati. ^b^pabhavatī^eb^ti hoti sambhavati.  atha vā ^b^pabhavatī^eb^ti yato kutoci sandati, na vicchijjati,  avicchinnaṃ hoti, taṃ taṃ ṭhānaṃ visarati. ^b^parābhavatī^eb^ti  parābhavo hoti byasanaṃ āpajjati avuddhiṃ pāpuṇāti.  ^b^sambhavatī^eb^ti suṭṭhu bhavati vuddhiṃ virūḷhiṃ vepullaṃ āpajjati.  ^b^vibhavatī^eb^ti ucchijjati vinassati vipajjati, visesato vā  bhavati sampajjati. ^b^bhoti sambhoti vibhotī^eb^ti imāni  ``bhavati ^a^M0.0006^ea^ sambhavati vibhavatī''ti imehi yathākkamaṃ  samānaniddesāni. ^b^pātubhavatī^eb^ti pakāsati dissati paññāyati  pākaṭaṃ hoti. ^b^pātubbhavati pātubhotī^eb^ti imāni  ``pātubhavatī''ti iminā samānaniddesāni. evaṃ akammakapadānaṃ  yathārahaṃ sakammakākammakavasena atthakathanaṃ daṭṭhabbaṃ. evamuttaratrāpi  aññesampi akammakapadānaṃ.</p>
              <p>[03] ^b^paribhoti^eb^dukādīsu pana sattasu dukesu yathākkamaṃ dve dve  padāni samānatthāni, tasmā dve dve padāniyeva gahetvā niddisissāma.  tatra ^b^paribhoti paribhavatī^eb^ti paraṃ hiṃsati pīḷeti, atha vā  hīḷeti avajānāti. ^b^abhibhoti abhibhavatī^eb^ti paraṃ  ajjhottharati maddati. ^b^adhibhoti adhibhavatī^eb^ti paraṃ  abhimadditvā bhavati attano vasaṃ vattāpeti. ^b^atibhoti  atibhavatī^eb^ti paraṃ atikkamitvā bhavati. ^b^anubhoti  anubhavatī^eb^ti sukhadukkhaṃ vedeti paribhuñjati sukhadukkhapaṭisaṃvedī  hoti. ^b^samanubhoti samanubhavatī^eb^ti sukhadukkhaṃ suṭṭhu vedeti suṭṭhu  paribhuñjati suṭṭhu sukhadukkhapaṭisaṃvedī hoti. ^b^abhisambhoti  abhisambhavatī^eb^ti paraṃ ajjhottharati maddati. evaṃ sakammakapadānaṃ  sakammakavasena atthakathanaṃ daṭṭhabbaṃ. katthaci pana gacchatīti  pavattatīti evaṃ akammakavasenapi. evamuttaratrāpi aññesaṃ  sakammakapadānaṃ. </p>
              <p>[21] ^b^a^eb^paccayo paro hoti, bhūvādigaṇato sati. </p>
              <p>[22] suddhakattukriyākhyāne, sabbadhātukanissite.. </p>
              <p>[06] ayaṃ suddhakattukriyāpadānaṃ niddeso. </p>
            </h4>
          </h3>
          <h3>
            <h3n> hetukattukriyāpadaniddesa</h3n>
            <h4>
              <h4n> </h4n>
              <p>[03] bhāveti vibhāvetisambhāveti paribhāveti, evaṃ  hetukattukriyāpadāni bhavanti. ekakammakavasenesamattho gahetabbo  ^a^M0.0007^ea^. pacchimassa pana dvikammakavasenapi. paribhāvāpeti  abhibhāvāpeti anubhāvāpeti, evampi hetukattukriyāpadāni bhavanti.  dvikammakavasenesamattho gahetabbo. iccevaṃ dvidhā hetukattukriyāpadāni  ñeyyāni, aññānipi gahetabbāni.</p>
              <p>[03] tatra ^b^bhāvetī^eb^ti puggalo bhāvetabbaṃ yaṃ kiñci bhāveti  āsevati bahulīkaroti, atha vā ^b^bhāvetī^eb^ti vaḍḍheti.  ^b^vibhāvetī^eb^ti bhāvetabbaṃ yaṃ kiñci vibhāveti visesena bhāveti,  vividhena vā ākārena bhāveti bhāvayati vaḍḍheti, atha vā  ^b^vibhāvetī^eb^ti abhāveti antaradhāpeti. ^b^sambhāvetī^eb^ti yassa  kassaci guṇaṃ sambhāveti sambhāvayati suṭṭhu pakāseti ukkaṃseti.  ^b^paribhāvetī^eb^ti paribhāvetabbaṃ yaṃ kiñci paribhāveti paribhāvayati  samantato vaḍḍheti. evaṃ ekakammakavasenattho gahetabbo. atha vā  ^b^paribhāvetī^eb^ti vāsetabbaṃ vatthuṃ paribhāveti paribhāvayati vāseti  gandhaṃ gāhāpeti. ^b^e^eb^vaṃ dvikammakavasenāpi attho gahetabbo.  ^b^paribhāvāpetī^eb^ti puggalo puggalena sapattaṃ paribhāvāpeti hiṃsāpeti,  atha vā ^b^paribhāvāpetī^eb^ti hīḷāpeti avajānāpeti.  ^b^abhibhāvāpetī^eb^ti puggalo puggalena sapattaṃ abhibhāvāpeti  ajjhottharāpeti. ^b^anubhāvāpetī^eb^ti puggalo puggalena sampattiṃ  anubhāvāpeti paribhojeti. </p>
              <p>[21] payutto kattunā yoge, ṭhitoyevāppadhāniye. </p>
              <p>[22] kriyaṃ sādheti etassa, dīpakaṃ sāsane padaṃ.. </p>
              <p>[21] karaṇavacanaṃyeva, yebhuyyena padissati. </p>
              <p>[22] ākhyāte kāritaṭṭhānaṃ, sandhāya kathitaṃ idaṃ.. </p>
              <p>[21] na ^a^M0.0008^ea^ nāme kāritaṭṭhānaṃ, ``bodhetā''  itiādikaṃ. </p>
              <p>[27] ``sunakhehipi khādāpenti'', iccādīni padāni ca. </p>
              <p>[22] āharitvāna dīpeyya, payogakusalo budho..</p>
              <p>[03] tatridaṃ karaṇavacanaṃ kammatthadīpakaṃ, upayogasāmivacanānipi  taddīpakāni yojetabbāni. kathaṃ? ^b^paribhāvāpetī^eb^ti puggalo  puggalaṃ sapattaṃ paribhāvāpetīti, tathā ^b^paribhāvāpetī^eb^ti puggalo  puggalassa sapattaṃ paribhāvāpetīti. sesāni nayānusārena  niddisitabbāni. evaṃ sabbānetāni karaṇopayogasāmivacanāni  kammatthadīpakāniyeva honti, tasmā dvikammakavasenattho gahetabbo. </p>
              <p>[06] ayaṃ hetukattukriyāpadānaṃ niddeso. </p>
            </h4>
          </h3>
          <h3>
            <h3n> kammakriyāpadaniddesa</h3n>
            <h4>
              <h4n> </h4n>
              <p>[03] bhaviyate vibhaviyate paribhaviyate abhibhaviyate anubhaviyate  paribhūyate abhibhūyate anubhūyate, evaṃ kammuno kriyāpadāni bhavanti.  aññathā ca bhaviyyate vibhaviyyate paribhaviyyate abhibhaviyyate  anubhaviyyate paribhuyyate abhibhuyyate anubhuyyateti. ettha kammuno  kriyāpadāniyeva kammakattuno kriyāpadāni katvā yojetabbāni. visuñhi  kammakattuno kriyāpadāni na labbhanti.</p>
              <p>[03] tatra ^b^bhaviyate^eb^ti bhāvetabbaṃ yaṃ kiñci puggalena bhāviyate  āseviyate bahulīkariyate, atha vā ^b^bhaviyate^eb^ti vaḍḍhiyate.  ^b^vibhaviyate^eb^ti vibhāvetabbaṃ yaṃ kiñci puggalena vibhaviyate  visesena bhaviyate, vividhena ^a^M0.0009^ea^ vā ākārena bhaviyate  vaḍḍhiyate, atha vā ^b^vibhaviyate^eb^ti abhaviyate antaradhāpiyate.  ^b^paribhaviyate^eb^ti sapatto puggalena paribhaviyate hiṃsiyate, atha vā  ^b^paribhaviyate^eb^ti hīḷiyate avajāniyate. ^b^abhibhaviyate^eb^ti  sapatto puggalena abhibhaviyate ajjhotthariyate abhimaddiyate.  ^b^anubhaviyate^eb^ti sampatti puggalena anubhaviyate paribhuñjiyate.  ^b^paribhūyate^eb^tiādīni tīṇi ``paribhaviyate''tiādīhi tīhi  samānaniddesāni. sesāni pana yathāvuttehi yaṃ kammameva padhānato  gahetvā niddisiyati padaṃ, taṃ kammatthadīpakaṃ. tasmā kattari  ekavacanena niddiṭṭhepi yadi kammaṃ bahuvacanavasena vattabbaṃ,  bahuvacanantaññeva kammuno kriyāpadaṃ dissati. yadi panekavacanavasena  vattabbaṃ, ekavacanantaññeva. tathā kattari bahuvacanena niddiṭṭhepi yadi  kammaṃ ekavacanavasena vattabbaṃ, ekavacanantaññeva kammuno kriyāpadaṃ  dissati. yadi pana bahuvacanavasena vattabbaṃ, bahuvacanantaññeva. kathaṃ?  bhikkhunā dhammo bhaviyate, bhikkhunā dhammā bhaviyante, bhikkhūhi  dhammo bhaviyate, bhikkhūhi dhammā bhaviyanteti. iminā nayena  sabbattha kammuno kriyāpadesu vohāro kātabbo. yasmiṃ pana kammuno  kriyāpade kammatthadīpake kammabhūtassevatthassa kattubhāvaparikappo hoti,  taṃ kammakattutthadīpakaṃ, taṃ kammuno kriyāpadato visuṃ na labbhati.  ayaṃ panettha atthaviññāpane payogaracanā. sayameva paribhaviyate  dubbhāsitaṃ bhaṇaṃ bālo tappaccayā aññehi paribhūtopi, sayameva  abhibhaviyate pāpakārī niraye nirayapālehi abhibhūtopi tathārūpassa  kammassa sayaṃ katattāti. ettha hi sayameva pīyate pānīyaṃ, sayameva  kaṭo kariyatetiādīsu viya ^a^M0.0010^ea^ sukhābhisaṅkharaṇīyatā  labbhateva, tato kammakattutā ca. </p>
              <p>[06] ayaṃ kammuno kriyāpadānaṃ niddeso. </p>
            </h4>
          </h3>
          <h3>
            <h3n> bhāvakriyāpadaniddesa</h3n>
            <h4>
              <h4n> </h4n>
              <p>[03] bhūyate bhaviyate ubbhaviyate, evaṃ bhāvassa kriyāpadāni bhavanti.  aññathā ca bhuyyate bhaviyyate ubbhaviyyateti. tatra yathā  ^b^ṭhīyate^eb^padassa ṭhānanti bhāvavasena atthakathanamicchanti, evaṃ  bhūyatetiādīnampi bhavanantiādinā bhāvavasena atthakathanamicchitabbaṃ.  yathā ca ṭhānaṃ ṭhiti bhavanantiādīhi bhāvavācakakitantanāmapadehi  saddhiṃ sambandhe chaṭṭhiyojanamicchanti, na tathā ṭhīyate bhūyatetiādīhi  bhāvavācakākhyātapadehi saddhiṃ sambandhe chaṭṭhiyojanā icchitabbā  sambandhe pavattachaṭṭhiyantasaddehi asambandhanīyattā ākhyātikapadānaṃ.  yasmiṃ payoge yaṃ kammuno kriyāpadena samānagatikaṃ katvā vinā  kammena niddisiyati kriyāpadaṃ, kattuvācakapadaṃ pana paccattavacanena vā  karaṇavacanena vā niddisiyati, taṃ tattha bhāvatthadīpakaṃ. na hi  sabbathā kattāramanissāya bhāvo pavattati. evaṃ santepi bhāvo nāma  kevalo bhavanalavanapacanādiko dhātuatthoyeva. akkharacintakā pana  ``ṭhīyate bhūyate''tiādīsu bhāvavisayesu karaṇavacanameva payuñjanti  ``nanu nāma pabbajitena sunivatthena bhavitabbaṃ supārutena  ākappasampannenā''tiādīsu viya, tasmā tesaṃ mate ``tena  ubbhaviyate''ti karaṇavacanena yojetabbaṃ. jinamatena pana ``so  bhūyate''tiādinā paccattavacaneneva. ^b^saccasaṅkhepa^eb^ppakaraṇe hi  dhammapālācariyena, ^b^niddesapāḷiyaṃ^eb^ pana dhammasenāpatinā,  ^b^dhajaggasuttante^eb^ bhagavatā ca bhāvapadaṃ  paccattavacanāpekkhavasenu'ccāritaṃ. </p>
              <p>[21] kathito ^a^M0.0011^ea^ saccasaṅkhepe, paccattavacanena ve, </p>
              <p>[22] ``bhūyate'' iti saddassa, sambandho bhāvadīpano.. </p>
              <p>[21] niddesapāḷiyaṃ ``rūpaṃ, vibhoti vibhaviyyati''. </p>
              <p>[22] iti dassanato vāpi, paccattavacanaṃ thiraṃ.. </p>
              <p>[21] tathā dhajaggasuttante, munināhaccabhāsite. </p>
              <p>[22] ``so pahīyissati'' iti, pāḷidassanatopi ca.. </p>
              <p>[21] pāramitānubhāvena, mahesīnaṃva dehato. </p>
              <p>[22] santi nipphādanā, neva, sakkatādivaco viya.. </p>
              <p>[21] paccattadassaneneva, purisattayayojanaṃ. </p>
              <p>[27] ekavacanikañcāpi, bahuvacanikampi ca. </p>
              <p>[22] kātabbamiti no khanti, parassapadāadike..</p>
              <p>[03] tasmā rūpaṃ vibhaviyyati, rūpāni vibhaviyyanti, tvaṃ  vibhaviyyasi, tumhe vibhaviyyatha, ahaṃ vibhaviyyāmi, mayaṃ  vibhaviyyāma, rūpaṃ vibhaviyyate, rūpāni vibhaviyyante iccevamādi  jinavacanānurūpato yojetabbaṃ. atrāyaṃ padasodhanā -- </p>
              <p>[21] ^b^vibhaviyyatī^eb^ti idaṃ, kammapadasamānakaṃ. </p>
              <p>[22] na ca kammapadaṃ nāpi, kammakattupadādikaṃ.. </p>
              <p>[21] yadi kammapadaṃ etaṃ, paccattavacanaṃ pana. </p>
              <p>[22] kammaṃ dīpeyya karaṇa-vacanaṃ kattudīpakaṃ.. </p>
              <p>[21] yadi kammakattupadaṃ, ``pīyate''ti padaṃ viya. </p>
              <p>[22] siyā sakammakaṃ, netaṃ, tathā hotīti dīpaye.. </p>
              <p>[21] yadi kattupadaṃ etaṃ, ^b^vibhavati^eb^padaṃ viya. </p>
              <p>[22] vinā ^b^ya^eb^paccayaṃ tiṭṭhe, na tathā tiṭṭhate idaṃ.. </p>
              <p>[21] na kattari bhuvādīnaṃ, gaṇe ^b^ya^eb^paccayo ruto. </p>
              <p>[22] divādīnaṃ gaṇeyeva, kattari samudīrito.. </p>
              <p>[21] na ^a^M0.0012^ea^ ^b^bhū^eb^dhātu divādīnaṃ, dhātūnaṃ dissate  gaṇe. </p>
              <p>[22] bhūvādikacurādīnaṃ, gaṇesuyeva dissati.. </p>
              <p>[21] ``vibhaviyyati'' iccādo, tasmā ^b^ya^eb^paccayo pana. </p>
              <p>[22] bhāveyevāti viññeyyaṃ, viññunā samayaññunā.. </p>
              <p>[21] ettha hi pākaṭaṃ katvā, bhāvakārakalakkhaṇaṃ. </p>
              <p>[22] dassayissāmahaṃ dāni, sakkaccaṃ me nibodhatha.. </p>
              <p>[21] ``tisso gacchati''iccatra, kattāraṃ kattuno padaṃ. </p>
              <p>[22] ``dhammo desiyati''ccatra, kammaṃ tu kammuno padaṃ.. </p>
              <p>[21] sarūpato pakāseti, tasmā te pākaṭā ubho. </p>
              <p>[22] tathā vibhaviyyatīti-ādibhāvapadaṃ pana.. </p>
              <p>[21] sarūpato na dīpeti, kārakaṃ bhāvanāmakaṃ. </p>
              <p>[22] dabbabhūtaṃ tu kattāraṃ, pakāseti sarūpato.. </p>
              <p>[21] kattāraṃ pana dīpentaṃ, kattusannissitampi taṃ. </p>
              <p>[22] bhāvaṃ dīpeti svākāro, paccayena vibhāvito.. </p>
              <p>[21] yasmā ca kattubhāvena, bhāvo nāma na tiṭṭhati. </p>
              <p>[22] kattāva kattubhāvena, bhāvaṭṭhāne ṭhito tato.. </p>
              <p>[21] yajjevaṃ kattuvohāro, bhāvassa tu kathaṃ siyā. </p>
              <p>[22] ``sāvakānaṃ sannipāto, ahosi''itiādisu.. </p>
              <p>[21] iti ce nissayānaṃ tu, vasā nissitasambhavā. </p>
              <p>[22] kattuṭṭhānepi bhāvassa, kattupaññatti sijjhati.. </p>
              <p>[21] kārake kattukammavhe, kriyāsannissaye yathā. </p>
              <p>[22] dhārentī āsanathālī, kriyādhāroti kappitā.. </p>
              <p>[21] tathā bhāvapadaṃ dhīrā, kattāraṃ bhāvanissayaṃ. </p>
              <p>[22] dīpayantampi kappenti, bhāvassa vācakaṃ iti.. </p>
              <p>[21] keci ^a^M0.0013^ea^ adabbabhūtassa, bhāvassekattato bravuṃ. </p>
              <p>[22] bhāvedekavacovādi-purisasseva hotiti.. </p>
              <p>[21] pāḷiṃ patvāna tesaṃ tu, vacanaṃ appamāṇakaṃ. </p>
              <p>[22] ``te saṃkilesikā dhammā, pahīyissanti'' iti hi.. </p>
              <p>[21] pāṭho pāvacane diṭṭho, tasmā evaṃ vademase. </p>
              <p>[22] paccattadassaneneva, purisattayayojanaṃ.. </p>
              <p>[21] vacanehi yutaṃ dvīhi, icchitabbanti no ruci. </p>
              <p>[27] bhāve kriyāpadaṃ nāma, pāḷiyaṃ atiduddasaṃ. </p>
              <p>[22] tasmā taggahaṇūpāyo, vutto ettāvatā mayāti.. </p>
              <p>[06] ayaṃ bhāvassa kriyāpadānaṃ niddeso.</p>
              <p>[03] evaṃ suddhakattukriyāpadāni hetukattukriyāpadāni kammuno  kriyāpadāni, bhāvassa kriyāpadāni cāti catudhā, kammakattukriyāpadehi  vā pañcadhā ^b^bhū^eb^dhātuto nipphannāni kriyāpadāni nānappakārena  niddiṭṭhāni, etāni lokiyānaṃ bhāvabhedavasena vohārabhedo hotīti  dassanatthaṃ visuṃ visuṃ vuttāni. atthato pana  kammakattubhāvakārakattayavasena tividhāneva. hetukattā hi  suddhakattusaṅkhāte kārake tassaṅgabhāvato saṅgahamupagacchati, tathā  kammakattā kammakārake, bhāvo pana kevalo. so hi  gamanapacanalavanādivasenānekavidhopi kriyāsabhāvattā bhedarahito  kārakantaro. evaṃ santepi dabbasannissitattā dabbabhedena bhijjati.  tena pāvacane bhāvavācakaṃ padaṃ bahuvacanantampi dissati.  ākhyātikapade bhāvakārakavohāro niruttinayaṃ nissāya gato, atthato  pana bhāvassa kārakatā nupapajjati. so hi na ^a^M0.0014^ea^ kiñci  janeti, na ca kriyāya nimittaṃ. kriyānimittabhāvoyeva hi  kārakalakkhaṇaṃ. iti mukhyato vā hetuto vā bhāvassa kārakatā na  labbhati. evaṃ santepi so karaṇamattattā kārakaṃ. tathā hi karaṇaṃ  kāro, kriyā, tadeva kārakanti bhāvassa kārakatā daṭṭhabbā. yasmā  pana kriyānimittabhāvoyeva kārakalakkhaṇaṃ, tasmā nāmikapade  kārakalakkhaṇe bhāvakārakanti vohāraṃ pahāya  kattukammakaraṇasampadānāpādānādhikaraṇānaṃ channaṃ vatthūnaṃ  kattukārakakammakārakantiādi vohāro kariyati veyyākaraṇehi. evaṃ  niruttinayaṃ nissāya vuttaṃ bhāvakārakañca dve ca kammakattukārakānīti  kārakattayaṃ bhavati. taddīpakañcākhyātikapadaṃ tikārakaṃ. </p>
              <p>[21] imamatthañhi sandhāya, vuttamācariyehipi. </p>
              <p>[22] mahāveyyākaraṇehi, niruttinayadassibhi.. </p>
              <p>[21] ``yaṃ tikālaṃ tipurisaṃ, kriyāvāci tikārakaṃ. </p>
              <p>[22] atiliṅgaṃ dvivacanaṃ, tadākhyātanti vuccatī''ti..</p>
              <p>[03] idha bhāvakammesu attanopaduppattiṃ keci akkharacintakā  avassamicchantīti tesaṃ mativibhāvanatthamamhehi bhāvakammānaṃ  kriyāpadāni attanopadavasenuddiṭṭhāni ceva niddiṭṭhāni ca. sabbānipi  panetāni tikārakāni kriyāpadāni kriyāpadamālamicchatā  parassapadattanopadavasena yojetabbāni. pāḷiādīsu hi tikārakāni  kriyāpadāni parassapadattanopadavasena dvidhā ṭhitāni. seyyathidaṃ?  bhagavā sāvatthiyaṃ viharati. samādhijjhānakusalā, vandanti  lokanāyakaṃ. monaṃ vuccati ñāṇaṃ. atthābhisamayā dhīro,  paṇḍitoti pavuccati. kathaṃ paṭipannassa puggalassa rūpaṃ vibhoti  vibhaviyyati. so ^a^M0.0015^ea^ pahīyissati. paṇḍukambale  nikkhittaṃ bhāsate tapate. pūjako labhate pūjaṃ. puttakāmā thiyo  yācaṃ, labhante tādisaṃ sutaṃ. asito tādi vuccate sabrahmā.  aggijādi pubbeva bhūyate. so pahīyethāpi no pahīyethāti evaṃ  dvidhā ṭhitāni. atridaṃ pāḷivavatthānaṃ -- </p>
              <p>[21] tikārakāni sabbāni, kriyāpadāni pāyato. </p>
              <p>[22] parassapadayogena, dissanti piṭakattaye.. </p>
              <p>[21] attanopadayuttāni, cuṇṇiyesu padesu hi. </p>
              <p>[22] atīvappāni gāthāsu, padānīti bahūni tu.. </p>
              <p>[21] gāthāsu cevitarāni, cuṇṇiyesu padesu ca. </p>
              <p>[22] subahūneva hutvāna, dissantīti pakāsaye..</p>
              <p>[03] padānaṃ niddeso panati antiādīnaṃ tesaṃ tesaṃ  vacanānamanurūpena yojetabbo. evaṃ tikārakakriyāpadāni sarūpato  vavatthānato niddesato ca veditabbāni.</p>
              <p>[03] idāni nopasaggākammikādivasena bhavatissa dhātussa  vinicchayaṃ vadāma -- </p>
              <p>[21] nopasaggā akammā ca, sopasaggā akammikā. </p>
              <p>[22] sopasaggā sakammā ca, iti ^b^bhū^eb^ti vibhāvitā.. </p>
              <p>[21] idaṃ tu vacanaṃ ``dhamma-bhūto bhutvā''tiādisu. </p>
              <p>[22] pattānubhavanatthaṃ me, vivajjetvā udīritaṃ.. </p>
              <p>[21] etena pana atthena, nopasaggasakammikaṃ. </p>
              <p>[22] gahetvā catudhā hoti, iti ñeyyaṃ visesato.. </p>
              <p>[21] nopasaggā akammā ca, sopasaggā akammikā. </p>
              <p>[22] ^b^bhū^eb^dhātu kārite sante, ekakammā bhavanti hi.. </p>
              <p>[21] ``bhāveti ^a^M0.0016^ea^ kusalaṃ dhammaṃ,  vibhāvetī''timānidha. </p>
              <p>[22] dassetabbāni viññūhi, sāsanaññūhi sāsane.. </p>
              <p>[21] sopasaggā sakammā tu, kāritappaccaye sati. </p>
              <p>[22] dvikammāyeva hotīti, ñātabbaṃ viññunā kathaṃ.. </p>
              <p>[21] abhibhāventi purisā, purise pāṇajātikaṃ. </p>
              <p>[22] anubhāveti puriso, sampattiṃ purisaṃ iti.. </p>
              <p>[21] idaṃ sakammakaṃ nāma, akammakamidaṃ iti. </p>
              <p>[22] kathamamhehi ñātabbaṃ, vitthārena vadetha no.. </p>
              <p>[21] vitthāreneva kiṃ vattuṃ, sakkomi ekadesato. </p>
              <p>[22] kathayissāmi sakkaccaṃ, vadato me nibodhatha.. </p>
              <p>[21] ākhyātikapadaṃ nāma, duvidhaṃ samudīritaṃ. </p>
              <p>[22] sakammakamakammañca, iti viññū vibhāvaye.. </p>
              <p>[21] tatra yassa payogamhi, padassa kattunā kriyā. </p>
              <p>[22] nipphāditā vinā kammaṃ, na hoti taṃ sakammakaṃ.. </p>
              <p>[21] ``pacatī''ti hi vutte tu, yena kenaci jantunā. </p>
              <p>[22] odanaṃ vā panaññaṃ vā, kiñci vatthunti ñāyati.. </p>
              <p>[21] yassa pana payogamhi, kammena rahitā kriyā. </p>
              <p>[22] padassa ñāyate etaṃ, akammakanti tīraye.. </p>
              <p>[21] ``tiṭṭhati devadatto''ti, vutte kenaci jantunā. </p>
              <p>[22] ṭhānaṃva buddhivisayo, kammabhūtaṃ na kiñcipi.. </p>
              <p>[21] sakammakapadaṃ tattha, kattāraṃ kammameva ca. </p>
              <p>[22] pakāseti yathāyoga-miti viññū vibhāvaye.. </p>
              <p>[21] ``odanaṃ pacati poso, odano paccate sayaṃ''. </p>
              <p>[22] iccudāharaṇā ñeyyā, avuttepi ayaṃ nayo.. </p>
              <p>[21] akammakapadaṃ ^a^M0.0017^ea^ nāma, kattāraṃ bhāvameva ca. </p>
              <p>[22] yathārahaṃ pakāseti, iti dhīropalakkhaye.. </p>
              <p>[21] kattāraṃ ``tiṭṭhati''ccatra, sūceti bhāvanāmakaṃ. </p>
              <p>[22] ``upaṭṭhīyati'' iccatra, avuttepi ayaṃ nayo.. </p>
              <p>[21] evaṃ sakammakākammaṃ, ñatvā yojeyya buddhimā. </p>
              <p>[22] tikammakañca jāneyya, karādo kārite sati.. </p>
              <p>[21] ``suvaṇṇaṃ kaṭakaṃ poso, kāreti purisa''nti ca. </p>
              <p>[22] ``puriso purise gāmaṃ, rathaṃ vāheti''iccapi.. </p>
              <p>[21] ettha ^b^bhavati^eb^dhātumhi, nayo eso na labbhati. </p>
              <p>[22] tasmā dvikammakaññeva, padamettha vibhāvitaṃ.. </p>
              <p>[21] ediso ca nayo nāma, pāḷiyaṃ tu na dissati. </p>
              <p>[22] ekaccānaṃ mateneva, mayā evaṃ pakāsito.. </p>
              <p>[21] ettha ca ``tamenaṃ rājā, vividhā kammakāraṇā. </p>
              <p>[22] kārāpetī''ti yo pāṭho, ^b^niddese^eb^ taṃ suniddise.. </p>
              <p>[21] ``manussehī''ti āharitvā, pāṭhasesaṃ sumedhaso. </p>
              <p>[22] ``sunakhehipi khādāpenti'', iti pāṭhassa dassanā.. </p>
              <p>[21] etaṃ nayaṃ vidū ñatvā, yoje pāṭhānurūpato. </p>
              <p>[22] ``suvaṇṇaṃ kaṭakaṃ poso, kāreti puriseni''ti.. </p>
              <p>[21] vikaraṇappaccayāva, vuttā ettha sarūpato. </p>
              <p>[22] sagaṇe sagaṇe tesaṃ, vuttiṃ dīpetumeva ca.. </p>
              <p>[21] ``asmiṃ gaṇe ayaṃ dhātu, hotī''ti tehi viññuno. </p>
              <p>[22] viññāpetuñca aññehi, ñāpanā paccayehi na.. </p>
              <p>[21] tathā hi bhāvakammesu, vihito paccayo tu yo. </p>
              <p>[22] aṭṭhavidhepi dhātūnaṃ, gaṇasmiṃ sampavattati.. </p>
              <p>[21] ^b^bhū^eb^dhātujesu ^a^M0.0018^ea^ rūpesu, asammohāya  sotunaṃ. </p>
              <p>[22] nānāvidho nayo evaṃ, mayā ettha pakāsito.. </p>
              <p>[21] ye loke appayuttā vividhavikaraṇākhyātasaddesvachekā, </p>
              <p>[27] te patvākhyātasadde avigatavimatī honti ñāṇīpi  tasmā. </p>
              <p>[26] accantaññeva dhīro saparahitarato sāsane daḷhapemo, </p>
              <p>[22] yogaṃ tesaṃ payoge paṭutaramatitaṃ patthayāno kareyya.. </p>
              <p>[06] iti navaṅge sāṭṭhakathe piṭakattaye byappathagatīsu </p>
              <p>[06] viññūnaṃ kosallatthāya kate saddanītippakaraṇe </p>
              <p>[06] savikaraṇākhyātavibhāgo nāma </p>
              <p>[06] paṭhamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. bhavatikriyāpadamālāvibhāga </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ito paraṃ pavakkhāmi, sotūnaṃ mativaḍḍhanaṃ. </p>
              <p>[22] kriyāpadakkamaṃ nāma, vibhattādīni dīpayaṃ..</p>
              <p>[03] tatra ākhyātikassa kriyālakkhaṇattasūcikā tyādayo  vibhattiyo, tā aṭṭhavidhā  vattamānāpañcamīsattamīparokkhāhiyyattanajjatanībhavissantī  kālātipattivasena.</p>
              <p>[03] tatthati anti, si tha, mi ma, te ante, se vhe, e mhe  iccetā vattamānāvibhattiyo nāma.</p>
              <p>[03] tu antu, hi tha, mi ma, taṃ antaṃ, su vho, e āmase iccetā  pañcamīvibhattiyo nāma.</p>
              <p>[03] eyya ^a^M0.0019^ea^ eyyuṃ, eyyāsi eyyātha, eyyāmi eyyāma,  etha eraṃ, etho eyyāvho, eyyaṃ eyyāmhe iccetā sattamīvibhattiyo  nāma.</p>
              <p>[03] a u, e ttha, aṃ mha, ttha re, ttho vho, iṃ mhe iccetā  parokkhāvibhattiyo nāma.</p>
              <p>[03] ā ū, o ttha, aṃ mhā, ttha tthuṃ, se vhaṃ, iṃ mhase iccetā  hiyyattanīvibhattiyo nāma.</p>
              <p>[03] ī uṃ, o ttha, iṃ mhā, ā ū, se vhaṃ, aṃ mhe iccetā  ajjatanīvibhattiyo nāma.</p>
              <p>[03] ssati ssanti, ssasi ssatha, ssāmi ssāma, ssate ssante,  ssase ssavhe, ssaṃ ssāmhe iccetā bhavissantīvibhattiyo nāma.</p>
              <p>[03] ssā ssaṃsu, sse ssatha, ssaṃ ssāmhā, ssatha ssisu, ssase  ssavhe, ssiṃ ssāmhase iccetā kālātipattivibhattiyo nāma.</p>
              <p>[03] sabbāsametāsaṃ vibhattīnaṃ yāni yāni pubbakāni cha padāni,  tāni tāni parassapadāni nāma. yāni yāni pana parāni cha  padāni, tāni tāni attanopadāni nāma. tattha parassapadāni  vattamānā cha, pañcamiyo cha, sattamiyo cha, parokkhā cha,  hiyyattaniyo cha, ajjataniyo cha, bhavissantiyo cha, kālātipattiyo  chāti aṭṭhacattālīsavidhāni honti, tathā itarāni, sabbāni tāni  piṇḍitāni channavutividhāni.</p>
              <p>[03] parassapadānamattanopadānañca dve dve padāni  paṭhamamajjhimuttamapurisā nāma. te vattamānādīsu cattāro cattāro,  aṭṭhannaṃ vibhattīnaṃ vasena dvattiṃsa, piṇḍitāni parimāṇāneva.</p>
              <p>[03] dvīsu ^a^M0.0020^ea^ dvīsu padesu paṭhamaṃ paṭhamaṃ ekavacanaṃ, dutiyaṃ dutiyaṃ   bahuvacanaṃ.</p>
              <p>[03] tatra vattamānavibhattīnanti anti, si tha, mi ma iccetāni   parassapadāni. te ante, se vhe, e mhe iccetāni attanopadāni.   parassapadattanopadesupiti anti iti paṭhamapurisā, sitha iti   majjhimapurisā, mi ma iti uttamapurisā, te ante iti paṭhamapurisā,   se vhe iti majjhimapurisā, e mhe iti uttamapurisā.</p>
              <p>[03] paṭhamamajjhimuttamapurisesupi ti-iti ekavacanaṃ, anti-iti   bahuvacananti evaṃ ekavacanabahuvacanāni kamato ñeyyāni. evaṃ   sesāsu vibhattīsu   parassapadattanopadapaṭhamamajjhimuttamapurisekavacanabahuvacanāni ñeyyāni.</p>
              <p>[03] tattha ^b^vibhattī^eb^ti kenaṭṭhena vibhatti? kālādivasena   dhātvatthaṃ vibhajatīti vibhatti, syādīhi nāmikavibhattīhi saha   sabbasaṅgāhakavasena pana sakatthaparatthādibhede atthe vibhajatīti   vibhatti, kammādayo vā kārake ekavacanabahuvacanavasena vibhajatīti   vibhatti, vibhajitabbā ñāṇenātipi vibhatti, vibhajanti atthe   etāyātipi vibhatti, atha vā satipi jinasāsane avibhattikaniddese   sabbena sabbaṃ vibhattīhi vinā atthassā'niddisitabbato visesena   vividhena vā ākārena bhajanti sevanti naṃ paṇḍitātipi vibhatti.   tattha avibhattikaniddesalakkhaṇaṃ vadāma saha payoganidassanādīhi. </p>
              <p>[21] avibhattikaniddeso, nāmikesupalabbhati. </p>
              <p>[22] nākhyātesūti viññeyya-midamettha nidassanaṃ.. </p>
              <p>[21] nigrodhova mahārukkho, thera vādānamuttamo. </p>
              <p>[22] anūnaṃ anadhikañca, kevalaṃ jinasāsanaṃ..</p>
              <p>[03] tatra ^a^M0.0021^ea^ thera-iti avibhattiko niddeso, therānaṃ ayanti thero.   ko so? vādo. theravādo aññesaṃ vādānaṃ uttamoti ayamattho   veditabbo. </p>
              <p>[21] ``kāyo te sabba sovaṇṇo'', iccādimhipi nāmike. </p>
              <p>[22] avibhattikaniddeso, gahetabbo nayaññunā.. </p>
              <p>[21] avibhattikaniddeso, nanvākhyātepi dissati. </p>
              <p>[22] ``bho khāda piva''iccatra, vade yo koci codako.. </p>
              <p>[21] yadi evaṃ matenassa, bhaveyya avibhattikaṃ. </p>
              <p>[22] ``bhikkhu, bho purisi''ccādi, padampi, na hidaṃ tathā.. </p>
              <p>[21] ``bhikkhu, bho purisi''ccādi, ^b^si ga^eb^ lopena vuccati. </p>
              <p>[22] tathā ``khādā''tiādīni, ^b^hi^eb^ lopena pavuccare..</p>
              <p>[03] evaṃ avibhattikaniddeso ākhyātesu na labbhati, nāmesuyeva   labbhati. tatrāpi ``aṭṭha ca puggala dhammadasā te''ti ettha   chandavasena ^b^puggala^eb^ iti rassakaraṇaṃ daṭṭhabbaṃ, na ``kakusandha   koṇāgamano ca kassapo''ti ettha ^b^kakusandha^eb^ iti   avibhattikaniddeso viya avibhattikaniddeso daṭṭhabbo. ``bhikkhu   nisinne mātugāmo upanisinno vā hoti upanipanno vā''ti ettha   pana bhikkhūti idaṃ bhikkhumhīti vattabbatthattā bhumme paccattantipi   adiṭṭhavibhattikaniddesotipi vattuṃ yujjati. tattha pana chandavasena   katarassattā tāni padāni avibhattikaniddesapakkhampi bhajantīti vattuṃ   na yujjati.</p>
              <p>[03] tattha ^b^parassapadānī^eb^ti parassa atthabhūtāni padāni   parassapadāni. etthuttamapurisesu attano atthesupi attanopadavohāro   na kariyati. </p>
              <p>[21] kiñcāpi ^a^M0.0022^ea^ attano atthā, purisā uttamavhayā. </p>
              <p>[27] tathāpi itaresāna-mussannattāva tabbasā. </p>
              <p>[22] tabbohāro imesānaṃ, porāṇehi niropito..</p>
              <p>[03] ^b^attanopadānī^eb^ti attano atthabhūtāni padāni   attanopadāni. ettha pana paṭhamamajjhimapurisesu parassatthesupi   parassapadavohāro na kariyati. </p>
              <p>[21] paṭhamamajjhimā cete, parassatthā tathāpi ca. </p>
              <p>[22] itaresaṃ nirūḷhattā, tabbohārassa saccato.. </p>
              <p>[21] imassa panimesānaṃ, pubbavohāratāya ca. </p>
              <p>[27] tathā saṅkaradosassa, haraṇatthāya so ayaṃ. </p>
              <p>[22] attanopadavohāro, esamāropito dhuvaṃ.. </p>
              <p>[21] parassapadasaññādi-saññāyo bahukā idha. </p>
              <p>[22] porāṇehi katattātā, saññā porāṇikā matā..</p>
              <p>[03] tasmā idha paṭhamapurisādīnaṃ tiṇṇaṃ purisānaṃ vacanatthaṃ na   pariyesāma. rūḷhiyā hi porāṇehi tyādīnaṃ purisasaññā vihitā.</p>
              <p>[03] ekavacanabahuvacanesu pana ekassatthassa vacanaṃ ^b^ekavacanaṃ^eb^.   bahūnamatthānaṃ vacanaṃ ^b^bahuvacanaṃ^eb^. atha vā bahuttepi sati   samudāyavasena jātivasena vā cittena sampiṇḍetvā ekīkatassatthassa   ekassa viya vacanampi ekavacanaṃ, bahutte nissitassa nissayavohārena   vuttassa nissayavasena ekassa viya vacanampi ekavacanaṃ,   ekattalakkhaṇena bavhatthānaṃ ekavacanaṃ viya vacanampi ekavacanaṃ.   abahuttepi sati   attagarukārāparicchedamātikānusandhinayapucchāsabhāgaputhucitta-  samāyogaputhuārammaṇavasena ekatthassa bahūnaṃ viya vacanaṃ bahuvacanaṃ, tathā ye ye   bahavo tannivāsataṃputtasaṅkhātassekassatthassa rūḷhīvasena bahūnaṃ viya   vacanampi bahuvacanaṃ, ekassatthassa aññenatthena ekābhidhānavasena  bahūnaṃ ^a^M0.0023^ea^ viya vacanampi bahuvacanaṃ, ekassatthassa nissitavasena bahūnaṃ   viya vacanampi bahuvacanaṃ, ekassatthassa ārammaṇabhedakiccabhedavasena   bahūnaṃ viya vacanampi bahuvacanaṃ. evamimehi ākārehi ekamhi   vattabbe, ekamhi viya ca vattabbe ekavacanaṃ, bahumhi vattabbe, bahumhi   viya ca vattabbe bahuvacanaṃ hotīti daṭṭhabbaṃ. ^b^puthuvacanaṃ,   anekavacana^eb^nti ca imasseva nāmaṃ. </p>
              <p>[21] vacanesu ayaṃ attho, nāmākhyātavibhattinaṃ. </p>
              <p>[22] vasena adhigantabbo, sāsanatthagavesinā..</p>
              <p>[03] tasmā tadatthaviññāpanatthaṃ idha nāmikapayogehi   sahevākhyātapayoge pavakkhāma -- ``rājā āgacchati, sahāyo me   āgacchati, ekaṃ citta'' miccevamādayo ekassatthassa ekavacanapayogā.   ``rājāno āgacchanti, sahāyā me āgacchanti, na me dessā ubho   puttā, dve tīṇi'' iccevamādayo bavhatthānaṃ bahuvacanapayogā.</p>
              <p>[03] ``sā senā mahatī āsi, bahujjano pasannosi, sabbo taṃ   jano ojināyatu, itthigumbassa pavarā, buddhassāhaṃ vatthayugaṃ adāsiṃ,   dvayaṃ vo bhikkhave desessāmi, pemaṃ mahantaṃ ratanattayassa, kare   pasādañca naro avassaṃ, bhikkhusaṅgho, balakāyo, devanikāyo,   ariyagaṇo''- iccevamādayo, ``dvikaṃ tika''miccādayo ca samudāyavasena   bavhatthānaṃ ekavacanapayogā.</p>
              <p>[03] katthaci pana īdisesu ṭhānesu bahuvacanapayogāpi dissanti.   tathā hi ``pūjitā ñātisaṅghehi, devakāyā samāgatā, sabbete   devanikāyā, dve devasaṅghā,  tīṇi ^a^M0.0024^ea^ dukāni, cattāri navakāni'' iccevamādayo payogāpi dissanti.   ime ekavacanavasena vattabbassa samudāyassa bahusamudāyavasena   bahuvacanapayogāti gahetabbā, saṅgayhamānā ca bavhatthabahuvacane saṅgahaṃ   gacchanti visuṃyeva vā, tasmā bahusamudāyāpekkhabahuvacananti etesaṃ   nāmaṃ veditabbaṃ.</p>
              <p>[03] ``pāṇaṃ na hane, sasso sampajjati'' iccevamādayo jātivasena   bavhatthānaṃ ekavacanapayogā, tabbhāvasāmaññena bavhatthānaṃ   ekavacanapayogātipi vattuṃ vaṭṭati.</p>
              <p>[03] ``nāgaṃ raṭṭhassa pūjitaṃ, sāvatthī saddhā ahosi   pasannā'' iccevamādayo nissayavasena pavattānaṃ nissayavohārena   vuttānamekavacanapayogā.</p>
              <p>[03] ``tilakkhaṇaṃ, kusalākusalaṃ, viññāṇapaccayā nāmarūpaṃ,   nāmarūpapaccayā saḷāyatanaṃ, dhammavinayo, cittaseno ca gandhabbo,   natiyā asati āgatigati na hoti, āgatigatiyā asati cutūpapāto   na hoti'' iccevamādayo ekattalakkhaṇe bavhatthānaṃ ekavacanapayogā.</p>
              <p>[03] ``evaṃ mayaṃ gaṇhāma, amhākaṃ pakati, padhānanti kho meghiya   vadamānaṃ kinti vadeyyāma'' iccevamādayo ekassatthassa attavasena   bahuvacanapayogā.</p>
              <p>[03] ``te manussā taṃ bhikkhuṃ etadavocuṃ `bhuñjatha bhante'ti, ahaṃ   manussesu manussabhūtā, abbhāgatānā'sanakaṃ adāsiṃ'' iccevamādayo   ekassatthassa garukāravasena bahuvacanapayogā.</p>
              <p>[03] ``appaccayā ^a^M0.0025^ea^ dhammā, asaṅkhatā dhammā'' iccevamādayo   ekassatthassa aparicchedavasena bahuvacanapayogā,   aniyamitasaṅkhāvasena bahuvacanapayogā vā.</p>
              <p>[03] keci pana ``desanāsotapātavasena bahuvacanapayogā''tipi   vadanti, taṃ na gahetabbaṃ. na hi tathāgato satisampajaññarahito dhammaṃ   deseti, yutti ca na dissati ``mātikāyaṃ pucchāyaṃ vissajjane cāti   tīsupi ṭhānesu appaccayādidhamme desento satthā punappunaṃ   bahuvacanavasena desanāsote patitvā dhammaṃ desetī''ti.</p>
              <p>[03] ``katame dhammā appaccayā'' iccevamādayo ekassatthassa   mātikānusandhinayena bahuvacanapayogā.</p>
              <p>[03] ``ime dhammā appaccayā'' iccevamādayo ekassatthassa   pucchānusandhinayena bahuvacanapayogā.</p>
              <p>[03] ``katame dhammā no parāmāsā, te dhamme ṭhapetvā avasesā   kusalākusalābyākatā dhammā'' iccevamādayo ekassatthassa   pucchāsabhāgena bahuvacanapayogā.</p>
              <p>[03] ``atthi bhikkhave aññeva dhammā gambhīrā duddasā duranubodhā   santā paṇītā atakkāvacarā nipuṇā paṇḍitavedanīyā, ye tathāgato   sayaṃ abhiññā sacchikatvā pavedetī''ti ayamekassatthassa   puthucittasamāyogaputhuārammaṇavasena bahuvacanapayogo.</p>
              <p>[03] ``ekaṃ samayaṃ bhagavā sakkesu viharati kapilavatthusmiṃ mahāvane, </p>
              <p>[21] santi ^a^M0.0026^ea^ puttā videhānaṃ, dīghāvu raṭṭhavaḍḍhano. </p>
              <p>[22] te rajjaṃ kārayissanti, mithilāyaṃ pajāpati'' --</p>
              <p>[03] iccevamādayo saddā ye ye bahavo, tannivāsataṃputtasaṅkhātassekatthassa   rūḷhīvasena bahuvacanapayogā.</p>
              <p>[03] ``sāriputtamoggallāne āmantesi `gacchatha tumhe sāriputtā   kīṭāgiriṃ gantvā assajipunabbasukānaṃ bhikkhūnaṃ kīṭāgirismā   pabbājanīyakammaṃ karotha, tumhākaṃ ete saddhivihārino'ti'', ``kacci   vo kulaputtā, etha byagghā nivattavho'' iccevamādayo ekassatthassa   aññenatthena ekābhidhānavasena bahuvacanapayogā.</p>
              <p>[03] ``mañcā ukkuṭṭhiṃ karonti'' iccevamādayo ekassatthassa   nissitavasena bahuvacanapayogā.</p>
              <p>[03] ``cattāro satipaṭṭhānā''ti ayamārammaṇabhedena ekassatthassa   bahuvacanapayogo.</p>
              <p>[03] ``cattāro sammappadhānā''ti ayaṃ pana kiccabhedena ekassatthassa   bahuvacanapayogo.</p>
              <p>[03] tattha ekatthekavacanaṃ, samudāyāpekkhekavacanaṃ,   jātyāpekkhekavacanaṃ, tannissayāpekkhekavacanaṃ, ekattalakkhaṇekavacananti   pañcavidhaṃ ekavacanaṃ bhavati. ettha pana jātyāpekkhekavacanaṃ atthato   sāmaññāpekkhekavacanamevāti daṭṭhabbaṃ.</p>
              <p>[03] bavhatthabahuvacanaṃ, bahusamudāyāpekkhabahuvacanaṃ, attabahuvacanaṃ,   garukārabahuvacanaṃ, aparicchedabahuvacanaṃ, mātikānusandhinayabahuvacanaṃ,   pucchānusandhinayabahuvacanaṃ, pucchāsabhāgabahuvacanaṃ,   puthucittasamāyogaputhuārammaṇabahuvacanaṃ, tannivāsabahuvacanaṃ,   taṃputtabahuvacanaṃ, ekābhidhānabahuvacanaṃ,  tannissitāpekkhabahuvacanaṃ ^a^M0.0027^ea^, ārammaṇabhedabahuvacanaṃ, kiccabhedabahuvacananti   pannarasavidhaṃ bahuvacanaṃ bhavati. iccevaṃ vīsadhā sabbāni   ekavacanabahuvacanāni saṅgahitāni. atridaṃ pāḷivavatthānaṃ -- </p>
              <p>[21] ekatthe dekavacana-ñcitarasmitarampi ca. </p>
              <p>[27] samudāyajātiekatta-lakkhaṇekavacopi ca. </p>
              <p>[22] sāṭṭhakathe piṭakamhi, pāṭhe pāyena dissare.. </p>
              <p>[21] garumhi cattanekasmiṃ, bahuvacanakaṃ pana. </p>
              <p>[22] pāḷiyaṃ appakaṃ aṭṭha-kathāṭīkāsu taṃ bahuṃ.. </p>
              <p>[21] tathā hi bahukaṃ deka-vacanaṃyeva pāḷiyaṃ. </p>
              <p>[22] garumhi cattanekasmiṃ, idamettha nidassanaṃ.. </p>
              <p>[21] ``namo te purisājañña, namo te purisuttama. </p>
              <p>[22] tava sāsanamāgamma, pattomhi amataṃ padaṃ''.. </p>
              <p>[21] iccevamādayo pāṭhā, bahudhā jinasāsane. </p>
              <p>[22] dissantīti vijāneyya, vidvā akkharacintako.. </p>
              <p>[21] sātisayaṃ garukārā-rahassāpi mahesino. </p>
              <p>[22] ekavacanayogena, niddeso dissate yato.. </p>
              <p>[21] tato vohārakusalo, kareyyatthānurūpato. </p>
              <p>[22] ekavacanayogaṃ vā, itaraṃ vā sumedhaso.. </p>
              <p>[21] pāyena tannivāsamhi, bahuvacanakaṃ ṭhitaṃ. </p>
              <p>[22] taṃputte appakaṃ tanni-ssayekavacanampi ca.. </p>
              <p>[21] puthucittāpariccheda-mātikāsandhiādisu. </p>
              <p>[22] bahuvacanakañcāpi, appakanti pakāsaye.. </p>
              <p>[21] ekābhidhānato kiccā, tathā gocaratopi ca. </p>
              <p>[22] bahuvacanakaṃ tanni-ssitāpekkhañca appakaṃ.. </p>
              <p>[21] iccevaṃ ^a^M0.0028^ea^ sappayogaṃ tu, ñatvāna vacanadvayaṃ. </p>
              <p>[22] kātabbo pana vohāro, yathāpāḷi vibhāvinā..</p>
              <p>[03] idāni kālādivasena ākhyātappavattiṃ dīpayissāma --   kālakārakapurisaparidīpakaṃ kriyālakkhaṇaṃ ^b^ākhyātikaṃ^eb^. tatra   ^b^kāla^eb^nti atītānāgatapaccuppannavasena tayo kālā,   atītānāgatapaccuppannāṇattiparikappakālātipattivasena pana cha, te   ekekā tipurisakā. </p>
              <p>[21] vuttappakārakālesu, yadidaṃ vattate yato. </p>
              <p>[22] ākhyātikaṃ tato tassa, kāladīpanatā matā..</p>
              <p>[03] ^b^kāraka^eb^nti kammakattubhāvā. te hi   upacāramukhyasabhāvavasena karonti karaṇanti ca ``kārakā''ti vuccanti. teva   yathākkamaṃ kriyānimitta taṃsādhaka taṃsabhāvāti veditabbā. </p>
              <p>[21] kammaṃ kattā ca bhāvo ca, iccevaṃ kārakā tidhā. </p>
              <p>[22] vibhattipaccayā ettha, vuttā nāññatra saccato.. </p>
              <p>[21] ``paribhaviyyati''ccādī, kamme sijjhanti kārake. </p>
              <p>[22] ``sambhavatī''tiādīni, sijjhare kattukārake.. </p>
              <p>[21] ``vibhaviyyati''iccādī, bhāve sijjhanti kārake. </p>
              <p>[22] tividhesvevametesu, vibhattipaccayā matā.. </p>
              <p>[21] kārakattayamuttaṃ yaṃ, ākhyātaṃ natthi sabbaso. </p>
              <p>[22] tasmā taddīpanattampi, tassākhyātassa bhāsitaṃ.. </p>
              <p>[21] kārakattaṃ tu bhāvassa, sacepi na samīritaṃ. </p>
              <p>[22] kārakalakkhaṇe tena, bhāvena ca avatthunā.. </p>
              <p>[21] kriyānipphatti ^a^M0.0029^ea^ natthīti, yuttitopi ca natthi taṃ. </p>
              <p>[27] tathāpākhyātike tassa, tabbohāro niruttiyaṃ. </p>
              <p>[22] patiṭṭhitanayovāti, mantvā amhehi bhāsito..</p>
              <p>[03] ^b^puriso^eb^ti ekavacanabahuvacanakā paṭhamamajjhimuttamapurisā.   tattha paṭhamapuriso ākhyātapadena tulyādhikaraṇe sādhakavācake vā   kammavācake vā ^b^tumhā'mha^eb^saddavajjite paccattavacanabhūte nāmamhi   ``abhinīhāro samijjhati, bodhi vuccati catūsu   maggesuñāṇa''ntiādīsu viya payujjamānepi, taṭṭhāniyatte sati ``bhāsati vā   karoti vā, pīḷiyakkhoti maṃ vidū, vuccatīti vacana''ntiādīsu   viya appayujjamānepi sabbadhātūhi paro hoti. katthaci pana   pāḷippadese nāmassa appayuttattā paṭhamapurisapayogattho duranubodho   bhavati, yathā ``dukkhaṃ te vedayissāmi, tattha assāsayantu ma''nti.   tathā hi ettha ``pādā''ti pāṭhaseso, tasmiṃ dukkhasāsanārocane vattuṃ   avisahanavasena kilamantaṃ maṃ devassa ubho pādā assāsentu, vissaṭṭho   kathehīti maṃ vadathāti adhippāyo ca bhavati. </p>
              <p>[21] adhippāyo sudubbodho, yasmā vijjati pāḷiyaṃ. </p>
              <p>[22] tasmā upaṭṭhahaṃ gaṇhe, garuṃ garumataṃ vidū..</p>
              <p>[03] tatrimāni ^b^bhū^eb^dhātādhikārattā ^b^bhū^eb^dhātuvasena   nidassanapadāni. so paribhavati, te paribhavanti, paribhavati,   paribhavanti. sapatto abhibhaviyate, sabbā vityā'nubhūyate,   abhibhaviyate, anubhūyateti. yattha satipi nāmassa sādhakavācakatte   apaccattavacanattā ākhyātapadena tulyādhikaraṇatā na labbhati, tattha   kammavācakaṃ paccattavacanabhūtaṃ tulyādhikaraṇapadaṃ paṭicca paṭhamapurisādayo   tayo labbhanti.  taṃ ^a^M0.0030^ea^ yathā? paribhaviyyate puriso devadattena, paribhaviyyase tvaṃ   devadattena, paribhaviyyamhe mayaṃ akusalehi dhammehi. ettha panidaṃ   vacanaṃ na vattabbaṃ ``nindanti tuṇhimāsina'ntiādīsu satipi   nāmassa kammavācakatte apaccattavacanattā ākhyātapadena tulyādhikaraṇatā   na labbhatīti paṭhamapurisuppatti na siyā''ti. kasmāti ce?   ``nindanti tuṇhimāsina''ntiādīsu ``janā''ti ajjhāharitabbassa   sādhakavācakassa nāmassa saddhimākhyātapadena tulyādhikaraṇabhāvassa   icchitattā. evamuttaratrāpi nayo.</p>
              <p>[03] majjhimapuriso ākhyātapadena tulyādhikaraṇe sādhakavācake vā   kammavācake vā paccattavacanabhūte ^b^tumha^eb^sadde payujjamānepi,   taṭṭhāniyatte sati appayujjamānepi sabbadhātūhi paro hoti. tvaṃ   atibhavasi, tumhe atibhavatha, atibhavasi, atibhavatha. tvaṃ   paribhaviyase devadattena, tumhe paribhaviyavhe. yattha satipi   ^b^tumha^eb^saddassa sādhakavācakatte apaccattavacanattā ākhyātapadena   tulyādhikaraṇatā na labbhati, na tattha majjhimapuriso hoti. itare   pana dve honti kammavācakaṃ paccattavacanabhūtaṃ tulyādhikaraṇapadaṃ paṭicca.   taṃ yathā? tayā abhibhaviyate sapatto, tayā abhibhaviye ahaṃ.</p>
              <p>[03] uttamapuriso ākhyātapadena tulyādhikaraṇe sādhakavācake vā   kammavācake vā paccattavacanabhūte ^b^amha^eb^sadde payujjamānepi,   taṭṭhāniyatte sati appayujjamānepi sabbadhātūhi paro hoti. ahaṃ   paribhavāmi, mayaṃ paribhavāma, paribhavāmi, paribhavāma. ahaṃ   paribhaviyyāmi akusalehi dhammehi, mayaṃ paribhaviyyāma,   paribhaviyyāmi, paribhaviyyāma. yattha satipi ^b^amha^eb^saddassa   sādhakavācakatte apaccattavacanattā ākhyātapadena tulyādhikaraṇatā na   labbhati, na  tattha ^a^M0.0031^ea^ uttamapuriso hoti. itare pana dve honti kammavācakaṃ   paccattavacanabhūtaṃ tulyādhikaraṇapadaṃ paṭicca. taṃ yathā? mayā   anubhaviyate sampatti, mayā abhibhaviyase tvaṃ. evaṃ yattha yattha   sādhakavācakānaṃ vā kammavācakānaṃ vā nāmādīnaṃ paccattavacanabhūtānaṃ   ākhyātapadehi tulyādhikaraṇatte laddhe tattha tattha paṭhamapurisādayo   labbhanti, tasmā nāmādīnaṃ paccattavacanabhūtānaṃ tulyādhikaraṇabhāvoyeva   paṭhamapurisādīnamuppattiyā kāraṇaṃ.</p>
              <p>[03] dvinnaṃ tiṇṇaṃ vā purisānamekābhidhāne paro puriso gahetabbo.   ettha ekābhidhānaṃ nāma ekato abhidhānaṃ ekakālābhidhānañca. tañca   kho ^b^ca^eb^saddapayogeyeva, acasaddapayoge bhinnakālābhidhāne   taggahaṇābhāvato. ``tumhe atthakusalā bhavatha, mayamatthakusalā   bhavāma'' iccevamādayo tappayogā. tattha tumhe atthakusalā bhavatha --   iccetasmiṃ vohāre ``so ca atthakusalo bhavati, tvañca atthakusalo   bhavasi, tumhe atthakusalā bhavathā''ti evaṃ dvinnamekābhidhāne paro   puriso gahetabbo. ``mayamatthakusalā bhavāma'' iccetasmiṃ pana   ``so ca atthakusalo bhavati, ahañca atthakusalo bhavāmi,   mayamatthakusalā bhavāmā''ti vā ``tvañca atthakusalo bhavasi, ahañca   atthakusalo bhavāmi, mayamatthakusalā bhavāmā''ti vā evampi   dvinnamekābhidhāne paro puriso gahetabbo. ``so ca atthakusalo   bhavati, tvañca atthakusalo bhavasi, ahañca atthakusalo bhavāmi,   mayamatthakusalā bhavāmā''ti vā ``so ca atthakusalo bhavati, te ca   atthakusalā bhavanti, tvañca atthakusalo bhavasi, tumhe ca atthakusalā   bhavatha, ahañca atthakusalo bhavāmi, mayamatthakusalā bhavāmā''ti vā   evaṃ tiṇṇamekābhidhāne paro puriso gahetabbo.</p>
              <p>[03] aparopi ^a^M0.0032^ea^ atthanayo vuccati -- ``tvañca atthakusalo bhavasi,   so ca atthakusalo bhavati, tumhe atthakusalā bhavathā''ti vā   ``ahañca atthakusalo bhavāmi, so ca atthakusalo bhavati,   mayamatthakusalā bhavāmā''ti vā iminā nayena anekappabhedo atthanayo.   evaṃ sesāsu vibhattīsu pañcamīsattamiyādīsu paropuriso gahetabbo.   sabbesu ca kriyāpadesu bavhatthavācakesu bahuvacanantesu, na pana   bahuvacanantesupi ekassattano vācakesu garukātabbassekassatthassa   vācakesu ca kriyāpadesu. ettha codanāsandīpaniyo imā gāthā -- </p>
              <p>[21] ``tvañca bhavasi so cāpi, bhavati''ccādibhāsane. </p>
              <p>[22] ``tumhe bhavatha'' iccādi, paroposo kathaṃ siyā?. </p>
              <p>[21] ``ahaṃ bhavāmi so cāpi, bhavati''ccādibhāsane. </p>
              <p>[22] ``mayaṃ bhavāma''iccādi, uttamo ca kathaṃ siyā?.</p>
              <p>[03] ettha ca vuccate -- </p>
              <p>[21] pacchā vutto paro nāma, saññāya paṭipāṭiyā. </p>
              <p>[22] evaṃ pana gahetabbo, paropurisanāmako.. </p>
              <p>[21] paṭhamamhā paro nāma, majjhimo uttamopi ca. </p>
              <p>[22] majjhimamhā paro nāma, uttamo puriso ruto.. </p>
              <p>[21] evaṃ tu gahaṇañhettha, vohārassānulomakaṃ. </p>
              <p>[22] doso tadanulomamhi, gahaṇasmiṃ na vijjati.. </p>
              <p>[21] ``tvañca bhadde sukhī hohi, eso cāpi mahāmigo''. </p>
              <p>[22] iti pāṭho yato diṭṭho, tasmā evaṃ vademase.. </p>
              <p>[21] ``tumhe dve sukhitā hotha'', iccattho tattha dissati. </p>
              <p>[22] evaṃpyayaṃ nayo vutto, attanomatiyā mama.. </p>
              <p>[21] attanomati ^a^M0.0033^ea^ kiñcāpi, kathitā sabbadubbalā. </p>
              <p>[22] tathāpi nayamādāya, kathitattā akopiyā.. </p>
              <p>[21] ``dhammena rajjaṃ kārentaṃ, raṭṭhā pabbājayittha maṃ. </p>
              <p>[22] tvañca jānapadā ceva, negamā ca samāgatā''.. </p>
              <p>[21] ``ahañca maddidevī ca, jālīkaṇhājinā cubho. </p>
              <p>[22] aññamaññaṃ sokanudā, vasāma assame tadā''.. </p>
              <p>[21] etā gāthāpi etassa, atthassa pana sādhikā. </p>
              <p>[27] tāsu vuttanayeneva, attho supākaṭo siyā. </p>
              <p>[22] evaṃ viññūhi viññeyyaṃ, bahunā bhāsitena kiṃ.. </p>
              <p>[21] ākārena manāpena, kathane yena kenaci. </p>
              <p>[22] na virujjhati ce attho, taṃ pamāṇaṃ sudhīmataṃ.. </p>
              <p>[21] purisattayato eso, paropurisanāmako. </p>
              <p>[22] nupalabbhati paccekaṃ, tadantogadhatova yaṃ.. </p>
              <p>[21] pāṭavatthāya sotūnaṃ, vohāratthesu sabbaso. </p>
              <p>[22] visuṃ alabbhamānopi, labbhamānova uddhaṭo..</p>
              <p>[03] saṅkhepatopettha purisappavatti evaṃ upalakkhitabbā   ^b^``amha^eb^vacanatthe uttamo, ^b^tumha^eb^vacanatthe majjhimo, aññesaṃ   vacanatthe paṭhamo''ti. </p>
              <p>[21] tyādīnaṃ purisasaññā, yasmā vuttā tato idaṃ. </p>
              <p>[22] tabbantākhyātikaṃ ñeyyaṃ, purisaparidīpakaṃ..</p>
              <p>[03] evaṃ sabbathāpi ākhyātikassa kālakārakapurisaparidīpanatā   vuttā.</p>
              <p>[03] ^b^kriyālakkhaṇa^eb^nti ettha kathaṃ ākhyātikassa   kriyālakkhaṇatā veditabbā? </p>
              <p>[21] lakkhiyati ^a^M0.0034^ea^ kriyāyetaṃ, kriyā vā assa lakkhaṇaṃ. </p>
              <p>[22] kriyālakkhaṇatā evaṃ, veditabbā tathā hi ca.. </p>
              <p>[21] ``gacchati''ccādikaṃ sutvā, kriyāsandīpanaṃ padaṃ. </p>
              <p>[22] ``ākhyātika''nti dhīrehi, ākhyātaññūhi saññitaṃ.. </p>
              <p>[21] lakkhaṇaṃ hoti nāmassa, yathā satvābhidhānatā. </p>
              <p>[22] kriyābhidhānatā evaṃ, ākhyātasseva lakkhaṇaṃ.. </p>
              <p>[21] atthato pana etassa, kriyāvācakatā idha. </p>
              <p>[22] lakkhaṇaṃ iti viññeyyaṃ, lakkhaṇaññūhi lakkhitaṃ.. </p>
              <p>[21] ``kiṃ karosī''ti puṭṭhassa, ``pacāmi''ccādinā ``ahaṃ''. </p>
              <p>[22] paṭivācāya dānena, kriyāvācakatā matā.. </p>
              <p>[21] evamākhyātikassa kriyālakkhaṇatā veditabbā. </p>
              <p>[22] idāni kālesu vibhattippavatti evaṃ veditabbā -- </p>
              <p>[21] paccuppannamhi kālasmiṃ, vattamānā pavattati. </p>
              <p>[22] āsiṭṭhāṇāpanatthesu, paccuppannamhi pañcamī.. </p>
              <p>[21] paccuppanne parikappā-numatyatthesu sattamī. </p>
              <p>[22] appaccakkhe atītamhi, parokkhā sampavattati.. </p>
              <p>[21] hiyyo pabhuti kālasmiṃ, atītamhi pavattati. </p>
              <p>[22] paccakkhe vā apaccakkhe, hiyyattanī niruttitā.. </p>
              <p>[21] ajjappabhuti kālasmiṃ, atītamhi pavattati. </p>
              <p>[22] paccakkhe vā apaccakkhe, samīpejjatanavhayā.. </p>
              <p>[21] anāgate bhavissantī, kālasmiṃ sampavattati. </p>
              <p>[27] kriyātipannamattamhi, tīte kālātipattikā. </p>
              <p>[22] anāgatepi hotīti, niruttaññūhi bhāsitā..</p>
              <p>[03] evaṃ kālesu vibhattippavattiṃ ñatvā ye te suttantesu vicittā   suvisadavipulatikhiṇabuddhivisayabhūtā payogā dissanti, tesu   pāṭavamicchantehi tyādikkamena vuccamānā  kriyāpadamālā ^a^M0.0035^ea^ sallakkhitabbā -- bhavati, bhavanti. bhavasi, bhavatha.   bhavāmi, bhavāma. bhavate, bhavante. bhavase, bhavavhe. bhave, bhavāmhe.   ayaṃ aññayogādirahitā kriyāpadamālā.</p>
              <p>[03] dissanti ca suttantesu atthasambhavepi aññayogādirahitāni   kriyāpadāni. seyyathidaṃ? ``sabbe saṅkhārā aniccāti, yadā   paññāya passati. yaṃ maṃ bhaṇasi sārathi. aññaṃ sepaṇṇi   gacchāmi'' iccevamādīni etassatthassa paridīpaniyā kriyāpadamālā.</p>
              <p>[03] ettha tividho kriyāpadesu yogo ^b^ta^eb^yogo, ^b^ma^eb^yogo,   aññayogo ca. tattha majjhimapurisā ^b^ta^eb^yogavasena gahetabbā,   uttamapurisā ^b^ma^eb^yogavasena. paṭhamapurisā aññayogavasena.   tyādīnamettha paṭipāṭiyā ayaṃ anugīti -- </p>
              <p>[21] aññayogena paṭhamā, ^b^ta^eb^yogena tu majjhimā. </p>
              <p>[22] mayogenuttamā honti, gahetabbā vibhāvinā..</p>
              <p>[03] sotūnaṃ payogesu kosallatthaṃ aññayogādisahitamaparampi   kriyāpadamālaṃ vadāma -- so bhavati, te bhavanti. tvaṃ bhavasi, tumhe   bhavatha. ahaṃ bhavāmi, mayaṃ bhavāma. so bhavate, te bhavante. tvaṃ   bhavase, tumhe bhavavhe. ahaṃ bhave, mayaṃ bhavāmhe. ayaṃ   aññayogādisahitā kriyāpadamālā.</p>
              <p>[03] dissanti ca suttantesu aññayogādisahitānipi kriyāpadāni.   seyyathidaṃ? ^b^``yaṃ^eb^pāyaṃ deva kumāro suppatiṭṭhitapādo,   idampimassa mahāpurisassa mahāpurisalakkhaṇaṃ bhavati, tassimāni satta   ratanāni bhavanti. yo dandhakāle  tarati ^a^M0.0036^ea^, taraṇīye ca dandhati, tvaṃsi ācariyo mama, ahampi   daṭṭhukāmosmi, pitaraṃ me idhāgataṃ'' iccevamādīni etassatthassa   paridīpaniyā kriyāpadamālā.</p>
              <p>[03] yo ^b^tumha^eb^saddena vattabbe atthe nipatati, na pana hoti   tumhatthavācako, neso saddo kriyāpadassa ^b^ta^eb^yogasahitattaṃ sādheti,   aññadatthu aññayogasahitattaññeva sādheti. yo ca ^b^amha^eb^saddena   vattabbe atthe nipatati, na pana hoti amhatthavācako, na sopi saddo   kriyāpadassa ^b^ma^eb^yogasahitattaṃ sādheti, aññadatthu   aññayogasahitattaññeva sādheti.</p>
              <p>[03] tatra ^b^tumha^eb^saddena tāva vattabbatthe -- ``na bhavaṃ eti   puññatthaṃ, sivirājassa dassanaṃ. māyasmā samaggassa saṅghassa bhedāya   parakkami. idha bhante bhagavā paṃsukūlaṃ dhovatū''ti iccevamādayo payogā.   ^b^amha^eb^saddena pana vattabbatthe ``upāli taṃ mahāvīra, pāde vandati   satthuno. sāvako te mahāvīra, saraṇo vandati satthuno''ti ca   iccevamādayo payogā. idametthupalakkhitabbaṃ ``tvaṃ tumhe ahaṃ   maya''nti atthadīpaka ^b^ta^eb^yoga ^b^ma^eb^yogato añño   aññatthadīpano payogoyeva aññayogo nāma, tattha paṭhamapuriso   bhavatīti.</p>
              <p>[03] yajjevaṃ ``sabbāyasaṃ kūṭamatippamāṇaṃ, paggayha so tiṭṭhasi   antalikkhe. esa sutvā pasīdāmi, vaco te isisattamā''tiādīsu   kathaṃ. ettha hi majjhimuttamapurisasambhavoyeva dissati, na tu   paṭhamapurisasambhavoti? vuccate -- ``sabbāyasaṃ kūṭamatippamāṇaṃ,   paggayha so tiṭṭhasi antalikkhe''tiādīsu ``so''tiādikassa   nāmasaddassa ^b^tumha'mha^eb^saddassatthavācakasaddehi``tiṭṭhasī''tiādīnaṃ   syādyantānaṃ padānaṃ dassanato  accantamajjhāharitabbehi ^a^M0.0037^ea^ samānādhikaraṇattā tagguṇabhūtattā ca   majjhimuttamapurisasambhavo samadhigantabbo. īdisesu payogesu   syādyantānaṃ dassanavasena avijjamānānipi ajjhāharitabbāni   ``tvamaha''miccādīni padāni bhavanti. katthaci pana paripuṇṇāni   dissanti ``sātvaṃ vaṅkamanuppattā, kathaṃ maddi karissasi. so ahaṃ   vicarissāmi, gāmā gāmaṃ purā pura''nti iccevamādīsu. </p>
              <p>[03] ākhyātikassa kriyālakkhaṇattā aliṅgabhedattā ca tiṇṇaṃ   liṅgānaṃ sādhāraṇabhāvaparidīpanatthaṃ aparampi kriyāpadamālaṃ vadāma --</p>
              <p>[03] puriso bhavati, kaññā bhavati, cittaṃ bhavati, purisā bhavanti,   kaññāyo bhavanti, cittāni bhavanti. bho purisa tvaṃ bhavasi, bhoti   kaññe tvaṃ bhavasi, bho citta tvaṃ bhavasi, bhavanto purisā tumhe bhavatha,   bhotiyo kaññāyo tumhe bhavatha, bhavanto cittāni tumhe bhavatha. ahaṃ   puriso bhavāmi, ahaṃ kaññā bhavāmi, ahaṃ cittaṃ bhavāmi, mayaṃ purisā   bhavāma, mayaṃ kaññāyo bhavāma, mayaṃ cittāni bhavāma.</p>
              <p>[03] esa nayo attanopadesu, sesavibhattīnaṃ sabbapadesupi.   ayamākhyātikassa tiṇṇaṃ liṅgānaṃ sādhāraṇabhāvaparidīpanī   kriyāpadamālāva.</p>
              <p>[03] vuttañhetaṃ ^b^niruttipiṭake^eb^   ``kriyālakkhaṇamākhyātikamaliṅgabheda''miti. tatra   ^b^aliṅgabheda^eb^miti ko attho? itthipumanapuṃsakānaṃ avisesattho   vuccate ``aliṅgabheda''miti. yathā ``puriso gacchati, kaññā   gacchati, cittaṃ gacchatī''ti. catudhā uddiṭṭhakriyāpadesu yathā   ``bhavatī''ti ^b^a^eb^kārānantaratyantapadaṃ gahetvā ``bhavati bhavanti   bhavasī''tiādinā kriyāpadamālā sabbathā katā, evaṃ   ``ubbhavati''ccādīnipi ^b^a^eb^kārānantaratyantapadāni gahetvā   ``ubbhavati ubbhavanti   ubbhavasī''tiādinā ^a^M0.0038^ea^ kriyāpadamālā sabbathā kātabbā. ``bhoti   sambhotī''tiādīni pana okārānantaratyantapadāni, ``bhāveti   vibhāvetī''tiādīni ca ekārānantaratyantapadāni gahetvā   pāḷinayānusāreneva padamālā kātabbā, nayidha vuttanayānusārena.   īdisesu hi ṭhānesu duranubodhā kriyāpadagati. ato labbhamānavasena   kriyāpadamālā kātabbā. na hi loke lokiyā sabbe dhātusadde   paccekaṃ sabbehipi channavutiyā vacanehi yojetvā vadanti, evaṃ   avadantānampi nesaṃ kathā aparipuṇṇā nāma na hoti, tasmā   vajjetabbaṭṭhānaṃ vajjetvā yathāsambhavaṃ padamālā kātabbā. evaṃ   pañcamiyādīsupi vibhattīsu. ayaṃ vattamānavibhattivasena   kriyāpadamālāniddeso.</p>
              <p>[03] ito paṭṭhāya pana yathuddiṭṭhapadāneva pariṇāmetvā pariṇāmetvā   pañcamiyādīnaṃ mātikābhāvena gahetabbāni. idāni pana   tayogādisahitāsahitavasena dvidhā kriyāpadamālāyo dassessāma   kvacādesavasena sambhūtāni ca rūpantarāni sotūnaṃ sukhadhāraṇatthañceva   purisappayoge asammohatthañca.</p>
              <p>[03] bhavatu, bhavantu. bhavāhi, bhava, bhavatha. bhavāmi, bhavāma.   bhavataṃ, bhavantaṃ. bhavassu, bhavavho. bhave, bhavāmase. so bhavatu, te   bhavantu. tvaṃ bhavāhi, bhava, tumhe bhavatha. ahaṃ bhavāmi, mayaṃ bhavāma.   so bhavataṃ, te bhavantaṃ. tvaṃ bhavassu, tumhe bhavavho. ahaṃ bhave, mayaṃ   bhavāmase. ayaṃ pañcamīvibhattivasena kriyāpadamālāniddeso.</p>
              <p>[03] bhaveyya, bhave, bhaveyyuṃ. bhaveyyāsi, bhaveyyātha. bhaveyyāmi,   bhaveyyāma, bhavemu. bhavetha, bhaveraṃ. bhavetho, bhaveyyāvho. bhaveyyaṃ,   bhaveyyāmhe iti vā, so  bhaveyya ^a^M0.0039^ea^, bhave, te bhaveyyuṃ. tvaṃ bhaveyyāsi, tumhe bhaveyyātha. ahaṃ   bhaveyyāmi, mayaṃ bhaveyyāma, bhavemu. so bhavetha, te bhaveraṃ. tvaṃ   bhavetho, tumhe bhaveyyāvho. ahaṃ bhaveyyaṃ, mayaṃ bhaveyyāmhe iti vā.   ayaṃ sattamīvibhattivasena kriyāpadamālāniddeso.</p>
              <p>[03] babhūva, babhūvu. babhūve, babhūvittha. babhūvaṃ, babhūvimha.   babhūvittha, babhūvire. babhūvittho, babhūvivho. babhūviṃ, babhūvimhe iti   vā, so babhūva, te babhūvu. tvaṃ babhūve, tumhe babhūvittha. ahaṃ babhūvaṃ,   mayaṃ babhūvimha. so babhūvittha, te babhūvire. tvaṃ babhūvittho, tumhe   babhūvivho. ahaṃ babhūviṃ, mayaṃ babhūvimhe iti vā. ayaṃ   parokkhāvibhattivasena kriyāpadamālāniddeso.</p>
              <p>[03] abhavā, abhavū. abhavo, abhavattha. abhavaṃ, abhavamhā.   abhavattha, abhavatthuṃ. abhavase, abhavavhaṃ. abhaviṃ, abhavamhase iti   vā, so abhavā, te abhavū. tvaṃ abhavo, tumhe abhavattha. ahaṃ   abhavaṃ, mayaṃ abhavamhā. so abhavattha, te abhavatthuṃ. tvaṃ abhavase,   tumhe abhavavhaṃ. ahaṃ abhaviṃ, mayaṃ abhavamhase iti vā. ayaṃ   hiyyattanīvibhattivasena kriyāpadamālāniddeso.</p>
              <p>[03] abhavi, abhavuṃ. abhavo, abhavittha. abhaviṃ, abhavimhā.   abhavā, abhavū. abhavase, abhavivhaṃ. abhavhaṃ, abhavimhe iti vā,  so abhavi, te abhavuṃ. tvaṃ abhavo, tumhe abhavittha. ahaṃ abhaviṃ,   mayaṃ abhavimhā. so abhavā, te abhavū. tvaṃ abhavase, tumhe   abhavivhaṃ. ahaṃ abhavaṃ, mayaṃ abhavimhe iti vā. ayaṃ   ajjatanīvibhattivasena kriyāpadamālāniddeso.</p>
              <p>[03] ettha panajjataniyā ^b^uṃ^eb^vacanassa ^b^iṃsu^eb^mādesavasena   bhavatino rūpantarānipi veditabbāni. seyyathidaṃ? te bhaviṃsu,   samubbhaviṃsu, pabhaviṃsu, parābhaviṃsu, sambhaviṃsu, pātubhaviṃsu,  pātubbhaviṃsu ^a^M0.0040^ea^, imāni akammakapadāni.  paribhaviṃsu, abhibhaviṃsu, adhibhaviṃsu, atibhaviṃsu, anubhaviṃsu,  samanubhaviṃsu, abhisambhaviṃsu. </p>
              <p>[21] ``adhibhosu''nti rūpampi, yasmā dissati pāḷiyaṃ. </p>
              <p>[22] tasmā hi nayato ñe yyaṃ, ``paribhosu''ntiādikaṃ..</p>
              <p>[03] tatrāyaṃ pāḷi -- ``evaṃvihāriñcāvuso bhikkhuṃ rūpā   adhibhosuṃ, na bhikkhu rūpe adhibhosī''ti. imāni   sakammakapadāni, evamajjataniyā ^b^uṃ^eb^vacanassa   ^b^iṃsu^eb^mādesavasena bhavatino rūpantarāni bhavanti. apica </p>
              <p>[21] ``anvabhi'' itirūpampi, ajjatanyā padissati. </p>
              <p>[22] tasmā hi nayato ñeyyaṃ, ``ajjhabhi''ccādikampi ca..</p>
              <p>[03] tatrāyaṃ pāḷi -- so tena kammena divaṃ samakkami, sukhañca   khiḍḍāratiyo ca anvabhīti. tattha ^b^anvabhī^eb^ti anu abhīti   chedo. ^b^anū^eb^ti upasaggo. ^b^abhī^eb^ti ākhyātikapadanti   daṭṭhabbaṃ.</p>
              <p>[03] bhavissati, bhavissanti. bhavissasi, bhavissatha.   bhavissāmi, bhavissāma. bhavissate, bhavissante. bhavissase,   bhavissavhe. bhavissaṃ, bhavissāmhe iti vā, so bhavissati, te   bhavissanti. tvaṃ bhavissasi, tumhe bhavissatha. ahaṃ bhavissāmi,   mayaṃ bhavissāma. so bhavissate, te bhavissante. tvaṃ bhavissase,   tumhe bhavissavhe. ahaṃ bhavissaṃ, mayaṃ bhavissāmhe iti vā. ayaṃ   bhavissantīvibhattivasena kriyāpadamālāniddeso.</p>
              <p>[03] abhavissā, abhavissaṃsu. abhavisse, abhavissatha.   abhavissaṃ, abhavissāmhā. abhavissatha, abhavissisu.   abhavissase, abhavissavhe. abhavissiṃ, abhavissāmhase iti vā,   so abhavissā, te abhavissaṃsu. tvaṃ abhavisse,  tumhe ^a^M0.0041^ea^ abhavissatha. ahaṃ abhavissaṃ, mayaṃ abhavissāmhā. so   abhavissatha, te abhavissisu. tvaṃ abhavissase, tumhe abhavissavhe.   ahaṃ abhavissiṃ, mayaṃ abhavissāmhase iti vā. ayaṃ   kālātipattivibhattivasena kriyāpadamālāniddeso. </p>
              <p>[21] vohārabhedakusalena subuddhinā yo, </p>
              <p>[27] kaccāyanena kathito jinasāsanatthaṃ. </p>
              <p>[26] tyādikkamo tadanugaṃ kiriyāpadānaṃ, </p>
              <p>[22] katvā kamo bhavatidhātuvasena vutto.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] bhavatino kriyāpadamālāvibhāgo nāma </p>
              <p>[06] dutiyo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. pakiṇṇakavinicchaya </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ito paraṃ pavakkhāmi, pakiṇṇakavinicchayaṃ. </p>
              <p>[22] sappayogesu atthesu, viññūnaṃ pāṭavatthayā..</p>
              <p>[03] tattha atthuddhāro, atthasaddacintā, atthātisayayogo,   samānāsamānavasenavacanasaṅgaho, āgamalakkhaṇavasena   vibhattivacanasaṅgaho, kālavasena vibhattivacanasaṅgaho, kālasaṅgaho,   pakaraṇasaṃsandanā, vattamānādīnaṃ vacanatthavibhāvanā cāti navadhā   vinicchayo veditabbo.</p>
              <p>[03] atthuddhāre tāva samānasutikapadānamatthuddhāraṇaṃ karissāma.   etthākhyātapadasaññitānaṃ ^b^bhoti^eb^sadda ^b^bhave^eb^saddānamattho   uddharitabbo. tathā hete nāmikapadasaññitehi aparehi ^b^bhoti^eb^sadda   ^b^bhave^eb^saddehi samānasutikāpi asamānatthā ceva honti   asamānavibhattikā ca.  sāsanasmiñhi ^a^M0.0042^ea^ keci saddā aññamaññaṃ samānasutikā samānāpi   asamānatthā asamānapavattinimittā asamānaliṅgā asamānavibhattikā   asamānavacanakā asamānantā asamānakālikā asamānapadajātikā ca   bhavanti.</p>
              <p>[03] tesamasamānatthatte ``sabbañhi taṃ jīrati dehanissitaṃ.   appassutāyaṃ puriso, balibaddova jīrati. santo tasito. pahu   santo na bharati. santo ācikkhate muni. santo sappurisā   loke. santo saṃvijjamānā lokasmi''nti evamādayo payogā.   ettha ^b^jīrati^eb^saddadvayaṃ yathāsambhavaṃ navabhāvāpagamavaḍḍhanavācakaṃ.   ^b^santo^eb^saddapañcakaṃ yathāsambhavaṃ   parissamappattasamānopasantopalabbhamānavācakanti daṭṭhabbaṃ.</p>
              <p>[03] asamānapavattinimittatte pana ``akataññū mittadubbhī, assaddho   akataññūcā''tievamādayo. ettha ca ^b^akataññū^eb^saddadvayaṃ   katākatājānanajānanapavattinimittaṃ paṭicca sambhūtattā   asamānapavattinimittakanti daṭṭhabbaṃ.</p>
              <p>[03] asamānaliṅgatte ``sukhī hotu pañcasikha sakko devānamindo.   tvañca bhadde sukhī hohi. yattha sā upaṭṭhito hoti. mātā me   atthi, sā mayā posetabbā''ti evamādayo. ettha   ^b^sukhī^eb^saddadvayaṃ ^b^sā^eb^saddadvayañca pumitthiliṅgavasena   asamānaliṅganti daṭṭhabbaṃ.</p>
              <p>[03] asamānavibhattikatte ``āhāre udare yato. yato pajānāti   sahetudhamma''nti evamādayo. ettha  ^b^yatosa^eb^ddadvayaṃ ^a^M0.0043^ea^ paṭhamāpañcamīvibhattisahitattā asamānavibhattikanti   daṭṭhabbaṃ.</p>
              <p>[03] asamānavacanakatte ime payogā -- </p>
              <p>[21] ``yāya mātu bhato poso, imaṃ lokaṃ avekkhati. </p>
              <p>[22] tampi pāṇadadiṃ santiṃ, hanti kuddho puthujjano''ti </p>
              <p>[07] ādīsu ^b^hanti^eb^saddo ekavacano. </p>
              <p>[21] ``ime nūna araññasmiṃ, migasaṅghāni luddakā. </p>
              <p>[27] vākurāhi parikkhippa, sobbhaṃ pātetvā tāvade. </p>
              <p>[22] vikkosamānā tibbāhi, hanti nesaṃ varaṃ vara''nti.. </p>
              <p>[07] ādīsu pana bahuvacano. ``sīlavā vattasampanno. etha tumhe   āyasmanto sīlavā hotha. santo danto niyato brahmacārī. santo   have sabbhi pavedayanti. mahārājā yasassī so. cattāro   mahārājā''ti evamādīsu ^b^sīlavā^eb^saddādayo ekavacanabahuvacanakā.</p>
              <p>[03] asamānantatte pana yattha samānasutikānaṃ asamānavibhattikattaṃ   vā asamānavacanattaṃ vā upalabbhati. teyeva payogā. taṃ yathā?   ``sataṃ sampajānaṃ, sataṃ dhammo, santo danto, santo sappurisā''   iccevamādayo.</p>
              <p>[03] asamānakālatte ``nanu te sutaṃ brāhmaṇa bhaññamāne, devā na   issanti purisaparakkamassa. te janā pāramissanti, maccudheyyaṃ   suduttara''nti evamādayo. ettha ^b^issanti^eb^saddadvayaṃ   vattamānābhavissantīkālavasena asamānakālanti daṭṭhabbaṃ.   vattamānābhavissantīvibhattivasena pana asamānavibhattikantipi.</p>
              <p>[03] asamānapadajātikatte ^a^M0.0044^ea^ ``sayaṃ samāhito nāgo, sayaṃ abhiññāya   kamuddiseyyaṃ. pathe dhāvantiyā pati, ekaṃsaṃ ajinaṃ katvā, pādesu   sirasā pati. giriṃ caṇḍoraṇaṃ patī''ti evamādayo. ettha   ^b^sayaṃ^eb^saddadvayaṃ nāmanipātavasena ^b^pati^eb^saddattayaṃ   nāmākhyātopasaggavasena asamānapadajātikanti daṭṭhabbaṃ.</p>
              <p>[03] iminā nayena sabbattha vitthāretabbaṃ. evaṃ sāsanasmiṃ keci   saddā aññamaññaṃ samānasutikā samānāpi asamānatthā   asamānapavattinimittā asamānaliṅgā asamānavibhattikā   asamānavacanakā asamānantā asamānakālikā asamānapadajātikā ca   bhavanti. etādisesu saddesu yo kriyāpadattaṃ pakāseti, na so   nāmikapadattaṃ. yo ca nāmikapadattaṃ pakāseti, na so kriyāpadattaṃ.   evaṃ santepi sutisāmaññato ekattena gahetvā atthuddhāro karaṇīyoti   yathāvuttakriyāpadānaṃ nāmapadehi samānasutikānaṃ ^b^bhoti^eb^sadda   ^b^bhave^eb^ saddānamatthuddhāraṃ vadāma.</p>
              <p>[03] kathaṃ? ^b^bhoti^eb^saddo kattuyoge kriyāpadaṃ, kriyāyoge   nāmikapadaṃ, tasmā so dvīsu atthesu vattati kriyāpadatthe nāmikapadatthe   ca. tattha kriyāpadatthe vattamānavasena, nāmikapadatthe panālapanavasena.   kriyāpadatthe tāva ``eko bhoti'', nāmikapadatthe ``mā bhoti   paridevesi''. atridaṃ vuccati -- </p>
              <p>[21] bhāve nāmapadatthe ca, ālapanavisesite. </p>
              <p>[22] imesu dvīsu atthesu, ^b^bhoti^eb^saddo pavattati..</p>
              <p>[03] ^b^bhave^eb^saddo ^a^M0.0045^ea^ pana ``bhavāmī''timassa vattamānāvibhattiyuttassa   saddassatthepi vattati. ``bhavāmī''timassa pañcamīvibhattiyuttassa   saddassa āṇatyāsīsanatthesupi vattati. ``bhaveyyāmī''timassa   sattamīvibhattisahitassa saddassa anumatiparikappatthesupi vattati.   tatridaṃ paṭhamatthassa sādhakaṃ āhaccavacanaṃ -- </p>
              <p>[21] ``devānaṃ adhiko homi, bhavāmi manujādhipo. </p>
              <p>[22] rūpalakkhaṇasampanno, paññāya asamo bhave''ti..</p>
              <p>[03] ayaṃ pana sabbesaṃ tesamatthānaṃ sādhikā amhākaṃ gāthāracanā -- </p>
              <p>[21] ``sukhī bhavati eso ca, ahañcāpi sukhī bhave. </p>
              <p>[22] sukhī bhavatu eso ca, ahañcāpi sukhī bhave.. </p>
              <p>[21] imāya buddhapūjāya, bhavantu sukhitā pajā. </p>
              <p>[22] bhave'hañca sukhappatto, sāmacco saha ñātibhi.. </p>
              <p>[21] sukhī bhaveyya eso ca, ahañcāpi sukhī bhave. </p>
              <p>[22] sukhī bhaveyya ce eso, ahañcāpi sukhī bhave''ti..</p>
              <p>[03] iccevaṃ -- </p>
              <p>[21] vattamānāya pañcamyaṃ, sattamyañca vibhattiyaṃ. </p>
              <p>[22] etesu tīsu ṭhānesu, ^b^bhave^eb^saddo pavattati.. </p>
              <p>[21] ekadhā vattamānāyaṃ, pañcamīsattamīsu ca. </p>
              <p>[22] dvedhā dvedhātimassatthaṃ, pañcadhā paridīpaye.. </p>
              <p>[21] dvedhā vā vattamānāya-mādipurisavācako. </p>
              <p>[22] attho ``bhave''ti etassa, ``bhavatī''tipiyujjati.. </p>
              <p>[21] idāni pana etassa, vuttassatthassa sādhakaṃ. </p>
              <p>[22] ettha pāḷippadesaṃ tu, āharissaṃ suṇātha me.. </p>
              <p>[21] ko'yaṃ ^a^M0.0046^ea^ majjhesamuddasmiṃ, apassaṃ tīramāyuhe. </p>
              <p>[22] kaṃ tvaṃ atthavasaṃ ñatvā, evaṃ vāyamase bhusaṃ.. </p>
              <p>[21] nisamma vattaṃ lokassa, vāyāmassa ca devate. </p>
              <p>[22] tasmā majjhesamuddasmiṃ, apassaṃ tīramāyuhe.. </p>
              <p>[21] assaṃ purimagāthāyaṃ, ``āyuhe''tipadassa hi. </p>
              <p>[22] ``āyūhatī''ti atthoti, viññātabbo vibhāvinā.. </p>
              <p>[21] vibhattiyā vipallāsa-vasenāyaṃ samīrito. </p>
              <p>[22] vattamāne sattamīti, tissekāravasena vā.. </p>
              <p>[21] pacchimāya ca gāthāyaṃ, ``āyuhe''tipadassa tu. </p>
              <p>[22] ``āyūhāmī''ti atthoti, saddatthaññū vibhāvaye.. </p>
              <p>[21] tathā ``bhave''tietassa, vattamānāvibhattiyaṃ. </p>
              <p>[22] ``bhavatī''ti, ``bhavāmī''ti, catthaṃ dvedhā vibhāvaye.. </p>
              <p>[21] evaṃvidhesu aññesu, pāṭhesupi ayaṃ nayo. </p>
              <p>[22] netabbo nayadakkhena, nayasāgarasāsane..</p>
              <p>[03] evamayaṃ ^b^bhave^eb^saddo pañcasu chasu vā kriyāpadatthesu pavattati.   tathā sattamīvibhatyantanāmikapadassa   vuddhisaṃsārakammabhavūpapattibhavasaṅkhātesu atthesupi. tathā hi   ``abhave nandati tassa, bhave tassa na nandatī''tiādīsu vuddhimhi.   ``bhave vicaranto''tiādīsu saṃsāre. ``bhave kho sati jāti   hoti, jātipaccayā jarāmaraṇa''ntiādīsu kammabhave. ``evaṃ   bhavevijjamāne''tiādīsu upapattibhaveti daṭṭhabbaṃ. iminā nayena   ^b^bhū^eb^dhātuto nipphannānaṃ aññatopi aññesaṃ kriyāpadānaṃ   yathāsambhavamattho uddharitabbo. </p>
              <p>[21] ākhyātatthamhime ^a^M0.0047^ea^ atthā, na lātabbā kudācanaṃ. </p>
              <p>[22] atthuddhāravasenete, uddhaṭā nāmato yato.. </p>
              <p>[07] idamettha saṅkhepato atthuddhāranayanidassanaṃ.</p>
              <p>[03] atthasaddacintāyaṃ pana evamupalakkhetabbaṃ -- ``bhavante,   parābhavante, parābhave''iccādayo ^b^gacchati gacchaṃ gacchato^eb^saddādayo   viya visesasaddā, na yācanopatāpanatthādivācako ^b^nāthati^eb^saddo   viya, na ca rājadevatādivācako ^b^deva^eb^saddo viya sāmaññasaddā.   ye cettha visesasaddā, te sabbakālaṃ visesasaddāva. ye ca   sāmaññasaddā, tepi sabbakālaṃ sāmaññasaddāva.</p>
              <p>[03] tatra ^b^gacchatī^eb^tiādīnaṃ visesasaddatā evaṃ daṭṭhabbā --   ^b^gacchatī^eb^ti ekaṃ nāmapadaṃ, ekamākhyātaṃ. tathā ^b^gaccha^eb^nti   ekaṃ nāmapadaṃ, ekamākhyātaṃ. ^b^gacchato^eb^ti eko kitanto, aparo   rūḷhīsaddo. satipi visesasaddatte sadisattā sutisāmaññato   tabbisayaṃ buddhiṃ nuppādeti vināva'tthappakaraṇasaddantarābhisambandhena.   tathā hi saddantarābhisambandhena ``gacchati patiṭṭhita''nti vutte   sattamyantaṃ nāmapadanti viññāyati. ``gacchati tisso''ti vutte   panākhyātanti. tathā ``sa gacchaṃ na nivattatī''ti vutte paṭhamantaṃ   nāmapadanti viññāyati. ``gacchaṃ puttanivedako''ti vutte   ākhyātanti viññāyati. ``gacchato hayato patito''ti vutte   kitantoti viññāyati. ``gacchato paṇṇapupphāni patantī''ti vutte   rukkhavācako rūḷhīsaddoti. iti visesasaddānaṃ ākhyātanāmānaṃ   nāmākhyātehi samānasutikānaṃ atthābhisambandhādīsu yo koci   atthavisesañāpako sambandho avassamicchitabbo. evaṃ   ``gacchatī''tiādīnaṃ ākhyātanāmattādivasena paccekaṃ ṭhitānaṃ   ekekatthavācakānaṃ visesasaddatā daṭṭhabbā.</p>
              <p>[03] ``nāthati ^a^M0.0048^ea^ devo''tiādīnaṃ pana ākhyātanāmānaṃ nāmākhyātehi   asamānasutikānaṃ anekatthavācakānaṃ sāmaññasaddatā eva daṭṭhabbā.   atthasambandhādīsu hi vinā yena kenaci sambandhena ``nāthatī''ti   vutte ``yācatī''ti vā ``upatāpetī''ti vā ``issariyaṃ   karotī''ti vā ``āsīsatī''ti vā attho paṭibhāti, tathā   ``devo''ti vutte ``megho''ti vā ``ākāso''ti vā ``rājā''ti   vā ``devatā''ti vā ``visuddhidevo''ti vā attho paṭibhāti.   yadā pana saddantarābhisambandhena ``nāthati suppaṭipatti''nti vutte tadā   ``nāthatī''ti kriyāpadassa ``yācatī''ti attho viññāyati,   ``nāthati sabbakilese''ti vutte ``upatāpetī''ti attho viññāyati.   ``nāthati sakacitte''ti vutte ``issariyaṃ karotī''ti attho   viññāyati. ``nāthati lokassa hita''nti vutte ``āsīsatī''ti   attho viññāyati. tathā ``devo gajjatī''ti vutte ``devo''ti   nāmapadassa ``megho''ti attho viññāyati. ``viddho   vigatavalāhako devo''ti vutte ``ākāso''ti attho viññāyati.   ``pivatu devo pānīya''nti vutte ``rājā''ti attho viññāyati.   ``devo devakāyā cavati āyusaṅkhayā''ti vutte ``devatā''ti attho   viññāyati. ``devātidevo satapuññalakkhaṇo''ti vutte   ``visuddhidevo''ti attho viññāyati. iminā nayena aññepi   sāmaññasaddā ñātabbā.</p>
              <p>[03] sabbametaṃ ñatvā yathā attho saddena, saddo catthena na   virujjhati, tathātthasaddā cintanīyā. tatridaṃ upalakkhaṇamattaṃ   cintākāranidassanaṃ -- ``atthakusalā bhavante''ti vā ``kiccāni   bhavante''ti vā vutte ``bhavante''ti idaṃ ``bhavantī''timinā   samānatthamākhyātapadanti evamattho ca saddo ca cintanīyo.   ``bhavante passāmī''ti vā ``icchāmī''ti vā vutte  upayogatthavaṃ ^a^M0.0049^ea^ nāmapadanti evamattho ca saddo ca cintanīyo.   ``bhavante jane pasaṃsatī''ti vā ``kāmetī''ti vā vutte   paccattopayogatthavantāni dve nāmapadānīti evamattho ca saddo ca   cintanīyo. ``corā parābhavante''ti vutte ``parābhavante''ti idaṃ   ``parābhavantī''timinā samānatthamākhyātikapadanti evamattho ca saddo   ca cintanīyo. ``parābhavante janā icchanti amittāna''nti vutte   ``parābhavante''ti imāni upayogapaccattatthavantāni dve nāmapadānīti   evamattho ca saddo ca cintanīyo. ``eso parābhave''ti vutte   ``parābhave''ti idaṃ ``parābhaveyyā''timinā samānatthamākhyātapadanti   evamattho ca saddo ca cintanīyo. ``ete parābhave loke, paṇḍito   samavekkhiyā''ti vutte ``parābhave''ti idaṃ upayogatthavaṃ bahuvacanaṃ   nāmapadanti evamattho ca saddo ca cintanīyo. ``parābhave satī''ti   vutte bhāvalakkhaṇabhummatthekavacanakaṃ nāmapadanti evamattho ca saddo ca   cintanīyo. ``tumhe me pasādā sambhave''ti vutte ``sambhave''ti   idaṃ ``sambhavathā''timinā samānatthamākhyātapadanti evamattho ca saddo   ca cintanīyo. ``ehi tvaṃ sambhavavhe''ti vutte ``sambhavavhe''ti   idaṃ sambhavāya nāma itthiyā vācakaṃ itthiliṅgaṃ sālapanaṃ   nāmikapadanti evamattho ca saddo ca cintanīyo. ``ehi tvaṃ   sambhavavhepatiṭṭhita''nti vutte sambhavanāmakassa purisassa vācakaṃ   pulliṅgaṃ bhummavacananti evamattho ca saddo ca cintanīyo. </p>
              <p>[21] ``varuṇo brahmadevo ca, ahesuṃ aggasāvakā. </p>
              <p>[22] sambhavo nāmupaṭṭhāko, revatassa mahesino''ti -- </p>
              <p>[07] hi pāḷi. ``dhammā pātubhavante''ti vutte ``pātubhavante''ti idaṃ   ``pātubhavantī''timinā samānatthaṃ sanipātamākhyātapadanti evamattho   ca saddo ca cintanīyo. ``pātu bhavante jane''ti vutte ``te jane   bhavaṃ rakkhatū''ti atthavācakāni  ākhyātakitantasabbanāmikapadānīti ^a^M0.0050^ea^ evamattho ca saddo ca   cintanīyo. ``pātubhavase tvaṃ guṇehī''ti vutte ``pātubhavase''ti   idaṃ ``pātubhavasī''timinā samānatthamākhyātapadanti evamattho ca   saddo ca cintanīyo. ``pātubhavase guṇe yo tva''nti vutte   ``pātubhavāhi attano guṇahetu tva''nti   atthavācakāninipātayuttākhyātanāmapadānīti evamattho ca saddo ca cintanīyo.   ``ahamattano guṇehi pātubhave''ti vutte ``pātubhave''ti idaṃ   ``pātubhavāmī''timinā samānatthaṃ sanipātamākhyātapadanti evamattho   ca saddo ca cintanīyo. ``maṃ pātu bhave idaṃ puññakamma''nti  vutte ``maṃ rakkhatu saṃsāre idaṃ puññakamma''nti atthavācakāni   ākhyātanāmapadānīti evamattho ca saddo ca cintanīyo. iminā   nayena sabbattha yathārahamatthasaddā cintanīyā. tattha samānasutikānaṃ   kesañci saddānaṃ ``na tesaṃ koṭṭhe openti. na tesaṃ antarā gacche.   satta vo licchavī aparihānīye dhamme desessāmi, ime te deva   sattavo, tvañca uttamasattavo''tiādīsu samānasutikānaṃ viya   uccāraṇaviseso icchanīyo. uccāraṇavisese hi sati padāni   paribyattāni, padesu paribyattesu attho paribyatto hoti,   atthapariggāhakānaṃ atthādhigamo akiccho hoti, suparisuddhādāsatale   paṭibimbadassanaṃ viya, so ca gahitapubbasaṅketassa atthasambandhādīsu   aññatarasmiṃ ñāteyeva hoti, na itarathā. vuttañhetaṃ porāṇehi -- </p>
              <p>[21] ``visayattamanāpannā, saddā nevatthabodhakā. </p>
              <p>[22] na padamattato atthe, te aññātā pakāsakā''ti..</p>
              <p>[03] yadidamettha vuttamamhehi ``uccāraṇaviseso icchanīyo''ti.   atrāyamuccāraṇavisesadīpanī gāthā sahatthappakāsananayadānagāthāya. </p>
              <p>[21] ``na ^a^M0.0051^ea^ te saṃ koṭṭhe openti'', iti pāṭhe sumedhaso. </p>
              <p>[22] padaṃ ``na te''ti chinditvā, ``saṃ koṭṭhe''ti paṭheyya ve.. </p>
              <p>[21] ``saṃ na openti koṭṭhe te, bhikkhū''ti atthamīraye. </p>
              <p>[22] evamimesu aññesu, pāṭhesupi ayaṃ nayo..</p>
              <p>[03] atha yaṃ panidampi vuttaṃ ``kesañcī''ti, taṃ kimatthaṃ?   ``gacchati patiṭṭhitaṃ, gacchati tisso, bhavante passāmi, atthakusalā   bhavante, vadantaṃ ekapokkharā, vadantaṃ paṭivadatī''tiādīsu   samānasutikānamuccāraṇaviseso na labbhatīti dassanatthaṃ. tasmā   idamettha sallakkhetabbaṃ -- yattha samānasutikānamuccāraṇaviseso   labbhati atthaviseso ca padānaṃ vibhāgavasena vā avibhāgavasena vā,   tattha payoge samānasutikamekaccaṃ padaṃ vicchinditvā uccāretabbaṃ.   seyyathidaṃ? ``hetu hetusampayuttakānaṃ dhammānaṃ taṃsamuṭṭhānānañca rūpānaṃ   hetupaccayena paccayo. so tena saddhiṃ bhāsati, sotena vuyhati.   bhavante jane pasaṃsati, bhavante passāmī''ti evamādayo payogā.   ettha ``hetū''ti īsakaṃ vicchinditvā ``hetusampayuttāna''nti   uccāretabbaṃ. tathā ``so''ti vicchinditvā ``tena saddhi''nti   uccāretabbaṃ. ``bhava''nti vicchinditvā ``te jane''ti uccāretabbaṃ.</p>
              <p>[03] sesaṃ pana samānasutikaṃ vicchinditvā na uccāretabbaṃ.   avicchindanīyasmiñhi ṭhāne vicchinditvā paṭhitassa attho duṭṭho   hoti. evaṃ padavibhāgāvibhāgavasena   samānasutikānamatthuccāraṇaviseso veditabbo. ettha hi ``so   tenā''tiādīsu dvipadatthaggahaṇaṃ vibhāgo, ekapadatthaggahaṇamavibhāgoti   adhippeto. ettha ca visuṃ vavatthitānaṃ asamānasutikānaṃ ekato   katvā samānasutikabhāvaparikappanaṃ atthantaraviññāpanatthañceva   uccāraṇavisesadassanatthañca. na hi  etāni ^a^M0.0052^ea^ ``sappo sappo''tiādīsu viya ekasmiṃyevatthe   samānasutikāni. evaṃ santepi ekajjhakaraṇena laddhaṃ samānasutilesaṃ   gahetvā atthantaraviññāpanatthaṃ uccāraṇavisesadassanatthañca   ``samānasutikānī''ti vuttāni. esa nayo aññatrāpi īdisesu   ṭhānesu. idamettha sallakkhetabbaṃ --</p>
              <p>[03] yattha samānasutikānaṃ aṭṭhārasākāresu yena kenaci ākārena   atthaviseso labbhati, vicchinditvā pana uccāraṇe saddavilāso na   hoti, attho vā duṭṭho hoti, na tādisesu payogesu samānasutikāni   padāni vicchinditvā uccāretabbāni. tatra katamena cākārena   atthavisesalābho bhavati? padānaṃ vibhāgavasena vā avibhāgavasena vā   akkharasannidhānavasena vā padasannidhānavasena vā   padakkharasannidhānavasena vā vicchāvasena vā kammappavacanīyavasena vā   bhayakodhādīsu uppannesu kathitāmeḍitavacanavasena vā guṇavācakasaddassa   dviruttavasena vā kriyāpadassa dviruttavasena vā saṃhitāpadacchedavasena vā   agāravatthaparidīpanavasena vā nirantaratthaparidīpanavasena vā   nanirantaratthaparidīpanavasena vā ``punappuna''miccatthaparidīpanavasena   vā upamāne ^b^iva^eb^ saddavasena vā ^b^iti^eb^saddaṃ paṭicca   saddapadatthavācakatthaparidīpanavasena vā tathāpavattacittaparidīpanavasena   vāti imesuṭṭhārasākāresu, vitthārato pana chabbīsāya ākāresu tato   vādhikesu yena kenaci ākārena atthavisesalābho bhavati.</p>
              <p>[03] ettha padānaṃ tāva vibhāgavasena vā avibhāgavasena vā   samānasutikānamatthavisesalābhe ``sā naṃ saṅgati pāleti, abhikkamo   sānaṃ paññāyati. mā no deva avadhi, māno mayhaṃ na vijjatī''ti   evamādayo payogā.</p>
              <p>[03] akkharasannidhānavasena ^a^M0.0053^ea^ pana atthavisesalābhe ``santehi mahito hito.   saṅgā saṅgāmajiṃ muttaṃ, tamahaṃ brūmi brāhmaṇaṃ. dāṭhī dāṭhīsu   pakkhandi, maññamāno yathā pure. sabbābhibhuṃva sirasāsirasā   namāmi. bhūmito uṭṭhitā yāva, brahmalokā vidhāvati. acci   accimato loke, ḍayhamānamhi tejasā''ti evamādayo payogā.</p>
              <p>[03] padasannidhānavasena atthavisesalābhe ``āpo āpogataṃ.   rājarājamahāmattādayo, sukho'lokassa lokassa, kārako   ñāṇacakkhudo, nirāpade pade ninno, anantañāṇaṃ karuṇālayaṃ layaṃ,   malassa buddhaṃ susamāhitaṃ hitaṃ. namāmi dhammaṃ bhavasaṃvaraṃ varaṃ,   guṇākarañceva niraṅgaṇaṃ gaṇa''nti evamādayo payogā.</p>
              <p>[03] padakkharasannidhānavasena atthavisesalābhe ``pamāṇarahitaṃ hitaṃ,   siddhattho sabbasiddhattho, tilokamahito hito. upagantvāna   sambuddho, idaṃ vacanamabravī''ti evamādayo payogā. tatrimā   akkharasannidhānādīsu adhippāyaviññāpaniyo gāthā -- </p>
              <p>[21] ^b^mahito^eb^iti saddamhā, ^b^ma^eb^kāro ce vivecito. </p>
              <p>[22] saddo niratthako ettha, ``akkhara''nti vade budho.. </p>
              <p>[21] ñeyyā akkharayogena, </p>
              <p>[27] ``santehi mahito hito''. </p>
              <p>[26] iccādīsu sarūpānaṃ, </p>
              <p>[22] hoti atthavisesatā.. </p>
              <p>[21] upasaggā nipātā ca, yañcaññaṃ atthajotakaṃ. </p>
              <p>[22] ekakkharampi viññūhi, taṃ ``pada''nti samīritaṃ.. </p>
              <p>[21] padānaṃ ^a^M0.0054^ea^ sannidhānañca, padakkharānameva ca. </p>
              <p>[22] samāse labbhamānattaṃ, sandhāya lapitaṃ mayā..</p>
              <p>[03] vicchāvasena atthavisesalābhe ``gāme gāme sataṃ kumbhā, gāmo   gāmo ramaṇīyo''ti evamādayo payogā. ettha hi vicchāvasena   sabbepi gāmā pariggahitā. </p>
              <p>[21] nānādhikaraṇānaṃ tu, vattumekakkhaṇamhi yā. </p>
              <p>[22] icchato byāpituṃ icchā, sā ^b^vicchā^eb^ti pakittitā..</p>
              <p>[03] kammappavacanīyavasena atthavisesalābhe ``rukkhaṃ rukkhaṃ pati   vijjotate cando, rukkhaṃ rukkhaṃ pari vijjotate cando''ti payogā,   rukkhānaṃ upari upari vijjotateti attho.</p>
              <p>[03] bhayakodhādīsu uppannesu kathitāmeḍitavacanavasena pana   atthavisesalābhe ime payogā -- bhaye tāva ``coro coro, sappo   sappo''iccādayo. kodhe ``vasala vasala, caṇḍāla caṇḍāla, vijjha   vijjha, pahara pahara''iccādayo. pasaṃsāyaṃ ``sādhu sādhu sāriputta,   abhikkantaṃ bhante abhikkantaṃ bhante''iccādayo. turite ``abhikkama   vāseṭṭha abhikkama vāseṭṭha, gaccha gaccha, lunāhi lunāhi''iccādayo.   kotūhale ``āgaccha āgaccha''iccādayo. acchariye ``aho buddho   aho buddho''iccādayo. hāse ``aho sukhaṃ aho sukhaṃ, aho manāpaṃ   aho manāpaṃ''iccādayo. soke ``kahaṃ ekaputtaka kahaṃ   ekaputtaka''iccādayo. pasāde ``bhavissanti vajjī bhavissanti   vajjī''iccādayo. evaṃ bhayakodhādīsu uppannesu   kathitāmeḍitavacanavasena atthavisesalābho bhavati. ettha pana   atthantarābhāvepi daḷhīkammavasena padānamatthajotakabhāvoyeva   atthavisesalābho. </p>
              <p>[21] bhaye ^a^M0.0055^ea^ kodhe pasaṃsāyaṃ, </p>
              <p>[27] turite kotūhala'cchare. </p>
              <p>[26] hāse soke pasāde ca, </p>
              <p>[22] kare āmeḍitaṃ budho..</p>
              <p>[03] ^b^ca^eb^saddo avuttasamuccayattho, tena garahāasammānādīnaṃ   saṅgaho daṭṭhabbo. ``pāpo pāpo''tiādīsu hi garahāyaṃ.   ``abhirūpaka abhirūpakā''tiādīsu asammāne. ``kvāyaṃ abalabalo   viyā''tiādīsu atisayatthe āmeḍitaṃ daṭṭhabbaṃ. guṇavācakassa   dviruttavasena atthavisesalābhe ``kaṇho kaṇho ca ghoro cā''ti   evamādayo. ``kaṇho kaṇho''ti hi atīva kaṇhoti attho.   kriyāpadassa dviruttavasena atthavisesalābhe ``dhame dhame nātidhame''ti   evamādayo. tattha ^b^dhame dhame^eb^ti dhameyya no na dhameyya.   ^b^nātidhame^eb^ti pamāṇātikkantaṃ pana na dhameyya.   saṃhitāpadacchedavasena atthavisesalābhe ``narānarā, surāsurā,   katākatakusalākusalavisayaṃ vippaṭisārākārena pavattaṃ anusocanaṃ   kukkucca''nti evamādayo. ettha pana viññūnaṃ paramakosallajananatthaṃ   silokaṃ racayāma -- </p>
              <p>[21] hitāhitā hitaṃhitaṃ, ānubhāvena te jina. </p>
              <p>[22] pavarāpavarāhacca, bhavāmā'nāmayā mayanti..</p>
              <p>[03] agāravatthaparidīpanavasena atthavisesalābhe ``tuvaṃtuvaṃ   pesuññakalahaviggahavivādā''ti evamādayo.   nirantaratthaparidīpanavasena atthavisesalābhe ``divase divase   paribhuñjatī''ti evamādayo. nanirantaratthaparidīpanavasena  atthavisesalābhe ^a^M0.0056^ea^ ``khaṇe khaṇe pīti uppajjatī''ti evamādayo.   ``punappuna''miccatthaparidīpanavasena atthavisesalābhe ``muhuṃ muhuṃ   bhāyayate kumāre''ti evamādayo. upamāne ^b^iva^eb^saddavasena   atthavisesalābhe ``rājā rakkhatu dhammena, attanova pajaṃ paja''nti   evamādayo. ^b^iti^eb^saddaṃ paṭicca saddapadatthavācakattaparidīpanavasena   atthavisesalābhe ``buddho buddhoti kathayanto, somanassaṃ pavedayi''nti   evamādayo. tathāpavattacittaparidīpanavasena atthavisesalābhe ``buddho   buddhoti cintento, maggaṃ sodhemahaṃ tadā''ti evamādayo. evaṃ   īdisesu payogesu samānasutikapadaṃ vicchinditvā na uccāretabbaṃ.   vicchinditvā hi uccāraṇe sati saddavilāso na bhavati, katthaci   pana ``katākatākusalākusalavisaya''nti evamādīsu vicchinditvā   uccāritassa attho duṭṭho hoti, tasmā vicchinditvā na uccāretabbaṃ,   ekābaddhaṃyeva katvā uccāretabbaṃ. iti samānasutikesu vinicchayo   chabbīsāya ākārehi adhikehi ca maṇḍetvā dassito.</p>
              <p>[03] yasmā pana samānasutikesu vinicchaye dassite   asamānasutikesupi vinicchayo dassetabbo hoti, tasmā tampi   dassessāma -- yattha niggahītamhā parākāralopopi pāṭho paññāyati,   saṃyogabyañjanassa visaṃyogattampi. tesu payogesu niggahītapadaṃ   anantarapadena saddhiṃ ekābaddhaṃyeva katvā uccāretabbaṃ. katamāni tāni?   ``sace bhutto bhaveyyāhaṃ-sā'jīvo garahito mama. pupphaṃ'sā uppajji.   khayamattaṃ na nibbānaṃ'sa gambhīrādivācato''ti evamādayo. ettha hi   ``sace bhutto bhaveyyāha''ntiādinā  vicchedamakatvā ^a^M0.0057^ea^ anantare dvīsu gāthāpadesu antarībhūtānaṃ dvinnaṃ   samānasutikapadānaṃ ekato uccāraṇamiva anantarapadehi saddhiṃ   ekābaddhuccāraṇavasena ``sace bhutto bhaveyyāhaṃ-sā'jīvo garahito   mamā''tiādinā uccāretabbaṃ. evarūpoyeva hi uccāraṇaviseso   sakalehipi porāṇehi viññūhi anumato uccārito ca ``assa   ājīvo garahito mama, assā uppajji, assa   gambhīrādivācato''tievamādiatthappaṭipādanassānurūpattā.</p>
              <p>[03] yattha pana yādise uccāraṇe kariyamāne attho paribyatto   hoti, tesu payogesu kvaci ^b^ca^eb^sadda ^b^pana^eb^saddādiyogaṭṭhāne   īsakaṃ vicchinditvā padamuccāretabbaṃ. seyyathidaṃ? ``vāḷā ca   lapasakkharā. accantasantā pana yā, ayaṃ nibbānasampadā, ``idaṃ   dukkha''nti vācaṃ bhāsato ``idaṃ dukkha''nti ñāṇaṃ pavattatīti?   āmantā. ^b^i^eb^ti ca ^b^da^eb^nti ca ^b^du^eb^ti ca ^b^kha^eb^nti   ca ñāṇaṃ pavattatīti? na hevaṃ vattabbe''ti evamādayo payogā.</p>
              <p>[03] etesu hi paṭhamapayoge ``vāḷā cā''ti īsakaṃ vicchinditvā   ``lapasakkharā''ti uccāretabbaṃ. tattha ^b^lapasakkharā^eb^ti   sakkharasadisamadhuravacanā. ^b^jātakaṭṭhakathāyaṃ^eb^ pana   ``niratthakavacanehi sakkharā viya madhurā''ti vuttaṃ, tasmātra   bahubbīhitappurisavasena dvidhā samāso daṭṭhabbo ``lapā sakkharā viya   yāsaṃ tā lapasakkharā, lapehi vā sakkharā viyāti lapasakkharā''ti.</p>
              <p>[03] dutiyapayoge ``accantasantā pana''iti īsakaṃ vicchinditvā   ``yā''ti uccāretabbaṃ. yā pana ayaṃ nibbānasampadā accantasantāti   hi attho.</p>
              <p>[03] tatiyapayoge ^a^M0.0058^ea^ ^b^i^eb^ti ca ^b^da^eb^nti ca ^b^du^eb^ti ca   ^b^kha^eb^nti cāti etesu catūsu ṭhānesu ikārañca ^b^daṃ^eb^kārañca   ^b^du^eb^kārañca ^b^khaṃ^eb^kārañca īsakaṃ vicchinditvā tadanantaraṃ   ^b^ti ca^eb^ saddā uccāretabbā.</p>
              <p>[03] ettha hi avicchinditvā uccāraṇe sati aññathā gahetabbattā   attho duṭṭho bhavati. kathaṃ? īdisesu ṭhānesu avicchinditvā   uccāraṇe sati ^b^iti^eb^saddo evanti atthavācako nipāto siyā,   sandhivasena pana ^b^i^eb^kāratthavācako rūḷhīsaddo na siyā.   ^b^danti^eb^saddo damanattho siyā, ^b^daṃ^eb^kāravācako na siyā.   ^b^duti^eb^saddo niratthako siyā, ^b^du^eb^kāravācako na siyā.   ^b^khanti^eb^saddo khamanattho siyā, ^b^khaṃ^eb^kāravācako na siyā.   tasmā ^b^i^eb^kāra ^b^daṃ^eb^kāra ^b^du^eb^kāra ^b^khaṃ^eb^kārāni īsakaṃ   vicchinditabbāni.</p>
              <p>[03] ettha hi ^b^i^eb^iti ^b^daṃ^eb^iti ^b^du^eb^iti   ^b^khaṃ^eb^itītiādinā saṃhitāpadacchedo veditabbo, parabhūtassa ca   ^b^i^eb^kārassa lopo. na panettha idaṃ vattabbaṃ ``sarūpasarānaṃ   visaye parabhūtassa sarūpasarassa lopo na hoti, pubbasarasseva lopo   hoti tatrāyanti ettha viyā''ti ``akilāsuno vaṇṇapathe khaṇantā,   udaṅgaṇe tattha papaṃ avindu''nti pāḷiyaṃ sarūpaparasarassa   lopadassanato. tathā hi aṭṭhakathācariyehi ``pavaddhaṃ āpaṃ papa''nti   attho saṃvaṇṇito. tasmā ``iti cā''ti etthāpi ^b^i^eb^iti   cāti chedaṃ katvā dvīsu ikāresu parassa ^b^i^eb^kārassa lopo   kātabbo, na pubbassa.</p>
              <p>[03] pubbasmiñhi ^b^i^eb^kāravācake ^b^i^eb^kāre naṭṭhe sati   nipātabhūtena ^b^iti^eb^saddena ^b^i^eb^kārasaṅkhāto attho na   viññāyeyya, nipātabhūtassa pana ^b^iti^eb^saddassa ^b^i^eb^kāre naṭṭhepi   so attho viññāyateva ``devadattoti me suta''nti  ettha ^a^M0.0059^ea^ devadattapadattho viya. tasmā ^b^iti^eb^saddassa parabhūtassa   ^b^i^eb^kārasseva lopo kātabbo, na pubbassa ^b^i^eb^kāravācakassa   ^b^i^eb^kārassa. kaccāyane pana yebhuyyappavattiṃ sandhāya asarūpasarato   parasseva asarūpasarassa lopo vutto, na sarūpasarato parassa   sarūpasarassa. mahāpadesasuttehi vā sarūpassa parasarassa lopo   vuttoti daṭṭhabbaṃ.</p>
              <p>[03] ``antarā ca rājagahaṃ antarā ca nāḷanda''ntiādīsu pana   ^b^ca^eb^saddādiyogaṭṭhānepi sati vicchinditvā padaṃ na uccāretabbaṃ.   yattha ca āgamakkharādīni dissanti, tesu payogesu pubbapadāni   vicchinditvā na uccāretabbāni, āgamakkharavantehi parapadehi   saddhiṃyeva uccāretabbāni. seyyathidaṃ? ``nakkhattarājāriva   tārakānaṃ. bhagavā etadavoca''iccevamādayo payogā. yattha yesaṃ   visuṃ visuṃ sambandho dissati, attho ca yujjati, tattha tāni   atthānurūpaṃ vicchinditvā uccāretabbāni. seyyathidaṃ? ``nahāne   ussukkaṃ akāsi, ussukkampi akāsi yāguyā khādanīye bhattasmiṃ''   iccevamādayo payogā. ettha hi ``nahāne ussukkaṃ akāsī''ti   vicchinditvā ``ussukkampi akāsi yāguyā khādanīye bhattasmi''nti   uccāretabbaṃ. evañhi sati na kevalaṃ so bhikkhu nahāneyeva ussukkaṃ   akāsi, atha kho yāguyāpi khādanīyepi bhattasmimpi ussukkaṃ   akāsīti atthappakāsane samattho bhavati, aṭṭhānappayutto   samuccayatthavācako ^b^api^eb^saddo.</p>
              <p>[03] yattha pana yesamitarena vā itarena vā ekekapadena ubhayapadehi   vā sambandho dissati sahevatthayuttiyā, tattha tāni yathārahaṃ   vicchinditvā uccāretabbāni. seyyathidaṃ? ``so dhammaṃ desetiādikalyāṇaṃ   majjhekalyāṇaṃ pariyosānakalyāṇaṃ sātthaṃ sabyañjanaṃ   kevalaparipuṇṇaṃ parisuddhaṃ  brahmacariyaṃ ^a^M0.0060^ea^ pakāseti. paṭiccasamuppādaṃ vo  bhikkhave desessāmi, taṃ suṇātha sādhukaṃ manasikarotha. ajjhattaṃ  sampasādanaṃ cetaso ekodibhāva''nti evamādayo payogā. tatrimā  adhippāyaviññāpikā gāthā -- </p>
              <p>[21] ^b^dhamma^eb^saddena vā ^b^brahma-cariya^eb^saddena vā padaṃ. </p>
              <p>[22] yojetvā īraye viññū, ``sātthaṃ sabyañjana''ntidaṃ.. </p>
              <p>[21] ``sādhuka''nti padaṃ viññū, ``suṇāthā''ti padena vā. </p>
              <p>[27] tathā ``manasikarotha'', iti vuttapadena vā. </p>
              <p>[22] īraye yojayitvāna, ubhayehi padehi vā.. </p>
              <p>[21] ekamekena sambandho, sambandho ubhayehi vā. </p>
              <p>[22] dissatīti vijāneyya, saddhimevatthayuttiyā.. </p>
              <p>[21] nattanomatiyā eso, attho ettha mayā ruto. </p>
              <p>[22] pubbācariyasīhānaṃ, nayaṃ nissāya me ruto.. </p>
              <p>[21] evaṃvidhesu aññesu, pāṭhesupi ayaṃ nayo. </p>
              <p>[22] netabbo nayadakkhena, sāsanatthagavesinā.. </p>
              <p>[21] atthānurūpato saddaṃ, atthaṃ saddānurūpato. </p>
              <p>[22] cintayitvāna medhāvī, vohare na yathā tathāti.. </p>
              <p>[07] ayamettha atthasaddacintā.</p>
              <p>[03] atthātisayayoge evaṃ upalakkhetabbaṃ --  ^b^bhū^eb^dhātuatthātisayayogato vaḍḍhane diṭṭhā ``ekamantaṃ nisinno  kho mahānāmo licchavī udānaṃ udānesi `bhavissanti vajjī  bhavissanti vajjī'ti'' iti vā ``ahameva dūsiyā bhūnahatā, rañño  mahāpatāpassā''ti vā ``vedā na tāṇāya bhavantidassa, mittadduno  bhūnahuno narassā''ti vā ``bhūnahaccaṃ kataṃ mayā''ti vā evaṃ vaḍḍhane  diṭṭhā.</p>
              <p>[03] vacanasaṅgahe ^a^M0.0061^ea^ evaṃ upalakkhetabbaṃ -- vattamānāya  vibhattiyā parassapadaṃ majjhimapurisabahuvacanaṃ pañcamiyā parassapadena  majjhimapurisabahuvacanena sadisaṃ. tumhe bhavatha.</p>
              <p>[03] vattamānapañcamīnaṃ parassapade uttamapurisacatukke ekavacanaṃ  ekavacanena, bahuvacanampi bahuvacanena sadisaṃ. ahaṃ bhavāmi, mayaṃ  bhavāma.</p>
              <p>[03] vattamānāya attanopadaṃ majjhimapurisekavacanaṃ hiyyattanajjatanīnaṃ  attanopadehi dvīhi majjhimapurisekavacanehi sadisaṃ katthaci  vaṇṇasamudāyavasena kiñci visesaṃ vajjetvā, esa nayo uttaratrāpi  yojetabbo. tvaṃ bhavase, idaṃ vattamānāya rūpaṃ. tvaṃ abhavase, idaṃ  hiyyattanajjatanīnaṃ rūpaṃ.</p>
              <p>[03] vattamānāya attanopadaṃ uttamapurisekavacanaṃ pañcamiyā  attanopadenuttamapurisekavacanena ca parokkhāya parassapadena  majjhimapurisekavacanena cāti dvīhi vacanehi sadisaṃ. ahaṃ bhave, idaṃ  vattamānapañcamīnaṃ rūpaṃ. tvaṃ babhūve, idaṃ parokkhāya rūpaṃ.</p>
              <p>[03] vattamānāya attanopadaṃ uttamapurisabahuvacanaṃ parokkhajjatanīnaṃ  attanopadehi dvīhi uttamapurisabahuvacanehi sadisaṃ. mayaṃ bhavāmhe, idaṃ  vattamānāya rūpaṃ. mayaṃ babhūvimhe, idaṃ parokkhāya rūpaṃ. mayaṃ  abhavimhe, idamajjataniyā rūpaṃ.</p>
              <p>[03] pañcamiyā attanopadaṃ majjhimapurisabahuvacanaṃ parokkhāya  attanopadena majjhimapurisabahuvacanena sadisaṃ. tumhe bhavavho, idaṃ  pañcamiyā rūpaṃ. tumhe babhūvivho, idaṃ parokkhāya rūpaṃ.</p>
              <p>[03] parokkhāya parassapadaṃ paṭhamapurisabahuvacanaṃ hiyyattaniyā  parassapadena paṭhamapurisabahuvacanena ca ajjataniyā attanopadena  paṭhamapurisabahuvacanena cāti dvīhi vacanehi sadisaṃ. te babhūvu, idaṃ  parokkhāya rūpaṃ. te abhavu, idaṃ hiyyattanajjatanīnaṃ rūpaṃ.</p>
              <p>[03] parokkhāya ^a^M0.0062^ea^ parassapadaṃ majjhimapurisabahuvacanaṃ  attanopadena paṭhamapurisekavacanena ca hiyyattaniyā parassapadena  majjhimapurisabahuvacanena ca attanopadena paṭhamapurisekavacanena ca  ajjataniyā parassapadena majjhimapurisabahuvacanena cāti catūhi  vacanehi sadisaṃ. tumhe babhūvittha, so babhūvittha, imāni parokkhāya  rūpāni. tumhe abhavattha, so abhavattha, imāni hiyyattaniyā  rūpāni. tumhe abhavittha, idamajjataniyā rūpaṃ.</p>
              <p>[03] parokkhāya parassapadaṃ uttamapurisekavacanaṃ hiyyattaniyā  parassapadenuttamapurisekavacanena ca ajjataniyā  attanopadenuttamapurisekavacanena cāti dvīhi vacanehi sadisaṃ. ahaṃ  babhūvaṃ, idaṃ parokkhāya rūpaṃ. ahaṃ abhavaṃ, idaṃ hiyyattanajjatanīnaṃ  rūpaṃ.</p>
              <p>[03] parokkhāya parassapadaṃ uttamapurisabahuvacanaṃ hiyyattaniyā  parassapadenuttamapurisabahuvacanena sadisaṃ. mayaṃ babhūvimha, idaṃ  parokkhāya rūpaṃ. mayaṃ abhavamha, idaṃ hiyyattaniyā rūpaṃ.</p>
              <p>[03] parokkhāya attanopadauttamapurisekavacanaṃ hiyyattaniyā  attanopadenuttamapurisekavacanena ca ajjataniyā  parassapadenuttamapurisekavacanena cāti dvīhi vacanehi sadisaṃ. ahaṃ  babhūviṃ, idaṃ parokkhāya rūpaṃ. ahaṃ abhaviṃ, idaṃ hiyyattanajjatanīnaṃ  rūpaṃ.</p>
              <p>[03] hiyyattaniyā parassapadaṃ paṭhamapurisekavacanaṃ ajjataniyā  attanopadena paṭhamapurisekavacanena sadisaṃ. so abhavā.</p>
              <p>[03] hiyyattaniyā parassapadaṃ majjhimapurisekavacanaṃ ajjataniyā  parassapadena majjhimapurisekavacanena sadisaṃ. tvaṃ abhavo.</p>
              <p>[03] bhavissantiyā parassapadaṃ majjhimapurisabahuvacanaṃ kālātipattiyā  parassapadena majjhimapurisabahuvacanena attanopadena paṭhamapurisekavacanena  cāti dvīhi vacanehi sadisaṃ. tumhe ^a^M0.0063^ea^ bhavissatha, idaṃ  bhavissantiyā rūpaṃ. tumhe abhavissatha, so abhavissatha, imāni  kālātipattiyā rūpāni.</p>
              <p>[03] bhavissantiyā attanopadaṃ majjhimapurisekavacanaṃ kālātipattiyā  attanopadena majjhimapurisekavacanena sadisaṃ. tvaṃ bhavissase, idaṃ  bhavissantiyā rūpaṃ. tvaṃ abhavissase, idaṃ kālātipattiyā rūpaṃ.</p>
              <p>[03] bhavissantiyā attanopadaṃ majjhimapurisabahuvacanaṃ  kālātipattiyā attanopadena majjhimapurisabahuvacanena sadisaṃ. tumhe  bhavissavhe, idaṃ bhavissantiyā rūpaṃ. tumhe abhavissavhe, idaṃ  kālātipattiyā rūpaṃ.</p>
              <p>[03] bhavissantiyā attanopadaṃ uttamapurisekavacanaṃ kālātipattiyā  parassapadenuttamapurisekavacanena sadisaṃ. ahaṃ bhavissaṃ, idaṃ  bhavissantiyā rūpaṃ. ahaṃ abhavissaṃ, idaṃ kālātipattiyā rūpaṃ.  sesāni sabbāsamaṭṭhannaṃ vibhattīnaṃ vacanāni aññamaññaṃ visadisānīti  daṭṭhabbaṃ. bhavanti catra -- </p>
              <p>[21] vattamānāpañcamīsu, ^b^tha^eb^dvayaṃ samudīritaṃ. </p>
              <p>[22] ``tumhe bhavatha''iccatra, udāharaṇakaṃ dvidhā.. </p>
              <p>[21] ^b^mi^eb^dvayaṃ ^b^ma^eb^dvayañceva, tāsu vuttaṃ dvidhā dvidhā. </p>
              <p>[22] ``bhavāmī''ti ``bhavāmā''ti, cettha rūpāni niddise.. </p>
              <p>[21] vattamānakahiyyatta-najjatanīvibhattisu. </p>
              <p>[27] ^b^se^eb^ttayaṃ ``bhavase tva''nti, vattamānāvibhattito. </p>
              <p>[22] ``abhavase''ti hiyyatta-najjatanīvibhattito.. </p>
              <p>[21] vattamānāpañcamikā-parokkhāsu vibhattisu. </p>
              <p>[22] ^b^e^eb^ttayaṃ lapitaṃ tattha, ādo dvinnaṃ vasena tu.. </p>
              <p>[21] jaññā ``ahaṃ bhave''ti ``tvaṃ, babhūve''ti parokkhato. </p>
              <p>[22] vattamānāparokkhajja-tanīsu tīsu sadditaṃ.. </p>
              <p>[21] ^b^mhe^eb^ttayaṃ ^a^M0.0064^ea^ kamato rūpaṃ,  ^b^mayaṃ^eb^saddavisesiyaṃ. </p>
              <p>[22] ``sambhavāmhe babhūvimhe, abhavimhe''ti niddise.. </p>
              <p>[21] pañcamikāparokkhāsu, ^b^vho^eb^dvayaṃ rūpamettha hi. </p>
              <p>[22] ``bhavavho babhūvivho''ti, ^b^tumhe^eb^saddavisesiyaṃ.. </p>
              <p>[21] parokkhamhi vā hiyyatta-najjatanīvibhattisu. </p>
              <p>[22] ^b^u^eb^ttayaṃ ``te babhūvū''ti, rūpaṃ jaññā parokkhato. </p>
              <p>[22] hiyyattanajjatanito, jaññā ``te abhavū''iti.. </p>
              <p>[21] parokkhamhi vā hiyyatta-najjatanīvibhattisu. </p>
              <p>[22] sadditaṃ ^b^tatha^eb^saṃyoga- pañcakaṃ iti niddise.. </p>
              <p>[21] ^b^babhūvittha^eb^dvayaṃ tattha, rūpaṃ jaññā parokkhajaṃ. </p>
              <p>[22] bavhattekattato vuttaṃ, majjhimapaṭhamavhayaṃ.. </p>
              <p>[21] ^b^abhavattha^eb^dvayaṃ ñeyyaṃ, hiyyattanīvibhattijaṃ. </p>
              <p>[27] bavhattekattato vuttaṃ, majjhimo paṭhamo ca so. </p>
              <p>[22] ``abhavitthā''tidaṃ rūpaṃ, ajjatanīvibhattijaṃ.. </p>
              <p>[21] tañca kho bahukattamhi, ^b^tumhe^eb^saddena yojaye. </p>
              <p>[22] parokkhāvhayahiyyatta-najjatanīsu kittitaṃ.. </p>
              <p>[21] ^b^aṃ^eb^tayaṃ tattha ādiyaṃ, ``babhūvaṃ''rūpamīritaṃ. </p>
              <p>[22] duvinnaṃ ^b^abhavaṃ^eb^rūpaṃ, ^b^ahaṃ^eb^saddena yojaye.. </p>
              <p>[21] parokkhakāhiyyattanī-vasena ^b^mha^eb^dukaṃ ``mayaṃ. </p>
              <p>[22] babhūvimha abhavimha'', iti rūpadvayaṃ kamā.. </p>
              <p>[21] parokkhāvhayahiyyatta-najjatanīvibhattisu. </p>
              <p>[27] iṃtayaṃ tu tahiṃ rūpaṃ, ``babhūvi''nti parokkhajaṃ. </p>
              <p>[22] ``abhavi''ntītarāsaṃ tu, ^b^ahaṃ^eb^saddayutākhilaṃ.. </p>
              <p>[21] hiyyattanajjatanīsu ^a^M0.0065^ea^, ^b^ā^eb^dvayaṃ matamettha  hi. </p>
              <p>[22] ``abhavā'' iti ekatte, rūpaṃ paṭhamaporisaṃ.. </p>
              <p>[21] hiyyattanajjatanīsu, ^b^o^eb^dvayaṃ vuttamettha tu. </p>
              <p>[22] ``abhavo''iti ekatte, rūpaṃ majjhimaporisaṃ.. </p>
              <p>[21] bhavissantiyakālāti-pattīsu dvīsu bhāsitaṃ. </p>
              <p>[22] bavhatte bahuekatte, sasaṃyogaṃ ^b^ssatha^eb^ttayaṃ.. </p>
              <p>[21] ``tumhe bhavissathi''ccetaṃ, bhavissantiyato mataṃ. </p>
              <p>[27] ``abhavissatha tumhe''ti, ``abhavissatha so''ti ca. </p>
              <p>[22] kālātipattito vuttaṃ, etañhi vacanadvayaṃ.. </p>
              <p>[21] bhavissantiyakālāti-pattīsu samudīritaṃ. </p>
              <p>[22] majjhimapurisaṭṭhāne, sasaṃyogaṃ ^b^ssase^eb^yugaṃ.. </p>
              <p>[21] ``bhavissase tva''miccetaṃ, ``tvaṃ abhavissase''ti ca. </p>
              <p>[22] imāni tu payogāni, tattha viññū pakāsaye.. </p>
              <p>[21] ^b^ssavhe^eb^dvayaṃ sena yutaṃ, ^b^ssaṃ^eb^dvayañca catukkakaṃ. </p>
              <p>[22] idampi kathitaṃ dvīsu, yathārutavibhattisu.. </p>
              <p>[21] ``bhavissavhe''ti bavhatte, bhavissantikamajjhimo. </p>
              <p>[22] bavhatte ``abhavissavhe'', kālātipattimajjhimo.. </p>
              <p>[21] ``bhavissaṃ'' iti ekatte, bhavissantikamuttamo. </p>
              <p>[22] ``abhavissa''nti ekatte, kālātipattikuttamo.. </p>
              <p>[21] iti vuttāni vuttehi, vacanehi samānataṃ. </p>
              <p>[22] yante'kaccehi taṃ sabbaṃ, ekatālīsadhā ṭhitaṃ.. </p>
              <p>[21] sesāni pañcapaññāsa, asamānāni sabbathā. </p>
              <p>[22] etaṃ nayaṃ gahetvāna, vade sabbattha sambhavāti..</p>
              <p>[03] ayamettha samānāsamānavasena vacanasaṅgaho.</p>
              <p>[03] āgamalakkhaṇavasena ^a^M0.0066^ea^ vibhattivacanasaṅgahe evaṃ  upalakkhetabbaṃ -- </p>
              <p>[21] bhavissantīparokkhajja-tanīkālātipattisu. </p>
              <p>[22] niccaṃ kvaci kvacā'niccaṃ, ^b^i^eb^kārāgamanaṃ bhave.. </p>
              <p>[21] ^b^i^eb^kārāgamanaṃ tañhi, parokkhāyaṃ vibhattiyaṃ. </p>
              <p>[27] bavhatte majjhimaṭṭhāne, bavhatte cuttame siyā. </p>
              <p>[22] parassapadaṃ sandhāya, idaṃ vacanamīritaṃ.. </p>
              <p>[21] uttamekavaco cāpi, netassa attanopade. </p>
              <p>[22] hotīti avagantabbaṃ, bhavissantimhi sabbaso.. </p>
              <p>[21] hiyyattanajjatanika-kālātipattīsu pana. </p>
              <p>[22] ^b^a^eb^kārāgamanaṃ hoti, sabbaso iti lakkhaye.. </p>
              <p>[21] ajjatanimhi bavhatte, majjhime uttame tathā. </p>
              <p>[22] bavhattamhi ^b^a^eb^kārena, ^b^i^eb^kārāgamanaṃ bhave.. </p>
              <p>[21] ^b^i^eb^kārāgamanaṃ niccaṃ, kālātipattiyaṃ bhave. </p>
              <p>[22] ^b^a^eb^kārāgamanaṃ tattha, anekantikamīritaṃ.. </p>
              <p>[21] ^b^a^eb^kārāgamanaṃyeva, hiyyattanyaṃ pakāsati. </p>
              <p>[22] parokkhāyaṃ bhavissantya-ñcikāroyeva dissati.. </p>
              <p>[21] ^b^a^eb^kārāgamanañceva, ^b^i^eb^kārāgamanampi ca. </p>
              <p>[22] ajjatanikakālāti-pattīsu pana dissati.. </p>
              <p>[21] tīsu sesavibhattīsu, nā'kārattayamīritaṃ. </p>
              <p>[22] vattamānāya pañcamyaṃ, sattamiyanti sabbaso.. </p>
              <p>[21] ^b^i^eb^kāreneva sahitā, dve bhavanti vibhattiyo. </p>
              <p>[22] satta dvādasa hontettha, vacanānīti lakkhaye.. </p>
              <p>[21] ^b^a^eb^kāreneva sahitā, ekāyeva vibhatti tu. </p>
              <p>[22] dvādasa vacanānettha, bhavantīti ca lakkhaye.. </p>
              <p>[21] ^b^akārikāra^eb^sahitā ^a^M0.0067^ea^, duveyeva  vibhattiyo. </p>
              <p>[22] cattāri dvādasañceva, vacanāni bhavantidha.. </p>
              <p>[21] ākārattayamuttā tu, tissoyeva vibhattiyo. </p>
              <p>[22] vacanānettha chattiṃsa, hontīti paridīpaye.. </p>
              <p>[21] parokkhāajjatanīsu, pañcaṭṭha ca yathākkamaṃ. </p>
              <p>[22] ^b^i^eb^kārato vimuttāni, vacanāni bhavantiti.. </p>
              <p>[21] evamettha vibhattīnaṃ, channavutividhāna ca. </p>
              <p>[22] saṅgaho vacanānanti, viññātabbo vibhāvināti..</p>
              <p>[03] ayamettha āgamalakkhaṇavasena vibhattivacanasaṅgaho.</p>
              <p>[03] kālavasena pana vibhattivacanasaṅgahe duvidho saṅgaho  kālattayavasena saṅgaho, kālachakkavasena saṅgaho cāti. tattha  vattamānāpañcamīsattamīvibhattiyo paccuppannakālikā,  vattamānāpañcamīsattamīvibhatyantāni padāni paccuppannavacanāni.  parokkhāhiyyattanajjatanīvibhattiyo atītakālikā,  parokkhāhiyyattanajjatanīvibhatyantāni padāni atītavacanāni.  bhavissantīvibhatti anāgatakālikā, bhavissantīvibhatyantāni padāni  anāgatavacanāni. kālātipattivibhatti pana katthaci atītakālikā  katthaci anāgatakālikā, tasmā tadantāni padāni atītavacanānipi  anāgatavacanānipi honti. ayaṃ kālattayavasena vibhattivacanasaṅgaho.</p>
              <p>[03] ayaṃ pana kālachakkavasena vibhattivacanasaṅgaho --  parokkhāhiyyattanajjatanīvibhattiyo atītakālikā,  parokkhāhiyyattanajjatanīvibhatyantāni padāni atītavacanāni.  bhavissantīvibhatti anāgatakālikā, bhavissantīvibhatyantāni padāni  anāgatavacanāni. vattamānāvibhatti paccuppannakālikā,  vattamānāvibhatyantāni padāni paccuppannavacanāni. pañcamīvibhatti  āṇattikālikā ^a^M0.0068^ea^, pañcamīvibhatyantāni padāni  āṇattivacanāni. sattamīvibhatti parikappakālikā,  sattamīvibhatyantāni padāni parikappavacanāni. ettha pana  ``āṇattivacanānī''ti ca ``parikappavacanānī''ti ca idaṃ  tathāsīsamattaṃ āsiṭṭhānumatyādīsu pañcamyādīnaṃ dissanato.  kālātipattivibhatti kālātipattikālikā, kālātipattivibhatyantāni  padāni kālātipattivacanāni. evaṃ kālachakkavasena  vibhattivacanasaṅgaho veditabbo.</p>
              <p>[03] kālasaṅgahe tividho kālasaṅgaho kālattayasaṅgaho  kālacatukkasaṅgaho kālachakkasaṅgaho cāti. </p>
              <p>[21] paccuppanne vattamānā, pañcamī sattamī cimā. </p>
              <p>[22] hontātīte parokkhādī, saha kālātipattiyā.. </p>
              <p>[21] anāgate bhavissantī, kālātipattikāpi vā. </p>
              <p>[22] evaṃ kālattayaṃ ñeyyaṃ, ākhyātaṃ tappakāsakaṃ.. </p>
              <p>[21] nanu kaccāyane ganthe, kālo vutto catubbidho. </p>
              <p>[22] paccuppannenuttakāle, atītenāgate iti.. </p>
              <p>[21] saccaṃ vutto nuttakālo, paccuppannoti icchito. </p>
              <p>[22] samīpe vuttakāloti, atthasambhavato pana.. </p>
              <p>[21] tathā hi ``yaṃ tikāla''nti, vuttamācariyehipi. </p>
              <p>[22] na kālato vinimuttaṃ, ākhyātaṃ kiñci dissati.. </p>
              <p>[21] nanu cāvuttakāleti, attho tatra tu yujjati. </p>
              <p>[22] tathā hi chabbidho kālo, ^b^niruttimhi^eb^ pakāsito.. </p>
              <p>[21] atītānāgato paccu-ppanno āṇattimeva ca. </p>
              <p>[22] parikappo ca kālassa, atipattīti chabbidho.. </p>
              <p>[21] duve vibhattiyo tattha, āṇattiparikappikā. </p>
              <p>[22] kālamanāmasitvāpi, niruttaññūhi bhāsitā.. </p>
              <p>[21] ``gacchatu ^a^M0.0069^ea^ gaccheyyi''ccādi-vacane kathite  na hi. </p>
              <p>[22] kriyā nipphajjati niṭṭhaṃ, nāgatā nātipannikā.. </p>
              <p>[21] kālātipattikā saddā, atītenāgatepi ca. </p>
              <p>[22] bhavantīti yathāvuttā, ^b^niruttimhi^eb^ vidūhi ve.. </p>
              <p>[21] pañcamīsattamīvhitā, āṇattiparikappikā. </p>
              <p>[22] paccuppanne bhavantīti, na tathā tattha bhāsitā.. </p>
              <p>[21] tasmā kaccāyane ganthe, ``nuttakāle''ti yaṃ padaṃ. </p>
              <p>[22] attho ``avuttakāle''ti, tassa ñāyatimevidaṃ.. </p>
              <p>[21] saccamevaṃ tu santepi, āṇattiparikappikā. </p>
              <p>[22] paccuppannepi daṭṭhabbā, paṇḍitena nayaññunā.. </p>
              <p>[21] kasmāti ce āṇāpanaṃ, parikappo ca saccato. </p>
              <p>[22] paccuppanne yato atthā, nipphannā dissare ime.. </p>
              <p>[21] ``anuttakāle''ti padaṃ, etassatthassa jotakaṃ. </p>
              <p>[22] ``samīpe vuttakāle''ti, atthadīpanatotha vā.. </p>
              <p>[21] atthānaṃ gamanādīnaṃ, nipphatti na tu dissati. </p>
              <p>[27] ``gacchatu gaccheyyi''ccādi, vuttakāle yato tato. </p>
              <p>[22] avuttakāle niddiṭṭhā, taddīpakavibhattiyo.. </p>
              <p>[21] kālo vā vuttakāloti, iccevaṃ gahito idha. </p>
              <p>[27] ^b^dakkhiṇāsuddhi^eb^pāṭhamhi, katāva tatiyā ayaṃ. </p>
              <p>[22] kāladīpanatā tāsaṃ, iti yujjati nāññathā.. </p>
              <p>[21] atthadvayaṃ pakāsetuṃ, ganthe ^b^kaccāyanavhaye^eb^. </p>
              <p>[22] thero kaccāyano ``nutta-kāle''ti padamabravi.. </p>
              <p>[21] evaṃ tidhā catudhāpi, vutto kālāna saṅgaho. </p>
              <p>[22] chadhā idāni kālānaṃ, saṅgaho nāma niyyate.. </p>
              <p>[21] vibhattiyo ^a^M0.0070^ea^ parokkhā ca,  hiyyattanīvibhattiyo. </p>
              <p>[22] atha ajjatanī cāti, tisso'tīte pakāsitā.. </p>
              <p>[21] anāgate bhavissantī, bhavatīti pakittitā. </p>
              <p>[22] paccuppanne vattamānā, tikāle pañcadhā katā.. </p>
              <p>[21] pañcamīsattamīvhitā, āṇattiparikappikā. </p>
              <p>[22] saṅgayhamānā tā yanti, paccuppannamhi saṅgahaṃ.. </p>
              <p>[21] yasmā pañcamibhūtāya, vattamānāya ṭhānato. </p>
              <p>[22] samānā pañcamī hoti, tasmā sā pañcamī matā.. </p>
              <p>[21] sattamī pana kiñcāpi, samānā tāhi sattamā. </p>
              <p>[22] hoti yasmā tato vuttā, sattamītveva no mati.. </p>
              <p>[21] kālātipattiyādīhi, yajjevaṃ vattamānikā. </p>
              <p>[22] chaṭṭhī bhaveyya kālāti-pattikātītavācikā.. </p>
              <p>[21] pañcamī tāya chaṭṭhassa, tulyattā ṭhānato nanu. </p>
              <p>[22] tāhi sattavibhattīhi, sattamī aṭṭhamī siyā.. </p>
              <p>[21] iti ce koci bhāseyya, ``tannā''ti paṭisedhaye. </p>
              <p>[22] atītenāgate cāpi, kālātipattisambhavā.. </p>
              <p>[21] tathā hi bhāsitā ^b^cūḷa-niruttimhi^eb^ visuṃ ayaṃ. </p>
              <p>[22] kālātipatyatītamhā-nāgate cāti dīpaye.. </p>
              <p>[21] kriyātipannetīteti, kasmā kaccāyane rutaṃ. </p>
              <p>[22] athāpi ce vadeyyatra, ``pāyenā''ti pakāsaye.. </p>
              <p>[21] yebhuyyena hi lokasmiṃ, atītamhi pavattati. </p>
              <p>[22] kālātipattisaṃyutto, vohāro iti lakkhaye..</p>
              <p>[03] atridaṃ kālātipattiyā atītavacanaṃ -- ``sacāyaṃ bhikkhave  rājā pitaraṃ dhammikaṃ dhammarājānaṃ jīvitā na voropessatha,  imasmiṃyevassa āsane virajaṃ vītamalaṃ dhammacakkhu ^a^M0.0071^ea^  uppajjissathā''ti. ``passānanda imaṃ mahādhanaseṭṭhiputtaṃ imasmiṃyeva  nagare dveasītikoṭidhanaṃ khepetvā bhariyaṃ ādāya bhikkhāya carantaṃ.  sace hi ayaṃ paṭhamavaye bhoge akhepetvā kammante payojayissā,  imasmiṃyeva nagare aggaseṭṭhi abhavissā. sace pana nikkhamitvā  pabbajissā, arahattaṃ pāpuṇissā, bhariyāpissa anāgāmiphale  patiṭṭhahissā. sace majjhimavaye bhoge akhepetvā kammante  payojayissā, dutiyaseṭṭhi abhavissā. nikkhamitvā pabbajanto  anāgāmī abhavissā, bhariyāpissa sakadāgāmiphale patiṭṭhahissā.  sace pacchimavaye bhoge akhepetvā kammante payojayissā, tatiyaseṭṭhi  abhavissā. nikkhamitvā pabbajanto sakadāgāmī abhavissā,  bhariyāpissa sotāpattiphale patiṭṭhahissā'' iti vā, ``sace satthā  agāraṃ ajjhāvasissā, cakkavattirājā abhavissā. rāhulasāmaṇero  pariṇāyakaratanaṃ, therī itthiratanaṃ, sakalacakkavāḷarajjaṃ etesaññeva  abhavissā'' iti vā evaṃ kālātipattiyā atītavacanaṃ bhavati.</p>
              <p>[03] kathaṃ kālātipattiyā anāgatavacanaṃ bhavati? ``cirampi  bhakkho abhavissā, sace na vivadāmase. asīsakaṃ anaṅguṭṭhaṃ,  siṅgālo harati rohitaṃ''itivā, ``sace ānanda nālabhissā  mātugāmo tathāgatappavedite dhammavinaye agārasmā anagāriyaṃ pabbajjaṃ,  ciraṭṭhitikaṃ ānanda brahmacariyaṃ abhavissā''ti iti vā, ``ayaṃ  aṅgulimālassa mātā `aṅgulimālaṃ ānessāmī'ti gacchati, sace  samāgamissati, aṅgulimālo `aṅgulisahassaṃ pūressāmī'ti mātaraṃ  māressati. sacāhaṃ na gamissāmi, mahājāniko abhavissā'' iti  vā evaṃ kālātipattiyā anāgatavacanaṃ bhavati ^a^M0.0072^ea^. kaccāyane  pana yebhuyyena atītappavattiṃ sandhāya kālātipattivibhattiyā  atītakālikatā vuttāti daṭṭhabbaṃ. </p>
              <p>[21] kaccāyanepi vā esā, kālātipattikā pana. </p>
              <p>[22] anāgatepi hotīti, ayamatthopi dissati.. </p>
              <p>[21] appaccakkhe parokkhāya-tīte iti hi lakkhaṇe. </p>
              <p>[22] santepya^b^tīta^eb^ggahaṇe, anapekkhiya taṃ idaṃ.. </p>
              <p>[21] anāgate bhavissantī, iti suttassanantaraṃ. </p>
              <p>[27] kālātipattivacanā, anāgatānukaḍḍhanaṃ. </p>
              <p>[22] tasmā aniyataṃ kālaṃ, kālātipattikaṃ vinā.. </p>
              <p>[21] atītānāgatapaccu-ppannikāhi vibhattihi. </p>
              <p>[22] sattamī sattamīyeva, bhavate na tu aṭṭhamī.. </p>
              <p>[21] pañcamīsattamīnaṃ tu, paccuppannavibhattiyaṃ. </p>
              <p>[22] saṅgaṇhanatthametāsaṃ, majjhe chaṭṭhī na vuccati.. </p>
              <p>[21] tathā pañca upādāya, bhavitabbañca chaṭṭhiyā. </p>
              <p>[22] pañcamiyā tu sā esā, ``chaṭṭhī''ti na samīritā.. </p>
              <p>[21] chaṭṭhībhāvamhi santepi, ``pañcamī''ti vaco pana. </p>
              <p>[22] pañcamiyā vibhattiyā, paccuppannavibhattiyaṃ.. </p>
              <p>[21] saṅgaṇhanatthaṃ vuttanti, viññātabbā vibhāvinā. </p>
              <p>[22] pañcamiṃ tu upādāya, sattamiyā vibhattiyā.. </p>
              <p>[21] chaṭṭhiyā ca bhavitabbaṃ, na sā ``chaṭṭhī''ti īritā. </p>
              <p>[22] chaṭṭhiṃ pana upādāya, ``sattamī''tveva īritā.. </p>
              <p>[21] majjhe chaṭṭhiṃ adassetvā, evaṃ tu kathanampi ca. </p>
              <p>[27] sattamiyā vibhattiyā, paccuppannavibhattiyaṃ. </p>
              <p>[22] saṅgaṇhanatthaṃ vuttanti, adhippāyaṃ vibhāvaye.. </p>
              <p>[21] sabhāvo hesa vatthūnaṃ, gambhīratthesu attano. </p>
              <p>[22] yena kenacākārena, adhippāyassa ñāpanaṃ.. </p>
              <p>[21] yajjevaṃ ^a^M0.0073^ea^ paṭhamaṃtīte-nāgate ca vibhattiyo. </p>
              <p>[22] vatvā tato paccuppanne, kathetabbā vibhattiyo.. </p>
              <p>[21] ^b^kaccāyana^eb^vhaye ganthe, kasmā evaṃ na bhāsitā. </p>
              <p>[22] paccuppannavibhatyova, kasmā ādimhi bhāsitā? </p>
              <p>[21] yasmā vadanti vohāra-pathe etāva pāyato. </p>
              <p>[22] tasmā bahuppayogattaṃ, hotetāsaṃ vibhattinaṃ.. </p>
              <p>[21] ādobahuppayogova, kathetabboti ñāyato. </p>
              <p>[22] paccuppannamhi sambhūtā, vibhatyovādito matā.. </p>
              <p>[21] atītānāgataṃ vatvā, paccuppanne tato paraṃ. </p>
              <p>[22] yasmā vuttamhi lokasmiṃ, hoti vācāsiliṭṭhatā.. </p>
              <p>[21] tasmā siliṭṭhakathane, atītādimapekkhiya. </p>
              <p>[27] pañcamī sattamī cetā, vattamānāyanantaraṃ. </p>
              <p>[22] saṅgaṇhanatthamakkhātā, paccuppannavibhattisu..</p>
              <p>[03] ettha hi yathā ``mātāpitaro''ti vutte siliṭṭhakathanaṃ hoti,  tasmiṃyeva vacane vipariyayaṃ katvā samāsavasena ``pitāmātaro''ti  vutte siliṭṭhakathanaṃ na hoti, tasmā tādisī saddaracanā apūjanīyā,  ``pitā mātā ca me dajju''nti pāṭho pana byāsavasena  yathicchitappayogattā pūjanīyo, evameva ``atītānāgatapaccuppanna''nti  vutte siliṭṭhakathanaṃ hoti, ``atītapaccuppannānāgata''nti evamādinā  vutte siliṭṭhakathanaṃ na hoti, tasmā tādisī saddaracanā apūjanīyā  siyā. ``atītārammaṇā paccu-ppannānāgatagocarā''ti vacanaṃ pana  gāthābandhasukhatthaṃ yathicchitappayogattā pūjanīyameva. ayamettha pāḷi  veditabbā --</p>
              <p>[03] ``yaṃkiñci rūpaṃ atītānāgatapaccuppanna''nti ca, </p>
              <p>[21] ``ekāyanaṃ ^a^M0.0074^ea^ jātikhayantadassī, </p>
              <p>[27] maggaṃ pajānāti hitānukampī. </p>
              <p>[26] etena maggena ataṃsu pubbe, </p>
              <p>[22] tarissanti ye ca taranti ogha''nti ca, </p>
              <p>[21] ``ye cabbhatītā sambuddhā, ye ca buddhā anāgatā. </p>
              <p>[22] ye cetarahi sambuddhā, bahūnaṃ sokanāsakā.. </p>
              <p>[21] sabbe saddhammagaruno, vihaṃsu viharanti ca. </p>
              <p>[22] athopi viharissanti, esā buddhāna dhammatā''ti ca </p>
              <p>[07] evamanekesu saddappayogesu. idha yathicchitappayogavasena  atītānāgatapaccuppannakālikāsu aṭṭhasu vibhattīsu tisso  paccuppannakālikā vibhattiyo ādimhi kathitā, tañca kathanaṃ tāsaññeva  vohārapathe yebhuyyena pavattito bahuppayogatāñāpanatthaṃ. tāsu pana dvinnaṃ  vibhattīnaṃ ``pañcamīsattamī''tisaññā siliṭṭhakathanicchāyaṃ kamena  vattabbā, atītānāgatakālikā vibhattiyo apekkhitvā katā. iccevaṃ </p>
              <p>[21] yathicchitappayogena, paccuppannavibhattiyo. </p>
              <p>[22] tidhā katvāna ādimhi, kaccānena udīritā.. </p>
              <p>[21] ādimhi kathanaṃ tañca, tāsaṃ pāyena vuttito. </p>
              <p>[22] bahuppayogabhāvassa, ñāpanatthanti niddise.. </p>
              <p>[21] atītādimapekkhitvā, siliṭṭhakathane dhuvaṃ. </p>
              <p>[27] ``pañcamī sattami''cceva, dvinnaṃ nāmaṃ katanti ca. </p>
              <p>[22] kālātipattiṃ vajjetvā, idaṃ vacanamīritaṃ.. </p>
              <p>[21] yadi evaṃ ayaṃ doso, āpajjati na saṃsayo. </p>
              <p>[22] iti ce koci bhāseyya, atthe akusalonaro.. </p>
              <p>[21] tekālikākhyātapade ^a^M0.0075^ea^, kālātipattiyā pana. </p>
              <p>[22] asaṅgahova hotīti, ``tannā''ti paṭisedhaye.. </p>
              <p>[21] tekālikākhyātapade, na no kālātipattiyā. </p>
              <p>[22] iṭṭho asaṅgaho tattha, saṅgahoyeva icchito.. </p>
              <p>[21] pañcamīsattamīsaññā, kālātipattikaṃ pana. </p>
              <p>[22] vibhattimanapekkhitvā, katā icceva no mati.. </p>
              <p>[21] nānānayaṃ gahetvāna, </p>
              <p>[27] paccetabbaṃ tu sārato. </p>
              <p>[26] yāya eso ruto attho, </p>
              <p>[22] tasmā esā na dubbalā.. </p>
              <p>[21] attho labbhati pāsaṃso, </p>
              <p>[27] yattha yattha yathā yathā. </p>
              <p>[26] tathā tathā gahetabbo, </p>
              <p>[22] tattha tattha vibhāvinā..</p>
              <p>[03] vuttañhetaṃ ^b^abhidhammaṭīkāyaṃ^eb^ ``yattha yattha yathā yathā  attho labbhati, tattha tattha tathā tathā gahetabbo''ti. </p>
              <p>[21] pañcamīsattamīsaññā, rūḷhīsaññāti kecana. </p>
              <p>[22] na panevaṃ gahetabbaṃ, ajānitvā vadanti te.. </p>
              <p>[21] nesā purisasaññādi, ^b^jhala^eb^ saññādayo viya. </p>
              <p>[22] rūḷhiyā bhāsitā saññā, bhūtenatthena bhāsitā.. </p>
              <p>[21] upanidhāya paññatti, esā saññā yato tato. </p>
              <p>[22] anvatthasaññā ṭhapitā, porāṇehīti lakkhaye.. </p>
              <p>[21] iccevaṃ kālachakkaṃ tu, saṅkhepena tidhā mataṃ. </p>
              <p>[22] etamatthañhi sandhāya, ``yaṃ tikāla''nti bhāsitaṃ.. </p>
              <p>[06] ayamettha kālachakkasaṅgaho. </p>
              <p>[21] evaṃ ^a^M0.0076^ea^ tidhā catudhā vā, chadhā vāpi  sumedhaso. </p>
              <p>[22] kālabhedaṃ vibhāveyya, kālaññūhi vibhāvitaṃ.. </p>
              <p>[21] atītānāgataṃ kālaṃ, visuṃ kālātipattikaṃ. </p>
              <p>[22] gahetvā pañcadhā hoti, evañcāpi vibhāvaye.. </p>
              <p>[21] ettha nayova ``ajjhatta-bahiddhā vā''ti pāḷiyaṃ. </p>
              <p>[22] atītānāgatakālī, vibhatti samudīritā..</p>
              <p>[03] iccevaṃ sabbathāpi kālasaṅgaho samatto.</p>
              <p>[03] idāni viññūnaṃ atthaggahaṇe kosallajananatthaṃ pakaraṇantaravasenapi  imasmiṃ pakaraṇe vattamānānantaraṃ vuttānaṃ āṇattiparikappakālikānaṃ  ``pañcamīsattamī''tisaṅkhātānaṃ dvinnaṃ vibhattīnaṃ paṭipāṭiṭṭhapane  pakaraṇasaṃsandanaṃ kathayāma -- ^b^kātanta^eb^ppakaraṇasmiñhi  sakkatabhāsānurūpena dasadhā ākhyātavibhattiyo ṭhapitā,  ^b^kaccāyana^eb^ppakaraṇe pana māgadhabhāsānurūpena aṭṭhadhā ṭhapitā,  ^b^niruttiyañca^eb^ pana māgadhabhāsānurūpeneva  atītānāgatapaccuppannāṇattiparikappakālātipattivasena chadhā ṭhapitā.  tesu hi kātante vattamānā, sattamī, pañcamī, hiyyattanī, ajjatanī,  parokkhā, svātanī, āsī, bhavissantī, kriyātipatti cāti dasadhā  vibhattā. kaccāyane pana vattamānā, pañcamī, sattamī, parokkhā,  hiyyattanī, ajjatanī, bhavissantī, kālātipatti cāti aṭṭhadhā  vibhattā. iti etesu dvīsu kātantakaccāyanesu vibhattiyo  visadisāya paṭipāṭiyā ṭhapitā. kiñcāpettha visadisā paṭipāṭi,  tathāpetā niruttiyaṃ vuttātītādikālavibhāgavasena ekato saṃsandanti  samenti kiñci visesaṃ ṭhapetvā.</p>
              <p>[03] kathaṃ ^a^M0.0077^ea^? kātante tāva hiyyattanī ajjatanī  parokkhā cāti imā tisso ekantena atītakālikā, svātanī āsī  bhavissanti cāti imā tisso ekantena anāgatakālikā, vattamānā  ekāyeva paccuppannakālikā, sattamī pana pañcamī ca  paccuppannānāgatakālavasena dvikālikā ``ajja puññaṃ kareyya, svepi  kareyya. ajja gacchatu, sve vā gacchatū''ti payogārahattā.  kriyātipatti aniyatakālikā ``so ce hiyyo yānaṃ alabhissā,  agacchissā. so ce ajja anatthaṅgate sūriye yānaṃ alabhissā,  agacchissā. so ce sve yānaṃ alabhissā, agacchissā''ti  payogārahattā. evaṃ asaṅkarato vavatthapetabbaṃ.</p>
              <p>[03] evaṃ vavatthapetvā ayamamhehi vuccamāno nayo sādhukaṃ  sallakkhetabbo. kathaṃ?  hiyyattanajjatanīparokkhāsvātanyāsībhavissantivasena  ekantātītānāgatakālikā vibhattiyo cha, vattamānavasena  ekantapaccuppannakālikā vibhatti ekāyeva, sā paṭipāṭiyā gaṇiyamānā  sattamaṃ ṭhānaṃ bhajati. evaṃ etasmiṃ vattamānāsaṅkhāte sattamaṭṭhāne  pakkhipituṃ niruttinayena ``parikappakālikā''ti saṅkhaṃ gataṃ  satthanayena ``paccuppannānāgatakālikā''tivattabbaṃ ekaṃ vibhattiṃ  sattamībhūtāya vattamānāya samānaṭṭhānattā sattamīsaññaṃ katvā ṭhapesi.  tato punadeva svātanyāsībhavissantivasena ekantānāgatakālikā  tisso vibhattiyo gaṇetvā taṃ paccuppannānāgatakālikaṃ ``sattamī''ti  laddhasaññaṃ vibhattiṃ anāgatakālikabhāvena tāhi tīhi saddhiṃ  samānaṭṭhānattā catutthaṃ katvā niruttinayena ``āṇattikālikā''ti  saṅkhaṃ gataṃ satthanayena ``paccuppannānāgatakālikā''ti vattabbaṃ ekaṃ  vibhattiṃ pañcannaṃ saṅkhyānaṃ pūraṇena pañcamīsaññaṃ katvā ṭhapesi.</p>
              <p>[03] kriyātipattiyā ^a^M0.0078^ea^ pana aniyatakālikattā taṃ  vajjetvā ayaṃ vinicchayo kato, so ca kho niruttinayaṃyeva nissāya.  ayaṃ tāva kātante vattamānānantaraṃ vuttānaṃ sattamīpañcamīnaṃ  anvatthasaññaṃ icchantānaṃ amhākaṃ ruci, esā saddhammavidūhi garūhi  appaṭikkositā anumatā sampaṭicchitā ``evamevaṃ āvuso, evamevaṃ  āvuso''ti. veyyākaraṇehipi appaṭikkositā anumatā sampaṭicchitā  ``evamevaṃ bhante, evamevaṃ bhante''ti. evaṃ sabbehipi tehi  pubbācariyehi abbhanumoditā appaṭikkositā.</p>
              <p>[03] kaccāyanappakaraṇe pana buddhavacanānurūpena aṭṭhadhā vibhattīnaṃ  vuttattā vattamānāvibhatti pañcamaṭṭhāne ṭhitā. kathaṃ?  parokkhāhiyyattanajjatanībhavissantivasena ekantātītānāgatakālikā  catasso vibhattiyo, vattamānavasena ekantapaccuppannakālikā vibhatti  ekāyeva, sā paṭipāṭiyā gaṇiyamānā pañcamaṃ ṭhānaṃ bhajati. evaṃ  etasmiṃ vattamānāsaṅkhāte pañcamaṭṭhāne pakkhipituṃ niruttinayena  ``āṇattikālikā''ti saṅkhaṃ gataṃ ``anuttakālikā''ti vuttaṃ  vibhattiṃ pañcamībhūtāya vattamānāya samānaṭṭhānattā pañcamīsaññaṃ katvā  ṭhapesi. tato paraṃ taṃ pañcamaṃ chaṭṭhiṭṭhāne ṭhapetvā parokkhā hiyyattanī  ajjatanī bhavissantī vattamānā pañcamīti evaṃ gaṇanāvasena cha  vibhattiyo upādāya niruttinayena ``parikappakālikā''ti saṅkhaṃ gataṃ  ``anuttakālikā''ti vuttaṃ vibhattiṃ sattannaṃ saṅkhyānaṃ pūraṇena  sattamīsaññaṃ katvā ṭhapesi.</p>
              <p>[03] kālātipattiyā pana atītānāgatakālikattā taṃ vajjetvā ayaṃ  vinicchayo kato, so ca kho niruttinayaṃyeva nissāya. ayaṃ  kaccāyane vattamānānantaraṃ vuttānaṃ pañcamīsattamīnaṃ anvatthasaññaṃ  icchantānaṃ amhākaṃ ruci, esā ca saddhammavidūhi garūhi  appaṭikkositā anumatā sampaṭicchitā ^a^M0.0079^ea^ ``evamevaṃ  āvuso, evamevaṃ āvuso''ti. veyyākaraṇehipi appaṭikkositā  anumatā sampaṭicchitā ``evamevaṃ bhante, evamevaṃ bhante''ti. evaṃ  sabbehipi tehi pubbācariyehi abbhanumoditā appaṭikkositā.</p>
              <p>[03] yasmā hi kātantakaccāyanāni aññamaññaṃ  visadisavibhattikkamānipi antarena kiñci visesaṃ niruttiyaṃ  vuttātītādikālavibhāgavasenekajjhaṃ saṃsandanti samenti, tasmā  niruttinayaññeva sārato gahetvā pañcamīsattamīvibhattīnaṃ  anvatthasaññāparikappane amhākaṃ ruci pubbācariyehi abbhanumoditā  appaṭikkositā, tasmā eva yo koci imaṃ vādaṃ madditvā aññaṃ vādaṃ  patiṭṭhāpetuṃ sakkhissatīti netaṃ ṭhānaṃ vijjati. ayañhi nayo atīva  sukhumo duddaso ca paramāṇuriva, dukkhogāḷho ca mahāgahanamiva,  atigambhīro ca mahāsamuddo viya, tasmā imissaṃ saddanītiyaṃ  saddhāsampannehi kulaputtehi sāsanopakāratthaṃ yogo suṭṭhu karaṇīyo.  tathā hi idha katayogehi nāmākhyātādīsu catūsu padesu uppannavādā  paravādino jitāva honti. </p>
              <p>[21] muninā munināgena, duṭṭhā pabbajitā jitā. </p>
              <p>[22] yathā yathā asaddhamma-pūraṇā pūraṇādayo.. </p>
              <p>[21] tathā tathāgatādāyā-nugāyaṃ saddanītiyaṃ. </p>
              <p>[22] katayogehipi jitā, savanti paravādinoti..</p>
              <p>[03] ayaṃ pañcamīsattamīnaṃ paṭipāṭiṭṭhapane pakaraṇasaṃsandanā.</p>
              <p>[03] atha vattamānādīnaṃ vacanatthaṃ kathayāma -- tattha  ^b^vattamānā^eb^ti kenaṭṭhena vattamānā? vattamānakālavacanaṭṭhena.  paccuppannabhāvena hi vattatīti vattamāno, paccuppannakriyāsaṅkhāto kālo.  tabbācakavasena vattamāno kālo etissā atthīti ayaṃ ^b^ti  anti^eb^ādivibhatti vattamānā. tathā ^a^M0.0080^ea^ hi ``gacchati  devadatto''ti ettha devadattassa paccuppannaṃ gamanakriyaṃ vibhattibhūto  ^b^ti^eb^saddoyeva vadati, tasmā tabbācakavasena vattamāno kālo  etissā atthīti vattamānāti vuccati. ^b^pañcamī^eb^ti kenaṭṭhena  pañcamī? pañcamaṃ vattamānaṭṭhānaṃ gamanaṭṭhena, pañcannañca saṅkhyānaṃ  pūraṇaṭṭhena. tathā hi niyogā atītānāgatapaccuppannakālikānaṃ  parokkhāhiyyattanajjatanībhavissantīvattamānāsaṅkhātānaṃ pañcannaṃ  vibhattīnamantare pañcamībhūtāya vattamānāya sayampi  paccuppannakālikabhāvena samānaṭṭhānattā pañcamaṃ vattamānaṭṭhānaṃ gacchatīti  pañcamī. yathā nadantī gacchatīti nadī. tathā niyogā  atītānāgatakālikā parokkhāhiyyattanajjatanībhavissantīsaṅkhātā  catasso vibhattiyo upādāya sayampi vattamānāvibhatti viya pañcannaṃ  saṅkhyānaṃ pūraṇīti pañcamī. ^b^sattamī^eb^ti kenaṭṭhena sattamī?  sattannaṃ saṅkhyānaṃ pūraṇaṭṭhena. tathā hi atītānāgatapaccuppannakālikā  parokkhāhiyyattanajjatanībhavissantīvattamānāpañcamīsaṅkhātā cha  vibhattiyo upādāya sayampi paccuppannakālikā hutvā sattannaṃ saṅkhyānaṃ  pūraṇīti sattamī.</p>
              <p>[03] ^b^parokkhā^eb^ti kenaṭṭhena parokkhā? parokkhe bhavāti atthena.  tathā hi cakkhādindriyasaṅkhātassa akkhassa paro tirobhāvo  parokkhaṃ, tabbācakabhāvena parokkhe bhavāti parokkhā.  ^b^hiyyattanī^eb^ti kenaṭṭhena hiyyattanī? hiyyo pabhuti atīte kāle  bhavā tabbācakabhāvenāti atthena. ^b^ajjatanī^eb^ti kenaṭṭhena  ajjatanī? ajja pabhuti atīte kāle bhavā tabbācakabhāvenāti  atthena. ^b^bhavissantī^eb^ti kenaṭṭhena bhavissantī? ``evaṃ  anāgate bhavissatī''ti atthaṃ pakāsentī eti gacchatīti atthena.  ^b^kālātipattī^eb^ti kenaṭṭhena kālātipatti?  kālassātipatanavacanaṭṭhena. tathā hi kālassa atipatanaṃ accayo  atikkamitvā pavatti kālātipatti, labhitabbassa atthassa  nipphattirahitaṃ kriyātikkamanaṃ ^a^M0.0081^ea^. ^b^kālo^eb^ti cettha kriyā  adhippetā. karaṇaṃ kāro, kāro eva kālo ^b^ra^eb^kārassa  ^b^la^eb^kāraṃ katvā uccāraṇavasena. ayaṃ pana vibhatti tabbācakattā  kālātipattīti. ayaṃ pana vattamānādīnaṃ vacanatthavibhāvanā. </p>
              <p>[21] vippakiṇṇavividhanaye, saṃkiṇṇalakkhaṇadharavarasāsane. </p>
              <p>[22] sumatimativaḍḍhanatthaṃ, kathito pakiṇṇakavinicchayo.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] pakiṇṇakavinicchayo nāma </p>
              <p>[06] tatiyo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 4. bhūdhātumayanāmikarūpavibhāga </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ``bhū sattāya''nti dhātussa, rūpamākhyātasaññitaṃ. </p>
              <p>[22] tyādyantaṃ lapitaṃ nāna-ppakārehi anākulaṃ.. </p>
              <p>[21] syādyantaṃ, dāni tasseva, rūpaṃ nāmikasavhayaṃ. </p>
              <p>[22] bhāsissaṃ bhāsitatthesu, paṭubhāvāya sotunaṃ.. </p>
              <p>[21] yadatthe'ttani nāmeti, para'matthesu vā sayaṃ. </p>
              <p>[22] namatīti tadāhaṃsu, ^b^nāmaṃ^eb^ iti vibhāvino.. </p>
              <p>[21] ^b^nāmaṃ nāmika^eb^miccatra, ekamevetthato bhave. </p>
              <p>[22] tadevaṃ nāmikaṃ ñe yyaṃ, saliṅgaṃ savibhattikaṃ.. </p>
              <p>[21] satvābhidhānaṃ liṅganti, itthipumanapuṃsakaṃ. </p>
              <p>[22] vibhattītidha satteva, tattha caṭṭha pavuccare.. </p>
              <p>[21] paṭhamā dutiyā tatiyā, catutthī pañcamī tathā. </p>
              <p>[22] chaṭṭhī ca sattamī cāti, honti satta vibhattiyo.. </p>
              <p>[21] liṅgatthe paṭhamā sāyaṃ, bhinnā dvedhā ^b^siyo^eb^ iti. </p>
              <p>[22] kammatthe dutiyā sāpi, bhinnā ^b^aṃ yo^eb^ iti dvidhā.. </p>
              <p>[21] karaṇe ^a^M0.0082^ea^ tatiyā sāpi, bhinnā ^b^nā hi^eb^  iti dvidhā. </p>
              <p>[22] sampadāne catutthī sā, bhinnā dvedhā ^b^sa naṃ^eb^ iti.. </p>
              <p>[21] apādāne pañcamī sā, bhinnā dvedhā ^b^smā hi^eb^ iti. </p>
              <p>[22] chaṭṭhī sāmimhi sā cāpi, bhinnā dvedhā ^b^sa naṃ^eb^  iti.. </p>
              <p>[21] okāse sattamī sāpi, bhinnā dvedhā ^b^smiṃsu^eb^ iti. </p>
              <p>[22] āmantanaṭṭhamī sāyaṃ, ^b^siyo^eb^yevāti cuddasa.. </p>
              <p>[21] vacanadvayasaṃyuttā, ekekā tā vibhattiyo. </p>
              <p>[22] satvamitiha viññeyyo, attho so dabbasaññito.. </p>
              <p>[21] yo karotisa ^b^kattā^eb^tu, taṃ ^b^kammaṃ^eb^ yaṃ karoti  vā. </p>
              <p>[22] kubbate yena vā tantu, ^b^karaṇaṃ^eb^ iti saññitaṃ.. </p>
              <p>[21] deti rocati vā yassa, ^b^sampadāna^eb^nti taṃ mataṃ. </p>
              <p>[22] yatopeti bhayaṃ vā taṃ, ^b^apādāna^eb^nti kittitaṃ.. </p>
              <p>[21] yassāyatto samūhovā, taṃ ve ^b^sāmī^eb^ti desitaṃ. </p>
              <p>[22] yasmiṃ karoti kiriyaṃ, ta^b^dokāsa^eb^nti sadditaṃ.. </p>
              <p>[21] yadālapati taṃ vatthu, ^b^āmantana^eb^mudīritaṃ. </p>
              <p>[22] saddenābhimukhīkāro, vijjamānassa vā pana..</p>
              <p>[03] vinā ālapanatthaṃ liṅgatthādīsu paṭhamādivibhattuppatti  upalakkhaṇavasena vuttāti daṭṭhabbaṃ.</p>
              <p>[03] idamettha niruttilakkhaṇaṃ daṭṭhabbaṃ -- paccattavacane paṭhamā vibhatti  bhavati, upayogavacane dutiyā vibhatti bhavati, karaṇavacane tatiyā  vibhatti bhavati, sampadānavacane catutthī vibhatti bhavati, nissakkavacane  pañcamī vibhatti bhavati, sāmivacane chaṭṭhī vibhatti bhavati, bhummavacane  sattamī vibhatti bhavati, āmantanavacane aṭṭhamī vibhatti bhavati.  tatruddānaṃ -- </p>
              <p>[21] paccattamupayogañca, karaṇaṃ sampadāniyaṃ. </p>
              <p>[22] nissakkaṃ sāmivacanaṃ, bhummamālapanaṭṭhamaṃ..</p>
              <p>[03] tatra ^a^M0.0083^ea^ ^b^paccattavacanaṃ^eb^ nāma  tividhaliṅgavavatthānagatānaṃ itthipumanapuṃsakānaṃ paccattasabhāvaniddesattho.  ^b^upayogavacanaṃ^eb^ nāma yo yaṃ karoti, tena  tadupayuttaparidīpanattho. ^b^karaṇavacanaṃ^eb^ nāma  tajjāpakatanibbattakaparidīpanattho. ^b^sampadānavacanaṃ^eb^ nāma  tappadānaparidīpanattho. ^b^nissakkavacanaṃ^eb^ nāma  tannissaṭatadapagamaparidīpanattho. ^b^sāmivacanaṃ^eb^ nāma  tadissaraparidīpanattho. ^b^bhummavacanaṃ^eb^ nāma tappatiṭṭhāparidīpanattho.  ^b^āmantanavacanaṃ^eb^ nāma tadāmantanaparidīpanattho. evaṃ ñatvā  payogāni asammuyhantena yojetabbāni.</p>
              <p>[03] bhūto, bhāvako, bhavo, abhavo, bhāvo, abhāvo, sabhāvo,  sabbhāvo, sambhavo, pabhavo, pabhāvo, anubhavo, ānubhāvo, parābhavo,  vibhavo, pātubhāvo, āvibhāvo, tirobhāvo, vinābhāvo, sotthibhāvo,  atthibhāvo, natthibhāvoti ^b^o^eb^kārantapulliṅgaṃ.</p>
              <p>[03] abhibhavitā, paribhavitā, anubhavitā, samanubhavitā, bhāvitā,  paccanubhavitāti ^b^ā^eb^kārantapulliṅgaṃ.</p>
              <p>[03] bhavaṃ, parābhavaṃ, paribhavaṃ, abhibhavaṃ, anubhavaṃ, samanubhavaṃ,  paccanubhavaṃ, pabhavaṃ, appabhavanti niggahītantapulliṅgaṃ.</p>
              <p>[03] dhanabhūti, siribhūti, sotthibhūti, suvatthibhūtīti  ^b^i^eb^kārantapulliṅgaṃ.</p>
              <p>[03] bhāvī, vibhāvī, sambhāvī, paribhāvīti ^b^ī^eb^kārantapulliṅgaṃ.</p>
              <p>[03] sayambhū, pabhū, abhibhū, vibhū, adhibhū, patibhū, gotrabhū, vatrabhū,  parābhibhū, rūpābhibhū, saddābhibhū, gandhābhibhū, rasābhibhū, phoṭṭhabbābhibhū,  dhammābhibhū, sabbābhibhūti ^b^ū^eb^kārantapulliṅgaṃ.</p>
              <p>[03] imānettha chabbidhāni pulliṅgāni ^b^bhū^eb^dhātumayāni uddiṭṭhāni.</p>
              <p>[03] ^b^u^eb^kārantaṃ ^a^M0.0084^ea^ pulliṅgaṃtu ^b^bhū^eb^dhātumayamappasiddhaṃ,  aññadhātumayaṃ panukārantapulliṅgaṃ pasiddhaṃ ``bhikkhu, hetu''iti. tena  saddhiṃ sattavidhāni pulliṅgāni honti, sabbānetāni sabhāvatoyeva  pulliṅgānīti daṭṭhabbāni. ettha sattoti atthavācako  ^b^bhūta^eb^saddoyeva niyogā pulliṅgantipi daṭṭhabbo.</p>
              <p>[03] ye pana ``yo dhammo bhūto, yā dhammajāti bhūtā, yaṃ dhammajātaṃ  bhūta''nti evaṃ liṅgattaye yojanārahattā aniyataliṅgā aññepi  ^b^bhūtaparābhūtasambhūta^eb^saddādayo sandissanti pāvacanavare, tepi  nānopasagganipātapadehi yojanavasena saddaracanāyaṃ sukhumatthaggahaṇe ca  viññūnaṃ kosallajananatthaṃ niyatapulliṅgesu pakkhipitvā dassessāma.</p>
              <p>[03] seyyathidaṃ? bhūto, parābhūto, sambhūto, vibhūto, pātubhūto,  āvibhūto, tirobhūto, vinābhūto, bhabbo, paribhūto, abhibhūto,  adhibhūto, addhabhūto, anubhūto, samanubhūto, paccanubhūto, bhāvito,  sambhāvito, vibhāvito, paribhāvito, anuparibhūto, paribhavitabbo,  paribhotabbo, paribhavanīyo, abhibhavitabbo, abhibhotabbo,  abhibhavanīyo, adhibhavitabbo, adhibhotabbo, adhibhavanīyo,  anubhavitabbo, anubhotabbo, anubhavanīyo, samanubhavitabbo,  samanubhotabbo, samanubhavanīyo, paccanubhavitabbo, paccanubhotabbo,  paccanubhavanīyo, bhāvetabbo, bhāvanīyo, sambhāvetabbo, sambhāvanīyo,  vibhāvetabbo, vibhāvanīyo, paribhāvetabbo, paribhāvanīyo, bhavamāno,  vibhavamāno, paribhavamāno, abhibhavamāno, anubhavamāno,  samanubhavamāno, paccanubhavamāno, anubhonto, samanubhonto,  paccanubhonto, sambhonto, abhisambhonto, bhāvento, sambhāvento,  vibhāvento ^a^M0.0085^ea^, paribhāvento, paribhaviyamāno, paribhuyyamāno,  abhibhaviyamāno, abhibhūyamāno, anubhaviyamāno, anubhuyyamāno,  samanubhaviyamāno, samanubhuyyamāno, paccanubhaviyamāno,  paccanubhuyyamānoti imāni niyatapulliṅgesu pakkhittaliṅgāni.  eva^b^mo^eb^kārantādivasena chabbidhāni pulliṅgāni  ^b^bhū^eb^dhātumayāni pakāsitāni. ayaṃ tāva pulliṅgavasena  udāharaṇuddeso.</p>
              <p>[03] bhāvikā, bhāvanā, vibhāvanā, sambhāvanā, paribhāvanāti  ^b^ā^eb^kārantaitthiliṅgaṃ.</p>
              <p>[03] bhūmi, bhūti, vibhūti. ^b^i^eb^kārantaitthiliṅgaṃ.</p>
              <p>[03] bhūrī, bhūtī, bhotī, vibhāvinī, parivibhāvinī, sambhāvinī,  pātubhavantī, pātubhontī, paribhavantī, paribhontī, abhibhavantī,  abhibhontī, adhibhavantī, adhibhontī, anubhavantī, anubhontī,  samanubhavantī, samanubhontī, paccanubhavantī, paccanubhontī,  abhisambhavantī, abhisambhontīti ^b^ī^eb^kārantaitthiliṅgaṃ.</p>
              <p>[03] bhū, abhū. ^b^ū^eb^kārantaitthiliṅgaṃ.</p>
              <p>[03] imānettha catubbidhāni itthiliṅgāni ^b^bhū^eb^dhātumayāni  uddiṭṭhāni.</p>
              <p>[03] ^b^u^eb^kārantitthiliṅgaṃ ^b^bhū^eb^dhātumayamappasiddhaṃ,  aññadhātumayaṃ pana ^b^u^eb^kārantitthiliṅgaṃ pasiddhaṃ ``dhātu, dhenu''iti.  tena saddhiṃ pañcavidhāni itthiliṅgāni honti, okārantassa vā  ^b^go^eb^saddassa itthiliṅgabhāve tena saddhiṃ chabbidhānipi honti,  sabbānetāni sabhāvatoyevitthiliṅgānīti daṭṭhabbāni. etthāpi  aniyataliṅgā ^b^bhūtaparābhūtasambhūta^eb^saddādayo itthiliṅgavasena  yujjante.</p>
              <p>[03] kathaṃ? bhūtā, parābhūtā, sambhūtāti sabbaṃ vitthārato gahetabbaṃ  ``anubhonto samanubhonto''tiādīni nava padāni ^a^M0.0086^ea^  vajjetvā. tāni hi ^b^ī^eb^kārantavasena yojitāni. imāni  niyataliṅgesu pakkhittaliṅgāni. evaṃ ^b^ā^eb^kārantādivasena  catubbidhāni itthiliṅgāni ^b^bhū^eb^dhātumayāni pakāsitāni. ayaṃ  itthiliṅgavasena udāharaṇuddeso.</p>
              <p>[03] bhūtaṃ, mahābhūtaṃ, bhavittaṃ, bhūnaṃ, bhavanaṃ, parābhavanaṃ, sambhavanaṃ,  vibhavanaṃ, pātubhavanaṃ, āvibhavanaṃ, tirobhavanaṃ, vinābhavanaṃ,  sotthibhavanaṃ, paribhavanaṃ, abhibhavanaṃ, adhibhavanaṃ, anubhavanaṃ,  samanubhavanaṃ, paccanubhavananti niggahītantanapuṃsakaliṅgaṃ.</p>
              <p>[03] atthavibhāvi, dhammavibhāvi. ^b^i^eb^kārantanapuṃsakaliṅgaṃ.</p>
              <p>[03] gotrabhu, cittasahabhu, nacittasahabhu. ^b^u^eb^kārantanapuṃsakaliṅgaṃ.</p>
              <p>[03] sabbānetāni sabhāvatoyeva napuṃsakaliṅgānīti daṭṭhabbāni.  ettha sattabhūtarūpavācako ^b^bhūta^eb^saddoyeva niyogā  napuṃsakaliṅgotipi daṭṭhabbaṃ. etthāpi aniyataliṅgā ^b^bhūta parābhūta  sambhūta^eb^saddādayo napuṃsakaliṅgavasena yujjante.</p>
              <p>[03] kathaṃ? bhūtaṃ, parābhūtaṃ, sambhūtaṃ, vibhūtaṃ. ^b^peyyālo^eb^.  samanubhavamānaṃ, paccanubhavamānaṃ, anubhontaṃ, anubhavantaṃ, samanubhontaṃ,  samanubhavantaṃ, paccanubhontaṃ, paccanubhavantaṃ, sambhontaṃ, sambhavantaṃ,  abhisambhontaṃ, abhisambhavantaṃ, pātubhontaṃ, pātubhavantaṃ, paribhontaṃ,  paribhavantaṃ, abhibhontaṃ, abhibhavantaṃ, adhibhontaṃ, adhibhavantaṃ, bhāventaṃ,  sambhāventaṃ, vibhāventaṃ, paribhāventaṃ, paribhāviyamānaṃ, paribhuyyamānaṃ,  ^b^peyyālo^eb^. paccanubhaviyamānaṃ, paccanubhuyyamānanti imāni  niyatanapuṃsakaliṅgesu pakkhittaliṅgāni. evaṃ niggahītantādivasena  tividhāni napuṃsakaliṅgāni ^b^bhū^eb^dhātumayāni pakāsitāni  ^a^M0.0087^ea^. ayaṃ napuṃsakaliṅgavasena udāharaṇuddeso, evaṃ  pulliṅgādivasena liṅgattayaṃ ^b^bhū^eb^dhātumayamuddiṭṭhaṃ. </p>
              <p>[21] ettha me appasiddhāti, ye ye saddā pakāsitā. </p>
              <p>[22] te te pāḷippadesesu, maggitabbā vibhāvinā.. </p>
              <p>[21] o, ā, bindu, i, ī, u, ū-antime sattadhā ṭhitā. </p>
              <p>[22] ñe yyā pulliṅgabhedāti, niruttaññūhi bhāsitā.. </p>
              <p>[21] ^b^ā i^eb^vaṇṇo ^b^cu^eb^vaṇṇo ca, pañca antā  sarūpato. </p>
              <p>[22] itthibhedāti viññeyyā, ^b^o^eb^kārantena chāpi vā.. </p>
              <p>[21] bindu, i, u-ime antā, tayo ñeyyā vibhāvinā. </p>
              <p>[22] napuṃsakappabhedāti, niruttaññūhi bhāsitā.. </p>
              <p>[21] antā satteva pulliṅge, itthiyaṃ pañca vā cha vā. </p>
              <p>[22] napuṃsake tayo evaṃ, dasa pañcahi chabbidhā..</p>
              <p>[03] yasmā panettha ``bhūto''tiādayo saddā  nibbacanābhidheyyakathanatthasādhakavacanapariyāyavacanatthuddhāravasena  vuccamānā pākaṭā honti suviññeyyā ca, tasmā imesaṃ nibbacanādīni  yathāsambhavaṃ vakkhāma viññūnaṃ tuṭṭhijananatthañceva sotārānamatthesu  paṭutarabuddhipaṭilābhāya ca. tatra ^b^bhūto^eb^ti khandhapātubhāvena  bhavatīti bhūto, idaṃ tāva nibbacanaṃ. ``bhūto''ti  sabbasaṅgāhakavasena satto vuccati, idamabhidheyyakathanaṃ. ``yo ca  kālaghaso bhūto. sabbeva nikkhipissanti, bhūtā loke  samussaya''nti ca idametassa atthassa sādhakavacanaṃ. atha vā  ^b^bhūto^eb^ti evaṃnāmako amanussajātiyo sattaviseso,  idamabhidheyyakathanaṃ. ``bhūtavijjā, bhūtavejjo, bhūtaviggahito''ti ca  idametassa atthassa sādhakavacanaṃ. yañca pana ``satto macco  pajā''tiādikaṃ tattha tattha āgataṃ vacanaṃ, idaṃ sattoti ^a^M0.0088^ea^  atthavācakassa ^b^bhūta^eb^saddassa pariyāyavacanaṃ. yañca  ^b^niddesapāḷiyaṃ^eb^ ``maccoti satto naro mānavo poso puggalo  jīvo jagu jantu hindagu manujo''ti āgataṃ, idampi  pariyāyavacanameva. tāni sabbāni piṇḍetvā vuccante -- </p>
              <p>[21] satto macco jano bhūto, pāṇo hindagu puggalo. </p>
              <p>[22] jantu jīvo jagu yakkho, pāṇī dehī tathāgato.. </p>
              <p>[21] sattavo mātiyo loko, manujo mānavo naro. </p>
              <p>[22] poso sarīrīti pume, bhūtamiti napuṃsake.. </p>
              <p>[21] pajāti itthiyaṃ vutto, liṅgato, na ca atthato. </p>
              <p>[22] evaṃ tiliṅgikā honti, saddā sattābhidhānakā.. </p>
              <p>[21] yo so jaṅghāya ulati, so satto jaṅghalo idha. </p>
              <p>[22] pāṇadehābhidhānehi, sattanāmaṃ papañcitaṃ..</p>
              <p>[03] imasmiṃ pakaraṇe ``pariyāyavacana''nti ca ``abhidhāna''nti  ca ``saṅkhā''tiādīni ca ekatthāni adhippetāni, atthuddhāravasena  pana ^b^bhūta^eb^saddo  pañcakkhandhāmanussadhātusassatavijjamānakhīṇāsavasattarukkhādīsu  dissati, tappayogo upari atthattikavibhāge āvibhavissati.  ^b^bhāvako^eb^ti bhāvetīti bhāvako, idaṃ nibbacanaṃ. yo bhāvanaṃ  karoti, so bhāvako. idamabhidheyyakathanaṃ. ``bhāvako nipako  dhīro''ti idametassa atthassa sādhakavacanaṃ. ``bhāvako  bhāvanāpasuto bhāvanāpayutto bhāvanāsampanno''ti idaṃ pariyāyavacanaṃ.  imāni ``bhūto bhāvako''ti dve padāni suddhakattuhetukattuvasena  vuttānīti. ito paraṃ nayānusārena suviññeyyattā ``idaṃ  nibbacana''nti ca ādīni ^a^M0.0089^ea^ avatvā katthaci  atthasādhakavacanaṃ pariyāyavacanaṃ atthuddhārañca yathārahaṃ dassessāma.  tesu hi sabbattha dassitesu ganthavitthāro siyā, tasmā yesamattho  uttāno, tesampi padānamabhidheyyaṃ na kathessāma, nibbacanamattameva nesaṃ  kathessāma. yesaṃ pana gambhīro attho, tesamabhidheyyaṃ kathessāma.</p>
              <p>[03] bhavanaṃ ^b^bhavo,^eb^ bhavo vuccati vuddhi. ^b^bhū^eb^saddassa  atthātisayayogato vaḍḍhanepi dissamānattā bhavanaṃ vaḍḍhananti katvā.  ``bhavo ca rañño abhavo ca rañño''ti idaṃ vuddhiatthassa sādhakaṃ  vacanaṃ. atha vā bhavoti vuccati sassataṃ. ``sassato attā ca  loko cā''ti hi sassatavasena pavattā diṭṭhi sassatadiṭṭhi, tasmā  bhavadiṭṭhī''ti idametassatthassa sādhakaṃ vacanaṃ. tathā bhavoti  bhavadiṭṭhi, bhavati sassataṃ tiṭṭhatīti pavattanato sassatadiṭṭhi bhavadiṭṭhi  nāma. bhavadiṭṭhi hi uttarapadalopena bhavoti vuccati. ``bhavena  bhavassa vippamokkhamāhaṃsū''ti idametassatthassa sādhakaṃ vacanaṃ.  etthāyaṃ pāḷivacanattho -- ekacce samaṇā vā brāhmaṇā vā bhavadiṭṭhiyā  vā kāmabhavādinā vā sabbabhavato vimuttiṃ saṃsāravisuddhiṃ kathayiṃsūti.  atha vā bhavanti vaḍḍhanti sattā etenāti bhavoti atthena  sampattipuññāni bhavoti ca vuccanti. ``itibhavābhavatañca  vītivatto''ti idametassatthassa sādhakaṃ vacanaṃ. ettha panāyaṃ  pāḷivacanattho -- ^b^bhavo^eb^ti sampatti, ^b^abhavo^eb^ti vipatti.  tathā bhavoti vuddhi, abhavoti hāni. bhavoti sassataṃ, abhavoti  ucchedo. bhavoti puññaṃ, abhavoti pāpaṃ, taṃ sabbaṃ vītivattoti.</p>
              <p>[03] sahokāsā ^a^M0.0090^ea^ khandhāpi bhavo. ``kāmabhavo  rūpabhavo'' iccevamādi etassatthassa sādhakaṃ vacanaṃ. ettha pana  khandhā ``yo paññāyati, so sarūpaṃ labhatī''ti katvā ``bhavati  avijjātaṇhādisamudayā nirantaraṃ samudetī''ti atthena vā ``bhavā''ti  vuccanti. okāso pana ``bhavanti jāyanti ettha sattā  nāmarūpadhammā cā''ti atthena ``bhavo''ti. apica kammabhavopi  bhavo, upapattibhavopi bhavo. ``upādānapaccayā bhavo duvidhena atthi  kammabhavo, atthi upapattibhavo''ti idametassatthassa sādhakaṃ vacanaṃ.  tattha kammameva bhavo kammabhavo. tathā upapatti eva bhavo  upapattibhavo. etthūpapatti bhavatīti bhavo, kammaṃ pana yathā  sukhakāraṇattā ``sukho buddhānamuppādo''ti vutto. evaṃ bhavakāraṇattā  phalavohārena bhavoti daṭṭhabbaṃ. atha vā bhāvanalakkhaṇattā bhāvetīti  bhavo. kiṃ bhāveti? upapattiṃ. iti upapattiṃ bhāvetīti bhavoti  vuccati. bhāvetītimassa ca nibbattetīti hetukattuvasenattho. atha  vā ``bhavapaccayā jātī''ti vacanato bhavati etenāti bhavoti  kammabhavo vuccati. </p>
              <p>[21] ``khandhānañca paṭipāṭi, dhātuāyatanāna ca. </p>
              <p>[22] abbocchinnaṃ vattamānā, saṃsāroti pavuccatī''ti </p>
              <p>[07] vuttalakkhaṇo saṃsāropi bhavo. ``bhave dukkhaṃ  bhavadukkhaṃ, bhave saṃsaranto''ti imānetassatthassa sādhakāni vacanāni.  tatra kenaṭṭhena saṃsāro bhavoti kathīyati? bhavati ettha  sattasammuti khandhādipaṭipāṭisaṅkhāte dhammapuñjasminti atthena  ^a^M0.0091^ea^. idaṃ ^b^bhava^eb^saddassa  bhāvakattukaraṇādhikaraṇasādhanavasenatthakathanaṃ.</p>
              <p>[03] ettha ^b^bhava^eb^saddassa atthuddhāraṃ vadāma -- </p>
              <p>[21] vuddhisampattipuññāni, khandhā sokāsasaññitā. </p>
              <p>[22] saṃsāro sassatañcetaṃ, ^b^bhava^eb^saddena sadditaṃ.. </p>
              <p>[21] bhavataṇhā bhavadiṭṭhi, upapattibhavo tathā. </p>
              <p>[22] kammabhavo ca sabbantaṃ, ^b^bhava^eb^saddena sadditaṃ.. </p>
              <p>[21] bhavataṇhābhavadiṭṭhi-dvayaṃ katthaci pāḷiyaṃ. </p>
              <p>[22] uttarapadalopena, ^b^bhava^eb^saddena sadditaṃ.. </p>
              <p>[07] ^b^abhavo^eb^ti na bhavo abhavo. </p>
              <p>[21] vipatti hāni ucchedo, pāpañceva catubbidhā. </p>
              <p>[22] ime ^b^abhava^eb^saddena, atthā vuccanti sāsane..</p>
              <p>[03] ^b^bhāvo^eb^ti ajjhāsayo, yo ``adhippāyo''tipi vuccati.  ``thīnaṃbhāvo durājāno. nāmacco rājabhariyāsu, bhāvaṃ kubbetha  paṇḍito. hadayaṅgatabhāvaṃ pakāsetī''ti evamādi etassatthassa sādhakaṃ  vacanaṃ. apica vatthudhammopi bhāvo. ``bhāvasaṅketasiddhīna''nti  idametassatthassa sādhakaṃ vacanaṃ, cittampi bhāvo. ``accāhitaṃ kammaṃ  karosi luddaṃ, bhāve ca te kusalaṃ natthi kiñcī''ti idametassatthassa  sādhakaṃ vacanaṃ. kriyāpibhāvo. ``bhāvalakkhaṇaṃ bhāvasattamī''ti ca  idametassatthassa sādhakaṃ vacanaṃ. apica bhāvoti sattavevacananti  bhaṇanti, dhātu vā etaṃ adhivacanaṃ. tattha ajjhāsayo ca vatthudhammo  ca cittañca satto cāti ime bhavatīti bhāvo. tathā pana bhāvetīti  bhāvo, kriyā ^a^M0.0092^ea^ tu bhavananti bhāvo. sā ca  bhavanagamanapacanādivasenānekavidhā. apica bhāvarūpampi bhāvo, yaṃ  itthibhāvo pumbhāvo itthindriyanti ca vuccati. tatrāyaṃ vacanattho --  ``itthī''ti vā ``puriso''ti vā bhavati etena cittaṃ  abhidhānañcāti bhāvo. </p>
              <p>[21] nattanomatiyā etaṃ, nibbacanamudāhaṭaṃ. </p>
              <p>[22] pubbācariyasīhānaṃ, mataṃ nissāya māhaṭaṃ..</p>
              <p>[03] vuttañhetaṃ porāṇehi ``itthiyā bhāvo itthibhāvo, itthīti vā  bhavati etena cittaṃ abhidhānañcāti itthibhāvo''ti, tasmā pumbhāvoti  etthāpi pumassa bhāvo pumbhāvo, pumāti vā bhavati etena cittaṃ  abhidhānañcāti pumbhāvoti nibbacanaṃ samadhigantabbaṃ. idaṃ  ^b^bhāva^eb^saddassa kattubhāvakaraṇasādhanavasenatthakathanaṃ.</p>
              <p>[03] ^b^abhāvo^eb^ti na bhāvoti abhāvo, ko so? suññatā  natthitā. ^b^sabhāvo^eb^ti attano bhāvo sabhāvo, attano pakati  iccevattho. atha vā sabhāvoti dhammānaṃ sati atthasambhave yo koci  sarūpaṃ labhati, tassa bhāvo lakkhaṇamiti saññito  namanaruppanakakkhaḷaphusanādiākāro iccevattho. ``sāmaññaṃ vā  sabhāvo vā, dhammānaṃ lakkhaṇaṃ mata''nti idametassatthassa sādhakaṃ  vacanaṃ. apica sabhāvoti salakkhaṇo paramatthadhammo. kenaṭṭhena?  saha bhāvenāti atthena. ^b^sabbhāvo^eb^ti sataṃ bhāvo sabbhāvo,  sappurisadhammo iccevattho. atha vā attano bhāvo sabbhāvo.  ``gāhāpayanti sabbhāva''nti idametassatthassa sādhakaṃ vacanaṃ.  saṃvijjamāno vā bhāvo sabbhāvo. ``evaṃ gahaṇasabbhāvo''ti  idametassatthassa sādhakaṃ ^a^M0.0093^ea^ vacanaṃ. idaṃ ^b^sabhāva  sabbhāva^eb^saddānaṃ bhāvasādhanavasenatthakathanaṃ.</p>
              <p>[03] ^b^sambhavo^eb^ti sambhavanaṃ sambhavo, sambhavanakriyā, yutti vā.  yutti hi sambhavoti vuccati ``sambhavo gahaṇassa  kāraṇa''ntiādīsu. atha vā sambhavati etasmāti sambhavo. yato  hi yaṃ kiñci sambhavati, so sambhavo. ^b^pabhavo^eb^ti pabhavanaṃ  pabhavo, acchinnatā, pabhavati etasmāti vā pabhavo. yato hi yaṃ  kiñci pabhavati, so pabhavo. ime pana ^b^sambhavapabhava^eb^saddā  katthaci samānatthā katthaci bhinnatthāti veditabbā. kathaṃ?  ^b^sambhava^eb^saddo hi bhavanakriyampi vadati yuttimpi paññattimpi  sambhavarūpampi paccayatthampi, ^b^pabhava^eb^saddo pana bhavanakriyampi vadati  nadippabhavampi paccayatthampi, tasmā paccayatthaṃ vajjetvā bhinnatthāti  gahetabbā, paccayatthena pana samānatthāti gahetabbā. vuttañhetaṃ  ``paccayo hetu nidānaṃ kāraṇaṃ sambhavo pabhavotiādi atthato ekaṃ,  byañjanato nāna''nti. </p>
              <p>[21] ``mūlaṃ hetu nidānañca, sambhavo pabhavo tathā. </p>
              <p>[22] samuṭṭhānāhārārammaṇaṃ, paccayo samudayena cā''ti </p>
              <p>[07] ayampi gāthā etassatthassa sādhikā. idaṃ  ^b^sambhavapabhava^eb^saddānaṃ bhāvāpādānasādhanavasenatthakathanaṃ.</p>
              <p>[03] evamettha bhāvakattukammakaraṇāpādānādhikaraṇavasena cha sādhanāni  pakāsitāni. tāni sampadānasādhanena sattavidhāni bhavanti, taṃ pana  uttari āvibhavissati ``dhanamassa bhavatūti dhanabhūtī''tiādinā.  iccevaṃ kitakavasena sabbathāpi sattavidhāni sādhanāni honti, yāni  ``kārakānī''tipi vuccati, ito aññaṃ sādhanaṃ natthi. idha  payogesvatthesu ca viññūnaṃ ^a^M0.0094^ea^ pāṭavatthaṃ sādhananāmaṃ pakāsitaṃ.  tathā hi dunnikkhittasādhanehi padehi yojitā saddappayogā  dubbodhatthā honti, sunikkhittasādhanehi pana padehi yojitā  subodhatthā honti, tasmā payogāsādhanamūlakā, attho ca payogamūlako.  payogānurūpañhi aviparītaṃ katvā atthaṃ kathanasīlā ``yācitova  bahulaṃ cīvaraṃ paribhuñjati, appaṃ ayācito''ti evamādīsu sādhanavasena  gahetabbesu atthesu, aññesu catthesu paṭutarabuddhino paṇḍitāyeva ekantena  bhagavato pariyattisāsanadharā nāma hontīti veditabbaṃ. ito paraṃ  nayānusārena suviññeyyattā ``idaṃ nāma sādhana''nti na vakkhāma,  kevalamidha dassitesu payogesu viññūnaṃ bahumānuppādanatthañceva  vividhavicittapāḷigatike vividhatthasāre jinavaravacane sotūnaṃ  buddhivijambhanatthañca atthasādhakavacanāniyeva yathārahaṃ  suttageyyaveyyākaraṇagāthādīsu tato tato āharitvā dassessāma.</p>
              <p>[03] ^b^pabhāvo^eb^ti pakārato bhavatīti pabhāvo, soyamānubhāvoyeva.  ``pabhāvaṃ te na passāmi, yena tvaṃ mithilaṃ vaje''ti  idametassatthassa sādhakaṃ vacanaṃ. ^b^anubhavo^eb^ti anubhavanaṃ  anubhavo, kiṃ taṃ? paribhuñjanaṃ. ^b^ānubhāvo^eb^ti  tejussāhamantapabhūsattiyo. ``tejasaṅkhato  ussāhamantapabhūsattisaṅkhāto vā mahanto ānubhāvo etassāti  mahānubhāvo''ti idametassatthassa sādhakaṃ vacanaṃ. </p>
              <p>[21] tejo ussāhamantā ca, pabhūsattīti pañcime. </p>
              <p>[22] ānubhāvāti vuccanti, pabhāvāti ca te vade.. </p>
              <p>[21] tejādivācakattamhi, ^b^ānubhāva^eb^padassa tu. </p>
              <p>[22] atthanibbacanaṃ dhīro, yathāsambhavamuddise..</p>
              <p>[03] atha ^a^M0.0095^ea^ vā ^b^ānubhāvo^eb^ti anubhavitabbaphalaṃ.  ``anubhavitabbassa phalassa mahantatāya mahānubhāvo''ti  idametassatthassa sādhakaṃ vacanaṃ. ^b^parābhavo^eb^ti parābhavanaṃ  parābhavo, atha vā parābhavatīti parābhavo. ``suvijāno  parābhavo''ti idametassatthassa sādhakaṃ vacanaṃ. apica ``dhammadessī  parābhavo''ti pāṭhānurūpato parābhavissatīti parābhavoti  anāgatakālavasenapi nibbacanaṃ daṭṭhabbaṃ. atha vā parābhavanti  etenāti parābhavo. kiṃ taṃ? dhammadessitādi. ``paṭhamo so  parābhavo''ti idametassatthassa sādhakaṃ vacanaṃ. ^b^vibhavo^eb^ti  nibbānaṃ. tañhi bhavato vigatattā bhavato vigatoti vibhavo, bhavassa  ca taṃhetu vigatattā vigato bhavo etasmāti vibhavo. vibhavanti  ucchijjanti vinassanti ito ariyadhanavilomakā  kilesamahācorātipi vibhavo. ^b^vibhava^eb^saddassa nibbānābhidhānatte  ``evaṃ bhave vijjamāne, vibhavo icchitabbako''ti idamettha sādhakaṃ  vacanaṃ. imāni pana nibbānassa pariyāyavacanāni -- </p>
              <p>[21] nibbānaṃ vibhavo mokkho, nirodho amataṃ samaṃ. </p>
              <p>[22] saṅkhārūpasamo dukkha-nirodho accuta'kkhayo.. </p>
              <p>[21] vivaṭṭa'makataṃ atthaṃ, santipada'masaṅkhataṃ. </p>
              <p>[22] pāraṃ taṇhākkhayo dukkha-kkhayo saññojanakkhayo.. </p>
              <p>[21] yogakkhemo virāgo ca, </p>
              <p>[27] lokanto ca bhavakkhayo. </p>
              <p>[26] apavaggo visaṅkhāro, </p>
              <p>[22] sabbhi suddhi visuddhi ca.. </p>
              <p>[21] vimutyā'pacayo mutti, nibbuti upadhikkhayo. </p>
              <p>[22] santi asaṅkhatā dhātu, disā ca sabbatopabhaṃ.. </p>
              <p>[21] vināpetāni ^a^M0.0096^ea^ nāmāni, visesakapadaṃ idha. </p>
              <p>[22] nibbānavācakānīti, sallakkheyya sumedhaso.. </p>
              <p>[21] ``tāṇaṃ leṇa''ntiādīni-pekkhikāni bhavanti hi. </p>
              <p>[22] visesakapadānanti, etthetāni pakāsaye.. </p>
              <p>[21] tāṇaṃ leṇa'marūpañca, santaṃ sacca'manālayaṃ. </p>
              <p>[22] sududdasaṃ saraṇañca, parāyaṇa'manītikaṃ.. </p>
              <p>[21] anāsavaṃ dhuvaṃ niccaṃ, viññāṇa'manidassanaṃ. </p>
              <p>[22] abyāpajjaṃ sivaṃ khemaṃ, nipuṇaṃ apalokikaṃ.. </p>
              <p>[21] ananta'makkharaṃ dīpo, accantaṃ kevalaṃ padaṃ. </p>
              <p>[22] paṇītaṃ accutañcāti, bahudhāpi vibhāvaye.. </p>
              <p>[21] ^b^gotrabhū^eb^ti padassatthaṃ, vadantehi garūhi tu. </p>
              <p>[22] gottaṃ vuccati nibbāna-miti gottanti bhāsitaṃ..</p>
              <p>[03] ^b^vibhavo^eb^ti vā vināsasampattidhanucchedadiṭṭhiyopi vuccanti.  tattha vināso vibhavanaṃ ucchijjanaṃ nassananti atthena vibhavo.  ``vibhavo sabbadhammānaṃ, ittheke sato sattassa ucchedaṃ vināsaṃ vibhavaṃ  paññapentī''ti ca idametassatthassa sādhakaṃ vacanaṃ. sampatti pana  visesato bhavatīti vibhavo. ``rañño sirivibhavaṃ daṭṭhukāmā''ti  idametassatthassa sādhakaṃ vacanaṃ. dhanaṃ pana bhavanti vaḍḍhanti vuddhiṃ  virūḷhiṃ vepullaṃ āpajjanti sattā etenāti vibhavo.  ``asītikoṭivibhavassa brāhmaṇassa putto hutvā nibbattī''ti  idametassatthassa sādhakaṃ vacanaṃ. idaṃ pana pariyāyavacanaṃ -- </p>
              <p>[21] dhanaṃ saṃ vibhavo dabbaṃ, sāpateyyaṃ pariggaho. </p>
              <p>[22] oḍḍaṃ bhaṇḍaṃ sakaṃ attho, iccete dhanavācakā..</p>
              <p>[03] ucchedadiṭṭhi pana vibhavati ucchijjati ``attā ca loko ca  puna cutito uddhaṃ na jāyatī''ti gahaṇato vibhavoti.  ``vibhavataṇhā''ti ^a^M0.0097^ea^ idametassatthassa sādhakaṃ vacanaṃ.  vibhavataṇhāti hi ucchedadiṭṭhisahagatāya taṇhāya nāmaṃ. ettha  atthuddhāro vuccati -- </p>
              <p>[21] dhananibbānasampatti-vināsucchedadiṭṭhiyo. </p>
              <p>[22] vuttā ^b^vibhava^eb^saddena, iti viññū vibhāvaye..</p>
              <p>[03] ^b^pātubhāvo^eb^ti pātubhavanaṃ pātubhāvo. ^b^āvibhāvo^eb^ti  āvibhavanaṃ āvibhāvo, ubhinnametesaṃ pākaṭatā iccevattho.  ^b^tirobhāvo^eb^ti tirobhavanaṃ tirobhāvo, paṭicchannabhāvo.  ^b^vinābhāvo^eb^ti vinābhavanaṃ vinābhāvo, viyogo.  ^b^sotthibhāvo^eb^ti sotthibhavanaṃ sotthibhāvo, suvatthibhāvo sukhassa  atthitā, atthato pana nibbhayatā nirupaddavatā eva.  ^b^atthibhāvo^eb^ti atthitā vijjamānatā avivittatā.  ^b^natthibhāvo^eb^ti natthitā avijjamānatā vivittatā rittatā tucchatā  suññatā. ^b^o^eb^kārantapulliṅganiddeso.</p>
              <p>[03] abhibhavatīti ^b^abhibhavitā,^eb^ paraṃ abhibhavanto yo koci.  evaṃ ^b^paribhavitā,^eb^ anubhavatīti ^b^anubhavitā,^eb^ sukhaṃ vā dukkhaṃ  vā adukkhamasukhaṃ vā anubhavanto yo koci. evaṃ ^b^samanubhavitā.  paccanubhavitā,^eb^ ettha pana yathā ``amatassa dātā. anuppannassa  maggassa uppādetā''tiādīsu ``dātā''ti padānaṃ kattuvācakānaṃ  ``amatassā''tiādīhi padehi kammavācakehi chaṭṭhiyantehi saddhiṃ  yojanā dissati, tathā imesampi padānaṃ ``paccāmittassa  abhibhavitā''tiādinā yojanā kātabbā. evaṃ aññesampi  evarūpānaṃ padānaṃ. ^b^ā^eb^kārantapulliṅganiddeso.</p>
              <p>[03] bhavatīti ^b^bhavaṃ^eb^. bhavissatīti vā bhavaṃ, vaḍḍhamāno  puggalo. ``suvijāno bhavaṃ hoti, suvijāno parābhavo.  dhammakāmo ^a^M0.0098^ea^ bhavaṃ hoti, dhammadessī parābhavo''ti  idametassatthassa sādhakaṃ vacanaṃ. atha vā yena saddhiṃ katheti, so  ``bhava''nti vattabbo, ``bhavaṃ kaccāyano. bhavaṃ ānando. maññe  bhavaṃ patthayati, rañño bhariyaṃ patibbata''ntiādīsu. ettha pana  dhātuatthe ādaro na kātabbo, sammutiattheyevādaro kātabbo  ``saṅketavacanaṃ saccaṃ, lokasammutikāraṇa''nti vacanato.  vohāravisayasmiñhi lokasammuti eva padhānā avilaṅghanīyā.  parābhavatīti ^b^parābhavaṃ^eb^. evaṃ ^b^paribhavaṃ. abhibhavaṃ.  anubhavaṃ^eb^. pabhavati pahoti sakkotīti ^b^pabhavaṃ,^eb^ pahonto yo  koci. ^b^na^eb^ pabhavaṃ appabhavaṃ, ``appabhava''nti ca idaṃ jātake  diṭṭhaṃ -- </p>
              <p>[21] ``chinnabbhamiva vātena, ruṇṇo rukkhamupāgamiṃ. </p>
              <p>[22] sohaṃ appabhavaṃ tattha, sākhaṃ hatthehi aggahi''nti </p>
              <p>[07] tattha sādhakavacanamidaṃ. niggahītantapulliṅganiddeso.</p>
              <p>[03] ^b^dhanabhūtī^eb^ti dhanamassa bhavatūti dhanabhūti.  ^b^siribhūtī^eb^ti sobhāya ceva paññāpuññānañca adhivacanaṃ. sā  assa bhavatūti siribhūti. evaṃ ^b^sotthibhūti, suvatthibhūti.  i^eb^kārantapulliṅganiddeso.</p>
              <p>[03] ^b^bhāvī^eb^ti bhavanasīlo bhāvī, bhavanadhammo bhāvī, bhavane  sādhukārī bhāvī. evaṃ ^b^vibhāvī. sambhāvī. paribhāvī^eb^ti.  tatra ^b^vibhāvī^eb^ti atthavibhāvane samattho paṇḍito vuccati. ettha  vidvā, vijjāgato, ñāṇītiādi pariyāyavacanaṃ daṭṭhabbaṃ. bhavanti catra  -- </p>
              <p>[21] vidvā vijjāgato ñāṇī, vibhāvī paṇḍito sudhī. </p>
              <p>[22] budho visārado viññū, dosaññū viddasu vidū.. </p>
              <p>[21] vipassī ^a^M0.0099^ea^ paṭibhāṇī ca, medhāvī nipako  kavi. </p>
              <p>[22] kusalo viduro dhīmā, gatimā mutimā cayaṃ.. </p>
              <p>[21] cakkhumā kaṇṇavā dabbo, dhīro bhūri vicakkhaṇo. </p>
              <p>[22] sappañño buddhimā pañño, evaṃnāmā vibhāvinoti.. </p>
              <p>[06] īkārantapulliṅganiddeso.</p>
              <p>[03] ^b^sayambhū^eb^ti sayameva bhavatīti sayambhū. ko so?  antarena paropadesaṃ sāmaṃyeva sabbaṃ ñeyyadhammaṃ paṭivijjhitvā sabbaññutaṃ  patto sakyamuni bhagavā. vuttañhetaṃ bhagavatā -- </p>
              <p>[21] ``na me ācariyo atthi, sadiso me na vijjati. </p>
              <p>[22] sadevakasmiṃ lokasmiṃ, natthi me paṭipuggalo.. </p>
              <p>[21] ahañhi arahā loke, ahaṃ satthā anuttaro. </p>
              <p>[22] ekomhi sammāsambuddho, sītībhūtosmi nibbuto''ti..</p>
              <p>[03] atthato pana pāramitāparibhāvito sayambhūñāṇena saha vāsanāya  vigataviddhastaniravasesakileso  mahākaruṇāsabbaññutaññāṇādiaparimeyyaguṇagaṇādhāro khandhasantāno  sayambhū. so evaṃbhūto khandhasantāno loke aggapuggaloti vuccati.  vuttañhetaṃ bhagavatā ``ekapuggalo bhikkhave loke uppajjamāno  uppajjati acchariyamanusso, katamo ekapuggalo? tathāgato bhikkhave  arahaṃ sammāsambuddho''ti. so ekapuggalo etarahi ``sabbaññū,  sugato''tiādīhi yathābhuccaguṇādhigatanāmehi ca pasiddho, ``gotamo  ādiccabandhū''ti  gottato ca pasiddho, sakyaputto sakko sakyamuni  sakyasīho sakyapuṅgavoti kulato ca pasiddho,  suddhodanimāyādevīsutoti ^a^M0.0100^ea^ mātāpitito ca pasiddho,  siddhatthoti gahitanāmena ca pasiddho. bhavanti catra -- </p>
              <p>[21] yo ekapuggalo āsi, buddho so vadataṃ varo. </p>
              <p>[22] gottato gotamo nāma, tathevādiccabandhu ca.. </p>
              <p>[21] sakyakule pasūtattā, sakyaputtoti vissuto. </p>
              <p>[22] sakko iti ca avhito, tathā sakyamunīti ca.. </p>
              <p>[21] sabbattha seṭṭhabhāvena, sakye ca seṭṭhabhāvato. </p>
              <p>[22] sakyasīhoti so sakya-puṅgavoti ca sammato.. </p>
              <p>[21] suddhodanīti pitito, nabhe candova vissuto. </p>
              <p>[22] mātitopi ca saññāto, māyādevīsuto iti.. </p>
              <p>[21] sabbaññū sugato buddho, dhammarājā tathāgato. </p>
              <p>[22] samantabhaddo bhagavā, jino dasabalo muni.. </p>
              <p>[21] satthā vināyako nātho, </p>
              <p>[27] munindo lokanāyako. </p>
              <p>[26] narāsabho lokajino, </p>
              <p>[22] sambuddho dvipaduttamo.. </p>
              <p>[21] devadevo lokagaru, dhammassāmī mahāmuni. </p>
              <p>[22] samantacakkhu purisa-dammasārathi māraji.. </p>
              <p>[21] dhammissaro ca advejjha-vacano satthavāhako. </p>
              <p>[22] visuddhidevo devāti-devo ca samaṇissaro.. </p>
              <p>[21] bhūripañño'nadhivaro, narasīho ca cakkhumā. </p>
              <p>[22] munimuni naravaro, chaḷabhiñño jane suto.. </p>
              <p>[21] aṅgīraso yatirājā, lokabandhu'matandado. </p>
              <p>[22] vattā pavattā saddhamma-cakkavattī yatissaro.. </p>
              <p>[21] lokadīpo ^a^M0.0101^ea^ sirīghano, samaṇindo naruttamo. </p>
              <p>[22] lokattayavidū loka-pajjoto purisuttamo.. </p>
              <p>[21] saccadaso satapuñña-lakkhaṇo saccasavhayo. </p>
              <p>[22] ravibandhā'samasamo, pañcanetta'ggapuggalo.. </p>
              <p>[21] sabbābhibhū sabbavidū, saccanāmo ca pāragū. </p>
              <p>[22] purisātisayo sabba-dassāvī narasārathi.. </p>
              <p>[21] sammāsambuddho iti so, ñāto sattuttamoti ca. </p>
              <p>[22] tādī vibhajjavādīti, mahākāruṇikoti ca.. </p>
              <p>[21] cakkhubhūto dhammabhūto, ñāṇabhūtoti vaṇṇito. </p>
              <p>[22] brahmabhūtoti purisā-jañño iti ca thomito.. </p>
              <p>[21] lokajeṭṭho sayambhū ca, mahesi mārabhañjano. </p>
              <p>[22] amoghavacano dhamma-kāyo mārābhibhū iti.. </p>
              <p>[21] asaṅkhyeyyāni nāmāni, saguṇena mahesino. </p>
              <p>[22] nāmaṃ guṇehi nissitaṃ, ko kavindo kathessati.. </p>
              <p>[21] tatra sabbaññu iccādi-nāmaṃ sādhāraṇaṃ bhave. </p>
              <p>[22] sabbesānampi buddhānaṃ, gotamo itiādi na.. </p>
              <p>[21] buddho paccekabuddho ca, ``sayambhū''iti sāsane. </p>
              <p>[22] keci ``brahmā sayambhū''ti, sāsanāvacaraṃ na taṃ.. </p>
              <p>[21] ``buddho tathāgato satthā, bhagavā''ti padāni tu. </p>
              <p>[22] ṭhānenekasahassamhi, sañcaranti abhiṇhaso.. </p>
              <p>[21] tatra cādipadaṃ anta-padañceva imāni tu. </p>
              <p>[22] ekatopi carantīti, vibhāveyya visārado.. </p>
              <p>[21] visesakapadānaṃ tu, apekkhakapadāni ca. </p>
              <p>[22] anapekkhapadānīti, padāni duvidhā siyuṃ..</p>
              <p>[03] tathā ^a^M0.0102^ea^ hi satthavāho naravaro chaḷabhiññoti evaṃpakārāni   abhidhānapadāni visesakapadāpekkhakāni. kathaṃ? </p>
              <p>[21] ``evaṃ vijitasaṅgāmaṃ, satthavāhaṃ anuttaraṃ. </p>
              <p>[22] sāvakā payirupāsanti, tevijjā maccuhāyino.. </p>
              <p>[21] yaṃ loko pūjayate, </p>
              <p>[27] salokapālo sadā namassati ca. </p>
              <p>[26] tasseta sāsanavaraṃ, </p>
              <p>[22] vidūhi ñeyyaṃ naravarassā''ti, </p>
              <p>[07] ``chaḷabhiññassa sāsana''nti ca evaṃ visesakapadāpekkhakāni bhavanti.   buddho jino bhagavāti evaṃpakārāni pana no visesakāpekkhānīti   daṭṭhabbaṃ.</p>
              <p>[03] keci panettha evaṃ vadeyyuṃ ``munindo samaṇindo samaṇissaro   yatissaro ādiccabandhu ravibandhūti evaṃpakārānaṃ idha   vuttānamabhidhānānaṃ visesatthābhāvato punaruttidoso atthī''ti. tanna,   abhidhānānaṃ abhisaṅkharaṇīyānabhisaṅkharaṇīyavasena   abhisaṅkhatābhidhānāni anabhisaṅkhatābhidhānānīti dvedhā dissanato.   tathā hi katthaci keci ``sakyasīho''ti abhidhānaṃ paṭicca   ``sakyakesarī sakyamigādhipo''tiādinā   nānāvividhamabhidhānamabhisaṅkharonti, pāvacanepi hi   ``dviduggamavarahanutta'malatthā''ti pāṭho dissati. tathā keci   ``dhammarājā''ti abhidhānaṃ paṭicca ``dhammadisampatī''tiādīni   abhisaṅkharonti. ``sabbaññū''ti abhidhānaṃ paṭicca   ``sabbadassāvī sabbadassī''tiādīni abhisaṅkharonti,   ``sahassakkho''ti abhidhānaṃ paṭicca ``dasasatalocano''tiādīni   abhisaṅkharonti. ``ādiccabandhū''ti abhidhānaṃ paṭicca   ``aravindasahāyabandhū''tiādīni abhisaṅkharonti.   ``ambuja''nti abhidhānaṃ paṭicca ``nīrajaṃ kuñja''ntiādīni   abhisaṅkharonti. pāvacanepi  hi ^a^M0.0103^ea^ yaṃ padumaṃ, taṃ jalajaṃ nāmāti mantvā paṭisambhidāppattehi ariyehi   desanāvilāsavasena vutto ``padumuttaranāmino''ti vattabbaṭṭhāne   ``jalajuttaranāmino''ti pāṭho dissati. evaṃ   abhisaṅkhatābhidhānāni dissanti.</p>
              <p>[03] ``buddho bhagavā''ti abhidhānāni pana   anabhisaṅkhatābhidhānāni. vuttañhetaṃ dhammasenāpatinā āyasmatā   ^b^sāriputtena^eb^ ``buddhoti netaṃ nāmaṃ mātarā kataṃ, na pitarā kataṃ,   na bhaginiyā kataṃ, na ñātisālohitehi kataṃ, na devatāhi kataṃ,   vimokkhantikametaṃ buddhānaṃ bhagavantānaṃ bodhiyā mūle saha   sabbaññutaññāṇappaṭilābhā sacchikā paññatti yadidaṃ buddho''ti, tathā   ``bhagavāti netaṃ nāmaṃ mātarā kataṃ...pe0... sacchikā paññatti   yadidaṃ bhagavā''ti. evaṃ ``buddho bhagavā''ti abhidhānāni   anabhisaṅkhatābhidhānāni. na hi tāni abhidhānāni ceva ``satthā   sugato jino''tiādīni ca aññaṃ kiñci abhidhānaṃ paṭicca   abhisaṅkhatāni, nāpi aññāni abhidhānāni etāni paṭicca   abhisaṅkhatāni dissanti. tathā hi ``buddho''ti abhidhānaṃ paṭicca   ``bujjhitā bodhetā bodhako''tiādīni nāmābhidhānāni na   abhisaṅkharonti. tathā ``bhagavā satthā sugato''tiādīni   nāmābhidhānāni paṭicca ``sampannabhago anusāsako   sundaravacano''tiādīni nāmābhidhānāni nābhisaṅkharonti. evaṃ   imaṃ vibhāgaṃ dassetuṃ ``munindo samaṇindo samaṇissaro yatissaro   ādiccabandhu   ravibandhū''tiādinā nayena punarutti amhehi katāti   daṭṭhabbā. evamaññatrāpi nayo netabbo. atridaṃ vuccati -- </p>
              <p>[21] ``abhisaṅkhatanāmañca, nāmañcānabhisaṅkhataṃ. </p>
              <p>[22] dviduggamavaro buddho, iti nāmaṃ dvidhā bhave''ti..</p>
              <p>[03] ^b^pabhū^eb^ti paraṃ pasayha bhavatīti pabhū, issaro.   ``araññassa pabhū ayaṃ luddako''ti idametassatthassa sādhakaṃ vacanaṃ.  ^b^abhibhū^eb^ti ^a^M0.0104^ea^ abhibhavatīti abhibhū, asaññasatto. kiṃ so   abhibhavi? cattāro khandhe arūpino. iti cattāro khandhe   arūpino abhibhavīti abhibhū. so ca kho niccetanattā   abhibhavanakriyāyāsati pubbevā'saññuppattito jhānalābhikāle attanā   adhigatapañcamajjhānaṃ saññāvirāgavasena bhāvetvā cattāro arūpakkhandhe   asaññibhave appavattikaraṇena abhibhavitumārabhi, tadabhibhavanakiccaṃ   idāni siddhanti abhibhavīti abhibhūti vuccati. apica   niccetanabhāvena abhibhavanabyāpāre asatipi pubbe sacetanakāle   sabyāpārattā sacetanassa viya niccetanassāpi sato tassa upacārena   sabyāpāratāvacanaṃ yujjateva. dissati hi loke sāsane ca   sacetanassa viya acetanassapi upacārena sabyāpāratāvacanaṃ. taṃ yathā?   kūlaṃ patitukāmaṃ, evaṃ loke. sāsane pana -- </p>
              <p>[21] ``rodante dārake disvā, ubbiggā vipulā dumā. </p>
              <p>[22] sayamevonamitvāna, upagacchanti dārake''ti ca </p>
              <p>[07] ``aṅgārino dāni dumā bhadante, phalesino chadanaṃ vippahāyā''ti ca   ``phalaṃ toseti kassaka''nti ca ādi. ^b^abhibhū^eb^saddassa   asaññasattābhidhānatte ``abhibhuṃ abhibhuto maññatī''ti idamettha   sādhakaṃ vacanaṃ. atha vā abhibhavatīti abhibhū, paresamabhibhavitā yo   koci. visesato pana tathāgatoyeva abhibhū. vuttañhetaṃ bhagavatā   ``tathāgato bhikkhave abhibhū anabhibhūto aññadatthudaso vasavattī''ti.   keci pana ``abhibhū nāma sahasso brahmā''ti vadanti.</p>
              <p>[03] ^b^vibhū^eb^ti visesabhūtoti vibhū, ``bhavasotaṃ sace buddho,   tiṇṇo lokantagū vibhū''ti idametassatthassa  sādhakaṃ ^a^M0.0105^ea^ vacanaṃ. ^b^vibhū^eb^ti hettha rūpakāyadhammakāyasampattiyā   visesabhūtoti attho. āha ca -- </p>
              <p>[21] ``dissamānopi tāvassa, rūpakāyo acintiyo. </p>
              <p>[22] asādhāraṇañāṇaṭṭhe, dhammakāye kathāva kā''ti..</p>
              <p>[03] ^b^adhibhū^eb^ti adhibhavatīti adhibhū, issaro. </p>
              <p>[21] ``tadā maṃ tapatejena, santatto tidivādhibhū. </p>
              <p>[22] dhārento brāhmaṇaṃ vaṇṇaṃ, bhikkhāya maṃ upāgamī''ti -- </p>
              <p>[07] idametassatthassa sādhakaṃ vacanaṃ. ^b^patibhū^eb^ti patibhūtoti patibhū,   ``goṇassa patibhū''ti idametassatthassa sādhakaṃ vacanaṃ.   ^b^gotrabhū^eb^ti gottasaṅkhātaṃ amatamahānibbānaṃ ārammaṇaṃ katvā   bhūtoti gotrabhū, sotāpattimaggassa anantarapaccayena   sikhāppattabalavavipassanācittena samannāgato puggalo. vuttañhetaṃ   bhagavatā ``katamo ca puggalo gotrabhū? yesaṃ dhammānaṃ samanantarā   ariyadhammassa avakkanti hoti, tehi dhammehi samannāgato puggalo   gotrabhū''ti, idamevettha atthasādhakaṃ vacanaṃ. apica samaṇoti   gottamattamanubhavamāno kāsāvakaṇṭhasamaṇopi gotrabhū. so hi   ``samaṇo''ti gottamattaṃ anubhavati vindati, na samaṇadhamme attani   avijjamānattāti ``gotrabhū''ti vuccati, ``bhavissanti kho panānanda   anāgatamaddhānaṃ gotrabhuno kāsāvakaṇṭhā dussīlā pāpadhammā''ti   idametassatthassa sādhakaṃ vacanaṃ. ^b^vatrabhū^eb^ti sakko. so hi   mātāpitibharaṇādīhi sattahi vattehi sakkattaṃ labhitvā aññe deve vattena   abhibhavatīti vatrabhū. ^b^āgamaṭṭhakathāyaṃ^eb^ pana ^b^bhū^eb^dhātumhi   labbhamānaṃ pattiatthampi gahetvā ``vattena aññe abhibhavitvā   devissariyaṃ pattoti  vatrabhū''ti ^a^M0.0106^ea^ vuttaṃ, ``vatranāmakaṃ vā asuraṃ abhibhavatīti vatrabhū''ti ca,   ``vatrabhū jayataṃpitā''ti idametassatthassa sādhakaṃ vacanaṃ. ettha hi   ^b^vatrabhū^eb^ti vatranāmakassa asurassa abhibhavitā. ^b^jayataṃ   pitā^eb^ti jayantānaṃ pitā. ``sakko indo purindado'' iccādi   pariyāyavacanaṃ. idaṃ tu dhātādhikāre pakāsessāma.   ^b^parābhibhū^eb^ti paramabhibhavatīti parābhibhū. evaṃ   ^b^rūpābhibhū^eb^tiādīsupi. ^b^sabbābhibhū^eb^ti sabbamabhibhavitabbaṃ   abhibhavatīti sabbābhibhū. sabbābhibhūti ca idaṃ nāmaṃ tathāgatasseva   yujjati. vuttañhetaṃ bhagavatā -- </p>
              <p>[21] ``sabbābhibhū sabbavidūhamasmi, </p>
              <p>[27] sabbesu dhammesu anūpalitto. </p>
              <p>[26] sabbañjaho taṇhakkhaye vimutto, </p>
              <p>[22] sayaṃ abhiññāya kamuddiseyya''nti..</p>
              <p>[03] ^b^ū^eb^kārantapulliṅganiddeso. niyatapulliṅganiddesoyaṃ.</p>
              <p>[03] idāni aniyataliṅgānaṃ niyataliṅgesu pakkhittānaṃ   ^b^bhūtaparābhūta sambhūta^eb^saddādīnaṃ niddeso vuccati. tatra   ^b^bhūto^eb^ti attano paccayehi abhavīti bhūto, bhūtoti jāto sañjāto   nibbatto abhinibbatto pātubhūto, bhūtoti vā laddhasarūpo yo koci   saviññāṇako vā aviññāṇako vā. atha vā tathākārena bhavatīti   bhūto, bhūtoti sacco tatho avitatho aviparīto yo koci, ettha yo   ^b^bhūta^eb^saddo saccattho, tassa ``bhūtaṭṭho''ti idamettha sādhakaṃ vacanaṃ.   ^b^parābhūto^eb^ti parābhavīti parābhūto. suṭṭhu bhūtoti ^b^sambhūto^eb^.  visesena bhūtoti ^b^vibhūto^eb^. vissuto bhūtoti vā vibhūto,   ``vibhūtārammaṇa''nti idametassatthassa sādhakaṃ vacanaṃ. vibhavīti vā   ^b^vibhūto,^eb^ vinaṭṭhoti attho, ``rūpe vibhūte na phusanti  phassā''ti ^a^M0.0107^ea^ idametassatthassa sādhakaṃ vacanaṃ. pākaṭo bhūtoti   ^b^pātubhūto^eb^. āvi bhavatīti ^b^āvibhūto^eb^. evaṃ   ^b^tirobhūto. vinābhūto^eb^. bhavitumanucchavikoti ^b^bhabbo^eb^.   paribhaviyate soti ^b^paribhūto^eb^. yena kenaci yo pīḷito   hīḷito vā, so paribhūto. gamyamānattho yathākāmacārī.   abhibhaviyyate soti ^b^abhibhūto^eb^. adhibhaviyate soti   ^b^adhibhūto^eb^. evaṃ ^b^addhabhūto^eb^. ettha ^b^adhi^eb^saddena   samānattho ^b^addha^eb^saddo, ``cakkhu bhikkhave addhabhūtaṃ, rūpā   addhabhūtā, cakkhuviññāṇaṃ addhabhūta''nti idametassatthassa sādhakaṃ   vacanaṃ, tathā ``idha bhikkhave bhikkhu na heva anaddhabhūtaṃ attānaṃ na   addhabhāvetī''ti padampi. tattha ^b^anaddhabhūta^eb^nti dukkhena   anadhibhūtaṃ. dukkhena anadhibhūto nāma manussattabhāvo vuccati, taṃ na   addhabhāveti nābhibhavatīti suttapadattho.</p>
              <p>[03] anubhaviyate soti ^b^anubhūto^eb^. evaṃ ^b^samanubhūto.   paccanubhūto. bhāvito^eb^. ettha bhāvitoti iminā samānādhikaraṇaṃ   ``satisambojjhaṅgo kho kassapa mayā sammadakkhāto   bhāvito''tiādīsu guṇīvācakaṃ padhānapadaṃ sāsane daṭṭhabbaṃ.   titthiyasamaye pana bhāvitoti kāmaguṇo vuccati. vuttañhetaṃ   ^b^pāḷiyaṃ^eb^ ``na bhāvitamāsīsatī''ti. tatra bhāvitā nāma pañca   kāmaguṇā, te na āsīsati na sevatīti suttapadattho. sambhāviyate   soti ^b^sambhāvito^eb^. evaṃ ^b^vibhāvito. paribhāvito.   anuparibhūto. manaṃparibhūto^eb^ti manaṃ paribhaviyittha soti   manaṃparibhūto. ettha ^b^manaṃparibhūto^eb^ti īsakaṃ appattaparibhavano   vuccati. ^b^mana^eb^nti hi nipātapadaṃ. ``atipaṇḍitena puttena,   manamhi upakūlito, devadattena attano abuddhabhāvena ceva  khantimettādīnañca ^a^M0.0108^ea^ abhāvena kumārakassapatthero ca therī ca manaṃ   nāsito, manaṃ vuḷho ahosī''tiādīsu cassa payogo veditabbo.   atra ^b^manaṃ^eb^saddassa kiñci yuttiṃ vadāma. </p>
              <p>[21] ^b^manaṃ^eb^saddo dvidhā bhinno, nāmaṃ nepātikañciti. </p>
              <p>[22] santaṃ tassa manaṃ hoti, manamhi upakūlitoti..</p>
              <p>[03] ^b^paribhavitabbo^eb^ti aññena paribhavituṃ sakkuṇeyyoti   paribhavitabbo. evaṃ ^b^paribhottabbo paribhavanīyo.   tabba^eb^paccayaṭṭhāne hi ^b^sakkuṇeyya^eb^padayojanā dissati ``aladdhaṃ   ārammaṇaṃ laddhabbaṃ labhanīyaṃ laddhuṃ vā sakkuṇeyya''nti. atha vā   paribhavanamarahatīti paribhavitabbo. evaṃ ^b^paribhottabbo   paribhavanīyo^eb^. tathā hi ^b^tabba^eb^paccayaṭṭhāne   ^b^arahati^eb^padayojanā dissati ``parisakkuṇeyyaṃ lābhamarahatīti   laddhabba''nti. ettha pana ^b^paribhottabbo^eb^ti padassa atthibhāve   ``khattiyo kho mahārāja daharoti na uññātabbo na   paribhottabbo''ti pāḷi nidassanaṃ. ^b^abhiadhi^eb^pubbā   ^b^bhū^eb^dhātuyo samānatthā. sesāni dukāni nayānusārena ñeyyāni.   ^b^bhamāno^eb^ti bhavatīti bhamāno, majjhe ^b^va^eb^kāralopo daṭṭhabbo.   atridaṃ vattabbaṃ -- </p>
              <p>[21] ``kiṃ so bhamāno saccako'', iccatra pāḷiyaṃ pana. </p>
              <p>[22] rūpaṃ ^b^bhavati^eb^dhātussa, valopeneva dissati..</p>
              <p>[03] atrāyaṃ pāḷi ``kiṃ so bhamāno saccako nigaṇṭhaputto, yo   bhagavato vādaṃ āropessatī''ti. ^b^vibhavamāno^eb^ti vibhavatīti   vibhavamāno. evaṃ ^b^paribhavamāno^eb^tiādīsu. tattha   ``abhisambhonto''timassa karonto nipphādento iccevattho.   ``sabbāni abhisambhonto, sa rājavasatiṃ vase''ti idametassatthassa   sādhakaṃ vacanaṃ. yasmā  panimāni ^a^M0.0109^ea^ ``bhavamāno''tiādīni vippakatapaccattavacanāni, tasmā   saramāno rodati, gacchanto gaṇhāti, ``gacchanto so bhāradvājo,   addasa accutaṃ isi''ntiādīni viya paripuṇṇuttarakriyāpadāni katvā   rājā bhavamāno sampattimanubhavatītiādinā yojetabbāni.   ``saramāno gacchanto''tiādīni hi ``yāto gato patto''tiādīhi   sadisāni na honti, uttarakriyāpadāpekkhakāni honti   ^b^tvā^eb^paccayantapadāni viyāti.</p>
              <p>[03] ^b^paribhaviyamāno^eb^ti paribhaviyate soti paribhaviyamāno.   evaṃ ^b^paribhuyyamāno^eb^tiādīsupi. imānipi   vippakatapaccattavacanāni, tasmā ``rājapurisehi nīyamāno coro evaṃ   cintesī''tiādīni viya paripuṇṇuttarakriyāpadāni katvā aññehi   paribhaviyamāno tāṇaṃ gavesati. bhogo puggalenānubhaviyamāno   parikkhayaṃ gacchatītiādinā yojetabbāni. evaṃ sabbatra īdisesu   vippakatavacanesu yojetabbāni. ayaṃ aniyataliṅgānaṃ niyataliṅgesu   pakkhittānaṃ ^b^bhūta parābhūta sambhūta^eb^saddānaṃ niddeso. iccevaṃ   pulliṅgānaṃ ^b^bhū^eb^dhātumayānaṃ yathārahaṃ nibbacanādivasena niddeso   vibhāvito.</p>
              <p>[03] idāni itthiliṅganiddeso vuccati -- tatra ^b^bhāvikā^eb^ti   bhāvetīti bhāvikā. yā bhāvanaṃ karoti, sā bhāvikā.   ^b^bhāvanā^eb^ti vaḍḍhanā brūhanā phātikaraṇaṃ āsevanā bahulīkāro.   ^b^vibhāvanā^eb^ti pakāsanā sandassanā. atha vā ^b^vibhāvanā^eb^ti   abhāvanā antaradhāpanā. ^b^sambhāvanā^eb^ti ukkaṃsanā thomanā.   ^b^paribhāvanā^eb^ti vāsanā, samantato vā vaḍḍhanā.   ^b^ā^eb^kārantitthiliṅganiddeso.</p>
              <p>[03] ^b^bhūmī^eb^ti sattāyamānā bhavatīti bhūmi, atha vā bhavanti   jāyanti vaḍḍhanti cettha thāvarā ca jaṅgamā cāti bhūmi. bhūmi  vuccati ^a^M0.0110^ea^ pathavī. ``paṭhamāya bhūmiyā pattiyā''tiādīsu pana   lokuttaramaggo bhūmīti vuccati. yā panandhabālamahājanena viññātā   pathavī, tassimāni abhidhānāni -- </p>
              <p>[21] ``pathavī medanī bhūmi, bhūrī bhū puthuvī mahī. </p>
              <p>[27] chamā vasumatī ubbī, avanī ku vasundharā. </p>
              <p>[22] jagatī khiti vasudhā, dharaṇī go dharā''iti..</p>
              <p>[03] atra ^b^bhū ku go^eb^saddā pathavīpadatthe vattantīti kutra   diṭṭhapubbāti ce? </p>
              <p>[21] vidvā bhūpāla kumuda-gorakkhādipadesu ve. </p>
              <p>[22] ^b^bhū ku go^eb^iti pathavī, vuccatīti vibhāvaye..</p>
              <p>[03] ^b^bhūtī^eb^ti bhavanaṃ bhūti. ^b^vibhūtī^eb^ti vināso,   visesato bhavanaṃ vā, atha vā visesato bhavanti sattā etāyāti   vibhūti, sampattiyeva, ``rañño vibhūti. pihanīyā vibhūtiyo''ti   ca idametassatthassa sādhakaṃ vacanaṃ. ^b^i^eb^kārantitthiliṅganiddeso.</p>
              <p>[03] ^b^bhūrī^eb^ti pathavī. sā hi bhavanti etthāti bhūrīti   vuccati, bhavati vā paññāyati vaḍḍhati cāti bhūrī, atha vā bhūtābhūtā   tannissitā sattā ramanti etthāti bhūrī. pathavīnissitā hi sattā   pathaviyaṃyeva ramanti, tasmā sā imināpi atthena bhūrīti vuccati.   ^b^bhūrī^eb^saddassa pathavīvacane ``bhūripañño''ti atthasādhakaṃ vacanaṃ.   apica bhūrī viyāti bhūrī, paññā, bhūrīti pathavīsamāya vitthatāya   paññāya nāmaṃ, ``yogā ve jāyatī bhūrī, ayogā bhūrisaṅkhayo''ti   ettha aṭṭhakathāvacanaṃ imassatthassa sādhakaṃ. atha vā bhūte atthe   ramatīti bhūrī, paññāyetaṃ nāmaṃ, ``bhūrī medhā pariṇāyikā''ti  ettha ^a^M0.0111^ea^ aṭṭhakathāvacanaṃ imassatthassa sādhakaṃ. atha vā paññāyeva   rāgādayo dhamme abhibhavatīti bhūrī, rāgādiarayo abhibhavatītipi   bhūrī. tathā hi ^b^paṭisambhidāmagge^eb^ āyasmatā sāriputtena vuttaṃ   ``rāgaṃ abhibhūyatīti bhūrī, paññā. dosaṃ mohaṃ...pe0... rāgo   ari, taṃ ariṃ maddatīti bhūrī, paññā. doso. moho...pe0...   sabbe bhavagāmino kammā ari, taṃ ariṃ maddatīti bhūrī, paññā''.   ettha pana ``gotrabhū''ti padamiva ``aribhū''ti vattabbepi ^b^bhū^eb^saddaṃ   pubbanipātaṃ katvā sandhivasena bhūrīti padamuccāritanti daṭṭhabbaṃ.   apica īdisesu nāmikapadesu vināpi upasaggena abhibhavanādiatthā   labbhantiyeva, nākhyātikapadesūti daṭṭhabbaṃ. idaṃ pana paññāya   pariyāyavacanaṃ -- </p>
              <p>[21] paññā pajānanā cintā, vicayo upalakkhaṇā. </p>
              <p>[22] pavicayo ca paṇḍiccaṃ, dhammavicayameva ca.. </p>
              <p>[21] sallakkhaṇā ca kosallaṃ, bhūrī paccupalakkhaṇā. </p>
              <p>[22] nepuññañceva vebhabyā, medhā cupaparikkhakā.. </p>
              <p>[21] sampajaññañca pariṇā-yikā ceva vipassanā. </p>
              <p>[27] paññindriyaṃ paññābalaṃ, amoho sammādiṭṭhi ca. </p>
              <p>[22] patodo ^b^cābhidhammasmā,^eb^ imāni gahitāni me.. </p>
              <p>[21] ñāṇaṃ paññāṇamummaṅgo, sattho soto ca diṭṭhi ca. </p>
              <p>[22] mantā bodho buddhi buddhaṃ, paṭibhānañca bodhiti.. </p>
              <p>[21] dhammo vijjā gati monaṃ, nepakkaṃ go matī muti. </p>
              <p>[27] vīmaṃsā yoni dhonā ca, paṇḍā paṇḍiccayampi ca. </p>
              <p>[22] vedo paṇḍitiyañceva, cikicchā miriyāpi ca.. </p>
              <p>[21] ``soto bodhī''ti yaṃ vuttaṃ, ñāṇanāmadvayaṃ idaṃ. </p>
              <p>[22] buddhapaccekasambuddha-sāvakānampi rūhati.. </p>
              <p>[21] ``abhisambodhi ^a^M0.0112^ea^ sambodhi'', iti nāmadvayaṃ pana. </p>
              <p>[22] paccekabuddhasabbaññu-buddhānaṃyeva rūhati.. </p>
              <p>[21] abhisambodhisaṅkhātā, ^b^paramo^eb^papadā pana. </p>
              <p>[22] ñāṇapaṇṇatti sabbaññu-sambuddhasseva rūhati.. </p>
              <p>[21] sammāsambodhisaṅkhātā, ^b^anuttara^eb^padādikā. </p>
              <p>[22] buddhā vā ñāṇapaṇṇatti, sabbaññusseva rūhati.. </p>
              <p>[21] ``sabbaññutā''ti yaṃ vuttaṃ, ñāṇaṃ sabbaññunova taṃ. </p>
              <p>[22] yujjate avasesā tu, ñāṇapaññatti sabbagā.. </p>
              <p>[21] ñāṇabhāvamhi santepi, dhammacakkhādikaṃ pana. </p>
              <p>[22] payojanantarābhāvā, nātra sandassitaṃ mayāti..</p>
              <p>[03] ^b^bhūtī^eb^ti bhūtassa bhariyā. yathā hi petassa bhariyā   ``petī''ti vuccati, evameva bhūtassa bhariyā ``bhūtī''ti vuccati.   ^b^bhotī^eb^ti yāya saddhiṃ kathentena sā itthī ``bhotī'' iti   vattabbā, tasmā iminā padena itthī vohariyatīti ca daṭṭhabbaṃ. yathā   hi purisena saddhiṃ kathentena puriso ``bhavaṃ'' iti vohariyati,   evameva itthiyā saddhiṃ kathentena itthī ``bhotī''iti vohariyati.   ``kuto nu bhavaṃ bhāradvājo, ime ānesi dārake''ti, ``ahaṃ bhotiṃ   upaṭṭhissaṃ, mā bhotī kupitā ahū''ti cettha nidassanaṃ. atha vā   idhekacco satto itthiliṅgavasena laddhanāmo, so ``bhotī''iti   vattabbo, tasmā iminā padena itthīpi itthiliṅgena laddhanāmā   anitthīpi vohariyatīti ca daṭṭhabbā. tathā hi devaputtopi   ``devatā''ti itthiliṅgavasena voharitabbattā   ^b^devatā^eb^saddamapekkhitvā ``bhotī''iti voharito, pageva devadhītā.   tathā hi ``bhotī carahi jānāti, taṃ me akkhāhi pucchitā''ti   ettha pana ^b^devatā^eb^saddamapekkhitvā ``bhotī''iti itthi liṅgavohāro   kato. atrāyaṃ ^a^M0.0113^ea^ suttapadattho ``yadi so kuhako dhanatthiko tāpaso na   jānāti, bhotī devatā pana jānāti ki''nti. apica -- </p>
              <p>[21] ``atthakāmosi me yakkha, hitakāmāsi devate. </p>
              <p>[22] karomi te taṃ vacanaṃ, tvaṃsi ācariyo mamā''ti -- </p>
              <p>[07] maṭṭhakuṇḍalīvatthusmiṃ pulliṅga^b^yakkha^eb^saddamapekkhitvā   ``atthakāmo''ti pulliṅgavasena itthiliṅgañca   ^b^devatā^eb^saddamapekkhitvā ``hitakāmā''ti itthiliṅgavasena   purisabhūto maṭṭhakuṇḍalī voharito. aññatrāpi   ^b^devatā^eb^saddamapekkhitvā devaputto itthiliṅgavasena voharito -- </p>
              <p>[21] ``na tvaṃ bāle vijānāsi, yathā arahataṃ vaco''ti. </p>
              <p>[22] ``atthakāmāsi me amma, hitakāmāsi devate''ti..</p>
              <p>[03] ettha pana ``ehi bāle khamāpehi, kusarājaṃ mahabbala''nti   ettha ca itthīyeva itthiliṅgavasena voharitā, tasmā katthaci   itthipurisapadatthasaṅkhātaṃ atthaṃ anapekkhitvā liṅgamattamevāpekkhitvā   bhotī devatā, bhotī silā, bhotī jambū, bhotiṃ devatantiādīhi   saddhiṃ paccattavacanādīni yojetabbāni. katthaci pana liṅgañca   atthañca apekkhitvā ``bhotī itthī, bhotiṃ deva''ntiādinā   yojetabbāni. ^b^vibhāvinī^eb^ti vibhāvetīti vibhāvinī. evaṃ   ^b^paribhāvinī^eb^tiādīsupi. ^b^ī^eb^kārantitthiliṅganiddeso.</p>
              <p>[03] ^b^bhūti^eb^ sattāyamānā bhavatīti bhū. atha vā bhavanti   jāyanti vaḍḍhanti cettha sattasaṅkhārāti bhū. bhū vuccati pathavī.   ^b^abhū^eb^ti vaḍḍhivirahitā kathā, na bhūtapubbāti vā abhū,   abhūtapubbā kathā. na bhūtāti vā abhū, abhūtā kathā. ``abhuṃ me   kathaṃ nu bhaṇasi, pāpakaṃ vata bhāsasī''ti  idametesamatthānaṃ ^a^M0.0114^ea^ sādhakaṃ vacanaṃ. ^b^ū^eb^kārantitthiliṅganiddeso.   niyatitthiliṅganiddesoyaṃ.</p>
              <p>[03] aniyataliṅgānaṃ pana niyatitthiliṅgesu pakkhittānaṃ   ^b^bhūtaparābhūtasambhūta^eb^saddādīnaṃ niddeso nayānusārena suviññeyyova.   iccevaṃ itthiliṅgānaṃ ^b^bhū^eb^dhātumayānaṃ yathārahaṃ nibbacanādivasena   niddeso vibhāvito.</p>
              <p>[03] idāni napuṃsakaliṅganiddeso vuccati -- tatra ^b^bhūta^eb^nti   catubbidhaṃ pathavīdhātuādikaṃ mahābhūtarūpaṃ. tañhi aññesaṃ   nissayabhāvena bhavatīti bhūtaṃ, bhavati vā tasmiṃ tadadhīnavuttitāya   upādārūpanti bhūtaṃ. atha vā bhūtanti satto bhūtanāmako vā.   bhūtanti hi napuṃsakavasena sakalo satto evaṃnāmako ca yakkhādiko   vuccati. ``kālo ghasati bhūtāni, sabbāneva sahattanā. yānīdha   bhūtāni samāgatāni, ujjhāpetvāna bhūtāni, tamhā ṭhānā apakkamī''ti   evamādīsu napuṃsakappayogo veditabbo. gātābandhasukhatthaṃ   liṅgavipallāsoti ce? tanna, ``yakkhādīni mahābhūtāni yaṃ   gaṇhanti, neva tesaṃ tassa anto, na bahi ṭhānaṃ upalabbhatī''ti   cuṇṇiyapadaracanāyampi ^b^bhūta^eb^saddassa napuṃsakaliṅgattadassanatoti   avagantabbaṃ. ^b^mahābhūta^eb^nti vuttappakāraṃ catubbidhaṃ mahābhūtarūpaṃ.   tassa mahantapātubhāvādīhi kāraṇehi mahābhūtatā veditabbā. kathaṃ?   mahantaṃ bhūtanti mahābhūtaṃ, māyākārasaṅkhātena mahābhūtena samantipi   mahābhūtaṃ, yakkhādīhi mahābhūtehi samantipi mahābhūtaṃ, mahantehi   ghāsacchādanādipaccayehi bhūtaṃ pavattantipi mahābhūtaṃ,   mahāvikārabhūtantipi mahābhūtaṃ. evaṃ mahantapātubhāvādīhi kāraṇehi   mahābhūtatā veditabbā. atridaṃ suṭṭhupalakkhitabbaṃ -- </p>
              <p>[21] punnapuṃsakaliṅgo ^a^M0.0115^ea^ ca, ^b^bhūta^eb^saddo pavattati. </p>
              <p>[22] paṇṇattiyaṃ guṇe ceva, guṇeyevitthiliṅgako.. </p>
              <p>[21] ^b^bhūta sambhūta^eb^saddādi-naye paṇṇattivācakā. </p>
              <p>[22] yojetabbā tiliṅge te, iti ñe yyaṃ visesato.. </p>
              <p>[21] ``bhūto tiṭṭhati, bhūtāni, tiṭṭhanti, samaṇo ayaṃ. </p>
              <p>[22] idāni bhūto, cittāni, bhūtāni vimalāni tu.. </p>
              <p>[21] vañjhā bhūtā vadhū esā'', iccudāharaṇānime. </p>
              <p>[22] vuttāni suṭṭhu lakkheyya, sāsanatthagavesako..</p>
              <p>[03] ^b^bhavitta^eb^nti vaḍḍhitaṭṭhānaṃ. tañhi bhavanti vaḍḍhanti etthāti   bhavittanti vuccati, ``janittaṃ me bhavittaṃ me, iti paṅke   avassayi''nti idametassatthassa sādhakaṃ vacanaṃ. </p>
              <p>[21] ``bhavittaṃ'' iti ``bhāvitta''-nti ca pāṭho dvidhā mayā. </p>
              <p>[22] rassattadīghabhāvena, diṭṭho bhaggavajātake..</p>
              <p>[03] ^b^bhūna^eb^nti bhavanaṃ bhūnaṃ vaddhi. ``ahameva dūsiyā bhūnahatā,   rañño mahāpatāpassā''ti, ``bhūnahaccaṃ kataṃ mayā''ti ca   idametassatthassa sādhakaṃ vacanaṃ.</p>
              <p>[03] ^b^bhavana^eb^nti bhavanakriyā. atha vā bhavanti vaḍḍhanti ettha sattā   puttadhītāhi nānāsampattīhi cāti bhavanaṃ vuccati geho, ``pettikaṃ   bhavanaṃ mamā''ti idametassatthassa sādhakaṃ vacanaṃ. ``geho gharañca   āvāso, bhavanañca niketana''nti idaṃ pariyāyavacanaṃ.   ^b^parābhavana^eb^nti avaddhimāpajjanaṃ. ^b^sambhavana^eb^nti suṭṭhu bhavanaṃ.   ^b^vibhavana^eb^nti ucchedo vināso vā. ^b^pātubhavana^eb^nti   pākaṭatā sarūpalābho iccevattho. ^b^āvibhavana^eb^nti paccakkhabhāvo.   ^b^tirobhavana^eb^nti paṭicchannabhāvo. ^b^vinābhavana^eb^nti vinābhāvo.   ^b^sotthibhavana^eb^nti suvatthitā. ^b^paribhavana^eb^nti pīḷanā   hīḷanā vā. ^b^abhibhavana^eb^nti vidhamanaṃ. ^b^adhibhavana^eb^nti  ajjhottharaṇaṃ ^a^M0.0116^ea^. ^b^anubhavana^eb^nti paribhuñjanaṃ. ^b^samanubhavana^eb^nti   suṭṭhu paribhuñjanaṃ. ^b^paccanubhavana^eb^nti adhipatibhāvenapi suṭṭhu   paribhuñjanaṃ. niggahītantanapuṃsakaliṅganiddeso.</p>
              <p>[03] ^b^atthavibhāvī^eb^ti atthassa vibhāvanasīlaṃ cittaṃ vā ñāṇaṃ   vā kulaṃ vā atthavibhāvi. evaṃ ^b^dhammavibhāvi.   i^eb^kārantanapuṃsakaliṅganiddeso.</p>
              <p>[03] ^b^gotrabhū^eb^ti paññattārammaṇaṃ mahaggatārammaṇaṃ vā gotrabhucittaṃ.   tañhi kāmāvacaragottamabhibhavati, mahaggatagottañca bhāveti nibbattetīti   ``gotrabhū''ti vuccati. apica gotrabhūti nibbānārammaṇaṃ maggavīthiyaṃ   pavattaṃ gotrabhuñāṇaṃ vā saṅkhārārammaṇaṃ vā phalasamāpattivīthiyaṃ pavattaṃ   gotrabhuñāṇaṃ. tesu hi paṭhamaṃ puthujjanagottamabhibhavati, ariyagottañca   bhāveti, gottābhidhānā ca nibbānato ārammaṇakaraṇavasena bhavatīti   ``gotrabhū''ti vuccati, dutiyaṃ pana saṅkhārārammaṇampi samānaṃ   āsevanapaccayabhāvena sasampayuttāni phalacittāni gottābhidhāne   nibbānamhi bhāvetīti ``gotrabhū''ti vuccati. idaṃ pāḷivavatthānaṃ -- </p>
              <p>[21] ``gotrabhu''iti rassatta-vasena kathitaṃ padaṃ. </p>
              <p>[22] napuṃsakanti viññeyyaṃ, ñāṇacittādipekkhakaṃ.. </p>
              <p>[21] ``gotrabhū''iti dīghatta-vasena kathitaṃ pana. </p>
              <p>[22] pulliṅgamiti viññeyyaṃ, puggalādikapekkhakaṃ.. </p>
              <p>[21] dīghabhāvena vuttaṃ tu, napuṃsakanti no vade. </p>
              <p>[22] binduvantī'tare bhedā, tayo iti hi bhāsitā.. </p>
              <p>[21] ^b^ī^eb^kārantā ca ^b^ū^eb^dantā, rassattaṃ yanti sāsane. </p>
              <p>[22] napuṃsakattaṃ patvāna, sahabhu sīghayāyiti..</p>
              <p>[03] cittena saha bhavatīti ^b^cittasahabhu,^eb^ cittena saha na   bhavatīti ^b^nacittasahabhu,^eb^ rūpaṃ.   ^b^u^eb^kārantanapuṃsakaliṅganiddeso. niyatanapuṃsakaliṅganiddesoyaṃ.</p>
              <p>[03] aniyataliṅgānaṃ ^a^M0.0117^ea^ niyatanapuṃsakaliṅgesu pakkhittānaṃ   ^b^bhūtaparābhūta^eb^saddādīnaṃ niddeso nayānusārena suviññeyyova.   iccevaṃ napuṃsakaliṅgānaṃ ^b^bhū^eb^dhātumayānaṃ yathārahaṃ nibbacanādivasena   niddeso vibhāvito. iccevaṃ sabbathāpi liṅgattayaniddeso samatto. </p>
              <p>[21] ulliṅganena vividhena nayena vuttaṃ, </p>
              <p>[27] ^b^bhū^eb^dhātusaddamayaliṅgatikaṃ yadetaṃ. </p>
              <p>[26] āliṅgiyaṃ piyatarañca sutaṃ suliṅgaṃ, </p>
              <p>[22] poso kare manasi liṅgaviduttamicchaṃ.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] ^b^bhū^eb^dhātumayānaṃ tividhaliṅgikānaṃ nāmikarūpānaṃ vibhāgo </p>
              <p>[06] catuttho paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. okārantapulliṅganāmikapadamālā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ^b^bhū^eb^ dhātuto pavattānaṃ, nāmikānamito paraṃ. </p>
              <p>[22] nāmamālaṃ pakāsissaṃ, nāmamālantarampi ca.. </p>
              <p>[21] vippakiṇṇakathā ettha, evaṃ vutte na hessati. </p>
              <p>[22] pabhedo nāmamālānaṃ, paripuṇṇova hehiti.. </p>
              <p>[21] pubbācariyasīhānaṃ, tasmā idha mataṃ sutaṃ. </p>
              <p>[22] purecaraṃ karitvāna, vakkhāmi savinicchayaṃ..</p>
              <p>[03] puriso, purisā. purisaṃ, purise. purisena, purisehi,   purisebhi. purisassa, purisānaṃ. purisā, purisasmā, purisamhā,   purisehi, purisebhi. purisassa, purisānaṃ. purise, purisasmiṃ,   purisamhi, purisesu. bho purisa, bhavanto purisā.</p>
              <p>[03] ayamāyasmatā mahākaccānena pabhinnapaṭisambhidena katasmā   ^b^niruttipiṭaka^eb^to uddharito ^b^purisa^eb^iccetassa  pakatirūpassa ^a^M0.0118^ea^ nāmikapadamālānayo. tatra   purisavacanaekavacanaputhuvacanesu paccattavacanādīni bhavanti. taṃ yathā?   puriso tiṭṭhati, purisā tiṭṭhanti. tatra ^b^puriso^eb^ti purisavacane   ekavacane paccattavacanaṃ bhavati, ^b^purisā^eb^ti purisavacane puthuvacane   paccattavacanaṃ bhavati.</p>
              <p>[03] purisaṃ passati, purise passati. tatra ^b^purisa^eb^nti   purisavacane ekavacane upayogavacanaṃ bhavati, ^b^purise^eb^ti   purisavacane puthuvacane upayogavacanaṃ bhavati.</p>
              <p>[03] purisena kataṃ, purisehi kataṃ, purisebhi kataṃ. tatra   ^b^purisenā^eb^ti purisavacane ekavacane karaṇavacanaṃ bhavati,   ^b^purisehi, purisebhī^eb^ti purisavacane puthuvacane karaṇavacanaṃ bhavati.</p>
              <p>[03] purisassa dīyate, purisānaṃ dīyate. tatra ^b^purisassā^eb^ti   purisavacane ekavacane sampadānavacanaṃ bhavati, ^b^purisāna^eb^nti   purisavacane puthuvacane sampadānavacanaṃ bhavati.</p>
              <p>[03] purisā nissaṭaṃ, purisasmā nissaṭaṃ, purisamhā nissaṭaṃ,   purisehi nissaṭaṃ, purisebhi nissaṭaṃ. tatra ^b^purisā^eb^ti   purisavacane ekavacane nissakkavacanaṃ bhavati.   ^b^purisasmā^eb^ti...pe0... ^b^purisamhā^eb^ti purisavacane ekavacane   nissakkavacanaṃ bhavati, ^b^purisehi, purisebhī^eb^ti purisavacane   puthuvacane nissakkavacanaṃ bhavati.</p>
              <p>[03] purisassa pariggaho, purisānaṃ pariggaho. tatra   ^b^purisassā^eb^ti purisavacane ekavacane sāmivacanaṃ bhavati,   ^b^purisāna^eb^nti purisavacane puthuvacane sāmivacanaṃ bhavati.</p>
              <p>[03] purise patiṭṭhitaṃ, purisasmiṃ patiṭṭhitaṃ, purisamhi patiṭṭhitaṃ,   purisesu patiṭṭhitaṃ. tatra ^b^purise^eb^ti purisavacane ekavacane   bhummavacanaṃ bhavati, ^b^purisasmi^eb^nti...pe0...   ^b^purisamhī^eb^ti...pe0... ^b^purisesū^eb^ti purisavacane puthuvacane   bhummavacanaṃ bhavati.</p>
              <p>[03] bho ^a^M0.0119^ea^ purisa tiṭṭha, bhavanto purisā tiṭṭhatha. tatra ^b^bho   purisa^eb^iti purisavacane ekavacane ālapanaṃ bhavati, ^b^bhavanto   purisā^eb^iti purisavacane puthuvacane ālapanaṃ bhavatīti iminā nayena   sabbattha nayo vitthāretabbo.</p>
              <p>[03] yamakamahātherena katāya pana ^b^cūḷaniruttiyaṃ^eb^ ``bho   purisa''iti rassavasena ālapanekavacanaṃ vatvā ``bho purisā''iti   dīghavasena ālapanabahuvacanaṃ vuttaṃ. kiñcāpi tādiso nayo   niruttipiṭake natthi, tathāpi bahūnamālapanavisaye ``bho   yakkhā''itiādīnaṃ ālapanabahuvacanānaṃ ^b^jātakaṭṭhakathā^eb^dīsu   dissanato pasatthatarova hoti viññūnaṃ pamāṇañca, tasmā iminā   yamakamahātheramatenapi ``puriso purisā purisa''ntiādīni vatvā   āmantane ``bho purisa, bho purisā, bhavanto purisā''ti   nāmikapadamālā yojetabbā.</p>
              <p>[03] tattha ^b^puriso^eb^ti paṭhamāya ekavacanaṃ. ^b^purisā^eb^ti   bahuvacanaṃ. ^b^purisa^eb^nti dutiyāya ekavacanaṃ. ^b^purise^eb^ti   bahuvacanaṃ. ^b^purisenā^eb^ti tatiyāya ekavacanaṃ. ^b^purisehi,   purisebhī^eb^ti dve bahuvacanāni. ^b^purisassā^eb^ti catutthiyā   ekavacanaṃ. ^b^purisāna^eb^nti bahuvacanaṃ. ^b^purisā, purisasmā,   purisamhā^eb^ti tīṇi pañcamiyā ekavacanāni. ^b^purisehi,   purisebhī^eb^ti dve bahuvacanāni. ^b^purisassā^eb^ti chaṭṭhiyā ekavacanaṃ.   ^b^purisāna^eb^nti bahuvacanaṃ. ^b^purise, purisasmiṃ, purisamhī^eb^ti   tīṇi sattamiyā ekavacanāni. ^b^purisesū^eb^ti bahuvacanaṃ.   ^b^bho purisā^eb^ti aṭṭhamiyā ekavacanaṃ. ^b^bho purisā, bhavanto   purisā^eb^ti dve bahuvacanāni.</p>
              <p>[03] kiñcāpetesu ``purisā''ti idaṃ paṭhamāpañcamīaṭṭhamīnaṃ,   ``purise''ti idaṃ dutiyāsattamīnaṃ, ``purisehi, purisebhī''ti   tatiyāpañcamīnaṃ, ``purisāna''nti catutthīchaṭṭhīnaṃ ekasadisaṃ, tathāpi   atthavasena asaṅkarabhāvo veditabbo. kathaṃ?  ``puriso ^a^M0.0120^ea^ tiṭṭhati, purisā tiṭṭhanti. purisaṃ  passati, purise passatī''tiādinā.</p>
              <p>[03] tattha ca ^b^bho^eb^ti āmantanatthe nipāto. so na kevalaṃ  ekavacanaṃyeva hoti, atha kho bahuvacanampi hotīti ``bho  purisā''iti bahuvacanappayogopi gahito. ``bhavanto''tidaṃ pana  bahuvacanameva hotīti ``purisā''ti puna vuttanti daṭṭhabbaṃ. iti  yamakamahātherena ``bho purisa''iti rassavasena ālapanekavacanaṃ vatvā  ``bho purisā''iti dīghavasena ālapanabahuvacanaṃ vuttaṃ. tathā hi  pāḷiyaṃ aṭṭhakathāsu ca nipātabhūto ^b^bho^eb^saddo  ekavacanabahuvacanavasena dvidhā bhijjati. atrimāni nidassanapadāni  -- ``api nu kho sapariggahānaṃ tevijjānaṃ brāhmaṇānaṃ apariggahena  brahmunā saddhiṃ saṃsandati sametīti, no hidaṃ bho gotama. acchariyaṃ  bho ānanda, abbhutaṃ bho ānanda, ehi bho samaṇa, bho  pabbajita''iccādipāḷito aṭṭhakathāto ca ^b^bho^eb^saddassa  ekavacanappayoge pavattinidassanaṃ, ``tena hi bho mamapi suṇātha.  yathā mayameva arahāma taṃ bhavantaṃ gotamaṃ dassanāya upasaṅkamituṃ, nāhaṃ  bho samaṇassa gotamassa subhāsitaṃ subhāsitato nābbhanumodāmi,  passatha bho imaṃ kulaputtaṃ. bho yakkhā ahaṃ imaṃ tumhākaṃ bhājetvā  dadeyyaṃ. aparisuddho panamhi, bho dhuttā tumhākaṃ kriyā mayhaṃ na  ruccati. so te purise āha bho tumhe maṃ mārentā rañño dassetvāva  mārethā''ti iccādi pana pāḷito aṭṭhakathāto ca ^b^bho^eb^saddassa  bahuvacanappayoge pavattinidassanaṃ. ^b^kaccāyana^eb^ppakaraṇe pana ``bho  purisa, bho purisā''ti padadvayaṃ ālapanekavacanavasena vuttaṃ. taṃ yathā  āgamehi na virujjhati, tathā gahetabbaṃ.</p>
              <p>[03] keci ^a^M0.0121^ea^ pana adūraṭṭhassālapane ``bho purisa''iti  rassavasena ālapanekavacanaṃ icchanti, dūraṭṭhassālapane pana ``bho  purisā''iti dīghavasena ālapanekavacanaṃ icchanti. adūraṭṭhānaṃ  dūraṭṭhānañca purisānaṃ itthīnañca ālapane na kiñci vadanti. tathā  adūraṭṭhāya dūraṭṭhāya ca itthiyā ālapane te pucchitabbā ``adūraṭṭhānaṃ  dūraṭṭhānañca purisānamālapane kathaṃ vattabba''nti. addhā te evaṃ puṭṭhā  uttari kiñci vattuṃ na sakkhissanti. evampi te ce vadeyyuṃ  ``bhavanto purisāti imināva adūraṭṭhānaṃ dūraṭṭhānañca purisānamālapanaṃ  bhavatī''ti. tadā te vattabbā ``yadi bhavanto purisā''ti iminā  advejjhena vacanena adūraṭṭhānaṃ dūraṭṭhānañca purisānamālapanaṃ bhavati, evaṃ  sante ``bho purisa''iti rassapadenapi dūraṭṭhassa ca purisassālapanaṃ  vattabbaṃ, evaṃ avatvā kimatthaṃ adūraṭṭhassālapane ``bho purisa''iti  rassavasena ālapanekavacanaṃ icchatha, kimatthañca dūraṭṭhassālapane ``bho  purisā''iti dīghavasena ālapanekavacanaṃ icchatha.</p>
              <p>[03] nanu ``taggha bhagavā bojjhaṅgā, taggha sugata  bojjhaṅgā''tiādīsu ālapanapadabhūtaṃ ``bhagavā''iti dīghapadaṃ samīpe  ṭhitakālepi dūre ṭhitakālepi buddhassālapanapadaṃ bhavitumarahateva, tathā  ālapanapadabhūtaṃ ``sugata''iti rassapadampi. yasmā panetesu  ``bhagavā''ti ālapanapadassa na katthacipi rassattaṃ dissati,  ``sugatā''ti ālapanapadassa ca na katthacipi dīghattaṃ dissati,  tasmā dīgharassamattābhedaṃ acintetvā ``purisa''iti rassavasena  vuttapadaṃ pakatissaravasena samīpe ṭhitassa purisassa āmantanakāle  adūraṭṭhassālapanapadaṃ bhavati, āyatassaravasena dūre ṭhitapurisassa  āmantanakāle dūraṭṭhassālapanapadaṃ bhavatīti gahetabbaṃ. tathā ``bhavanto  purisā, bho yakkhā, bho dhuttā''tiādīni ^a^M0.0122^ea^ dīghavasena  vuttāni ālapanabahuvacanapadānipi pakatissaravasena samīpe  ṭhitapurisānaṃ āmantanakāle adūraṭṭhānamālapanapadāni bhavanti,  āyatassaravasena dūre ṭhitapurisādīnaṃ āmantanakāle  dūraṭṭhānamālapanapadāni bhavantīti gahetabbāni. tathā hi brāhmaṇā  katthaci katthaci rassaṭṭhānepi dīghaṭṭhānepi āyatena sarena  majjhimāyatena sarena accāyatena ca sarena vedaṃ paṭhanti  likhitumasakkuṇeyyena gītassarena viya. iti sabbakkharesupi  āyatena sarenuccāraṇaṃ labbhateva likhitumasakkuṇeyyaṃ, tasmā  asampathamanotaritvā ``bho purisa''iti vacanena dūraṭṭhassa ca  adūraṭṭhassa ca purisassālapanaṃ bhavati, ``bho purisā, bhavanto  purisā''ti imehi vacanehipi dūraṭṭhānañca adūraṭṭhānañca  purisānamālapanaṃ bhavatīti daṭṭhabbaṃ. iti dūraṭṭhassa adūraṭṭhānañca  āyatena sarena āmantanameva pamāṇaṃ, na dīgharassamattāviseso, tasmā  ``bho sattha, bho rāja, bho gaccha, bho muni, bho daṇḍi, bho  bhikkhu, bho sayambhu, bhoti kaññe, bhoti patti, bhoti itthi, bhoti  yāgu, bhoti vadhu, bho kula, bho aṭṭhi, bho cakkhu''iccevamādīhi  padehi adūraṭṭhassālapanañca dūraṭṭhassālapanañca bhavati. ``bhavanto  satthā, satthāro, bhotiyo kaññā, kaññāyo''ti evamādīhipi padehi  adūraṭṭhānañcālapanaṃ bhavatīti daṭṭhabbaṃ.</p>
              <p>[03] idaṃ panettha sanniṭṭhānaṃ -- </p>
              <p>[21] tassa taṃ vacanaṃ sutvā, rañño puttaṃ adassayuṃ. </p>
              <p>[22] putto ca pitaraṃ disvā, dūratovajjhabhāsatha.. </p>
              <p>[21] āgacchu dovārikā khaggabandhā, </p>
              <p>[27] kāsāviyā hantu mamaṃ janinda. </p>
              <p>[26] akkhāhi me pucchito etamatthaṃ, </p>
              <p>[22] aparādho ko nvidha mamajja atthi.. </p>
              <p>[21] evaṃ ^a^M0.0123^ea^ saddhammarājena, vohārakusalena ve. </p>
              <p>[22] sudesite somanassa-jātake sabbadassinā.. </p>
              <p>[21] dūraṭṭhānepi rassattaṃ, ``janinda''iti dissati. </p>
              <p>[22] na katthacipi dīghattaṃ, iti nīti mayā matā..</p>
              <p>[03] idampettha vattabbaṃ ``kuto nu bho idamāyātaṃ `dūraṭṭhassālapanaṃ  adūraṭṭhassālapanami'ti''? saddasatthato. saddasatthaṃ nāma na sabbaso  buddhavacanassopakārakaṃ, ekadesena pana hoti.</p>
              <p>[03] imasmiṃ pakaraṇe ``bahuvacana''nti vā ``puthuvacana''nti vā  ``anekavacana''nti vā atthato ekaṃ, byañjanameva nānaṃ, tasmā  sabbattha ``bahuvacana''nti vā ``puthuvacana''nti vā  ``anekavacana''nti vā vohāro kātabbo, puthuvacanaṃ anekavacananti ca  idaṃ sāsane niruttaññūnaṃ vohāro, itaraṃ saddasatthavidūnaṃ.</p>
              <p>[03] kasmā pana imasmiṃ pakaraṇe dvivacanaṃ na vuttanti? yasmā  buddhavacane dvivacanaṃ nāma natthi, tasmā na vuttanti. nanu buddhavacane  vacanattayaṃ atthi, tathā hi ``āyasmā''ti idaṃ ekavacanaṃ,  ``āyasmantā''ti idaṃ dvivacanaṃ, ``āyasmanto''ti idaṃ bahuvacananti?  tanna, yadi ``āyasmantā''ti idaṃ vacanaṃ dvivacanaṃ bhaveyya,  ``puriso purisā''tiādīsu kataraṃ dvivacananti vadeyyātha, tasmā  buddhavacane dvivacanaṃ nāma natthi. teneva hi ^b^si yo aṃ yo nā  hī^eb^tiādinā ekavacanabahuvacanāneva dassitānīti.</p>
              <p>[03] nanu ca bho ``suṇantu me āyasmantā, ajja uposatho  pannaraso. yadāyasmantānaṃ pattakallaṃ, mayaṃ aññamaññaṃ pārisuddhiuposathaṃ  kareyyāmā''ti ^b^pāḷiyaṃ^eb^ dve sandhāya ``āyasmantā''ti vuttaṃ,  ``uddiṭṭhā kho āyasmanto cattāro pārājikā dhammā''tiādīsu pana  pāḷīsu bahavo sandhāya ``āyasmanto''ti vuttaṃ, na ca sakkā vattuṃ  ``yathā tathā vutta''nti ^a^M0.0124^ea^, parivāsādiārocanepi  aṭṭhakathācariyehi viññātasugatādhippāyehi ``dvinnaṃ ārocentena  `āyasmantā dhārentū'ti, tiṇṇaṃ ārocentena `āyasmanto dhārentū'ti  vattabba''nti vuttattāti? saccaṃ vuttaṃ, taṃ pana vinayavohāravasena  vuttanti. nanu vinayo buddhavacanaṃ, kasmā ``buddhavacane dvivacanaṃ  nāma natthī''ti vadathāti? saccaṃ vinayo buddhavacanaṃ, tathāpi  vinayakammavasena vuttattā upalakkhaṇamattaṃ, na  sabbasādhāraṇabahuvacanapariyāpannaṃ. yadi hi ``āyasmantā''ti idaṃ  dvivacanaṃ siyā, tappayogānipi kriyāpadāni dvivacanāneva siyuṃ,  tathārūpānipi kriyāpadāni na santi. na hi akkharasamayakovido  jhānalābhīpi dibbacakkhunā vassasatampi vassasahassampi  samavekkhanto buddhavacane ekampi kriyāpadaṃ dvivacananti passeyya, evaṃ  kriyāpadesu dvivacanassābhāvā nāmikapadesu dvivacanaṃ natthi.  nāmikapadesu tadabhāvāpi kriyāpadesu tadabhāvo veditabbo.  sakkaṭabhāsāyaṃ dvīsupi dvivacanāni santi, māgadhabhāsāyaṃ pana natthi.</p>
              <p>[03] apica ``puthuvacana''nti niruttivohāropi ``buddhavacane  dvivacanaṃ natthī''ti etamatthaṃ dīpeti. tañhi sakkaṭabhāsāyaṃ vuttā  dvivacanato bahuvacanato ca visuṃbhūtaṃ vacanaṃ, tattha vā vuttehi atthehi  visuṃbhūtassa atthassa vacanaṃ ``puthuvacana''nti vuccati. kathamidaṃ  sakkaṭabhāsāyaṃ vuttā dvivacanato bahuvacanato ca visuṃbhūtaṃ vacananti ce?  yasmā sakkaṭabhāsāyaṃ ``puthuvacana''nti vohāro natthi, tasmā idaṃ  tehi sakkaṭabhāsāyaṃ vuttehi dvivacanabahuvacanehi visuṃbhūtātthassa  vacananti vuccati. kathañca pana sakkaṭabhāsāyaṃ vuttehi visuṃbhūtassa  atthassa vacananti puthuvacananti ce? yasmā sakkaṭabhāsāyaṃ dve  upādāya dvivacanaṃ vuttaṃ, na ticatupañcādike ^a^M0.0125^ea^ bahavo  upādāya, bahavo pana upādāya bahuvacanaṃ vuttaṃ, na dve upādāya, ayaṃ  sakkaṭabhāsāya viseso. māgadhabhāsāyaṃ pana dviticatupañcādike bahavo  upādāya puthuvacanaṃ vuttaṃ, tasmā sakkaṭabhāsāyaṃ vuttehi atthehi  visuṃbhūtassa atthassa vacananti puthuvacananti vuccati. ayaṃ  māgadhabhāsāya viseso. tasmātra puthubhūtassa, puthuno vā atthassa  vacanaṃ ``puthuvacana''nti attho samadhigantabbo.</p>
              <p>[03] idāni ``puriso, purisā, purisa''nti niruttipiṭakato  uddharitanayaṃ nissāya pakatirūpabhūtassa ^b^bhūta^eb^saddassa  nāmikapadamālā vuccate --</p>
              <p>[03] bhūto, bhūtā. bhūtaṃ, bhūte. bhūtena, bhūtehi, bhūtebhi. bhūtassa,  bhūtānaṃ. bhūtā, bhūtasmā, bhūtamhā, bhūtehi, bhūtebhi. bhūtassa, bhūtānaṃ.  bhūte, bhūtasmiṃ, bhūtamhi, bhūtesu. bho bhūta, bhavanto bhūtā.</p>
              <p>[03] atha vā ``bho bhūtā''iti bahuvacanaṃ viññeyyaṃ. yathā panettha  ^b^bhūta^eb^iccetassa pakatirūpassa nāmikapadamālā purisanayena  yojitā, evaṃ bhāvakādīnañca aññesañca taṃsadisānaṃ nāmikapadamālā  ^b^purisa^eb^nayena yojetabbā. etthaññāni taṃsadisāni nāma  ``buddho''tiādīnaṃ padānaṃ ^b^buddha^eb^iccādīni pakatirūpāni. </p>
              <p>[21] buddho dhammo saṅgho maggo, </p>
              <p>[27] khandho kāyo kāmo kappo. </p>
              <p>[26] māso pakkho yakkho bhakkho, </p>
              <p>[22] nāgo megho bhogo yāgo.. </p>
              <p>[21] rāgo doso moho māno, </p>
              <p>[27] makkho thambho kodho lobho. </p>
              <p>[26] hāso vero dāho tejo, </p>
              <p>[22] chando kāso sāso rogo.. </p>
              <p>[21] asso ^a^M0.0126^ea^ sasso isso sisso, </p>
              <p>[27] sīho byaggho rukkho selo. </p>
              <p>[26] indo sakko devo gāmo, </p>
              <p>[22] cando sūro ogho dīpo.. </p>
              <p>[21] passo yañño cāgo vādo, </p>
              <p>[27] hattho patto soso gedho. </p>
              <p>[26] somo yodho gaccho accho, </p>
              <p>[22] geho māḷo aṭṭo sālo.. </p>
              <p>[21] naro nago migo saso, </p>
              <p>[27] suṇo bako ajo dijo. </p>
              <p>[26] hayo gajo kharo saro, </p>
              <p>[22] dumo talo paṭo dhajo.. </p>
              <p>[21] urago paṭago vihago bhujago, </p>
              <p>[27] kharabho sarabho pasado gavajo. </p>
              <p>[26] mahiso vasabho asuro garuḷo, </p>
              <p>[22] taruṇo varuṇo baliso paligho.. </p>
              <p>[21] sālo dhavo ca khadiro, </p>
              <p>[27] godhumo saṭṭhiko yavo. </p>
              <p>[26] kaḷāyo ca kulattho ca, </p>
              <p>[22] tilo muggo ca taṇḍulo.. </p>
              <p>[21] khattiyo brāhmaṇo vesso, </p>
              <p>[27] suddo dhutto ca pukkuso. </p>
              <p>[26] caṇḍālo patiko paṭṭho, </p>
              <p>[22] manusso rathiko ratho.. </p>
              <p>[21] pabbajito ^a^M0.0127^ea^ gahaṭṭho ca, </p>
              <p>[27] goṇo oṭṭho ca gadrabho. </p>
              <p>[26] mātugāmo ca orodho, </p>
              <p>[22] iccādīni vibhāvaye..</p>
              <p>[03] kecettha vadeyyuṃ ``nanu bho `orodhā ca kumārā cā'ti  pāṭhassa dassanato ^b^orodha^eb^saddo itthiliṅgo''ti? tanna, tattha  hi ``orodhā''ti idaṃ okārantapulliṅgameva,  ^b^nā'^eb^kārantitthiliṅgaṃ, tumhe pana  ^b^``ā^eb^kārantitthiliṅga''nti maññamānā evaṃ vadatha, na panidaṃ  ^b^ā^eb^kārantitthiliṅgaṃ, atha kho ``mātugāmā''tipadaṃ viya  bahuvacanavasena vuttamākārantapadanti. nanu ca bho  ^b^sammohavinodani^eb^yādīsu ^b^orodha^eb^saddassa itthiliṅgatā  pākaṭā, kathanti ce? ``rukkhe adhivatthā devatā therassa kuddhā  paṭhamameva manaṃ palobhetvā `ito te sattadivasamatthake upaṭṭhāko rājā  marissatī'ti supine ārocesi. thero taṃ kathaṃ sutvā rājorodhānaṃ  ācikkhi. tā ekappahāreneva mahāviravaṃ viraviṃsū''ti. ettha hi  ``rājorodhāna''nti vatvā ``tā''ti vuttattāva ^b^orodha^eb^saddassa  itthiliṅgatā pākaṭāti? tanna, atthassa duggahaṇato. duggahito hi  ettha tumhehi attho, ettha pana ^b^orodha^eb^saddena itthipadatthassa  kathanato itthipadatthaṃ sandhāya ``tā''ti vuttattā ``tā itthiyo''ti  ayamevattho. tumhe pana amātāpitarasaṃvaddhattā ācariyakule ca  anivuṭṭhattā etaṃ sukhumatthamajānantā yaṃ vā taṃ vā mukhārūḷhaṃ vadatha. </p>
              <p>[21] bhuñjanatthaṃ kathanatthaṃ, mukhaṃ hotīti no vade. </p>
              <p>[22] yaṃ vā taṃ vā mukhārūḷhaṃ, vacanaṃ paṇḍito naroti..</p>
              <p>[03] na mayaṃbho yaṃ vā taṃ vā mukhārūḷhaṃ vadāma,  aṭṭhakathācariyānaññeva vacanaṃ gahetvā vadāma, aṭṭhakathāyeva amhākaṃ  paṭisaraṇaṃ ^a^M0.0128^ea^, na mayaṃ tumhākaṃ saddahāmāti. amhākaṃ  saddahatha vā mā vā, mā tumhe ``aṭṭhakathācariyānaññeva vacanaṃ gahetvā  vadāmā''ti aṭṭhakathācariye abbhācikkhatha. na hi aṭṭhakathācariyehi  ^b^``orodha^eb^saddo itthiliṅgo''ti vuttaṭṭhānamatthi, tasmāpi  aṭṭhakathācariye abbhācikkhatha, na yuttaṃ buddhādīnaṃ garūnamabbhācikkhanaṃ  mahato anatthassa lābhāya saṃvattanato. vuttañhetaṃ bhagavatā ``attanā  duggahitena amhe ceva abbhācikkhati, bahuñca apuññaṃ pasavati, tato  attānañca khaṇatī''ti.</p>
              <p>[03] evaṃ abbhācikkhanassa ayuttataṃ sāvajjatañca dassetvā punapi te  idaṃ vattabbā -- ^b^jātakaṭṭhakathāyampi^eb^ tumhehi āhaṭaudāharaṇasadisaṃ  udāharaṇamatthi, taṃ suṇātha. kosiyajātakaṭṭhakathāyañhi ``satthā  jetavane viharanto ekaṃ sāvatthiyaṃ mātugāmaṃ ārabbha kathesi. sā  kirekassa saddhassa pasannassa upāsakabrāhmaṇassa brāhmaṇī dussīlā  pāpadhammā''ti pāṭho dissati. ettha hi ``mātugāmaṃ ārabbha  kathesī''ti vatvā ``sā''ti vuttattā tumhākaṃ matena  ^b^mātugāma^eb^saddo itthiliṅgoyeva siyā, na pulliṅgo, kimidaṃ  aṭṭhakathāvacanampi na passatha, tadeva pana aṭṭhakathāvacanaṃ passatha, kiṃ  sā eva aṭṭhakathā tumhākaṃ paṭisaraṇaṃ, na tadaññāti.</p>
              <p>[03] yadi ^b^tā^eb^saddaṃ apekkhitvā ^b^orodha^eb^saddassa  itthiliṅgattamicchatha, etthāpi ^b^sā^eb^saddamapekkhitvā  ^b^mātugāma^eb^saddassa itthiliṅgattamicchathāti. evaṃ vuttā te  niruttarā appaṭibhānā maṅkubhūtā pattakkhandhā adhomukhā pajjhāyeyyuṃ.  etthāpi ^b^mātugāma^eb^saddena itthipadatthassa kathanato itthipadatthaṃ  sandhāya ``sā''ti vuttattā ``sā itthī''ti ayamevattho. katthaci  ^a^M0.0129^ea^ hi padhānavācakena pulliṅgena napuṃsakaliṅgena vā  samānādhikaraṇassa guṇasaddassa abhidheyyaliṅgānuvattittāpulliṅgavasena  vā napuṃsakaliṅgavasena vā niddisitabbattepi liṅgamanapekkhitvā  itthipadatthamevāpekkhitvā itthiliṅganiddeso dissati. taṃ yathā?  ``idha visākhe mātugāmo susaṃvihitakammantā hoti saṅgahitaparijanā  bhattumanāpaṃ carati, sambhataṃ anurakkhatī''ti ca, ``ko nu kho bhante  hetu ko paccayo, yena midhekacco mātugāmo dubbaṇṇā ca hoti durūpā  supāpikā dassanāya, daliddā ca hoti appassakā appabhogā  appesakkhā ca. idha mallike ekacco mātugāmo kodhanā hoti  upāyāsabahulā, appampi vuttā samānā abhisajjati kuppati byāpajjati  patitthiyati kopañca dosañca appaccayañca pātukarotī''ti ca, ``taṃ  kho pana bhikkhave itthiratanaṃ rañño cakkavattissa pubbuṭṭhāyinī  pacchānipātinī kiṃkārapaṭissāvinī''ti ca ime payogā.</p>
              <p>[03] katthaci pana padhānavācakena napuṃsakaliṅgena samānādhikaraṇassa  guṇasaddassa abhidheyyaliṅgānuvattittā napuṃsakaliṅgavasena  niddisitabbattepi liṅgamanapekkhitvā purisapadatthamevāpekkhitvā  pulliṅganiddeso dissati. taṃ yathā? ``pañca paccekabuddhasatāni  imasmiṃ isigilismiṃ pabbate ciranivāsino ahesuṃ. taṃ kho pana  rañño cakkavattissa pariṇāyakaratanaṃ ñātānaṃ pavesetā aññātānaṃ  nivāretā''ti. katthaci padhānavācakena liṅgattayena  samānādhikaraṇassa guṇasaddassa abhidheyyaliṅgānurūpaṃ niddeso dissati.  taṃ yathā? sā itthī ``sīlavatī kalyāṇadhammā. aṭṭhahi kho  nakulamāte dhammehi samannāgato mātugāmo kāyassa bhedā parammaraṇā  manāpakāyikānaṃ devānaṃ ^a^M0.0130^ea^ sahabyataṃ upapajjati. saddho  purisapuggalo, saddhaṃ kulaṃ, cittaṃ dantaṃ sukhāvaha''nti.</p>
              <p>[03] ^b^seyya^eb^iti saddo pana yebhuyyena okārantabhāve ṭhatvā  liṅgattayānukūlo bhavati ekākāreneva tiṭṭhanato. kathaṃ? seyyo  amitto matiyā upeto. esāva pūjanā seyyo, ekāhaṃ jīvitaṃ  seyyo. </p>
              <p>[21] ``dhammena ca alābho yo, </p>
              <p>[27] yo ca lābho adhammiko. </p>
              <p>[26] alābho dhammiko seyyo, </p>
              <p>[22] yañce lābho adhammiko.. </p>
              <p>[21] yaso ca appabuddhīnaṃ, viññūnaṃ ayaso ca yo. </p>
              <p>[22] ayasova seyyo viññūnaṃ, na yaso appabuddhinaṃ.. </p>
              <p>[21] dummedhehi pasaṃsā ca, viññūhi garahā ca yā. </p>
              <p>[22] garahāva seyyo viññūhi, yañce bālappasaṃsanā.. </p>
              <p>[21] sukhañca kāmamayikaṃ, dukkhañca pavivekikaṃ. </p>
              <p>[22] pavivekaṃ dukkhaṃ seyyo, yañce kāmamayaṃ sukhaṃ.. </p>
              <p>[21] jīvitañca adhammena, dhammena maraṇañca yaṃ. </p>
              <p>[22] maraṇaṃ dhammikaṃ seyyo, yañce jīve adhammika''nti.. </p>
              <p>[07] evamayaṃ ^b^seyya^eb^ iti saddo ^b^o^eb^kārantabhāve  ṭhatvā liṅgattayānukūlo bhavati. katthaci pana ^b^ā^eb^kārantabhāve  ṭhatvā itthiliṅgānukūlo dissati ``itthīpi hi ekacciyā, seyyā  posa janādhipā''ti. niggahītanto pana hutvā napuṃsakaliṅgānukūlo  apasiddho. evaṃpakāre payoge kiṃ tumhe na passathāti. evaṃ vuttā  ca te niruttarāva bhavissanti.</p>
              <p>[03] sacepi ^a^M0.0131^ea^ te ettha evaṃ vadeyyuṃ ``tattha tattha  suttappadese aṭṭhakathādīsu ca `mātugāmo'ti vā `mātugāmenā'ti vā  ^b^o^eb^kārantapulliṅgabhāvena ^b^mātugāma^eb^saddassa dassanato  pulliṅgabhūtaṃ ^b^mātugāma^eb^saddaṃ anapekkhitvā itthipadatthameva  apekkhitvā ``sā itthī''ti ^b^itthī^eb^saddena ^b^sā^eb^saddassa  sambandhaggahaṇaṃ mayaṃ sampaṭicchāma, `orodho'ti vā `orodhenā'ti  vā ^b^o^eb^kārantapulliṅgabhāvena ṭhitassa ^b^orodha^eb^saddassa  adassanato pana tumhehi vuttaṃ purimatthaṃ na sampaṭicchāmā''ti. tadā  tesaṃ imāni ^b^vinayapāḷiyaṃ^eb^ āgatapadāni dassetabbāni ``tena  kho pana samayena rājā udeno uyyāne paricāresi saddhiṃ orodhena,  atha kho rañño udenassa orodho rājānaṃ udenaṃ etadavocā''ti.  evaṃ imāni suttapadāni dassetvā ^b^suttanipātaṭṭhakathāyaṃ^eb^ ``rāmo  nāma rājā kuṭṭharogī orodhehi ca nāṭakehi ca jigucchamāno''ti  vacanañca dassetvā ``gacchatha tumhe garukulamupagantvā bhagavato  saddhammassa ciraṭṭhitatthaṃ sādhukaṃ padabyañjanāni uggaṇhathā''ti  uyyojetabbā.</p>
              <p>[03] idāni ^b^mātugāma^eb^saddādīsu kiñci vinicchayaṃ vadāma --  ^b^mātugāma^eb^saddo ca ^b^orodha^eb^saddo ca ^b^dāra^eb^saddo cāti ime  itthipadatthavācakāpi samānā ekantena pulliṅgā bhavanti. tesu  ^b^dāra^eb^saddassa ekasmiṃ atthe vattamānassāpi bahuvacanakattameva  saddasatthavidū icchanti, na ekavacanakattaṃ. mayaṃ pana  ^b^dāra^eb^saddassa ekasmiṃ atthe ekavacanakattaṃ, yebhuyyena pana  bahuvacanakattaṃ anujānāma, bavhatthe vattabbameva natthi. pāḷiyañhi  ^b^dāra^eb^saddo yebhuyyena bahuvacanako bhavati, ekavacanako appo.  tatrime payogā -- </p>
              <p>[21] ``dāsā ^a^M0.0132^ea^ ca dāsyo anujīvino ca, </p>
              <p>[27] puttā ca dārā ca mayañca sabbe. </p>
              <p>[26] dhammañcarāmapparalokahetu, </p>
              <p>[22] tasmā hi amhaṃ daharā na miyyare''ti ca, </p>
              <p>[21] ``yo ñātīnaṃ sakhīnaṃ vā, dāresu paṭidissati. </p>
              <p>[22] sahasā sampiyāyena, taṃ jaññāvasalo itī''ti ca, </p>
              <p>[21] ``sehi dārehi'santuṭṭho, vesiyāsu padissati. </p>
              <p>[22] dissati paradāresu, taṃ parābhavato mukha''nti ca, </p>
              <p>[07] ``puttesu dāresu ca yā apekkhā''ti ca byāse,  samāse pana ``puttadārā disā pacchā, puttadārehi mattano''ti ca  evamādayo bahuvacanappayogā bahavo bhavanti.</p>
              <p>[03] ekavacanappayogā pana appā. seyyathidaṃ? ``garūnaṃ dāre,  dhammaṃ care yopi samuñjakaṃ care, dārañca posaṃ dadamappakasmi''nti ca, </p>
              <p>[21] ``ye gahaṭṭhā puññakarā, sīlavanto upāsakā. </p>
              <p>[22] dhammena dāraṃ posenti, te namassāmi mātalī''ti ca,</p>
              <p>[03] ``paradāraṃ na gaccheyyaṃ, sadārapasuto siya''nti ca, </p>
              <p>[21] ``yo icche puriso hotuṃ, jātiṃ jātiṃ punappunaṃ. </p>
              <p>[22] paradāraṃ vivajjeyya, dhotapādova kaddama''nti ca </p>
              <p>[07] evamādayo ekavacanappayogā appā.</p>
              <p>[03] samāhāralakkhaṇavasena panesa ^b^dāra^eb^saddo  napuṃsakaliṅgekavacanopi katthaci bhavati. ``ādāya puttadāraṃ.  puttadārassa saṅgaho''iti evaṃ idha vuttappakārena liṅgañca atthañca  sallakkhetvā ``puriso purisā''ti pavattaṃ purisasaddanayaṃ nissāya  ^a^M0.0133^ea^ sabbesaṃ ``bhūto bhāvako bhavo''tiādīnaṃ  ^b^bhū^eb^dhātumayānaṃ aññesa^b^ñco^eb^kārantapadānaṃ nāmikapadamālāsu  saddhāsampannehi kulaputtehi saddhammaṭṭhitiyā kosallamuppādetabbaṃ.</p>
              <p>[03] kiṃ pana sabbāni ^b^o^eb^kārantapadāni ^b^purisa^eb^naye  sabbappakārena ekasadisāneva hutvā paviṭṭhānīti? na paviṭṭhāni.  kānici hi ^b^o^eb^kārantapadāni ^b^purisa^eb^naye sabbathā paviṭṭhāni  ca honti, ekadesena paviṭṭhāni ca, kānici ^b^o^eb^kārantapadāni  ^b^purisa^eb^naye ekadesena paviṭṭhāni ca honti, ekadesena na  paviṭṭhāni ca, kānici ^b^o^eb^kārantapadāni ^b^purisa^eb^naye  sabbathā appaviṭṭhāneva. tatra katamāni kānici  ^b^o^eb^kārantapadāni ^b^purisa^eb^naye sabbathā paviṭṭhāni ca honti,  ekadesena paviṭṭhāni ca? ``saro vayo ceto''tiādīni.  ^b^saro^eb^iti hi ayaṃsaddo ususaddasaravanākārādisaravācako ce,  ^b^purisa^eb^naye sabbathā paviṭṭho. rahadavācako ce,  ^b^mano^eb^gaṇapakkhikattā ^b^purisa^eb^naye ekadesena paviṭṭho.  ^b^vayo^eb^iti saddo parihānivācako ce, ^b^purisa^eb^naye sabbathā  paviṭṭho. āyukoṭṭhāsavācako ce, ^b^mano^eb^gaṇapakkhikattā  ^b^purisa^eb^naye ekadesena paviṭṭho. ^b^ceto^eb^ iti saddo yadi  paṇṇattivācako, ^b^purisa^eb^naye sabbathā paviṭṭho. yadi pana  cittavācako, ^b^mano^eb^gaṇapakkhikattā ^b^purisa^eb^naye ekadesena  paviṭṭho. ^b^mano^eb^gaṇo ca nāma -- </p>
              <p>[21] mano vaco vayo tejo, </p>
              <p>[27] tapo ceto tamo yaso. </p>
              <p>[26] ayo payo siro chando, </p>
              <p>[22] saro uro raho aho -- </p>
              <p>[07] ime soḷasa.</p>
              <p>[03] idāni yathāvuttassa pākaṭīkaraṇatthaṃ ^b^mana^eb^saddādīnaṃ  nāmikapadamālaṃ kathayāma --</p>
              <p>[03] mano ^a^M0.0134^ea^, manā. manaṃ, mano, mane. manasā,  manena, manehi, manebhi. manaso, manassa, manānaṃ. manā, manasmā,  manamhā, manehi, manebhi. manaso, manassa, manānaṃ. manasi, mane,  manasmiṃ, manamhi, manesu. bho mana, bhavanto manā.</p>
              <p>[03] atha vā ``bho manā''iti bahuvacanampi ñeyyaṃ. evaṃ vaco,  vacā. vacaṃ, vaco, vace. vacasātiādinā nāmikapadamālā  yojetabbā. ^b^aha^eb^saddassa pana bhummekavacanaṭṭhāne ahasi, ahe,  ahasmiṃ, ahamhi, ahu, ahanīti yojetabbā.</p>
              <p>[03] idāni rūpantaravisesadassanatthaṃ napuṃsakaliṅgassa  ^b^mana^eb^saddassapi nāmikapadamālaṃ vadāma, aṭṭhāne ayaṃ kathitāti na  codetabbaṃ.</p>
              <p>[03] manaṃ, manāni, manā. manaṃ, manāni, mane. manena, manehi,  manebhi. manassa, manaso, manānaṃ. manā, manasmā, manamhā,  manehi, manebhi. manassa, manaso, manānaṃ. mane, manasmiṃ,  manamhi, manesu. bho mana, bhavanto manā. atha vā ``bho  manāni, bho manā''evampi bahuvacanaṃ veditabbaṃ. evamuttaratrāpi nayo.</p>
              <p>[03] ettha ca pulliṅgassa ^b^mana^eb^saddassa  paccattakaraṇasampadānasāmibhummavacanāni mano manasā manaso manasīti  rūpāni ṭhapetvā yāni sesāni, napuṃsakaliṅgassa ca ^b^mana^eb^saddassa  paccattavacanāni ``manaṃ manānī''ti rūpāni ca, aṭṭhamyopayogavacanānaṃ  ``manaṃ manānī''ti rūpadvayañca ṭhapetvā yāni sesāni, tāni  sabbāni kamato samasamāni.</p>
              <p>[03] keci ^b^o^eb^kāranto ^b^mano^eb^iti saddo napuṃsakaliṅgoti  vadanti, te vattabbā -- yadi so napuṃsakaliṅgo siyā, tassadisehi  ^b^vaco vayo^eb^tiādisaddehipi napuṃsakaliṅgeheva bhavitabbaṃ, na ``te  napuṃsakaliṅgā''ti garū vadanti, ``pulliṅgā''icceva vadanti. yasmā  ca ^b^pāḷiyaṃ^eb^ ``kāyo anicco; mano ^a^M0.0135^ea^ anicco''ti  ca ``kāyo dukkho, mano dukkho''ti ca ``nicco vā anicco  vāti anicco bhante''ti ca evamādayo pulliṅgappayogā bahavo diṭṭhā.  tena ñāyati ^b^mano^eb^saddo ekantena pulliṅgoti. yadi pana  napuṃsakaliṅgosiyā, ``anicco dukkho''ti evamādīni  taṃsamānādhikaraṇāni anekapadasatānipi napuṃsakaliṅgāneva siyuṃ. na  hi tāni napuṃsakaliṅgāni, atha kho abhidheyyaliṅgānuvattakāni  vāccaliṅgāni. evaṃ ^b^mano^eb^saddassa pulliṅgatā paccetabbāti, sace  ^b^mano^eb^saddo napuṃsakaliṅgo na hoti, kathaṃ ``manānī''ti  napuṃsakarūpaṃ dissatīti? saccaṃ ``manānī''ti napuṃsakaliṅgameva,  tathāpi ^b^mano^eb^gaṇe pamukhabhāvena gahita^b^sso^eb^kārantassa  ^b^mana^eb^saddassa rūpaṃ na hoti. atha kiñcarahīti ce?  ^b^citta^eb^saddena samānaliṅgassa samānasutittepi ^b^mano^eb^gaṇe  apariyāpannassa niggahītantasseva ^b^mana^eb^saddassa rūpaṃ.  ^b^mana^eb^saddo hi punnapuṃsakavasena dvidhā bhijjati ``mano manaṃ''iti  yathā ``ajjavoajjava''nti. ``mano ce nappadussati. santaṃ  tassa manaṃ hotī''ti hi pāḷi. yadi ca so ^b^mano^eb^saddo  napuṃsakaliṅgo na hoti. </p>
              <p>[21] ``garu cetiyapabbatavattaniyā, </p>
              <p>[27] pamadā pamadā pamadā vimadaṃ. </p>
              <p>[26] samaṇaṃ sunisamma akā hasitaṃ, </p>
              <p>[22] patitaṃ asubhesu munissa mano''ti </p>
              <p>[07] ^b^ettha mano^eb^saddena samānādhikaraṇo ``patita''nti  saddo napuṃsakaliṅgabhāvena kasmā sannihito. yasmā ca  samānādhikaraṇapadaṃ napuṃsakaliṅgabhāvena sannihitaṃ, tasmā  saddantarasannidhānavasena ^b^mano^eb^saddo napuṃsakaliṅgoti ñāyatīti?  tanna, samānādhikaraṇapadassa sabbattha liṅgavisesājotanato. yadi  hi samānādhikaraṇapadaṃ sabbattha liṅgavisesaṃ joteyya, ``cattāro  indriyānī''ti etthāpi ``cattāro''ti ^a^M0.0136^ea^ padaṃ  ^b^indriya^eb^saddassa pulliṅgattaṃ kareyya, na ca kātuṃ sakkoti.  ^b^indriya^eb^saddo hi ekantena napuṃsakaliṅgo. yadi tumhe  ``patita''nti samānādhikaraṇapadaṃ nissāya ^b^mano^eb^saddassa  napuṃsakaliṅgattamicchatha, ``cattāro indriyānī''ti etthapi  ``cattāro''ti samānādhikaraṇapadaṃ nissāya ^b^indriya^eb^saddassa  pulliṅgattaṃ icchathāti. na mayaṃ bho ^b^indriya^eb^saddassa pulliṅgattaṃ  icchāma, atha kho napuṃsakaliṅgattaṃyeva icchāma, ``cattāro''ti padaṃ  liṅgavipallāsavasena ṭhitattā ``cattārī''ti gaṇhāma, tasmā ``cattāri  indriyānī''ti atthaṃ dhāremāti. yadi evaṃ ``patitaṃ asubhesu  munissa mano''ti etthāpi ``patita''nti padaṃ liṅgavipallāsavasena  ṭhitanti mantvā ``patito''ti atthaṃ dhārethāti. na dhārema ettha  liṅgavipallāsassa anicchitabbato. yadi hi ^b^mano^eb^saddo  pulliṅgo siyā, taṃsamānādhikaraṇapadaṃ ``patito''ti vattabbaṃ siyā.  kimācariyo evaṃ vattuṃ na jāni, jānamāno eva so ``patito''ti  nāvoca, ``patita''nti panāvoca, tena ñāyati ^b^``mano^eb^saddo  napuṃsakaliṅgo''ti. mā tumhe evaṃ vadetha, samānādhikaraṇapadaṃ nāma  katthaci padhānaliṅgamanuvattati, katthaci nānuvattati, tasmā na taṃ  liṅgavisesajotane ekantato pamāṇaṃ. ``mātugāmo, orodho,  āvuso visākha, ehi visākhe, cittāni aṭṭhīnī''ti  evamādirūpavisesoyeva pamāṇaṃ. yadi samānādhikaraṇapadeyeva  liṅgaviseso adhigantabbo siyā, ``cattāro ca mahābhūtā''tiādīsu  liṅgavavatthānaṃ na siyā. yasmā evamādīsupi ṭhānesu liṅgavavatthānaṃ  hotiyeva. kathaṃ? ``cattāro''ti pulliṅgaṃ ``mahābhūtā''ti  napuṃsakanti, tasmā ``patitaṃ asubhesu munissa mano''ti etthāpi  ``patita''nti napuṃsakaliṅgaṃ ``mano''ti pulliṅganti vavatthānaṃ  bhavatīti. idaṃ sutvā te tuṇhī bhavissanti. tato ^a^M0.0137^ea^  tesaṃ tuṇhībhūtānaṃ idaṃ vattabbaṃ -- yasmā ^b^mano^eb^gaṇe pavattānaṃ padānaṃ  samānādhikaraṇapadāni katthaci napuṃsakavasena yojetabbāni, tasmā  ^b^mano^eb^gaṇe pamukhassa ^b^mano^eb^saddassapi samānādhikaraṇapadāni  katthaci napuṃsakavasena yojitāni. tathā hi pubbācariyā  ``saddhammatejavihataṃ vilayaṃ khaṇena, veneyyasattahadayesu tamo'payāti.  dukkhaṃ vaco etasminti dubbaco. avanataṃ siro yassa soyaṃ  avaṃsiro, appakaṃ rāgādi rajo yesaṃ paññāmaye akkhimhi te  apparajakkhā''tiādinā saddaracanaṃ kubbiṃsu, na pana tehi ^b^vaco  siro rajo^eb^saddādīnaṃ napuṃsakaliṅgattaṃ vibhāvetuṃ īdisī saddaracanā  katā, atha kho ^b^siromano^eb^saddānaṃ ^b^mano^eb^gaṇe pavattānaṃ  pulliṅgasaddānaṃ katthacipi īdisānipi liṅgavipallāsavasena ṭhitāni  samānādhikaraṇapadāni hontīti paresaṃ jānāpanādhippāyavatiyā  anukampāya viracitā. etthāpi tumhākaṃ matena ^b^mano^eb^saddassa  napuṃsakaliṅgatte sati ^b^vaco siro^eb^ iccādayopi  napuṃsakaliṅgattamāpajjanti napuṃsakaliṅgavasena samānādhikaraṇapadānaṃ  niddiṭṭhattā. kiṃ panetesampi napuṃsakaliṅgattaṃ icchathāti. addhā te  idampi sutvā nibbeṭhetumasakkontā tuṇhī bhavissanti. kiñcāpi te  aññaṃ gahetabbakāraṇaṃ apassantā evaṃ vadeyyuṃ ``yadi bho ^b^mano^eb^  saddo napuṃsakaliṅgona hoti, kasmā veyyākaraṇā ^b^`mano^eb^saddo  napuṃsakaliṅgo'ti vadantī''ti? te vattabbā -- yadi tumhe  veyyākaraṇamataṃ gahetvā ^b^mano^eb^saddassa napuṃsakaliṅgattaṃ rocetha, nanu  bhagavāyeva loke asadiso mahāveyyākaraṇo mahāpuriso visārado  parappavādamaddano. bhagavantañhi padakā veyyākaraṇā  ambaṭṭhamāṇavapokkharasātisoṇadaṇḍādayo ca brāhmaṇā saccakanigaṇṭhādayo  ca paribbājakā ^a^M0.0138^ea^ vādena na sampāpuṇiṃsu, aññadatthu  bhagavāyeva mattavāraṇagaṇamajjhe kesarasīho viya asambhīto nesaṃ nesaṃ  vādaṃ maddesi, mahante ca ne atthe patiṭṭhāpesi, evaṃvidhena bhagavatā  vohārakusalena yasmā ``kāyo anicco''ti ca ``kāyo dukkho,  mano anicco, mano dukkho''ti ca evamādinā vuttā  ^b^mano^eb^saddassa pulliṅgabhāvasūcanikā bahū pāḷiyo dissanti, tasmā  ^b^mano^eb^saddo pulliṅgoyevāti sārato paccetabboti. evaṃ vuttā te  niruttarā appaṭibhānā maṅkubhūtā pattakkhandhā adhomukhā  pajjhāyissanti.</p>
              <p>[03] idāni ^b^sara^eb^saddādīnaṃ nāmikapadamālā visesato vuccate --</p>
              <p>[03] saro, sarā. saraṃ, sare. sarena, sarehi, sarebhi. sarassa,  sarānaṃ. sarā, sarasmā, saramhā, sarehi, sarebhi. sarassa, sarānaṃ.  sare, sarasmiṃ, saramhi, saresu. bho sara, bhavanto sarā.</p>
              <p>[03] ayaṃ ^b^purisa^eb^naye sabbathā paviṭṭhassa  ^b^usu^eb^saddasaravanākārādisaravācakassa ^b^sara^eb^saddassa  nāmikapadamālā.</p>
              <p>[03] ayaṃ pana ^b^purisa^eb^naye ekadesena paviṭṭhassa  ^b^mano^eb^gaṇapakkhikassa rahadavācakassa ^b^sara^eb^saddassa  nāmikapadamālā --</p>
              <p>[03] saro, sarā. saraṃ, saro, sare. sarasā, sarena, sarehi,  sarebhi. saraso, sarassa, sarānaṃ. sarā, sarasmā, saramhā, sarehi,  sarebhi. saraso, sarassa, sarānaṃ. sarasi, sare, sarasmiṃ, saramhi,  saresu. bho sara, bhavanto sarā, bho sarā iti vā.</p>
              <p>[03] vayo, vayā. vayaṃ, vaye. vayena, vayehi, vayebhīti  ^b^purisa^eb^nayena ñe yyo. ayaṃ ^b^purisa^eb^naye sabbathā paviṭṭhassa  parihānivācakassa ^b^vaya^eb^saddassa nāmikapadamālā.</p>
              <p>[03] ayaṃ ^a^M0.0139^ea^ pana ^b^purisa^eb^naye ekadesena paviṭṭhassa  ^b^mano^eb^gaṇapakkhikassa āyukoṭṭhāsavācakassa ^b^vaya^eb^saddassa  nāmikapadamālā -- vayo, vayā. vayaṃ, vayo, vaye. vayasā,  vayena, vayehi, vayebhīti ^b^mana^eb^nayena ñeyyo. tassa ceto  paṭissosi, araññe luddagocaro. cetā haniṃsu vedabbaṃ.</p>
              <p>[03] ceto, cetā. cetaṃ, cete. cetena, cetehi, cetebhīti  ^b^purisa^eb^nayena ñeyyo. ayaṃ ^b^purisa^eb^naye sabbathā paviṭṭhassa  paṇṇattivācakassa ^b^ceta^eb^saddassa nāmikapadamālā.</p>
              <p>[03] ayaṃ pana ^b^purisa^eb^naye ekadesena paviṭṭhassa cittavācakassa  ^b^ceta^eb^saddassa nāmikapadamālā -- ceto, cetā. cetaṃ, ceto, cete.  cetasā, cetena, cetehi, cetebhīti ^b^mana^eb^nayena ñeyyo. yaso  kulaputto, yasaṃ kulaputtaṃ, yasena kulaputtenāti ekavacanavasena  ^b^purisa^eb^nayena yojetabbā, ekavacanaputhuvacanavasena vā. evaṃ  kānici okārantapadāni ^b^purisa^eb^naye sabbathā paviṭṭhāni ca  honti, ekadesena paviṭṭhāni cāti iminā nayena sabbapadāni  paññācakkhunā upaparikkhitvā viseso veditabbo. avisesaññuno  hi evamādivibhāgaṃ ajānantā yaṃ vā taṃ vā byañjanaṃ ropentā  yathādhippetaṃ atthaṃ virādhenti, tasmā yo ettha amhehi pakāsito  vibhāgo, so saddhāsampannehi kulaputtehi sakkaccamuggahetabbo.  katamāni kānici okārantapadāni ^b^purisa^eb^naye ekadesena  paviṭṭhāni ca ekadesena na paviṭṭhāni ca? ^b^mano vaco  tejo^eb^saddādayo ceva ^b^ayya^eb^saddo ca, tatra ^b^mana^eb^saddādīnaṃ  nāmikapadamālā heṭṭhā vibhāvitā.</p>
              <p>[03] ^b^ayya^eb^saddassa ^a^M0.0140^ea^ pana nāmikapadamālāyaṃ  ``ayyo, ayyā. ayyaṃ, ayye''ti ^b^purisa^eb^nayena vatvā  ālapanaṭṭhāne ``bho ayya, bho ayyo''ti dve ekavacanāni,  ``bhavanto ayyā, bhavanto ayyo''ti dve bahuvacanāni ca vattabbāni.  ettha ^b^ayyo^eb^ iti saddo paccattavacanabhāve ekavacanaṃ,  ālapanavacanabhāve ekavacanañceva bahuvacanañca. tatrime payogā  ``ayyo kira sāgato ambatitthikena nāgena saṅgāmesi, pivatu  bhante ayyo sāgato kāpotikaṃ pasanna''nti evamādīni  ^b^ayyo^eb^saddassa paccattekavacanappayogāni, ``atha kho sā itthī taṃ  purisaṃ etadavoca `nāyyo so bhikkhu maṃ nippāṭesi, apica ahameva  tena bhikkhunā gacchāmi, akārako so bhikkhu, gaccha khamāpehī'ti''  evamādīni ^b^ayyo^eb^saddassa ālapanekavacanappayogāni, ``etha'yyo  rājavasatiṃ, nisīditvā suṇātha me. etha mayaṃ ayyo samaṇesu  sakyaputtiyesu pabbajissāmā''ti evamādīni ^b^ayyo^eb^saddassa  ālapanabahuvacanappayogāni. bhavati catra -- </p>
              <p>[21] ^b^ayyo^eb^ iti ayaṃ saddo, paccattekavaco bhave. </p>
              <p>[22] ālapane bahuvaco, bhave ekavacopi ca -- </p>
              <p>[07] evaṃ kānici ^b^o^eb^kārantapadāni ^b^purisa^eb^naye  ekadesena paviṭṭhāni ca honti ekadesena na paviṭṭhāni ca.</p>
              <p>[03] katamāni kānici ^b^o^eb^kārantapadāni ^b^purisa^eb^naye  sabbathā appaviṭṭhāni? ^b^go^eb^saddoyeva. ^b^go^eb^saddassa hi ayaṃ  nāmikapadamālā --</p>
              <p>[03] go, gāvo, gavo. gāvuṃ, gāvaṃ, gavaṃ, gāvo, gavo. gāvena,  gavena, gohi, gobhi. gāvassa, gavassa, gavaṃ, gunnaṃ, gonaṃ. gāvā,  gāvasmā, gāvamhā, gavā, gavasmā, gavamhā, gohi, gobhi. gāvassa,  gavassa, gavaṃ, gunnaṃ, gonaṃ. gāve, gāvasmiṃ, gāvamhi, gave, gavasmiṃ  ^a^M0.0141^ea^, gavamhi, gāvesu, gavesu, gosu. bho go, bhavanto  gāvo, gavo. ayaṃ ^b^purisa^eb^naye sabbathā appaviṭṭhassa  ^b^go^eb^saddassa nāmikapadamālā.</p>
              <p>[03] nanu ca bho ^b^go^eb^saddo attanā  sambhūta^b^goṇa^eb^saddamālāvasena ^b^purisa^eb^naye ekadesena paviṭṭho ceva  ekadesena na paviṭṭho cāti? saccaṃ. ^b^goṇa^eb^saddo  ^b^go^eb^saddavasena sambhūtopi ``vatticchānupubbikā saddapaṭipattī''ti  vacanato ^b^go^eb^saddato visuṃ amhehi gahetvā ^b^purisa^eb^naye  pakkhitto. tassa hi visuṃ gahaṇe yutti dissati syādīsu  ekākāreneva tiṭṭhanato, tasmā ^b^go^eb^saddato sambhūtampi  ^b^goṇa^eb^saddaṃ anapekkhitvā suddhaṃ ^b^go^eb^saddameva gahetvā  ^b^purisa^eb^naye sabbathā ^b^go^eb^saddassa appaviṭṭhatā vuttā.</p>
              <p>[03] nanu ca bho paccattavacanabhūto ^b^go^eb^iti saddo  ^b^puriso^eb^ti saddena sadisattā ^b^purisa^eb^naye ekadesena paviṭṭhoti?  tanna, ^b^go^eb^saddo hi nicca^b^mo^eb^kāranto, na  ^b^purisa^eb^saddādayo viya paṭhamaṃ ^b^a^eb^kārantabhāve ṭhatvā pacchā  paṭila^b^ddho^eb^kārantaṭṭho. teneva hi paccattavacanaṭṭhānepi  ālapanavacanaṭṭhānepi ^b^go^eb^icceva tiṭṭhati. yadi paccattavacanattaṃ  paṭicca ^b^go^eb^saddassa ^b^purisa^eb^naye ekadesena paviṭṭhatā  icchitabbā, ``kānici ^b^o^eb^kārantapadānī''ti evaṃ vuttā  ^b^o^eb^kārantakathā kamatthaṃ dīpeyya, nipphalāva sā kathā siyā,  tasmā amhehi yathāvutto nayoyeva āyasmantehi manasi kātabbo.  evaṃ ^b^go^eb^saddassa ^b^purisa^eb^naye sabbathā appaviṭṭhatā daṭṭhabbā.</p>
              <p>[03] kecettha evaṃ puccheyyuṃ ^b^``go^eb^saddassa tāva `go, gāvo,  gavo. gāvuṃ, gāvaṃ, gavaṃ' iccādinā nayena ^b^purisa^eb^naye sabbathā  appaviṭṭhatā amhehi ñātā, ^b^jaraggava puṅgavā^eb^disaddā pana kutra naye  ^a^M0.0142^ea^ paviṭṭhā''ti? tesaṃ evaṃ byākātabbaṃ ^b^``jaraggava  puṅgavā^eb^disaddā sabbathāpi ^b^purisa^eb^naye paviṭṭhā''ti. tathā hi  tesaṃ ^b^go^eb^saddato ayaṃ viseso, jaranto ca so go cāti  jaraggavo. ettha ^b^na^eb^kāralopo ^b^ta^eb^kārassa ca ^b^ga^eb^kārattaṃ  bhavati samāsapadattā, samāse ca ^b^si^eb^mhi pare  ^b^go^eb^sadda^b^sso^eb^kārassa ^b^avā^eb^deso labbhati, tasmā pāḷiyaṃ  ``visāṇena jaraggavo''ti ekavacanarūpaṃ dissati. tathā hi  aññattha anupapadattā ^b^gavo^eb^iti bahuvacanapadaṃyeva dissati. idha  pana sopapadattā samāsapadabhāvamāgamma ``jaraggavo''ti ekavacanapadaṃyeva  dissati. tathā hi jaraggavoti ettha jarantā ca te gavo cāti  evaṃ bahuvacanavasena nibbacanīyatā na labbhati lokasaṅketavasena  ekasmiṃ atthe nirūḷhattāti. ``jaraggavo, jaraggavā. jaraggavaṃ,  jaraggave. jaraggavenā''ti ^b^purisa^eb^nayena nāmikapadamālā  yojetabbā. esa nayo ^b^puṅgavo sakyapuṅgavo^eb^tiādīsupi.</p>
              <p>[03] tatra ^b^puṅgavo^eb^ti gunnaṃ yūthapati nisabhasaṅkhāto usabho.  yo pāḷiyaṃ ``muhuttajātova yathā gavaṃpati, samehi pādehi phusī  vasundhara''nti ca ``gavañce taramānānaṃ, ujuṃ gacchati puṅgavo''ti ca  āgato. īdisesu pana ṭhānesu keci ``pumā ca so go cāti  puṅgavo''ti vacanatthaṃ bhaṇanti. mayaṃ pana padhāne nirūḷho ayaṃ  saddoti vacanatthaṃ na bhaṇāma. na hi ^b^puṅkokilo^eb^tiādisaddānaṃ  kokilādīnaṃ pumbhāvappakāsanamatte samatthatā viya imassa  pumbhāvappakāsanamatte samatthatā sambhavati, atha kho padhānabhāvappakāsane  ca samatthatā sambhavati. tena ``sakyapuṅgavo''tiādīsu  nisabhasaṅkhāto puṅgavo viyāti puṅgavo, sakyānaṃ, sakyesu  ^a^M0.0143^ea^ vā puṅgavo sakyapuṅgavotiādinā samāsapadattho gahetabbo.  atha vā uttarapadatte ṭhitānaṃ ^b^sīhabyagghanāgā^eb^disaddānaṃ  seṭṭhavācakattā ``sakyapuṅgavo''tiādīnaṃ ``sakyaseṭṭho''tiādinā  attho gahetabbo. iti sabbathāpi ^b^purisa^eb^naye pavattanato  ^b^jaraggava puṅgavā^eb^disaddānaṃ ^b^go^eb^saddassa padamālato  visadisapadamālatā vavatthapetabbā. ^b^go^eb^saddassa pana  ^b^purisa^eb^naye sabbathā appaviṭṭhatā ca vavatthapetabbā.</p>
              <p>[03] ^b^āpa^eb^sadde ācariyānaṃ liṅgavacanavasena matibhedo vijjati,  tasmā taṃmatena tassa ^b^purisa^eb^naye sabbathā appaviṭṭhatā bhavati.  ``aṅguttarāpesū''ti ^b^pāḷiyā aṭṭhakathāyaṃ^eb^ ``mahiyā pana nadiyā  uttarena āpo''ti vuttaṃ, ^b^ṭīkāyaṃ^eb^ pana taṃ ulliṅgitvā ``mahiyā  nadiyā āpo tassa janapadassa uttarena honti, tāsaṃ avidūrattā so  janapado uttarāpo''ti vuttaṃ. evaṃ ^b^āpa^eb^saddassa ekantena  itthiliṅgatā bahuvacanatā ca ācariyehi icchitā, tesaṃ mate  ^b^āpo^eb^iti itthiliṅge paṭhamābahuvacanarūpe honte  dutiyātatiyāpañcamīsattamīnaṃ bahuvacanarūpāni kīdisāni siyuṃ.  tathā hi ``purise, purisehi purisebhi purisesū''ti rūpavato  pulliṅgassa viya ^b^o^eb^kārantitthiliṅgassa ekāra^b^ehi^eb^  kārādiyuttāni rūpāni katthacipi na dissanti. ato tesaṃ mate  padamālānayo atīva dukkaro. </p>
              <p>[21] ^b^āpa^eb^saddassa garavo, saddasatthanayaṃ pati. </p>
              <p>[22] bahuvacanatañcitthi-liṅgabhāvañca abravuṃ..</p>
              <p>[03] ^b^iccāpa^eb^saddassa ^a^M0.0144^ea^ itthiliṅgabahuvacanantatā  veyyākaraṇānaṃ mataṃ nissāya anumatāti veditabbā.  ^b^aṭṭhasāliniyaṃ^eb^ pana ^b^āpo^eb^ iti saddassa  napuṃsakaliṅgekavacanavasena vutto payogo diṭṭho ``omattaṃ pana āpo  adhimattapathavīgatikaṃ jāta''nti. ^b^jātakapāḷiyaṃ^eb^ tu  tassekavacanantatā diṭṭhā. tathā hi ``suciṃ sugandhaṃ salilaṃ, āpo  tatthābhisandatī''ti. imasmiṃ padese ^b^āpo^eb^ iti saddo  ekavacanaṭṭhāne ṭhito diṭṭho. kecettha vadeyyuṃ ``āpoti saṅkhaṃ gataṃ  salilaṃ suci sugandhaṃ hutvā tattha abhisandatīti  ^b^salilaṃ^eb^saddavasena ekavacanappayogo kato, na nāmasaddavasena.  āpasaddo hi ekantenitthiliṅgo ceva bahuvacananto ca. tathā hi  `āpo tatthābhisandantī'ti bahuvacanavasena tappayogo vattabbopi  chandānurakkhaṇatthaṃ vacanavipallāsavasena niddiṭṭho''ti. tanna, ``āpo  tatthābhisandare''ti vattuṃ sakkuṇeyyattā ``tāni ajja padissare''ti  bahuvacanappayogā viya. yasmā evaṃ na vuttaṃ, yasmā ca pana pāḷiyaṃ  ``āpo labbhati, tejo labbhati, vāyo labbhatī''ti ekavacanappayogo  dissati, tasmā ``āpo''ti saddassa ekavacanantatā paccakkhato  diṭṭhāti.</p>
              <p>[03] athāpi ce vadeyyuṃ -- nanu pāḷiyaṃyeva tassa bahuvacanantatā  paccakkhato diṭṭhā ``āpo ca devā pathavī ca, tejo vāyo  tadāgamu''nti? tampi na. ettha hi ``devā''ti saddaṃ apekkhitvā  ``āgamu''nti bahuvacanappayogo kato, na ``āpo''ti saddaṃ. yadi  ``āpo''ti saddaṃ sandhāya bahuvacanappayogo kato siyā,  ``pathavī''ti ``tejo''ti ``vāyo''ti ca saddampi sandhāya  bahuvacanappayogo kato siyā ^a^M0.0145^ea^. evaṃ sante ^b^pathavī  tejo vāyo^eb^saddāpi bahuvacanakabhāvamāpajjeyyuṃ, na pana āpajjanti.  na hete bahuvacanakā, atha kho ekavacanakā eva. rūḷhīvasena te  pavattā pakatiāpādīsu atthesu appavattanato. tathā hi  āpokasiṇādīsu parikammaṃ katvā nibbattā devā ārammaṇavasena  ``āpo''tiādināmaṃ labhantīti. evaṃ vuttāpi te evaṃ vadeyyuṃ  ``nanu ca bho `aṅguttarāpesū'ti bahuvacanapāḷi dissatī''ti? te  vattabbā -- asampathamavatiṇṇā tumhe, na hi tumhe saddappavattiṃ jānātha,  ``aṅguttarāpesū''ti bahuvacanaṃ pana ``kurūsu aṅgesu aṅgānaṃ  magadhāna''ntiādīni bahuvacanāni viya rūḷhīvasena ekassāpi  janapadassa vuttaṃ, na āpasaṅkhātaṃ atthaṃ sandhāya.  ``aṅguttarāpesū''ti ettha hi āpasaṅkhāto attho upasajjanībhūto,  pulliṅgabahuvacanena pana vutto janapadasaṅkhāto atthoyeva padhāno  ``āgatasamaṇo saṅghārāmo''ti ettha samaṇasaṅkhātaṃ atthaṃ  upasajjanakaṃ katvā pavattassa ^b^āgatasamaṇa^eb^saddassa  saṅghārāmasaṅkhāto attho viya, tasmā āpasaṅkhātaṃ atthaṃ gahetvā  yo aṅguttarāpo nāma janapado, tasmiṃ aṅguttarāpesu janapadeti attho  veditabbo. tathā hi ``aṅguttarāpesu viharati āpaṇaṃ nāma aṅgānaṃ  nigamo''ti pāḷi dissati. tattha uttarena mahāmahiyā nadiyā  āpo yesaṃ te uttarāpā, aṅgā ca te uttarāpā cāti aṅguttarāpā, tesu  aṅguttarāpesu. evaṃ ekasmiṃ janapadeyeva bahuvacanaṃ na āpasaṅkhāte  atthe, tena ^b^aṭṭhakathāyaṃ^eb^ vuttaṃ ``tasmiṃ aṅguttarāpesu janapade''ti.  evaṃ vuttā te niruttarā bhavissanti.</p>
              <p>[03] tathāpi ye evaṃ vadanti ^b^``āpa^eb^saddo itthiliṅgo ceva  bahuvacanakocā''ti. te pucchitabbā ``kiṃ paṭicca tumhe āyasmanto  ^b^`āpa^eb^saddo itthiliṅgo ceva bahuvacanako cā'ti vadathā''ti  ^a^M0.0146^ea^? te evaṃ puṭṭhā evaṃ vadeyyuṃ -- ``aṅgāyeva so  janapado, mahiyā pana nadiyā uttarena āpo, tāsaṃ avidūrattā  uttarāpoti vuccatī''ti ca ``mahiyā pana nadiyā āpo tassa  janapadassa uttarena honti, tāsaṃ avidūrattā so janapado uttarāpoti  vuccatī''ti ca evaṃ pubbācariyehi abhisaṅkhato saddaracanāviseso  dissati, tasmā itthiliṅgo ceva bahuvacanako cā''ti vadāmāti.  saccaṃ dissati, so pana saddasatthe veyyākaraṇānaṃ mataṃ gahetvā  abhisaṅkhato, saddasatthañca nāma na sabbathā buddhavacanassopakārakaṃ,  ekadesena pana hoti, tasmā kaccāyanappakaraṇe  icchitānicchitasaṅgahavivajjanaṃ kātuṃ ``jinavacanayuttañhi, liṅgañca  nippajjate''ti lakkhaṇāni vuttāni.</p>
              <p>[03] yadi ca ^b^āpa^eb^saddo itthiliṅgabahuvacanako, kathaṃ  ^b^āpo^eb^ti padaṃ sijjhatīti? ^b^āpa^eb^saddato  paṭhamā^b^yo^eb^vacanaṃ katvā ^b^tasso^eb^kārādesañca katvā  ^b^āpo^eb^ti padaṃ sijjhati ``gāvo''ti padamivāti. visamamidaṃ  nidassanaṃ, ``gāvo''ti padañhi ni^b^cco^eb^kārantena ^b^go^eb^saddena  sambhūtaṃ. tathā hi ^b^yo^eb^mhi pare ^b^go^eb^saddanta^b^ssāvā^eb^desaṃ  katvā tato ^b^yo^eb^na^b^mo^eb^kārādesaṃ katvā ``gāvo''ti  nipphajjati, ^b^āpa^eb^sadde pana dve ādesā na santi. buddhavacanañhi  patvā ^b^āpa^eb^saddo ^b^a^eb^kārantatāpakatiko jāto, na  aññathāpakatikoti.</p>
              <p>[03] evaṃ vuttāpi te ``idameva saccaṃ, nāñña''nti cetasi sannidhāya  ādhānaggāhiduppaṭinissaggibhāve, ``na vacanapaccanīkasātena  suvijānaṃ subhāsita''nti evaṃ vuttapaccanīkasātabhāve ca ṭhatvā evaṃ  vadeyyuṃ ``yatheva ^b^gāvo^eb^saddo, tatheva ^b^āpo^eb^saddo kiṃ  itthiliṅgo na bhavissati bahuvacanako cā''ti? tato tesaṃ imāni  suttapadāni dassetabbāni. seyyathidaṃ? ``āpaṃ āpato sañjānāti,  āpaṃ āpato ^a^M0.0147^ea^ saññatvā āpaṃ maññati, āpasmiṃ maññati,  āpaṃ meti maññati, āpaṃ abhinandatī''ti evaṃ suttapadāni dassetvā  ``āpanti idaṃ kataravacana''nti pucchitabbā. addhā te  ^b^āpa^eb^saddassa bahuvacanantabhāvameva icchamānā vakkhanti  ``dutiyābahuvacana''nti. te vattabbā ``nanu ^b^yo^eb^vacanaṃ na  suyyatī''ti? te vadeyyuṃ ^b^``yo^eb^vacanaṃ kata^b^a^eb^mādesattā na  suyyatī''ti. yaṃ yaṃ bhonto icchanti, taṃ taṃ mukhārūḷhaṃ vadanti.</p>
              <p>[03] ``āpato''ti idaṃ pana kiṃ bhonto vadantīti?  ``āpato''ti idampi ``bahuvacanakaṃ ^b^to^eb^paccayanta''nti vadāma  ^b^to^eb^paccayassa ekatthe ca bavhatthe ca pavattanato. iti tumhe  bahuvacanakattaṃyeva icchamānā ^b^``āpo^eb^saddo ca  ^b^yo^eb^vacananto''ti bhaṇatha, ``āpato''ti idampi ``bahuvacanakaṃ  ^b^to^eb^paccayanta''nti bhaṇatha, ``āpasmiṃ maññatī''ti ettha pana  ``āpasmi''ntidaṃ kataravacanantaṃ katarādesena sambhūtanti? addhā te  evaṃ puṭṭhā niruttarā bhavissanti. tathā yesaṃ evaṃ hoti  ^b^``āpa^eb^saddo itthiliṅgo ceva bahuvacanako cā''ti, te  pucchitabbā ``yaṃ ācariyehi veyyākaraṇamataṃ gahetvā `yā āpo'ti  ca `tāsa'nti ca vuttaṃ, tattha `kiṃ tāsa'nti vacane `āpāna'nti padaṃ  ānetvā attho vattabbo, udāhu āpassā''ti? ``āpāna'nti  padamānetvā attho vattabbo''ti ce, evañca sati ``yā āpā''ti  vattabbaṃ ``yā kaññā tiṭṭhantī''ti padamiva. atha ``āpā''ti padaṃ  nāma natthi, ``āpo''ti padaṃyeva bahuvacanakanti ce, evaṃ sati  ``tāsa''nti etthāpi ``āpassā''ti padaṃ ānetvā attho veditabbo.  kasmāti ce? yasmā ``āpo''ti paccattekavacanassa tumhākaṃ  matena bahuvacanatte sati ``āpassā''ti padampi bahuvacananti katvā  ^b^tāsaṃ^eb^saddena yojetvā vattuṃ yuttitoti. evaṃ sati  ``āpāna''nti ^a^M0.0148^ea^ padassa abhāveneva bhavitabbaṃ. yathā pana  ``puriso, purisā. purisaṃ, purise''ti ca, ``go, gāvo, gavo.  gāvu''nti ca ekavacanabahuvacanāni bhavanti, evaṃ ``āpo, āpā.  āpaṃ, āpe''ti ekavacanabahuvacanehi bhavitabbaṃ. evañca sati  ^b^``āpa^eb^saddo bahuvacanakoyeva hotī''ti na vattabbaṃ.</p>
              <p>[03] ye evaṃ vadanti, tesaṃ vacanaṃ sadosaṃ duppariharaṇīyaṃ  ^b^mūlapariyāyasutte^eb^ ``āpaṃ maññati āpasmi''nti ekavacanapāḷīnaṃ  dassanato, ^b^visuddhimaggā^eb^dīsu ca ``vissandanabhāvena taṃ taṃ ṭhānaṃ  āpoti appotīti āpo''tiādikassa ekavacanavasena  vuttanibbacanassa dassanato. yathā pana ^b^pāḷiyaṃ^eb^ itthiliṅgepi  pariyāpanno ^b^go^eb^saddo ``tā gāvo tato tato daṇḍena  ākoṭeyyā''ti ca ``annadā baladā cetā''ti ca ādinā  bavhatthadīpakehi itthiliṅgabhūtehi sabbanāmikapadehi ca  asabbanāmikapadehi ca samānādhikaraṇabhāvena vutto dissati, na tathā  pāḷiyaṃ bavhatthadīpakehi itthiliṅgabhūtehi sabbanāmikapadehi vā  asabbanāmikapadehi vā samānādhikaraṇabhāvena vutto ^b^āpa^eb^saddo  dissati. yadi hi ^b^āpa^eb^saddo itthiliṅgo siyā,  ^b^kañña^eb^saddato ^b^ā^eb^paccayo viya ^b^āpa^eb^saddato  ^b^ā^eb^paccayo vā siyā, ^b^nada^eb^saddato viya ca ^b^ī^eb^paccayo  vā siyā, ubhayampi natthi, ubhayābhāvato itthiliṅge vuttaṃ sabbampi  vidhānaṃ tattha na labbhati, tena ñāyati ^b^``āpa^eb^saddo  anitthiliṅgo''ti. nanu ca bho ^b^go^eb^saddatopi ^b^ā^eb^paccayo  natthi, tadabhāvato itthiliṅge vuttavidhānaṃ na labbhati, evaṃ sante  kasmā soyeva itthiliṅgo hoti, na panāyaṃ ^b^āpa^eb^saddoti?</p>
              <p>[03] ettha vuccate -- ^b^go^eb^saddo na niyogā itthiliṅgo, atha  kho pulliṅgova. itthiliṅgabhāve pana tamhā ^b^ā^eb^paccaye  ^a^M0.0149^ea^ ahontepi ^b^ī^eb^paccayo vikappena hoti, aññampi  itthiliṅge vuttavidhānaṃ labbhati. so hi  nicca^b^mo^eb^kārantatāpakatiyaṃ ṭhatvā ``go, gāvī''tiādinā attano  itthiliṅgarūpānaṃ nibbattikāraṇabhūto, tena so itthiliṅgo bhavati.  ^b^āpa^eb^sadde pana ^b^ī^eb^paccayādi na labbhati. tena so  itthiliṅgoti na vattabbo. yathā vā ^b^go^eb^saddassa  avisadākāravohārataṃ paṭicca itthiliṅgabhāvo upapajjati, na tathā  ^b^āpa^eb^saddassa. ^b^āpa^eb^saddassa hi anākularūpakkamattā  avisadākāravohāratā na dissati, yāya eso itthiliṅgo siyā.  evaṃ vuttā te niruttarā bhavissanti.</p>
              <p>[03] tathā yesaṃ evaṃ hoti ^b^``āpa^eb^saddo sabbadā itthiliṅgo  ceva bahuvacanako cā''ti, te vattabbā -- yathā itthiliṅgabhūtassa  ^b^kaññā^eb^saddassa paṭhamaṃ ^b^kañña^eb^iti rassavasena ṭhapitassa  ^b^ā^eb^paccayato paraṃ ^b^smiṃ^eb^vacanaṃ sarūpato na tiṭṭhati,  ^b^yaṃ^eb^bhāvena ca ^b^yā^eb^bhāvena ca tiṭṭhati ``kaññāyaṃ,  kaññāyā''ti, na tathā ``itthiliṅga''nti tumhehi gahitassa  ^b^āpo^eb^saddassa paṭhamaṃ ^b^āpa^eb^iti rassavasena ṭhapitassa paraṃ  ^b^smiṃ^eb^vacanaṃ ^b^yaṃ^eb^bhāvena ca ^b^yā^eb^bhāvena ca tiṭṭhati, atha  kho sarūpatoyeva tiṭṭhati ``āpasmiṃ maññatī''ti. yadi pana  ^b^āpa^eb^saddo itthiliṅgo siyā, ^b^smiṃ^eb^vacanaṃ sarūpato na  tiṭṭheyya. yasmā ca ^b^smiṃ^eb^vacanaṃ sarūpato tiṭṭhati, tasmā  ^b^āpa^eb^saddo na itthiliṅgo. na hi  caturāsītidhammakkhandhasahassasaṅgahesu anekakoṭisatasahassesu  pāḷippadesesu ekasmimpi pāḷippadese paṭhamaṃ ^b^a^eb^kārantabhāvena  ṭhapetabbānaṃ itthiliṅgasaddānaṃ parato ṭhitaṃ ^b^smiṃ^eb^vacanaṃ sarūpato  tiṭṭhatīti. evaṃ vuttā te niruttarā bhavissanti.</p>
              <p>[03] keci panettha evaṃ vadeyyuṃ ^b^``āpa^eb^saddo napuṃsakaliṅgo,  tathā hi ^b^aṭṭhasāliniyaṃ^eb^ `omattaṃ pana āpo adhimattapathavīgatikaṃ  ^a^M0.0150^ea^ jāta'nti napuṃsakaliṅgabhāvena taṃsamānādhikaraṇapadāni  niddiṭṭhānī''ti? tanna, ^b^mano^eb^gaṇe pavattehi ^b^tama vaca  sira^eb^saddādīhi viya ^b^āpa^eb^saddenapi samānādhikaraṇapadānaṃ katthaci  napuṃsakaliṅgabhāvena niddisitabbattā. pubbācariyānañhi saddaracanāsu  ``saddhammatejavihataṃ vilayaṃ khaṇena, veneyyasattahadayesu tamo  payātī''ti ettha ``tamo''tipadena samānādhikaraṇaṃ ``vihata''nti  napuṃsakaliṅgaṃ dissati, tathā ``dukkhaṃ vaco etasmiṃ vipaccanīkasāte  puggaleti dubbaco''ti ettha ``vaco''ti padena samānādhikaraṇaṃ  ``dukkha''nti napuṃsakaliṅgaṃ, ``avanataṃ siro yassa so  avanatasiro''ti ettha ``siro''ti padena samānādhikaraṇaṃ  ``avanata''nti napuṃsakaliṅgaṃ, ``appaṃ rāgādirajo yesaṃ paññāmaye  akkhimhi te apparajakkhā''ti ettha ``rajo''ti padena  samānādhikaraṇaṃ ``appa''nti napuṃsakaliṅgaṃ dissati. na te  ācariyā tehi samānādhikaraṇapadehi ^b^tamavacasira^eb^saddādīnaṃ  napuṃsakaliṅgattaviññāpanatthaṃ tathāvidhaṃ saddaracanaṃ kubbiṃsu, atha kho  ``sobhanaṃ mano tassāti sumano''ti ettha viya ^b^mano^eb^gaṇe  pavattapulliṅgānaṃ payoge napuṃsakaliṅgabhāvenapi samānādhikaraṇapadāni  katthaci hontīti dassanatthaṃ kubbiṃsu. yathā ca  ``vihata''ntiādikā saddaracanā ^b^tamavacasira^eb^saddādīnaṃ  napuṃsakaliṅgattaviññāpanatthaṃ na katā, tathā ``omatta''nti ca  ``adhimattapathavīgatikaṃ jāta''nti ca saddaracanāpi ^b^āpa^eb^saddassa  napuṃsakaliṅgattaviññāpanatthaṃ na katā. yasmā pana ^b^mano^eb^gaṇe  pavattehi ^b^mana^eb^saddādīhi ekadesena samānagatikattā  ^b^āpa^eb^saddenapi napuṃsakaliṅgassa samānādhikaraṇatā yujjati, tasmā  aṭṭhasāliniyaṃ ``omattaṃ pana āpo adhimattapathavīgatikaṃ jāta''nti  napuṃsakaliṅgassa ^b^āpa^eb^saddena samānādhikaraṇatā katā. tathāpi  ^b^āpa^eb^saddo ^a^M0.0151^ea^ ^b^mana^eb^saddādīhi ekadesena  samānagatiko samāsapadatte ^b^majjho^eb^kārassa ``āpokasiṇaṃ,  āpogata''ntiādippayogassa dassanato, tasmā  ``omatta''ntiādivacanaṃ ^b^āpa^eb^saddassa napuṃsakaliṅgattaviññāpanatthaṃ  vuttanti na gahetabbaṃ, liṅgavipariyayavasena pana katthaci evampi  saddagati hotīti ñāpanatthaṃ vuttanti gahetabbaṃ. ``omatto''ti ca  ``adhimattapathavīgatiko jāto''ti ca liṅgaṃ parivattetabbaṃ. yadi hi  ^b^āpa^eb^saddo napuṃsakaliṅgo siyā, sanikārāni'ssa  paccattopayogarūpāni buddhavacanādīsu vijjeyyuṃ, na tādisāni santi.  kiñci bhiyyo -- ^b^o^eb^kārantaṃ nāma napuṃsakaliṅgaṃ katthacipi  natthi, niggahītanta^b^i^eb^kāranta ^b^u^eb^kārantavasena hi  tividhāniyeva napuṃsakaliṅgāni. tena ^b^āpa^eb^saddassa  napuṃsakaliṅgatā nupapajjatīti. evaṃ vuttā te niruttarā bhavissanti.  i^b^cco^eb^kārantavasena gahitassa ^b^āpa^eb^saddassa itthiliṅgatā ca  napuṃsakaliṅgatā ca ekantato natthi, niggahītantavasena pana gahitassa  katthaci napuṃsakaliṅgatā siyā ``bhante nāgasena samuddo samuddoti  vuccati, kena kāraṇena āpaṃ udakaṃ samuddoti vuccatī''ti  payogadassanato. ettha paneke vadeyyuṃ ``yadi bho  ^b^o^eb^kārantavasena gahitassa ^b^āpa^eb^saddassa  itthinapuṃsakaliṅgavasena dviliṅgatā natthi, ^b^o^eb^kāranto  ^b^āpa^eb^saddo kataraliṅgo''ti? pulliṅgoti mayaṃ vadāmāti.</p>
              <p>[03] yadi ca bho ^b^āpa^eb^saddo pulliṅgo. yathā ^b^āpa^eb^saddassa  pulliṅgatā paññāyeyya, nijjhānakkhamatā ca bhaveyya, tathā suttaṃ  āharathāti. ``āharissāmisuttaṃ, na no suttāharaṇe bhāro  atthī''ti evañca pana vatvā tesaṃ imāni suttapadāni dassetabbāni.  seyyathidaṃ? ``āpo upalabbhatīti? āmantā. āpassa kattā  kāretā upalabbhatīti? na ^a^M0.0152^ea^ hevaṃ vattabbe. atīto āpo  atthīti? āmantā. tena āpena āpakaraṇīyaṃ karotīti? na hevaṃ  vattabbe. āpaṃ maññati āpasmiṃ maññatī''ti imāni suttapadāni.</p>
              <p>[03] ettha ca ``upalabbhatī''tiādinā ^b^āpa^eb^saddassa  ekavacanatā siddhā, tāya siddhāya bahuvacanatāpi siddhāyeva.  ekavacanatāyeva hi saddasatthe paṭisiddhā, na bahuvacanatā, tena  ``āpenā''ti iminā pana ^b^āpa^eb^saddassa itthiliṅgabhāvavigamo  siddho itthiliṅge ^b^enā^eb^desābhāvato. ``āpassa, āpasmi''nti  imināpi itthiliṅgabhāvavigamoyeva itthiliṅge sarūpato ^b^nā smā  smiṃ^eb^ vacanānamabhāvā. ``atīto''ti iminā  itthiliṅganapuṃsakaliṅgabhāvavigamo ^b^o^eb^kārantanapuṃsakaliṅgassa  abhāvato, ^b^o^eb^kārantassa guṇanāmabhūtassa itthiliṅgassa ca  abhāvato.</p>
              <p>[03] apica buddhavacanādīsu ``cittāni, rūpānī''tiādīni viya  sanikārānaṃ rūpānaṃ adassanato ^b^o^eb^kārantabhāvena gahitassa  napuṃsakaliṅgabhāvavigamo atīva pākaṭo. aparampettha vattabbaṃ --  ``atīto āpo atthīti? āmantā''ti ettha ``atīto''ti  iminā ^b^āpa^eb^saddassa visadākāravohāratāsūcakena  ^b^o^eb^kārantapadena tassa avisadākāravohāratāya ca  ubhayamuttākāravohāratāya ca abhāvo siddho. tassa ca  avisadākāravohāratāya abhāve siddhe itthiliṅgabhāvo dūrataro.  ubhayamuttākāravohāratāya ca abhāve siddhe napuṃsakaliṅgabhāvopi  dūrataroyeva. iti na katthacipi ^b^o^eb^kārantabhāvena gahito  ^b^āpa^eb^saddo itthiliṅgo vā napuṃsakaliṅgo vā bhavati.  ^b^milindapañhe^eb^ pana niggahītantavasena āgato napuṃsakaliṅgoti  veditabbo, na cettha vattabbaṃ ``atīto''ti ``tenā''ti ^a^M0.0153^ea^  ca imāni liṅgavipallāsavasena vuttānīti vāccaliṅgānamanuvattāpakassa  abhidheyyaliṅgabhūtassa ^b^āpa^eb^saddassa ``kaññāya  cittānī''tiādīnaṃ viya itthinapuṃsakaliṅgarūpānaṃ abhāvato. apica  vohārakusalā tathāgatā tathāgatasāvakā ca, tehiyeva uttamapurisehi  vohārakusalehi ``atīto āpo''tiādinā vuttattāpi ``atīto''ti  ``tenā''ti ca imāni liṅgavipallāsavasena vuttānīti na  cintetabbāni, tasmā taṃsamānādhikaraṇo ^b^o^eb^kārantabhāvena gahito  ^b^āpa^eb^saddo ekavacananto pulliṅgo ceva yathāpayogaṃ  ekavacanabahuvacanako cāti veditabbo ``āpo, āpā. āpaṃ,  āpe''tiādinā yojetabbattā. evaṃ vuttāni suttapadāni  savinicchayāni sutvā addhā te ^b^āpa^eb^saddassa  itthiliṅgabahuvacanatāvādino niruttarā bhavissanti.</p>
              <p>[03] ettha koci vadeyya -- pāḷiyaṃ pulliṅganayo ekavacananayo ca  kiṃ aṭṭhakathāṭīkācariyehi na diṭṭho, ye ^b^āpa^eb^saddassa  itthiliṅgabahuvacanattaṃ vaṇṇesunti? no na diṭṭho, diṭṭhoyeva so nayo  tehi. yasmā pana te na kevalaṃ sāṭṭhakathe tepiṭake buddhavacaneyeva  visāradā, atha kho sakalepi saddasatthe visāradā, tasmā saddasatthe  attano paṇḍiccaṃ pakāsetuṃ, ``saddasatthe ca īdiso nayo vutto''ti  viññāpetuñca saddasatthanayaṃ gahetvā ^b^āpa^eb^saddassa  itthiliṅgabahuvacanakattaṃ vaṇṇesunti natthi tesaṃ doso. tathā hi  ^b^mūlapariyāyasuttantaṭṭhakathāyaṃ^eb^ tehiyeva vuttaṃ ^b^āpa^eb^saddassa  pulliṅgekavacanakattasūcanakaṃ ``lakkhaṇasasambhārārammaṇasammutivasena  catubbidho āpo, tesū''tiādi, tasmā natthi tesaṃ doso. pūjārahā  hi te āyasmanto, namoyeva tesaṃ ^a^M0.0154^ea^ karoma, na tesaṃ vacanaṃ  codanābhājanaṃ. ye pana ujuvipaccanīkavādā daḷhameva  ^b^āpa^eb^saddassa itthiliṅgabahuvacanattaṃ mamāyanti, tesaṃyeva vacanaṃ  codanābhājanaṃ. yasmā pana mayaṃ pāḷinayānusārena antadvayavato  ^b^āpa^eb^saddassa pulliṅgattaṃ napuṃsakaliṅgattañca vidadhāma, tasmā yo  koci idaṃ vādaṃ madditvā aññaṃ vādaṃ patiṭṭhāpetuṃ sakkhissatīti netaṃ  ṭhānaṃ vijjati, idañca pana ṭhānaṃ mahāgahanaṃ duppaṭivijjhanaṭṭhena,  paramasukhumañca katañāṇasambhārehi paramasukhumañāṇehi paṇḍitehi  vedanīyattā. sabbamidañhi vacanaṃ tesu tesu ṭhānesu  atthabyañjanapariggahaṇe sotūnaṃ paramakosallajananatthañceva sāsane ādaraṃ  akatvā saddasatthamatena kālaṃ vītināmentānaṃ sāthalikānaṃ  pamādavihāranisedhanatthañca sāsanassātimahantabhāvadīpanatthañca vuttaṃ, na  attukkaṃsanaparavambhanatthanti imissaṃ nītiyaṃ saddhāsampannehi kulaputtehi  yogo karaṇīyo bhagavato sāsanassa ciraṭṭhitatthaṃ.</p>
              <p>[03] yasmā pana pāḷito aṭṭhakathā balavatī nāma natthi, tasmā  pāḷinayānurūpeneva ^b^āpa^eb^saddassa nāmikapadamālaṃ yojessāma  sotūnamasammohatthaṃ, kimettha saddasatthanayo karissati. atrāyaṃ  ^b^udānapāḷi^eb^ ``kiṃ kayirā udapānena, āpā ce sabbadā  siyu''nti.</p>
              <p>[03] āpo, āpā. āpaṃ, āpe. āpena, āpehi, āpebhi.  āpassa, āpānaṃ. āpā, āpasmā, āpamhā, āpehi, āpebhi.  āpassa, āpānaṃ. āpe, āpasmiṃ, āpamhi, āpesu. bho āpa,  bhavanto āpā.</p>
              <p>[03] sabbanāmādīhipi yojessāma -- yo āpo, ye āpā. yaṃ  āpaṃ, ye āpe. yena āpena, sesaṃ neyyaṃ ^a^M0.0155^ea^, so āpo, te  āpā. atīto āpo, atītā āpā. sesaṃ neyyaṃ. iccevaṃ -- </p>
              <p>[21] purisena samā ^b^āpa^eb^-saddādī sabbathā matā. </p>
              <p>[22] na sabbathāva ^b^go^eb^saddo, purisena samo mato.. </p>
              <p>[21] ^b^manā^eb^dī ekadesena, purisena samā matā. </p>
              <p>[22] ^b^sarā^eb^dī ekadesena, sabbathā vā samā matā..</p>
              <p>[03] ye panettha saddā ^b^``mano^eb^gaṇo''ti vuttā, kathaṃ tesaṃ  ^b^mano^eb^gaṇabhāvo sallakkhetabboti? vuccate tesaṃ  manogaṇabhāvasallakkhaṇakāraṇaṃ -- </p>
              <p>[21] ^b^mano^eb^gaṇo ^b^mano^eb^gaṇā- </p>
              <p>[27] dikā ce^b^vā'mano^eb^gaṇo. </p>
              <p>[26] iti saddā tidhā ñeyyā, </p>
              <p>[22] manogaṇavibhāvane.. </p>
              <p>[21] ye te ^b^nā sa smiṃ^eb^visaye, </p>
              <p>[27] ^b^sā so sya^eb^ntā bhavanti ca. </p>
              <p>[26] samāsataddhitantatte, </p>
              <p>[22] ^b^majjho^eb^kārā ca honti hi.. </p>
              <p>[21] ^b^so^eb^kārantapayogā ca, kriyāyogamhi dissare. </p>
              <p>[22] evaṃvidhā ca te saddā, ñeyyā ^b^``mano^eb^gaṇo''iti..</p>
              <p>[03] atra tassatthassa sādhakāni payogāni sāsanato ca lokato ca  yathārahamāharitvā dassessāma -- manasā ce pasannena, bhāsati vā  karoti vā. na mayhaṃ manaso piyo. sādhukaṃ manasi karotha.  manopubbaṅgamā dhammā. manoramaṃ, manodhātu, manomayena kāyena,  iddhiyā upasaṅkami. yo ve ``dassa''nti vatvāna, adāne kurute  mano. vacasā paricitā. vacaso vacasi. </p>
              <p>[21] vacorasmīhi ^a^M0.0156^ea^ bodhesi, veneyyakumudañcidaṃ. </p>
              <p>[22] rāgo sārāgarahito, visuddho buddhacandimā.. </p>
              <p>[21] kassapassa vaco sutvā, alāto etadabravi. </p>
              <p>[22] esa bhiyyo pasīdāmi, sutvāna munino vaco..</p>
              <p>[03] sakhā ca mitto ca mamāsi sīvika, susikkhito sādhu  karohi me vaco. ekūnatiṃso vayasā subhadda. vayaso, vayasi,  vayovuddho, vayoguṇā anupubbaṃ jahanti. jalantamiva tejasā.  tejaso, tejasi, tejodhātukusalo. tejokasiṇaṃ. tapasā uttamo,  tapaso, tapasi, tapodhano, tapojigucchā. kasmā bhavaṃ  vijanamaraññanissito, tapo idha krubbasi brahmapattiyā. cetasā  aññāsi, evaṃ cetaso parivitakko udapādi, etamatthaṃ cetasi  sannidhāya, cetoparivitakkamaññāya. cetopariyañāṇaṃ, ceto  paricchindati, so parasattānaṃ parapuggalānaṃ cetasā ceto paricca  jānāti. tamasā, tamaso, tamasi, tamonudo, tamoharo. navāhametaṃ  yasasā dadāmi. yasaso, yasasi, yaso bhogasamappito.  yasoladdhākho panasmākaṃ bhogā. yasodharā devī, yaso laddhā na  majjeyya. ayasāva malaṃ samuṭṭhitaṃ. ayaso, ayasi,  ayopākārapariyantaṃ, ayasā paṭikujjitaṃ. seyyo ayoguḷo bhutto,  ayopatto ^a^M0.0157^ea^, ayomayaṃ, ayo kantatīti ayokanto.  ghatena vā bhuñjassu payasā vā, sādhu khalu payaso pānaṃ yaññadattena,  payasi ojā, payodharā, payonidhi. sahassanetto sirasā paṭiggahi.  siraso, sirasi añjaliṃ katvā, vanditabbaṃ isiddhajaṃ.  siroruhā, siro chindati. yo kāme parivajjeti, sappasseva  padāsiro. siro te vajjhayitvāna. sarasā, saraso, tīṇi  uppalajātāni, tasmiṃ sarasi brāhmaṇa. saroruhaṃ. yaṃ etā  upasevanti, chandasāvā dhanenavā. sāvittī chandaso mukhaṃ.  chandasi, chandoviciti, chandobhaṅgo, urasā panudahissāmi, uraso,  urasi jāyati, urasilomo, uromajjhe vijjhi. rahasā, rahaso,  rahasi, rahogato nisīditvā, evaṃ cintesahaṃ tadā. ahasā, ahasi.  jāyanti tattha pārohā, ahorattānamaccayeti imāni payogāni.  ettha ca ``manena, manassa, mane, manasmiṃ, manamhī''tiādīni ca  ``manāayatanaṃ tamaparāyano ayapatto chandahānī''tiādīni ca ``na  manaṃ aññāsi. yasaṃ laddhāna dummedho. ``siraṃ  chindatī''tiādīni ca rūpāni manogaṇabhāvappakāsakāni na  hontīti na dassitāni, na alabbhamānavasena, tasmātra imā ādito  paṭṭhāya manogaṇabhāvavibhāvinī gāthāyo bhavanti -- </p>
              <p>[21] ``manasā ^a^M0.0158^ea^ manaso manasi'', </p>
              <p>[27] itiādivasā ṭhitā. </p>
              <p>[26] ^b^sā so sya^eb^ntā saddarūpā, </p>
              <p>[22] vuttā ``manogaṇo''iti.. </p>
              <p>[21] manodhātu vacorasmi, </p>
              <p>[27] vayovuddho tapoguṇo. </p>
              <p>[26] tejodhātu tamonāso, </p>
              <p>[22] yasobhogasamappito.. </p>
              <p>[21] cetoparivitakko ca, ayopatto payodharā. </p>
              <p>[22] siroruhā saroruhaṃ, uromajjhe rahogato.. </p>
              <p>[21] chandobhaṅgo ahorattaṃ, manomaya'mayomayaṃ. </p>
              <p>[22] evaṃvidho viseso yo, lakkhaṇantaṃ manogaṇe.. </p>
              <p>[21] ``vaco sutvā, siro chindi, ayo kantati'' iccapi. </p>
              <p>[22] upayogassa saṃsiddhi, lakkhaṇantaṃ manogaṇe.. </p>
              <p>[21] manogaṇe vuttanayo, itthiliṅge na labbhati. </p>
              <p>[22] punnapuṃsakaliṅgesu, labbhateva yathārahaṃ.. </p>
              <p>[07] iccevaṃ sabbathāpi -- </p>
              <p>[21] ^b^sā so sya^eb^ntāni rūpāni, sandissanti  ^b^mano^eb^gaṇe. </p>
              <p>[22] ma^b^jjho^eb^kārantarūpā ca, ^b^so^eb^kārantūpayogatā..</p>
              <p>[03] idaṃ ^b^mano^eb^gaṇalakkhaṇaṃ. evaṃ ^b^mano^eb^gaṇalakkhaṇaṃ  anākulaṃ niggumbaṃ nijjaṭaṃ samuddiṭṭhaṃ.</p>
              <p>[03] atha ^b^mano^eb^gaṇādilakkhaṇaṃ kathayāma -- </p>
              <p>[21] ye te ^b^nā sasmiṃ^eb^visaye, </p>
              <p>[27] ^b^sā so sya^eb^ntā yathārahaṃ. </p>
              <p>[26] samāsataddhitantatte, </p>
              <p>[22] ma^b^jjho^eb^kāro na honti tu.. </p>
              <p>[21] ^b^so^eb^kārantūpayogā ^a^M0.0159^ea^ ca, </p>
              <p>[27] kriyāyoge na honti te. </p>
              <p>[26] saddā evaṃvidhā sabbe. </p>
              <p>[22] manogaṇādikā matā..</p>
              <p>[03] seyyathidaṃ? ``bilaṃ padaṃ mukha''miccādayo. tesaṃ rūpāni  bhavanti -- bilasā, bilaso, bilasi, bilagato, bilaṃ pāvisi.  padasāva agamāsi, tīṇi padavārāni, mākāsi mukhasā pāpaṃ,  mukhagataṃ bhojanaṃ chaḍḍāpeti. saccena danto damasā upeto. rasavaraṃ  rasamayaṃ rasaṃ pivīti. idaṃ ^b^mano^eb^gaṇādikalakkhaṇaṃ.</p>
              <p>[03] aparampi bhavati -- </p>
              <p>[21] ye samāsādibhāvamhi, ma^b^jjho^eb^kārāva honti tu. </p>
              <p>[22] ^b^nā sa smiṃ^eb^visaye ^b^sāso-sya^eb^ntā pana na  hontihi.. </p>
              <p>[21] ^b^so^eb^kārantūpayogā ca, </p>
              <p>[27] kriyāyoge na honti te. </p>
              <p>[26] saddā evaṃvidhā cāpi, </p>
              <p>[22] ^b^mano^eb^gaṇādikā matā..</p>
              <p>[03] seyyathidaṃ? ``āpo vāyo sarado''iccevamādayo. tesaṃ  rūpāni bhavanti -- āpodhātu, vāyodhātu, āpokasiṇaṃ, vāyokasiṇaṃ,  āpomayaṃ, vāyomayaṃ, jīva tvaṃ saradosataṃ, saradakālo. āpena,  āpassa, āpe, āpasmiṃ, āpamhi. vāyena, vāyassa, vāye,  vāyasmiṃ, vāyamhi. saradena, saradassa, sarade, saradasmiṃ, saradamhi.  āpaṃ āpato sañjānāti. vāyaṃ vāyato sañjānāti. saradaṃ  pattheti, saradaṃ ramaṇīyā nadī.</p>
              <p>[03] keci ^a^M0.0160^ea^ panettha vadeyyuṃ ``nanu sāsane  ^b^vāya^eb^saddo viya ^b^vāyu^eb^saddopi ^b^mano^eb^gaṇādīsu  icchitabbo''ti? ettha vuccate -- </p>
              <p>[21] ^b^``vāyu^eb^ vāyo''ti etesu, pacchimoyeva icchito. </p>
              <p>[22] ^b^mano^eb^gaṇādīsu nādi, ādiggahavasenidha.. </p>
              <p>[21] ``manodhātu vāyodhātu'', iccādīni padāni hi. </p>
              <p>[22] ^b^a^eb^kārantavaseneva, ma^b^jjho^eb^kārāni sijjhare.. </p>
              <p>[21] ^b^vāyu^eb^saddamhi gahite, ādiggahavasenidha. </p>
              <p>[22] ``vāyodhātū''ti ^b^o^eb^majjhaṃ, rūpameva na hessati.. </p>
              <p>[21] yathā hi ^b^āyu^eb^saddassa, rūpaṃ dissati ^b^sā^eb^gamaṃ. </p>
              <p>[22] ``āyusā ekaputta''nti, ^b^manasā^eb^dipadaṃ viya.. </p>
              <p>[21] na tathā ^b^vāyu^eb^saddassa, rūpaṃ dissati ^b^sā^eb^gamaṃ. </p>
              <p>[22] tasmā ^b^mano^eb^gaṇādimhi, tasso'kāso na vijjati.. </p>
              <p>[21] tathā hi ``vāyati iti, vāyo'' iti garū vaduṃ. </p>
              <p>[22] ``vāyodhātū''ti etassa, padassatthaṃ tahiṃ tahiṃ.. </p>
              <p>[21] yattha pathavī ca āpo ca, tejo vāyo na gādhati. </p>
              <p>[22] ettha āpādikaṃ sadda-ttikaṃ ^b^mano^eb^gaṇādike..</p>
              <p>[03] idampi ^b^mano^eb^gaṇādikalakkhaṇaṃ. ettha  ^b^mano^eb^gaṇādikā dvidhā bhijjanti ^b^bila padā^eb^dito  ^b^āpā^eb^dito ca. evaṃ ^b^mano^eb^gaṇādikalakkhaṇaṃ anākulaṃ  niggumbaṃ nijjaṭaṃ samuddiṭṭhaṃ.</p>
              <p>[03] atha ^b^amano^eb^gaṇalakkhaṇaṃ kathayāma -- </p>
              <p>[21] ye ca ^b^nā^eb^visaye ^b^so^eb^ntā, ye ca  ^b^smā^eb^visaye siyuṃ. </p>
              <p>[22] saddā evaṃpakārā te, ^b^amano^eb^gaṇasaññitā..</p>
              <p>[03] ke ^a^M0.0161^ea^ te? ^b^atthabyañjanakkhara^eb^saddādayo ceva  ^b^dīghora^eb^saddā ca. etesu hi ^b^attha^eb^saddādīnaṃ  ^b^nā^eb^vacanaṭṭhāne ``atthaso byañjanaso akkharaso suttaso upāyaso  sabbaso ṭhānaso''tiādīni ^b^so^eb^ntāni rūpāni bhavanti.  ^b^dīghora^eb^saddānaṃ pana ^b^smā^eb^vacanaṭṭhāne ``dīghaso oraso''ti  ^b^so^eb^ntāni rūpāni bhavanti. idaṃ ^b^amano^eb^gaṇalakkhaṇaṃ.</p>
              <p>[03] aparampi bhavati -- </p>
              <p>[21] sabbathā vinimuttā ye, ^b^sā so^eb^ syantādibhāvato. </p>
              <p>[22] evaṃvidhāpi te saddā, ^b^amano^eb^gaṇasaññitā..</p>
              <p>[03] ke te? ``puriso kaññā citta''miccādayo. idampi  ^b^amano^eb^gaṇalakkhaṇaṃ. evaṃ ^b^amano^eb^gaṇalakkhaṇaṃ anākulaṃ  niggumbaṃ nijjaṭaṃ samuddiṭṭhaṃ.</p>
              <p>[03] evaṃ dassitesu ^b^mano^eb^gaṇalakkhaṇādīsu koci vadeyya  ``yadidaṃ tumhehi vuttaṃ `ye samāsādibhāvamhi, ma^b^jjho^eb^kārāva  honti tū'tiādinā ^b^mano^eb^gaṇādikalakkhaṇaṃ, tena ``parosataṃ  gomayaṃ godhano''iccādīsu ^b^gopara^eb^saddādayopi  ^b^mano^eb^gaṇādikabhāvaṃ āpajjantīti? nāpajjanti. kasmāti ce?  yasmā -- </p>
              <p>[21] ettha ^b^mano^eb^gaṇādīnaṃ, anta^b^sso^eb^ttaṃ paṭiccidaṃ. </p>
              <p>[22] ``ma^b^jjho^eb^kārā''ti vacanaṃ, vuttaṃ na tvāgamādikaṃ.. </p>
              <p>[21] ``parosataṃ gomaya''nti-ādīsu ^b^amano^eb^gaṇo. </p>
              <p>[22] pubbabhūtaṃ padaṃ ^b^o^eb^ssā-gamattā'niccatāya ca.. </p>
              <p>[07] tasmā nāpajjanti. iti sabbathāpi  ^b^amano^eb^gaṇalakkhaṇaṃ nissesato dassitaṃ. iccevaṃ  ^b^mano^eb^gaṇavibhāvanāyaṃ ^b^mano^eb^gaṇo ^b^mano^eb^gaṇādiko  ^b^amano^eb^gaṇo cāti tidhā bhedo veditabbo.</p>
              <p>[03] tattha ^a^M0.0162^ea^ ^b^mano^eb^gaṇe pariyāpannasaddānaṃ samāsaṃ patvā  ``abyaggamanaso naro, thiracetasaṃ kulaṃ, saddheyyavacasā  upāsikātiādinā liṅgattayavasena aññathāpi rūpāni bhavanti.  ettha pana keci evaṃ vadanti ``yadā ^b^mana^eb^saddo sakatthe  avattitvā `abyaggo mano yassa soyaṃ abyaggamanaso, alīno mano  yassa soyaṃ alīnamanaso'ti evaṃ aññatthe vattati, tadā  ^b^purisa^eb^nayeneva nāmikapadamālā labbhati, na  ^b^mano^eb^gaṇanayenā''ti. taṃ na gahetabbaṃ ubhinnampi yathārahaṃ  labbhanato. tathā hi ^b^visuddhimagge^eb^ puggalāpekkhanavasena  ``khantisoraccamettādi-guṇabhūsitacetaso. ajjhesanaṃ gahetvānā''ti  ettha ^b^mano^eb^gaṇanayo dissati. ^b^taṭṭīkāyampi^eb^  ``ajjhesito dāṭhānāga-ttherena thiracetasā''ti ^b^mano^eb^gaṇanayo  dissati, tasmā tesaṃ vacanaṃ na gahetabbaṃ. evaṃ vadantā ca te  ^b^abyaggamana^eb^saddādīnaṃ ^b^abyaggamanasa^eb^iccādinā  ^b^sa^eb^kārantapakatibhāvena ṭhapetabbabhāvaṃ vibbhantamativasena cintetvā  sabbāsu vibhattīsu, dvīsu ca vacanesu ^b^purisa^eb^nayena yojetabbataṃ  maññanti. evañca sati ``guṇabhūsitacetaso, thiracetasā''ti  chaṭṭhīcatutthītatiyārūpāni nasiyuṃ, aññāniyeva anabhimatāni rūpāni  siyuṃ. yasmā siyuṃ, tasmā evaṃ aggahetvā ayaṃ viseso gahetabbo.</p>
              <p>[03] yattha hi samāsavasena ^b^mana^eb^saddo ^b^ceta^eb^saddādayo ca  sakatthe avattitvā aññatthe vattanti, tattha ^b^sa^eb^kārāgamānaṃ padānaṃ  nāmikapadamālā ^b^purisa^eb^nayena ca ^b^mano^eb^gaṇe ^b^mana^eb^nayena  ca yathārahaṃ labbhati. ni^b^ssa^eb^kārāgamānaṃ pana  ^b^purisa^eb^nayeneva labbhati. yattha pana samāsavisayeyeva  ^b^manā^eb^disaddā sakatthe vattanti, tattha ni^b^ssa^eb^kārāgamānaṃ  nāmikapadamālā ^b^purisa^eb^nayena ca ^b^mano^eb^gaṇe ^b^mana^eb^nayena  ca labbhati.</p>
              <p>[03] idāni ^a^M0.0163^ea^ imassatthassa āvibhāvatthaṃ, saddagatīsu ca  viññūnaṃ kosalluppādanatthaṃ yathāvuttānaṃ padānaṃ padamālā tidhā katvā  dassayissāma -- ``byāsatto mano yassa soyaṃ byāsattamanaso  naro''ti evamaccantaṃ puggalāpekkhakassa imassa padassa --</p>
              <p>[03] byāsattamanaso naro, byāsattamanasā narā. byāsattamanasaṃ  naraṃ, byāsattamanase nare. byāsattamanasā, byāsattamanena narena,  byāsattamanehi, byāsattamanebhi narehi. byāsattamanaso,  byāsattamanassa narassa, byāsattamanānaṃ narānaṃ. byāsattamanā,  byāsattamanasmā, byāsattamanamhā narā, byāsattamanehi, byāsattamanebhi  narehi. byāsattamanaso, byāsattamanassa narassa, byāsattamanānaṃ  narānaṃ. byāsattamanasi, byāsattamane, byāsattamanasmiṃ,  byāsattamanamhi nare, byāsattamanesu naresu. bho byāsattamanasa nara,  bhavanto byāsattamanasā narāti nāmikapadamālā bhavati.</p>
              <p>[03] evaṃ ^b^sa^eb^kārāgamassa labbhamānālabbhamānatā vavatthapetabbā.  ettha hi paṭhamādutiyāvibhattīnaṃ ekavacanabahuvacanaṭṭhāne ca  tatiyācatutthīchaṭṭhīsattamīnaṃ ekavacanaṭṭhāne ca yathārahaṃ ^b^sā^eb^gamo  bhavati ādesasaravibhattisaraparattā. ayañca nayo sukhumo sādhukaṃ  manasi kātabbo.</p>
              <p>[03] aparo nayo -- ``byāsatto mano yassa soyaṃ  byāsattamano''ti evampi puggalāpekkhakassa imassa padassa  ``byāsattamano naro, byāsattamanā narā. byāsattamanaṃ  nara''ntiādinā ^b^purisa^eb^nayeneva nāmikapadamālā bhavati. ettha  pana sabbathāpi ^b^sā^eb^gamo natthi. aparopi nayo -- ``byāsatto  ca so mano cāti byāsattamano''ti evaṃ cittāpekkhakassapi imassa  padassa ``byāsattamano, byāsattamanā. byāsattamanaṃ, byāsattamane.  byāsattamanasā, byāsattamanenā''tiādinā ^b^mano^eb^gaṇe  ^b^mana^eb^nayena nāmikapadamālā bhavati, ettha pana  tatiyācatutthīchaṭṭhīsattamīnaṃ ^a^M0.0164^ea^ ekavacanaṭṭhāneyeva ^b^sā^eb^gamo  bhavati ādesasaraparattā. yathā ca ettha, evaṃ ``alīnamanaso  naro''tiādīsupi ayaṃ tividho nayo veditabbo.</p>
              <p>[03] napuṃsakaliṅge pana vattabbe ``byāsattamanasaṃ kulaṃ,  byāsattamanāni kulāni. byāsattamanasaṃ kulaṃ, byāsattamanāni  kulāni. byāsattamanasā kulenā''tiādinā nāmikapadamālā  yojetabbā. ettha pana paṭhamādutiyātatiyācatutthīchaṭṭhīsattamīnaṃ  ekavacanaṭṭhāneyeva yathārahaṃ ^b^sā^eb^gamo bhavati  ādesasaravibhattisaraparattā, ayampi nayo sukhumo sādhukaṃ manasi  kātabbo.</p>
              <p>[03] itthiliṅge pana vattabbe ``byāsattamanasā itthī''ti evaṃ  paṭhamekavacanaṭṭhāneyeva ^b^sā^eb^gamaṃ vatvā tato ``byāsattamanā,  byāsattamanāyo itthiyo. byāsattamanaṃ itthi''nti ^b^kaññā^eb^nayena  yojetabbā. ``evaṃ saddheyyavacasā upāsikā, saddheyyavacāyo  upāsikāyo. saddheyyavacaṃ upāsika''ntiādināpi. ``byāsattamanaṃ  kulaṃ, byāsattamanā itthī''tiādinā pana ^b^cittakaññā^eb^nayena  yojetabbā. ettha pana sabbathāpi ^b^sā^eb^gamo natthi.</p>
              <p>[03] sotūnaṃ ñāṇappabhedajananatthaṃ aparāpi nāmikapadamālāyo  dassayissāma sahanibbacanena -- mano eva mānasaṃ, samussāhitaṃ  mānasaṃ yassa soyaṃ samussāhitamānaso. ``samussāhitamānaso,  samussāhitamānasā. samussāhitamānasaṃ, samussāhitamānase.  samussāhitamānasenā''ti ^b^purisa^eb^nayena yojetabbā. sundarā  medhā assa atthīti sumedhaso. ``sumedhaso, sumedhasā. sumedhasaṃ,  sumedhase. sumedhasenā''ti ^b^purisa^eb^nayena, evaṃ  ``bhūrimedhaso''tiādīnampi. tatrime payogā -- </p>
              <p>[21] ``yaṃ ^a^M0.0165^ea^ vadanti sumedhoti, bhūripaññaṃ sumedhasaṃ. </p>
              <p>[27] kiṃ nu tamhā vippavasi, muhuttamapi piṅgiya. </p>
              <p>[22] gotamā bhūripaññāṇā, gotamā bhūrimedhasā.. </p>
              <p>[21] nāhaṃ tamhā vippavasāmi, muhuttamapi brāhmaṇa. </p>
              <p>[22] gotamā bhūripaññāṇā, gotamā bhūrimedhasā''ti..</p>
              <p>[03] itthiliṅge vattabbe ``samussāhitamānasā sumedhasā''ti  rūpāni, napuṃsake vattabbe ``samussāhitamānasaṃ sumedhasa''nti rūpāni,  ^b^kaññā citta^eb^nayena etesaṃ padamālā yojetabbā.  ^b^o^eb^kārantapulliṅgaṭṭhāne itthiliṅgādivinicchayo nayappakāsanatthaṃ  kato. visesato hi ^b^o^eb^kārantakathāyeva idhādhippetā. apica  loke nīti nāma nānappakārehi kathitā eva sobhati, ayañca sāsane  nīti, tasmā nānappakārehi kathitāti. </p>
              <p>[21] sabbāni nayato evaṃ, ^b^o^eb^kārantapadānime. </p>
              <p>[22] pulliṅgāni pavuttāni, sāsanatthaṃ mahesino.. </p>
              <p>[21] viseso tesu kesañci, pāḷiyaṃ yo padissati. </p>
              <p>[22] paccattavacanaṭṭhāne, pakāsessāmi taṃ'dhunā.. </p>
              <p>[21] ``vanappagumbe yatha phussitagge'', itiādinayena hi. </p>
              <p>[22] katthacodantapulliṅga-rūpāni aññathā siyuṃ.. </p>
              <p>[21] paccattavacanicceva, tañca rūpaṃ pakāsaye. </p>
              <p>[22] ``paccatte bhummaniddeso'', iti bhāsanti kecana..</p>
              <p>[03] tatra kānici suttapadāni dassessāma -- natthi attakāre,  natthi parakāre, natthi purisakāre, pariyantakate saṃsāre, jīve sattame,  na hevaṃ vattabbe, bāle ca paṇḍite ca sandhāvitvā saṃsaritvā  dukkhassantaṃ karissantīti. imāni ^a^M0.0166^ea^  ekavacanabahuvacanavasena dvidhā gahetabbāni.  paccattekavacanabahuvacanānañca ^b^e^eb^kārādeso veditabbo.</p>
              <p>[03] ye pana ``vanappagumbeti paccattavacanassa bhummavacananiddeso''ti  vadanti, te vattabbā ``yadi vanappagumbeti paccattavacanassa  bhummavacananiddeso, evañca sati `thāliyaṃ odanaṃ pacatī'ti ettha  viya ādhārasutisambhavato `gimhāna māse paṭhamasmiṃ gimhe'ti idaṃ  kataratthaṃ jotetī''ti? te vadeyyuṃ ``na mayaṃ bho `vanappagumbeti idaṃ  bhummavacana'nti vadāma, atha kho `paccattavacanassa  bhummavacananiddeso'ti vadāmā''ti. evampi dosoyeva tumhākaṃ, nanu  ``saṅghe gotami dehī''ti etthāpi sampadānavacanassa  bhummavacananiddesoti vuttepi saṅghassa dānakriyāya ādhārabhāvato  ``saṅghe''ti vacanaṃ suṇantānaṃ ādhārasuti ca ādhāraparikappo ca  hotiyeva. na hi sakkā evaṃ pavattaṃ cittaṃ nivāretuṃ, tasmā ettha evaṃ  pana viseso gahetabbo ``paccattavacanassapi katthaci bhummavacanassa  viya rūpaṃ hotī''ti. evañhi gahite na koci virodho. īdisesu  hi ṭhānesu niruttippabhedakusalo lokānukampako bhagavā  paccattavacanavasena niddisitabbe sati evaṃ aniddisitvā lokassa  sammohamuppādayanto viya kathaṃ bhummavacananiddesaṃ karissati, tasmā  saddasāmaññalesamattaṃ gahetvā ``bhummavacananiddeso''ti na vattabbaṃ.  yadi saddasāmaññaṃ gahetvā bhummavacananiddesaṃ icchatha,  ``paccattekavacanassa upayogabahuvacananiddeso''tipi icchitabbaṃ siyā.</p>
              <p>[03] apica tatheva ``attakāre''ti paccattavacanassa bhummavacananiddese  sati ādhārasutisambhavato ``attakārasmiṃ kiñci vatthu natthī''ti  anadhippeto attho siyā, na pana ``attakāro natthī''ti adhippeto  attho. ``upayogabahuvacananiddeso''ti gahaṇepi upayogatthassa  ^b^natthi^eb^saddena ^a^M0.0167^ea^ avattabbattā dosoyeva siyā,  ^b^atthi^eb^saddādīnaṃ viya pana ^b^natthi^eb^saddassapi paṭhamāya yogato  ``attakāre''ti idaṃ paccattavacanamevāti viññāyati. ``bāle ca  paṇḍite ca sandhāvitvā saṃsaritvā dukkhassantaṃ karissantī''ti  etthāpi paccattavacanassa ``bhummavacananiddeso''ti vā  ``upayogavacananiddeso''ti vā gahaṇe sati ``bālā ca paṇḍitā  cā''ti ettakampi vattuṃ ajānanadoso siyā, ``karissantī''ti  padayogato pana ``bāle cā''tiādi paccattavacanamevāti viññāyati.  yathā pana niggahītāgamavasenuccārite ``cakkhuṃ udapādī''ti pade  paccattavacanassa ``cakkhuṃ me dehi yācito''ti ettha upayogavacanena  sutivasena samānattepi paccattavacanatthoyeva sotāre paṭibhāti  ``udapādī''tiākhyātena kathitattā, na pana vibhattivipallāsatthabhūto  upayogavacanattho ``udapādī''tiākhyātena avacanīyattā, ``cakkhuṃ  udapādī''ti hi bhagavatā vuttakāle ko ``cakkhuṃ udapādī''ti padaṃ  parivattitvā atthamācikkhati, tathā ``bāle paṇḍite''tiādīnampi  paccattavacanānaṃ aparehi ``bāle paṇḍite''tiādīhi bhummopayogavacanehi  sutivasena samānattepi paccattavacanatthoyeva sotāre paṭibhāti, na  itaravacanattho yathāpayogaṃ atthassa gahetabbattā. iti ``vanappagumbe,  bāle, paṇḍite''tiādīnaṃ suddhapaccattavacanattaññeva sārato paccetabbaṃ, na  sutisāmaññena bhummopayogavacanattaṃ.</p>
              <p>[03] yaṃ panācariyena ^b^jātakaṭṭhakathāyaṃ^eb^ -- </p>
              <p>[21] ``tayo giriṃ tiantaraṃ kāmayāmi, </p>
              <p>[27] pañcālā kuruyo kekake ca. </p>
              <p>[26] tatuttariṃ brāhmaṇa kāmayāmi, </p>
              <p>[22] tikiccha maṃ brāhmaṇa kāmanīta''nti -- </p>
              <p>[07] imassa ^a^M0.0168^ea^ ^b^kāmanīta^eb^jātakassa  saṃvaṇṇanāyaṃ ``kekake cāti paccatte upayogavacanaṃ, tena kekakassa raṭṭhaṃ  dassetī''ti vuttaṃ. evaṃ vadanto ca so ``purise passati, purise  patiṭṭhita''nti, ``passāmi loke sadhane manusse''ti ca ādīsu  yebhuyyena ``purise, loke, sadhane, manusse''tiādīnaṃ  upayogabahuvacanabhummekavacanabhāvena āgatattā  paccattekavacanabahuvacanabhāvassa pana apākaṭattā yebhuyyappavattiṃ sandhāya  ``idampi tādisamevā''ti maññamāno vadati maññe. ācariyā hi  katthaci attano ruciyāpi visuṃ visuṃ kathenti. ayaṃ pana amhākaṃ  ruci -- ``kekake''ti idaṃ paccattavacanameva ``pañcālā, kuruyo''ti  sahajātapadāni viya, raṭṭhavācakattā pana ``kuruyo''ti padamiva  bahuvacanavasena vuttaṃ. na hi bhagavā ``khattiyo, brāhmaṇo,  vesso''tiādīsu viya samānavibhattīhi niddisitabbesu sahajātapadesu  pacchimaṃ upayogavacanavasena niddiseyya, yutti ca na dissati  ``pañcālā''ti, ``kuruyo''ti paccattavacanaṃ vatvā ``kekake''ti  upayogavacanassa vacane, tasmā ``kekake''ti idaṃ paccattavacanameva.  tathā hi ^b^sandhivisodhana^eb^vidhāyako ācariyo tādisānaṃ padānaṃ  paccattavacanattaññeva vibhāvento sāmaṃ kate pakaraṇe ``vanappagumbo  vanappagumbe, sukhaṃ dukkhaṃ jīvo, sukhe dukkhe jīve''ti āha,  ^b^ṭīkāya^eb^mpi ca tesaṃ paccattavacanabhāvameva vibhāvento  ``vanappagumbo, sukhaṃ, dukkhaṃ, jīvo''ti sādhanīyaṃ rūpaṃ patiṭṭhapetvā  niggahītalopavasena ^b^akārokārāna^eb^ñca ^b^e^eb^kārādesavasena  ``vanappagumbe, sukhe, dukkhe, jīve''ti rūpanipphattimāha. sā  pāḷinayānu kūlā. ^b^kaccāyanā^eb^cariyenapi pāḷinayaṃ nissāya  ``dvipade tulyādhikaraṇe''ti paccattabahuvacanapadaṃ vuttaṃ. tenāha vuttiyaṃ  ``dve padāni tulyādhikaraṇānī''ti. ``dvipade tulyādhikaraṇe''ti  ^a^M0.0169^ea^ ca idaṃ ``aṭṭha nāgāvāsasatānī''ti vattabbe ``aṭṭha  nāgāvāsasate''ti padamiva vuccatīti daṭṭhabbaṃ.</p>
              <p>[03] keci pana tesaṃ bhummekavacanattaṃ icchanti. tattha yadi  ``vanappagumbe''ti paccatte bhummavacanaṃ, ``kekake''ti ca paccatte  upayogavacanaṃ, ``esese eke ekaṭṭhe''ti ettha ``esese''ti imānipi  paccatte bhummavacanāni vā siyuṃ, upayogavacanāni vā. yathetāni  evaṃvidhāni na honti, suddhapaccattavacanāniyeva honti, tathā  ``vanappagumbe, kekake''tiādīnipi tathāvidhāni na honti,  suddhapaccattavacanāniyeva honti. iccevaṃ sabbathāpi ``vanappagumbe,  bāle, paṇḍite, kekake''ti, ``viratte kosiyāyane, aṭṭha  nāgāvāsasate, ke purise, esese''ti evamādīnaṃ anekesaṃ  purisaliṅgaitthiliṅganapuṃsakaliṅgasabbanāmaekavacanānekavacanavasena  sāsanavare ṭhitānaṃ padānaṃ nipphatti  paccattekavacanaputhuvacanāna^b^me^eb^kārādesavaseneva bhavatīti avassamidaṃ  sampaṭicchitabbaṃ. evaṃ ``vanappagumbe, bāle, paṇḍite''tiādīnaṃ  suddhapaccattavacanatā atīva sukhumā dubbiññeyyā, saddhena kulaputtena  ācariye payirupāsitvā tadupadesaṃ sakkaccaṃ gahetvā jānitabbā.  buddhavacanasmiñhi saddato ca atthato ca adhippāyato ca  akkharacintakānaṃ ñāṇacakkhusammuyhanaṭṭhānabhūtā pāḷinayā vividhā  dissanti.</p>
              <p>[03] tattha saddato tāva idaṃ sammuyhanaṭṭhānaṃ -- ``virattā  kosiyāyanī''ti vattabbe ``viratte kosiyāyane''ti  itthiliṅgapaccattavacanaṃ dissati, ``ko puriso''ti vattabbe ``ke  purise''ti sabbanāmikapaccattavacanaṃ dissati, ``kinnāmo te  upajjhāyo''ti vattabbe ``konāmo te upajjhāyo''ti samāsapadaṃ  pulliṅgavisayaṃ dissati. kiṃ nāmaṃ etassāti ^a^M0.0170^ea^  konāmoti hi samāso. tena ``konāmā itthī, konāmaṃ kula''nti  ayampi nayo gahetabbo. ``kva te balaṃ mahārājā''ti vattabbe ``ko  te balaṃ mahārājā''ti ettha ^b^kva^eb^saddena īsakaṃ samānasutiko  sattamiyanto ^b^ko^eb^saddo dissati, ^b^kva ko^eb^saddā hi  aññamaññamīsakasamānasutikā. tathā ``idha hemantagimhesu, idha  hemantagimhisu, na tenatthaṃ abandhi so, na tenatthaṃ abandhisū''ti  aññānipi yojetabbāni.</p>
              <p>[03] atthato pana idaṃ sammuyhanaṭṭhānaṃ -- ``yaṃ na kañcanadvepiñcha,  andhena tamasā gata''nti ettha ^b^na^eb^kāro ``kata''nti iminā  sambandhitabbo. na katanti kataṃ viyāti attho. ettha hi  ^b^na^eb^kāro upamāne vattati, na paṭisedhe. </p>
              <p>[21] ``assaddho akataññū ca, </p>
              <p>[27] sandhicchedo ca yo naro. </p>
              <p>[26] hatāvakāso vantāso, </p>
              <p>[22] sa ve uttamaporiso''ti </p>
              <p>[07] evamādīnipi aññāni yojetabbāni.</p>
              <p>[03] adhippāyato idaṃ sammuyhanaṭṭhānaṃ -- ``taṇhaṃ asmimānaṃ  sassatucchedadiṭṭhiyo dvādasāyatananissitaṃ nandirāgañca hantvā brāhmaṇo  anīgho yātī''ti vattabbepi tathā avatvā tamevatthaṃ gahetvā aññena  pariyāyena </p>
              <p>[21] ``mātaraṃ pitaraṃ hantvā, rājāno dve ca khattiye. </p>
              <p>[22] raṭṭhaṃ sānucaraṃ hantvā, anīgho yāti brāhmaṇo''ti </p>
              <p>[07] vuttaṃ. </p>
              <p>[21] ``vanaṃ ^a^M0.0171^ea^ chindatha mā rukkhaṃ, vanato jāyate  bhayaṃ. </p>
              <p>[22] chetvā vanañca vanathaṃ, nibbanā hotha bhikkhavo''ti </p>
              <p>[07] evamādīnipi aññāni yojetabbāni. evaṃ buddhavacane  saddato ca atthato ca adhippāyato ca akkharacintakānaṃ  ñāṇacakkhusammuyhanaṭṭhānabhūtā pāḷinayā vividhā dissanti. yathāha  -- </p>
              <p>[21] ``jānantā api saddasatthamakhilaṃ muyhanti pāṭhakkame, </p>
              <p>[27] yebhuyyena hi lokanītividhurā pāṭhe nayā vijjare. </p>
              <p>[26] paṇḍiccampi pahāya bāhiragataṃ ettheva tasmā budho, </p>
              <p>[22] sikkheyyāmaladhammasāgaratare nibbānatitthūpage''ti..</p>
              <p>[03] evaṃ pāḷinayānaṃ dubbiññeyyattā ``vanappagumbe, bāle ca,  paṇḍite cā''tiādīnaṃ suddhapaccattavacanattaññeva sārato paccetabbaṃ, na  sutisāmaññena bhummopayogavacanattaṃ bhummopayogavacanehi tesaṃ  samānasutikattepi paccattajotakattā. samānasutikāpi hi saddā  atthappakaraṇaliṅgasaddantarābhisambandhādivasena atthavisesajotakā  bhavanti. taṃ yathā? ``sīho gāyatī''ti vutte ``evaṃnāmako  puriso''ti attho viññāyati. ``sīho naṅguṭṭhaṃ cāletī''ti vutte  pana ``migarājā''ti viññāyati. evaṃ atthavasena samānasutikānaṃ  atthavisesajotanaṃ bhavati. saṅgāme ṭhatvā ``sindhavamānehī''ti vutte  ``asso''ti viññāyati. rogisālāyaṃ pana ``sindhavamānehī''ti  vutte ``lavaṇa''nti viññāyati. evaṃ pakaraṇavasena samānasutikānaṃ  atthavisesajotanaṃ bhavati. ``issā''ti vutte ``evaṃnāmikā  dhammajātī''ti viññāyati. ``isso''ti vutte pana  ``acchamigo''ti viññāyati. evaṃ liṅgavasena  ekadesasamānasutikānaṃ atthavisesajotanaṃ bhavati. ettha pana  kiñcāpi ``devadattaṃ pakkosa ghaṭadhārakaṃ ^a^M0.0172^ea^  daṇḍadhāraka''ntiādīsupi ghaṭadaṇḍādīni liṅgaṃ, tathāpi  samānasutikādhikārattā na taṃ idhādhippetaṃ.</p>
              <p>[03] ``issā uppajjatī''ti ca ``issā purisamanubandhiṃsū''ti ca  vutte pana sabbathā samānasutikānaṃ saddantarābhisambandhavasena  yathāvuttātthavisesajotanaṃ bhavati. tathā ``sīho bhikkhave  migarājā sāyanhasamayaṃ āsayā nikkhamatī''ti vutte ``migādhipo  kesarasīho''ti viññāyati. ``sīho samaṇuddeso, sīho  senāpatī''ti ca vutte pana ``sīho nāma sāmaṇero, sīho nāma  senāpatī''ti viññāyati. evampi saddantarābhisambandhavasena  samānasutikānaṃ atthavisesajotanaṃ bhavati. ``addasaṃsu kho  chabbaggiyā bhikkhū sattarasavaggiye bhikkhū vihāraṃ  paṭisaṅkharonte''ti evampi saddantarābhisambandhavasena samānasutikānaṃ  paccattopayogatthasaṅkhātātthavisesajotanaṃ bhavati. tathā ``siñca  bhikkhu imaṃ nāvaṃ, aññataro bhikkhu bhagavantaṃ etadavocā''ti evampi  saddantarābhisambandhavasena samānasutikānaṃ  ālapanatthapaccattatthasaṅkhātātthavisesajotanaṃ bhavati, tasmā  ``vanappagumbe yatha phussitagge''tiādīni bhummopayogavacanehi  sadisattepisaddantarābhisambandhavasena suddhapaccattavacanānīti gahetabbāni.  paccattekavacanabahuvacanānaṃ eva hi ^b^e^eb^kārādesavasena evaṃvidhāni  rūpāni bhavanti bhummopayogavacanāni viyāti. nanu ca bho  evaṃvidhānaṃ rūpānaṃ pāḷiyaṃ dissanato ^b^`e^eb^kārantampi pulliṅgaṃ  atthī'ti vattabbanti? na vattabbaṃ,  ^b^o^eb^kārantabhāvogadharūpavisesattā tesaṃ rūpānaṃ. ādesavasena hi  siddhattā visuṃ ^b^e^eb^kārantapulliṅgaṃ nāma natthi, tasmā pulliṅgānaṃ  yathāvuttasattavidhatāyeva gahetabbāti.</p>
              <p>[03] keci ^a^M0.0173^ea^ pana vadeyyuṃ ``yāyaṃ ^b^purisa^eb^saddanayaṃ  gahetvā `bhūto, bhūtā. bhūta'ntiādinā sabbesa^b^mo^eb^kārantapadānaṃ  nāmikapadamālā vibhattā, tattha catutthekavacanassa  ^b^āyā^eb^desasahitāni rūpāni kimatthaṃ na vuttānī''ti?  visesadassanatthaṃ. tādisāni hi catutthekavacanarūpāni pāḷinaye  porāṇaṭṭhakathānaye ca upaparikkhiyamāne ``gatyatthakammani,  nayanatthakammani, vibhattivipariṇāme, tadatthe cā''ti saṅkhepato imesu  catūsuyeva ṭhānesu, pabhedato pana sattasu ṭhānesu dissanti.  dānarocanadhāraṇa^b^namo^eb^yogādibhede pana yattha katthaci  sampadānavisaye na dissanti, iti imaṃ visesaṃ dassetuṃ na vuttānīti.  nanu dānakriyāyoge ``abhirūpāya kaññā deyyā''ti  catutthekavacanassa ^b^āyā^eb^desasahitarūpadassanato imasmimpi  ^b^saddanītippakaraṇe^eb^ ``purisāya, bhūtāyā''tiādīni vattabbāni,  evaṃ sante kasmā ``dānarocanadhāraṇa^b^namo^eb^yogādibhede pana yattha  katthaci sampadānavisaye na dissantī''ti vuttanti? apāḷinayattā.  ``abhirūpāya kaññā deyyā''ti ayañhi saddasatthato āgato  nayo, na buddhavacanato. buddhavacanañhi patvā ``abhirūpassa kaññā  deyyā''ti padarūpaṃ bhavissatīti. nanu ca bho  ^b^namo^eb^yogādīsupi catutthekavacanassa ^b^āyā^eb^deso dissatīti.  sāsanāvacarāpi hi nipuṇā paṇḍitā ``namo buddhāyā''tiādīni  vatvā ratanattayaṃ vandanti. keci pana -- </p>
              <p>[21] ``namo buddhāya buddhassa, </p>
              <p>[27] namo dhammāya dhammino. </p>
              <p>[26] namo saṅghāya saṅghassa, </p>
              <p>[22] namokārena sotthi me''ti ca, </p>
              <p>[21] ``mukhe ^a^M0.0174^ea^ sarasi samphulle, nayanuppalapaṅkaje. </p>
              <p>[22] pādapaṅkajapūjāya, buddhāya satataṃ dade''ti ca,</p>
              <p>[03] ``naro naraṃ yācati kiñci vatthuṃ, narena dūto pahito  narāyā''ti ca gāthāracanampi kubbantīti? saccaṃ, sāsanāvacarāpi  nipuṇā paṇḍitā ``namo buddhāyā''tiādīnivatvā ratanattayaṃ vandanti,  gāthāracanampi kubbanti, evaṃ santepi te saddasatthe kataparicayavasena  saddasatthato nayaṃ gahetvā tathārūpā gāthāpi cuṇṇiyapadānipi  abhisaṅkharonti, ``namo buddhāyā''tiādīni vatvā ratanattayaṃ  vandanti. ye pana saddasatthe akataparicayā antamaso bāladārakā,  tepi aññesaṃ vacanaṃ sutvā kataparicayavasena ``namo  buddhāyā''tiādīni vatvā ratanattayaṃ vandanti, ``namo buddhassā''ti  vadantā pana appakatarā. katthaci hi padese kumārake akkharasamayaṃ  uggaṇhāpentā garū akkharānamādimhi ``namo buddhāyā''ti  sikkhāpenti, na pana ``namo buddhassā''ti, evaṃ santepi pāḷinaye  porāṇaṭṭhakathānaye ca upaparikkhiyamāne ṭhapetvā  gatyatthakammādiṭṭhānacatukkaṃ, pabhedato sattaṭṭhānaṃ vā  dānarocanadhāraṇa^b^namo^eb^yogādibhede yattha katthaci sampadānavisaye  catutthekavacanassa ^b^āyā^eb^desasahitāni rūpāni na dissanti,  tasmā kehici abhisaṅkhatāni ``namo buddhāya, buddhāya dānaṃ  dentī''ti padāni pāḷiṃ patvā ``namo buddhassa, buddhassa dānaṃ  dentī''ti aññarūpāni bhavantīti daṭṭhabbaṃ. ayaṃ pana  pāḷinayāṭṭhakathānayānurūpena ^b^āyā^eb^desassa payogaracanā --  ``buddhāya saraṇaṃ gacchati, buddhaṃ saraṇaṃ gacchatī''ti vā, ``buddhāya  nagaraṃ nenti, buddhaṃ nagaraṃ nentī''ti vā, ``buddhāya sakkato dhammo,  buddhena sakkato dhammo''ti vā, ``buddhāya jīvitaṃ pariccajati, buddhassa  atthāya jīvitaṃ pariccajatī''ti vā, ``buddhāya apenti  aññatitthiyā, buddhasmā apenti aññatitthiyā''ti vā ^a^M0.0175^ea^,  ``buddhāya dhammatā, buddhassa dhammatā''ti vā, ``buddhāya pasanno, buddhe  pasanno''ti vā iti pabhedato imaṃ sattaṭhānaṃ vivajjetvā aññattha  ^b^āyā^eb^deso na dissati. tathā hi -- </p>
              <p>[21] pāṭhe ^b^mahānamakkāra^eb^-saṅkhāte sādhunandane. </p>
              <p>[22] sampadāne ^b^namo^eb^yoge, ^b^āyā^eb^deso na dissati.. </p>
              <p>[07] ettha mahānamakkārapāṭho nāma ``namo tassa bhagavato  arahato sammāsambuddhassā''ti pāṭho. atrāpi ^b^āyā^eb^deso na  dissati. ^b^vammikasuttepi^eb^ ``namo karohi nāgassā''ti evaṃ  ^b^āyā^eb^deso na dissati. ^b^ambaṭṭhasuttepi^eb^ ``sotthi bhadante  hotu rañño, sotthi janapadassa''. evaṃ ^b^āyā^eb^deso na dissati. </p>
              <p>[21] ``suppabuddha''nti pāṭhassa, atthasaṃvaṇṇanāyapi. </p>
              <p>[22] sampadāne ^b^namo^eb^yoge, ^b^āyā^eb^deso na dissati.. </p>
              <p>[07] tathā hi </p>
              <p>[21] ``suppabuddhaṃ pabujjhanti, sadā gotamasāvakā. </p>
              <p>[22] yesaṃ divā ca ratto ca, niccaṃ buddhagatā satī''ti </p>
              <p>[07] imissā pāḷiyā aṭṭhakathāyaṃ ``sammādiṭṭhikassa putto  guḷaṃ khipamāno buddhānussatiṃ āvajjetvā `namo buddhassā'ti vatvā  guḷaṃ khipatī''ti ^b^āyā^eb^desavajjito saddaracanāviseso dissati.  sagāthāvaggavaṇṇanāyampi ^b^dhanañjānīsuttaṭṭhakathāyaṃ^eb^ ``tvaṃ ṭhitāpi  nisinnāpi khipitvāpi kāsetvāpi `namo buddhassā'ti tassa  muṇḍakassa samaṇakassa namakkāraṃ karosī''ti ^b^āyā^eb^desavajjito  saddaracanāviseso dissati. tathā tattha tattha ``buddhappamukhassa  bhikkhusaṅghassa dānaṃ deti. tassa ^a^M0.0176^ea^ purisassa bhattaṃ na  ruccati. samaṇassa rocate saccaṃ, buddhassa chattaṃ dhāreti, buddhassa  silāghate''tiādinā ^b^āyā^eb^desavivajjito saddaracanāviseso  dissati. evaṃ dānarocanādīsu bahūsu sampadānavisayesu  catutthekavacanassa ^b^āyā^eb^desasahitaṃ rūpaṃ na dissati.</p>
              <p>[03] gatyatthakammādīsu pana catūsu ṭhānesu dissati. tathā hi  ``mūlāya paṭikasseyya, appo saggāya gacchatī''ti cettha  gatyatthakammani dissati. ettha hi ``mūlaṃ paṭikasseyya, appo  saggaṃ gacchatī''ti ca attho. ``paṭikasseyyā''ti cettha kasa  gatiyanti dhātussa ^b^pati^eb^upasaggena visesitattā  ``ākaḍḍheyyā''ti attho bhavati. ``ayaṃ puriso mama atthakāmo,  yo maṃ gahetvāna dakāya netī''ti ettha nayanatthakammani dissati.  ettha hi maṃ udakaṃ neti, attano vasanakasobbhaṃ pāpetīti attho.  ``viramathāyasmanto mama vacanāyā''ti ettha vibhattivipariṇāme  dissati. mama vacanato viramathāti hi nissakkavacanavasena attho.  ``mahāgaṇāya bhattā me''ti etthāpi vibhattivipariṇāme dissati.  mama mahato haṃsagaṇassa bhattāti hi sāmivacanavasena attho. mama  haṃsarājāti cettha adhippāyo. ``asakkatā casma dhanañcayāyā''ti  etthāpi vibhattivipariṇāme dissati. mayaṃ dhanañcayassa rañño  asakkatā ca bhavāmāti hi kattutthe sāmivacanaṃ. tathā hi  ``dhanañcayassā''ti vā ``dhanañcayenā''ti vā vattabbe evaṃ avatvā  ``dhanañcayāyā''ti sampadānavacanaṃ dānakriyādikassa  sampadānavisayassa abhāvato vibhattivipariṇāmeyeva yujjati, tasmā  dhanañcayarājena mayaṃ asakkatā ca bhavāmāti attho gahetabbo.  aññampi vibhattivipariṇāmaṭṭhānaṃ maggitabbaṃ.</p>
              <p>[03] ``virāgāya ^a^M0.0177^ea^ upasamāya nirodhāyā''tiādīni  pana anekasahassāni ^b^āyā^eb^desasahitāni saddarūpāni tadatthe  pavattanti. aṭṭhakathācariyāpi hi ^b^dhammavinaya^eb^saddatthaṃ vaṇṇentā  ``dhammānaṃ vinayāya. anavajjadhammatthañhesa vinayo, na  bhavabhogādiattha''nti tadatthavaseneva ^b^āyā^eb^desasahitaṃ saddarūpaṃ  payuñjiṃsu, evaṃ catutthekavacanassa ^b^āyā^eb^desasahitāni rūpāni  gatyatthakammani nayanatthakammani vibhattivipariṇāme tadatthe cāti  imesu catūsuyeva ṭhānesu dissanti, na pana dānarocanādibhede yattha  katthaci sampadānavisaye. tathā hi ^b^niruttipiṭake^eb^  ``atthāyāti sampadānavacana''nti ^b^āyā^eb^desasahitaṃ saddarūpaṃ vuttaṃ,  ^b^purisa^eb^saddādivasena pana tādisāni rūpāni na vuttāni  tādisānaṃ saddarūpānaṃ yattha katthaci appavattanato.  ^b^kaccāyanappakaraṇepi^eb^ hi ``āya catutthekavacanassa tū''ti  lakkhaṇassa vuttiyaṃ ``atthāya hitāya sukhāya devamanussāna''nti  vuttaṃ. ``purisāyā''ti vā ``samaṇāyā''ti vā ``brāhmaṇāyā''ti  vā na vuttanti.</p>
              <p>[03] ettha siyā -- nanu bho tasseva vuttiyaṃ ``catutthīti kimatthaṃ  purisassa mukhaṃ. ekavacanassāti kimatthaṃ purisānaṃ dadāti. vāti  kimatthaṃ dātā hoti samaṇassa vā brāhmaṇassa vā''ti vuttattā  ``purisāya samaṇāya brāhmaṇāyā''tiādīni padarūpāni nayato  dassitāni, kevalaṃ pana ^b^mukha^eb^saddayogato bahuvacanabhāvato  vikappanato ca ``purisāyā''tiādīni na sijjhanti,  ^b^mukha^eb^saddayogādivirahite pana ṭhāne avassaṃ sijjhantīti? ettha  vuccate -- ``catutthīti kimatthaṃ purisassa mukha''nti vadanto ``sace  ^b^āyā^eb^deso bhaveyya ^a^M0.0178^ea^, catutthiyā eva bhavati, na  chaṭṭhiyā''ti dassento ``mukha''nti padaṃ dassesi, na ca tena  ^b^``mukha^eb^saddaṭṭhāne detītiādike sampadānavisayabhūte kriyāpade  ṭhite ^b^āyā^eb^deso hotī''ti dasseti. ^b^``e^eb^kavacanassāti  kimatthaṃ purisānaṃ dadātī''ti vadantopi ``ekavacanasseva  ^b^āyā^eb^deso hoti, na bahuvacanassā''ti dasseti.  ``dadātī''ti idaṃ padaṃ ``purisāna''nti padassa sampadānavacanattaṃ  ñāpetuṃ avoca, na ca ``detītiādike sampadānavisayabhūte kriyāpade  sati catutthekavacanassa ^b^āyā^eb^deso hotī''ti imamatthaṃ viññāpeti.  ``vāti kimatthaṃ dātā hoti samaṇassa vā brāhmaṇassa vā''ti ca  vadantopi ``sampadāneyeva vikappena ^b^āyā^eb^deso hotī''ti  viññāpeti, na dānādikriyaṃ paṭicca ^b^āyā^eb^desavidhānaṃ ñāpeti.</p>
              <p>[03] yadi pana dānādikriyaṃ paṭicca ^b^āyā^eb^desavidhānaṃ siyā,  vuttikārakena lakkhaṇassa vuttiyaṃ mūlodāharaṇeyeva ``atthāya  hitāyā''ti tadatthapayogāni viya ``purisāya dīyate''tiādi  vattabbaṃ siyā, na ca vuttaṃ. kasmāti ce? buddhavacane  porāṇaṭṭhakathāsu ca tādisassa payogassa abhāvā. ^b^niruttipiṭake^eb^  hi pabhinnapaṭisambhido so āyasmā ^b^mahākaccāno^eb^ ``purisassa  dīyate''ti ^b^āyā^eb^desarahitāniyeva rūpāni dasseti,  ``atthāyāti sampadānavacana''nti bhaṇantopi ca thero  dānādikriyāpekkhaṃ akatvā catutthekavacanassa ^b^āyā^eb^desasahitaṃ  rūpameva niddisi. tena so payogo tadatthappayogoti viññāyati.  iti imehi kāraṇehi jānitabbaṃ ``dānādikriyaṃ paṭicca  ^b^āyā^eb^desavidhānaṃ na kata''nti. yajjevaṃ ``atthāya  hitāyā''tiādīniyeva tadatthappayogāni ``āya catutthekavacanassa  tū''ti lakkhaṇassa visayā bhaveyyuṃ, nāññānīti? tanna, aññānipi  visayāyeva tassa. katamāni? ``mūlāya paṭikasseyya, appo  ^a^M0.0179^ea^ saggāya gacchati, dakāya neti, viramathāyasmanto  mamavacanāya, gaṇāya bhattā''tiādīni. ``saggassa gamanena  vā''tiādīni pana ^b^vā^eb^dhikārattā avisayāvāti.</p>
              <p>[03] nanu ca bho evaṃ sante vuttikārakena mūlodāharaṇesu ``atthāya  hitāya sukhāya devamanussāna''nti vatvā ``mūlāya  paṭikasseyyā''tiādīnipi vattabbāni, kimudāharaṇe pana ``vāti  kimatthaṃ saggassa gamanena vā''ti vattabbanti? saccaṃ, avacane  kāraṇamatthi, taṃ suṇātha -- ``mūlāya paṭikasseyya, appo saggāya  gacchatī''ti ettha hi ``mūlāya, saggāyā''ti padāni  suddhasampadānavacanāni na honti gatyatthakammani vattanato, tasmā  mūlodāharaṇesu na vuttāni. tathā ``dakāya netī''ti ettha  ``dakāyā''ti padaṃ nayanatthakammani vattanato suddhasampadānavacanaṃ na  hotīti na vuttaṃ. ``viramathāyasmanto mama vacanāyā''ti ettha pana  ``vacanāyā''ti padaṃ nissakkavacanatthe vattanato, ``gaṇāya bhattā''ti  ettha ``gaṇāyā''ti padaṃ sāmivacanatthe vattanato, ``asakkatā casma  dhanañcayāyā''ti ettha ``dhanañcayāyā''ti padaṃ kattuvasena sāmiatthe  vattanato suddhasampadānavacanaṃ na hotīti na vuttaṃ. kimudāharaṇepi  ``saggassā''ti padaṃ ^b^gamana^eb^saddasannidhānato gatyatthakammani  vattanato suddhasampadānavacanaṃ na hotīti ``vāti kimatthaṃ saggassa  gamanena vā''ti na vuttaṃ. evañhettha vuttanayena buddhavacanaṃ  porāṇaṭṭhakathānayañca patvā catutthekavacanassa ^b^āyā^eb^desasahitāni  rūpāni gatyatthakammādīsu catūsuyeva ṭhānesu dissanti, na pana  dānarocanādibhede yattha katthaci sampadānavisayeti daṭṭhabbaṃ.</p>
              <p>[03] nanu ca bho ``candanasāraṃ jeṭṭhikāya adāsi suvaṇṇamālaṃ  kaniṭṭhāyā''ti dānappayoge catutthekavacanassa  ^b^āyā^eb^desasahitarūpadassanato ``rājakaññāya dīyate, rājakaññāya  ^a^M0.0180^ea^ ruccati alaṅkāro, rājakaññāya chattaṃ dhāreti,  rājakaññāya namo karohi, rājakaññāya sotthi bhavatu, rājakaññāya  silāghate''tiādīhipi payogehi bhavitabbaṃ, atha kasmā ``buddhavacanaṃ  porāṇaṭṭhakathānayañca patvā catutthekavacanassa ^b^āyā^eb^desasahitāni  rūpāni gatyatthakammādīsu catūsuyeva ṭhānesu dissanti, na pana  dānarocanādibhede yattha katthaci sampadānavisaye''ti vadathāti?  uppathamavatiṇṇo bhavaṃ, na hi bhavaṃ amhākaṃ vacanatthaṃ jānāti.  ayañhettha amhākaṃ vacanattho -- sabbānipi itthiliṅgāni  ekavacanavasena tatiyācatutthīpañcamīchaṭṭhīsattamīṭhānesu samasamāni  honti, appāni asamāni, tasmā tāni ṭhapetvā pulliṅganapuṃsakaliṅgesu  ^b^purisā^eb^di ^b^cittā^eb^disaddānaṃ ^b^a^eb^kārantapakatibhāve ṭhitānaṃ  catutthekavacanassa ^b^āyā^eb^desasahitāni rūpāni buddhavacanādīsu  dānarocanādibhede yattha katthaci sampadānavisaye na dissanti.  teneva hi ``mūlāya, saggāya, dakāya, vacanāya, gaṇāyā''tiādīni  gatyatthakammādīsu tīsu ``abhiññāya, sambodhāya, nibbānāyā''ti  evamādīni pana anekasatāni tiliṅgapadāni tadattheyevāti imesu  catūsu ṭhānesu dissanti. ``deti, rocati, dhāretī''tiādīsu pana  suddhasampadānavisayesu na dissanti. bhavanti catra -- </p>
              <p>[21] catutthekavacanassa, ^b^āyā^eb^desena saṃyutaṃ. </p>
              <p>[22] rūpaṃ anitthiliṅgānaṃ, ṭhānesu catusuṭṭhitaṃ.. </p>
              <p>[21] gatyatthakammani ceva, nayanatthassa kammani. </p>
              <p>[22] vibhattiyā vipallāse, tadatthe cāti niddise.. </p>
              <p>[21] ``mūlāya paṭikasseyya, appo saggāya gacchati''. </p>
              <p>[22] evaṃ gatyatthakammasmiṃ, diṭṭhamamhehi sāsane.. </p>
              <p>[21] ``dakāya ^a^M0.0181^ea^ neti'' iccevaṃ, nayanatthassa kammani. </p>
              <p>[22] ``vacanāyā''ti nissakke, viramaṇappayogato.. </p>
              <p>[21] ``gaṇāya''iti sāmismiṃ, ``bhattā''ti saddayogato. </p>
              <p>[22] ``dhanañcayāyā''ti padaṃ, kattutthe sāmisūcakaṃ.. </p>
              <p>[21] ``asakkatā''ti saddassa, yogatoti viniddise. </p>
              <p>[22] añño cāpi vipallāso, maggitabbo vibhāvinā.. </p>
              <p>[21] ``abhiññāya sambodhāya, nibbānāyā''timāni tu. </p>
              <p>[22] liṅgattayavaseneva, tadatthasmiṃ viniddise.. </p>
              <p>[21] evaṃ pāṭhānulomena, kathito ^b^āya^eb^sambhavo. </p>
              <p>[22] idantu sukhumaṃ ṭhānaṃ, cintetabbaṃ punappunaṃ.. </p>
              <p>[21] ^b^o^eb^kārantavaseneva, nānānayasumaṇḍitā. </p>
              <p>[22] padamālā mahesissa, sāsanatthaṃ pakāsitā.. </p>
              <p>[21] ^b^i^eb^mamatimadhurañce cittikatvā suṇeyyuṃ, </p>
              <p>[27] vividhanayavicittaṃ sādhavo saddanītiṃ. </p>
              <p>[26] jinavaravacanete saddato jātakaṅkhaṃ, </p>
              <p>[22] kumudamiva'sinā ve suṭṭhu chindeyyumettha.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] savinicchayo ^b^o^eb^kārantapulliṅgānaṃ pakatirūpassa </p>
              <p>[06] nāmikapadamālāvibhāgo nāma </p>
              <p>[06] pañcamo paricchedo. </p>
              <p>[06] ^b^a^eb^kāra^b^nto^eb^kārantatāpakatika^b^o^eb^kārantapulliṅgaṃ niṭṭhitaṃ. </p>
            </h4>
          </h3>
        </h2>
      </h1>
    </h0>
    <h0>
      <h0n> 6. ākārantapulliṅganāmikapadamālā</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] atha pubbācariyamataṃ purecaraṃ katvā ^b^ā^eb^kārantapulliṅgānaṃ  pakatirūpesu ^b^abhibhavitu^eb^ iccetassa pakatirūpassa nāmikapadamālaṃ  ^a^M0.0182^ea^ vakkhāma -- satthā, satthā, satthāro. satthāraṃ, satthāro.  satthārā, satthārehi, satthārebhi. satthu, satthussa, satthuno,  satthānaṃ, satthārānaṃ. satthārā, satthārehi, satthārebhi. satthu,  satthussa, satthuno, satthānaṃ, satthārānaṃ. satthari, satthāresu. bho  sattha, bho satthā, bhavanto satthāro.</p>
              <p>[03] ayaṃ ^b^yamakamahātherena^eb^ katāya ^b^cūḷaniruttiyā^eb^ āgato  nayo. ettha ca ^b^niruttipiṭake ca kaccāyane^eb^ ca ``satthunā''ti  padaṃ anāgatampi gahetabbameva ``dhammarājena satthunā''ti dassanato.  ``satthārā, satthunā, satthārehi, satthārebhī''ti kamo ca veditabbo.  ettha ca asatipi atthavisese byañjanavisesavasena,  byañjanavisesābhāvepi atthanānatthatāvasena saddantarasandassanaṃ  niruttikkamoti ``satthā''ti padaṃ ekavacanabahuvacanavasena dvikkhattuṃ  vuttanti veditabbaṃ. ^b^niruttipiṭakā^eb^dīsu pana ``satthā''ti  paṭhamābahuvacanaṃ na āgataṃ. kiñcāpi na āgataṃ, tathāpi  ``avitakkitā maccumupabbajantī''ti ^b^pāḷiyaṃ^eb^ ``avitakkitā''ti  paṭhamābahuvacanassa dassanato ``satthā''ti padassa paṭhamābahuvacanattaṃ  avassamicchitabbaṃ. tathā ^b^vattā, dhātā, gantā^eb^dīnampi  taggatikattā. tathā ^b^niruttipiṭake^eb^ ``satthāre''ti  dutiyābahuvacanañca ``satthussa, satthāna''nti  catutthīchaṭṭhekavacanabahuvacanāni ca āgatāni, ^b^cūḷaniruttiyaṃ^eb^ pana  na āgatāni. tattha ``mātāpitaro poseti. bhātaro  atikkamatī''ti dassanato ``satthāre''ti dutiyābahuvacanarūpaṃ ayuttaṃ  viya dissati. ^b^kaccāyanā^eb^dīsu ``bho sattha, bho satthā''  iti rassadīghavasena ālapanekavacanadvayaṃ vuttaṃ. ^b^niruttipiṭake^eb^  ``bho sattha'' itirassavasena ālapanekavacanaṃ vatvā ``bhavanto  satthāro''ti ^b^ārā^eb^desavasena ālapanabahuvacanaṃ vuttaṃ.  ^b^cūḷaniruttiyaṃ^eb^ ^a^M0.0183^ea^ ``bho sattha'' iti rassavasena  ālapanekavacanaṃ vatvā ``bho satthā'' iti dīghavasena  ālapanabahuvacanaṃ lapitaṃ. sabbametaṃ āgame upaparikkhitvā yathā na  virujjhati, tathā gahetabbaṃ.</p>
              <p>[03] idāni ^b^satthu^eb^saddassa yaṃ rūpantaraṃ amhehi diṭṭhaṃ, taṃ  dassessāma -- tathā hi ``imesaṃ mahānāma tiṇṇaṃ satthūnaṃ ekā niṭṭhā  udāhu puthu niṭṭhā''ti ^b^pāḷiyaṃ^eb^ ``satthūna''nti padaṃ diṭṭhaṃ, tasmā  ayampi kamo veditabbo ``satthu, satthussa, satthuno, satthānaṃ,  satthārānaṃ, satthūna''nti. abhibhavitā, abhibhavitā, abhibhavitāro.  abhibhavitāraṃ, abhibhavitāro. abhibhavitārā, abhibhavitunā,  abhibhavitārehi, abhibhavitārebhi. abhibhavitu, abhibhavitussa,  abhibhavituno, abhibhavitānaṃ, abhibhavitārānaṃ, abhibhavitūnaṃ.  abhibhavitārā, abhibhavitārehi, abhibhavitārebhi. abhibhavitu,  abhibhavitussa, abhibhavituno, abhibhavitānaṃ, abhibhavitārānaṃ.  abhibhavitari, abhibhavitāresu. bho abhibhavita, bho abhibhavitā,  bhavanto abhibhavitāro. yathā panettha ^b^abhibhavitu^eb^ iccetassa  pakatirūpassa nāmikapadamālā ^b^satthu^eb^nayena yojitā, evaṃ  ^b^paribhavitu^eb^ādīnañca aññesañca taṃsadisānaṃ nāmikapadamālā  ^b^satthu^eb^nayena yojetabbā. etthaññāni taṃsadisāni nāma ``vattā,  dhātā''iccādīnaṃ padānaṃ ^b^vattudhātu^eb^ iccādīni pakatirūpāni. </p>
              <p>[21] vattā dhātā gantā netā, </p>
              <p>[27] dātā kattā cetā tātā. </p>
              <p>[26] chettā bhettā hantā metā, </p>
              <p>[22] jetā boddhā ñātā sotā.. </p>
              <p>[21] gajjitā vassitā bhattā, mucchitā paṭisedhitā. </p>
              <p>[22] bhāsitā pucchitā khantā, uṭṭhātokkamitā tatā.. </p>
              <p>[21] nattā ^a^M0.0184^ea^ panattā akkhātā, sahitā paṭisevitā. </p>
              <p>[22] netā vinetā iccādī, vattare suddhakattari.. </p>
              <p>[21] uppādetā viññāpetā, sandassetā pabrūhetā. </p>
              <p>[22] bodhetādī caññe saddā, ñeyyā hetusmiṃ atthasmiṃ.. </p>
              <p>[21] kattā khattā nettā bhattā, pitā bhātātime pana. </p>
              <p>[22] kiñci bhijjanti ^b^suttasmiṃ,^eb^ taṃ pabhedaṃ kathessahaṃ.. </p>
              <p>[21] satthātiādīsu keci, upayogena sāminā. </p>
              <p>[22] saheva niccaṃ vattanti, neva vattanti keci tu..</p>
              <p>[03] tatra ^b^kattu^eb^saddādayo rūpantaravasena ^b^satthu^eb^saddato  kiñci bhijjanti. tathā hi ``uṭṭhehi katte taramāno, gantvā  vessantaraṃvadā''ti ettha ``katte''ti idaṃ ālapanekavacanarūpaṃ, evañhi  ``bho kattā''ti rūpato rūpantaraṃ nāma. ``tena hi bho khatte yena  campeyyakā brāhmaṇagahapatikā tenupasaṅkamā''ti ettha ``khatte''ti  idañcālapanekavacanarūpaṃ. evampi ``bho khattā''ti rūpato rūpantaraṃ  nāma. ``nette ujuṃ gate satī''ti ettha ``nette''ti idaṃ sattamiyā  ekavacanarūpaṃ, etampi ``nettarī''ti rūpato rūpantaraṃ.  ``ārādhayati rājānaṃ, pūjaṃ labhati bhattusū''ti ettha ``bhattūsū''ti  idaṃ sattamiyā bahuvacanarūpaṃ. ``bhattāresū''ti rūpato rūpantaraṃ, atra  ``bhattūsū''ti dassanato, ``mātāpitūsu paṇḍitā''ti ettha  ``pitūsū''ti dassanato ca ``vattūsu dhātūsu gantūsu netūsu dātūsu  kattūsū''ti evamādinayopi gahetabbo. ayaṃ nayo ^b^satthu^eb^saddepi  icchitabbo viya amhe paṭibhāti.</p>
              <p>[03] pitā, pitā, pitaro. pitaraṃ, pitaro. pitarā, pitunā,  petyā, pitarehi, pitarebhi, pitūhi, pitūbhi. pitu, pitussa, pituno  ^a^M0.0185^ea^, pitānaṃ, pitarānaṃ, pitūnaṃ. pitarā, petyā, pitarehi,  pitarebhi, pitūhi, pitūbhi. pitu, pitussa, pituno, pitānaṃ,  pitarānaṃ, pitūnaṃ. pitari, pitaresu, pitūsu. bho pita, bho pitā,  bhavanto pitaro. ettha pana ``petyā, pitūna''nti imaṃ nayadvayaṃ  vajjetvā ^b^bhātu^eb^saddassa ca padamālā yojetabbā. tattha ``matyā  ca petyā ca kataṃ susādhu, anuññātosi mātāpitūhi, mātāpitūnaṃ  accayenā''ti ca dassanato ^b^pitu^eb^saddassa ``petyā, pitūhi,  pitūbhi. pitūna''nti rūpabhedo ca, ``pitaro'' iccādīsu rassattañca  ^b^satthu^eb^saddato viseso. tattha ca ``petyā''ti idaṃ ``jantuyo,  hetuyo, hetuyā, adhipatiyā''ti padāni viya acinteyyaṃ  pulliṅgarūpanti daṭṭhabbaṃ.</p>
              <p>[03] codanā sodhanā cātra bhavati -- ^b^satthā pitā^eb^  iccevamādīni nipphannattamupādāya ^b^ā^eb^kārantānīti ca, paṭhamaṃ  ṭhapetabbaṃ pakatirūpamupādāya ^b^u^eb^kārantānīti ca tumhe bhaṇatha,  ``hetu satthāradassanaṃ. amātāpitarasaṃvaḍḍho.  kattāraniddeso''tiādīsu pana ^b^satthāra^eb^ iccādīni kathaṃ tumhe  bhaṇathāti? etānipi mayaṃ pakatirūpamupādāya ^b^u^eb^kārantānīti  bhaṇāmāti. nanu ca bho etāni ^b^a^eb^kārantānīti? na,  ^b^u^eb^kārantāniyeva tāni. nanu ca bho ^b^yo aṃ nā^eb^dīni  parabhūtāni vacanāni na dissanti yehi ^b^u^eb^kārantasaddānamantassa  ^b^ārā^eb^deso siyā, tasmā ^b^a^eb^kārantānīti? na, īdise  ṭhāne parabhūtānaṃ ^b^yo aṃ nā^eb^dīnaṃ vacanānamanokāsattā. tathā hi  samāsavisayo eso. samāsavisayasmiñhi acinteyyānipi rūpāni  dissantīti. evaṃ santepi bho ``gāmato nikkhamatī''ti payogassa  viya asamāsavisaye ``satthārato satthāraṃ gacchatī''ti  ^b^niddesapāḷi^eb^dassanato ``hetu ^a^M0.0186^ea^  satthāradassana''ntiādīsu ^b^satthāra^eb^ iccādīni  ^b^a^eb^kārantānīti cintetabbānīti? na cintetabbāni  ``satthārato satthāraṃ gacchatī''ti etthāpi ^b^u^eb^kārantattā. ettha  hi asamāsattepi ^b^to^eb^paccayaṃ paṭicca ^b^satthu^eb^saddassa  ^b^u^eb^kāro ^b^ārā^eb^desaṃ labhati. yāni pana tumhe  ^b^u^eb^kārassa ^b^ārā^eb^desanimittāni ^b^yo aṃnā^eb^dīni  vacanāni icchatha, tāni īdise ṭhāne viññūnaṃ pamāṇaṃ na honti.  kāni pana hontīti ce? asamāsavisaye ^b^to^eb^paccayo ca  samāsavisaye parapadāni ca parapadābhāve syādivibhattiyo cāti  imāneva īdise ṭhāne ekantena pamāṇaṃ honti. tathā hi  ^b^dhammapadaṭṭhakathāyaṃ^eb^ ``yāvadeva anatthāya, ñattaṃ bālassa  jāyatī''ti imissā pāḷiyā atthasaṃvaṇṇanāyaṃ ``ayaṃ  nimmātāpitaroti imasmiṃ pahaṭe daṇḍo natthī''ti ettha  nimmātāpitaroti imassa samāsavisayattā simhi pare ^b^u^eb^kāro  ^b^ārā^eb^desaṃ labhati, tato ^b^si^eb^ssa ^b^o^eb^kārādeso, iccetaṃ  padaṃ pakatirūpavasena ^b^u^eb^kārantaṃ bhavati. nipphannattamupādāya  ``puriso, urago''ti padāni viya ^b^o^eb^kārantañca bhavati.  ayaṃ panettha samāsaviggaho ``mātā ca pitā ca mātāpitaro, natthi  mātāpitaro etassāti nimmātāpitaro''ti. pakatirūpavasena hi  ``nimmātāpitu'' iti ṭhite ^b^si^eb^vacanasmiṃ pare ^b^u^eb^kārassa  ^b^ārā^eb^deso hoti. katthaci pana dhammapadaṭṭhakathāpotthake ``ayaṃ  nimmātāpitiko''ti pāṭho dissati, eso pana ``ayaṃ  nimmātāpitaro''ti padassa ayuttataṃ maññamānehi ṭhapitoti maññāma,  na so ayutto aṭṭhakathāpāṭho. so hi umaṅgajātakaṭṭhakathāyaṃ  ekapitaroti ^b^si^eb^mhi ^b^ārā^eb^desapayogena sameti. tathā hi  -- </p>
              <p>[21] ``yathāpi ^a^M0.0187^ea^ niyako bhātā, </p>
              <p>[27] saudariyo ekamātuko. </p>
              <p>[26] evaṃ pañcālacando te, </p>
              <p>[22] dayitabbo rathesabhā''ti </p>
              <p>[07] imissā pāḷiyā atthaṃ saṃvaṇṇentehi pāḷinayaññūhi  garūhi ``niyakoti ajjhattiko ekapitaro ekamātuyā jāto''ti  ^b^si^eb^mhi ^b^ārā^eb^desapayogaracanā katā. na kevalañca  ^b^si^eb^mhi ^b^ārā^eb^dese pulliṅgappayogoyevamhehi diṭṭho, atha kho  itthiliṅgappayogopi sāsane diṭṭho. tathā hi vinayapiṭake  ^b^cūḷavagge^eb^ ``assamaṇī hoti asakyadhītarā''ti padaṃ dissati.  ayaṃ panettha samāsaviggaho ``sakyakule uppannattā sakyassa  bhagavato dhītā sakyadhītarā, na sakyadhītarā asakyadhītarā''ti.  idhāpi ^b^si^eb^mhi pare ^b^u^eb^kārassa ^b^ārā^eb^deso kato,  itthiliṅgabhāvassa icchitattā ^b^ā^eb^paccayo, tato ^b^si^eb^lopo ca  daṭṭhabbo. evaṃ samāsapadatte ^b^satthu pitu kattu^eb^saddānaṃ  nāmikapadamālāyaṃ vuttarūpato koci koci rūpaviseso dissati.  aññesampi rūpaviseso nayaññunā maggitabbo suttantesu. ko hi  nāma samattho nissesato buddhavacanasāgare saṃkiṇṇāni vicitrāni  paṇḍitajanānaṃ hadayavimhāpanakarāni padarūparatanāni samuddharitvā  dassetuṃ, tasmā amhehi appamattakāniyeva dassitāni. </p>
              <p>[21] adandhajātiko viññu-jātiko satataṃ idha. </p>
              <p>[22] yogaṃ karoti ce satthu, pāḷiyaṃ so na kaṅkhati..</p>
              <p>[03] ye panidha amhehi ``satthā, abhibhavitā, vattā, kattā''dayo  saddā pakāsitā, tesu keci upayogavacanena saddhiṃ niccaṃ vattanti  ``pucchitā, okkamitā''iccādayo. tathā hi ``abhijānāsi  ^a^M0.0188^ea^ no tvaṃ mahārāja imaṃ pañhaṃ aññe samaṇabrāhmaṇe pucchitā.  niddaṃ okkamitā''tiādipayogā bahū dissanti. keci  sāmivacanena saddhiṃ niccaṃ vattanti ``abhibhavitā, vattā''iccādayo.  tathā hi ``paccāmittānaṃ abhibhavitā, tassa bhavanti vattāro.  amatassa dātā. parissayānaṃ sahitā. anuppannassa maggassa,  uppādetā naruttamo''tiādipayogā bahū dissanti. keci pana  upayogavacanenapi saddhiṃ neva vattanti niyogā paññattiyaṃ pavattanato.  taṃ yathā? ``satthā, pitā, bhātā, nattā''iccādayo. ettha pana  ``upayogavacanena saddhiṃ niccaṃ vattantī''tiādivacanaṃ kammabhūtaṃ atthaṃ  sandhāya katanti veditabbaṃ.</p>
              <p>[03] evaṃ ^b^u^eb^kārantatāpakatikānaṃ ^b^ā^eb^kārantapadānaṃ pavattiṃ  viditvā saddesu atthesu ca kosallamicchantehi puna liṅgāntavasena  ``satthā, sattho, sattha''nti tikaṃ katvā padānamattho ca  pakatirūpassa nāmikapadamālā ca padānaṃ sadisāsadisatā ca  vavatthapetabbā. tatra hi ``satthā''ti idaṃ paṭhamaṃ  ^b^u^eb^kārantatāpakatiyaṃ ṭhatvā pacchā ^b^ā^eb^kārantabhūtaṃ pulliṅgaṃ,  ``sattho''ti idaṃ paṭhamaṃ ^b^a^eb^kārantatāpakatiyaṃ ṭhatvā pacchā  ^b^o^eb^kārantabhūtaṃ pulliṅgaṃ, ``sattha''ntidaṃ pana paṭhamaṃ  ^b^a^eb^kārantatāpakatiyaṃ ṭhatvā pacchā niggahītantabhūtaṃ napuṃsakaliṅgaṃ.  tatra ^b^satthā^eb^ti sadevakaṃ lokaṃ sāsati anusāsatīti satthā,  ko so? bhagavā. ^b^sattho^eb^ti saha atthenāti sattho, bhaṇḍamūlaṃ  gahetvā vāṇijjāya desantaraṃ gato janasamūho. ^b^sattha^eb^nti  sāsati ācikkhati atthe etenāti satthaṃ, byākaraṇādigantho, atha  vā sasati hiṃsati satte etenāti satthaṃ, asiādi. ``satthā,  satthā, satthāro. satthāraṃ, satthāro''ti pure viya ^a^M0.0189^ea^  padamālā. ``sattho, satthā. satthaṃ, satthe''ti ^b^purisa^eb^nayena  padamālā. ``satthaṃ, satthāni, satthā. satthaṃ, satthāni, satthe''ti  napuṃsake vattamāna ^b^citta^eb^nayena padamālā yojetabbā. evaṃ tidhā  bhinnāsu nāmikapadamālāsu padānaṃ sadisāsadisatā vavatthapetabbā. </p>
              <p>[21] satthā tiṭṭhati sabbaññū, satthā yanti dhanatthikā. </p>
              <p>[22] satthā apeti puriso, bhonto satthā dadātha saṃ.. </p>
              <p>[07] evaṃ sutisāmaññavasena sadisatā bhavati. </p>
              <p>[21] satthaṃ yaṃ tikhiṇaṃ tena, sattho katvāna kappiyaṃ. </p>
              <p>[22] phalaṃ satthussa pādāsi, satthā taṃ paribhuñjati.. </p>
              <p>[07] evaṃ asutisāmaññavasena asadisatā bhavati, tathā  liṅgāntavasena. ``cetā ceto''ti ca ``tātā tāto''ti ca dukaṃ  katvā padānamattho ca pakatirūpassa nāmikapadamālā ca padānaṃ  sadisāsadisatā ca vavatthapetabbā.</p>
              <p>[03] tatra hi ``cetā''ti paṭhamaṃ ^b^u^eb^kārantatāpakatiyaṃ ṭhatvā  pacchā ^b^ā^eb^kārantabhūtaṃ pulliṅgaṃ, tathā ``tātā''ti padampi.  ``ceto''ti idaṃ pana paṭhamaṃ ^b^a^eb^kārantatāpakatiyaṃ ṭhatvā pacchā  ^b^o^eb^kārantabhūtaṃ pulliṅgaṃ, tathā ``tāto''ti padampi. tatra  ^b^cetā^eb^ti cinoti rāsiṃ karotīti cetā, pākāracinanako  puggalo, iṭṭhakavaḍḍhakīti attho. ^b^ceto^eb^ti cittaṃ, evaṃnāmako  vā luddo. ettha ca cittaṃ ``cetayati cintetī''ti atthavasena ceto,  luddo pana paṇṇattivasena. ^b^tātā^eb^ti tāyatīti tātā.  ``aghassa tātā hitassa vidhātā''tissa payogo. ``tāto''ti  etthāpi tāyatīti tāto, puttānaṃ pitūsu, pitarānaṃ puttesu, aññesañca  aññesu piyapuggalesu vattabbavohāro ^a^M0.0190^ea^ eso. ``so nūna  kapaṇo tāto, ciraṃ ruccati assame. kicchenādhigatā bhogā, te  tāto vidhamaṃ dhamaṃ. ehi tātā''tiādīsu cassa payogo veditabbo.  ``cetā, cetā, cetāro. cetāraṃ, cetāro''ti ^b^satthu^eb^nayena  padamālā. ``ceto, cetā. cetaṃ, cete. cetasā, cetenā''ti  ^b^mano^eb^gaṇanayena ñeyyā. ayaṃ cittavācakassa ^b^ceta^eb^saddassa  nāmikapadamālā. ``ceto, cetā. cetaṃ, cete. cetenā''ti  ^b^purisa^eb^nayena ñeyyā. ayaṃ paṇṇattivācakassa ^b^ceta^eb^saddassa  nāmikapadamālā. ``tātā, tātā, tātāro. tātāra''nti  satthunayena ñeyyā. ``tāto, tātā, tāta''nti ^b^purisa^eb^nayena  ñeyyā. evamimāsupi nāmikapadamālāsu padānaṃ sadisāsadisatā  vavatthapetabbā, tathā liṅgāntavasena ``ñātā, ñāto, ñātaṃ, ñātā''ti  catukkaṃ katvā padānamattho ca pakatirūpassa nāmikapadamālā ca padānaṃ  sadisāsadisatā ca vavatthapetabbā.</p>
              <p>[03] tatra hi ``ñātā''ti idaṃ paṭhamaṃ ^b^u^eb^kārantatāpakatiyaṃ ṭhatvā  pacchā ^b^ā^eb^kārantabhūtaṃ pulliṅgaṃ. ``ñāto ñāta''nti imāni  yathākkamaṃ paṭhamaṃ ^b^a^eb^kārantatāpakatiyaṃ ṭhatvā  pa^b^ccho^eb^kārantaniggahītantabhūtāni vāccaliṅgesu punnapuṃsakaliṅgāni.  tathā hi ``ñāto attho sukhāvaho. ñātametaṃ kuraṅgassā''ti  nesaṃ payogā dissanti. ``ñātā''ti idaṃ pana paṭhamaṃ  ^b^ā^eb^kārantatāpakatiyaṃ ṭhatvā pacchāpi ^b^ā^eb^kārantabhūtaṃ  vāccaliṅgesu itthiliṅgaṃ. tathā hi ``esā itthimayā ñātā''ti  payogo. tatra pulliṅgapakkhe ``jānātīti ñātā''ti  kattukārakavattamānakālavasena attho gahetabbo. itthiliṅgādipakkhe  ``ñāyitthāti ñātā ñāto ^a^M0.0191^ea^ ñāta''nti  kammakārakātītakālavasena attho gahetabbo. esa nayo aññatthāpi  yathāsambhavaṃ daṭṭhabbo. ``ñātā, ñātā, ñātāro. ñātāra''nti  ^b^satthu^eb^nayena ñeyyā. ``ñāto, ñātā. ñāta''nti  ^b^purisa^eb^nayena ñeyyā. ``ñātaṃ, ñātāni, ñātā. ñātaṃ,  ñātāni, ñāte''ti vakkhamāna^b^citta^eb^nayena ñeyyā. ``ñātā,  ñātā, ñātāyo. ñātaṃ, ñātā, ñātāyo''ti  vakkhamāna^b^kaññā^eb^nayena ñeyyā. evamimāsupi nāmikapadamālāsu  padānaṃ sadisāsadisatā vavatthapetabbā. aññesupi ṭhānesu yathārahaṃ  iminā nayena sadisāsadisatā upaparikkhitabbā. ^b^vattā dhātā  gantā^eb^dīnampi ``vadatīti vattā, dhāretīti dhātā, gacchatīti  gantā''tiādinā yathāsambhavaṃ nibbacanāni ñeyyāni.</p>
              <p>[03] yaṃ panettha amhehi pakiṇṇakavacanaṃ kathitaṃ, taṃ ``aṭṭhāne idaṃ  kathita''nti na vattabbaṃ. yasmā ayaṃ saddanīti nāma  saddānamatthānañca yuttāyuttipakāsanatthaṃ katārambhattā nānappakārena sabbaṃ  māgadhavohāraṃ saṅkhobhetvā kathitāyeva sobhati, na itarathā, tasmā  nānappabhedena vattumicchāya sambhavato ``aṭṭhāne idaṃ kathita''nti na  vattabbaṃ. nānāupāyehi viññūnaṃ ñāpanatthaṃ katārambhattā ca pana  punaruttidosopettha na cintetabbo, aññadatthu saddhāsampannehi kulaputtehi  ayaṃ saddanīti piṭakattayopakārāya sakkaccaṃ pariyāpuṇitabbā.</p>
              <p>[03] iti ^b^abhibhavitā^eb^padasadisāni ^b^vattā, dhātā,  gantā^eb^dīni padāni dassitāni. idāni ataṃsadisāni dassessāma.  seyyathidaṃ -- </p>
              <p>[21] guṇavā gaṇavā ceva, balavā yasavā tathā. </p>
              <p>[22] dhanavā sutavā vidvā, dhutavā katavāpi ca.. </p>
              <p>[21] hitavā ^a^M0.0192^ea^ bhagavā ceva, dhitavā thāmavā tathā. </p>
              <p>[22] yatavā cāgavā cātha, himaviccādayo ravā.. </p>
              <p>[21] punnapuṃsakaliṅgehi, ^b^a^eb^kārantehi pāyato. </p>
              <p>[22] ^b^vantu^eb^saddo paro hoti, tadantā guṇavādayo.. </p>
              <p>[21] saññāvā rasmivā ceva, massuvā ca yasassivā. </p>
              <p>[27] iccādidassanāpeso, ^b^ākārivaṇṇukāra^eb^to. </p>
              <p>[22] itthiliṅgādīsu hoti, katthacīti pakāsaye.. </p>
              <p>[21] satimā gatimā attha-dassimā dhitimā tathā. </p>
              <p>[22] mutimā matimā ceva, jutimā hirimāpi ca.. </p>
              <p>[21] thutimā ratimā ceva, yatimā balimā tathā. </p>
              <p>[22] kasimā sucimā dhīmā, rucimā cakkhumāpi ca.. </p>
              <p>[21] bandhumā hetumā'yasmā, ketumā rāhumā tathā. </p>
              <p>[22] khāṇumā bhāṇumā gomā, vijjumā vasumādayo.. </p>
              <p>[21] pāpimā puttimā ceva, candimiccādayopi ca. </p>
              <p>[22] ataṃsadisasaddāti, viññātabbā vibhāvinā.. </p>
              <p>[21] ^b^ivaṇṇukārokāre^eb^hi, ^b^mantu^eb^saddo paro bhave. </p>
              <p>[22] ^b^ā^eb^kārantā ^b^ci^eb^kārantā, ^b^imantū^eb^ti vibhāvaye..</p>
              <p>[03] guṇavā, guṇavā, guṇavanto. guṇavantaṃ, guṇavante. guṇavatā,  guṇavantena, guṇavantehi, guṇavantebhi. guṇavato, guṇavantassa, guṇavataṃ,  guṇavantānaṃ. guṇavatā, guṇavantā, guṇavantasmā, guṇavantamhā,  guṇavantehi, guṇavantebhi. guṇavato, guṇavantassa, guṇavataṃ, guṇavantānaṃ.  guṇavati, guṇavante, guṇavantasmiṃ, guṇavantamhi, guṇavantesu. bho  guṇavā, bhavanto guṇavā, bhonto guṇavanto.</p>
              <p>[03] ettha ^a^M0.0193^ea^ pana ``etha tumhe āvuso sīlavāhothā''ti ca, </p>
              <p>[21] ``balavanto dubbalā honti, thāmavantopi hāyare. </p>
              <p>[22] cakkhumā andhikā honti, mātugāmavasaṃ gatā''ti ca </p>
              <p>[07] ^b^pāḷiyaṃ^eb^ ``sīlavā, cakkhumā''ti  paṭhamābahuvacanassa dassanato ``guṇavā''ti paccattālapanaṭṭhāne bahuvacanaṃ  vuttaṃ. ``guṇavā satimā''tiādīsupi eseva nayo.  ^b^cūḷaniruttiyampi^eb^ hi ``guṇavā''ti paccattālapanabahuvacanāni  āgatāni, ^b^niruttipiṭake^eb^ paccattekavacanabhāveneva āgataṃ,  cūḷaniruttiyaṃ pana niruttipiṭake ca ``bho guṇava''iti rassavasena  ālapanekavacanaṃ āgataṃ. mayaṃ pana ``taggha bhagavā bojjhaṅgā. kathaṃ  nu bhagavā tuyhaṃ sāvako sāsane rato''tievamādīsu anekasatesu  pāṭhesu ``bhagavā''iti ālapanekavacanassa dīghabhāvadassanato  ^b^vantu^eb^paccayaṭṭhāne ``bho guṇavā''iccādi dīghavasena vacanaṃ yuttataraṃ  viya maññāma, ^b^mantu^eb^paccayaṭṭhāne pana ^b^imantu^eb^paccayaṭṭhāne ca  ``sabbaverabhayātīta, pāde vandāmi cakkhuma. evaṃ jānāhi  pāpima''iccādīsu pāḷipadesesu ``cakkhuma''iccādiālapanekavacanassa  rassabhāvadassanato ``bho satima, bho gatima''iccādi rassavasena  vacanaṃ yuttataraṃ viya maññāma, atha vā  ^b^mahāparinibbānasuttaṭṭhakathāyaṃ^eb^ ``āyasmā tissa'' itidīghavasena  vuttālapanekavacanassa dassanato ``bhagavā, āyasmā'' itidīghavasena  vuttapadamattaṃ ṭhapetvā ^b^vantu^eb^paccayaṭṭhānepi ^b^mantu^eb^paccayanayo  netabbo, ^b^mantu^eb^paccayaṭṭhānepi ^b^vantu^eb^paccayanayo netabbo. tathā  hi ^b^kaccāyanā^eb^dīsu ``bho guṇavaṃ, bho guṇava, bho guṇavā''iti  niggahītarassadīghavasena tīṇi ālapanekavacanāni vuttāni, iminā  ``bho satimaṃ, bho satima, bho satimā''ti evamādinayopi dassito  ^a^M0.0194^ea^. paṭhamābahuvacanaṭṭhāne pana ``guṇavanto, guṇavantā,  guṇavantī''ti tīṇi padāni vuttāni, imināpi ``satimanto,  satimantā, satimantī''ti evamādinayopi dassito. tesu ``bho  guṇavaṃ bho satimaṃ, guṇavantā, guṇavantī''ti imāni padāni  evaṃgatikāni ca aññāni padāni pāḷiyaṃ appasiddhāni yathā  ``āyasmantā''ti padaṃ pasiddhaṃ, tasmā yaṃ cūḷaniruttiyaṃ vuttaṃ, yañca  niruttipiṭake, yañca kaccāyanādīsu, taṃ sabbaṃ pāḷiyā aṭṭhakathāhi ca  saddhiṃ yathā na virujjhati, gaṅgodakena yamunodakaṃ viya aññadatthu  saṃsandati sameti, tathā gahetabbaṃ.</p>
              <p>[03] apicettha ayampi viseso gahetabbo. taṃ yathā? ``tuyhaṃ  dhītā mahāvīra, paññavanta jutindharā''ti ^b^pāḷiyaṃ^eb^  ``paññavanta''iti ālapanekavacanassa dassanato. </p>
              <p>[21] ``sabbā kirevaṃ pariniṭṭhitāni, </p>
              <p>[27] yasassi naṃ paññavantaṃ visayha. </p>
              <p>[26] yaso ca laddhā purimaṃ uḷāraṃ, </p>
              <p>[22] nappajjahe vaṇṇabalaṃ purāṇa''nti.. </p>
              <p>[07] imissā jātakapāḷiyā ^b^aṭṭhakathāyaṃ^eb^  ``paññavanta''iti ālapanekavacanassa dassanato ca ``bho guṇavanta,  bho guṇavantā, bho satimanta, bho satimantā''tiādīnipi  ālapanekavacanāni avassamicchitabbāni. tathā hi tissaṃ pāḷiyaṃ  ``yasassi paññavanta'' iccālapanavacanaṃ aṭṭhakathācariyā icchanti.  ^b^na^eb^nti hi padapūraṇe nipātamattaṃ. ^b^paññavanta^eb^nti pana  chandānurakkhaṇatthaṃ anusārāgamaṃ katvā vuttaṃ. evaṃ pāvacane  ^b^vantu^eb^paccayādisahitānaṃ saddānaṃ ``bhagavā, āyasmā, paññavanta,  cakkhuma, pāpima''itidassitanayena ālapanappavatti veditabbā. ettha  ca ``gaṅgābhāgīrathī nāma, himavantā pabhāvitā''ti ca ``kuto  āgatattha bhanteti, himavantā mahārājā''ti ca dassanato ^a^M0.0195^ea^  ``guṇavantā''ti pañcamiyā ekavacanaṃ kathitaṃ. yathā ^b^guṇavantu^eb^  saddassa nāmikapadamālā yojitā, evaṃ ^b^dhanavantubalavantā^eb^dīnaṃ  ^b^satimantu gatimantā^eb^dīnañca nāmikapadamālā yojetabbā.</p>
              <p>[03] idāni ^b^vidvā^eb^dipadānaṃ ^b^guṇavā^eb^padena samānagatikattampi  sotūnaṃ payogesu sammohāpagamatthaṃ ekadesato nibbacanādīhi saddhiṃ  ^b^vidvantu^eb^iccādipakatirūpassa nāmikapadamālā vuccate --  ñāṇasaṅkhāto vedo assa atthīti vidvā, paṇḍito. ettha ca  ^b^vidvā^eb^saddassa atthibhāve ``iti vidvā samaṃ care''tiādi  āhaccapāṭho nidassanaṃ. atrāyaṃ padamālā -- vidvā, vidvā, vidvanto.  vidvantaṃ, vidvante. vidvatā, vidvantena. sesaṃ sabbaṃ neyyaṃ.  vedanāvā, vedanāvā, vedanāvanto. vedanāvantaṃ, vedanāvante.  vedanāvatā, vedanāvantena. sesaṃ sabbaṃ neyyaṃ. evaṃ  ``saññāvācetanāvā saddhāvā paññavā sabbāvā''iccādīsupi. ettha ca  ``vedanāvantaṃ vā attānaṃ sabbāvantaṃ loka''ntiādīni  nidassanapadāni. tattha ^b^sabbāvanta^eb^nti sabbasattavantaṃ,  sabbasattayuttanti attho. majjhedīghañhi idaṃ padaṃ. yebhuyyena pana  ``paññavāpaññavanto''tiādīni majjherassānipi bhavanti.  yasassino parivārabhūtā janā assa atthīti yasassivā, atha vā  yasassī ca yasassivā cāti yasassivā. ekadesasarūpekasesoyaṃ.  ``yasassivā''ti padassa pana atthibhāve -- </p>
              <p>[21] ``khattiyo jātisampanno, abhijāto yasassivā. </p>
              <p>[22] dhammarājā videhānaṃ, putto uppajjate tavā''ti </p>
              <p>[07] idaṃ nidassanaṃ. ``yasassivā, yasassivā,  yasassivanto. yasassivantaṃ'' iccādi netabbaṃ. atthe dassanasīlaṃ  atthadassi, kiṃ ^a^M0.0196^ea^ taṃ? ñāṇaṃ. atthadassi assa atthīti  ^b^atthadassimā,^eb^ ettha ca -- </p>
              <p>[21] ``taṃ tattha gatimā dhitimā, mutimā atthadassimā. </p>
              <p>[22] saṅkhātā sabbadhammānaṃ, vidhuro etadabravī''ti </p>
              <p>[07] idametassatthassa sādhakaṃ vacanaṃ. ``atthadassimā,  atthadassimā, atthadassimanto. atthadassimantaṃ'' iccādi netabbaṃ.  pāpaṃ assa atthīti ^b^pāpimā,^eb^ akusalarāsisamannāgato māro.  puttā assa atthīti ^b^puttimā,^eb^ bahuputto. ``socati puttehi  puttimā''ti ettha hi bahuputto ``puttimā''ti vuccati. cando assa  atthīti ^b^candimā^eb^. candoti cettha candavimānamadhippetaṃ,  candavimānavāsī pana devaputto ``candimā''ti. tathā hi ``cando  uggato, pamāṇato cando āyāmavitthārato ubbedhato ca  ekūnapaññāsayojano, parikkhepato tīhi yojanehi  ūnadiyaḍḍhasatayojano''tiādīsu candavimānaṃ ``cando''ti vuttaṃ.  ``tathāgataṃ arahantaṃ, candimā saraṇaṃ gato''tiādīsu pana  candadevaputto ``candimā''ti. aparo nayo -- cando assa  atthīti ^b^candimā^eb^. candoti cettha candadevaputto adhippeto,  tannivāsaṭṭhānabhūtaṃ pana candavimānaṃ ``candimā''ti. tathā hi  ``rāhu candaṃ pamuñcassu, cando maṇimayavimāne vasatī''tiādīsu  candadevaputto ``cando''ti vutto. </p>
              <p>[21] ``yo have daharo bhikkhu, yuñjati buddhasāsane. </p>
              <p>[22] somaṃlokaṃpabhāseti, abbhā muttova candimā''ti </p>
              <p>[07] ādīsu pana tannivāsaṭṭhānabhūtaṃ candavimānaṃ  ``candimā''ti vuttaṃ. iti ``cando''ti ca ``candimā''ti ca  candadevaputtassapi candavimānassapi ^a^M0.0197^ea^ nāmanti veditabbaṃ.  tatra ``pāpimā puttimā candimā''ti imāni ^b^pāpa^eb^saddādito  ``tadassatthi'' iccetasmiṃ atthe pavattassa ^b^imantu^eb^paccayassa vasena  siddhimupāgatānīti gahetabbāni.</p>
              <p>[03] nanu ca bho ^b^mantu^eb^paccayavaseneva sādhetabbānīti? na,  katthacipi ^b^a^eb^kārantato ^b^mantu^eb^no abhāvā. nanu ca bho  evaṃ santepi ^b^pāpa putta canda^eb^to paṭhamaṃ ^b^i^eb^kārāgamaṃ katvā  tato ^b^mantu^eb^paccayaṃ katvā sakkā sādhetunti? sakkā  rūpamattasijjhanato, nayo pana sobhano na hoti. tathā hi ^b^pāpa  puttā^eb^dito ^b^a^eb^kārantato ^b^i^eb^kārāgamaṃ katvā ^b^mantu^eb^paccaye  vidhiyamāne aññehi ^b^guṇayasā^eb^dīhi ^b^a^eb^kārantehi  ^b^i^eb^kārāgamaṃ katvā ^b^mantu^eb^paccayassa kātabbatāpasaṅgo siyā.  na hi anekesu pāḷisatasahassesu katthacipi ^b^a^eb^kārantato  ^b^guṇa yasā^eb^dito ikārāgamena saddhiṃ ^b^mantu^eb^paccayo dissati,  aṭṭhānattā pana ^b^pāpa puttā^eb^dito ^b^a^eb^kārantato ^b^i^eb^kārāgamaṃ  akatvā ^b^imantu^eb^paccaye kateyeva ``pāpimā puttimā''tiādīni  sijjhantīti.</p>
              <p>[03] evaṃ santepi bho kasmā ^b^kaccāyana^eb^ppakaraṇe  ^b^mantu^eb^paccayova vutto, na ^b^imantu^eb^paccayoti? dvayampi vuttameva.  kathaṃ ñāyatīti ce? yasmā tattha ``tapādito sī, daṇḍādito  ika ī, madhvādito ro, guṇādito vantū''ti imāni cattāri suttāni  sannihita^b^to^eb^dantasaddabhāvena vatvā majjhe ``satyādīhi mantū''ti  aññathā suttaṃ vatvā tato sannihita^b^to^eb^dantavasena ``saddhādito  ṇā''ti suttaṃ vuttaṃ, tasmā tattha ``satyādīhimantū''ti visadisaṃ  katvā vuttassa suttassa vasena ^b^imantu^eb^ paccayo ca vuttoti  viññāyati. ^b^pakati hesācariyānaṃ yena kenaci ākārena attano  adhippāyaviññāpanaṃ^eb^. ettha ca dutiyo attho sarasandhivasena  gahetabbo. tathā hissa ``satyādīhi mantū''ti ^a^M0.0198^ea^ paṭhamo  attho, ``satyādīhi imantū''ti dutiyo attho. iti ``seto  dhāvatī''ti payoge viya ``satyādīhi mantū''ti sutte  bhinnasattisamavetavasena atthadvayapaṭipatti bhavati, tasmā  paramasukhumasugambhīratthavatā anena suttena katthaci ^b^sati gati setu  go^eb^iccādito ^b^mantu^eb^paccayo icchito. katthaci ^b^sati pāpa  putta^eb^iccādito ^b^imantu^eb^paccayo icchitoti daṭṭhabbaṃ.</p>
              <p>[03] yasmā pana ^b^sati^eb^saddo ^b^mantu^eb^vasena  ^b^gatidhīsethugo^eb^ iccādīhi, ^b^imantu^eb^vasena ^b^pāpaputtā^eb^dīhi  ca samānagatikattā tesaṃ pakārabhāvena gahito, tasmā evaṃ suttattho  bhavati ``satyādīhi mantu satippakārehi saddehi ^b^mantu^eb^paccayo  hoti ^b^imantu^eb^paccayo ca yathārahaṃ `tadassatthi' iccetasmiṃ  atthe''ti. ayaṃ panettha adhippāyo -- yathā ``satimā''ti ettha  satīti ^b^i^eb^kārantato ^b^mantu^eb^paccayo hoti, tathā ``gatimā,  dhīmā, setumā, gomā''tiādīsu ^b^i^eb^kāranta ^b^ī^eb^kāranta  ^b^u^eb^kārantani^b^cco^eb^kārantato ^b^mantu^eb^paccayo hoti. yathā  ca ``satimā''ti ettha ``satī''ti ^b^i^eb^kārantato  ^b^imantu^eb^paccayo hoti, tathā ``gatimā, pāpimā,  puttimā''tiādīsu ^b^i^eb^kāranta ^b^a^eb^kārantato  ^b^imantu^eb^paccayo hoti. evaṃ satippakārehi saddehi yathāsambhavaṃ  ^b^mantu imantu^eb^paccayā hontīti.</p>
              <p>[03] yajjevaṃ paccayadvayavidhāyakaṃ ``daṇḍādito ika ī''ti suttaṃ viya  ``satyādito imantu mantū''ti vattabbaṃ, kasmā nāvocāti? tathā  avacane kāraṇamatthi. yadi hi ``daṇḍādito ika ī''ti suttaṃ viya  ``satyādito imantu mantū''ti suttaṃ vuttaṃ siyā, ekakkhaṇeyeva  ^b^imantu mantūnaṃ^eb^ vacanena ^b^daṇḍa^eb^saddato sambhūtaṃ ``daṇḍiko  daṇḍī''ti rūpadvayamiva ^b^satigati^eb^āditopi  visadisarūpadvayamicchitabbaṃ siyā, tañca natthi, tasmā ^a^M0.0199^ea^  ``satyādito imantu mantū''ti na vuttaṃ. apica tathā vutte  bavhakkharatāya ganthagarutā siyā. yasmā ca suttena nāma  appakkharena asandiddhena sāravantena gūḷhaninnayena sabbatomukhena  anavajjena bhavitabbaṃ. ^b^kaccāyane^eb^ ca yebhuyyena tādisāni  gambhīratthāni suvisadañāṇavisayabhūtāni suttāni dissanti  ``upājhadhikissaravacane, sarā sare lopa''ntiādīni, idampi  tesamaññataraṃ, tasmā ``satyādito imantu mantū''ti na vuttaṃ. evaṃ  suttopadese akatepi ^b^imantu^eb^nopi gahaṇatthaṃ bhinnasattisamavetavasena  ``satyādīhi mantū''ti vuttanti daṭṭhabbaṃ.</p>
              <p>[03] ^b^a^eb^paro nayo -- ``tapādito sī''tiādīsu  ^b^to^eb^dantasaddassa bahuvacanantatā na suṭṭhu pākaṭā ^b^to^eb^paccayassa  ekatthabavhatthesu vattanato, ``satyādīhi mantū''ti ettha pana  ^b^hi^eb^saddassa bahuvacanatthatā atīva pākaṭā, tasmā bahuvacanaggahaṇena  ^b^imantu^eb^ paccayo hotītipi daṭṭhabbaṃ. nanu ca bho vināpi  ^b^imantu^eb^paccayena pāpamassatthīti pāpī, pāpī eva pāpimāti  sakatthe ^b^mā^eb^paccaye kateyeva ``pāpimā puttimā''tiādīni  sijjhanti ``chaṭṭhamo so parābhavo''ti ettha ^b^ma^eb^paccayena  ``chaṭṭhamo''ti padaṃ viyāti? atinayaññū bhavaṃ, atinayaññū nāmāti  bhavaṃ vattabbo, na pana bhavaṃ saddagatiṃ jānāti, saddagatiyo ca nāma  bahuvidhā. tathā hi chaṭṭhoyeva chaṭṭhamo, ``suttameva suttanto''tiādīsu  ^b^purisa^eb^nayena yojetabbā saddagati, ``devoyeva devatā''tiādīsu  ^b^kaññā^eb^nayena yojetabbā saddagati, ``diṭṭhi eva  diṭṭhigata''ntiādīsu ^b^citta^eb^nayena yojetabbā saddagati.  evaṃvidhāsu saddagatīsu ``pāpī eva pāpimā''tiādikaṃ kataraṃ saddagatiṃ  vadesi? ``satthā rājā brahmā sakhā attā sā pumā''tiādīsu  ^a^M0.0200^ea^ ca kataraṃ saddagatiṃ vadesi? katarasaddantogadhaṃ katarāya ca  nāmikapadamālāyaṃ yojetabbaṃ maññasīti? so evaṃ puṭṭho addhā uttari  kiñci adisvā tuṇhī bhavissati, tasmā tādiso nayo na gahetabbo.  tādisasmiñhi naye ``pāpimatā pāpimato''tiādīni rūpāni na  sijjhanti, ^b^imantu^eb^paccayanayena pana sijjhanti, tasmā ayameva  nayo pasatthataro āyasmantehi sammā citte ṭhapetabbo. atridaṃ  nidassanaṃ -- </p>
              <p>[21] ``jayo hi buddhassa sirīmato ayaṃ, </p>
              <p>[27] mārassa ca pāpimato parājayo. </p>
              <p>[26] ugghosayuṃ bodhimaṇḍe pamoditā, </p>
              <p>[22] jayaṃ tadā devagaṇā mahesino''ti ca,</p>
              <p>[03] ``sākhāpattaphalūpeto, khandhimāvamahādumo''ti ca. </p>
              <p>[07] pāpimā, pāpimā, pāpimanto. pāpimantaṃ. sesaṃ  neyyaṃ, esa nayo ``khandhimā, puttimā''tiādīsupi.</p>
              <p>[03] idāni yathāpāvacanaṃ kiñcideva ^b^himavantu satimantā^eb^dīnaṃ  visesaṃ brūma. himavantova pabbato. satimaṃ bhikkhuṃ. bandhumaṃ  rājānaṃ. candimaṃ devaputtaṃ. satimassa bhikkhuno. bandhumassa  rañño. iddhimassa ca parassa ca ekakkhaṇe cittaṃ uppajjati.  iccādi viseso veditabbo. apicettha ``āyasmantā''ti dvinnaṃ  vattabbavacanaṃ, ``āyasmanto''ti bahūnaṃ vattabbavacananti ayampi  viseso veditabbo. tathā hi ``dvinnaṃ ārocentena `āyasmantā  dhārentū'ti, tiṇṇaṃ ārocentena `āyasmanto dhārentū'ti vattabba''nti  vuttaṃ. ``tiṇṇa''nti cettha kathāsīsamattaṃ, tena catunnampi pañcannampi  atirekasatānampīti dassitaṃ ^a^M0.0201^ea^ hoti. bahavohi upādāya  ``uddiṭṭhā kho āyasmanto cattāro pārājikā dhammā''tiādikā  pāḷiyo ṭhapitā. tattha ``āyasmantā''tidaṃ vinayavohāravasena  dveyeva sandhāya vuttattā na sabbasādhāraṇaṃ. vinayavohārañhi vajjetvā  aññasmiṃ vohāre na pavattati. ``āyasmanto''tidaṃ pana sabbattha  pavattatīti dvinnaṃ viseso veditabbo.</p>
              <p>[03] tatra ``himavanto''ti idaṃ yebhuyyenekavacanaṃ bhavati, katthaci  bahuvacanampi, tenāha ^b^niruttipiṭake^eb^ thero ``himavā tiṭṭhati,  himavanto tiṭṭhantī''ti. ``himavantova pabbato''ti ayaṃ  ekavacananayo yathārutapāḷivasena gahetabbo. yathārutapāḷi ca nāma  -- </p>
              <p>[21] ``dūre santo pakāsanti, himavantova pabbato. </p>
              <p>[22] asantettha na dissanti, rattiṃ khittā yathā sarā.. </p>
              <p>[21] ahaṃ tena samayena, nāgarājā mahiddhiko. </p>
              <p>[22] atulo nāma nāmena, puññavanto jutindharo.. </p>
              <p>[21] gatimanto satimanto, dhitimanto ca so isi. </p>
              <p>[22] saddhammadhārako thero, ānando ratanākaro'' </p>
              <p>[07] iccādi. ettha ``puññavanto''tiādīni anekesu  ṭhānesu bahuvacanabhāvena punappunaṃ vadantānipi katthaci ekavacanāni  honti, ekavacanabhāvo ca nesaṃ gāthāvisaye dissati, tasmā tāni  yathāpāvacanaṃ gahetabbāni.</p>
              <p>[03] evaṃ ^b^himavantusatimantu^eb^saddādīnaṃ visesaṃ ñatvā puna  liṅgantavasena dviliṅgakapadānamattho ca pakatirūpassa nāmikapadamālā  ca padānaṃ sadisāsadisatā ca vavatthapetabbā.</p>
              <p>[03] tatra ^a^M0.0202^ea^ hi ``sirimā''ti padaṃ sutisāmaññavasena  liṅgadvaye vattanato dvidhā bhijjati. ``sirimā puriso''ti hi  atthe ^b^ā^eb^kārantaṃ pulliṅgaṃ, ``sirimā nāma devī''ti atthe  ^b^ā^eb^kārantaṃ itthiliṅgaṃ, ubhayampetaṃ ^b^u^eb^kārantatāpakatikā.  atha vā pana pacchimaṃ ^b^ā^eb^kārantatāpakatikaṃ, sirī yassa atthi  so sirimāti pulliṅgavasena nibbacanaṃ, sirī yassā atthi sā  sirimāti itthiliṅgavasena nibbacanaṃ. atrimāni kiñcāpi  sutivasena nibbacanatthavasena ca aññamaññaṃ samānatthāni, tathāpi  purisapadatthaitthipadatthavācakattā bhinnatthānīti veditabbāni. esa  nayo aññesupi īdisesu ṭhānesu netabbo. sirimā, sirimā,  sirimanto. sirimantaṃ, sirimante. sirimatā, sirimantena.  ^b^guṇavantu^eb^saddasseva nāmikapadamālā. sirimā, sirimā,  sirimāyo. sirimaṃ, sirimā, sirimāyo. sirimāya.  vakkhamāna^b^kaññā^eb^nayena ñeyyā. evaṃ dvidhā bhinnānaṃ  samānasutikasaddānaṃ nāmikapadamālāsu padānaṃ sadisāsadisatā  vavatthapetabbā. samānanibbacanatthassapi hi asamānasutikassa  ``sirimā''ti saddassa nāmikapadamālāyaṃ padānaṃ imehi padehi  kācipi samānatā na labbhati. atridaṃ vuccati -- </p>
              <p>[21] ``sirimā''ti padaṃ dvedhā, pumitthīsu pavattito. </p>
              <p>[22] bhijjatīti vibhāveyya, ettha pulliṅgamicchitaṃ..</p>
              <p>[03] iti ^b^abhibhavitā^eb^ padena visadisāni  ^b^guṇavāsatimā^eb^dīni padāni dassitāni saddhiṃ nāmikapadamālāhi.  idāni aparānipi tabbisadisāni padāni dassessāma saddhiṃ  nāmikapadamālāhi. seyyathidaṃ? </p>
              <p>[21] rājā brahmā sakhā attā, ātumā sā pumā rahā. </p>
              <p>[22] daḷhadhammā ca paccakkha-dhammā ca vivaṭacchadā.. </p>
              <p>[21] vattahā ^a^M0.0203^ea^ ca tathā vutta-sirā ceva yuvāpi ca. </p>
              <p>[22] maghava addha muddhādi, viññātabbā vibhāvinā..</p>
              <p>[03] ettha ``sā''ti padameva ^b^ā^eb^kārantatāpakatikamākārantaṃ,  sesāni pana ^b^a^eb^kārantatāpakatikāni ^b^ā^eb^kārantāni.</p>
              <p>[03] rājā, rājā, rājāno. rājānaṃ, rājaṃ, rājāno. raññā,  rājinā, rājūhi, rājūbhi. rañño, rājino, raññaṃ, rājūnaṃ, rājānaṃ.  raññā, rājūhi, rājūbhi. rañño, rājino, raññaṃ, rājūnaṃ, rājānaṃ.  raññe, rājini, rājūsu. bho rāja, bhavanto rājāno, bhavanto  rājā iti vā, ayamamhākaṃ ruci.</p>
              <p>[03] ^b^niruttipiṭakā^eb^dīsu ``rājā''ti bahuvacanaṃ na āgataṃ,  ^b^cūḷaniruttiyaṃ^eb^ pana āgataṃ. kiñcāpi niruttipiṭakādīsu na  āgataṃ, tathāpi ``netādisā sakhā honti, labbhā me jīvato  sakhā''ti pāḷiyaṃ bahuvacanekavacanavasena ``sakhā''ti padassa  dassanato ``rājā''ti bahuvacanaṃ icchitabbameva. tathā ``brahmā,  attā''iccādīnipi bahuvacanāni taggatikattā vinā kenaci  rūpavisesena.</p>
              <p>[03] ettha ca ``gahapatiko nāma ṭhapetvā rājaṃ rājabhogaṃ brāhmaṇaṃ  avaseso gahapatiko nāmā''ti dassanato rājanti vuttaṃ, idaṃ pana  niruttipiṭake na āgataṃ. ``sabbadattena rājinā''ti dassanato  ``rājinā''ti vuttaṃ. ``ārādhayati rājānaṃ, pūjaṃ labhati  bhattusū''ti dassanato catutthīchaṭṭhīvasena ``rājāna''nti vuttaṃ.  ^b^kaccāyanarūpasiddhi^eb^ganthesu pana ``rājena, rājehi, rājebhi.  rājesū''ti padāni vuttāni. cūḷaniruttiniruttipiṭakesu tāni  nāgatāni, anāgatabhāvoyeva tesaṃ yuttataro pāḷiyaṃ adassanato, tasmā  etthetāni ^a^M0.0204^ea^ amhehi na vuttāni. pāḷinaye hi  upaparikkhiyamāne īdisāni padāni samāseyeva passāma, na  panāññatra, atrime payogā -- ``āvutthaṃ dhammarājenā''ti ca,  ``sivirājena pesito''ti ca, ``pajāpatissa devarājassa  dhajagga''nti ca, ``nikkhamante mahārāje, sivīnaṃ raṭṭhavaḍḍhane''ti ca,  evaṃ pāḷinaye upaparikkhiyamāne ``rājenā''tiādīni samāseyeva  passāma, na kevalaṃ pāḷinaye porāṇaṭṭhakathānayepi upaparikkhiyamāne  samāseyeva passāma, na panāññatra, evaṃ santepi suṭṭhu  upaparikkhitabbamidaṃ ṭhānaṃ. ko hi nāma sāṭṭhakathe tepiṭake  buddhavacane sabbaso nayaṃ sallakkhetuṃ samattho aññatra  pabhinnapaṭisambhidehi khīṇāsavehi.</p>
              <p>[03] ettha ca samāsantagata^b^rāja^eb^-saddassa nāmikapadamālāyo  dvidhā vuccante ^b^okārantākāranta^eb^vasena. ta^b^tro^eb^kārantā  ``mahārājo yuvarājo sivirājo dhammarājo''iccevamādayo bhavanti.  ^b^ā^eb^kārantā pana ``mahārājā yuvarājā sivirājā  dhammarājā''iccevamādayo. ettha kiñcāpi pāḷiyaṃ porāṇaṭṭhakathāsu ca  ``mahārājo''tiādīni na santi, tathāpi ``sabbamitto sabbasakho,  sabbabhūtānukampako''ti pāḷiyaṃ ``sabbasakho''ti dassanato  ``mahārājo''tiādīnipi avassamicchitabbāni. tathā hi  samāsesu ``dhammarājena, dhammarājassā''tiādīni dissanti.  etāni okārantarūpāni eva, ^b^nā^eb^kārantarūpāni. mahārājo,  mahārājā. mahārājaṃ, mahārāje. mahārājena, mahārājehi,  mahārājebhi. mahārājassa, mahārājānaṃ. mahārājā, mahārājasmā,  mahārājamhā, mahārājehi, mahārājebhi. mahārājassa, mahārājānaṃ.  mahārāje, mahārājasmiṃ, mahārājamhi, mahārājesu. bho mahārāja,  bhavanto mahārājā ^a^M0.0205^ea^. ^b^kaccāyanacūḷanirutti^eb^nayehi pana  ``bho mahārājā''iti ekavacanabahuvacanānipi daṭṭhabbāni. yathā  ``mahārājo''ti ^b^o^eb^kārantapadassa vasena, evaṃ ``sivirājo  dhammarājo devarājo''tiādīnampi ^b^o^eb^kārantapadānaṃ vasena  pakatirūpassa nāmikapadamālā yojetabbā.</p>
              <p>[03] ayaṃ ^b^panā^eb^kārantavasena nāmikapadamālā --</p>
              <p>[03] mahārājā, mahārājā, mahārājāno. mahārājānaṃ, mahārājaṃ,  mahārājāno. mahāraññā, mahārājinā, mahārājūhi, mahārājūbhi.  mahārañño, mahārājino, mahāraññaṃ, mahārājūnaṃ. mahāraññā,  mahārājūhi, mahārājūbhi. mahārañño, mahārājino, mahāraññaṃ,  mahārājūnaṃ. mahāraññe, mahārājini, mahārājūsu. bho mahārāja,  bhavanto mahārājāno.</p>
              <p>[03] idhāpi pakaraṇadvayanayena ``bho mahārājā'' iti  ekavacanabahuvacanānipi daṭṭhabbāni. yathā ca ``mahārājā''ti  ^b^ā^eb^kārantapadassa vasena, evaṃ ``sivirājā, dhammarājā,  devarājā''tiādīnampi ^b^ā^eb^kārantapadānaṃ vasena pakatirūpassa  nāmikapadamālā yojetabbā.</p>
              <p>[03] idha aparāpi atthassa pākaṭīkaraṇatthaṃ kriyāpadehi saddhiṃ  yojetvā ^b^ākārantokārantānaṃ^eb^ missakavasena nāmikapadamālā  vuccate --</p>
              <p>[03] mahārājā, mahārājo tiṭṭhati, mahārājāno, mahārājā tiṭṭhanti.  mahārājānaṃ, mahārājaṃ passati, mahārājāno, mahārāje passati.  mahāraññā, mahārājinā, mahārājena kataṃ, mahārājūhi, mahārājūbhi,  mahārājehi, mahārājebhi kataṃ. mahārañño, mahārājino, mahārājassa  dīyate, mahāraññā, mahārājā, mahārājasmā, mahārājamhā nissaṭaṃ,  mahārājūhi, mahārājūbhi, mahārājehi ^a^M0.0206^ea^, mahārājebhi nissaṭaṃ.  mahārañño, mahārājino, mahārājassa pariggaho, mahāraññaṃ,  mahārājūnaṃ, mahārājānaṃ pariggaho. mahāraññe, mahārājini,  mahārāje, mahārājasmiṃ, mahārājamhi patiṭṭhitaṃ, mahārājūsu, mahārājesu  patiṭṭhitaṃ. bho mahārāja tvaṃ tiṭṭha, bhonto mahārājāno, mahārājā  tumhe tiṭṭhathāti. evaṃ ``yuvarājā, yuvarājo''tiādīsupi.</p>
              <p>[03] kecettha vadeyyuṃ ``kasmā pakaraṇakattunā imasmiṃ ṭhāne mahanto  vāyāmo ca mahanto ca parakkamo kato, nanvetesupi padesu kānici  buddhavacane vijjanti, kānici na vijjantīti? viññūhi te evaṃ  vattabbā ``pakaraṇakattārenettha so ca mahanto vāyāmo so ca mahanto  parakkamo sāṭṭhakathe navaṅge satthusāsane saddesu ca atthesu ca sotārānaṃ  suṭṭhu kosalluppādanena sāsanassopakāratthaṃ kato, yāni cetāni tena  padāni dassitāni, etesu kānici buddhavacane vijjanti, kānici na  vijjanti. ettha yāni buddhavacane vijjanti, tāni vijjamānavasena  gahitāni. yāni na vijjanti, tāni porāṇaṭṭhakathādīsu  vijjamānavasena pāḷinayavasena ca gahitānī''ti. atrāyaṃ saṅkhepato  adhippāyavibhāvanā -- </p>
              <p>[21] ``idaṃ vatvā mahārājā, kaṃso bārāṇasiggaho. </p>
              <p>[22] dhanuṃ tūṇiñca nikkhippa, saṃyamaṃ ajjhupāgamī''ti </p>
              <p>[07] idaṃ ^b^ā^eb^kārantassa ^b^mahārāja^eb^saddassa nidassanaṃ.  yasmā ``sabbasakho''ti pāḷi vijjati, tasmā tena nayena  ``mahārājo''tipi ^b^o^eb^kāranto diṭṭho nāma hoti  ^b^purisa^eb^nayena yojetabbo ca. teneva ca ``tamabravi mahārājā.  nikkhamante mahārāje''tiādīni dissanti.</p>
              <p>[03] evaṃ ^a^M0.0207^ea^ ^b^mahārāja^eb^saddassa ^b^o^eb^kārantatte  siddhe ``mahārājā, mahārājasmā, mahārājamhā''ti pañcamiyā  ekavacanañca ``mahārāje, mahārājasmiṃ, mahārājamhī''ti sattamiyā  ekavacanañca siddhāni eva honti pāḷiyaṃ avijjamānānampi  nayavasena gahetabbattā. ``rājena, rājassā''tiādīni pana  nayavasena gahetabbāni na honti. kasmāti ce? yasmā ``rājā  brahmā sakhā attā''iccevamādīni ``puriso urago''tiādīni viya  aññamaññaṃ sabbathā sadisāni na honti. tathā hi nesaṃ ``raññā  brahmunā sakhinā attanā attena sānā pumunā''tiādīni  visadisānipi rūpāni bhavanti, tasmā tāni na sakkā nayavasena  jānituṃ. evaṃ dujjānattā pana pāḷiyaṃ porāṇaṭṭhakathāsu ca  yathārutapadāneva gahetabbāni. ^b^mahārāja^eb^saddādīnaṃ pana  ^b^o^eb^kārantabhāve siddheyeva ^b^``purisa^eb^nayogadhā ime saddā''ti  nayaggahaṇaṃ dissati, tasmā amhehi nayavasena ``mahārājā,  mahārājasmā''tiādīni vuttāni. yathā hi -- </p>
              <p>[21] ``etañhi te durājānaṃ, yaṃ sesi matasāyikaṃ. </p>
              <p>[22] yassa te kaḍḍhamānassa, hatthā daṇḍona muccatī''ti </p>
              <p>[07] ettha ``hatthā''ti, ``attadaṇḍā bhayaṃ jāta''nti ettha  pana ``daṇḍā''ti ca ^b^o^eb^kārantassa pañcamiyekavacanassa  dassanato ``uragā, paṭaṅgā, vihagā''tiādīnipi ^b^o^eb^kārantāni  pañcamiyekavacanāni gahetabbāni honti. yathā ca ``dāṭhini  mātimaññavho, siṅgālo mama pāṇado''ti ettha ``maññavho''ti,  ``suddhā suddhehi saṃvāsaṃ, kappayavho patissatā''ti ettha pana  ``kappayavho''ti ca kriyāpadassa dassanato ``gacchavho, bhuñjavho,  sayavho''tiādīnipi gahetabbāni honti. gaṇhanti ca tādisāni  padarūpāni sāsane sukusalā kusalā, tasmā amhehipi nayaggāhavasena  ``mahārājā ^a^M0.0208^ea^, mahārājasmā''tiādīni vuttāni.  nayaggāhavasena pana gahaṇe asati kathaṃ nāmikapadamālā paripuṇṇā  bhavissanti, satiyeva tasmiṃ paripuṇṇā bhavanti.</p>
              <p>[03] tathā hi buddhavacane anekasatasahassāni nāmikapadāni  kriyāpadāni ca pāṭiekkaṃ pāṭiekkaṃ ekavacanabahuvacanakāhi sattahi  aṭṭhahi vā nāmavibhattīhi channavutiyā ca ākhyātikavacanehi  yojitāni na santi, nayavasena pana santiyeva, iti nayavasena  ``mahārājā, mahārājasmā''tiādīni amhehi ṭhapitāni.  ``mahārājā tiṭṭhanti, mahārājā tumhe tiṭṭhathā''ti imāni pana  ``atha kho cattāro mahārājā mahatiyā ca yakkhasenāya mahatiyā ca  kumbhaṇḍasenāyā''ti dassanato, </p>
              <p>[21] ``cattāro te mahārājā, samantā caturo disā. </p>
              <p>[22] daddaḷhamānā aṭṭhaṃsu, vane kāpilavatthave''ti </p>
              <p>[07] dassanato ca vuttāni. ``mahārāja''ntiādīnipi  pāḷiñca pāḷinayañca disvā eva vuttāni. asamāse ``rājaṃ,  rājenā''tiādīni na passāma, tasmā suṭṭhu vicāretabbamidaṃ ṭhānaṃ.  idañhi duddasaṃ vīrajātinā jānitabbaṭṭhānaṃ. sace panāyasmanto  buddhavacane vā porāṇikāsu vā aṭṭhakathāsu asamāse ``rājaṃ,  rājenā''tiādīni passeyyātha, tadā sādhukaṃ manasi karotha. ko  hi nāma sabbappakārena buddhavacane vohārappabhedaṃ jānituṃ samattho  aññatra pabhinnapaṭisambhidehi mahākhīṇāsavehi.</p>
              <p>[03] vuttañhetaṃ bhagavatā -- </p>
              <p>[21] ``vītataṇho anādāno, niruttipadakovido. </p>
              <p>[22] akkharānaṃ sannipātaṃ, jaññā pubbāparāni cā''ti..</p>
              <p>[03] brahmā ^a^M0.0209^ea^, brahmā, brahmāno. brahmānaṃ, brahmaṃ, brahmāno.  brahmunā, brahmehi, brahmebhi, brahmūhi, brahmūbhi. brahmassa, brahmuno, brahmānaṃ,  brahmūnaṃ. brahmunā, brahmehi, brahmebhi, brahmūhi, brahmūbhi. brahmassa,  brahmuno, brahmānaṃ, brahmūnaṃ. brahmani, brahmesu, bho brahma, bho brahme,  bhavanto brahmāno.</p>
              <p>[03] ^b^yamakamahāthera^eb^ruciyā ``bho brahmā''iti bahuvacanaṃ vā.  ettha pana ``paṇḍitapurisehi devehi brahmūhī''ti ^b^ṭīkā^eb^vacanassa  dassanato, ``brahmūnaṃ vacīghoso hotī''ti ca ``brahmūnaṃ vimānādīsu  chandarāgo kāmāsavo na hotī''ti ca ^b^aṭṭhakathā^eb^vacanassa  dassanato, ``vihiṃsasaññī paguṇaṃ na bhāsiṃ, dhammaṃ paṇītaṃ manujesu  brahme''ti āhaccabhāsitassa ca dassanato ``brahmūhi, brahmūbhi, brahmūnaṃ,  brahme''ti padāni vuttāni, etāni cūḷaniruttiniruttipiṭakakaccāyanesu  na āgatāni.</p>
              <p>[03] sakhā, sakhā, sakhino, sakhāno, sakhāyo. sakhaṃ, sakhāraṃ,  sakhānaṃ, sakhino, sakhāno, sakhāyo. sakhinā, sakhārehi,  sakhārebhi, sakhehi, sakhebhi. sakhissa, sakhino, sakhīnaṃ,  sakhārānaṃ, sakhānaṃ. sakhārasmā, sakhinā, sakhārehi, sakhārebhi,  sakhehi, sakhebhi. sakhissa, sakhino, sakhīnaṃ, sakhārānaṃ, sakhānaṃ.  sakhe, sakhesu, sakhāresu. bho sakha, bho sakhā, bho sakhi, bho  sakhī, bho sakhe, bhavanto sakhino, sakhāno, sakhāyo.</p>
              <p>[03] ^b^yamakamahāthera^eb^matena ``bho sakhā''iti bahuvacanaṃ vā.  pāḷiyaṃ pana ^b^suvaṇṇakakkaṭajātake^eb^ ``hare sakhā kissa nu maṃ  jahāsī''ti dīghavasena vutto ^b^sakhā^eb^saddo ālapanekavacanaṃ, tasmā  yamakamahātheranayo na yujjatīti ce ^a^M0.0210^ea^? no na yujjati.  yasmā ``netādisā sakhā honti, labbhā me jīvato sakhā''ti  ^b^manojajātake sakhā^eb^saddo ekavacanampi hoti bahuvacanampi.  tathā hi tattha paṭhamapāde bahuvacanaṃ, dutiyapāde panekavacanaṃ, tasmā  yamakamahātherena paccattālapanabahuvacanaṭṭhāne ^b^sakhā^eb^saddo vutto.  ettha ca ``sabbamitto sabbasakho, sabbabhūtānukampako''ti  pāṭhānulomena samāse labbhamānassa ^b^sakha^eb^saddassa nāmikapadamālā  bhavati ``sabbasakho, sabbasakhā, sabbasakhaṃ, sabbasakhe''tiādinā  ^b^purisa^eb^nayena. tatrāyaṃ samāsaviggaho -- sabbesaṃ janānaṃ sakhā,  sabbe vā janā sakhino etassāti sabbasakho, yathā sabbaverīti.</p>
              <p>[03] attā, attā, attāno. attānaṃ, attaṃ, attāno. attanā,  attena, attanehi, attanebhi. attano, attānaṃ. attanā, attanehi,  attanebhi. attano, attānaṃ. attani, attanesu. bho atta, bhavanto  attā, bhonto attāno.</p>
              <p>[03] ettha pana attaṃ niraṅkatvāna piyāni sevati. </p>
              <p>[21] ``sace gacchasi pañcālaṃ, khippa'mattaṃ jahissasi. </p>
              <p>[22] migaṃ panthānupannaṃva, mahantaṃ bhayamessatī''ti </p>
              <p>[07] pāḷīsu ``atta''nti dassanato ``atta''nti idha  vuttaṃ, ``attena vā attaniyena vā''ti pāḷidassanato pana  ``attenā''ti. ^b^cūḷaniruttiyaṃ^eb^ pana ``attassā''ti  catutthīchaṭṭhīnamekavacanaṃ āgataṃ, etaṃ kaccāyane niruttipiṭake ca na  dissati. katthaci pana ``attesū''ti āgataṃ. sabbānetāni  sāṭṭhakathaṃ jinatantiṃ oloketvā gahetabbāni.</p>
              <p>[03] ``ātumā ^a^M0.0211^ea^, ātumā, ātumāno. ātumānaṃ,  ātumaṃ, ātumāno. ātumena, ātumehi, ātumebhī''tiādinā  ^b^purisa^eb^nayena vatvā ``bho ātuma, bhavanto ātumā,  ātumāno''ti vattabbaṃ.</p>
              <p>[03] tatra ^b^atta^eb^saddassa samāse ``bhāvitatto, bhāvitattā.  bhāvitattaṃ, bhāvitatte. bhāvitattena, bhāvitattehi, bhāvitattebhī''ti  ^b^purisa^eb^nayeneva nāmikapadamālā yojetabbā.</p>
              <p>[03] sā, sā, sāno. sānaṃ, sāne. sānā, sānehi, sānebhi.  sāssa, sānaṃ. sānā, sānehi, sānebhi. sāssa, sānaṃ. sāne,  sānesu. bho sā, bhavanto sāno. ^b^sā^eb^ vuccati sunakho.</p>
              <p>[03] ettha ca ``na yattha sā upaṭṭhito hoti. sāva vārenti  sūkara''nti nidassanapadāni. keci pana ^b^sā^eb^saddassa  dutiyātatiyādīsu ``saṃ, se. senā''tiādīni rūpāni vadanti, taṃ  na yuttaṃ. na hi tāni ``saṃ, se. senā''tiādīni rūpāni  buddhavacane ceva aṭṭhakathādīsu ca niruttipiṭake ca dissanti. evaṃ  pana ^b^niruttipiṭake^eb^ vuttaṃ ``sā tiṭṭhati, sāno tiṭṭhanti. sānaṃ  passati, sāne passati. sānā kataṃ, sānehi kataṃ, sānebhi kataṃ.  sāssa dīyate, sānaṃ dīyate. sānā nissaṭaṃ, sānehi nissaṭaṃ,  sānebhi nissaṭaṃ. sāssa pariggaho, sānaṃ pariggaho. sāne  patiṭṭhitaṃ, sānesu patiṭṭhitaṃ. bho sā, bhavanto sāno''ti, tasmā  niruttipiṭake vuttanayeneva nāmikapadamālā gahetabbā.</p>
              <p>[03] atridaṃ ^a^M0.0212^ea^ vattabbaṃ -- yathā ``sehi dārehi  asantuṭṭho''tiādīsu pulliṅge vattamānassa ``sako''iti  atthavācakassa sasaddassa ``attano ayanti so''ti etasmiṃ atthe  ``so, sā. saṃ, se. sena, sehi, sebhi. sassa, sānaṃ. sā,  sasmā, samhā, sehi, sebhi. sassa, sānaṃ. se, sasmiṃ, samhi,  sesū''ti ^b^purisa^eb^nayena rūpāni bhavanti, na tathā sunakhavācakassa  ^b^sā^eb^saddassa rūpāni bhavanti. yathā vā ``hiṃsanti  attasambhūtā, tacasāraṃva saṃ phalaṃ. sāni kammāni tappenti, kosalaṃ  sena'santuṭṭhaṃ, jīvaggāhaṃ agāhayī''tiādīsu napuṃsakaliṅge vattamānassa  sakamiccatthavācakassa ^b^sa^eb^saddassa ``saṃ, sāni, sā. saṃ,  sāni, se. sena, sehi, sebhi. sassa, sānaṃ. sā, sasmā,  samhā, sehi, sebhi. sassa, sānaṃ. se, sasmiṃ, samhi, sesū''ti  ^b^citta^eb^nayena rūpāni bhavanti, na tathā sunakhavācakassa  ^b^sā^eb^saddassa rūpāni bhavanti. evaṃ sante kasmā tehi  ācariyehi dutiyātatiyāṭhāne ``saṃ, se. senā''ti vuttaṃ, kasmā ca  pañcamīṭhāne ``sā, sasmā, samhā''ti vuttaṃ, sattamīṭhāne ca ``se,  sasmiṃ, samhī''ti ca vuttaṃ? sabbametaṃ akāraṇaṃ, takkagāhamattena gahitaṃ  akāraṇaṃ. sunakhavācako hi ^b^sā^eb^saddo  ^b^ā^eb^kārantatāpakatiko, na ^b^purisa citta^eb^saddādayo viya  ^b^a^eb^kārantatāpakatiko. yāya imassa īdisāni rūpāni siyuṃ,  sā ca pakati natthi. na ceso ``rājā, brahmā, sakhā, attā''  iccevamādayo viya paṭhamaṃ ^b^a^eb^kārantabhāve ṭhatvā pacchā  paṭiladdha^b^ā^eb^kārantatā, atha kho nicca^b^mo^eb^kārantatāpakatiko  ^b^go^eb^saddo viya nicca^b^mā^eb^kārantatāpakatiko.  nicca^b^mā^eb^kārantatāpakatikassa ca ^b^e^eb^varūpāni rūpāni na  bhavanti, tasmā ^b^niruttipiṭake^eb^ pabhinnapaṭisambhidena āyasmatā  ^b^mahākaccāyanena^eb^ na vuttāni. sacepi maññeyyuṃ ``attaṃ,  attenā'ti ^a^M0.0213^ea^ ca dassanato `saṃ, senā'ti imāni pana  gahetabbānī''ti. na gahetabbāni ``rājā, brahmā, sakhā, attā, sā,  pumā''iccevamādīnaṃ aññamaññaṃ padamālāvasena visadisattā nayavasena  gahetabbākārassa asambhavato. īdise hi ṭhāne nayaggāhavasena gahaṇaṃ  nāma sadosaṃyeva siyā, tasmā nayaggāhavasenapi na gahetabbāni.</p>
              <p>[03] aparampi atra vattabbaṃ -- yathā hi ``sāhi nārīhi te  yantī''ti vutte ``attano nārī''ti, ``sā nārī''ti evaṃ atthavato  itthiliṅgassa ^b^kaññā^eb^saddena sadisassa ^b^sā^eb^saddassa ``sā,  sā, sāyo. saṃ, sā, sāyo. sāya, sāhi, sābhi. sāya, sānaṃ.  sāya, sāhi, sābhi. sāya, sānaṃ. sāya, sāyaṃ, sāsū''ti  ^b^kaññā^eb^nayena rūpāni bhavanti, na tathā imassa sunakhavācakassa  ^b^sā^eb^saddassa rūpāni bhavanti. evaṃ sante kasmā te ācariyā  tatiyābahuvacanaṭṭhāne ca ``sāhi, sābhī''ti rūpāni icchanti, kasmā  ca sattamībahuvacanaṭṭhāne ``sāsū''ti? idampi akāraṇaṃ  ^b^ā^eb^kārantapulliṅgattā. kasmā ca pana catutthīchaṭṭhekavacanaṭṭhāne  pubbakkharassa rassavasena ``sassa''iti rūpaṃ icchanti? idampi  akāraṇaṃ sunakhavācakassa ^b^sā^eb^saddassa  ^b^ā^eb^kārantatāpakatikattā. ^b^ā^eb^kārantatāpakatikassa ca  ^b^sā^eb^saddassa yathā ^b^a^eb^kārantatāpakatikassa ^b^purisa^eb^saddassa  ``purisassā''ti catutthīchaṭṭhekavacanarūpaṃ bhavati evarūpassa rūpassa  abhāvato. teneva āyasmā kaccāno ^b^niruttipiṭake^eb^  sunakhavācakassa ^b^sā^eb^saddassa rūpaṃ dassento catutthīchaṭṭhekavacanaṭṭhāne  pubbakkharassa dīghavasena ``sāssa''iti rūpamāha. kasmā ca pana te  ācariyā catutthekavacanaṭṭhāne ``sāya''iti rūpaṃ icchanti? idampi  akāraṇaṃ, ṭhapetvā hi ^b^ā^eb^kārantitthiliṅge ^b^gha^eb^saññato  ^b^ā^eb^kārato paresaṃ ^b^nā^eb^dīnaṃ ^b^āyā^eb^desañca  ^b^a^eb^kārantato punnapuṃsakaliṅgato ^a^M0.0214^ea^ parassa  catutthekavacanassa ^b^āyā^eb^desañca ^b^ā^eb^kārantapulliṅge  a^b^gha^eb^to ^b^ā^eb^kārantato parassa catutthekavacanassa katthacipi  ^b^āyā^eb^deso na dissati. ^b^niruttipiṭake^eb^ ca tādisaṃ rūpaṃ  na vuttaṃ, avacanaṃyeva yuttataraṃ buddhavacane aṭṭhakathādīsu ca anāgamanato.  yā panamhehi niruttipiṭakaṃ nissāya buddhavacanañca sunakhavācakassa  ^b^sā^eb^saddassa nāmikapadamālā vuttā, sāyeva sārato paccetabbā.  etthāpi nānāatthesu vattamānānaṃ liṅgattayapariyāpannānaṃ ^b^sā so  saṃ^eb^iccetesaṃ tiṇṇaṃ padānaṃ pakatirūpassa nāmikapadamālāsu padānaṃ  sadisāsadisatā daṭṭhabbā.</p>
              <p>[03] ettha siyā -- yo tumhehi ^b^sā^eb^saddo ^b^``taṃ^eb^saddatthe ca  sunakhe ca sakamiccatthe ca vattatī''ti icchito, kathaṃ taṃ ``sā''ti  vutteyeva ``imassa atthassa vācako''ti jānantīti? na jānanti,  payogavasena pana jānanti lokiyajanā ceva paṇḍitā ca.  payogavasena hi ``sā maddī nāgamāruhi, nātibaddhaṃva  kuñjara''ntiādīsu ^b^sā^eb^saddassa taṃsaddatthatā viññāyati, evaṃ  ^b^sā^eb^saddo ^b^taṃ^eb^saddatthe ca vattati. ``na yattha sā upaṭṭhito  hoti. bhagavato sājātimpi sutvā sattā amatarasabhāgino  bhavantī''tiādīsu ^b^sā^eb^saddassa sunakhavācakatā viññāyati. </p>
              <p>[21] ``annaṃ tavedaṃ pakataṃ yasassi, </p>
              <p>[27] taṃ khajjare bhuñjare piyyare ca. </p>
              <p>[26] jānāsi maṃ tvaṃ paradattūpajīviṃ, </p>
              <p>[22] uttiṭṭhapiṇḍaṃ labhataṃ sapāko''ti</p>
              <p>[03] ettha pana ^b^sā^eb^saddassa rassabhāvakaraṇena ``sapāko''ti  pāḷi ṭhitāti atthaṃ aggahetvā ``sānaṃ sunakhānaṃ idaṃ maṃsanti  sa''miti atthaṃ gahetvā ``saṃ pacatīti sapāko''ti vuttanti  ^a^M0.0215^ea^ daṭṭhabbaṃ. ^b^aṭṭhakathāyaṃ^eb^ pana ``sapākoti  sapākacaṇḍālo'' icceva vuttaṃ. tampi etadevatthaṃ dīpeti. evaṃ  ^b^sā^eb^saddo sunakhe ca vattati. ``sā dārā jantūnaṃ piyā''ti  vutte pana ``sakā dārā sattānaṃ piyā''ti atthadīpanavasena  ^b^sā^eb^saddassa sakavācakatā paññāyati. evaṃ ^b^sā^eb^saddo  sakamiccatthe ca vattati. iti ^b^sā^eb^saddaṃ payogavasena īdisatthassa  vācakoti jānanti. atridaṃ vuccati -- </p>
              <p>[21] ^b^taṃ^eb^saddatthe ca sunakhe, </p>
              <p>[27] sakasmimpi ca vattati. </p>
              <p>[26] ^b^sā^eb^saddo so ca kho ñeyyo, </p>
              <p>[22] payogānaṃ vasena ve..</p>
              <p>[03] ettha ca pāḷiyaṃ ``na yattha sā upaṭṭhito hotī''ti  ekavacanappayogadassanato ca, </p>
              <p>[21] ``asantā kira maṃ jammā, tāta tātāti bhāsare. </p>
              <p>[22] rakkhasā puttarūpena, sāva vārenti sūkara''nti </p>
              <p>[07] bahuvacanappayogadassanato ca, ^b^niruttipiṭake^eb^  ``sāno''iccādidassanato ca ``sā, sā, sāno. sānaṃ, sāne.  sānā''tiādinā sunakhavācakassa ^b^sā^eb^saddassa nāmikapadamālā  kathitā.</p>
              <p>[03] idāni ^b^puma^eb^saddassa nāmikapadamālā vuccate --</p>
              <p>[03] pumā, pumā, pumāno. pumānaṃ, pumāne. pumānā, pumunā,  pumena, pumānehi, pumānebhi. pumassa, pumuno, pumānaṃ. pumānā,  pumunā, pumānehi, pumānebhi. pumassa, pumuno, pumānaṃ. pumāne,  pumānesu. bho puma, bhavanto pumā, pumāno. ``bho pumā''iti  bahuvacane nayopi ñeyyo.</p>
              <p>[03] ettha ^a^M0.0216^ea^ pana -- </p>
              <p>[21] ``thiyo tassa pajāyanti, na pumā jāyare kule. </p>
              <p>[22] yo jānaṃ pucchito pañhaṃ, aññathā naṃ viyākare''ti </p>
              <p>[07] ayaṃ pāḷi ^b^puma^eb^saddassa bahuvacanabhāvasādhikā,  ^b^kaccāyane^eb^ ``he pumaṃ''iti sānusāraṃ ālapanekavacanaṃ dissati.  tadanekesu pāḷippadesesu ca aṭṭhakathāsu ca sānusārānaṃ ālapanavacanānaṃ  adassanato idha na vadāmi. upaparikkhitvā yuttaṃ ce, gahetabbaṃ.  ``yasassi naṃ paññavantaṃ visayhā''ti ettha pana chandānurakkhaṇatthaṃ  āgamavasenevānusāro hoti, na sabhāvatoti daṭṭhabbaṃ.  aya^b^mā^eb^kārantavasena nāmikapadamālā. </p>
              <p>[21] ``soḷasitthisahassānaṃ, </p>
              <p>[27] na vijjati pumo tadā. </p>
              <p>[26] ahorattānamaccayena, </p>
              <p>[22] nibbatto ahamekako''ti ca, </p>
              <p>[21] ``yathā balākayonimhi, na vijjati pumo sadā. </p>
              <p>[22] meghesu gajjamānesu, gabbhaṃ gaṇhanti tā tadā''ti ca </p>
              <p>[07] pāḷidassanato pana ^b^o^eb^kārantavasenapi  nāmikapadamālā veditabbā.</p>
              <p>[03] pumo, pumā. pumaṃ, pume. pumena, pumehi, pumebhi. pumassa,  pumānaṃ. pumā, pumasmā, pumamhā, pumehi, pumebhi. pumassa, pumānaṃ.  pume, pumasmiṃ, pumamhi, pumesu. bho puma, bhavanto pumā. ``bho  pumā''iti vā, evaṃ ^b^puma^eb^saddassa dvidhā nāmikapadamālā bhavati.</p>
              <p>[03] idāni missakanayo vuccate --</p>
              <p>[03] pumā ^a^M0.0217^ea^, pumo, pumā, pumāno. pumānaṃ, pumaṃ,  pumāne, pume. pumānā, pumunā, pumena, pumānehi, pumānebhi, pumehi,  pumebhi. pumassa, pumuno, pumānaṃ. pumānā, pumunā, pumā, pumasmā,  pumamhā, pumānehi, pumānebhi, pumehi, pumebhi. pumassa, pumuno,  pumānaṃ. pumāne, pume, pumasmiṃ, pumamhi, pumānesu, pumesu. bho puma,  bhavanto pumāno, bhavanto pumā. ``bho pumāno, bho pumā''iti vā.</p>
              <p>[03] idāni ^b^raha^eb^saddassa nāmikapadamālā vuccate --</p>
              <p>[03] ^b^rahā^eb^ vuccati pāpadhammo. rahā, rahā, rahino. rahānaṃ,  rahāne. rahinā, rahinehi, rahinebhi. rahassa, rahānaṃ. rahā,  rahānehi, rahānebhi. rahassa, rahānaṃ. rahāne, rahānesu. bho raha,  bhavanto rahino, bhavanto rahā.</p>
              <p>[03] idāni ^b^daḷhadhamma^eb^saddassa nāmikapadamālā vuccate --</p>
              <p>[03] daḷhadhammā, daḷhadhammā, daḷhadhammāno. daḷhadhammānaṃ,  daḷhadhammāne. daḷhadhamminā, daḷhadhammehi, daḷhadhammebhi.  daḷhadhammassa, daḷhadhammānaṃ. daḷhadhamminā, daḷhadhammehi,  daḷhadhammebhi. daḷhadhammassa, daḷhadhammānaṃ. daḷhadhamme  daḷhadhammesu. bho daḷhadhamma, bhavanto daḷhadhammāno, bhavanto  daḷhadhammā. ``bho daḷhadhammāno, bho daḷhadhammā''iti  puthuvacanampi ñeyyaṃ, evaṃ ^b^paccakkhadhamma^eb^saddassa nāmikapadamālā  yojetabbā.</p>
              <p>[03] ettha ca ``seyyathāpi bhikkhave cattāro dhanuggahā  daḷhadhammā''ti idaṃ nidassanaṃ. imissaṃ pana pāḷiyaṃ  ``daḷhadhammā'' iti bahuvacanavasena āgatattā ^b^daḷhadhamma^eb^saddo  ^b^ā^eb^kārantotipi ^b^o^eb^kārantotipi appasiddho tadantānaṃ  bahuvacanabhāve tulyarūpattā. tathāpi amhehi padamālā  ^b^ā^eb^kārantavaseneva yojitā. īdisesu hi ṭhānesu  ^b^daḷhadhamma^eb^saddo ^b^ā^eb^kārantotipi ^b^o^eb^kārantotipi vattuṃ  yujjateva ^a^M0.0218^ea^ aparibyattarūpattā. aññasmiṃ pana pāḷippadese  atīva paribyatto hutvā ^b^o^eb^kāranta ^b^daḷhadhamma^eb^saddo dvidhā  dissati guṇasaddapaṇṇattivācakasaddavasena. tattha ``issatte casmi  kusalo, daḷhadhammoti vissuto''ti ettha ^b^daḷhadhamma^eb^saddo  ^b^o^eb^kāranto guṇasaddo. ``bārāṇasiyaṃ daḷhadhammo nāma rājā  rajjaṃ kāresī''ti ettha pana paṇṇattivācakasaddo. evaṃ  ^b^o^eb^kāranto ^b^daḷhadhamma^eb^saddo dvidhā diṭṭho. tassa pana  ``daḷhadhammo, daḷhadhammā. daḷhadhammaṃ, daḷhadhamme''ti  ^b^purisa^eb^nayena nāmikapadamālā ñeyyā, ^b^ākārantokārantā^eb^naṃ  vasena missakapadamālā ca. kathaṃ?</p>
              <p>[03] daḷhadhammā, daḷhadhammo, daḷhadhammāno, daḷhadhammā.  daḷhadhammānaṃ, daḷhadhammaṃ, daḷhadhammāne, daḷhadhamme. daḷhadhamminā,  daḷhadhammena, daḷhadhammehi, daḷhadhammebhi. daḷhadhammassa,  daḷhadhammānaṃ. daḷadhamminā, daḷhadhammā, daḷhadhammasmā,  daḷhadhammamhā, daḷhadhammehi, daḷhadhammebhi. daḷhadhammassa,  daḷhadhammānaṃ. daḷhadhamme, daḷhadhammasmiṃ, daḷhadhammamhi,  daḷhadhammesu. bho daḷhadhamma, bhavanto daḷhadhammāno, bhavanto  daḷhadhammāti. evaṃ paccakkhadhammā, paccakkhadhammoti missakapadamālā  ca yojetabbā.</p>
              <p>[03] idāni ^b^vivaṭacchada^eb^saddassa nāmikapadamālā vuccate --</p>
              <p>[03] vivaṭacchadā, vivaṭacchadā, vivaṭacchadāno. vivaṭacchadānaṃ,  vivaṭacchadāne. vivaṭacchadena, vivaṭacchadehi, vivaṭacchadebhi.  vivaṭacchadassa, vivaṭacchadānaṃ. vivaṭacchadā, vivaṭacchadehi,  vivaṭacchadebhi. vivaṭacchadassa, vivaṭacchadānaṃ. vivaṭacchade,  vivaṭacchadesu. bho vivaṭacchada, bhavanto vivaṭacchadā, bhavanto  vivaṭacchadāno.</p>
              <p>[03] ayaṃ nāmikapadamālā ``sace pana agārasmā anagāriyaṃ  pabbajati arahaṃ hoti sammāsambuddho loke vivaṭacchadā''ti  ^a^M0.0219^ea^ pāḷidassanato ^b^ā^eb^kārantavasena kathitā. ``loke  vivaṭacchado''tipi pāḷidassanato pana ^b^o^eb^kārantavasenapi  kathetabbā ``vivaṭacchado, vivaṭacchadā, vivaṭacchadaṃ, vivaṭacchade''ti.  missakavasenapi kathetabbā ``vivaṭacchadā, vivaṭacchado,  vivaṭacchadāno, vivaṭacchadā. vivaṭacchadānaṃ, vivaṭacchadaṃ,  vivaṭacchadāne, vivaṭacchade''iti.</p>
              <p>[03] idāni ^b^vattaha^eb^saddassa nāmikapadamālā vuccate --  ^b^vattahā^eb^ti sakko.</p>
              <p>[03] vattahā, vattahāno. vattahānaṃ, vattahāne. vattahānā,  vattahānehi, vattahānebhi. vattahino, vattahānaṃ. vattahānā,  vattahānehi, vattahānebhi. vattahino, vattahānaṃ. vattahāne, vattahānesu.  bho vattaha, bhavanto vattahāno. atha vā ``bho vattahā, bho  vattahāno''iccapi.</p>
              <p>[03] idāni ^b^vuttasira^eb^saddassa nāmikapadamālā vuccate --</p>
              <p>[03] vuttasirā, vuttasirā, vuttasirāno. vuttasirānaṃ, vuttasirāne.  vuttasirānā, vuttasirānehi, vuttasirānebhi. vuttasirassa, vuttasirānaṃ,  vuttasirā, vuttasirehi, vuttasirebhi. vuttasirassa, vuttasirānaṃ.  vuttasire, vuttasiresu. bho vuttasira, bhānto vuttasirānoti.  ``vuttasiro''ti ^b^o^eb^kārantapāṭhopi dissati.</p>
              <p>[03] idāni ^b^yuva^eb^saddassa nāmikapadamālā vuccate --</p>
              <p>[03] yuvā, yuvā, yuvāno, yuvānā. yuvānaṃ, yuvaṃ, yuvāne, yuve.  yuvānā, yuvena, yuvānena, yuvānehi, yuvānebhi, yuvehi, yuvebhi.  yuvānassa, yuvassa, yuvānānaṃ, yuvānaṃ. yuvānā ^a^M0.0220^ea^,  yuvānasmā, yuvānamhā, yuvānehi, yuvānebhi, yuvehi, yuvebhi.  yuvānassa, yuvassa, yuvānānaṃ, yuvānaṃ. yuvāne, yuvānasmiṃ,  yuvānamhi, yuve, yuvasmiṃ, yuvamhi, yuvānesu, yuvāsu, yuvesu. bho  yuva, yuvāna, bhavanto yuvānā.</p>
              <p>[03] imasmiṃ ṭhāne ekadesena ^b^ā^eb^kārantanayo ca sabbathā  ^b^o^eb^kārantanayo ca ekadesena ca ^b^o^eb^kārantanayoti tayo  nayā dissanti.</p>
              <p>[03] ^b^maghava^eb^saddassapi ``maghavā, maghavā, maghavāno,  maghavānā''tiādinā ^b^yuva^eb^saddasseva nāmikapadamālāyojanaṃ  kubbanti garū. ^b^niruttipiṭake^eb^ pana ``maghavā tiṭṭhati,  maghavanto tiṭṭhanti. maghavantaṃ passati, maghavante passati. maghavatā  kataṃ, maghavantehi kataṃ, maghavantebhi kataṃ. maghavato dīyate,  maghavantānaṃ dīyate. maghavatā nissaṭaṃ, maghavantehi nissaṭaṃ,  maghavantebhi nissaṭaṃ. maghavato pariggaho, maghavantānaṃ pariggaho.  maghavati patiṭṭhitaṃ, maghavantesu patiṭṭhitaṃ. bho maghavā, bhavanto  maghavanto''ti ^b^guṇavā^eb^padanayena vuttaṃ, tathā ^b^cūḷaniruttiya^eb^mpi.  taṃ pāḷiyā saṃsandati sameti. pāḷiyañhi ``sakko mahāli  devānamindo pubbe manussabhūto samāno magho nāma māṇavo ahosi,  tasmā maghavāti vuccatī''ti vuttaṃ. etena ``maghoti nāmaṃ assa  atthīti maghavā''ti atthi atthavācaka^b^vantu^eb^paccayavasena padasiddhi  dassitā hoti, tasmāssa ^b^guṇavantu^eb^saddassa viya ca  nāmikapadamālā yojetabbā.</p>
              <p>[03] idāni ^b^addha^eb^saddassa nāmikapadamālā vuccate --  ^b^addha^eb^saddassa hi yaṃ kāle magge ca vattamānassa ``atīto addhā.  dīgho addhā suduggamo''tiādīsu ``addhā''ti paṭhamantaṃ rūpaṃ  dissati, taṃ ``addhā idaṃ mantapadaṃ sududdasa''ntiādīsu ekaṃsatthe  ^a^M0.0221^ea^ vattamānena ``addhā''ti nipātapadena samānaṃ. nipātānaṃ  pana padamālā na rūhati, nāmikānaṃyeva rūhati.</p>
              <p>[03] addhā, addhā, addhāno. addhānaṃ, addhāne. addhunā,  addhānehi, addhānebhi. addhuno, addhānaṃ. addhunā, addhānehi,  addhānebhi. addhuno, addhānaṃ. addhani, addhāne, addhānesu. bho  addha, bhavanto addhā, addhāno.</p>
              <p>[03] ettha kiñci payogaṃ dassessāma -- tayo addhā. addhānaṃ  vītivatto. iminā dīghena addhunā. dīghassa addhuno accayena.  pathaddhuno pannaraseva cando. ahū atītamaddhāne, samaṇo khantidīpano.  addhāne gacchante paññāyissati. iccādayo ñeyyā. ayampi  panettha nīti veditabbā ``addhānanti dutiyekavacanantavasena  catutthīchaṭṭhībahuvacanavasena ca vuttaṃ rūpaṃ. ``addhānamaggapaṭippanno  hotī''tiādīsu dīghamaggavācakena ``addhāna''nti napuṃsakena sadisaṃ  sutisāmaññavasenāti.</p>
              <p>[03] idāni ^b^muddha^eb^saddassa nāmikapadamālā vuccate --</p>
              <p>[03] muddhā, muddhā, muddhāno. muddhaṃ, muddhe, muddhāne. muddhānā,  muddhehi, muddhebhi. muddhassa, muddhānaṃ. muddhānā, muddhehi, muddhebhi.  muddhassa, muddhānaṃ. muddhani, muddhanesu. bho muddha, bhavanto muddhā,  muddhāno.</p>
              <p>[03] evaṃ ^b^abhibhavitā^eb^padena visadisapadāni bhavanti. iti  nānānayehi ^b^abhibhavitā^eb^padena sadisāni ^b^vattā^eb^dīni  visadisāni ^b^guṇavā^eb^dīni ^b^rājasā^eb^iccādīni ca  ^b^ā^eb^kārantapadāni dassitāni saddhiṃ nāmikapadamālāhi. </p>
              <p>[21] ettha ^a^M0.0222^ea^ yogaṃ sace poso, kare  paṇḍitajātiko. </p>
              <p>[22] tassa vohārabhedesu, vijambhe ñāṇamuttamaṃ.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] savinicchayo ^b^ā^eb^kārantapulliṅgānaṃ pakatirūpassa </p>
              <p>[06] nāmikapadamālāvibhāgo nāma </p>
              <p>[06] chaṭṭho paricchedo. </p>
              <p>[06] ^b^u^eb^kāranta ^b^a^eb^vaṇṇantatāpakatikaṃ</p>
              <p>[03] ^b^ā^eb^kārantapulliṅgaṃ niṭṭhitaṃ. </p>
            </h4>
          </h3>
        </h2>
      </h1>
    </h0>
    <h0>
      <h0n> 7. niggahītantapulliṅganāmikapadamālā</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] atha pubbācariyamataṃ purecaraṃ katvā niggahītantapulliṅgānaṃ  ^b^bhavanta karonta^eb^iccādikassa pakatirūpassa nāmikapadamālaṃ  vakkhāma -- </p>
              <p>[21] gacchaṃ mahaṃ caraṃ tiṭṭhaṃ, dadaṃ bhuñjaṃ suṇaṃ pacaṃ. </p>
              <p>[22] jayaṃ jaraṃ cavaṃ mīyaṃ, saraṃ kubbaṃ japaṃ vajaṃ..</p>
              <p>[03] gacchaṃ, gacchanto, gacchantā. gacchantaṃ, gacchante. gacchatā,  gacchantehi, gacchanteti. gacchato, gacchantassa, gacchantānaṃ, gacchataṃ.  gacchatā, gacchantehi, gacchantebhi. gacchato, gacchantassa,  gacchantānaṃ, gacchataṃ. gacchati, gacchantesu. bho gacchaṃ, bho gacchā,  bhavanto gacchanto.</p>
              <p>[03] gacchādīni aññāni ca taṃsadisānaṃ evaṃ ñeyyānīti  ^b^yamakamahātheramataṃ^eb^. kiñcāpettha tatiyekavacanaṭṭhānādīsu  ``gacchantena, gacchantā, gacchantasmā, gacchantamhā, gacchantasmiṃ,  gacchantamhī''ti imāni padāni nāgatāni, tathāpi tattha tattha  payogadassanato gahetabbāni.</p>
              <p>[03] tatra yamakamahātherena ālapanavacanaṭṭhāneyeva ``gacchanto,  mahanto, caranto''tiādīnaṃ bahuvacanattaṃ kathitaṃ, paccattavacanaṭṭhāne  ^a^M0.0223^ea^ ekavacanattaṃ. kehici pana paccattavacanaṭṭhāne  ekavacanabahuvacanattaṃ, ālapanavacanaṭṭhāne bahuvacanattaṃyeva kathitaṃ.  ``gacchaṃ, mahaṃ, cara''ntiādīnaṃ pana ālapanaṭṭhāne ekavacanattaṃ. mayaṃ  pana buddhavacane anekāsu cāṭṭhakathāsu ``gacchanto, mahanto''tiādīnaṃ  bahuvacanappayogānaṃ ``gacchaṃ, mahaṃ''iccādīnañca  sānusārālapanekavacanappayogānaṃ adassanato ``gacchanto bhāradvājo.  sa gacchaṃ na nivattati. mahanto lokasannivāso''tiādīnaṃ pana  paccattekavacanappayogānaññeva dassanato tādisāni rūpāni  anijjhānakkhamāni viya maññāma. ^b^niruttipiṭake^eb^  paccattālapanaṭṭhāne ``mahanto, bhavanto, caranto''tiādīnaṃ  bahuvacanattameva kathitaṃ, na ekavacanattaṃ. tathā hi tattha ``mahaṃ bhavaṃ  caraṃ tiṭṭha''nti gāthaṃ vatvā ``mahaṃ tiṭṭhati, mahanto tiṭṭhantī''ti ca,  ``bho mahā, bhavanto mahanto''ti ca, ``bhavaṃ tiṭṭhati, bhavanto  tiṭṭhantī''ti ca ādi vuttaṃ.</p>
              <p>[03] ettha pana ``bhavaṃ, bhavanto''ti padāni yattha ``honto  hontā''ti kriyatthaṃ na vadanti, tattha ``bhavaṃ kaccāno. mā bhavanto  evaṃ avacutthā''tiādīsu viya aññasmiṃ atthe patanato  ekavacanabahuvacanāni bhavanti, tasmā ``santo sappurisā loke''ti  ettha ``santo''ti padassa viya ``arahanto sammāsambuddhā''ti ettha  ``arahanto''ti padassa viya ca ``bhavanto''ti padassa bahuvacanattaṃ  nijjhānakkhamaṃ. ``mahanto, caranto, tiṭṭhanto''tiādīnaṃ pana  bahuvacanattaṃ na nijjhānakkhamaṃ viya amhe paṭibhāti. na hi  katthacipi ``santo, arahanto, bhavanto''ti padavajjitānaṃ  ``gacchanto, mahanto, caranto''tiādīnaṃ anekapadasatānaṃ  bahuvacanantatāpayoge passāma. tathā hi -- </p>
              <p>[21] bavhatte ^a^M0.0224^ea^ katthaci ṭhāne, ``jāna''miccādayo  yathā. </p>
              <p>[22] dissanti nevaṃ bavhatte, ``gacchanto'' itiādayo.. </p>
              <p>[21] bavhatte katthaci ṭhāne, ``santo'' iccādayopi ca. </p>
              <p>[22] dissanti nevaṃ bavhatte, ``gacchanto'' itiādayo.. </p>
              <p>[21] ``arahanto''ti bavhatte, ekanteneva dissati. </p>
              <p>[22] nevaṃ dissanti bavhatte, ``gacchanto'' itiādayo.. </p>
              <p>[21] anekasatapāṭhesu, ``viharanto''tiādīsu. </p>
              <p>[22] ekassapi bahukatte, pavatti na tu dissati.. </p>
              <p>[21] bahuvacananayena, ``gacchanto''ti padassa hi. </p>
              <p>[22] gahaṇe sati bahavo, dosā dissanti saccato.. </p>
              <p>[21] yathekamhi ghare daḍḍhe, daḍḍhā sāmīpikā gharā. </p>
              <p>[22] tathā bavhattavācitte, ``gacchanto''ti padassa tu.. </p>
              <p>[21] ``viharanto''tiādīnaṃ, bavhattavācitā siyā. </p>
              <p>[22] rūpanayo aniṭṭho ca, gahetabbo anekadhā..</p>
              <p>[03] evaṃ santepi yasmā ^b^``niruttipiṭakaṃ^eb^ nāma  pabhinnapaṭisambhidena mahākhīṇāsavena ^b^mahākaccāyanena^eb^ kata''nti  loke pasiddhaṃ, tasmā idaṃ ṭhānaṃ punappunaṃ upaparikkhitabbaṃ.  kiñcāpettha there gāravena evaṃ vuttaṃ, tathāpi pāḷinayaṃ garuṃ katvā  diṭṭhenekavacananayena adiṭṭho bahuvacananayo chaḍḍetabbo. evaṃ sati  niggahītantesu nayo sobhano bhavati. ayaṃ pana amhākaṃ ruci -- </p>
              <p>[21] ``bhavaṃ karaṃ arahaṃ saṃ, mahaṃ'' iti padāni tu. </p>
              <p>[22] visadisāni sambhonti, aññamaññanti lakkhaye.. </p>
              <p>[21] ``gacchaṃ caraṃ dadaṃ tiṭṭhaṃ, cintayaṃ bhāvayaṃ vadaṃ. </p>
              <p>[22] jānaṃ passa''ntiādīni, sadisāni bhavanti hi.. </p>
              <p>[21] tatra ``jāna''ntiādīni, katthaci parivattare. </p>
              <p>[22] vibhattiliṅgavacana-vasenāti vibhāvaye..</p>
              <p>[03] tatra ^a^M0.0225^ea^ tāva ^b^bhavanta^eb^saddassa nāmikapadamālā  vuccati -- ^b^bhavaṃ^eb^saddo hi ``vaḍḍhanto, honto''ti atthepi vadati.  tesaṃ vasena ayaṃ nāmikapadamālā.</p>
              <p>[03] bhavaṃ, bhavanto, bhavantā. bhavantaṃ, bhavante. bhavantena,  bhavantehi, bhavantebhi. bhavantassa, bhavantānaṃ. bhavantā, bhavantasmā,  bhavantamhā, bhavantehi, bhavantebhi. bhavantassa, bhavantānaṃ. bhavante,  bhavantasmiṃ, bhavantamhi, bhavantesu. he bhavanta, he bhavantā.</p>
              <p>[03] tattha ``bhavaṃ, bhavanto''tiādīnaṃ ``vaḍḍhantohonto''tiādinā  attho daṭṭhabbo. tathā hi ``suvijāno bhavaṃ hoti. dhammakāmo  bhavaṃ hoti. rājā bhavanto nānāsampattīhi modati. kuḷīradaho  gaṅgāya ekābaddho, gaṅgāya pūraṇakāle gaṅgodakena pūrati, udake mandī  bhavante dahato udakaṃ gaṅgāya otaratī''ti payogā bhavanti, tasmā  ayaṃ nāmikapadamālā sārato paccetabbā. ettha ^b^bhavaṃ^eb^saddamattaṃ  vajjetvā ^b^gacchamānacaramāna^eb^saddādīsu viya ^b^bhavanta^eb^sadde  ``bhavanto, bhavantā''ti ^b^purisa^eb^nayopi labbhati, napuṃsakaliṅge  vattabbe ``bhavantaṃ, bhavantānī''ti ^b^citta^eb^nayopi labbhati. evaṃ  vaḍḍhanabhavanatthavācakassa ^b^bhavanta^eb^saddassa nāmikapadamālā  veditabbā.</p>
              <p>[03] ayañca viseso ``bhavanto''ti padaṃ vaḍḍhanabhavanatthato aññatthe  vattamānaṃ bahuvacanameva hoti, yathā ``bhavanto āgacchantī''ti.  vaḍḍhanabhavanatthesu vattamānaṃ ekavacanameva. atrime payogā  ``anupubbena bhavanto viññutaṃ pāpuṇāti. samaṇena nāma īdisesu  kammesu abyāvaṭena bhavitabbaṃ, evaṃ bhavanto hi samaṇo susamaṇo  assā''ti. ``bhavaṃ'' iti padaṃ pana ubhayatthāpi ekavacanameva,  tasmā ^a^M0.0226^ea^ idāni ``bhavaṃ ānando. bhavanto āgacchanti,  appasaddā bhavanto hontu, mā bhonto saddamakatthā''ti  evamādipayogadassanavasena vohāravisese pavattaṃ aññaṃ atthaṃ paṭicca  aparāpi nāmikapadamālā vuccate --</p>
              <p>[03] bhavaṃ, bhavanto, bhonto. bhavantaṃ, bhavante. bhavatā, bhotā,  bhavantena, bhavantehi, bhavantebhi. bhavato, bhoto, bhavantassa,  bhavantānaṃ, bhavataṃ. bhavatā, bhotā, bhavantehi, bhavantebhi. bhavato,  bhoto, bhavantassa, bhavantānaṃ, bhavataṃ. bhavati, bhavante, bhavantasmiṃ,  bhavantamhi, bhavantesu. bho, bhavanto, bhonto iti.</p>
              <p>[03] ettha pana ``bho''iccādīni tīṇi padāni yasmā  vohāravisesapavattāni ālapanapadāni honti, tasmā ``āvuso,  bhante''ti padāni viya ^b^bho^eb^saddādiupapadavantāni na bhavanti,  ``bho purisa, bhavanto brāhmaṇā, bhonto samaṇā, bho rāja''iccādīsu  hi ^b^purisa^eb^saddādayoyeva ^b^bho^eb^saddādi upapadavanto bhavanti.  idha ca ``bhavaṃ ānando''ti ettha ^b^bhavaṃ^eb^saddena samānatthāni  ``bho, bhavanto, bhonto''ti padāni vuttāni, na pana ``dhammakāmo  bhavaṃ hotī''ti ettha ^b^bhavaṃ^eb^saddena samānatthāni. paṭhamasmiñhi  naye vaḍḍhanatthavasena ``bho bhavanta, bhavanto bhavantā, bhonto  bhavantā''ti ^b^bho^eb^saddādayo ālapanapadānaṃ upapadāni bhavanti, na  dutiyasmiṃ naye. āmeḍitavasena pana ``bho bho, bhavanto bhavanto,  bhonto bhonto''ti padāni bhavanti yathā ``bhante bhante''ti.</p>
              <p>[03] atridaṃ ^b^bhū^eb^dhātuvasena saṅkhepato pāḷinidassanaṃ -- kasmā  bhavaṃ vijjanamaraññanissito. kathaṃ panāhaṃ bho taṃ bhavantaṃ gotamaṃ  jānissāmi. evaṃ bhoti kho ambaṭṭho māṇavo ^a^M0.0227^ea^  brāhmaṇassa pokkharasātissa paṭissutvā. mā bhavanto evaṃ avacuttha.  imaṃ bhonto nisāmetha. evaṃ bho purisa jānāhi, pāpadhammā  asaññatā iccevamādi. ettha ``bhavaṃ''iccādīni ^b^bhū^eb^dhātumayāni  nāmapadānīti veditabbāni.</p>
              <p>[03] apica tesu ``bho, bhavanto, bhonto''ti imāni  nipātapadānipi hontīti vavatthapetabbaṃ. ``bho purisā''tiādīsu  tesaṃ nipātānipātabhāve vivādo na karaṇīyo.  ^b^kaccāyanasmiñhi^eb^ ``bho ge tū''ti vuttaṃ. aññattha pana  ``āmantanatthe nipāto''tiādi vuttaṃ. tathā hi  ^b^niruttimañjūsāyaṃ^eb^ vuttaṃ ``bhotidaṃ āmantanatthe nipāto. so na  kevalaṃ ekavacanameva hoti, atha kho bahuvacanampi hotīti `bho  purisā'ti bahuvacanappayogopi gahito. `bhavanto'ti padaṃ pana  bahuvacanameva hotīti `purisā'ti puna vutta''nti. pāḷiyañhi  aṭṭhakathāsu ca nipātabhūto ^b^bho^eb^saddo ekavacanabahuvacanavasena dvidhā  dissati, itare pana bahuvacanavaseneva dissanti. tesaṃ tu  nipātapadatte rūpanipphādanakiccaṃ natthi. tesu ^b^bho^eb^saddassa  nipātapadattā āhaccabhāsite nijjīvālapane itthiliṅgavisayo  ``ummujja bho puthusile, pariplava bho puthusile''ti payogopi  dissati. atrimā ^b^bho^eb^saddassa pavattiparidīpanī gāthāyo -- </p>
              <p>[21] ``ito bho sugatiṃ gaccha, manussānaṃ sahabyataṃ''. </p>
              <p>[22] evamādīsu ^b^bho^eb^saddo, ekavacanako mato.. </p>
              <p>[21] ``passatha bho imaṃ kula-putta''miccevamādisu. </p>
              <p>[22] bahuvacanako eso, ^b^bho^eb^saddoti vibhāvaye.. </p>
              <p>[21] puggalālapane ^a^M0.0228^ea^ ceva, dhammassālapanepi ca. </p>
              <p>[22] nijjīvālapane cāti, ^b^bho^eb^saddo tīsu dissati.. </p>
              <p>[21] tatra dhammālapanamhi, ekavacova labbhati. </p>
              <p>[22] itaresu siyā deka-vaco bahuvacopi ca.. </p>
              <p>[21] nicchitabbaṃ guṇīpadaṃ, dhammassālapane dhuvaṃ. </p>
              <p>[22] ``acchariyaṃ vata bho''ti, idamettha nidassanaṃ.. </p>
              <p>[21] icchitabbaṃ guṇīpadaṃ, puggalālapane pana. </p>
              <p>[22] ``evaṃ bho purisa jānāhi'', idamettha nidassanaṃ.. </p>
              <p>[21] guṇīpadaṃ asantampi, puggalālapanamhi tu. </p>
              <p>[22] ajjhāharitvā pāvade, atthaṃ ``bho ehi''ādisu.. </p>
              <p>[21] ghaṭādīnaṃ ālapanaṃ, nijjīvālapanaṃ bhave. </p>
              <p>[22] jīvaṃva lokiyā loke, ālapanti kadāci tu.. </p>
              <p>[21] nijjīvālapanaṃ appaṃ, atthaviññāpane siyā. </p>
              <p>[22] ``ummujja bho puthusile'', iti pāḷi nidassanaṃ.. </p>
              <p>[21] ettha liṅgavipallāsaṃ, keci icchanti paṇḍitā. </p>
              <p>[22] tesaṃ matena bhotīti, liṅgaṃ vipariṇāmaye.. </p>
              <p>[21] atha vā pana ^b^bho^eb^saddo, nipāto ^b^so^eb^padaṃ viya. </p>
              <p>[22] tasmā virodhatā nāssa, tiliṅge vacanadvaye.. </p>
              <p>[21] evaṃ santepi ^b^bho^eb^saddo, dviliṅgeyeva pāyato. </p>
              <p>[22] yasmā diṭṭho tato viññū, dviliṅgeyeva taṃ vade.. </p>
              <p>[21] itthiliṅgamhi sampatte, ``bho''ti iti payojaye. </p>
              <p>[22] evaṃvidhaṃ payogañhi, suppayogaṃ budhābravuṃ.. </p>
              <p>[21] yajjevaṃ ^a^M0.0229^ea^ duppayogaṃva, siyā tumhehi dassitaṃ. </p>
              <p>[22] ``ummujja bho puthusile'', iccāhaccapadanti ce.. </p>
              <p>[21] duppayogaṃ na taṃ yasmā, vohārakusalena ve. </p>
              <p>[22] jinena bhāsite dhamme, duppayogā na vijjare.. </p>
              <p>[21] itthiliṅgassa visaye, ^b^bhoti^eb^saddappayojanaṃ. </p>
              <p>[22] kavīnaṃ pemanīyanti, mayā evamudīritaṃ..</p>
              <p>[03] evaṃ ^b^bhavanta^eb^saddassa nāmikapadamālā pāḷinayānurūpaṃ dvidhā  vibhattā vaḍḍhanabhavanatthatadaññatthavasena.</p>
              <p>[03] ^b^karonta^eb^saddassa pana --</p>
              <p>[03] karaṃ, karonto, karontā. karontaṃ, karonte. karotā,  karontena, karontehi, karontebhi. karoto, karontassa, karontānaṃ,  karotaṃ. karotā, karontā, karontasmā, karontamhā, karontehi,  karontebhi. karoto, karontassa, karontānaṃ, karotaṃ. karonte,  karontasmiṃ, karontamhi, karontesu. bho karonta, bhavanto  karontāti rūpāni bhavanti.</p>
              <p>[03] ``karoto na kariyati pāpa''nti idamettha ^b^karoto^eb^saddassa  atthitānidassanaṃ. itthiliṅge vattabbe ``karontī,  karontiyo''tiādinā yojetabbāni, napuṃsakaliṅge vattabbe  ``karontaṃ, karontānī''tiādinā yojetabbāni.</p>
              <p>[03] ^b^arahanta^eb^saddassa --</p>
              <p>[03] arahaṃ, arahanto. arahantaṃ, arahante. arahatā, arahantena,  arahantehi, arahantebhi. arahato, arahantassa, arahantānaṃ, arahataṃ.  arahatā, arahantā, arahantasmā, arahantamhā, arahantehi, arahantebhi.  arahato, arahantassa, arahantānaṃ, arahataṃ. arahante, arahantasmiṃ  ^a^M0.0230^ea^, arahantamhi, arahantesu. bho arahanta, bhavanto  arahanto iti rūpāni bhavanti.</p>
              <p>[03] ayaṃ guṇavācakassa ^b^arahanta^eb^saddassa nāmikapadamālā.  ``arahā, arahanto, arahantā''iti ca. etañhi rūpaṃ  ^b^samantapāsādikāyaṃ^eb^ manussaviggahaṭṭhāne dissati.  uttarimanussadhammapāḷiyaṃ pana ``mayañcamhā anarahanto''ti padaṃ  dissati. arahantaṃ, arahante. arahatā, sesaṃ vitthāretabbaṃ. ayaṃ  paṇṇattivācakassa ^b^arahanta^eb^saddassa nāmikapadamālā.</p>
              <p>[03] tathā hi ``arahaṃ sammāsambuddho. arahaṃ sugato loke.  arahanto sammāsambuddhā''tiādīsu ^b^arahaṃ^eb^saddādayo guṇavācakā.  ``arahā ahosi. ahañhi arahā loke. eko arahā, ekasaṭṭhi  arahanto loke ahesuṃ. </p>
              <p>[21] gāme vā yadi vāraññe, ninne vā yadi vā thale. </p>
              <p>[22] yattha arahanto viharanti, taṃ bhūmirāmaṇeyyakaṃ..</p>
              <p>[03] mayañcamhā anarahanto''tiādīsu ^b^arahā^eb^saddādayo  paṇṇattivācakāti daṭṭhabbā. idha itthinapuṃsakaliṅgavasena visuṃ  vattabbanayo appasiddho. yadi evaṃ āsavakkhayaṃ pattā itthī kathaṃ  vattabbā, āsavakkhayaṃ pattaṃ cittaṃ kathaṃ vattabbanti? itthī tāva ``yaṃ  itthī arahaṃ assa sammāsambuddho''ti vacanato ``araha''nti vattabbā  guṇavasena, paṇṇattivasena pana ``itthī arahā ahosī''ti vattabbā.  cittaṃ pana guṇavaseneva ``arahaṃ citta''nti vattabbanti.</p>
              <p>[03] ^b^santa^eb^saddassa ^a^M0.0231^ea^ --</p>
              <p>[03] saṃ, santo, santo, santā. saṃ, santaṃ, sante. satā,  santena, santehi, santebhi, sabbhi. sato, santassa, santānaṃ, sataṃ,  satānaṃ. satā, santā, santasmā, santamhā, santehi, santebhi,  sabbhi. sato, santassa, santānaṃ, sataṃ, satānaṃ. sati, sante,  santasmiṃ, santamhi, santesu. bho santa, bhavanto santoti rūpāni  bhavanti.</p>
              <p>[03] ettha pana ``addhā hi tāta satanesa dhammo''ti  ^b^jayaddisajātaka^eb^pāḷidassanato ``satāna''nti vuttaṃ. tattha hi  ^b^satanesā^eb^ti satānaṃ esāti chedo, rassattaniggahītasaralopavasena  ca rūpaniṭṭhānaṃ veditabbaṃ. tathā hi tadaṭṭhakathāyaṃ ``addhā ekaṃsena  esa tāta satānaṃ paṇḍitānaṃ dhammo sabhāvo''ti attho vutto. ayaṃ  ye loke ``sappurisā''ti ca ``ariyā''ti ca ``paṇḍitā''ti ca  vuccanti, tesaṃ vācakassa ^b^santa^eb^saddassa nāmikapadamālā.  tappaṭisedhassa pana asaṃ, asanto, katthaci asantā iccapi. tathā  hi ``asantā kira maṃ jammā, tāta tātāti bhāsare''ti pāḷi  dissati. ``asaṃ, asantaṃ, asante. asatā''tiādinā yojetabbā.  imasmiṃ atthe ``santo, asanto''timāni bahuvacanakāniyeva  bhavanti, na katthacipi ekavacanakāni. kasmā? paṇṇattivācakattā.  aññatra pana ``santo, danto''tiādīsu ekavacanāniyeva ṭhapetvā  vijjamānatthavācaka^b^santo^eb^saddaṃ, kasmā? apaṇṇattivācakattāti  daṭṭhabbaṃ.</p>
              <p>[03] idāni paṇṇattivācakānaṃ tesaṃ kānici payogāni kathayāma --</p>
              <p>[03] sameti ^a^M0.0232^ea^ asatā asaṃ. yaṃ yañhi rāja bhajati,  santaṃ vā yadi vā asaṃ. na sā sabhā yattha na santi santo.  asanto nirayaṃ yanti, santo saggaparāyaṇā. asante nopaseveyya,  sante seveyya paṇḍito. sabbhireva samāsetha. sataṃ dhammo  iccevamādīni bhavanti.</p>
              <p>[03] yo panamhehi padamālāyaṃ ``sabbhī''ti ayaṃ saddo  tatiyāpañcamībahuvacanavasena yojito, so ca kho ^b^santa^eb^iti  ^b^a^eb^kārantapakativasena, aññattha pana ``sabbhī''ti  ^b^i^eb^kārantapakativasena yojetabbo. tathā hi ^b^sabbhī^eb^ti  sappuriso nibbānañca, sundarādhivacanaṃ vā etaṃ sabbhīti. sabbo  cāyamattho sāṭṭhakathāya ``bahumpetaṃ asabbhi jātavedā''ti imāya  pāḷiyā ``santo have sabbhi pavedayantī''ti imāya ca dīpetabbo. </p>
              <p>[21] ālapane ca paccatte, tatiyāpañcamīsu ca. </p>
              <p>[22] samāsamhi ca yojeyya, ^b^sabbhi^eb^saddaṃ sumedhaso..</p>
              <p>[03] atrāyaṃ yojanā -- bho sabbhi tiṭṭha, sabbhi tiṭṭhati, sabbhi  saha gacchati, sabbhi apehi, asabbhirūpo puriso. yasmā panāyaṃ  sāsanānukūlā, tasmā imissā tadanukūlattaṃ dassetuṃ idha sāsanato  payoge dassessāma atakkāvacare vicitte sugatapāḷinaye sotūnaṃ  visāradamatipaṭilābhatthaṃ. taṃ yathā? bahumpetaṃ asabbhi jātaveda, yaṃ  taṃ vāladhinā'bhipūjayāma. sabbhi kubbetha santhavaṃ. yaṃ sālavanasmiṃ  senako, pāpakammamakari asabbhirūpaṃ. ābādhoyaṃ asabbhirūpo.  asammodako thaddho asabbhirūpo''ti ^a^M0.0233^ea^. tattha ālapanavacane  diṭṭheyeva paccattavacanaṃ pāḷiyaṃ sarūpato anāgatampi diṭṭhameva hoti.  tathā karaṇavacane diṭṭheyeva nissakkavacanampi diṭṭhameva hoti. samāse  saddarūpe diṭṭheyeva byāse saddarūpaṃ yathāsambhavaṃ diṭṭhameva hoti ṭhapetvā  ``hetusatthāradassana''ntiādīni. tattha ca nibbānavācako ce,  ^b^sabbhi^eb^saddo itthiliṅgo ^b^santivisuddhi nibbuti^eb^saddā viya,  so ca ^b^yamakamahāthera^eb^mate ^b^ratti^eb^nayena yojetabbo.  sabbesamikārantitthiliṅgānaṃ sādhāraṇo hi so nayo.  sundaratthavācako ce, ^b^aggi ratti aṭṭhi^eb^nayehi yojetabbo  vāccaliṅgattā. ``sabbhidhammabhūtaṃ nibbāna''nti ettha hi  sundaradhammabhūtaṃ nibbānanti attho. evaṃ pāḷinayavasena  ālapanādīsu pañcasu ṭhānesu ^b^sabbhi^eb^saddassa pavattiṃ ñatvā puna  aṭṭhakathānayavasenapi tappavatti veditabbā. kathaṃ? yasmā  sagāthāvaggassa ^b^aṭṭhakathāyaṃ^eb^ ``santo `sabbhīhi saddhiṃ sataṃ  dhammo na jaraṃ upetī'ti pavedayantī''ti imasmiṃ padese  ``sabbhīhī''ti ^b^hi^eb^vacanavasena saddaracanāviseso  aṭṭhakathācariyehi dassito, tasmā ^b^sabbhi^eb^saddo sabbesupi  vibhattivacanesu yojetabbo. atridaṃ vadāma -- </p>
              <p>[21] garū ``sabbhīhi saddhi''nti, atthaṃ bhāsiṃsu pāḷiyā. </p>
              <p>[22] yato tato ^b^sabbhi^eb^saddaṃ, dhīro sabbattha yojaye.. </p>
              <p>[21] ``asabbhirūpo''itipi, samāsavisaye sutaṃ. </p>
              <p>[22] yasmā tasmā ^b^sabbhi^eb^saddaṃ, viññū sabbadhi yojaye..</p>
              <p>[03] ``ovadeyyānusāseyya ^a^M0.0234^ea^, asabbhā ca nivāraye''ti  ettha pana ``asabbhā''tipadaṃ vicitravuttīsu taddhitapaccayesu  ^b^ṇya^eb^paccayavasena nipphattimupāgatanti veditabbaṃ. kathaṃ?  yebhuyyena asabbhīsu bhavaṃ asabbhaṃ. kiṃ taṃ? akusalaṃ, tato asabbhā  akusaladhammā nivāraye ca, kusaladhamme patiṭṭhapeyyāti attho.  ``amhe asabbhāhi vācāhi vikkosamānā tibbāhi sattīhi  hanissantī''ti ettha tu asabbhīnaṃ etāti asabbhā, na vā sabbhīnaṃ  etātipi asabbhāti nibbacanaṃ, ^b^ṇya^eb^paccayavasena ca padasiddhi  veditabbā. yā ca panettha amhehi santasaddassa ``saṃ, santo. saṃ,  santaṃ, sante''tiādinā padamālā dassitā, tattha ``sameti asatā  asa''nti pāḷiyaṃ ``asa''nti pade diṭṭheyeva ``sa''nti padaṃ pāḷiyaṃ  anāgatampi diṭṭhameva hoti yugaḷabhāvena vijjamānatārahattā. evaṃ  diṭṭhena adiṭṭhassa gahaṇaṃ veditabbaṃ. atha vā ``asa''nti ettha na  saṃ asanti samāsaviggahavasenādhigantabbattā ``sa''miti padaṃ diṭṭhameva  hoti. evamaññatrāpi nayo. tatra ^b^sa^eb^nti sappuriso.  ^b^asa^eb^nti asappuriso. itthiliṅgevattabbe ``asatī, asā''ti  rūpāni bhavanti. ``asatī, asatī, asatiyo, asā. asatiṃ,  asatī, asatiyo. asāya, asatiyā, asatīhi, asatībhi.  asatiyā, asatīna''nti vakkhamāna ^b^itthi^eb^nayena nāmikapadamālā  yojetabbā.</p>
              <p>[03] ettha pana ``asā lokitthiyo nāma, velā tāsaṃ na vijjati.  mā ca vasaṃ asatīnaṃ nigacche''tiādīni dassetabbāni.  ^b^asā^eb^ti cettha ^b^asatī^eb^ti ca samānatthā, asantajātikāti  hi tesaṃ attho. yasmā pana ^b^jātakaṭṭhakathāyaṃ ``asā^eb^ti  asatiyo lāmikā, atha vā sātaṃ vuccati sukhaṃ, taṃ tāsu natthi,  attani paṭibaddhacittānaṃ asātameva dentītipi asā ^a^M0.0235^ea^,  dukkhā, dukkhavatthubhūtāti attho''ti atthaṃ saṃvaṇṇesuṃ, tasmā sātaṃ  natthi etissanti ^b^asā^eb^ti atthe ``asā''ti padassa yathā  ritto assādo etthāti ^b^rittassa^eb^ntipadassa luttuttarakkharassa  ``rittassaṃ, rittassāni. rittassa''nti ^b^citta^eb^nayena  nāmikapadamālā yojetabbā, tathā ``asā, asā, asāyo. asaṃ,  asā, asāyo. asāyā''ti ^b^kaññā^eb^nayena yojetabbā.</p>
              <p>[03] ettha ca yo amhehi ``santo''iti saddo dassito. so  katthaci ekavacanabahuvacanabhāvena ^b^saṃvijjamāna^eb^saddassatthampi  vadati, tassa vasena ayaṃ nāmikapadamālā --</p>
              <p>[03] santo, santo, santā. santaṃ, sante. satā, santena,  santehi, santebhi. sato, santassa, sataṃ, santānaṃ. satā, santā,  santasmā, santamhā, santehi, santebhi. sato, santassa, sataṃ,  santānaṃ. sati, sante, santasmiṃ, santamhi, santesu. bho santa,  bhavanto santo, bhavanto santā.</p>
              <p>[03] ettha pana ``ayaṃ kho bhikkhave aṭṭhamo bhaddo assājānīyo  santo saṃvijjamāno lokasmiṃ. cattārome bhikkhave puggalā santo  saṃvijjamānā lokasmiṃ. asatā tucchā musā abhūtena  abbhācikkhanti. bhave kho sati jāti hoti''iccevamādīni  payogāni bhavanti. ``saṅkhāresu kho sati viññāṇaṃ  hotī''tiādīsu pana ^b^sati^eb^saddo vacanavipallāsavasena ṭhitoti  gahetabbo.</p>
              <p>[03] tatra ekavacanabahuvacanavasena dvidhā ṭhitesu ^b^santo^eb^saddesu  bahuvacana^b^santo^eb^saddaṃ ṭhapetvā sesā ^b^samāna^eb^saddassatthampi  vadanti, tasmā ^b^``santo^eb^ti samāno, ^b^santā^eb^ti  samānā''tiādinā ^a^M0.0236^ea^ attho kathetabbo. ^b^samāno^eb^ti  imassa ca ``honto''ti attho ``pahu samāno vipulatthacintī, kiṃ  kāraṇā me na karosi dukkha''ntiādīsu viya. payogāni pana -- </p>
              <p>[21] ``yo mātaraṃ pitaraṃ vā, jiṇṇakaṃ gatayobbanaṃ. </p>
              <p>[22] pahu santo na bharati, taṃ parābhavato mukhaṃ.. </p>
              <p>[21] idheva tiṭṭhamānassa, devabhūtassa me sato. </p>
              <p>[22] punarāyu ca me laddho, evaṃ jānāhi mārisā''ti </p>
              <p>[07] evamādīni bhavanti.</p>
              <p>[03] apica ^b^santo^eb^saddo yasmā ``kilanto''ti ca  ``upasanto''ti ca ``niruddho''ti ca atthaṃ vadati, tasmā tesaṃ  vasena ^b^santa^eb^saddassa ``santo, santā. santaṃ, sante.  santenā''ti ^b^purisa^eb^nayena nāmikapadamālā veditabbā. ettha ca  ``santo tasito. dīghaṃ santassa yojanaṃ. santo danto niyato  brahmacārī. santo niruddho atthaṅgato abbhatthaṅgato''tiādīni  payogāni. napuṃsakaliṅge vattabbe ``santaṃ, santānī''ti  ^b^citta^eb^nayena nāmikapadamālā. sā ca ``saṃvijjamānaṃ samānaṃ  kilantaṃ upasantaṃ niruddha''miti atthadīpakāpadavatīti veditabbā.  atha vā ``upādāne kho sati bhavo hotī''tiādīsu  napuṃsakappayogadassanato ^b^santa^eb^saddassa  ^b^saṃvijjamāna^eb^saddatthavācakatte tatiyāpañcamīcatutthīchaṭṭhīsattamīṭhāne  ``satā, sato, sataṃ, satī''ti padāni adhikāni vattabbāni,  sesāni ^b^citta^eb^nayena ñeyyāni. itthiliṅge pana vattabbe  ``santā, santā, santāyo. santaṃ, santā, santāyo. santāyā''ti  ^b^kaññā^eb^nayena ca, santī, santī, santiyo ^a^M0.0237^ea^.  santiṃ, santī, santiyo. santiyā''ti ^b^itthi^eb^nayena ca  nāmikapadamālā yojetabbā. etāsu paṭhamā ``saṃvijjamānā kilantā  upasantā niruddhā''ti atthadīpakāpadavatī, ettha payogā suviññeyyāva.  dutiyā pana ``saṃvijjamānā samānā''ti atthadīpakāpadavatī.  tathā hi ``santī āpatti āvikātabbā''ti ettha saṃvijjamānā  ``santī''ti vuccati. </p>
              <p>[21] ``yāya mātu bhato poso, </p>
              <p>[27] imaṃ lokaṃ avekkhati. </p>
              <p>[26] tampi pāṇadadiṃ santiṃ, </p>
              <p>[22] hanti kuddho puthujjano''ti </p>
              <p>[07] ettha pana samānā ``santī''ti vuccati. aparāpi  itthiliṅge vattabbe padamālā veditabbā. ^b^santī^eb^saddassa hi  ^b^saṃvijjamāna^eb^saddatthavācakatte ``jātiyā kho sati jarāmaraṇaṃ  hotī''tiādinā itthiliṅgappayogadassanato sattamīṭhāne ``sati,  satiyā, satiyaṃ, santiyā, santiyaṃ, santīsū''ti rūpāni vattabbāni.  sesāni ^b^itthi^eb^nayena ñeyyāni. ayaṃ tatiyā, ettha ca  ``asantiyā āpattiyā tuṇhī bhavitabba''nti pāḷi  ``santiyā''iccādīnaṃ atthibhāve nidassanaṃ. aparo nayo --  ^b^satī^eb^saddassa ``samānā''ti imasmiṃ atthe ``yā tvaṃ vasasi  jiṇṇassa, evaṃ dahariyā satī''ti ca ``ye taṃ jiṇṇassa pādaṃsu,  evaṃ dahariyaṃ sati''nti ca pāḷidassanato ``satī, satī, satiyo.  satiṃ, satī, satiyo. satiyā''tiādīnipi rūpāni yojetabbāni,  saṃyoge ^b^na^eb^kāralopavasena vā.</p>
              <p>[03] idāni ``santo, santā''ti padadvayassa payoganicchayaṃ  kathayāma payogesu sotūnaṃ asammūḷhabhāvāya. tathā hi  ``sappurisā''ti vā ``paṇḍitā''ti vā bahuvacanavasena atthaṃ  ^a^M0.0238^ea^ vattukāmena ``santo danto''ti evaṃ vuttaekavacanasadisaṃ  ``santo''ti bahuvacanaṃ vattabbaṃ. ``saṃvijjamāno''ti ekavacanavasena  atthaṃ vattukāmena ``santo''ti ekavacanaṃ vattabbaṃ.  ``saṃvijjamānā''ti bahuvacanavasena atthaṃ vattukāmena ``santo  sappurisā''ti, ``santo saṃvijjamānā''ti ca evaṃ vuttabahuvacanasadisaṃ  ``santo''ti vā ``santā''ti vā bahuvacanaṃ vattabbaṃ, ``kilanto''ti  vā ``samāno''ti vā ``upasanto''ti vā ``niruddho''ti vā  ekavacanavasena atthaṃ vattukāmena ``santo sappurisā''ti evaṃ  vuttabahuvacanasadisaṃ ``santo''ti ekavacanaṃ vattabbaṃ. teyevatthe  bahuvacanavasena vattukāmena pana ``santā sūnehi pādehi, ko ne hatthe  gahessatī''ti ettha viya ``santā''ti bahuvacanaṃ vattabbaṃ. ayaṃ  nīti sādhukaṃ manasi kātabbā. idañhi mandabuddhīnaṃ sammohaṭṭhānaṃ.  ayampi panettha saṅgaho veditabbo -- </p>
              <p>[21] ``tiliṅgatthe ca ekatthe, bavhatthepi ca dissati. </p>
              <p>[22] sattamyanto ^b^sati^eb^saddo, vipallāse bahumhi so''ti..</p>
              <p>[03] idāni ^b^mahanta^eb^saddassa nāmikapadamālā vuccate --</p>
              <p>[03] mahaṃ, mahā, mahanto, mahantā. mahantaṃ, mahante. mahatā,  mahantena, mahantehi, mahantebhi. mahato, mahantassa, mahantānaṃ, mahataṃ.  mahatā, mahantā, mahantasmā, mahantamhā, mahantehi, mahantebhi.  mahato, mahantassa, mahantānaṃ, mahataṃ. mahati, mahante, mahantasmiṃ,  mahantamhi, mahantesu. bho maha, bho mahā, bhavanto mahantoti  ayamamhākaṃ ruci.</p>
              <p>[03] ettha ``mahanto, mahantā. mahantaṃ, mahante. mahantenā''ti  ^b^purisa^eb^nayopi labbhati, tasmā ``bho mahanta, bhavanto  mahantā''ti ālapanapadāni yojetabbāni. napuṃsakaliṅge vattabbe  ^a^M0.0239^ea^ ``mahantaṃ, mahantānī''ti ^b^citta^eb^nayopi labbhati.  itthiliṅge vattabbe ``mahatī, mahatī, mahatiyo. mahatiṃ, mahatī,  mahatiyo. mahatiyā, mahatīhi mahatībhī''ti ^b^itthi^eb^nayopi  labbhati. ``mahatiyā ca yakkhasenāyā''tiādīnettha  nidassanapadāni. aparopi ``mahantā, mahantā, mahantāyo.  mahanta''nti ^b^kaññā^eb^nayopi labbhati, ``mahantā  nidhikumbhiyo''tiādīnettha nidassanapadāni. ^b^kaccāyane^eb^ pana  ``mahantī''iti padaṃ diṭṭhaṃ. taṃ ``guṇavantī, kulavantī''iccādīni  viya pāḷiyaṃ appasiddhattā vīmaṃsitabbaṃ.</p>
              <p>[03] nanu bho yasmā sāsanepi ``gacchantī, carantī''tiādīni ca  ``iddhimantī''ti ca padaṃ dissati, tasmā ``mahantī,  guṇavantī''tiādīnipi bhavitabbanti? na bhavitabbaṃ tathārūpassa  nayassa vasena aggahetabbattā, ``mahatī, guṇavatī''iccādinayasseva  dassanato ca. tathā hi pāḷiyaṃ aṭṭhakathāsu ca ``seyyathāpi nāma  mahatī naṅgalasīsā, itthī siyā rūpavatī, sā ca sīlavatī siyā.  satimatī cakkhumatī. iddhimatī pattimatī''ti ca ``mahatiṃ senaṃ  disvā mahosadhasenā mandā, ayaṃ ativiya mahatī senā dissatī''ti  ca ādīni payogāni dissanti, na ``mahantī, rūpavantī''iccādīni.</p>
              <p>[03] keci pana ^b^``mahā^eb^iti saddo byāse na labbhati,  samāseyeva labbhati `mahāpuriso'ti ettha viyā''ti vadanti, taṃ na  gahetabbaṃ. ``mahā te upāsaka pariccāgo. mahā vatāyaṃ bhante  bhūmicālo. ghoso ca vipulo mahā. bārāṇasirajjaṃ nāma mahā.  senā sādissate mahā''ti payogadassanato. evaṃ byāsepi labbhatīti  ^a^M0.0240^ea^ veditabbaṃ, tasmā ``mahaṃ, mahā, mahanto, mahantā. bho  mahanta, bhavanto mahantā''ti pulliṅge, ``mahantaṃ, mahā, mahantāni.  bho mahanta, bhavanto mahantānī''ti napuṃsakaliṅge, ``mahantā, mahā,  mahantā, mahantāyo. bhoti mahante, bhotiyo mahantā, mahantāyo''ti  itthiliṅge sabbaṃ sampuṇṇaṃ yojetabbaṃ. samāse pana ``mahāsatto  mahāupāsako mahāupāsikā mahabbalo mahāvanaṃ mahaggataṃ mahapphalaṃ  mahabbhaya''ntiādīni rūpāni bhavanti, taddhite ``mahattano mahattaṃ  mahantattaṃ mahantatā''ti rūpāni bhavanti. ^b^gacchanta^eb^saddassa pana  ``gacchanto gacchantā''ti rūpāni vatvā sesāni ^b^mahanta^eb^sadde  vuttanayena vitthāretvā nāmikapadamālā veditabbā. tathā  ``gacchanto, gacchantā''ti ^b^purisa^eb^nayo ca ``gacchantaṃ,  gacchantānī''ti ^b^citta^eb^nayo ca ``gacchantī, gacchantī,  gacchantiyo''ti ^b^itthi^eb^nayo ca gahetabbo. evaṃ liṅgattayavasena  ``caraṃ caranto carantaṃ carantī, dadaṃ dadanto dadantaṃ  dadantī''tiādīnaṃ anekapadasahassānaṃ nāmikapadamālā vitthāretabbā.</p>
              <p>[03] ye panācariyā ``gacchanto''tiādīnaṃ  paccattālapanabahuvacanattañca ``gacchaṃ''iccādīnaṃ ālapanekavacanattañca  icchanti, te samamhehi payogo sāsane na diṭṭho nayavasenāgahetabbattā.  tasmā tāni ettha na vadāma. ayaṃ pana viseso diṭṭho.  seyyathidaṃ? </p>
              <p>[21] ``gacchaṃ vidhama''miccādi-padāni munisāsane. </p>
              <p>[22] katthacākhyātikā honti, katthaci pana nāmikā.. </p>
              <p>[21] ``tassāhaṃ santike gacchaṃ, </p>
              <p>[27] so me satthā bhavissati. </p>
              <p>[26] vidhamaṃ deva te raṭṭhaṃ, </p>
              <p>[22] putto vessantaro tava.. </p>
              <p>[21] adhammaṃ ^a^M0.0241^ea^ sārathi kayirā, mañce tvaṃ  nikkhanaṃ vane''. </p>
              <p>[22] iccevamādayo ñeyyā, payogā ettha dhīmatā.. </p>
              <p>[21] ``gacchissāmi vidhamī''ti-ādinā jinasāsane. </p>
              <p>[22] nānākālapurisānaṃ, vasenatthaṃ vade vidū.. </p>
              <p>[21] nāmatte pana ``gacchanto, vidhamanto''tiādinā. </p>
              <p>[22] ``gaccha''miccevamādīna-matthamatthavidū vade..</p>
              <p>[03] idāni samagatikattepi ``jānaṃ, passa''ntiādīnaṃ  liṅgavibhattivacanantaravasena yo viseso dissati, taṃ vadāma. tathā  hi ``sā jānaṃyeva āha na jānāmīti, passaṃyeva āha na  passāmī''ti evamādīsu ^b^jānaṃ passaṃ^eb^ saddānaṃ ``jānantī  passantī''ti liṅgantaravasena parivattanaṃ bhavatīti daṭṭhabbaṃ. iminā  ``gacchaṃ''iti saddassapi yathāpayogaṃ ``gacchantī''ti itthiyā  kathanattho labbhati tehi samānagatikattā, na ``gacchanto''ti saddassa  ``gacchantī''ti itthiyā kathanattho labbhati tehi asamānagatikattāti  kāraṇaṃ dassitaṃ hoti. ``api nu tumhe āyasmanto ekantasukhaṃ  lokaṃ jānaṃ passaṃ viharathā''ti ettha ``jānantā passantā''ti  vacanantaravasena parivattanaṃ bhavatīti daṭṭhabbaṃ. iminā pana  ``gacchaṃ''iti saddassapi yathāpayogaṃ ``gacchantā''ti bahuvacanattho  labbhati tehi samānagatikattā, na ``gacchante''ti saddassa  ``gacchantā''ti bahuvacanattho labbhati tehi asamānagatikattāti  kāraṇaṃ dassitaṃ hoti. esa nayo uttaratrāpi. ``bharanti  mātāpitaro, pubbe katamanussara''nti ettha ^b^anussaraṃ^eb^saddassa  ``anussarantā''ti vacanantaravasena parivattanaṃ bhavati. ``saddhammo  garukātabbo, saraṃ buddhāna sāsana''nti ettha ^b^saraṃ^eb^saddassa  sarantenāti vibhattantaravasena parivattanaṃ bhavati. ``phusaṃ bhūtāni  saṇṭhānaṃ, manasā gaṇhato ^a^M0.0242^ea^ yathā''ti ettha  ^b^phusaṃ^eb^saddassapi ``phusantassā''ti vibhattantaravasena parivattanaṃ  bhavati. tathā ``yācaṃ adadamappiyo''ti etthāpi ^b^yācaṃ^eb^saddassa  ``yācantassā''ti vibhattantaravasena parivattanaṃ bhavati.  ^b^yāca^eb^nti vā yācitabbaṃ dhanaṃ, iminā nayena nānappakārato  parivattanaṃ veditabbaṃ. iti ``bhavaṃkara''ntiādīnaṃ visadisapadamālā  ca ``gacchaṃ, cara''ntiādīnaṃ sadisapadamālā ca ``jānaṃ,  passa''ntiādīnaṃ liṅgavibhattivacanantaravasena katthaci parivattananti  ayaṃ tividhopi ākāro ākhyātikapadatthavibhāvanāya saddhiṃ kathito  pāvacanavare sotūnaṃ saddesvatthesu ca visāradabuddhipaṭilābhatthaṃ.  sabbametañhi sandhāya imā gāthā vuttā -- </p>
              <p>[21] ``bhavaṃ karaṃ arahaṃ saṃ, mahaṃ''iti padāni tu. </p>
              <p>[22] visadisāni sambhonti, aññamaññanti lakkhaye.. </p>
              <p>[21] ``gacchaṃ caraṃ dadaṃ tiṭṭhaṃ, cintayaṃ bhāvayaṃ vadaṃ. </p>
              <p>[22] jānaṃ passa''ntiādīni, samānāni bhavanti hi.. </p>
              <p>[21] tatra ``jāna''ntiādīnaṃ, katthaci parivattanaṃ. </p>
              <p>[22] liṅgavibhattivacana-ntarato pana dissatīti..</p>
              <p>[03] apica ayaṃ sabbesampi niggahītantapulliṅgānaṃ pakati, yadidaṃ  dvīsu liṅgesu chasu vibhattīsu terasasu vacanesu  aññataraliṅgavibhattivacanavasena parivattanaṃ. ayampi panettha nīti  veditabbā. </p>
              <p>[21] ``gacchaṃ cara''ntiādīni, vippakatavaco siyuṃ. </p>
              <p>[22] ``gacchamāno caramāno'', iccādīni padāni ca.. </p>
              <p>[21] ``mahaṃ bhava''nti etāni, vippakatavacopi ca. </p>
              <p>[22] avippakatavaco ca, siyuṃ atthānurūpato.. </p>
              <p>[21] ``arahaṃ ^a^M0.0243^ea^ sa''nti etāni, vinimuttāni  sabbathā. </p>
              <p>[22] ākāraṃ tividhampetaṃ, kare citte sumedhasoti..</p>
              <p>[03] savinicchayoyaṃ niggahītantapulliṅgānaṃ pakatirūpassa  nāmikapadamālāvibhāgo.</p>
              <p>[03] ^b^ā^eb^kārantatāpakatikaṃ niggahītantapulliṅgaṃ niṭṭhitaṃ.</p>
              <p>[03] idāni ^b^dhanabhūti^eb^iccetassa pakatirūpassa aññesañca  taṃsadisānaṃ nāmikapadamālāvibhāgaṃ vakkhāmi pubbācariyamataṃ purecaraṃ  katvā.</p>
              <p>[03] aggi, aggī, aggayo. aggiṃ, aggī, aggayo. agginā,  aggīhi, aggībhi. aggissa, aggino, aggīnaṃ. agginā,  aggīhi, aggībhi. aggissa, aggino, aggīnaṃ. aggismiṃ,  aggimhi, aggīsu. bho aggi, bho aggī, bhavanto aggayo.  ^b^yamakamahāthera^eb^mataṃ.</p>
              <p>[03] ettha kiñcāpi nissakkavacanaṭṭhāne ``aggismā, aggimhā''ti  imāni nāgatāni, tathāpi tattha tattha taṃsadisappayogadassanato  gahetabbāni. ``agginā, aggismā, aggimhā''ti kamo ca  veditabbo.</p>
              <p>[03] dhanabhūti, dhanabhūtī, dhanabhūtayo. dhanabhūtiṃ, dhanabhūtī,  dhanabhūtayo. dhanabhūtinā, dhanabhūtīhi, dhanabhūtībhi. dhanabhūtissa,  dhanabhūtino, dhanabhūtīnaṃ. dhanabhūtinā, dhanabhūtismā, dhanabhūtimhā,  dhanabhūtīhi, dhanabhūtībhi. dhanabhūtissa, dhanabhūtino, dhanabhūtīnaṃ.  dhanabhūtismiṃ, dhanabhūtimhi, dhanabhūtīsu. bho dhanabhūti, bho dhanabhūtī,  bhavanto dhanabhūtayo. </p>
              <p>[21] siribhūti sotthibhūti, suvatthibhūti aggini. </p>
              <p>[22] gini joti dadhi pāṇi, isi sandhi muni maṇi.. </p>
              <p>[21] byādhi ^a^M0.0244^ea^ gaṇṭhi ravi muṭṭhi, kavi giri  kapi nidhi. </p>
              <p>[22] kucchi vatthi vidhi sāli, vīhi rāsi ahi masi.. </p>
              <p>[21] sāti kesi kimi bondi, bodhi dīpi pati hari. </p>
              <p>[22] ari dhani timi kali, sārathyudadhi añjali, </p>
              <p>[21] adhipati narapati, asi ñāti nirūpadhi. </p>
              <p>[22] samādhi jaladhiccādī, ^b^dhanabhūti^eb^samā matā..</p>
              <p>[03] atha vā etesu ^b^adhipati^eb^saddassa ``adhipatiyā sattā''ti  pāḷidassanato ``adhipatiyā''ti sattamīrūpampi icchitabbaṃ. apica  ``asāre sāramatino''ti pāḷiyaṃ ^b^i^eb^kārantasamāsapadato  ^b^yo^eb^vacanassa ^b^no^eb^ādesadassanato kvaci  ^b^adhipati^eb^iccādīnaṃ ^b^i^eb^kārantasamāsapadānaṃ  ``adhipatino''tiādināpi paccattopayogarūpāni icchitabbāni  ^b^ī^eb^kārantānaṃ daṇḍīsaddādīnaṃ ``daṇḍino''tiādīni  paccattopayogasampadānasāmivacanarūpāni viya.  ^b^gahapatijānipati^eb^saddādīnaṃ pana samāsapadānampi evarūpāni  paccattopayogarūpāni na icchitabbāni ``gahapatayo  jānipatayo''tiādinā nayena yathāpāvacanaṃ gahetabbarūpattā. ^b^isi  muni^eb^saddānaṃ panālapanaṭṭhāne ``ise, muse''ti rūpantarampi gahetabbaṃ  ``putto uppajjataṃ ise. paṭiggaṇha mahāmune''ti dassanato.</p>
              <p>[03] ye panettha amhehi ^b^aggini gini^eb^saddā vuttā, tatreke evaṃ  vadanti ^b^``aggini^eb^saddo paccattekavacanabhāveyeva labbhati, na  paccattabahuvacanabhāve upayogabhāvādīsu vā''ti. keci pana ``pāḷiyaṃ  ^b^aggini^eb^saddo nāma natthi, ^b^gini^eb^saddoyeva atthī''ti  vadanti. keci ^b^``gini^eb^saddo nāma natthi,  ^b^aggini^eb^saddoyevatthī''ti ^a^M0.0245^ea^ vadanti. sabbametaṃ na  yujjati ^b^aggini gini^eb^saddānamupalabbhanato, sabbāsupi vibhattīsu  dvīsu vacanesu yojetabbatādassanato ca. tathā hi suttanipāte  ^b^kokālikasutte^eb^ -- </p>
              <p>[21] ``na hi vaggu vadanti vadantā, </p>
              <p>[27] nābhijavanti na tāṇamupenti. </p>
              <p>[26] aṅgāre santhate senti, </p>
              <p>[22] agginiṃ sampajjalitaṃ pavisantī''ti </p>
              <p>[07] imasmiṃ padese ``aggini''nti upayogavacanaṃ dissati.  tenāha aṭṭhakathācariyo ^b^``agginiṃ sampajjalita^eb^nti  samantatojālaṃ sabbadisāsu ca sampajjalitamaggi''nti. tatreva ca  suttanipāte ^b^kokālikasutte^eb^ -- </p>
              <p>[21] ``atha lohamayaṃ pana kumbhiṃ, </p>
              <p>[27] agginisañjalitaṃ pavisanti. </p>
              <p>[26] paccanti hi tāsu cirarattaṃ, </p>
              <p>[22] agginisamāsu samuplavāte''ti </p>
              <p>[07] imasmiṃ padese samāsavisayattā  ^b^agginisañjalita^eb^nti agginīhi sañjalitanti attho labbhati,  tathā ^b^agginisamāsū^eb^ti agginīhi sadisāsūti atthopi. evaṃ  samāsavidhānamukhena ``agginīhī''ti karaṇavacanampi dissati.</p>
              <p>[03] ^b^gini^eb^saddopi ca pāḷiyaṃ dissati. tathā hi ``tameva  kaṭṭhaṃ dahati, yasmā so jāyate ginī''ti ^b^cūḷabodhicariyāyaṃ  gini^eb^saddo diṭṭho. keci panettha sandhivasena ^b^a^eb^kāralopaṃ  saññogādissa ca ^b^ga^eb^kārassa lopaṃ vadanti, tampi na yujjati  tassā pāḷiyā aṭṭhakathāyaṃ ^b^``yasmā^eb^ti ^a^M0.0246^ea^ yato kaṭṭhā.  ^b^ginī^eb^ti aggī''ti evaṃ ^b^gini^eb^saddassa ulliṅgetvā  vacanato. tathā ``channā kuṭi āhito ginī''ti imassa  ^b^dhaniyasutta^eb^ssa aṭṭhakathāyaṃ ^b^``āhito^eb^ti ābhato jālito  vā. ^b^ginī^eb^ti aggī''ti vacanato, tatheva ca ``mahāgini  pajjalito, anāhāropasammatī''ti imissā ^b^theragāthāya^eb^  saṃvaṇṇanāyaṃ ^b^``ginī^eb^ti aggī''ti vacanato. yadi hi  ^b^gini^eb^saddo visuṃ na siyā, aṭṭhakathācariyā ``jāyate  ginī''tiādīni ``jāyate agginī''tiādinā padacchedavasena atthaṃ  vadeyyuṃ. yasmā evaṃ na vadiṃsu, ^b^``ginī^eb^ti aggī''ti pana  vadiṃsu, tena ñāyati ^b^``gini^eb^saddopi visuṃ atthī''ti. ye  ^b^``gini^eb^saddo natthī''ti vadanti, tesaṃ vacanaṃ na gahetabbameva  sāsane ginisaddassupalabbhanato. ^b^suttanipātaṭṭhakathā^eb^yañhi  ``channā kuṭi āhito ginī''ti pāṭhassa saṃvaṇṇanāyameva ``tesu  ṭhānesu aggini `ginī'ti vohariyatī''ti tassa abhidhānantaraṃ vuttaṃ,  tasmā mayamettha gāthāracanaṃ karissāma -- </p>
              <p>[21] videharaṭṭhamajjhamhi, yaṃ taṃ nāmena vissutaṃ. </p>
              <p>[22] raṭṭhaṃ pabbataraṭṭhanti, dassaneyyaṃ manoramaṃ.. </p>
              <p>[21] dhammakoṇḍavhayaṃ tattha, nagaraṃ atthi sobhanaṃ. </p>
              <p>[22] tamhi ṭhāne manussānaṃ, bhāsā eva giniccayaṃ.. </p>
              <p>[21] ``gini ginī ginayo''ti-ādinā pavade vidū. </p>
              <p>[22] padamālaṃ yathā aggi-saddasseva sumedhaso..</p>
              <p>[03] iti ^b^alābu lābu^eb^saddā viya ^b^aggini gini^eb^saddāpi  bhagavato pācane dissantīti veditabbā. yathā pana  ^b^aggini^eb^saddassa sabbāsu vibhattīsu dvīsu vacanesu yojetabbatā  siddhā, tathā ^b^gini^eb^saddassapi siddhāva hoti. tasmātra --</p>
              <p>[03] aggini ^a^M0.0247^ea^, agginī, agginayo. agginiṃ,  agginī, agginayo. aggininā, agginīhi, agginībhi.  agginissa, agginīnaṃ. aggininā, agginismā, agginimhā,  agginīhi, agginībhi. agginissa, agginīnaṃ. agginismiṃ,  agginimhi, agginīsu. bho aggini, bhavanto agginī, bhavanto  agginayo.</p>
              <p>[03] ``gini, ginī, ginayo. giniṃ, ginī, ginayo,  gininā''ti sabbaṃ yojetabbaṃ. iti pāḷinayānusārena ^b^aggini  gini^eb^saddānaṃ nāmikapadamālā yojitā. atha vā yathā  sakkaṭabhāsāyaṃ ^b^satva paddhasvāminī^eb^ti saññogavasena vuttānaṃ saddānaṃ  māgadhabhāsaṃ patvā ^b^sattavapadumasuvāminī^eb^ti nissaññogavasena  uccāritā pāḷi dissati ``tvañca uttamasattavo''tiādinā, tathā  sakkaṭabhāsāyaṃ ^b^agnī^eb^ti saññogavasena vuttassa māgadhabhāsaṃ patvā  ``agginī''ti saññoganakāravasena uccāritā pāḷi dissati  ``agginiṃ sampajjalitaṃ pavisantī''tiādikā. yathā ca  veyyākaraṇehi sakkaṭabhāsābhūto ^b^agni^eb^saddo sabbāsu vibhattīsu  tīsu vacanesu yojiyati, tathā māgadhabhāsābhūto ^b^aggini^eb^saddopi  sabbāsu vibhattīsu dvīsu vacanesu yojetabbova hoti, tasmā so  idhamhehi yojiyati, ^b^gini^eb^saddopi ^b^aggini^eb^saddena  samānatthattā, īsakañca sarūpattā tatheva yojiyatīti daṭṭhabbaṃ.</p>
              <p>[03] ettha siyā -- yadi ^b^aggini^eb^saddo sabbesu  vibhattivacanesu yojetabbo, atha kasmā ^b^kaccāyane^eb^  ``aggissinī''ti lakkhaṇena ^b^si^eb^mhi pare ^b^aggi^eb^saddantassa  ^b^ini^eb^ādeso dassitoti? saccaṃ, yathā navakkhattuṃ ṭhapetvā  katekasesassa ^b^dasa^eb^saddassa ^b^yo^eb^vacanamhi ^b^navā^eb^desaṃ katvā  ^b^yo^eb^vacanassa ^b^uti^eb^ādesaṃ kasmā ``navutī''ti rūpe nipphanne  puna ``navutī''ti pakatiṃ ṭhapetvā tato ^b^naṃ^eb^vacanaṃ katvā  ``navutīna''nti rūpaṃ nipphāditaṃ ^a^M0.0248^ea^. itthiliṅge pana  ^b^nā^eb^diekavacanāni katvā tesaṃ ^b^yā^eb^ādesaṃ katvā  ``navutiyā''ti rūpaṃ nipphāditaṃ. tathā hi ``channavutīnaṃ  pāsaṇḍānaṃ dhammānaṃ pavaraṃ yadidaṃ sugatavinayaṃ navutiyā haṃsasahassehi  parivuto''tiādīni payogāni dissanti. tathā ^b^si^eb^mhi  ^b^aggi^eb^saddantassa ^b^ini^eb^ādesakaraṇavasena ``agginī''ti  rūpe nipphannepi puna ``agginī''ti pakatiṃ ṭhapetvā tato  ^b^yoaṃnā^eb^dayo vibhattiyo katvā ``aggini, agginī, agginayo.  agginiṃ, agginī, agginayo. aggininā''tiādīni kathaṃ na  nipphajjissantīti sanniṭṭhānaṃ kātabbaṃ.</p>
              <p>[03] savinicchayoyaṃ ^b^i^eb^kārantapulliṅgānaṃ pakatirūpassa  nāmikapadamālāvibhāgo.</p>
              <p>[03] ^b^i^eb^kārantatāpakatikaṃ ^b^i^eb^kārantapulliṅgaṃ niṭṭhitaṃ.</p>
              <p>[03] idāni ^b^bhāvī^eb^ iccetassa pakatirūpassa aññesañca  taṃsadisānaṃ nāmikapadamālāvibhāgaṃ vakkhāma pubbācariyamataṃ purecaraṃ  katvā.</p>
              <p>[03] daṇḍī, daṇḍī, daṇḍino. daṇḍiṃ, daṇḍī, daṇḍino. daṇḍinā,  daṇḍīhi, daṇḍībhi. daṇḍissa, daṇḍino, daṇḍīnaṃ. daṇḍinā,  daṇḍīhi, daṇḍībhi. daṇḍissa, daṇḍino, daṇḍīnaṃ. daṇḍismiṃ,  daṇḍimhi, daṇḍīsu. bho daṇḍi, bho daṇḍī, bhavanto daṇḍino.  ^b^yamakamahāthera^eb^mataṃ.</p>
              <p>[03] ettha kiñcāpi ``daṇḍina''nti upayogekavacanañca  ``daṇḍismā, daṇḍimhā''ti nissakkavacanañca ``daṇḍinī''ti  bhummekavacanañca nāgataṃ, tathāpi tattha tattha taṃsadisassa payogassa  dassanato gahetabbameva. </p>
              <p>[21] ``bhaṇa ^a^M0.0249^ea^ samma anuññāto, atthaṃ dhammañca  kevalaṃ. </p>
              <p>[22] santi hi daharā pakkhī, paññavanto jutindharā''ti </p>
              <p>[07] ^b^pāḷiyaṃ^eb^ ``pakkhī''iti paccattabahuvacanassa  dassanato pana ``daṇḍī''iti paccattopayogabahuvacanāni vuttānīti  daṭṭhabbaṃ.</p>
              <p>[03] bhāvī, bhāvī, bhāvino. bhāviṃ, bhāvinaṃ, bhāvī, bhāvino.  bhāvinā, bhāvīhi, bhāvībhi. bhāvissa, bhāvino, bhāvīnaṃ.  bhāvinā, bhāvismā, bhāvimhā, bhāvīhi, bhāvībhi. bhāvissa,  bhāvino, bhāvīnaṃ. (bhāvini) bhāvismiṃ, bhāvimhi, bhāvīsu. bho  bhāvi, bho bhāvī, bhavanto bhāvino. </p>
              <p>[21] evaṃ vibhāvī sambhāvī, paribhāvī dhajī gaṇī. </p>
              <p>[22] sukhī rogī sasī kuṭṭhī, makuṭī kusalī balī.. </p>
              <p>[21] jaṭī yogī karī yānī, tomarī musalī phalī. </p>
              <p>[22] dantī mantī sudhī medhī, bhāgī bhogī nakhī sikhī.. </p>
              <p>[21] dhammī saṅghī ñāṇī atthī, hatthī cakkhī pakkhī dāṭhī. </p>
              <p>[22] raṭṭhī chattī mālī cammī, cārī cāgī kāmī sāmī.. </p>
              <p>[21] mallakārī pāpakārī, sattughātī dīghajīvī. </p>
              <p>[22] dhammavādī sīhanādī, bhūmisāyī sīghayāyī.. </p>
              <p>[21] vajjadassī ca pāṇī ca, yasassiccādayopi ca. </p>
              <p>[22] etesaṃ koci bhedo tu, ekadesena vuccate..</p>
              <p>[03] ^b^ī^eb^kārantapulliṅgapadesu hi ``vajjadassī,  pāṇī''iccevamādīnaṃ upayogabhummavacanaṭṭhāne ``vajjadassinaṃ,  pāṇine''tiādīnipi rūpāni bhavanti. ettha ca -- </p>
              <p>[21] ``nidhīnaṃva pavattāraṃ, yaṃ passe vajjadassinaṃ. </p>
              <p>[22] evaṃ jarā ca maccu ca, adhivattanti pāṇine..</p>
              <p>[03] samupagacchati ^a^M0.0250^ea^ sasini gaganatalaṃ. </p>
              <p>[21] upahacca manaṃ majjho, mātaṅgasmiṃ yasassine. </p>
              <p>[22] ucchinno saha raṭṭhena, majjhāraññaṃ tadā ahu..</p>
              <p>[03] susukhaṃ vata jīvāma, verinesu averino''ti </p>
              <p>[07] evamādayo payogā veditabbā, ayaṃ nayo  ^b^daṇḍī^eb^padādīsupi labbhateva samānagatikattā ^b^daṇḍī^eb^padādīnaṃ  ^b^vajjadassī^eb^padādīhi. tasmā upayogaṭṭhāne ``daṇḍiṃ, daṇḍinaṃ,  daṇḍino, daṇḍine''ti yojetabbaṃ. bhummaṭṭhāne ``daṇḍismiṃ, daṇḍimhi,  daṇḍini, daṇḍine, daṇḍīsu, daṇḍinesū''ti yojetabbaṃ. esa nayo  ^b^gāmaṇī senānī^eb^iccādīni vajjetvā yathārahaṃ  ^b^ī^eb^kārantapulliṅgesu netabbo.</p>
              <p>[03] savinicchayoyaṃ ^b^ī^eb^kārantapulliṅgānaṃ pakatirūpassa  nāmikapadamālāvibhāgo. </p>
              <p>[06] ^b^ī^eb^kārantatāpakatikaṃ ^b^ī^eb^kārantapulliṅgaṃ niṭṭhitaṃ.</p>
              <p>[03] idāni ^b^bhū^eb^dhātumayānaṃ ^b^u^eb^kārantapulliṅgānaṃ appasiddhattā  aññesaṃ ^b^u^eb^kārantapulliṅgānaṃ vasena pakatirūpassa nāmikapadamālaṃ  pūressāma. katamāni tāni? ``bhikkhu hetu setu ketu rāhu bhāṇu  khāṇu saṅku ucchu veḷu maccu jantu sindhu bandhu ruru neru sattu babbu  paṭu bindu garu''iccādīni.</p>
              <p>[03] bhikkhu, bhikkhū, bhikkhavo. bhikkhuṃ, bhikkhū, bhikkhavo.  bhikkhunā, bhikkhūhi, bhikkhūbhi. bhikkhussa, bhikkhuno, bhikkhūnaṃ.  bhikkhunā, bhikkhusmā, bhikkhumhā, bhikkhūhi, bhikkhūbhi.  bhikkhussa, bhikkhuno, bhikkhūnaṃ. bhikkhusmiṃ, bhikkhumhi, bhikkhūsu.  bho bhikkhu, bhavanto bhikkhū, bhikkhave, bhikkhavo.  ^b^bhikkhu^eb^ādīni aññāni ca taṃsadisāni evaṃ ñeyyāni.</p>
              <p>[03] ayampi ^a^M0.0251^ea^ panettha viseso ñeyyo -- hetu, hetū,  hetuyo, hetavo. hetuṃ, hetū, hetuyo, hetavo. bho hetu, bhavanto hetū,  hetave, hetavo. sesaṃ ^b^bhikkhu^eb^samaṃ.</p>
              <p>[03] atha vā ``hetuyā''tiādīnaṃ dassanato ``dhenuyā''ti  itthiliṅgarūpena sadisaṃ ``hetuyā''ti pulliṅgarūpampi sattamīṭhāne  icchitabbaṃ. kānici hi pulliṅgarūpāni kehici itthiliṅgarūpehi  sadisāni bhavanti. taṃ yathā? ``uṭṭhehi katte taramāno. ehi  bālekhamāpehi, kusarājaṃ mahabbalaṃ. bhātarā mātarā adhipatiyā  rattiyā hetuyo dhenuyo matyā petyā''ti evaṃ nayadassanena ``hetuyā  tīṇi. adhipatiyā satta. uṭṭhehi katte''tiādīsu  liṅgavipallāsacintā na uppādetabbā.</p>
              <p>[03] jantu, jantū, jantuyo, jantuno, jantavo. jantuṃ, jantū,  jantuyo, jantuno, jantavo. bho jantu, bhavanto jantū, jantave  jantavo. sesaṃ ^b^bhikkhu^eb^samaṃ.</p>
              <p>[03] garu, garū, garavo, garuno. garuṃ, garū, garavo, garuno. bho  garu, bhavanto garū, garavo, garuno. sesaṃ ^b^bhikkhu^eb^samaṃ. ettha  pana ``bhattu ca garuno sabbe, paṭipūjeti paṇḍitā''tipāḷinidassanaṃ.  tatra ``bhikkhave''ti āmantanapadaṃ cuṇṇiyapadesveva dissati, na  gāthāsu. ``bhikkhavo''ti paccattapadaṃ gāthāsuyeva dissati, na  cuṇṇiyapadesu, apica ``bhikkhave''ti āmantanapadaṃ sāvakassa  bhikkhūnaṃ āmantanapāḷiyaṃ sandhivisayeyeva dissati, na  asandhivisaye, buddhassa pana bhikkhūnaṃ āmantanapāḷiyaṃ sandhivisayepi  asandhivisayepi dissati. ``bhikkhavo''ti āmantanapadaṃ buddhassa  bhikkhūnaṃ āmantanapāḷiyaṃ gāthāsu ca dissati ^a^M0.0252^ea^,  cuṇṇiyapadesu ca sandhivisayeyeva dissati. sāvakassa pana  bhikkhūnaṃ āmantanapāḷiyaṃ na dissatīti ayaṃ dvinnaṃ viseso daṭṭhabbo.  tathā hi ``evañca pana bhikkhave imaṃ sikkhāpadaṃ  uddiseyyāthā''tiādīsu ``bhikkhave''ti padaṃ cuṇṇiyapadesveva diṭṭhaṃ.  ``bhikkhavo tisatā ime, yācanti pañjalīkatā''tiādīsu  ``bhikkhavo''ti paccattapadaṃ gāthāsuyeva diṭṭhaṃ. ``āyasmā sāriputto  bhikkhū āmantesi āvuso bhikkhave''ti evamādīsu sāvakassa  bhikkhūnaṃ āmantanapāḷīsu sandhivisayeyeva ``bhikkhave''ti padaṃ diṭṭhaṃ.  ``bhikkhū āmantesi sotukāmattha bhikkhave''ti ``idha bhikkhave  bhikkhū''tiādīsu pana buddhassa bhikkhūnaṃ āmantanapāḷīsu  sandhivisayāvisayesu ``bhikkhave''ti padaṃ diṭṭhaṃ. ``araññe  rukkhamūle vā, suññāgāreva bhikkhavo''ti ``tatra kho bhagavā  bhikkhū āmantesi bhikkhavo''ti evamādīsu buddhassa bhikkhūnaṃ  āmantanapāḷīsu ``bhikkhavo''ti āmantanapadaṃ gāthāsu ca diṭṭhaṃ,  cuṇṇiyapadesu ca sandhivisayeyeva diṭṭhaṃ. iccevaṃ -- </p>
              <p>[21] cuṇṇiyeva pade diṭṭhaṃ, ``bhikkhave''ti padaṃ dvidhā. </p>
              <p>[22] yato pavattate sandhi-visayāvisayesu taṃ.. </p>
              <p>[21] ``bhikkhavo''ti padaṃ diṭṭhaṃ, gāthāyañceva cuṇṇiye. </p>
              <p>[22] padasmimpi ca sandhissa, visayevāti niddiseti..</p>
              <p>[03] savinicchayoyaṃ ^b^u^eb^kārantapulliṅgānaṃ pakatirūpassa  nāmikapadamālāvibhāgo. </p>
              <p>[06] ^b^u^eb^kārantatāpakatikaṃ ^b^u^eb^kārantapulliṅgaṃ niṭṭhitaṃ.</p>
              <p>[03] idāni pana ^b^sayambhū^eb^iccetassa pakatirūpassa taṃsadisānañca  nāmikapadamālaṃ kathayāma --</p>
              <p>[03] sayambhū ^a^M0.0253^ea^, sayambhū, sayambhuvo. sayambhuṃ, sayambhū,  sayambhuvo. sayambhunā, sayambhūhi, sayambhūbhi. sayambhussa,  sayambhuno, sayambhūnaṃ. sayambhunā, sayambhusmā, sayambhumhā, sayambhūhi,  sayambhūbhi. sayambhussa, sayambhuno, sayambhūnaṃ. sayambhusmiṃ,  sayambhumhi, sayambhūsu. bho sayambhu, bho sayambhū, bhavanto sayambhū,  sayambhuvo. evaṃ ^b^pabhū abhibhūvibhū^eb^ iccādīnipi.</p>
              <p>[03] sabbaññū, sabbaññū, sabbaññuno. sabbaññuṃ, sabbaññū,  sabbaññuno. bho sabbaññu, bhavanto sabbaññū, sabbaññuno, sesāsu  vibhattīsu padāni ^b^bhikkhu^eb^sadisāni bhavanti, evaṃ vidū viññū  kataññū maggaññū dhammaññū atthaññū kālaññū rattaññū mattaññū vadaññū  avadaññū iccādīni.</p>
              <p>[03] tatra ``ye ca laddhā manussattaṃ, vadaññū vītamaccharā''ti ettha  ``vadaññū''ti paccattabahuvacanassa dassanato ^b^sayambhū sabbaññū^eb^  iccādīnampi paccattopayogabahuvacanattaṃ gahetabbaṃ. apica ``vidū,  viññū''tiādīsu ``paracittavidunī''ti itthiliṅgadassanato  itthiliṅge vattabbe ``vidunī, vidunī, viduniyo. viduniṃ,  vidunī, viduniyo. viduniyā''ti ^b^itthi^eb^nayena padamālā  kātabbā. tathā ``viññū paṭibalā subhāsitadubbhāsitaṃ duṭṭhullāduṭṭhullaṃ  ājānitu''nti ettha ``viññū''ti itthiliṅgadassanato ``kodhanā  akataññū ca, pisuṇā mittabhedikā''ti ettha ca ``akataññū''ti  itthiliṅgadassanatopi ``viññū, viññū, viññuyo. viññuṃ, viññū,  viññuyo. viññuyā''ti ca ``kataññū, kataññū, kataññuyo.  kataññuṃ, kataññū, kataññuyo, kataññuyāti ca ^b^jambū^eb^nayena  padamālā kātabbā. evaṃ ``maggaññū, dhammaññū''iccādīsupi.  ``sayambhū''ti pade pana ^a^M0.0254^ea^ ``sayambhu ñāṇaṃ gotrabhu  citta''nti dassanato napuṃsakaliṅgatte vattabbe ``sayambhu, sayambhū,  sayambhūni. sayambhuṃ, sayambhū, sayambhūnī''ti napuṃsake  ^b^āyu^eb^nayopi gahetabbo. esa nayo sesesupi yathārahaṃ gahetabbo.</p>
              <p>[03] savinicchayoyaṃ ^b^ū^eb^kārantapulliṅgānaṃ pakatirūpassa  nāmikapadamālāvibhāgo. </p>
              <p>[06] ^b^ū^eb^kārantatāpakatikaṃ ^b^ū^eb^kārantapulliṅgaṃ niṭṭhitaṃ. </p>
              <p>[06] iti sabbathāpi pulliṅgānaṃ pakatirūpassa </p>
              <p>[06] nāmikapadamālāvibhāgo samatto.</p>
              <p>[03] yasmā panāyaṃ samattopi pāvacanādīsu yaṃ yaṃ ṭhānaṃ sotūnaṃ  sammuyhanaṭṭhānaṃ dissati, tattha tattha sotūnamanuggahāya  codanāsodhanāvasena saṃsayaṃ samugghāṭetvā puna vattabbo hoti, tasmā  kiñci padesamettha kathayāma.</p>
              <p>[03] yaṃ kira bho pāḷiyaṃ ``saññate brahmacārayo, apace  brahmacārayo''ti ca rūpaṃ ^b^i^eb^kārantassa ^b^aggi^eb^saddassa  ``aggayo''ti rūpamiva vuttaṃ, taṃ tathā avatvā ^b^ī^eb^kārantassa  ^b^daṇḍī^eb^saddassa ``daṇḍino''ti rūpamiva ``brahmacārino''icceva  vattabbanti? saccaṃ, tattha ``brahmaṃ caratīti brahmacāri yathā munātīti  munī''ti evaṃ ^b^i^eb^kārantavasena icchitattā. ``munayo  aggayo''ti rūpāni viya ``brahmacārayo''ti rūpaṃ bhavati. aññattha  pana ``brahmaṃ caraṇasīloti brahmacārī, yathā dukkaṭaṃ kammaṃ  karaṇasīloti dukkaṭakammakārī''ti evaṃ tassīlatthaṃ gahetvā  ^b^ī^eb^kārantavasena gahaṇe ``dukkaṭakammakārino''ti rūpamiva  ``daṇḍo assa atthīti daṇḍī''ti ^b^ī^eb^kārantassa saddassa  ``daṇḍino''ti rūpamiva ca ``brahmacārino''ti rūpaṃ bhavati. tathā  hi ``ime hi nāma dhammacārino samacārino brahmacārino  saccavādino ^a^M0.0255^ea^ sīlavanto kalyāṇadhammā  paṭijānissantī''ti pāḷi dissati. evaṃ ^b^i^eb^kārantavasena  ``brahmacārayo''ti paccattopayogālapanabahuvacanarūpaṃ yujjati, puna  ^b^ī^eb^kārantavasena ``brahmacārino''ti  paccattopayogālapanabahuvacanarūpampi yujjati, tasmā ``brahmacāri,  brahmacārī, brahmacārayo''ti ^b^aggi^eb^nayena, ``brahmacārī, brahmacārī,  brahmacārino''ti ^b^daṇḍī^eb^nayena ca padamālā gahetabbā.</p>
              <p>[03] yaṃ pana āyasmā ^b^buddhaghoso^eb^ ``yathā sobhanti yatino,  sīlabhūsanabhūsitā''ti ettha ^b^yati^eb^saddassa ^b^i^eb^kārantassa  ^b^aggi^eb^saddassa ``aggayo''ti rūpaṃ viya ``yatayo''ti rūpaṃ  avatvā kasmā ^b^ī^eb^kārantassa ^b^daṇḍī^eb^saddassa ``daṇḍino''ti  rūpaṃ viya ``yatino''ti rūpaṃ dasseti. nanvesā pamādalekhā viya  dissati. yathā hi ``kukkuṭā maṇayo daṇḍā sivayo deva te  kuddhā''ti pāḷigatiyā upaparikkhiyamānāya ``yatayo''ti rūpeneva  bhavitabbaṃ ^b^i^eb^kārantattāti? nāyaṃ pamādalekhā. ``vadanasīlo  vādī''ti ettha viya tassīlatthaṃ gahetvā ^b^ī^eb^kārantavasena yojane  niddosattā, tasmā ``yatanasīlo yatī''ti evaṃ tassīlatthaṃ cetasi  sannidhāya ^b^ī^eb^kārantavasena ``yatino''ti  sampadānasāmīnamekavacanasadisaṃ paccattabahuvacanarūpaṃ bhadantena  buddhaghosena dassitanti daṭṭhabbaṃ. upayogālapanabahuvacanarūpampi  tādisameva.</p>
              <p>[03] yattha pana tassīlatthaṃ aggahetvā ``yo munāti ubho loke,  muni tena pavuccatī''ti ettha viya ``yatati vīriyaṃ karotīti  yatī''ti kattukārakavasena ^b^i^eb^kārantabhāvo gayhati. tattha  ``munayo maṇayo sivayo''ti ^b^yo^eb^kārantarūpāni viya  ``yatayo''ti ^b^yo^eb^kārantaṃ paccattabahuvacanarūpañca ^a^M0.0256^ea^  upayogālapanabahuvacanarūpañca bhavati, evaṃ ^b^ī^eb^kārantapulliṅgānaṃ  tīsu ṭhānesu ^b^yo^eb^kārantāneva rūpāni bhavantīti daṭṭhabbaṃ.</p>
              <p>[03] yadi evaṃ ^b^i^eb^kārantapulliṅgānaṃ sāramati  suddhadiṭṭhisammādiṭṭhimicchādiṭṭhivajirabuddhi saddādī kathanti? etesaṃ  pana ^b^i^eb^kārantavasena niddiṭṭhānampi samāsapadattā ^b^aggi^eb^naye  aṭṭhatvā yathāsambhavaṃ ^b^daṇḍī^eb^naye tiṭṭhanato ^b^no^eb^kārantāneva  rūpāni. tathā hi ``asāre sāramatino''ti  ^b^no^eb^kārantapaccattabahuvacanapāḷi dissati,  upayogālapanabahuvacanarūpampi tādisameva daṭṭhabbaṃ. nanu ca bho  ^b^kaccāyana^eb^ppakaraṇe ``atthe visāradamatayo''ti ettha  samāsapadassa ikārantapulliṅgassa ^b^yo^eb^kārantassa  paccattabahuvacanapāṭhassa dassanato ^b^sāramati^eb^saddādīnampi  ``visāradamatayo''ti rūpena viya ^b^yo^eb^kārantehi rūpehi  bhavitabbanti? napi bhavitabbaṃ buddhavacane samāsapadānaṃ  ^b^i^eb^kārantapulliṅgānaṃ ``visāradamatayo''ti rūpasadisassa rūpassa  adassanatoti.</p>
              <p>[03] nanu ca bho buddhavacane ``pañcime gahapatayo ānisaṃsā. te  honti jānipatayo, aññamaññaṃ piyaṃvadā''ti samāsapadānaṃ  ^b^i^eb^kārantapulliṅgānaṃ ``visāradamatayo''ti rūpasadisāni  ^b^yo^eb^kārantāni rūpāni dissanti. evaṃ sante kasmā  ``buddhavacane samāsapadānaṃ ^b^i^eb^kārantapulliṅgānaṃ  ``visāradamatayo''ti rūpasadisassa ^b^yo^eb^kārantassa rūpassa  adassanato''ti vuttanti? ettha vuccate -- visadisattaṃ paṭicca.  ^b^gahapati^eb^saddādīsu hi yasmā ^b^pati^eb^saddo sabhāveneva pulliṅgo,  na tu samāsato pubbe itthiliṅgapakatiko hutvā pacchā pulliṅgabhāvaṃ  patto, tasmā īdisesu ṭhānesu ``gahapatayo, jānipatayo''ti  ^b^yo^eb^kārantāni, ``senāpatayo, senāpatino''ti ^b^yo  no^eb^kārantāni ^a^M0.0257^ea^ ca paccattopayogālapanabahuvacanarūpāni  bhavanti. tathā hi ``tattakā senāpatino''ti aṭṭhakathāpāṭho dissati.  yasmā pana sāramati suddhadiṭṭhisammādiṭṭhi micchādiṭṭhi vajirabuddhi  saddādīsu ^b^matidiṭṭhi^eb^saddādayo samāsato pubbe itthiliṅgapakatikā  hutvā pacchā bahubbīhisamāsavasena pulliṅgabhāvappattā, tasmā īdisesu  ṭhānesu ``sāramatino suddhadiṭṭhino sammādiṭṭhino micchādiṭṭhino  vajirabuddhino''tiādīnib^'nob^kārantāniyeva  paccattopayogālapanabahuvacanarūpāni bhavanti,  sampadānasāmīnamekavacanehi sadisānīti niṭṭhametthāvagantabbaṃ.</p>
              <p>[03] ^b^seṭṭhi sārathicakkavattisāmi^eb^iccetesu kathanti? ettha pana  ayaṃ viseso veditabbo -- katthaci pāṭhe ``seṭṭhī sārathī cakkavattī  sāmī''ti antakkharassa dīghattaṃ dissati, katthaci pana ``seṭṭhi  sārathi cakkavatti sāmi''iti antakkharassa rassattaṃ dissati.  kiñcāpi rassattametesaṃ dissati, tathāpi tattha tattha  paccattavacanādibhāvena ``seṭṭhino sārathino''tiādipayogadassanato  rassaṃ katvā etāni uccāriyantīti ñāyati, tasmā evaṃ nibbacanattho  gahetabbo -- seṭṭhaṃ dhanasāraṃ, ṭhānantaraṃ vā assa atthīti ^b^seṭṭhī^eb^.  assadammādayo sāraṇasīloti ^b^sārathī^eb^. cakkaṃ  pavattanasīloti ^b^cakkavattī^eb^. saṃ etassa atthīti ^b^sāmī^eb^ti.  assatthikatassīlatthasaddā hi ^b^no^eb^kārantarūpavasena  samānagatikā bhavanti yathā ``daṇḍino bhūmisāyino''ti. aparopi  nibbacanattho ^b^ī^eb^kārantavasena assadammādayo sāretīti  ^b^sārathī^eb^. tathā hi ``purisadamme sāretīti  purisadammasārathī''ti vuttaṃ. cakkaṃ vattetīti cakkavattī. evaṃ  kattukārakavasena ^b^ī^eb^kārantattaṃ gahetvā katthaci labbhamānampi  ^b^i^eb^kārantattaṃ anapekkhitvā buddhavacanānurūpena ``sārathino  ^a^M0.0258^ea^ cakkavattino''tiādīni ^b^no^eb^kārantarūpāni gahetvā  ^b^daṇḍī^eb^nayena yojetabbāni ``daṇḍinī''tiādikaṃ vajjitabbaṃ  vajjetvā. evaṃ ``seṭṭhino sārathino cakkavattino  sāmino''tiādīni ^b^no^eb^kārantāniyeva rūpāni ñeyyāni.</p>
              <p>[03] atra kiñci payogaṃ nidassanamattaṃ kathayāma. ``tāta tayo  seṭṭhino amhākaṃ bahūpakārā''ti ca ``te katabhattakiccā `mahāseṭṭhino  mayaṃ gamissāmā'ti vadiṃsū''ti ca ``sārathino āhaṃsū''ti ca ``dve  cakkavattino''ti ca evamādīni. tattha kiñcāpi katthaci ``seṭṭhi  sārathi''iccādi rassattapāṭho dissati, tathāpi so sabhāvena  rassattabhāvo pāṭho na hoti, dīghassa rassattakaraṇapāṭhoti veditabbo.  padamālā cassa vuttanayena veditabbā.</p>
              <p>[03] ^b^mahesī^eb^ti ettha kathanti? ``mahesī''ti ettha kiñcāpi  ^b^mahesī^eb^saddo ^b^ī^eb^kārantavasena niddisiyati, tathāpi  ^b^isi^eb^saddena samānagatikattā ^b^isi^eb^saddassa ^b^aggi^eb^saddena  samānapadamālattā ^b^aggi^eb^nayena padamālā kātabbā. nanu ca bho  ettha tassīlattho dissati ``mahante sīlakkhandhādayo dhamme  esanasīloti mahesī''ti, tasmā ``bhūmisāyī''ti padassa viya  ^b^daṇḍī^eb^nayeneva padamālā kātabbāti? na kātabbā tassīlatthassa  asambhavato. imassa hi ``mahante sīlakkhandhādayo dhamme esi  gavesi esitvā ṭhitoti mahesī''ti atassīlattho eva yujjati.  katakaraṇīyesu buddhādīsu ariyesu pavattanāmattā. ^b^isi^eb^saddena  cāyaṃ saddo īsakaṃ samāno kevalaṃ samāsapariyosāne dīghavasena  uccāriyati, rassavasena pana ``mahā isi mahesī''ti sandhiviggaho  ^a^M0.0259^ea^. yasmā rassattaṃ gahetvā tassa padamālākaraṇaṃ yujjati,  tasmā ``saṅgāyiṃsu mahesayo''ti ^b^i^eb^kārantarūpaṃ dissati. na  hi sāṭṭhakathe tepiṭake buddhavacane katthacipi catutthīchaṭṭhekavacanarūpaṃ viya  ``mahesino''ti paccattopayogālapanabahuvacanarūpaṃ dissati. tasmā  ^b^ī^eb^kārantavasena uccāritassapi sato rassavasena uccāritassa  viya ``mahesi, mahesī, mahesayo. mahesiṃ, mahesī, mahesayo.  mahesinā''ti padamālā kātabbā. apica ^b^mahesī^eb^saddo yattha  rājaggubbarivācako, tattha itthiliṅgo hoti, tabbasena pana  ``mahesī, mahesī, mahesiyo. mahesiṃ, mahesī, mahesiyo.  mahesiyā''ti ca vakkhamāna^b^itthī^eb^nayena padamālā kātabbā.  ^b^hatthī^eb^sadde kathanti? ^b^hatthī^eb^saddassa pana hattho assa  atthīti evaṃ ^b^ī^eb^kārantavasena gahaṇe ``hatthino''ti rūpaṃ bhavati.  tathā hi ``vane hatthino''ti payogo dissati. tasseva  tasmiṃyevatthe rassaṃ katvā gahaṇe ``hatthayo''ti rūpaṃ bhavati. tathā  hi -- </p>
              <p>[21] ``haṃsā koñcā mayūrā ca, hatthayo pasadā migā. </p>
              <p>[22] sabbe sīhassa bhāyanti, natthi kāyasmi tulyatā.. </p>
              <p>[21] evameva manussesu, daharo cepi paññavā. </p>
              <p>[22] sopi tattha mahā hoti, neva bālo sarīravā''ti </p>
              <p>[07] imasmiṃ ^b^keḷisīlajātake^eb^ ``hatthayo''ti  āhaccapadaṃ dissati. evamassa ^b^daṇḍī^eb^nayena ca  ^b^aggi^eb^nayena ca dvidhā padamālā, veditabbā. iminā nayena  avuttesupi ṭhānesu pāḷinayānurūpena ^a^M0.0260^ea^ porāṇaṭṭhakathānurūpena  ca padamālā yojetabbā.</p>
              <p>[03] ettāvatā ^b^bhū^eb^dhātumayānaṃ pulliṅgānaṃ nāmikapadamālā saddhiṃ  liṅgantarehi saddantarehi atthantarehi ca nānappakārato dassitā. </p>
              <p>[21] imaṃ saddanītiṃ sunītiṃ vicittaṃ, </p>
              <p>[27] sapaññehi sammā parīpālanīyaṃ. </p>
              <p>[26] sadā suṭṭhu cinteti vāceti yo so, </p>
              <p>[22] naro ñāṇavitthinnataṃ yāti seṭṭhaṃ.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] savinicchayo niggahītantādipulliṅgānaṃ </p>
              <p>[06] pakatirūpassa nāmikapadamālāvibhāgo </p>
              <p>[06] sattamo paricchedo. </p>
              <p>[06] sabbathāpi pulliṅgaṃ samattaṃ. </p>
            </h4>
          </h3>
        </h2>
      </h1>
    </h0>
    <h0>
      <h0n> 8. itthiliṅganāmikapadamālā</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] atha itthiliṅgesu ^b^ā^eb^kārantassa ^b^bhū^eb^dhātumayassa  pakatirūpabhūtassa ^b^bhāvikā^eb^saddassa nāmikapadamālāyaṃ vattabbāyampi  pasiddhassa tāva ^b^kaññā^eb^saddassa nāmikapadamālaṃ vakkhāma --</p>
              <p>[03] kaññā, kaññā, kaññāyo. kaññaṃ, kaññā, kaññāyo.  kaññāya, kaññāhi, kaññābhi. kaññāya, kaññānaṃ. kaññāya,  kaññāhi, kaññābhi. kaññāya, kaññānaṃ. kaññāya, kaññāyaṃ,  kaññāsu. bhoti kaññe, bhotiyo kaññā, kaññāyo. ayamamhākaṃ  ruci.</p>
              <p>[03] ettha ^a^M0.0261^ea^ ``kaññā''ti ekavacanabahuvacanavasena vuttaṃ,  ^b^niruttipiṭake^eb^ bahuvacanavasena vutto nayo natthi. tathā hi  tattha ``saddhā tiṭṭhati, saddhāyo tiṭṭhanti. saddhaṃ passati, saddhāyo  passatī''ti ettakameva vuttaṃ, ``saddhā''ti bahuvacanaṃ na āgataṃ.  kiñcāpi nāgataṃ, tathāpi ``bāhā paggayha pakkanduṃ, sivikaññā  samāgatā. ahetu appaccayā purisassa saññā uppajjantipi  nirujjhantipī''tiādipāḷidassanato ^b^bāhākaññā  saññā^eb^saddādīnaṃ bahuvacanatā gahetabbā. ^b^cūḷaniruttiyaṃ^eb^ ``bhoti  kaññe, bhoti kaññā''ti dve ekavacanāni vatvā ``bhotiyo  kaññāyo''ti ekaṃ bahuvacanaṃ vuttaṃ. ^b^niruttipiṭake^eb^ pana ``bhoti  saddhā''ti ekavacanaṃ vatvā ``bhotiyo saddhāyo''ti ekaṃ bahuvacanaṃ  vuttaṃ. mayaṃ panettha ``ehi bāle khamāpehi, kusarājaṃ mahabbalaṃ.  phussatī varavaṇṇābhe. ehi godhe nivattassū''tiādipāḷidassanato  ``bhoti kaññe, bhotiyo kaññā, kaññāyo''ti evaṃpakārāniyeva  ālapanekavacanabahuvacanāni icchāma. ettha ``bhoti kaññe''ti ayaṃ  nayo ^b^ammā^eb^dīsu ^b^mātā^eb^dīsu ca na labbhati.</p>
              <p>[03] bhāvikā, bhāvikā, bhāvikāyo. bhāvikaṃ, bhāvikā,  bhāvikāyo. bhāvikāya, bhāvikāhi, bhāvikābhi. bhāvikāya,  bhāvikānaṃ. bhāvikāya, bhāvikāhi, bhāvikābhi. bhāvikāya,  bhāvikānaṃ. bhāvikāya, bhāvikāyaṃ, bhāvikāsu. bhoti bhāvike,  bhotiyo bhāvikā, bhāvikāyo.</p>
              <p>[03] evaṃ heṭṭhuddiṭṭhānaṃ sabbesaṃ ^b^b^hū^eb^dhātumayānaṃ ``bhāvanā  vibhāvanā''iccevamādīnaṃb^;ā^eb^kārantapadānaṃ  aññesa^b^ñcā^eb^kārantapadānaṃ nāmikapadamālā yojetabbā.  etthaññāni ^b^ā^eb^kārantapadāni nāma ^b^saddhā^eb^dīni. </p>
              <p>[21] saddhā ^a^M0.0262^ea^ medhā paññā vijjā, cintā mantā  taṇhā'bhijjhā. </p>
              <p>[22] icchā pucchā jāyā māyā, mettā mattā sikkhā saṅkhā.. </p>
              <p>[21] jaṅghā bāhā gīvā jivhā, vācā chāyā gaṅgā nāvā. </p>
              <p>[22] niddā kantā sālā mālā, velā vīṇā bhikkhā lākhā.. </p>
              <p>[21] gāthā senā lekhā'pekkhā, āsā pūjā esā kaṅkhā. </p>
              <p>[22] aññā muddā khiḍḍā bhassā, bhāsā kīḷā sattā cetā.. </p>
              <p>[21] pipāsā vedanā saññā, cetanā tasiṇā pajā. </p>
              <p>[22] devatā vaṭṭakā godhā, balākā vasudhā sabhā.. </p>
              <p>[21] ukkā sephālikā sikkā, salākā vālikā sikhā. </p>
              <p>[22] kāraṇā visikhā sākhā, vacā vañjhā jaṭā ghaṭā.. </p>
              <p>[21] pīḷā soṇḍā vitaṇḍā ca, karuṇā vanitā latā. </p>
              <p>[22] kathā nindā sudhā rādhā, vāsanā siṃsapā papā.. </p>
              <p>[21] pabhā sīmā khamā ejā, </p>
              <p>[27] khattiyā sakkharā surā. </p>
              <p>[26] dolā tulā silā līlā, </p>
              <p>[22] lāle'ḷā mekhalā kalā.. </p>
              <p>[21] vaḷavā suṇisā mūsā, mañjūsā sulasā disā. </p>
              <p>[27] nāsā juṇhā guhā īhā, lasikā parisā nisā. </p>
              <p>[22] mātikiccādayo ceva, ^b^bhāvikā^eb^padasādisā.. </p>
              <p>[21] ammannambā ca tātā ca, kiñcideva samā siyuṃ. </p>
              <p>[22] mātā dhītā panattādī, puthageva ito siyuṃ..</p>
              <p>[03] ^b^parisā^eb^saddassa pana sattamīṭhāne ``parisāya, parisāyaṃ,  parisati, parisāsū''ti yojetabbaṃ ``ekamidaṃ bho gotama samayaṃ  todeyyassa brāhmaṇassa parisati parūpārambhaṃ vattentī''ti  pāḷidassanato. ^b^ammā^eb^dīnaṃ pana ``ammā, ammā,  ammāyo''tiādinā ^a^M0.0263^ea^ ^b^kaññā^eb^nayena vatvā avasāne  ``bhoti amma, bhoti ammā, bhotiyo ammā, ammāyo''tiādinā  yojetabbaṃ.</p>
              <p>[03] mātā, mātā, mātaro. mātaraṃ, mātaro. mātarā, mātuyā,  matyā, mātūhi, mātūbhi. mātu, mātuyā, matyā, mātarānaṃ, mātānaṃ,  mātūnaṃ. mātarā, mātuyā, matyā, mātūhi, mātūbhi. mātu, mātuyā,  matyā, mātarānaṃ, mātānaṃ, mātūnaṃ. mātari, mātuyā, matyā, mātuyaṃ,  matyaṃ, mātūsu. bhoti mātā, bhotiyo mātā, mātaro.</p>
              <p>[03] ettha pana yasmā pāḷiyaṃ itthiliṅgānaṃ ^b^sa^eb^kārantāni  rūpāni ^b^ehi ebhi esu^eb^kārantādīni ca ^b^ena^eb^ntādīni ca  na dissanti, tasmā kehici vuttānipi ``mātussa  mātarehī''tiādīni na vuttāni, esa nayo itaresupi.  ``yaṃkiñcitthikataṃ puññaṃ, mayhañca mātuyā ca te. anuññāto ahaṃ  matyā''ti pāḷidassanato pana  karaṇasampadānanissakkasāmibhummavacanaṭṭhāne ``mātuyā, matyā''ti ca  vuttaṃ itthiliṅgaṭṭhāne samānagatikattā tesaṃ vacanānaṃ. tathā hi  ^b^ummādantijātake^eb^ ``matyā''ti padaṃ pañcamītatiyekavacanavasena  āgataṃ, yathā pana ``khattiyā''ti padaṃ majjhasaralopavasena  ``khatyā''ti bhavati, tathā ``mātuyā mātuya''nti ca padaṃ ``matyā,  matya''nti bhavati, ayaṃ nayo ^b^dhītu^eb^saddādīsu na labbhati.</p>
              <p>[03] dhītā, dhītā, dhītaro. dhītaṃ, dhītaraṃ, dhītaro. dhītuyā,  dhītūhi, dhītūbhi. dhītu, dhītuyā, dhītarānaṃ, dhītānaṃ, dhītūnaṃ.  dhītarā, dhītuyā, dhītūhi, dhītūbhi. dhītu, dhītuyā, dhītarānaṃ,  dhītānaṃ, dhītūnaṃ. dhītari, dhītuyā, dhītuyaṃ, dhītūsu. bhoti dhītu,  bhoti dhītā, bhotiyo dhītā, dhītaro. ettha pana. </p>
              <p>[21] ``jāliṃ ^a^M0.0264^ea^ kaṇhājinaṃ dhītaṃ, maddideviṃ  patibbataṃ. </p>
              <p>[22] cajamāno na cintesiṃ, bodhiyāyeva kāraṇā''ti </p>
              <p>[07] pāḷiyaṃ ``dhīta''nti dassanato upayogavacanaṭṭhāne  ``dhīta''nti vuttaṃ, tasmā idaṃ sārato gahetabbaṃ, tathā pāḷiyaṃ  ``assamaṇī hoti asakyadhītarā''ti samāsapadassa dassanato  tatiyekavacanantapadasadisaṃ ``seṭṭhidhītarā''tiādikaṃ  paṭhamekavacanantampi samāsapadaṃ gahetabbameva, ^b^niruttipiṭake^eb^ pana  ``mātā dhītā''ti padadvayaṃ ^b^saddhā^eb^naye pakkhitta, tamamhehi  ``saddhāyā''ti padassa viya ``mātāyā''tiādīnaṃ pāḷiādīsu  byāse adassanato visuṃ gahitaṃ samāseyeva hi īdisiṃ saddagatiṃ  passāma ``rājamātāya rājadhītāya seṭṭhidhītāyā''ti. evaṃ  ^b^kaññā^eb^nayopi ekadesena labbhati, tathā ``acchariyaṃ nandamāte,  abbhutaṃ nandamāte''ti pāḷiyaṃ ``nandamāte''ti dassanato ``bhoti  rājamāte, bhoti rājadhīte''ti evamādinayopi labbhati, tatra  ^b^nandamāte^eb^ti nandassa mātā nandamātā, bhoti nandamāte, evaṃ  samāseyeva īdisī saddagati hoti, tasmā samāsapadatte ``mātu dhītu  duhitu''iccetesaṃ pakatirūpānaṃ dve koṭṭhāsā gahetabbā paṭhamaṃ  dassitarūpakoṭṭhāso ca ^b^kaññā^eb^nayo rūpakoṭṭhāso cāti.  ^b^nattā^eb^dīni padāni na kevalaṃ pulliṅgāniyeva honti, atha kho  itthiliṅgānipi. tathā hi ``visākhāya nattā kālaṅkatā hoti.  catasso mūsikā gādhaṃ kattā, no vasitā''tiādīni payogāni  sāsane dissanti.</p>
              <p>[03] nattā, nattā, nattāro. nattaṃ, nattāraṃ, nattāro. nattārā,  nattuyā, nattūhi, nattūbhi. nattu, nattuyā, nattārānaṃ ^a^M0.0265^ea^  nattānaṃ, nattūnaṃ. nattārā, nattuyā, nattūhi, nattūbhi. nattu, nattuyā,  nattārānaṃ, nattānaṃ, nattūnaṃ. nattari, nattuyā, nattuyaṃ, nattūsu. bhoti  natta, bhoti nattā, bhotiyo nattā, nattāro.</p>
              <p>[03] evaṃ ``kattā vasitā bhāsitā'' iccādīsupi samāsapadatte pana  ``rājamātāya nandamāte''tiādīni viya ``rājanattāya,  rājanatte''tiādīni rūpāni bhavanti.</p>
              <p>[03] savinicchayoyaṃ ^b^ā^eb^kāra^b^ntu^eb^kārantitthiliṅgānaṃ  pakatirūpassa nāmikapadamālāvibhāgo. </p>
              <p>[06] ^b^ā^eb^kāra^b^ntu^eb^kārantatāpakatikaṃ </p>
              <p>[06] ^b^ā^eb^kārantitthiliṅgaṃ niṭṭhitaṃ.</p>
              <p>[03] idāni ^b^bhūmi^eb^padādīnaṃ nāmikapadamālaṃ vakkhāma  pubbācariyamataṃ purecaraṃ katvā --</p>
              <p>[03] ratti, rattī, rattiyo. rattiṃ, rattī, rattiyo. rattiyā,  rattīhi, rattībhi. rattiyā, rattīnaṃ. rattiyā, rattīhi, rattībhi.  rattiyā, rattīnaṃ. rattiyā, rattiyaṃ, rattīsu. bhoti ratti, bhotiyo  rattiyo. ^b^yamakamahāthera^eb^mataṃ.</p>
              <p>[03] ``bhūmi, bhūmī, bhūmiyo. bhūmiṃ, bhūmī, bhūmiyo''ti sabbaṃ  neyyaṃ. evaṃ ``bhūti satti patti vutti mutti kitti khanti titti  siddhi iddhi vuddhi suddhi buddhi bodhi pīti nandi mati asani  vasani sati gati vuḍḍhi yuvati aṅguli bondi diṭṭhi tuṭṭhi nābhi''  iccādīnampi nāmikapadamālā yojetabbā. apica ``ratyo amoghā  gacchanti. divā ca ratto ca haranti ye baliṃ. na bhūmyā  caturaṅgulo. seti bhūmyā anutthunaṃ. bhūmyā so patitaṃ pāsaṃ.  gīvāya paṭimuñcati. imā ca nabhyo satarājicittitā. sateratā  vijjurivappabhāsare''ti evamādīnaṃ ^a^M0.0266^ea^ payogānaṃ dassanato  ^b^ratti bhūmi nābhi^eb^saddādīnaṃ ayampi nāmikapadamālāviseso  veditabbo. kathaṃ?</p>
              <p>[03] ratti, rattī, rattiyo, ratyo. rattiṃ, rattī, rattiyo, ratyo.  rattiyā, ratyā, rattīhi, rattībhi. rattiyā, ratyā, rattīnaṃ.  rattiyā, ratyā, rattīhi, rattībhi. rattiyā, ratyā, rattīnaṃ.  rattiyā, ratyā, rattiyaṃ ratyaṃ, ratto, rattīsu. bhoti ratti, bhotiyo  rattī, rattiyo, ratyo.</p>
              <p>[03] ettha ``ratto''ti rūpanayaṃ vajjetvā ``bhūmi, bhūmī, bhūmiyo,  bhūmyo''ti sabbaṃ neyyaṃ.</p>
              <p>[03] nābhi, nābhī, nābhiyo, nabhyo. nābhiṃ, nābhī, nābhiyo,  nabhyo. nābhiyā, nabhyā, nābhīhi, nābhībhi. nābhiyā, nabhyā,  nābhīnaṃ. nābhiyā, nabhyā, nābhīhi, nābhībhi. nābhiyā, nabhyā,  nābhīnaṃ. nābhiyā, nabhyā, nābhiyaṃ, nabhyaṃ, nābhīsu. bhoti nābhi,  bhotiyo nābhī, nābhiyo, nabhyo.</p>
              <p>[03] bodhi, bodhī, bodhiyo, bojjho. bodhiṃ, bodhiyaṃ, bojjhaṃ,  bodhī, bodhiyo, bojjho. bodhiyā, bojjhā, bodhīhi, bodhībhi.  bodhiyā, bojjhā, bodhīnaṃ. bodhiyā, bojjhā, bodhīhi, bodhībhi.  bodhiyā, bojjhā, bodhīnaṃ. bodhiyā, bojjhā, bodhiyaṃ, bojjhaṃ,  bodhīsu. bhoti bodhi, bhotiyo bodhī, bodhiyo, bojjho.</p>
              <p>[03] ettha pana ``bujjhassu jina bodhiyaṃ. aññatra bojjhā  tapasā''ti vicitrapāḷinayadassanato vicitranayā nāmikapadamālā  vuttā. sabbopi cāyaṃ nayo aññatthāpi yathārahaṃ yojetabbo.</p>
              <p>[03] savinicchayoyaṃ ^b^i^eb^kārantitthiliṅgānaṃ pakatirūpassa  nāmikapadamālāvibhāgo. </p>
              <p>[06] ^b^i^eb^kārantatāpakatikaṃ ^b^i^eb^kārantitthiliṅgaṃ</p>
              <p>[03] niṭṭhitaṃ.</p>
              <p>[03] idāni ^a^M0.0267^ea^ ^b^bhūrī^eb^saddādīnaṃ nāmikapadamālaṃ  vakkhāma pubbācariyamataṃ purecaraṃ katvā --</p>
              <p>[03] itthī, itthī, itthiyo. itthiṃ, itthī, itthiyo. itthiyā,  itthīhi, itthībhi. itthiyā, itthīnaṃ. itthiyā, itthīhi, itthībhi.  itthiyā, itthīnaṃ. itthiyā, itthiyaṃ, itthīsu. bhoti itthi,  bhotiyo itthiyo. ^b^yamakamahāthera^eb^mataṃ.</p>
              <p>[03] ``bhūrī, bhūrī, bhūriyo. bhūriṃ, bhūrī, bhūri yo''ti  ^b^itthi^eb^yā samaṃ. evaṃ ^b^bhūtī bhotī vibhāvinī^eb^ iccādīnaṃ  ^b^bhū^eb^dhātumayānaṃ aññesañca ^b^ī^eb^kārantasaddānaṃ nāmikapadamālā  yojetabbā. ^b^e^eb^tthaññe ^b^ī^eb^kārantasaddā nāma -- </p>
              <p>[21] ``mātulānī ca bhaginī, bhikkhunī sāmugī ajī. </p>
              <p>[22] vāpī pokkharaṇī devī, nāgī yakkhinī rājinī.. </p>
              <p>[21] dāsī ca brāhmaṇī muṭṭha-ssatinī sīghayāyinī. </p>
              <p>[22] sākiyānī''ti cādīni, payogāni bhavanti hi.. </p>
              <p>[21] tatra ``pokkharaṇī dāsī, brāhmaṇi''ccādinaṃ gati. </p>
              <p>[22] aññathāpi siyā gāthā-cuṇṇiyesu yathārahaṃ.. </p>
              <p>[21] ``kusāvatī''tiādīnaṃ, gāthāsveva visesato. </p>
              <p>[22] rūpāni aññathā honti, ekavacanato vade.. </p>
              <p>[21] ``kāsī avantī''iccādī, bahuvacanato vade. </p>
              <p>[22] ``candavatī''tiādīni, payogassānurūpato..</p>
              <p>[03] tathā hi ``pokkharañño sumāpitā. tā ca sattasatā  bhariyā, dāsyo sattasatāni ca. dārake ca ahaṃ nessaṃ ^a^M0.0268^ea^,  brāhmaṇyā paricārake. najjo sandanti. najjā nerañjarāya tīre.  lakkhyā bhava nivesanaṃ. </p>
              <p>[21] bārāṇasyaṃ mahārāja, kākarājā nivāsako. </p>
              <p>[22] asītiyā sahassehi, supatto parivārito..</p>
              <p>[03] rājā yathā vessavaṇo naḷiñña''nti </p>
              <p>[07] evamādīnaṃ pāḷīnaṃ dassanato ^b^pokkharaṇī^eb^  iccādīnaṃ nāmikapadamālāyo savisesā yojetabbā. kathaṃ?  `pokkharaṇī, pokkharaṇī, pokkharaṇiyo, pokkharañño.  pokkharaṇi''ntiādinā vatvā karaṇasampadānanissakkasāmivacanaṭṭhāne  ``pokkharaṇiyā, pokkharaññā''ti ekavacanāni vattabbāni.  bhummavacanaṭṭhāne pana ``pokkharaṇiyā, pokkharaññā, pokkharaṇiyaṃ,  pokkharañña''nti ca ekavacanāni vattabbāni. sabbattha ca padāni  paripuṇṇāni kātabbāni. tathā ``dāsī, dāsī, dāsiyo, dāsyo.  dāsiṃ, dāsiyaṃ, dāsī, dāsiyo, dāsyo''ti vatvā  karaṇavacanaṭṭhānādīsu ``dāsiyā, dāsyā''ti ekavacanāni vattabbāni.  bhummavacanaṭṭhāne pana ``dāsiyā, dāsyā, dāsiyaṃ, dāsya''nti ca  ekavacanāni vattabbāni. sabbattha padāni paripuṇṇāni kātabbāni.  ettha pana ``yaṭṭhiyā paṭikoṭeti, ghare jātaṃva dāsiyaṃ.  phusissāmi vimuttiya''nti payogānaṃ dassanato ^b^aṃ^eb^vacanassa  ^b^ya^eb^mādesavasena ``dāsiya''nti vuttaṃ. tesu ca ``ghare jātaṃva  dāsiya''nti ettha ^b^aṃ^eb^vacanassa ^b^ya^eb^mādesato aññopi  saddanayo labbhati. kathaṃ? yathā daharī eva ``dahariyā''ti  vuccati, evaṃ dāsī eva ``dāsiyā''ti.</p>
              <p>[03] ettha pana ``passāmi vohaṃ dahariṃ, kumāriṃ cārudassana''nti  ca ``ye taṃ jiṇṇassa pādaṃsu, evaṃ dahariyaṃ sati''nti ca pāḷi  nidassanaṃ ^a^M0.0269^ea^, upayogavacanicchāya ``dāsiya''nti vuttaṃ,  imasmiṃ panādhippāye ``dāsiyā, dāsiyā, dāsiyāyo. dāsiyaṃ,  dāsiyā, dāsiyāyo. dāsiyāyā''ti ^b^kaññā^eb^nayeneva  nāmikapadamālā bhavati ``kumāriyā''ti saddasseva. tathā hi  ``kumāriye upaseniye''ti pāḷi dissati. tathā ``pupphavatiyā,  pupphavatiyaṃ, pupphavatiyāya, pupphavatiyāyaṃ, bhoti pupphavatiye''ti  ^b^kaññā^eb^nayanissitena ekavacananayena nāmikapadamālā bhavati.</p>
              <p>[03] ettha pana ``atīte ayaṃ bārāṇasī pupphavatiyā nāma ahosi.  rājāsi luddakammo, ekarājā pupphavatiyāyaṃ. uyyassu pubbena  pupphavatiyāyā''ti pāḷi ca aṭṭhakathāpāṭho ca nidassanaṃ. aparo  nayo -- ``dāsiyā dahariyā kumāriyā''tiādīsu ^b^ka^eb^kārassa  ^b^ya^eb^kārādesopi daṭṭhabbo. ^b^brāhmaṇī^eb^saddassa tu ``brāhmaṇī,  brāhmaṇī, brāhmaṇiyo, brāhmaṇyo. brāhmaṇi''ntiādīni vatvā  karaṇavacanaṭṭhānādīsu ``brāhmaṇiyā, brāhmaṇyā''ti ekavacanāni  vattabbāni, sabbattha ca padāni paripuṇṇāni kātabbāni.  ^b^nadī^eb^saddassa ``nadī, nadī, nadiyo, najjo.  nadi''ntiādinā vatvā ``nadiyā, najjā''ti ca ``nadiyaṃ,  najja''nti ca vattabbaṃ, sabbattha ca padāni paripuṇṇāni kātabbāni.  itthiliṅgesu hi paccattabahuvacane diṭṭheyeva upayogabahuvacanaṃ anāgatampi  diṭṭhameva hoti, tathā upayogabahuvacane diṭṭheyeva paccattabahuvacanaṃ  anāgatampi diṭṭhameva hoti,  karaṇasampadānanissakkasāmibhummavacanānampi aññatarasmiṃ diṭṭheyeva  aññataraṃ diṭṭhameva hoti. tathā hi ``dāsā ca dāsyo anujīvino  cā''ti ettha ``dāsyo''ti paccattabahuvacane diṭṭheyeva aparampi  ``dāsyo''ti upayogabahuvacanaṃ taṃsadisattā diṭṭhameva hoti. </p>
              <p>[21] ``sakko ^a^M0.0270^ea^ ca me varaṃ dajjā, so ca labbhetha  me varo. </p>
              <p>[27] ekarattaṃ dvirattaṃ vā, bhaveyyaṃ abhipārako. </p>
              <p>[22] ummādantyā ramitvāna, sivirājā tato siya''nti </p>
              <p>[07] ettha ``ummādantyā''ti karaṇavacane diṭṭheyeva  taṃsadisāni sampadānanissakkasāmibhummavacanānipi diṭṭhāniyeva honti.  ``brāhmaṇyā paricārake''ti ettha ``brāhmaṇyā''ti sāmivacane  diṭṭheyeva taṃsadisāni karaṇasampadānanissakkabhummavacanānipi  diṭṭhāniyeva honti. ``seti bhūmyā anutthuna''nti ettha ``pathabyā  cārupubbaṅgī''ti ettha ca ``bhūmyā, pathabyā''ti sattamiyā ekavacane  diṭṭheyeva taṃsadisāni karaṇasampadānanissakkasāmivacanānipi  diṭṭhāniyeva honti. ``bārāṇasyaṃ mahārājā''ti ettha  ``bārāṇasya''nti bhummavacane diṭṭheyeva taṃsadisāni aññānipi  ``brāhmaṇyaṃ ekādasyaṃ pañcamya''ntiādīni bhummavacanāni diṭṭhāniyeva  honti.</p>
              <p>[03] gaṇhanti ca tādisāni rūpāni pubbācariyāsabhāpi  gāthābhisaṅkharaṇavasena. sāsanepi pana etādisāni rūpāni  yebhuyyena gāthāsu sandissanti.</p>
              <p>[03] kusāvatī. kusāvatiṃ. kusāvatiyā, kusāvatyā.  kusāvatiyaṃ, kusāvatyaṃ. bhoti kusāvati.</p>
              <p>[03] bārāṇasī. bārāṇasiṃ. bārāṇasiyā, bārāṇasyā.  bārāṇasiyaṃ, bārāṇasyaṃ, bārāṇassaṃ iccapi, bhoti bārāṇasi.</p>
              <p>[03] naḷinī. naḷiniṃ. naḷiniyā, naḷiññā. naḷiniyaṃ,  naḷiññaṃ. bhoti naḷini. aññānipi yojetabbāni.</p>
              <p>[03] gāthāvisayaṃ pana patvā ``kusāvatimhi, bārāṇasimhi,  naḷinimhī''tiādinā saddarūpānipiyojetabbāni. tathā hi pāḷiyaṃ  ``kusāvatimhi''ādīni ^b^mhi^eb^yantāni itthiliṅgarūpāni  gāthāsuyeva ^a^M0.0271^ea^ paññāyanti, na cuṇṇiyapadaracanāyaṃ.  akkharasamaye pana tādisāni rūpāni anivāritāni ``nadimhā  cā''tiādidassanato. yaṃ pana aṭṭhakathāsu cuṇṇiyapadaracanāyaṃ  ``sammādiṭṭhimhī''tiādikaṃ itthiliṅgarūpaṃ dissati, taṃ  akkharavipallāsavasena vuttanti daṭṭhabbaṃ cuṇṇiyapadaṭṭhāne ``sammādiṭṭhiyaṃ  paṭisandhiyaṃ sugatiyaṃ duggatiya''ntiādidassanato. ayaṃ panettha  niyamo sugatasāsane gāthāyaṃ cuṇṇiyapadaṭṭhāne ca ``kaññā ratti itthī  yāgu vadhū''ti evaṃ pañcantehi itthiliṅgehi saddhiṃ ^b^nā sa smā  smiṃ mhā mhi^eb^iccete saddā sarūpato parattaṃ na yanti.  ^b^mhi^eb^saddo pana gāthāyaṃ ^b^i^eb^vaṇṇantehi itthiliṅgehi saddhiṃ  parattaṃ yāti. tatridaṃ vuccati -- </p>
              <p>[21] ``gāthāyaṃ cuṇṇiye cāpi, ^b^nā sasmā^eb^dī sarūpato. </p>
              <p>[22] ^b^nā^eb^kārantaivaṇṇanta-itthīti parataṃ gatā.. </p>
              <p>[21] ^b^mhi^eb^saddo pana gāthāyaṃ, ^b^i^eb^vaṇṇantitthibhī saha. </p>
              <p>[22] ya'to parattametassa, payogāni bhavanti hi.. </p>
              <p>[21] yathā balākayonimhi, na vijjati pumo sadā. </p>
              <p>[22] kusāvabhimhi nagare, rājā āsi mahīpatī''ti..</p>
              <p>[03] evaṃ ^b^kusāvatī^eb^ iccādīni aññathā bhavanti, nagaranāmattā  panekavacanānipi, na janapadanāmāni viya bahuvacanāni. ``kāsī,  kāsiyo. kāsīhi, kāsībhi. kāsīnaṃ. kāsīsu. bhotiyo  kāsiyo. evaṃ avantī avantiyo''tiādināpi nāmikapadamālā  yojetabbā. aññānipi padāni gahetabbāni. evaṃ  ^b^kāsī^eb^iccādīni janapadanāmattā rūḷhīvasena bahuvacanāneva  bhavanti atthassa ekattepi.</p>
              <p>[03] candavatī, candavatiṃ, candavatiyā, candavatiyaṃ, bhoti  candavati, evaṃ ekavacanavasena vā, candavatiyo, candavatiyo,  candavatīhi, candavatībhi, candavatīnaṃ, candavatīsu, bhotiyo  ^a^M0.0272^ea^ candavatiyo, evaṃ bahuvacanavasena vā nāmikapadamālā  veditabbā, aññānipi padāni yojetabbāni.  ``candavatī''iccādīni hi ekissā bahūnañcitthīnaṃ paṇṇattibhāvato  payogānurūpena ekavacanavasena vā bahuvacanavasena vā yojetabbāni  bhavanti. esa nayo aññatrāpi.</p>
              <p>[03] savinicchayoyaṃ ^b^ī^eb^kārantitthiliṅgānaṃ pakatirūpassa  nāmikapadamālāvibhāgo.</p>
              <p>[03] ^b^ī^eb^kārantatāpakatikaṃ ^b^ī^eb^kārantitthiliṅgaṃ niṭṭhitaṃ.</p>
              <p>[03] idāni ^b^bhū^eb^dhātumayānaṃ ^b^u^eb^kārantitthiliṅgānaṃ  appasiddhattā aññena ^b^u^eb^kārantitthiliṅgena nāmikapadamālaṃ  pūressāma --</p>
              <p>[03] yāgu, yāgū, yāguyo. yāguṃ, yāgū, yāguyo. yāguyā,  yāgūhi, yāgūbhi. yāguyā, yāgūnaṃ. yāguyā, yāgūhi, yāgūbhi.  yāguyā, yāgūnaṃ. yāguyā, yāguyaṃ, yāgūsu. bhoti yāgu, bhotiyo  yāgū, yāguyo.</p>
              <p>[03] evaṃ ``dhātu dhenu kāsu daddu kaṇḍu kacchu rajju''iccādīni.  tatra ^b^dhātu^eb^saddo  rasarudhiramaṃsamedanhāruaṭṭhiaṭṭhimiñjasukkasaṅkhātadhātuvācako pulliṅgo,  sabhāvavācako pana sugatādīnaṃ sārīrikavācako lokadhātuvācako ca  cakkhādivācako ca itthiliṅgo, ^b^bhū hū karapacā^eb^disaddavācako  itthiliṅgoceva pulliṅgo ca. atra panitthiliṅgo adhippeto.</p>
              <p>[03] savinicchayoyaṃb^"ub^kārantitthiliṅgānaṃ  nāmikapadamālāvibhāgo.</p>
              <p>[03] ^b^u^eb^kārantatāpakatikaṃ ^b^u^eb^kārantitthiliṅgaṃ niṭṭhitaṃ.</p>
              <p>[03] idāni ^b^bhū^eb^saddādīnaṃ nāmikapadamālaṃ vakkhāma  pubbācariyamataṃ purecaraṃ katvā --</p>
              <p>[03] jambū, jambū, jambuyo. jambuṃ, jambū, jambuyo. jambuyā,  jambūhi, jambūbhi. jambuyā, jambūnaṃ. jambuyā, jambūhi, jambūbhi.  jambuyā ^a^M0.0273^ea^, jambūnaṃ. jambuyā, jambuyaṃ, jambūsu.  bhoti jambu, bhotiyo jambū, jambuyo. ^b^yamakamahāthera^eb^mataṃ.</p>
              <p>[03] ettha ^b^jambū^eb^saddassa itthiliṅgattaṃ ``ambā sālā ca  jambuyo''tiādinā pasiddhaṃ. ``ime te jambukā rukkhā''ti ettha  pana ^b^rukkha^eb^saddaṃ apekkhitvā ``jambukā''ti pulliṅganiddeso  katoti daṭṭhabbaṃ. tathā hi jambūti kathetabbāti ^b^jambukā. ke re  ge^eb^ saddeti dhātu. atha vā itthiliṅgavasena jambū eva jambukā,  jambukā ca tā rukkhā cāti jambukārukkhā, yathā laṅkādīpo,  pulliṅgapakkhe vā samāsavasena ``jambukarukkhā''ti vattabbe  gāthāvisayattā chandānurakkhaṇatthaṃ dīghaṃ katvā ``jambukārukkhā''ti  vuttaṃ ``saraṇāgamane kañcī''ti ettha viya.</p>
              <p>[03] bhū, bhū, bhuyo. bhuṃ, bhū, bhuyo. bhuyā, bhūhi, bhūbhi. bhuyā,  bhūnaṃ. bhuyā, bhūhi, bhūbhi. bhuyā, bhūnaṃ. bhuyā, bhuyaṃ, bhūsu.  bhoti bhu, bhotiyo bhū, bhuyo.</p>
              <p>[03] evaṃ ``abhū, abhū, abhuyo. abhuṃ, abhū, abhuyo.  abhuyā''tiādinā yojetabbā. atra ``abhuṃ me kathaṃ nu bhaṇasi,  pāpakaṃ vata bhāsasī''ti nidassanapadaṃ. </p>
              <p>[21] ``vadhū ca sarabhū ceva, sarabū sutanū camū. </p>
              <p>[22] vāmūrū nāganāsūrū'', iccādī ^b^jambu^eb^yā samā..</p>
              <p>[03] idaṃ pana sukhumaṃ ṭhānaṃ suṭṭhu manasi kātabbaṃ. ``vadaññū,  vadaññū, vadaññuyo. vadaññuṃ, vadaññū, vadaññuyo. vadaññuyā''ti  ^b^jambū^eb^samaṃ yojetabbaṃ. evaṃ ``maggaññū dhammaññū  kataññū''iccādīsupi.</p>
              <p>[03] nanu ca bho -- </p>
              <p>[21] ``sohaṃ nūna ito gantvā, yoniṃ laddhāna mānusiṃ. </p>
              <p>[22] vadaññū sīlasampanno, kāhāmi kusalaṃ bahu''nti </p>
              <p>[07] evamādippayogadassanato ^b^vadaññū^eb^saddādīnaṃ  pulliṅgabhāvo pasiddho, evaṃ sante kasmā idha itthiliṅganayo  dassitoti? ^b^vadaññū^eb^iccādīnaṃ ekantapulliṅgabhāvābhāvato  dviliṅgāni tesaṃ vāccaliṅgattā. tathā hi -- </p>
              <p>[21] ``sāhaṃ gantvā manussattaṃ, vadaññū vītamaccharā. </p>
              <p>[22] saṅghe dānāni dassāmi, appamattā punappuna''nti ca,</p>
              <p>[03] ``kodhanā akataññū cā''ti ca itthiliṅgapayogikā bahū  pāḷiyo dissanti, tasmā evaṃ nīti amhehi ṭhapitā.</p>
              <p>[03] savinicchayoyaṃ ^b^ū^eb^kārantitthiliṅgānaṃ pakatirūpassa  nāmikapadamālāvibhāgo.</p>
              <p>[03] ^b^ū^eb^kārantatāpakatikaṃ ^b^ū^eb^kārantitthiliṅgaṃ niṭṭhitaṃ.</p>
              <p>[03] ^b^o^eb^kārantapadaṃ ^b^bhū^eb^dhātumayaṃ itthiliṅgamappasiddhaṃ, aññaṃ  ^b^pano^eb^kārantaṃ itthiliṅgaṃ pasiddhaṃ. </p>
              <p>[21] okārantaṃ itthiliṅgaṃ, ^b^go^eb^saddoti vibhāvaye. </p>
              <p>[22] ^b^go^eb^saddasseva pulliṅge, rūpamassāhu kecana.</p>
              <p>[03] tathā hi keci ``go, gāvo, gavo. gāvu''ntiādinā nayena  vuttāni pulliṅgassa ^b^go^eb^saddassa rūpāni viya itthiliṅgassa  ^b^go^eb^saddassa rūpāni icchanti, tesaṃ mate majjhe bhinnasuvaṇṇānaṃ  vaṇṇavisesābhāvo viya rūpavisesābhāvato ^b^go^eb^saddassa  itthiliṅgabhāvapaṭipādanaṃ anijjhānakkhamaṃ. kasmāti ce? yasmā  ^b^mātugāma^eb^saddassa ``mātugāmo, mātugāmā.  mātugāma''ntiādinā nayena dve padamālā katvā ekā pulliṅgassa  padamālā, ekā itthiliṅgapadamālāti vuttavacanaṃ viya idaṃ vacanaṃ amhe  paṭibhāti, tasmā anijjhānakkhamaṃ.</p>
              <p>[03] apica itthiliṅgassa ^b^go^eb^saddassa rūpesu pulliṅgassa  ^b^go^eb^saddassa rūpehi samesu santesu kathaṃ ^b^go^eb^saddassa  itthiliṅgabhāvo ^a^M0.0275^ea^ siyā? rūpamālāvisesābhāvato.  yathā hi ^b^ratti aggi aṭṭhi^eb^saddānaṃ ^b^i^eb^kārantabhāvena samattepi  itthiliṅgapumanapuṃsakaliṅgalakkhaṇabhūto rūpamālāviseso dissati.  yathā pana dvinnaṃ ^b^dhātu^eb^saddānaṃ pumitthiliṅgapariyāpannānaṃ  rūpamālāviseso dissati, na tathā tehācariyehi abhimatassa  itthiliṅgassa ^b^go^eb^saddassa rūpamālāviseso dissati. yathā  pana dvinnaṃ ^b^dhātu^eb^saddānaṃ pumitthiliṅgapariyāpannānaṃ rūpamālāviseso  bhavati, yathā dvinnaṃ ^b^go^eb^saddānaṃ pumitthiliṅgapariyāpannānaṃ  rūpamālāvisesena bhavitabbaṃ, yathā ca dvinnaṃ ^b^āyu^eb^saddānaṃ  punnapuṃsakaliṅgapariyāpannānaṃ rūpamālāviseso dissati, tathā dvinnaṃ  ^b^go^eb^saddānaṃ pumitthiliṅgapariyāpannānaṃ rūpamālāvisesena bhavitabbaṃ.  avisesatte sati kathaṃ tesaṃ pumitthiliṅgavavatthānaṃ siyā, kathañca  visadāvisadākāravohāratā siyā. idaṃ ṭhānaṃ atīva saṇhasukhumaṃ  paramagambhīraṃ mahāgahanaṃ na sakkā sabbasattānaṃ mūlabhāsābhūtāya  sabbaññujineritāya māgadhikāya sabhāvaniruttiyā nayaṃ sammā  ajānantena akatañāṇasambhārena kenaci ajjhogāhetuṃ vā vijaṭetuṃ vā,  amhākaṃ pana mate dvinnaṃ ^b^go^eb^saddānaṃ rūpamālāviseso ceva  dissati, pumitthiliṅgavavatthānañca dissati,  visadāvisadākāravohāratā ca dissati, napuṃsakaliṅgassa  tadubhayamuttākāravohāratā ca dissatīti daṭṭhabbaṃ.</p>
              <p>[03] idāni imassatthassa āvibhāvatthaṃ imasmiṃ ṭhāne imaṃ nītiṃ  ṭhapessāma. evañhi sati pariyattisāsane paṭipannakā nikkaṅkhabhāvena  na kilamissanti. ettha tāva atthaggahaṇe viññūnaṃ kosalluppādanatthaṃ  tisso nāmikapadamālāyo kathessāma -- seyyathidaṃ?</p>
              <p>[03] gāvī, gāvī, gāviyo. gāviṃ, gāvī, gāviyo. gāviyā,  gāvīhi, gāvībhi. gāviyā, gāvīnaṃ. gāviyā, gāvīhi, gāvībhi.  gāviyā ^a^M0.0276^ea^, gāvīnaṃ. gāviyā, gāviyaṃ, gāvīsu.  bhoti gāvi, bhotiyo gāvī, gāviyo.</p>
              <p>[03] ayaṃ ^b^go^eb^saddato vihitassa īpaccayassa vasena nipphannassa  itthivācakassa īkārantitthiliṅgassa ^b^gāvī^eb^saddassa  nāmikapadamālā.</p>
              <p>[03] go, gāvo, gavo. gāvuṃ, gāvaṃ, gavaṃ, gāvo, gavo. gāvena,  gavena, gohi, gobhi. gāvassa, gavassa, gavaṃ, gunnaṃ, gonaṃ. gāvā,  gāvasmā, gāvamhā, gavā, gavasmā, gavamhā, gohi, gobhi. gāvassa,  gavassa, gavaṃ, gunnaṃ, gonaṃ. gāve, gāvasmiṃ, gāvamhi, gave, gavasmiṃ,  gavamhi, gāvesu, gavesu, gosu. bho go, bhavanto gāvo, gavo.</p>
              <p>[03] ayaṃ pumavācakassa ^b^o^eb^kārantapulliṅgassa ^b^go^eb^saddassa  nāmikapadamālā.</p>
              <p>[03] go, gāvī, gāvo, gāvī, gavo. gāvaṃ, gavaṃ, gāviṃ, gāvo,  gāvī gavo. gohi, gobhi. gavaṃ, gunnaṃ, gonaṃ. gohi, gobhi.  gavaṃ, gunnaṃ, gonaṃ. gosu. bhoti go, bhotiyo gāvo, gāvī, gavo.  ayaṃ pumitthivācakassa ^b^o^eb^kārantassitthipulliṅgassa  ^b^go^eb^saddanāmikapadamālā.</p>
              <p>[03] ettha pana ``gāvu''nti padaṃ ekantapumavācakattā na vuttanti  daṭṭhabbaṃ, ekantapumavācakattañcassa āhaccapāḷiyā ñāyati ``idha pana  bhikkhave vassūpagataṃ bhikkhuṃ itthī nimantesi `ehi bhante, hiraññaṃ  vā te demi, suvaṇṇaṃ vā te demi, khettaṃ vā te demi, vatthuṃ vā te  demi, gāvuṃ vā te demi, gāviṃ vā te demi. dāsaṃ vā te demi,  dāsiṃ vā te demi, dhītaraṃ vā te demi bhariyatthāya, ahaṃ vā te  bhariyā homi, aññaṃ vā te bhariyaṃ ānemī'ti'' evaṃ āhaccapāḷiyā  ñāyati.</p>
              <p>[03] ettha ^a^M0.0277^ea^ hi ``gāvu''nti vacanena pumā vutto,  ``gāvi''nti vacanena itthī, yaṃ pana imissaṃ  ^b^o^eb^kārantitthiliṅgapadamālāyaṃ ``gāvī''ti padaṃ catukkhattuṃ vuttaṃ,  taṃ ``kaññā''ti padaṃ viya itthiliṅgassa  avisadākāravohāratāviññāpane samatthaṃ hoti. na hi itaresu  liṅgesu samānasutikabhāvena catukkhattuṃ āgatapadaṃ ekampi atthi,  ``gāvī gāvi''nti ca imesaṃ saddānaṃ katthaci ṭhāne itthipumesu  sāmaññavasena pavattiṃ upari kathayissāma. yā panamhehi  ^b^o^eb^kārantitthiliṅgassa ``go, gāvī, gāvo, gāvī, gavo.  gāvaṃ, gavaṃ, gāvi''ntiādinā nayena padamālā katā, tattha  ^b^go^eb^saddato ^b^siyo^eb^naṃ īkārādeso ^b^aṃ^eb^vacanassa ca  ^b^iṃ^eb^kārādeso bhavati, tena ^b^o^eb^kārantitthiliṅgassa ``gāvī  gāvī gāvi''nti rūpāni dassitāni. tathā hi  ^b^mukhamattadīpani^eb^yaṃ saddasatthavidunā vajirabuddhācariyena niruttinaye  kosallavasena ^b^go^eb^saddato ^b^yo^eb^na^b^mī^eb^kārādeso vutto.  yathā pana ^b^go^eb^saddato ^b^yo^eb^na^b^mī^eb^kārādeso bhavati, tathā  ^b^sissī^eb^kārādeso ^b^aṃ^eb^vacanassa ca iṃkārādeso bhavati.  atrimā nayaggāhaparidīpaniyo gāthā -- </p>
              <p>[21] īpaccayā siddhesvapi, ``gāvī gāvī''tiādisu. </p>
              <p>[22] paṭhamekavacanādi-antesu jinasāsane.. </p>
              <p>[21] vadatā ^b^yonamī^eb^kāraṃ, ^b^go^eb^saddassitthiyaṃ pana. </p>
              <p>[22] avisadattamakkhātuṃ, nayo dinnoti no ruci.. </p>
              <p>[07] kiñca bhiyyo ^b^aṭṭhakathāsu^eb^ ca -- </p>
              <p>[21] ``gāvo''ti vatvā ``gāvi''nti-vacanena panitthiyaṃ. </p>
              <p>[22] avisadattamakkhātuṃ, nayo dinnoti no ruci..</p>
              <p>[03] tathā hi ^b^samantapāsādikā^eb^dīsu aṭṭhakathāsu ``cheko hi  gopālako sakkharāyo ucchaṅgena gahetvā rajjudaṇḍahattho pātova vajaṃ  gantvā gāvo piṭṭhiyaṃ paharitvā palighathambhamatthake ^a^M0.0278^ea^  nisinno dvāraṃ pattaṃ pattaṃ gāviṃ `eko dve'ti sakkharaṃ khipitvā  gaṇetī''ti imasmiṃ padese ``gāvo''ti vatvā ``gāvi''nti vacanena  itthipumavācakassa ^b^o^eb^kārantitthiliṅgassa ^b^go^eb^saddassa  avisadākāravohāratā vihitā. ``gāvo''ti hi iminā sāmaññato  itthipumabhūtā goṇā gahitā, tathā ``gāvi''nti imināpi itthibhūto  pumabhūto ca goṇo. evaṃ ``gāvo''ti ca ``gāvi''nti ca ime  saddā saddasatthavidūhi aṭṭhakathācariyehi niruttinayakusalatāya  samānaliṅgavasena ekasmiṃyeva pakaraṇe ekasmiṃyeva vākye piṇḍīkatā.  yadi hi itthiliṅge vattamānassa itthipumavācakassa  ^b^o^eb^kārantitthiliṅgassa ^b^go^eb^saddassa padamālāyaṃ ``gāvī  gāvi''miccetāni rūpāni na labbheyyuṃ, aṭṭhakathāyaṃ ``gāvo''ti vatvā  ``gāva''nticceva vattabbaṃ siyā, ``gāvi''nti pana na vattabbaṃ.  yathā ca pana aṭṭhakathācariyehi ``gāvo''ti itthipumavasena sabbesaṃ  gunnaṃ saṅgāhakavacanaṃ vatvā teyeva gāvo sandhāya puna ``dvāraṃ pattaṃ pattaṃ  gāvi''nti saddaracanaṃ kubbiṃsu, tasmā ``gāvi''nti idampi  sabbasaṅgāhakavacanamevāti daṭṭhabbaṃ. asabbasaṅgāhakavacanaṃ idaṃ  ^b^gāvī^eb^saddena itthiyāyeva gahetabbattāti ce? na, pakaraṇavasena  atthantarassa viditattā. na hi sabbavajesu ``itthiyoyeva vasanti,  na pumāno''ti ca, ``pumānoyeva vasanti, na itthiyo''ti ca sakkā  vattuṃ. apica ``gāvimpi disvā palāyanti `bhikkhū'ti  maññamānā''ti pāḷi dissati, etthāpi ``gāvi''nti vacanena  itthibhūto pumabhūto ca sabbo go gahitoti daṭṭhabbaṃ. itarathā  ``itthibhūtoyeva go bhikkhūti maññitabbo''ti āpajjati. iti  pāḷinayena itthiliṅge vattamānamhā itthipumavācakasmā ^b^go^eb^saddato  ^b^aṃ^eb^vacanassa ^b^iṃ^eb^kārādeso hotīti viññāyati.</p>
              <p>[03] ^b^vajirabuddhācariyenapi^eb^ ^a^M0.0279^ea^ ^b^go^eb^saddato  ^b^ī^eb^paccaye kātabbepi akatvā ^b^yonamī^eb^kārādeso kato.  tassādhippāyo evaṃ siyā ^b^go^eb^saddato īpaccaye kate sati  īpaccayavasena ``gāvī''ti nipphannasaddo yattha katthaci visaye  ``migī morī kukkuṭī''iccādayo viya itthivācakoyeva siyā, na  katthacipi itthipumavācako, tasmā sāsanānukūlappayogavasena  ^b^yo^eb^na^b^mī^eb^kārādeso kātabboti. iti vajirabuddhācariyamate  ^b^go^eb^saddato ^b^yo^eb^naṃ īkārādeso hotīti ñāyati.</p>
              <p>[03] kiñca bhiyyo -- yasmā aṭṭhakathācariyehi ``gāvo piṭṭhiyaṃ  paharitvā''tiādinā nayena racitāya ``dvāraṃ pattaṃ pattaṃ gāviṃ `eko  dve'ti sakkharaṃ khipitvā gaṇetī''ti vacanapariyosānāya saddaracanāyaṃ  ``eko gāvī, dve gāvī''ti atthayojanānayo vattabbo hoti,  ``gāvi''nti upayogavacanañca dissati. iti aṭṭhakathācariyānaṃ mate  ^b^go^eb^saddato ^b^siyonamī^eb^kārādeso ^b^aṃ^eb^vacanassa  ^b^iṃ^eb^kārādeso hotīti ñāyati. tasmāyevamhehi yā sā  ^b^o^eb^kārantatāpakatikassa itthiliṅgassa ^b^go^eb^saddassa ``go,  gāvī, gāvo, gāvī, gavo, gāvaṃ, gāvi''ntiādinā nayena padamālā  ṭhapitā, sā pāḷinayānukūlā aṭṭhakathānayānukūlā kaccāyanācariyamataṃ  gahetvā padanipphattijanakassa garuno ca matānukūlā, ``gāvī''ti  padassa catukkhattuṃ āgatattā pana ^b^o^eb^kārantitthiliṅgassa  ^b^go^eb^saddassa avisadākāravohārattañca sādheti. iccesā  pāḷinayādīsu ñāṇena sammā upaparikkhiyamānesu atīva yujjati,  natthettha appamattakopi doso. ettha pana paccattopayogālapanānaṃ  bahuvacanaṭṭhāne ``gāviyo''ti padañca  karaṇasampadānanissakkasāmīnamekavacanaṭṭhāne ``gāviyā''ti padañca  karaṇanissakkānaṃ bahuvacanaṭṭhāne ``gāvīhi gāvībhī''ti padāni ca  sampadānasāmīnaṃ ^a^M0.0280^ea^ bahuvacanaṭṭhāne ``gāvīna''nti padañca  bhummavacanaṭṭhāne ``gāviyā, gāviyaṃ, gāvīsū''ti padāni cāti imāni  vitthārato soḷasa padāni ekantena ^b^ī^eb^paccayavasena siddhattā  ekantitthivācakattā ca na vuttānīti daṭṭhabbaṃ.</p>
              <p>[03] ayaṃ panettha nicchayo vuccate sotūnaṃ nikkaṅkhabhāvāya --  itthiliṅgapadesu hi ``gāvī gāvi''nti imāni ^b^ī^eb^paccayavasena  vā ^b^ī^eb^kāriṃkārādesavasena vā sijjhanti. etesu pacchimanayo  idhādhippeto, pubbanayo aññattha. tathā ``gāvī gāvi''nti imāni  ^b^ī^eb^paccayavasenapi siddhattā yebhuyyena itthivācakāni bhavanti  ^b^ī^eb^kāriṃkārādesavasenapi siddhattā. katthaci ekakkhaṇeyeva  sabbasaṅgāhakavasena itthipumavācakāni bhavanti. etesupi  pacchimoyeva nayo idhādhippeto, pubbanayo aññattha. ``gāviyo.  gāviyā, gāvīhi, gāvībhi. gāvīnaṃ. gāviyaṃ, gāvīsū''ti etāni  pana ^b^ī^eb^paccayavaseneva siddhattā sabbathāpi itthīnaṃyeva vācakāni  bhavanti. itthibhūtesveva godabbesu lokasaṅketavasena visesato  pavattattā ekantato itthidabbesu pavattāni ``migī morī  kukkuṭī''iccādīni padāni viya. kiñcāpi pana ``nadī  mahī''iccādīnipi itthiliṅgāni ^b^ī^eb^paccayavaseneva siddhāni,  tathāpi tāni aviññāṇakattā tadatthānaṃ itthidabbesu vattantīti vattuṃ  na yujjati. itthipumanapuṃsakabhāvarahitā hi tadatthā. yasmā pana  itthiliṅge ^b^go^eb^sadde ^b^ena^eb^yogo ^b^esu^eb^kāro ca na  labbhati, tasmā ``gāvena gavena gāvesu gavesū''ti padāni na vuttāni.  yasmā ca itthiliṅgena ^b^go^eb^saddena saddhiṃ  ^b^sasmāsmiṃ^eb^vacanāni sarūpato parattaṃ na yanti, tasmā ``gāvassa  gavassa gāvasmā gavasmā gāvasmiṃ gavasmi''nti padāni na vuttāni.  yasmā ca tattha ^b^smā^eb^vacanassa ādesabhūto ^b^ā^eb^kāro ca  ^b^mhā^eb^kāro ca na labbhati, tasmā ``gāvā gavā gāvamhā  gavamhā''ti padāni na vuttāni. yasmā ca ^b^smiṃ^eb^vacanassa  ādesabhūto ^b^e^eb^kāro ^a^M0.0281^ea^ ca ^b^mhi^eb^kāro ca na  labbhati, tasmā ``gāve gave gāvamhi gavamhī''ti padāni na vuttāni.  apica ``yāya tāyā''tiādīhi samānādhikaraṇapadehi yojetuṃ  ayuttattāpi ``gāvena gavenā''tiādīni itthiliṅgaṭṭhāne na vuttāni.  tathā hi ``yāya tāya''iccādīhi saddhiṃ ``gāvena gavenā''tiādīni  na yojetabbāni ekantapulliṅgarūpattā.</p>
              <p>[03] keci panettha vadeyyuṃ -- yā tumhehi  ^b^o^eb^kārantatāpakatikassa itthiliṅgassa ^b^go^eb^saddassa ``go,  gāvī, gāvo, gāvī, gavo''tiādinā nayena padamālā ṭhapitā, sā  ``mātugāmo itthī mātugāmā itthiyo''ti vuttasadisā ca hotīti?  tanna. ^b^mātugāmaitthī^eb^saddā hi nānāliṅgā pumitthiliṅgabhāvena,  nānādhātukā ca ^b^gamu isu^eb^dhātuvasena, imasmiṃ pana ṭhāne ^b^go  gāvī^eb^saddā ekaliṅgā itthi liṅgabhāvena, ^b^eka^eb^dhātukā ca  ^b^gamu^eb^dhātuvasenāti. yajjevaṃ ^b^goṇa^eb^saddassa  ^b^go^eb^saddassādesavasena ^b^kaccāyanena^eb^ vuttattā tadādesattaṃ  ekadhātukattañcāgamma tenāpi saddhiṃ missetvā padamālā vattabbāti?  na, ^b^goṇa^eb^saddassa accantapulliṅgattā ^b^a^eb^kārantatāpakatikattā ca.  tathā hi so visuṃ pulliṅgaṭṭhāne uddiṭṭho. ayaṃ pana ``go, gāvī,  gāvo, gāvī, gavo''tiādikā padamālā ^b^o^eb^kārīkārantapadāni  missetvā katāti na sallakkhetabbā, atha kho vikappena  ^b^go^eb^saddato paresaṃ ^b^si yo aṃ^eb^vacanānaṃ  ^b^ī^eb^kā^b^riṃ^eb^kārādesavasena vuttapadavantattā  ^b^o^eb^kārantitthiliṅgapadamālā icceva sārato paccetabbā.</p>
              <p>[03] idāni ^b^go^eb^saddassa itthiliṅgabhāvasādhakāni suttapadāni  lokikappayogāni ca kathayāma -- ``seyyathāpi bhikkhave vassānaṃ  pacchime māse saradasamaye kiṭṭhasambādhe gopālako ^a^M0.0282^ea^ gāvo  rakkheyya, tā gāvo tato tato daṇḍena ākoṭeyya. </p>
              <p>[21] annadā baladā cetā, vaṇṇadā sukhadā ca tā. </p>
              <p>[22] etamatthaṃ vasaṃ ñatvā, nāssu gāvo haniṃsu te.. </p>
              <p>[07] sabbā gāvo samāharati. gamissanti bhante gāvo  vacchagiddhiniyo''ti imāni suttapadāni. ``gosu duyhamānāsu  gato''tiādīni pana lokikappayogāni. iti ^b^go^eb^saddassa  itthiliṅgabhāvopi pulliṅgabhāvo viya sārato paccetabbo.</p>
              <p>[03] tatra ``go, gāvī, gāvo, gāvī, gavo''tiādīni kiñcāpi  itthiliṅgabhāvena vuttāni, tathāpi yathāpayogaṃ ``pajā  devatā''tipadāni viya itthipurisavācakāneva bhavanti, tasmā  itthiliṅgavasena ``sā go''ti vā ``tā gāvo''ti vā vutte  itthipumabhūtā sabbepi goṇā gahitāti veditabbā. na hi īdise  ṭhāne ekantato liṅgaṃ padhānaṃ, atthoyeva padhāno. ``vajegāvo  duhantī''ti vutte kiñcāpi ``gāvo''ti ayaṃ saddo pumepi vattati,  tathāpi duhanakriyāya pume asambhavato atthavasena itthiyo ñāyante.  ``gāvī duhantī''ti vutte pana liṅgavasena atthavasena ca vacanato ko  saṃsayamāpajjissati viññū. ``tā gāvo carantī''ti vutte  itthiliṅgavasena vacanato kadāci kassaci saṃsayo siyā ``nanu  itthiyo''ti, pulliṅgavasena pana ``te gāvo carantī''ti vutte saṃsayo  natthi, itthiyo ca pumāno ca ñāyante pulliṅgabahuvacanena katthaci  itthipumassa gahitattā. ``athettha sīhā byagghā cā''tiādīsu viya  ``gāvī caratī''ti ca ``gāviṃ passatī''ti ca vutte itthī  viññāyate ^b^gāvī^eb^saddena itthiyā gahetabbattā ^a^M0.0283^ea^.  lokikappayogesu hi sāsanikappayogesu ca ^b^gāvī^eb^saddena itthī  gayhati. ekaccaṃ pana sāsanikappayogaṃ sandhāya ``gāvī''ti,  ``gāvi''nti ca ``itthipurisasādhāraṇavacanamavocumha. tathā hi  ``seyyathāpi bhikkhave dakkho goghātako vā goghātakantevāsī vā  gāviṃ vadhitvā catumahāpathe bilaso vibhajitvā nisinno assā''ti  pāḷi dissati. aṭṭhakathāsu ca ``gāvo''ti itthipumasādhāraṇaṃ  saddaracanaṃ katvā puna tadeva itthipumaṃ sandhāya ``dvāraṃ pattaṃ pattaṃ  gāvi''nti racitā saddaracanā dissati.</p>
              <p>[03] ettha hi gojātiyaṃ ṭhitā itthīpi pumāpi ``gāvī''ti saṅkhaṃ  gacchati. visesato pana ``gāvī''ti idaṃ itthiyā adhivacanaṃ.  tathā hi tattha tattha pāḷippadesādīsu ``acirapakkantassa bhagavato  bāhiyaṃ dārucīriyaṃ gāvī taruṇavacchā adhipatitvā jīvitā  voropesī''ti, ``gāvuṃ vā te demi, gāviṃ vā te demī''ti ca  ``tiṇasīho kapotavaṇṇagāvīsadiso''ti ca payogadassanato itthī  kathiyatīti vattabbaṃ. ^b^go^eb^saddena pana ``goduhanaṃ. gadduhanaṃ.  gokhīraṃ godhano gorūpāni cā''ti dassanato itthīpi pumāpi  kathiyatīti vattabbaṃ.</p>
              <p>[03] idāni ^b^o^eb^kārantassa itthiliṅgassa ^b^go^eb^saddassa  padamālāyaṃ pāḷinayādinissito atthayuttinayo vuccate viññūnaṃ  kosallajananatthaṃ --</p>
              <p>[03] sā go gacchati, sā gāvī gacchati, tā gāvo, gāvī, gavo  gacchanti. taṃ gāvaṃ, gāviṃ, gavaṃ passati, tā gāvo, gāvī, gavo  passati. tāhi gohi, gobhi kataṃ. tāsaṃ gavaṃ, gunnaṃ, gonaṃ deti.  tāhi gohi, gobhi apeti. tāsaṃ gavaṃ ^a^M0.0284^ea^, gunnaṃ, gonaṃ  siṅgāni. tāsu gosu patiṭṭhitaṃ. bhoti go tvaṃ tiṭṭha, bhotiyo  gāvo gāvī, gavā tumhe tiṭṭhatha.</p>
              <p>[03] aparopi vuccate --</p>
              <p>[03] sā go nadiṃ tarantī gacchati, sā gāvī nadiṃ tarantī  gacchati, tā gāvo, gāvī, gavo nadiṃ tarantīyo gacchanti. taṃ  gāvaṃ, gāviṃ, gavaṃ nadiṃ tarantiṃ passati, tā gāvo, gāvī, gavo nadiṃ  tarantiyo passati. tāhi gohi, gobhi nadiṃ tarantīhi kataṃ.  tāsaṃ gavaṃ, gunnaṃ, gonaṃ nadiṃ tarantīnaṃ deti. tāhi gohi, gobhi  nadiṃ tarantīhi apeti. tāsaṃ gavaṃ, gunnaṃ, gonaṃ nadiṃ tarantīnaṃ  santakaṃ. tāsu gosu nadiṃ tarantīsu patiṭṭhitanti.</p>
              <p>[03] tatra yā sā ``go, gāvī, gāvo, gāvī, gavo''tiādinā  ^b^o^eb^kārantassitthiliṅgassa ^b^go^eb^saddassa padamālā ṭhapitā, sā  ``go, gāvo gavo''tiādinā vuttassa ^b^o^eb^kārantapulliṅgassa  ^b^go^eb^saddassa padamālāto savisesā paccattopayogālapanaṭṭhāne catunnaṃ  ^b^kaññā^eb^saddānaṃ viya ^b^gāvī^eb^saddānaṃ vuttattā. yasmā panāyaṃ  viseso, tasmā imassa ^b^o^eb^kārantitthiliṅgassa ^b^go^eb^saddassa  aññesamitthiliṅgānaṃ viya avisadākāravohāratā sallakkhetabbā, na  pulliṅgānaṃ viya visadākāravohāratā, nāpi napuṃsakaliṅgānaṃ viya  ubhayamuttākāravohāratā sallakkhetabbā. ettha nicchayakaraṇī gāthā  vuccati -- </p>
              <p>[21] duvinnaṃ ^b^dhātu^eb^saddānaṃ, yathā dissati nānatā. </p>
              <p>[22] ^b^go^eb^saddānaṃ tathā dvinnaṃ, icchitabbāva nānatā..</p>
              <p>[03] tathā hi pumitthiliṅgavasena dvinnaṃ ^b^dhātu^eb^saddānaṃ viseso  dissati. taṃ yathā?</p>
              <p>[03] dhātu ^a^M0.0285^ea^, dhātū, dhātavo. dhātuṃ, dhātū, dhātavo.  dhātunā, dhātūhi, dhātūbhi. dhātussa, dhātūnaṃ. dhātusmā, dhātumhā,  dhātūhi, dhātūbhi. dhātussa, dhātūnaṃ. dhātusmiṃ, dhātumhi, dhātūsu.  ayaṃ pulliṅgaviseso.</p>
              <p>[03] dhātu, dhātū, dhātuyo. dhātuṃ, dhātū, dhātuyo. dhātuyā,  dhātūhi, dhātūbhi. dhātuyā, dhātūnaṃ. dhātuyā, dhātūhi, dhātūbhi.  dhātuyā, dhātūnaṃ. dhātuyā, dhātuyaṃ, dhātūsu. ayaṃ itthiliṅgassa  viseso.</p>
              <p>[03] yathā ca dvinnaṃ ^b^dhātu^eb^saddānaṃ viseso paññāyati, tathā  dvinnampi ^b^go^eb^saddānaṃ viseso paññāyateva. yathā ca  punnapuṃsakaliṅgānaṃ dvinnaṃ ^b^āyu^eb^saddānaṃ ``āyu, āyū,  āyavo''tiādinā, ``āyu, āyū, āyūnī''tiādinā ca viseso  paññāyati, yathā dvinnampi ^b^go^eb^saddānaṃ viseso paññāyateva. tathā  hi visadākāravohāro pulliṅgaṃ, avisadākāravohāro itthiliṅgaṃ,  ubhayamuttākāravohāro napuṃsakaliṅgaṃ.</p>
              <p>[03] idāni imamevatthaṃ pākaṭataraṃ katvā saṅkhepato kathayāma --  ^b^puriso^eb^ti visadākāravohāro, ^b^kaññā^eb^ti  avisadākāravohāro, ^b^rūpa^eb^nti ubhayamuttākāravohāro. puriso  tiṭṭhati, kaññā tiṭṭhati, kaññā tiṭṭhanti, kaññā passati, bhotiyo  kaññā tiṭṭhatha, etthekapadamasamaṃ, cattāri samāni. purisā tiṭṭhanti,  purisā nissaṭaṃ, bhavanto purisā gacchatha. kaññāyo tiṭṭhanti,  kaññāyo passati, bhotiyo kaññāyo gacchatha, tīṇi tīṇi samāni.  purisaṃ passati, kaññaṃ passati, dve asamāni. purise passati,  purise patiṭṭhitaṃ, dve samāni. tena purisena kataṃ, tāya kaññāya  kataṃ, tāya kaññāya deti, tāya kaññāya ^a^M0.0286^ea^ apeti, tāya  kaññāya santakaṃ, tāya kaññāya patiṭṭhitaṃ, ekamasamaṃ, pañca samāni.  evaṃ pulliṅgassa visadākāravohāratā dissati, itthiliṅgassa  avisadākāravohāratā dissati. napuṃsakaliṅgassa pana ``rūpaṃ,  rūpāni, rūpā. rūpaṃ, rūpāni, rūpe. bho rūpa, bhavanto rūpāni,  rūpā''ti evaṃ tīsu paccattopayogālapanaṭṭhānesu sa^b^ni^eb^kārāya  visesāya rūpamālāya vasena ubhayamuttākāravohāratā dissati,  pumitthiliṅgānaṃ tīsu ṭhānesu sa^b^ni^eb^kārāni rūpāni sabbadā na  santi, iti visadākāravohāro pulliṅgaṃ, avisadākāravohāro  itthiliṅgaṃ, ubhayamuttākāravohāro napuṃsakaliṅganti veditabbaṃ.</p>
              <p>[03] ayaṃ nayo ``saddhā sati hirī, yā itthī saddhā pasannā, te  manussā saddhā pasannā, pahūtaṃ saddhaṃ paṭiyattaṃ, saddhaṃ kula''ntiādīsu  samānasutikasaddesupi padamālāvasena labbhateva. yā ca pana  itthiliṅgassa avisadākāravohāratā vuttā, sā ekaccesupi  saṅkhyāsaddesu labbhati. tathā hi vīsatiādayo navutipariyantā  saddā ekavacanantā itthiliṅgāti vuttā, ettha ``vīsatiyā''ti  pañcakkhattuṃ vattabbaṃ, tathā ``tiṃsāyā''tiādīnaṃ ``navutiyā''ti  padapariyantānaṃ, evaṃ ^b^vīsati^eb^ādīnaṃ ^b^kaññā^eb^saddasseva  avisadākāravohāratā labbhatīti avagantabbaṃ. yadi evaṃ  ^b^ticatu^eb^saddesu kathanti? ^b^ticatu^eb^saddā pana yasmā ``tayo  tisso tīṇi, cattāro caturo catasso cattārī''ti attano attano  rūpāni abhidheyyaliṅgānugabhattā yathāsakaliṅgavasena ``purisā  kaññāyo cittānī''tiādīhi  visadāvisadobhayarahitākāravohārasaṅkhātehi saddehi yogaṃ gacchanti,  tasmā paccekaliṅgavasena visadāvisadobhayarahitākāravohārāti  vattumarahanti.</p>
              <p>[03] sabbanāmesupi ^a^M0.0287^ea^ ayaṃ tividho ākāro labbhati  rūpavisesayogato. kathaṃ? punnapuṃsakavisaye ``tassa kassa''  iccādīni sabbāni sabbanāmikarūpāni catutthīchaṭṭhiyantāni bhavanti,  itthiliṅgavisaye ``tassā kassā'' iccādīni sabbanāmikarūpāni  tatiyācatutthīpañcamīchaṭṭhīsattamiyantāni bhavanti, tasmā sabbanāmattepi  itthiliṅgassa avisadākāravohāratā ekantato sampaṭicchitabbā.  ettha pana sulabhāni catutthīchaṭṭhīrūpāni anāharitvā sudullabhabhāvena  tatiyāpañcamīsattamīrūpāni sāsanato āharitvā dassessāma bhagavato  pāvacane nikkaṅkhabhāvena sotūnaṃ paramasaṇhasukhumañāṇādhigamatthaṃ. taṃ  yathā? ``āyasmā udāyī yena sā kumārikā tenupasaṅkami,  upasaṅkamitvā tassā kumārikāya saddhiṃ eko ekāya raho paṭicchanne  āsane alaṃkammanīye nisajjaṃ kappesī''ti. ettha ``tassā''ti  tatiyāya rūpaṃ, ``tassā''ti tatiyāya rūpe diṭṭheyeva ``sabbassā  katarissā''tiādīni tatiyārūpāni pāḷiyaṃ anāgatānipidiṭṭhāniyeva  nāma tesaṃ aññamaññasamānagatikattā, diṭṭhena ca adiṭṭhassapi yuttassa  gahetabbattā. ``kassāhaṃ kena hāyāmī''ti ettha ``kassā''ti  pañcamiyā rūpaṃ, ``kassā''ti pañcamiyā rūpe diṭṭheyeva ``sabbassā  katarissā''tiādīni pañcamiyā rūpāni pāḷiyaṃ anāgatānipi  diṭṭhāniyeva nāma. ``aññataro bhikkhu vesāliyaṃ mahāvane makkaṭiṃ  āmisena upalāpetvā tassā methunaṃ dhammaṃ paṭisevati. aññataro  bhikkhu aññatarissā itthiyā paṭibaddhacitto hotī''ti ca ettha  ``tassā aññatarissā''ti ca sattamiyā rūpaṃ, tasmiṃ diṭṭheyeva  ``sabbassā katarissā''tiādīni sattamiyā rūpāni pāḷiyaṃ  anāgatānipi diṭṭhāniyeva nāmāti.</p>
              <p>[03] nanu ^a^M0.0288^ea^ ca bho ``tassā kumārikāya saddhi''nti  ettha ``tassā''ti idaṃ vibhattivipallāsena vuttaṃ, ``tāyā''ti hissa  attho, tathā ``kassāhaṃ kena hāyāmī''ti idampi vibhattivipallāsena  vuttaṃ. ``kāyā''ti hissa attho. ``aññatarissā itthiyā  paṭibaddhacitto''ti etthāpi ``aññatarissā''ti idaṃ  vibhattivipallāsena vuttaṃ. ``aññatarissa''nti hissa atthoti?  tanna, īdisesu cuṇṇiyapadavisayesu vibhattivipallāsassa  anicchitabbattā. nanu ca bho cuṇṇiyapadavisayepi ``saṅghe gotami  dehī''tiādīsu ``saṅghassā''ti vibhattivipallāsatthaṃ vadanti garūti?  saccaṃ, tathāpi tādisesu ṭhānesu dve adhippāyā bhavanti  ādhārapaṭiggāhakabhāvena bhummasampadānānamicchitabbattā. tathā hi  ``saṅghassa dethā''ti vattukāmassa sato ``saṅghe dethā''ti vacanaṃ na  virujjhati, yujjatiyeva. tathā ``saṅghe dethā''ti vattukāmassapi sato  ``saṅghassa dethā''ti vacanampi na virujjhati, yujjatiyeva, yathā pana  ^b^alābu lābu^eb^saddesu visuṃ visuṃ vijjamānesupi ``lābūni  sīdanti silā plavantī''ti ettha chandānurakkhaṇatthaṃ  ^b^a^eb^kāralopo hotīti akkharalopo buddhiyā kariyati. tathā  ``saṅghe gotami dehī''tiādīsupi buddhiyā vibhattivipallāsassa  parikappanaṃ katvā ``saṅghassā''ti vipallāsatthamicchanti ācariyā.  tasmā ``saṅghe gotami dehi. vessantare varaṃ datvā''tiādīsu  vibhattivipallāso yutto ``tassā kumārikāyā''tiādīsu pana na  yutto, vibhattivipallāso ca nāma yebhuyyena ``neva dānaṃ  viramissa''ntiādīsu gāthāsu icchitabbo.</p>
              <p>[03] tathāpi vadeyya yā sā tumhehi ``tassā methunaṃ dhammaṃ  paṭisevatī''ti pāḷi ābhatā, na sā sattamīpayogā. ``tassā''ti  ^a^M0.0289^ea^ hi idaṃ chaṭṭhiyantapadaṃ ``tassāmakkaṭiyāaṅgajāte methunaṃ  dhammaṃ paṭisevatī''ti atthasambhavatoti? tanna, ^b^aṭṭhakathāyaṃ^eb^  ``tassāti bhummavacana''nti vuttattā. kiñca bhiyyo --  aṭṭhakathāyaṃyeva ``tassā ca sikkhāya sikkhaṃ paripūrento sikkhati,  tasmiñca sikkhāpade avītikkamanto sikkhatī''ti imasmiṃ padese  ``tassā''ti bhummavacanaṃ niddeso katoti. nanu ca bho tatthāpi  ``tassā''ti idaṃ vibhattivipallāsavasena bhummatthe sāmivacananti?  ``ativiya tvaṃ vibhattivipallāsanaye kusalosi, vibhattivipallāsiko  nāmā''ti bhavaṃ vattabbo. yo tvaṃ dhammasaṅgāhakattherehi vuttapāḷimpi  ullaṅghasi, aṭṭhakathāvacanampi ullaṅghasi, aparampi te  ^b^niddesapāḷiṃ^eb^ āharissāma. sace tvaṃ paṇḍitajātiko, saññattiṃ  gamissasi. sace apaṇḍitajātiko, attano gāhaṃ amuñcantoyeva  saññattiṃ na gamissati, sāsane cittiṃ katvā suṇohīti. ``tasmā  hi sikkhetha idheva jantū''ti imissā pāḷiyā atthaṃ niddisantena  pabhinnapaṭisambhidena satthukappena aggasāvakena dhammasenāpatinā  ^b^āyasmatā sāriputtena^eb^ ``idhāti imissā diṭṭhiyā imissā  khantiyā imissā ruciyā imasmiṃ ādāye imasmiṃ dhamme''ti evaṃ  ``imissā''ti padaṃ bhummavacanavasena vuttaṃ. tañhi ``idhā''ti  padassa atthavācakattā sattamiyā rūpanti viññāyati. iti  ``imissā''ti sattamiyā rūpe diṭṭheyeva ``sabbassā  katarissā''tiādīni sattamiyā rūpāni pāḷiyaṃ anāgatānipi  diṭṭhāniyeva nāma.</p>
              <p>[03] aparampi te sabbalokānukampakena sabbaññunā āhaccabhāsitaṃ  pāḷiṃ āharissāma, cittiṃ katvā suṇohi, ``aṭṭhānametaṃ bhikkhave  anavakāso, yaṃ ekissā lokadhātuyā ^a^M0.0290^ea^ apubbaṃ acarimaṃ dve  arahanto sammāsambuddhā uppajjeyyu''nti ettha ``ekissā''ti idaṃ  sattamiyā rūpaṃ. evaṃ ``ekissā''ti sattamiyā rūpe diṭṭheyeva  ``sabbassā katarissā''tiādīni sattamiyā rūpāni pāḷiyaṃ  anāgatānipi diṭṭhāniyeva nāma. na hi sabbathāpi vohārā sarūpato  pāḷiādīsu dissanti, ekacce dissanti, ekacce na dissantiyeva.  atridaṃ vuccati -- </p>
              <p>[21] ``tassā''iccādayo saddā, ``tāya''iccādayo viya. </p>
              <p>[22] ñeyyā pañcasu ṭhānesu, tatiyādīsu dhīmatā.. </p>
              <p>[21] tiṇṇannaṃ pana ^b^nā^eb^dīnaṃ, hoti ^b^sa^eb^byapadesato. </p>
              <p>[22] ``tassā kassā''tiādīni, bhavanti tatiyādisu..</p>
              <p>[03] atra panāyaṃ pāḷinayavibhāvanā aṭṭhakathānayavibhāvanā ca --  tassā kaññāya saddhiṃ gacchati, tassā kaññāya kataṃ, tassā kaññāya  deti, tassā kaññāya apeti, tassā kaññāya ayaṃ kaññā hīnā,  tassā kaññāya ayaṃ kaññā adhikā, tassā kaññāya santakaṃ, tassā  kaññāya patiṭṭhitanti. dullabhāyaṃ nīti sādhukaṃ cittiṃ katvā  pariyāpuṇitabbā sāsanassa ciraṭṭhitatthaṃ. evaṃ sabbathāpi  pāḷiaṭṭhakathānayānusārena itthiliṅgassa avisadākāravohāratā ñātabbā.</p>
              <p>[03] evaṃ pana ñatvā viññujātinā ``dvinnaṃ ^b^go^eb^saddānaṃ  rūpamālāvisesena liṅganānattaṃ hotī''ti niṭṭhametthāvagantabbaṃ.  ^b^go^eb^saddo hi ``puriso mātugāmo orodho āpo  satthā''tiādayo viya na niyogā visadākāravohāro, nāpi  ``kaññā ratti itthī''tiādayo viya niyogā avisadākāravohāro.  tathā hi ayaṃ pulliṅgabhāve ^b^dhātu^eb^saddo viya visadākāravohāro,  itthiliṅgabhāve avisadākāravohāro ^a^M0.0291^ea^. iti imassa  atthassa sotūnaṃ ñāpanena paramasaṇhasukhumañāṇappaṭilābhattaṃ ``go,  gāvī gāvo. gāviṃ, gavo''tiādinā okārantassa itthiliṅgassa  ^b^go^eb^saddassa āveṇikā nāmikapadamālā vuttā. ettha pana  ``gāvi''nti ekakkhattumāgataṃ, ``go gohī''tiādīni dvikkhattuṃ,  ``gāvo gāvī gāva''nti tikkhattuṃ, ``gāviyā''ti pañcakkhattuṃ,  evamettha pañcakkhattuṃ āgatapadānaṃ vasena avisadākāro dissatīti  idaṃ itthiliṅganti gahetabbaṃ. imañhi nayaṃ muñcitvā natthi añño  nayo yena ^b^go^eb^saddo itthiliṅgo siyā. tasmā idameva amhākaṃ  mataṃ sārato paccetabbaṃ. pumitthiliṅgasaṅkhātānaṃ dvinnaṃ  ^b^go^eb^saddānaṃ rūpamālāya nibbisesataṃ vadantānaṃ pana ācariyānaṃ  mataṃ pulliṅge vattamānena ^b^go^eb^saddeni'tthiliṅge vattamānassa  ^b^go^eb^saddassa rūpamālāya sadisatte sati ^b^mātugāma^eb^saddassa  nāmikapadamālāyo samaṃ yojetvā pumitthiliṅgabhāvaparikappanaṃ viya  hotīti na sārato paccetabbaṃ.</p>
              <p>[03] ettha pana kiñci liṅgasaṃsandanaṃ kathayāma -- heṭṭhā niddiṭṭhassa  ^b^o^eb^kārantapulliṅgassa ^b^go^eb^saddassa nāmikapadamālāyaṃ ``gāvuṃ  gāvaṃ gāvenā''tiādīni ekakkhattumāgatāni, ``go gohī''tiādīni  dvikkhattuṃ, ``gāvo gavo gava''nti imāni pana ``satthā  rājā''tiādīni viya tikkhattuṃ, catukkhattuṃ vā panettha pañcakkhattuṃ  vā āgatapadāni na santi. tadabhāvato visadākāro dissati.  ^b^purisa^eb^saddassa nāmikapadamālāyampi ``puriso  purisa''ntiādīni ekakkhattumāgatāni, ``purise''tiādīni  dvikkhattuṃ, ``purisā''ti tikkhattuṃ. evaṃ visadākāro dissati.  ^b^ā^eb^kārantitthiliṅgassa pana ``kañña''ntiādīni  ekakkhattumāgatāni, ``kaññāhī''tiādīni dvikkhattuṃ,  ``kaññāyo''tiādīni tikkhattuṃ, ``kaññā''ti idaṃ catukkhattuṃ,  ``kaññāyā''ti idaṃ pana pañcakkhattuṃ. evaṃ avisadākāro dissati.  ^b^ā^eb^kārantapulliṅgassatu ``sattharī''tiādīni  ekakkhattumāgatāni, ``satthū''tiādīni ^a^M0.0292^ea^ dvikkhattuṃ,  ``satthā''tiādīni tikkhattuṃ, evaṃ visadākāro dissati. iminā  nayena sabbāsupi pumitthiliṅgapadamālāsu visadākāro ca  avisadākāro ca veditabbo. napuṃsakaliṅgassa pana  nāmikapadamālāyaṃ ``cittenā''tiādīni ekakkhattumāgatāni,  ``citta''ntiādīni dvikkhattuṃ, ``cittānī''ti idaṃ tikkhattuṃ āgataṃ.  ^b^aṭṭhi āyu^eb^saddādīsupi eseva nayo. ettha ubhayamuttākāro  dissati. kiñcāpettha catukkhattuṃ pañcakkhattuṃ vā āgatapadānaṃ  abhāvato visadākāro upalabbhamāno viya dissati, tathāpi yasmā  ``cittaṃ aṭṭhi āyū''tiādīni napuṃsakāni ``gacchaṃ aggi  bhikkhū''tiādīnaṃ pulliṅgānaṃ nayena appavattanato visadākārañca,  ``ratti yāgū''tiādīnaṃ itthiliṅgānaṃ nayena appavattanato  avisadākārañca ubhayamanupagamma visesato ``cittaṃ, cittāni, cittā.  cittaṃ, cittāni, citte''tiādinā sa^b^ni^eb^kārāya rūpamālāya  rūpavantāni bhavanti, tasmā tesamākāro ubhayamuttoti daṭṭhabbo.</p>
              <p>[03] tividhopāyaṃ ākāro sakkaṭabhāsāsu na labbhati. tenesa  sabbesupi byākaraṇasatthesu na vutto. sabbasattānaṃ pana  mūlabhāsābhūtāya jineritāya māgadhikāya sabhāvaniruttiyā labbhati.  tathā hi ayaṃ niruttimañjūsāyaṃ vutto --</p>
              <p>[03] kiṃ panetaṃ liṅgaṃ nāma? keci tāva vadanti -- </p>
              <p>[02] ``thanakesavatī itthī, massuvā puriso siyā.  ubhinnamantaraṃ etaṃ, itaro'bhayamuttako'ti </p>
              <p>[02] vuttattā visiṭṭhā thanakesādayo liṅga''nti, etaṃ na  sabbattha, gaṅgāsālārukkhādīnaṃ thanādinā sambandhābhāvato. </p>
              <p>[02] apare ^a^M0.0293^ea^ vadanti -- ``na liṅgaṃ nāma  paramatthato kiñci atthi, lokasaṅketarūḷho pana vohāro liṅgaṃ  nāmā''ti. idamettha sanniṭṭhānaṃ. sabbaliṅgikopi saddo hoti  ^b^taṭaṃ taṭī taṭo^eb^ti. yadi ca paramatthato liṅgaṃ nāma siyā,  kathaṃ aññamaññaviruddhānaṃ tesaṃ ekattha samāveso bhavati, tasmā yassa  kassaci atthassa avisadākāravohāro itthiliṅgaṃ, visadākāravohāro  pulliṅgaṃ, ubhayamuttākāravohāro napuṃsakaliṅganti veditabbanti.</p>
              <p>[03] ettha pana nāmikapadamālāsaṅkhātapabandhavaseneva  avisadākāravohārāditā gahetabbā, na ekekapadavasena. tathā hi  ``kaññā puriso citta''nti ca, ``kaññāyo purisā cittānī''ti  ca evamādikassa ekekapadassa avisadākāravohārāditā na dissati.  yasmā pana pabandhavasena visadākāravohārādibhāve siddheyeva  samudāyāvayavattā ekekapadassapi avisadākāravohārāditā sijjhateva.</p>
              <p>[03] keci pana nāmikapadamālāsaṅkhātaṃ pabandhaṃ aparāmasitvā  ekekapadavaseneva avisadākāravohārādikaṃ icchanti, te vattabbā  ``yadi ekekapadasseva avisadākāravohārāditā siyā, evaṃ sante  `kaññā purisā satthā guṇavā rājā'tiādīnaṃ padānaṃ  ākārasutivasena, `puriso satthāro kaññāyo'tiādīnaṃ pana  ^b^o^eb^kārasutivasena, `cittaṃ purisaṃ kañña'ntiādīnaṃ  anusārasutivasena aññamaññaṃ samānasutisambhavā kathaṃ  avisadākāravohārāditā siyā''ti? kiñcāpi te evaṃ vadeyyuṃ  ``siyā eva, nānattaṃ pana tesaṃ duppaṭivedha''nti. te vattabbā ``mā  tumhe evamavacuttha, dujjānatarampi nibbānaṃ kathanasamatthaṃ puggalaṃ  nissāya jānanti, tasmā suṭṭhu upaparikkhitvā vadethā''ti. evañca  pana vatvā ^a^M0.0294^ea^ tato uttari te pañhaṃ pucchitabbā  ^b^``bodhi^eb^saddo ^b^āyu^eb^saddo ca kataraliṅgo''ti. te jānantā  evaṃ vakkhanti ^b^``bodhi^eb^saddo itthiliṅgo ceva pulliṅgo ca,  ^b^āyu^eb^saddo ca pana napuṃsakaliṅgo ca pulliṅgo cāti dviliṅgā  ete saddā''ti. te vattabbā ``yadi ^b^bodhi^eb^saddo ca  ^b^āyu^eb^saddo ca dviliṅgā ete saddā, evaṃ sante dvinnaṃ  ^b^bodhi^eb^saddānaṃ ekapadabhāvena vavatthitānaṃ accantasamānasutikānaṃ  kathaṃ avisadākāravohāratā ca visadākāravohāratā ca siyā, kathañca  pana dvinnaṃ ^b^āyu^eb^saddānaṃ ekapadabhāvena vavatthitānaṃ  accantasamānasutikānaṃ ubhayamuttākāravohāratā ca visadākāravohāratā  ca siyā''ti? evaṃ vuttā te addhā kiñci uttari apassantā  niruttarā bhavissanti. saddasatthavidū pana saddasatthato nayaṃ gahetvā  vadanti -- </p>
              <p>[21] ``ese'sā eta'miti ca, </p>
              <p>[27] pasiddhi atthesu yesu lokassa. </p>
              <p>[26] `thīpumanapuṃsakānī'ti, </p>
              <p>[22] vuccante tāni nāmānī''ti..</p>
              <p>[03] tesaṃ kira ayamadhippāyo -- ``eso puriso, eso  mātugāmo, eso rājā, esā itthī, esā latā, etaṃ napuṃsakaṃ, etaṃ  citta''nti evaṃ purisādīsu yesu atthesu lokassa ``eso esā  eta''nti ca pasiddhi hoti, tesu atthesu tāni nāmāni  ``pumitthinapuṃsakaliṅgānī''ti vuccanti, taṃdvārena aññānipīti.  evaṃ vadantehi tehi ``iminā nāma ākārena `eso esā eta'nti  nāmāni aññāni ca pulliṅgādināmaṃ labhantī''ti ayaṃ viseso na  dassito, saddhammanayaññūhi pana neruttikehi dassito ``yassa  kassaci atthassa avisadākāravohāro itthiliṅga''ntiādinā.</p>
              <p>[03] keci ^a^M0.0295^ea^ pana ``avisadākārānaṃ atthānaṃ vācako  vohāro itthiliṅga''ntiādīni vadanti, taṃ na gahetabbaṃ. yadi hi  avisadākārānaṃ atthānaṃ vācako vohāro itthiliṅgaṃ, evaṃ sante  mātugāmakalattakantakaṇṭakagumbādayopi vohārā itthiliṅgāni siyuṃ  avisadākārattā tadatthānaṃ. yadi pana visadākārānaṃ atthānaṃ vācako  vohāro pulliṅgaṃ, evaṃ sante ``devatā saddhā ñāṇa''miccādayopi  vohārā pulliṅgāni siyuṃ visadākārattā tadatthānaṃ. atha vā yadi  avisadākārānaṃ atthānaṃ vācako vohāro itthiliṅgaṃ, visadākārānaṃ  panatthānaṃ vācako vohāro pulliṅgaṃ, evaṃ sante ekassevatthassa  ekakkhaṇe dvīhi liṅgehi na vattabbatā siyā -- </p>
              <p>[21] ``atthakāmosi me yakkha, hitakāmāsi devate. </p>
              <p>[22] karomi te taṃ vacanaṃ, tvaṃsi ācariyo mamā''ti..</p>
              <p>[03] yadi ca ubhayamuttākārānaṃ atthānaṃ vācako vohāro  napuṃsakaliṅgaṃ, evaṃ sante ubhayamuttākārānaṃ atthānaṃ tiṇarukkhādīsu  ``idaṃ nāmā''ti niyamābhāvato liṅgavacanaṃ viruddhaṃ siyā. apica  ``paññāratanaṃ. sāriputtamoggallānaṃ sāvakayuga''nti ca ādinā  napuṃsakaliṅgavacanena tadatthānampi ubhayamuttākāratā vuttā siyā.  apica ekampi tīraṃ ``taṭaṃ taṭī taṭo''ti tīhi liṅgehi na vattabbaṃ  siyā. ekampi ca ñāṇaṃ ``paññāṇaṃ paññā pajānanā  amoho''tiādinā tīhi liṅgehi na vattabbaṃ siyā, tasmā taṃ nayaṃ  aggahetvā yathāvuttoyeva nayo gahetabbo.</p>
              <p>[03] lokasmiñhi itthīnaṃ heṭṭhimakāyo visado hoti, uparimakāyo  avisado, uramaṃsaṃ avisadaṃ, gamanādīnipi avisadāni ^a^M0.0296^ea^.  itthiyo hi gacchamānā avisadaṃ gacchanti, tiṭṭhamānā nipajjamānā  nisīdamānā khādamānā bhuñjamānā avisadaṃ bhuñjanti. purisampi hi  avisadaṃ disvā ``mātugāmo viya gacchati tiṭṭhati nipajjati  nisīdati khādati bhuñjatī''ti vadanti. iti yathā itthiyo  yebhuyyena avisadākārā, tathā yassa kassaci saviññāṇakassa vā  aviññāṇakassa vā atthassa ye vohārā yebhuyyena avisadākārā,  teyeva itthiliṅgāni nāma bhavanti. taṃ yathā? ``kaññā devatā  dhītalikā dubbā saddhā ratti itthī yāgu vadhū'' iccevamādīni.  purisānaṃ pana heṭṭhimakāyo avisado hoti, uparimakāyo visado,  uramaṃsaṃ visadaṃ, gamanādīnipi visadāni honti. purisā hi  gacchamānā visadaṃ gacchanti, tiṭṭhamānā nipajjamānā nisīdamānā  khādamānā bhuñjamānā visadaṃ bhuñjanti. itthimpi hi gamanādīni  visadāni kurumānaṃ disvā ``puriso viya gacchatī''tiādīni  vadanti. iti yathā purisā yebhuyyena visadākārā, tathā yassa  kassaci saviññāṇakassa vā aviññāṇakassa vā atthassa ye vohārā  yebhuyyena visadākārā, teyeva pulliṅgāni nāma bhavanti. taṃ yathā?  ``puriso mātugāmo orodho āpo rukkho moho satthā''  iccevamādīni. yathā ca pana napuṃsakā ubhayamuttākārā, tathā yassa  kassaci saviññāṇakassa vā aviññāṇakassa vā atthassa ye vohārā  ubhayamuttākārā, teyeva napuṃsakaliṅgāni nāma bhavanti. taṃ yathā?  ``cittaṃ rūpaṃ itthāgāraṃ kalattaṃ nāṭakaṃ ratanaṃ ñāṇaṃ aṭṭhi  āyu''iccevamādīni. iccevaṃ nāmikānaṃ sabbesampi vohārānaṃ -- </p>
              <p>[21] visadāvisadākārā, ākāro'bhayamuttako. </p>
              <p>[22] liṅgassa lakkhaṇaṃ etaṃ, ñeyyaṃ ^b^syā^eb^dippabandhato..</p>
              <p>[03] idaṃ ^a^M0.0297^ea^ ṭhānaṃ dubbinivijjhaṃ mahāvanagahanaṃ niggumbaṃ  nijjaṭaṃ katvā dassitaṃ sādhukaṃ manasi kātabbaṃ. iti sabbesaṃ  nāmikapadānaṃ pabandhanissitena avisadākāravohārādibhāvena  itthiliṅgādibhāvassa sambhavato dvinnampi ^b^go^eb^saddānaṃ  pabandhanissitena avisadākāravohārādibhāvena yathāsakaṃ  itthiliṅgādibhāvo veditabbo.</p>
              <p>[03] savinicchayoyaṃ ^b^o^eb^kārantitthiliṅgassa  nāmikapadamālāvibhāgo.</p>
              <p>[03] ^b^o^eb^kārantatāpakatikaṃ ^b^o^eb^kārantitthiliṅgaṃ niṭṭhitaṃ.</p>
              <p>[03] evaṃ sabbathāpi ^b^ā^eb^kāranta ^b^i^eb^vaṇṇanta  ^b^u^eb^vaṇṇa^b^nto^eb^kārantavasena chabbidhāni itthiliṅgāni  niravasesato gahitāni bhavanti. etesu pana kesañci  ^b^ā^eb^kārantānaṃ ^b^ī^eb^kārantānañca katthaci paccattekavacanassa  ^b^e^eb^kārādesavasena yo pabhedo dissati, so idāni vuccati.  tathā hi -- </p>
              <p>[21] ``na tvaṃ rādha vijānāsi, aḍḍharatte anāgate. </p>
              <p>[22] abyayataṃ vilapasi, viratte kosiyāyane''ti </p>
              <p>[07] imasmiṃ ^b^rādhajātake^eb^ ``virattā''ti  ^b^ā^eb^kārantavasena vattabbe paccattavacanassa ^b^e^eb^kārādesavasena  ``viratte''ti vuttaṃ. tathā ``kosiyāyanī''ti ^b^ī^eb^kārantavasena  vattabbe paccattavacanassa ^b^e^eb^kārādesavasena ``kosiyāyane''ti vuttaṃ.  tena ^b^aṭṭhakathācariyo ``viratte kosiyāyane^eb^ti mātā no  kosiyāyanī brāhmaṇī virattā amhākaṃ pitari nippemā jātā''ti  atthaṃ saṃvaṇṇesi. nanu ca bho ^b^pāḷiyaṃ^eb^ ``viratte''ti,  ``kosiyāyane''ti ca paccattavacanassa dassanato  ^b^``e^eb^kārantampi itthiliṅgaṃ atthī''ti vattabbanti? na vattabbaṃ  ^b^ā^eb^kārīkārantogadharūpavisesattā tesaṃ rūpānaṃ. ādesavasena  ^a^M0.0298^ea^ hi siddhattā visuṃ ^b^e^eb^kārantaṃ itthiliṅgaṃ nāma  natthi, tasmā itthiliṅgānaṃ yathāvuttā chabbidhatāyeva gahetabbā. </p>
              <p>[21] iccevaṃ itthiliṅgānaṃ, pakiṇṇanayasālinī. </p>
              <p>[22] padamālā vibhattā me, sāsanatthaṃ sayambhuno.. </p>
              <p>[21] saddanītisūriyoyaṃ, </p>
              <p>[27] anekasuvinicchayarasmikalāpo. </p>
              <p>[26] saṃsayandhakāranudo, </p>
              <p>[22] kassa matipadumaṃ na vikāse.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] itthiliṅgānaṃ nāmikapadamālāvibhāgo </p>
              <p>[06] aṭṭhamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 9. napuṃsakaliṅganāmikapadamālā</h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] atha pubbācariyamataṃ purecaraṃ katvā niggahītantanapuṃsakaliṅgānaṃ  ``bhūtaṃ''iccādikassa pakatirūpassa nāmikapadamālaṃ vakkhāma --</p>
              <p>[03] cittaṃ, cittāni. cittaṃ, cittāni. cittena, cittehi,  cittebhi. cittassa, cittānaṃ. cittā, cittasmā, cittamhā, cittehi,  cittebhi. cittassa, cittānaṃ. citte, cittasmiṃ, cittamhi, cittesu.  bho citta, bho cittā, bhavanto cittāni. ^b^yamakamahāthera^eb^mataṃ.</p>
              <p>[03] ettha kiñcāpi ``cittā''ti paccattabahuvacanaṃ ``citte''ti  upayogabahuvacanañca anāgataṃ, tathāpi tattha tattha aññesampi tādisānaṃ  niggahītantanapuṃsakarūpānaṃ dassanato ^b^vibhaṅgapāḷi^eb^yañca ``cha  cittā abyākatā''tiādidassanato gahetabbameva ^a^M0.0299^ea^, tasmā  ``cittaṃ, cittāni, cittā. cittaṃ, cittāni, citte''ti kamo  veditabbo. niggahītantānañhi napuṃsakaliṅgānaṃ katthaci  ^b^o^eb^kārantapulliṅgānaṃ viya paccattopayogabahuvacanāni bhavanti.  tāni ca pulliṅgena vā saliṅgena vā aliṅgena vā saddhiṃ  samānādhikaraṇāni hutvā kevalāni vā pāvacane sañcaranti. atra  ``cattāro satipaṭṭhānā. cattāro sammappadhānā. sabbe mālā  upentimaṃ. yassa ete dhanā atthi. cattāro mahābhūtā.  tīṇindriyā. dve indriyā. dasindriyā. dve mahābhūte nissāya dve  mahābhūtā, pañca viññāṇā, caturo aṅge adhiṭṭhāya, semi  vammikamatthake, rūpā saddā rasā gandhā. rūpe ca sadde ca atho rase  ca. cakkhuñca paṭicca rūpe ca uppajjati cakkhuviññāṇa''nti  evamādayo anekasatā pāḷippadesā daṭṭhabbā.</p>
              <p>[03] ettha pana ``satipaṭṭhānā''tiādīni padāni  liṅgavipallāsavasena vuttānīti na gahetabbāni  ^b^satipaṭṭhāna^eb^saddādīnaṃ paṭhamekavacanaṭṭhāne ^b^o^eb^kārantapulliṅgabhāvena  ṭhitabhāvassa adassanato. ``cattāro''tiādīniyeva pana padāni  liṅgavipallāsavasena vuttānīti gahetabbāni niyogā niggahītantehi  napuṃsakaliṅgehi ^b^satipaṭṭhāna^eb^saddādīhi saddhiṃ tesaṃ  samānādhikaraṇabhāvassa dassanatoti.</p>
              <p>[03] kecettha vadeyyuṃ -- nanu ``satipaṭṭhāno dhammo, citto dhammo,  cittā dhammā''tiādippayogadassanato ^b^satipaṭṭhāna^eb^saddādīnaṃ  ^a^M0.0300^ea^ ^b^o^eb^kārantapulliṅgabhāvo labbhati. evaṃ sante kasmā  tumhehi ^b^``satipaṭṭhāna^eb^saddādīnaṃ paṭhamekavacanaṭṭhāne  ^b^o^eb^kārantapulliṅgabhāvena ṭhitabhāvassa adassanato''ti vuttaṃ, kasmā  ca ekantato ^b^satipaṭṭhāna^eb^saddādīnaṃ niggahītantanapuṃsakaliṅgatā  anumatā, nanu ``satipaṭṭhāno dhammo, citto dhammo, cittā  dhammā''tiādidassanato ``cattāro satipaṭṭhānā''tiādīsupi  ^b^``satipaṭṭhāna^eb^saddādayo liṅgavipallāsavasena vuttā''ti vattabbāti?  na vattabbā, kasmāti ce? ``satipaṭṭhāno dhammo, citto dhammo,  cittā dhammā''tiādīsupi ^b^satipaṭṭhānacitta^eb^saddādīnaṃ  liṅgavipallāsavasena anicchitabbato. tattha hi pulliṅgena  ^b^dhamma^eb^saddena yojetuṃ dhammissaro bhagavā ^b^dhammā^eb^pekkhaṃ katvā  ``satipaṭṭhāno, citto, cittā''ti ca abhāsi. kevalā hi  ^b^satipaṭṭhāna^eb^ cittasaddādayo ^b^o^eb^kārantapulliṅgabhāvena katthacipi  yojitā na santi, niggahītantanapuṃsakabhāvena pana yojitā santi.</p>
              <p>[03] tathā hi ``citto gahapatī''ti etthāpi  pulliṅga^b^gahapati^eb^saddaṃ apekkhitvā viññāṇe pavattaṃ cittanāmaṃ  paṇṇattivasena puggale āropetvā puggalavācakaṃ katvā ``citto''ti  vuttaṃ. yadi pana viññāṇasaṅkhātaṃ cittamadhippetaṃ siyā,  ``citta''micceva vucceyya. tasmā ``citto gahapati, cittā  itthī''tiādīsu liṅgavipallāso na icchitabbo sāpekkhattā  ^b^citta^eb^saddādīnaṃ. yathā ca ettha, evaṃ ``satipaṭṭhāno dhammo,  citto dhammo, cittā dhammā''tiādīsupi liṅgavipallāso na  icchitabbo. ``cattāro satipaṭṭhānā''tiādīsu pana  ^b^satipaṭṭhāna^eb^saddādīnaṃ apekkhitabbāni padāni na santi, yehi te  pulliṅgāni siyuṃ, tasmā ``cattāro''tiādīniyeva padāni parivattetvā  ``cattāri, sabbāni, etānī''ti napuṃsakaliṅgavasena gahetvā  ``satipaṭṭhānā ^a^M0.0301^ea^, sammappadhānā''tiādīhi padehi  yojetabbāni. īdisesu ṭhānesu keci aṭṭhakathācariyā  ^b^ni^eb^kāralopaṃ icchanti ``yā pubbe bodhisattānaṃ, pallaṅkavaramābhuje,  nimittāni padissantī''ti ettha viya. adassanañhi lopo, tasmā  ``cattāri satipaṭṭhānāni, cattāri sammappadhānāni, sabbāni  mālānī'tiādikā yojanā kātabbā.</p>
              <p>[03] keci pana ``sabbe mālā upenti ma''nti ettha  ^b^mālā^eb^saddaṃ itthiliṅganti maññitvā pulliṅgabhūtaṃ ^b^sabbe^eb^saddaṃ  itthiliṅgavasena parivattetvā ``sabbā mālā''ti atthaṃ kathenti. taṃ  kiñcāpi yuttataraṃ viya dissati, tathāpi na gahetabbaṃ. na hi so  bhagavā liṅgaṃ naññāsi, na ca ``sabbā mālā upenti ma''nti dve  padāni itthiliṅgāni katvā vattuṃ na sakkhi. yo evaṃ  visadisaliṅgāni padāni uccāresi. jānantoyeva pana bhagavā vattuṃ  sakkontoyeva ca ``sabbe mālā upenti ma''nti visadisaliṅgāni  padāni uccāresi, tasmā pulliṅgabhūtaṃ ^b^sabbe^eb^saddaṃ ``sabbānī''ti  napuṃsakaliṅgavasena parivattetvā ^b^vibhaṅgapāḷiyaṃ^eb^ ``tīṇindriyā''ti  padaṃ viya lutta^b^ni^eb^kārena napuṃsakaliṅgena ^b^mālā^eb^saddena  yojetvā ``sabbāni mālānī''ti attho gahetabbo katthaci ``yassa  ete dhanā atthī''ti ettha viya. ettha hi yassa etāni dhanānīti  attho. idampettha sallakkhitabbaṃ. ^b^mālā^eb^saddo dviliṅgo  itthinapuṃsakavasena. tiṭṭhatu tassitthiliṅgattaṃ suviññeyyattā,  napuṃsakatte pana tīṇi mālāni. ``mālehi ca gandhehi ca bhagavato  sarīraṃ pūjentī''tiādayo napuṃsakappayogānipi bahū sandissantīti.</p>
              <p>[03] yadi pana bho ^b^māla^eb^saddo itthinapuṃsakavasena dviliṅgo,  ``sabbe mālā upenti ma''nti ettha ^b^mālā^eb^saddassa  itthiliṅgabhāvaparikappane ko doso atthīti? attheva  itthiliṅgasaddassa ^a^M0.0302^ea^ pulliṅgabhūtena sabbanāmikapadena saddhiṃ  samānādhikaraṇabhāvassābhāvato, napuṃsakaliṅgassa pana pulliṅgabhūtena  sabbanāmikapadena saddhiṃ samānādhikaraṇabhāvassa upalabbhanato. teneva  ca ``ete dhanā''tiādayo payogā pāvacane bahudhā diṭṭhā. etthāpi  pana vadeyyuṃ ``dhanātiādīni vipallāsavasena pulliṅgāniyeva  ``ete''tiādīhi samānādhikaraṇapadehi yojitattā''ti. na,  napuṃsakāniyevetāni. yadi hi ``dhanā''tiādīni pulliṅgāni  siyuṃ, katthaci paccattekavacanaṭṭhāne ``eso''tiādīhi  ^b^o^eb^kārantasamānādhikaraṇapadehi yojitā  ^b^o^eb^kāranta^b^dhana^eb^saddādayo siyuṃ. tathārūpānaṃ abhāvato pana  ``dhanā indriyā viññāṇā''tiādayo saddā napuṃsakaliṅgāniyeva  honti. ayaṃ nayo paccattabahuvacanaṭṭhāneyeva labbhati.  napuṃsakaliṅgāni hi visadākārāni pulliṅgarūpāni viya hutvā  pulliṅgehipi saddhiṃ caranti, napuṃsakā viya purisavesadhārino  purisehīti niṭṭhametthāvagantabbaṃ.</p>
              <p>[03] athāpi te pubbe vuttavacanaṃ puna parivattetvā evaṃ vadeyyuṃ  ``citto gahapati, cittā itthī''tiādīsu cittaṃ etassa atthīti  citto, cittaṃ etissā atthīti cittā yathā ``saddho, saddhā''ti evaṃ  assatthīti atthavasena gahetabbato liṅgavipallāso nicchitabbo,  ``satipaṭṭhāno dhammo, citto dhammo, cittā dhammā''tiādīni pana  evarūpassa atthassa aggahetabbato ``satipaṭṭhānaṃ dhammo, cittaṃ dhammo,  cittāni dhammā''ti vattabbe liṅgavipallāsena ``satipaṭṭhāno dhammo,  citto dhammo, cittā dhammā''tiādi vuttanti liṅgavipallāso  icchitabbo''ti? tanna, ``citto gahapatī''tiādīsu pana  ``satipaṭṭhāno dhammo''tiādīsu ca ^b^cittasatipaṭṭhāna^eb^saddādīnaṃ  ^b^gahapati dhammā^eb^dīnaṃ apekkhanavasena niccaṃ pulliṅgabhāvassa  icchitattā.</p>
              <p>[03] tathā ^a^M0.0303^ea^ hi ekantanapuṃsakaliṅgopi ^b^puñña^eb^saddo  abhisaṅkhārāpekkhanavasena ``puñño abhisaṅkhāro''ti pulliṅgo  jāto, tathā ekantanapuṃsakaliṅgāpi ^b^paduma maṅgala^eb^saddādayo  aññassatthassāpekkhanavasena ``padumo bhagavā, padumā devī, maṅgalo  bhagavā, maṅgalā itthī''ti ca pumitthiliṅgā jātā.  ekantapulliṅgāpi hatthivisesavācakā ^b^kālāvaka gaṅgeyya^eb^saddādayo  ^b^kulā^eb^pekkhanavasena ``kālāvakañca gaṅgeyya''ntiādinā  napuṃsakaliṅgā jātā. tadapekkhanavasena hi ^b^aṭṭhakathāyaṃ^eb^  ``kālāvako ca gaṅgeyyo''tiādi pulliṅganiddeso dissati. evaṃ  taṃtadatthānamapekkhanavasena taṃtaṃpakatiliṅgaṃ nāsetvā aparaṃ liṅgaṃ  patiṭṭhāpetvā niddeso dissati, na ca tāni sabbānipi liṅgāni  taddhitavasena aññaliṅgāni jātāni, atha kho ^b^gahapatidhammā^eb^dīnaṃ  apekkhanavaseneva aññaliṅgāni jātāni, tasmā ``petāni bhoti  puttāni, khādamānā tuvaṃ pure. siviputtāni cavhaya. evaṃ dhammāni  sutvāna, vippasīdanti paṇḍitā''tiādīsuyeva liṅgavipallāso  icchitabbo anaññāpekkhakattā vutta^b^dhamma^eb^saddādīnaṃ, na pana  ``citto gahapati, cittā itthī, satipaṭṭhāno dhammo, citto dhammo,  cittā dhammā''tiādīsu ^b^citta^eb^saddādīnaṃ vipallāso icchitabbo  ^b^gahapati dhammā^eb^dīnaṃ apekkhakattā tesanti niṭṭhametthāvagantabbaṃ,  idañca ekaccānaṃ sammohaṭṭhānaṃ, tasmā saddhammaṭṭhitiyā ayaṃ nīti  saddhāsampannehi kulaputtehi sādhukaṃ manasi kātabbā.</p>
              <p>[03] badaratitthavihāravāsī ^b^ācariyadhammapālo^eb^ pana  ``aparimāṇā padā aparimāṇā akkharā aparimāṇā byañjanāti  pāḷippadese ^a^M0.0304^ea^ `padā akkharā byañjanā'ti liṅgavipallāso  katoti daṭṭhabba''nti āha. etthāpi mayaṃ ``padā''ti idaṃ  ``indriyā rūpā''tiādīni viya napuṃsakaliṅgamevāti vadāma  ^b^o^eb^kārantavasena paṭhamekavacanantabhāvābhāvato, itaradvayaṃ pana  napuṃsakaliṅgantipi pulliṅgantipi gahetabbaṃ  niggahīta^b^nto^eb^kārantavasena paṭhamekavacanantabhāvassūpalabbhanato.  tathā hi ``puttāni latāni pabbatāni dhammānī''tiādīnaṃyeva  liṅgavipallāsāni icchitabbāni niggahītantavasena paṭhamekavacanantatāya  anupaladdhito, tesa^b^ñco^eb^kāra^b^ntā^eb^kārantavasena  paṭhamekavacanantatādassanato. ``jarādhammaṃ mā jīrī''ti idaṃ pana  aññapadatthavasena napuṃsakaṃ jātanti daṭṭhabbaṃ.</p>
              <p>[03] bhūtaṃ, bhūtāni, bhūtā. bhūtaṃ, bhūtāni, bhūte. bhūtena, bhūtehi,  bhūtebhi. bhūtassa, bhūtānaṃ. bhūtā, bhūtasmā, bhūtamhā, bhūtehi, bhūtebhi.  bhūtassa, bhūtānaṃ. bhūte, bhūtasmiṃ, bhūtamhi, bhūtesu. bho bhūta,  bhavanto bhūtāni, bhavanto bhūtā. evaṃ ^b^citta^eb^nayena  nāmikapadamālā bhavati.</p>
              <p>[03] iminā nayena ``mahābhūtaṃ bhavittaṃ bhūnaṃ bhavana''miccādīnaṃ  ^b^bhū^eb^dhātumayānaṃ niggahītantapadānaṃ aññesañca ``vatta''miccādīnaṃ  niggahītantapadānaṃ nāmikapadamālā veditabbā. </p>
              <p>[21] vattaṃ rūpaṃ sotaṃ ghānaṃ, dukkhaṃ pupphaṃ jhānaṃ ñāṇaṃ. </p>
              <p>[22] dānaṃ sīlaṃ puññaṃ pāpaṃ, vajjaṃ saccaṃ yānaṃ chattaṃ.. </p>
              <p>[21] sakaṭaṃ kanakaṃ tagaraṃ nagaraṃ, taraṇaṃ caraṇaṃ dharaṇaṃ maraṇaṃ. </p>
              <p>[22] nayanaṃ vadanaṃ karaṇaṃ lavanaṃ, vasanaṃ pavanaṃ bhavanaṃ gaganaṃ.. </p>
              <p>[21] amataṃ puḷinaṃ mālaṃ, āsanaṃ savanaṃ mukhaṃ. </p>
              <p>[22] padumaṃ uppalaṃ vassaṃ, locanaṃ sādhanaṃ sukhaṃ.. </p>
              <p>[21] tāṇaṃ ^a^M0.0305^ea^ mūlaṃ dhanaṃ kūlaṃ, maṅgalaṃ naḷinaṃ phalaṃ. </p>
              <p>[22] hiraññaṃ ambujaṃ dhaññaṃ, jālaṃ liṅgaṃ padaṃ jalaṃ.. </p>
              <p>[21] aṅgaṃ paṇṇaṃ susānaṃ saṃ, āvudhaṃ hadayaṃ vanaṃ. </p>
              <p>[22] sopānaṃ cīvaraṃ pāṇaṃ, alātaṃ indriyaṃ kulaṃ.. </p>
              <p>[21] lohaṃ kaṇaṃ balaṃ pīṭhaṃ, aṇḍaṃ ārammaṇaṃ puraṃ. </p>
              <p>[22] araññaṃ tīramassattha-miccādīni samuddhare..</p>
              <p>[03] imāni ^b^citta^eb^saddena sabbathāpi sadisāni, imāni pana  visadisāni. seyyathidaṃ -- </p>
              <p>[21] ``cammaṃ vesma''ntiādīni, ekadhāyeva bhijjare. </p>
              <p>[22] ``kammaṃ thāmaṃ guṇava''nti-ādīni tu anekadhā..</p>
              <p>[03] kathaṃ?</p>
              <p>[03] camme, cammasmiṃ, cammamhi, cammani, vesme, vesmasmiṃ,  vesmamhi, vesmani, ghamme, ghammasmiṃ, ghammamhi, ghammani. evaṃ  aññānipi yojetabbāni.</p>
              <p>[03] kammaṃ, kammāni, kammā. kammaṃ, kammāni, kamme. kammena,  kammunā, kammanā, kammehi, kammebhi. kammassa, kammuno, kammānaṃ.  kammasmā, kammamhā, kammunā, kammehi, kammebhi. kammassa,  kammuno, kammānaṃ. kamme, kammasmiṃ, kammamhi, kammani, kammesu.  bho kamma, bhavanto kammāni, bhavanto kammā.</p>
              <p>[03] ^b^thāma^eb^saddassa pana tatiyekavacanaṭṭhānādīsu ``thāmena,  thāmunā, thāmassa, thāmuno''ti ca, ``thāmā, thāmasmā, thāmamhā,  thāmunā''ti ca yojetabbaṃ.</p>
              <p>[03] ^b^vantu mantu imantu^eb^paccayavataṃ pana niggahītantasaddānaṃ  ``guṇavaṃ cittaṃ, rucimaṃ pupphaṃ, pāpimaṃ kulaṃ'' iccādipayogavasena --</p>
              <p>[03] guṇavaṃ ^a^M0.0306^ea^, guṇavantāni, guṇavantā, guṇavanti.  guṇavantaṃ, guṇavantāni, guṇavante guṇavanti. guṇavatā, guṇavantena,  guṇavantehi, guṇavantebhi. guṇavato, guṇavantassa, guṇavataṃ, guṇavantānaṃ.  guṇavatā, guṇavantā, guṇavantasmā, guṇavantamhā, guṇavantehi,  guṇavantebhi. guṇavato, guṇavantassa, guṇavataṃ, guṇavantānaṃ.  guṇavati, guṇavante, guṇavantasmiṃ, guṇavantamhi, guṇavantesu. bho  guṇava, bhavanto guṇavantāni, guṇavanti.</p>
              <p>[03] evaṃ ``rucimaṃ, rucimantāni, rucima''ntīccādinā,  ``pāpimaṃ, pāpimantāni, pāpima''nti iccādinā ca yojetabbaṃ.  apicettha ``guṇavaṃ balavaṃ yasavaṃ satimaṃ gatimaṃ''iccādinā payogā  vitthāretabbā.</p>
              <p>[03] ^b^karonta^eb^saddassa ``karontaṃ cittaṃ, karontaṃ kula''nti  payogavasena --</p>
              <p>[03] karontaṃ, karontāni, karontā, karonti. karontaṃ,  karontāni, karonte, karonti. karotā, karontena, karontehi,  karontebhi. karoto, karato, karontassa, karontānaṃ, karotaṃ.  karotā, karontā, karontasmā, karontamhā, karontehi, karontebhi.  karoto, karato, karontassa, karontānaṃ, karotaṃ. karoti, karonte,  karontasmiṃ, karontamhi, karontesu. bho karonta, bhavanto,  karontāni, karontā, karontīti yojetabbaṃ.</p>
              <p>[03] gacchantasaddassa tu ``gacchantaṃ cittaṃ, gacchantaṃ kula''nti  payogavasena --</p>
              <p>[03] gacchantaṃ, gacchantāni, gacchantā. gacchantaṃ, gacchantāni,  gacchante. gacchatā, gacchantena, gacchantehi, gacchantebhi. gacchato,  gacchantassa, gacchantānaṃ, gacchataṃ. gacchatā, gacchantā, gacchantasmā,  gacchantamhā, gacchantehi ^a^M0.0307^ea^, gacchantebhi. gacchato,  gacchantassa, gacchantānaṃ, gacchataṃ. gacchati, gacchante, gacchantasmiṃ,  gacchantamhi, gacchantesu. bho gacchaṃ, bho gacchantā, bhavanto  gacchantāni, gacchantāti yojetabbaṃ.</p>
              <p>[03] evaṃ ``carantaṃ dadantaṃ tiṭṭhantaṃ cintayanta''ntiādīsupi  nāmikapadamālā yojetabbā.</p>
              <p>[03] ^b^mahanta^eb^saddassa pana koci bhedo, tathā hi  ``bārāṇasirajjaṃ nāma mahā''ti evaṃ ``mahā''iti  napuṃsakapayogadassanato ``mahantaṃ, mahā, mahantāni, mahantā. mahantaṃ,  mahantāni, mahante. mahatā''ti kamo veditabbo. sabbānetāni  ^b^citta^eb^saddena visadisāni.</p>
              <p>[03] savinicchayoyaṃ niggahītantanapuṃsakaliṅgānaṃ pakatirūpassa  nāmikapadamālāvibhāgo. </p>
              <p>[06] ^b^avaṇṇu^eb^kārantatāpakatikaṃ niggahītantaṃ </p>
              <p>[06] napuṃsakaliṅgaṃ niṭṭhitaṃ.</p>
              <p>[03] idāni tassīlatthassa katarassassa ^b^atthavibhāvi^eb^ iccetassa  saddassa nāmikapadamālaṃ vakkhāma pubbācariyamataṃ purecaraṃ katvā --</p>
              <p>[03] aṭṭhi, aṭṭhī, aṭṭhīni. aṭṭhiṃ, aṭṭhī, aṭṭhīni. aṭṭhinā,  aṭṭhīhi, aṭṭhībhi. aṭṭhissa, aṭṭhino, aṭṭhīnaṃ. aṭṭhinā, aṭṭhīhi,  aṭṭhībhi. aṭṭhissa, aṭṭhino, aṭṭhīnaṃ. aṭṭhismiṃ, aṭṭhimhi, aṭṭhīsu.  bho aṭṭhi, bhavanto aṭṭhī, bhavanto aṭṭhīni. ^b^yamakamahāthera^eb^mataṃ.</p>
              <p>[03] kiñcāpettha nissakkavacanaṭṭhāne ``aṭṭhismā, aṭṭhimhā''ti padāni  anāgatāni, tathāpi tattha tattha taṃsadisappayogadassanā gahetabbāni.  yathā pana ^b^aṭṭhi^eb^saddassa, evaṃ ``satthi dadhi vāri akkhi  acchi''iccādīnampi rūpāni bhavanti.</p>
              <p>[03] atthavibhāvi ^a^M0.0308^ea^, atthavibhāvī, atthavibhāvīni.  atthavibhāviṃ, atthavibhāvī, atthavibhāvīni. atthavibhāvinā,  atthavibhāvīhi, atthavibhāvībhi. atthavibhāvissa, atthavibhāvino,  atthavibhāvīnaṃ. atthavibhāvinā, atthavibhāvismā atthavibhāvimhā,  atthavibhāvīhi, atthavibhāvībhi. atthavibhāvissa, atthavibhāvino,  atthavibhāvīnaṃ. atthavibhāvismiṃ, atthavibhāvimhi, atthavibhāvīsu.  bho atthavibhāvi, bhavanto atthavibhāvī, bhavanto atthavibhāvīni.</p>
              <p>[03] evaṃ ``dhammavibhāvi, cittānuparivatti, sukhakāri''iccādīnipi.  tattha ^b^aṭṭhi satthi^eb^ādīni padhānaliṅgāni anaññāpekkhakattā,  ^b^atthavibhāvi dhammavibhāvi^eb^ādīni appadhānaliṅgāni  aññāpekkhakattā.</p>
              <p>[03] savinicchayoyaṃ ^b^i^eb^kārantanapuṃsakaliṅgānaṃ pakatirūpassa  nāmikapadamālāvibhāgo.</p>
              <p>[03] ^b^i^eb^vaṇṇantatāpakatikaṃ ^b^i^eb^kārantanapuṃsakaliṅgaṃ niṭṭhitaṃ.</p>
              <p>[03] idāni katarassassa ^b^gotrabhu^eb^ iccetassa saddassa  nāmikapadamālaṃ vakkhāma pubbācariyamataṃ purecaraṃ katvā --</p>
              <p>[03] āyu, āyū, āyūni. āyuṃ, āyū, āyūni. āyunā,  āyūhi, āyūbhi. āyussa, āyuno, āyūnaṃ. āyunā, āyūhi,  āyūbhi. āyussa, āyuno, āyūnaṃ. āyusmiṃ, āyumhi, āyūsu.  bho āyu, bhavanto āyū, bhavanto āyūni.  ^b^yamakamahāthera^eb^mataṃ.</p>
              <p>[03] kiñcāpettha nissakkavacanaṭṭhāne ``āyusmā, āyumhā''ti  padāni anāgatāni, tathāpi tattha tattha taṃsadisappayogadassanato  gahetabbāni. ettha ca ^b^āyu^eb^saddo puṃnapuṃsakaliṅgo daṭṭhabbo.  tathā hi pāḷiyaṃ aṭṭhakathāsu ca tassa dviliṅgatā ^a^M0.0309^ea^ dissati.  ``punarāyu ca me laddho, evaṃ jānāhi mārisa. āyu cassā  parikkhīṇo ahosī''tiādīsu hi ^b^āyu^eb^saddo pulliṅgo, tabbasena  ``āyu, āyū, āyavo''tiādinā ^b^bhikkhu^eb^nayena yathāsambhavaṃ  nāmikapadamālā yojetabbā. ``aggaṃ āyu ca vaṇṇo ca. kittakaṃ  panassa āyū''tiādīsu pana napuṃsakaliṅgo, tabbasena ``āyu, āyū,  āyūnī''ti yojitā.</p>
              <p>[03] gotrabhu, gotrabhū, gotrabhūni. gotrabhuṃ, gotrabhū, gotrabhūni.  gotrabhunā, gotrabhūhi, gotrabhūbhi. gotrabhussa, gotrabhuno, gotrabhūnaṃ.  gotrabhunā, gotrabhusmā, gotrabhumhā, gotrabhūhi, gotrabhūbhi. gotrabhussa,  gotrabhuno, gotrabhūnaṃ. gotrabhusmiṃ, gotrabhumhi, gotrabhūsu. bho gotrabhu,  bhavanto gotrabhū, bhavanto gotrabhūni. bho gotrabhū, bho gotrabhūni, evaṃ  bahuvacanaṃ vā. ayamamhākaṃ mataṃ, evaṃ ``cittasahabhu''iccādīnaṃ  ^b^bhū^eb^dhātumayānaṃ ^b^u^eb^kārantasaddānaṃ aññesampi taṃsadisānaṃ  nāmikapadamālā yojetabbā. puggalavācako pana ^b^ū^eb^kāranto  ^b^gotrabhū^eb^saddo pulliṅgapariyāpannattā ^b^sabbaññū^eb^naye paviṭṭho.  tatraññe saddā nāma ``cakkhu vasu dhanu dāru tipu madhu siṅgu hiṅgu  cittagu''iccādayo.</p>
              <p>[03] savinicchayoyaṃ ^b^u^eb^kārantanapuṃsakaliṅgānaṃ pakatirūpassa  nāmikapadamālāvibhāgo. </p>
              <p>[06] ^b^uvaṇṇo^eb^kārantatāpakatikaṃ </p>
              <p>[06] ^b^u^eb^kārantanapuṃsakaliṅgaṃ niṭṭhitaṃ.</p>
              <p>[03] evaṃ niggahītanta ^b^i^eb^kāranta ^b^u^eb^kārantavasena  tividhāni napuṃsakaliṅgāni niravasesato gahitāneva honti. tesu  kesañci ^a^M0.0310^ea^ niggahītantānaṃ kvaci paccattekavacanassa  bahuvacanassa ^b^e^eb^kārādesavasena bhedo dissati. seyyathidaṃ?  ``sukhe dukkhe. ekūnapaññāsa ājīvakasate ekūnapaññāsa  paribbājakasate''iccevamādi. nanu bho evaṃvidhānaṃ rūpānaṃ pāḷiyaṃ  dassanato ``ekārantampi napuṃsakaliṅgaṃ atthī''ti vattabbanti? na  vattabbaṃ niggahītantogadharūpavisesattā tesaṃ rūpānaṃ. ādesavasena hi  siddhattā visuṃ ^b^e^eb^kārantaṃ napuṃsakaliṅgaṃ nāma natthi. tasmā  napuṃsakaliṅgānaṃ yathāvuttā tividhatāyeva gahetabbāti. </p>
              <p>[21] napuṃsakānamiccevaṃ, liṅgānaṃ nayasālinī. </p>
              <p>[22] padamālā vibhattā me, sāsanatthaṃ mahesino.. </p>
              <p>[21] yassesā paguṇā sadda-nītiresā subhāvitā. </p>
              <p>[22] sāsane kulaputtānaṃ, saraṇaṃ so parāyaṇaṃ.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] napuṃsakaliṅgānaṃ pakatirūpassa nāmikapadamālāvibhāgo </p>
              <p>[06] navamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 10. liṅgattayamissakanāmikapadamālā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] adhikūnakato ceka-kkharato ca ito paraṃ. </p>
              <p>[22] tīṇi liṅgāni missetvā, padamālamanākulaṃ.. </p>
              <p>[21] nānāsukhumasaṅketa-gatesvatthesu viññunaṃ. </p>
              <p>[22] gambhīrabuddhicāratthaṃ, pavakkhāmi yathābalaṃ.. </p>
              <p>[21] itthī thī ca pabhā bhā ca, girā rā pavanaṃ vanaṃ. </p>
              <p>[22] udakañca dakaṃ kañca, vitakko iti cādayo.. </p>
              <p>[21] bhū ^a^M0.0311^ea^ bhūmi ceva araññaṃ, araññānīti cādayo. </p>
              <p>[22] paññā paññāṇaṃ ñāṇañca, iccādī ca tidhā siyuṃ.. </p>
              <p>[21] ko vi sā ceva bhā rā ca, thī dhī ku bhū tatheva kaṃ. </p>
              <p>[22] khaṃ go mo mā ca saṃ yaṃ taṃ, kimiccādī ca  ekikāti..</p>
              <p>[03] ayaṃ liṅgattayamissako nāmikapadamālāuddeso. tatra itthī,  itthī, itthiyo. itthiṃ...pe0... bhotiyo itthiyo.</p>
              <p>[03] thī thī, thiyo. thiṃ, thī, thiyo. thiyā, thīhi, thībhi.  thiyā, thīnaṃ. thiyā, thīhi, thībhi. thiyā, thīnaṃ. thiyā,  thiyaṃ, thīsu. bhoti thi, bhotiyo thī, bhotiyo thiyo. ettha -- </p>
              <p>[21] ``kukkuṭā maṇayo daṇḍā, thiyo ca puññalakkhaṇā. </p>
              <p>[27] uppajjanti apāpassa, katapuññassa jantuno. </p>
              <p>[22] thiyā guyhaṃ na saṃseyya. thīnaṃ bhāvo durājāno''ti </p>
              <p>[07] ādīni nidassanapadāni.</p>
              <p>[03] pabhā, pabhā, pabhāyo. pabhaṃ...pe0... bhotiyo pabhāyo.</p>
              <p>[03] bhā, bhā, bhāyo. bhaṃ, bhā, bhāyo. bhāya, bhāhi, bhābhi.  bhāya, bhānaṃ. bhāya, bhāhi, bhābhi. bhāya, bhānaṃ. bhāya, bhāyaṃ,  bhāsu. bhoti bhe, bhotiyo bhā, bhotiyo bhāyo. ettha ca  ``bhākaro bhānu''iccādīni nidassanapadāni.</p>
              <p>[03] girā ^a^M0.0312^ea^, girā, girāyo. giraṃ...pe0... bhotiyo  girāyo. ``vācā girā byappatho. ye vohaṃ kittayissāmi,  girāhi anupubbaso''ti imāni ^b^girā^eb^saddassa itthiliṅgabhāve  nidassanapadāni.</p>
              <p>[03] suvaṇṇavācako ^b^rā^eb^saddo pulliṅgo, idha pana saddavācako  ^b^rā^eb^saddo itthiliṅgo.</p>
              <p>[03] rā, rā, rāyo. raṃ, rā, rāyo. rāya, rāhi, rābhi.  rāya, rānaṃ. rāya, rāhi, rābhi. rāya, rānaṃ. rāya, rāyaṃ, rāsu.  bhoti re, bhotiyo rā, bhotiyo rāyo.</p>
              <p>[03] rā vuccati saddo. aggaññasuttaṭīkāyañhi ``rā saddo tiyati  chijjati etthāti ratti, sattānaṃ saddassa vūpasamakālo''ti vuttaṃ.  tasmā ^b^rā^eb^saddassa saddavācakatte ``rattī''ti padaṃ nidassanaṃ.</p>
              <p>[03] pavanaṃ, pavanāni, pavanā. pavanaṃ, pavanāni, pavane.</p>
              <p>[03] vanaṃ, vanāni, vanā. vanaṃ, vanāni, vane. sesaṃ sabbaṃ neyyaṃ.</p>
              <p>[03] ^b^pavana vana^eb^saddā kadāci samānatthā kadāci bhinnatthā. te  hi araññavācakatte samānatthā ``te dhamme paripūrento, pavanaṃ pāvisiṃ  tadā. saputto pāvisiṃ vana''ntiādīsu. yathākkamaṃ pana te  vāyutaṇhāvanavācakatte bhinnatthā ``paramaduggandhapavanavicarite. chetvā  vanañca vanathaṃ, nibbanā hotha bhikkhavo''tiādīsu.</p>
              <p>[03] udakaṃ, udakāni, udakā. udakaṃ, udakāni, udake.</p>
              <p>[03] dakaṃ, dakāni, dakā. dakaṃ, dakāni, dake. sesaṃ sabbaṃ  neyyaṃ.</p>
              <p>[03] ``ambapakkaṃ ^a^M0.0313^ea^ dakaṃ sītaṃ. thalajā dakajā  pupphā''tiādīnettha nidassanapadāni. ``nīlodaṃ vanamajjhato.  mahodadhi. udabindunipātena, udakumbhopi pūratī''ti pāḷippadesesu  pana samāsantagatanāmattā ^b^uda^eb^saddeneva udakattho vutto  ``rittassāda''nti vattabbaṭṭhāne ``rittassa''nti saddena rittassādattho  viya. pāḷiyañhi kevalo ^b^uda^eb^saddo na diṭṭhapubbo. atthi ce,  suṭṭhu manasi kātabbo.</p>
              <p>[03] kaṃ, kāni, kā. kaṃ, kāni, ke. kena, kehi, kebhi.  kassa, kānaṃ. kā, kasmā, kamhā, kehi, kebhi. kassa, kānaṃ.  ke, kasmiṃ, kamhi, kesu. bho ka, bhavanto kā, bhavanto kāni.  ^b^bho^eb^saddena vā bahuvacanaṃ yojetabbaṃ ``bho kāni, bho kā''ti.</p>
              <p>[03] ettha ^b^kaṃ^eb^ vuccati udakaṃ sīsaṃ sukhañca. atra  ``kantāro kandaro kevaṭṭā kesā karuṇā nāko''tiādīni payogāni  veditabbāni. tatra ^b^kantāro^eb^ti kaṃ vuccati udakaṃ, tena  taritabbo atikkamitabboti kantāro, nirudakappadeso.  corakantārantiādīsu pana rūḷhiyā duggamanaṭṭhānepi kantārasaddo  pavattatīti daṭṭhabbaṃ. ^b^kandaro^eb^ti etthāpi kaṃ vuccati udakaṃ, tena  dārito bhinnoti kandaro. ^b^kevaṭṭā^eb^tiādīsu pana ke udake  vattanato gahaṇatthaṃ pavattanato kevaṭṭā. ke sīse senti uppajjantīti  ^b^kesā^eb^. kaṃ sukhaṃ rundhatīti ^b^karuṇā. nāko^eb^ti saggo.  ^b^ka^eb^nti hi sukhaṃ, na kaṃ akaṃ, dukkhaṃ, taṃ natthi etthāti  nākoti attho gahetabbo ^a^M0.0314^ea^. yathettha ^b^itthī^eb^saddādīnaṃ  nāmikapadamālā yojitā, evaṃ ``vitakko vicāro ābhā  padīpo''tiādīnampi yojetabbā.</p>
              <p>[03] bhū, bhū, bhuyo. bhuṃ, bhū, bhuyo. bhuyā, bhūhi, bhūbhi. bhuyā,  bhūnaṃ. bhuyā, bhūhi, bhūbhi. bhuyā, bhūnaṃ. bhuyā, bhuyaṃ, bhūsu.  bhoti bhu, bhotiyo bhū, bhotiyo bhuyo. ettha ca ``bhūruho bhūpālo  bhūbhujo bhūtala''nti nidassanapadāni. </p>
              <p>[21] bhūmi, bhūmī, bhūmiyo. sesaṃ vitthāretabbaṃ. </p>
              <p>[22] araññaṃ, araññāni, araññā. sesaṃ vitthāretabbaṃ..</p>
              <p>[03] ^b^araññānī^eb^ vuccati mahāaraññaṃ, ``gahapatānī''ti padamiva  inīpaccayavasena sādhetabbaṃ padaṃ itthiliṅgañca. ``araññānī''ti hi  aṭṭhakathāpāṭhopi dissati.</p>
              <p>[03] araññānī, araññānī, araññāniyo. araññāniṃ, araññānī,  araññāniyo. araññāniyā, araññānīhi, araññānībhi.  araññāniyā, araññānīnaṃ. araññāniyā, araññānīhi,  araññānībhi. araññāniyā, araññānīnaṃ. araññāniyā,  araññāniyaṃ, araññānīsu. bhoti araññāni, bhotiyo araññānī,  bhotiyo araññāniyo.</p>
              <p>[03] yathettha uttarādhikavasena yojitā, evaṃ ``sabhā,  sabhāya''ntiādīsupi yojetabbā. ^b^sabhāya^eb^nti sabhā eva  ^a^M0.0315^ea^, liṅgabyattayavasena pana evaṃ vuttaṃ. ``sabhāye vā  dvāramūle vā vatthabba''nti pāḷi ettha nidassanaṃ.</p>
              <p>[03] paññā, paññā, paññāyo. paññaṃ, paññā, paññāyo. paññāya.</p>
              <p>[03] paññāṇaṃ, paññāṇāni, paññāṇā. paññāṇaṃ, paññāṇāni,  paññāṇe. paññāṇena.</p>
              <p>[03] ``tathā hi bhante bhagavato sīlapaññāṇaṃ. sādhu paññāṇavā  naro''tiādīnettha nidassanapadāni.</p>
              <p>[03] ñāṇaṃ, ñāṇāni, ñāṇā. ñāṇaṃ, ñāṇāni, ñāṇe. ñāṇena.  sesaṃ sabbaṃ neyyaṃ. ``aggi aggini gini''iccādīsupi  uttarādhikavasena nāmikapadamālā yojetabbā.</p>
              <p>[03] ^b^ko vī sā^eb^dīsupi ekakkharesu ^b^ko^eb^ vuccati brahmā  vāto ca sarīrañca, tassa tabbācakatte ime payogā. seyyathidaṃ? </p>
              <p>[21] ``jinena yena ānītaṃ, lokassa amitaṃ hitaṃ. </p>
              <p>[22] tassa pādambujaṃ vande, kamoḷialisevitaṃ..</p>
              <p>[03] kakudharukkho. karajakāyo'' iccevamādayo. tattha  ^b^kamoḷialisevita^eb^nti vandantānaṃ anekasatānaṃ brahmānaṃ  moḷibhamarasevitanti kavayo icchanti. ^b^kakudharukkho^eb^ti ettha  pana ^b^ko^eb^ vuccati vāto, tassa yo kujjhati,  vātarogāpanayanavasena taṃ nivāreti, tasmā so rukkho kakudhoti  vuccatībhi ācariyā. ^b^karajakāyo^eb^ti ettha tu ^b^ko^eb^ vuccati  sarīraṃ, tattha pavatto rajo karajo. kiṃ taṃ ^a^M0.0316^ea^?  sukkasoṇitaṃ. tañhi ``rāgo rajo, na ca pana reṇu vuccatī''ti evaṃ  vuttarāgarajaphalattā sarīravācakena ^b^ka^eb^saddena visesetvā  phalavohārena ``karajo''ti vuccati. tena sukkasoṇitasaṅkhātena  karajena sambhūto kāyo karajakāyoti ācariyā. tathā hi ``kāyo  mātāpettikasambhavo''ti vutto, ^b^mahāassapūrasuttaṭīkāyaṃ^eb^ pana  ``kariyati gabbhāsaye khipiyatīti karo, sambhavo. karato  jātoti karajo, mātāpettikasambhavoti attho. mātuādīnaṃ  saṇṭhāpanavasena karato jātoti apare, ubhayathāpi karajakāyanti  catusantatirūpamāhā''ti vuttaṃ. ayaṃ panattho idha nādhippeto,  purimoyevattho adhippeto ^b^ka^eb^saddādhikārattā.</p>
              <p>[03] ko, kā. kaṃ, ke. kena, kehi, kebhi. kassa, kānaṃ.  kā, kasmā, kamhā, kehi, kebhi. kassa, kānaṃ. ke, kasmiṃ,  kamhi, kesu. bho ka, bhavanto kā.</p>
              <p>[03] tatra ^b^vi^eb^ vuccati pakkhī. tathā hi pakkhīnaṃ issaro  supaṇṇarājā vindoti kathiyati. etamatthañhi sandhāya  pubbācariyenapi ayaṃ gāthā bhāsitā -- </p>
              <p>[21] ``saddhānate muddhani saṇṭhapemi, muninda nindāpagataṃ  tavaggaṃ. </p>
              <p>[22] devindanāgindanarindavinda-na taṃ vibhinnaṃ  caraṇāravinda''nti..</p>
              <p>[03] tattha vīnaṃ indoti ^b^vindo,^eb^ pakkhijātiyā jātānaṃ  supaṇṇānaṃ rājāti attho.</p>
              <p>[03] viṃ, vī, vayo. viṃ, vī, vayo. vinā, vīhi, vībhi.  vissa, vino, vīnaṃ. vinā, vismā, vimhā, vīhi, vībhi.  vissa, vino, vīnaṃ. vismiṃ, vimhi, vīsu. bho vi, bhavanto  vayo.</p>
              <p>[03] ^b^sā^eb^ ^a^M0.0317^ea^ vuccati sunakho, ``mātā me atthi,  sā mayā posetabbā''tiādīsu pana ^b^sā^eb^saddo  sabbanāmikapariyāpanno parammukhavacano ^b^ta^eb^saddena sambhūto daṭṭhabbo.  ^b^sā^eb^saddassa ^b^bhā rā thī bhū ka^eb^saddānañca nāmikapadamālā  heṭṭhā pakāsitā.</p>
              <p>[03] ^b^dhī^eb^ vuccati paññā. ettha ca ``amacce tāta jānāhi,  dhīre atthassa kovide''ti. ``dhīmā, dhīmati, sudhī, sudhinī,  dhīyutta''nti ca ādīni nidassanapadāni.</p>
              <p>[03] dhī, dhī, dhiyo. dhiṃ, dhī, dhiyo. dhiyā, dhīhi, dhībhi.  dhiyā, dhīnaṃ. dhiyā, dhīhi, dhībhi. dhiyā, dhīnaṃ. dhiyā,  dhiyaṃ, dhīsu. bhoti dhi, bhotiyo dhī, bhotiyo dhiyo.</p>
              <p>[03] ^b^ku^eb^ vuccati pathavī. ettha ca ``kudālo. kumudaṃ.  kuñjaro''ti imāni nidassanapadāni. tatra kuṃ pathaviṃ dālayati  padāleti bhindati etenāti ^b^kudālo^eb^. kuyaṃ pathaviyaṃ modatīti  ^b^kumudaṃ^eb^. kuṃ jaratīti ^b^kuñjaro^eb^. tathā hi  ^b^vimānavatthuaṭṭhakathāyaṃ^eb^ vuttaṃ ``kuṃ pathaviṃ tadabhighātena jarayatīti  kuñjaro''ti.</p>
              <p>[03] ku, kū, kuyo. kuṃ, kū, kuyo. kuyā, kūhi, kūbhi.  kuyā, kūnaṃ. kuyā, kūhi, kūbhi. kuyā, kūnaṃ. kuyā, kuyaṃ, kūsu.  bhoti ku, bhotiyo kū, bhotiyo kuyo. </p>
              <p>[21] ^b^kha'^eb^mindriyaṃ pakathitaṃ, ^b^kha'^eb^mākāsamudīritaṃ. </p>
              <p>[22] saggaṭṭhānampi ^b^khaṃ^eb^ vuttaṃ, suññattampi ca ^b^khaṃ^eb^  mataṃ..</p>
              <p>[03] tatrindriyaṃ ^a^M0.0318^ea^ cakkhuviññāṇādīnaṃ gatinivāsabhāvato  ``kha''nti vuccati, ākāsaṃ vivittaṭṭhena. saggo katasucaritehi  ekantena gantabbatāya ``kha''nti saṅkhaṃ gacchati. ``khago yathā  hi rukkhagge, nilīyantova sākhino. sākhaṃ ghaṭṭetī''ti ca, ``khe  nimmito acari aṭṭhasataṃ sayambhū''ti ca ādi ettha nidassanaṃ.</p>
              <p>[03] khaṃ, khāni, khā. khaṃ, khāni, khe. khena, khehi, khebhi.  khassa, khānaṃ. khā, khasmā, khamhā, khehi, khebhi. khassa, khānaṃ.  khe, khasmiṃ, khamhi, khesu. bho kha, bhavanto khāni, bhavanto  khā.</p>
              <p>[03] ^b^go^eb^saddassa atthuddhāro vuccate -- </p>
              <p>[21] go goṇe cindriye bhūmyaṃ, vacane ceva buddhiyaṃ. </p>
              <p>[27] ādicce rasmiyañceva, pānīyepi ca vattate. </p>
              <p>[22] tesu atthesu goṇe thi-pumā ca itare pumā..</p>
              <p>[03] tathā hi ``gosu duyhamānāsu gato. gopañcamo''tiādīsu  ^b^go^eb^saddo goṇe vattati. gocaroti etthindriyepi vattati gāvo  cakkhādīnindriyāni caranti etthāti gocaro. tathā hi porāṇā  kathayiṃsu ``gāvo caranti etthāti gocaro, gocaro viya gocaro,  abhiṇhaṃ caritabbaṭṭhānaṃ. gāvovācakkhādīnindriyāni, tehi  caritabbaṭṭhānaṃ gocaro''ti. ``gomatiṃ gotamaṃ name''ti  porāṇakaviracanāyaṃ pana pathaviyaṃ vattati. ``bhūripaññaṃ gotamaṃ  sammāsambuddhaṃvandāmī''ti hi attho. tathā  ^b^suttanipātaṭṭhakathāya^eb^vāseṭṭhasuttasaṃvaṇṇanappadese ^b^``gorakkha^eb^nti  khettarakkhaṃ, kasirakkhanti vuttaṃ hoti. pathavī hi ``go''ti  vuccati, tappabhedo ca khetta''nti vuttaṃ.</p>
              <p>[03] ``gottavasena ^a^M0.0319^ea^ gotamo''ti ettha tu vacane  buddhiyañca vattati. tenāhu porāṇā ``gaṃ tāyatīti gottaṃ.  gotamoti hi pavattamānaṃ gaṃ vacanaṃ buddhiñca tāyati  ekaṃsikavisayatāya rakkhatīti gottaṃ. yathā hi buddhi ārammaṇabhūtena  atthena vinā na vattati, evaṃ abhidhānaṃ abhidheyyabhūtena, tasmā so  gottasaṅkhāto attho tāni tāyati rakkhatīti vuccati. ko pana  soti? aññakulaparamparāsādhāraṇaṃ tassa kulassa  ādipurisasamudāgataṃ  taṃkulapariyāpannasādhāraṇaṃ sāmaññarūpanti  daṭṭhabba''nti. tathā hi taṃgottajātā suddhodanamahārājādayopi  gotamotveva vuccanti. bhena bhagavā attano pitaraṃ suddhodanamahārājānaṃ  ``atikkantavarā kho gotama tathāgatā''ti avoca. vessavaṇopi  mahārājā bhagavantaṃ ``vijjācaraṇasampannaṃ, buddhaṃ vandāma gotama''nti  avoca, āyasmāpi vaṅgīso āyasmantaṃ ānandaṃ ``sādhu nibbāpanaṃ  brūhi, anukampāya gotamā''ti avoca. evaṃ idaṃ sāmaññarūpaṃ gaṃ  tāyatīti gottanti vuttaṃ. taṃ pana gotamagottakassapagottādivasena  bahuvidhaṃ.</p>
              <p>[03] tathā ^b^go^eb^saddo ādicce vattati. ``gogottaṃ gotamaṃ  name''ti porāṇakaviracanā ettha nidassanaṃ, ādiccabandhuṃ gotamaṃ  sammāsambuddhaṃ vandāmīti attho. ādiccopi hi gotamagotte jāto  bhagavāpi, evaṃ tena samānagottatāya tattha tattha  ``ādiccabandhū''tiādinā bhagavato thomanā dissati ``pucchāmi taṃ  ādiccabandhu, vivekaṃ santipadañca mahesī''ti ca, ``vande jetavanaṃ  niccaṃ, vihāraṃ ravibandhuno''ti ca,  ``lokekabandhu'maravindasahāyabandhu''nti ca. ``uṇhagū''ti ettha pana  ^b^go^eb^saddo rasmiyaṃ ^a^M0.0320^ea^ vattati. uṇhā gāvo rasmiyo  etassāti uṇhagū, sūriyo. pubbācariyāpi hi  ^b^chandovicitisatthe^eb^ imamevatthaṃ byākariṃsu.</p>
              <p>[03] ``gosītacandana''nti ettha pānīye vattati. ^b^go^eb^saddena  hi jalaṃ vuccati. ^b^go^eb^ viya sītaṃ candanaṃ, tasmiṃ pana uddhanato  uddharitapakkuthitatelamhi pakkhitte taṅkhaṇaññeva taṃ telaṃ susītalaṃ hoti.</p>
              <p>[03] ettheke vadanti ``kasmā bho ^b^`go^eb^padatthe vattamāno  ^b^go^eb^saddo itthiliṅgo ceva pulliṅgo cā'ti vadatha, kasmā ca pana  `indriyapathavīvacanabuddhisūriyarasmipānīyesu vattamāno pulliṅgo'ti  vadatha, etesu sūriyatthe vattamāno pulliṅgo hotu, nanu  indriyavacanapānīyesu vattamānena pana ^b^go^eb^saddena napuṃsakaliṅgena  bhavitabbaṃ, pathavībuddhirasmīsu vattamānena itthiliṅgena bhavitabbaṃ  indriyādipathavādipadatthesu vattamānānaṃ  ^b^indriya^eb^saddādi^b^pathavī^eb^saddādīnaṃ napuṃsakitthiliṅgavasena  niddesassa dassanato''ti? tanna, niyamābhāvato. itthipadatthe  vattamānassāpi hi sato kassaci saddassa pulliṅgavasena niddeso  dissati yathā ``orodho''ti. purisapadatthe vattamānassāpi ca  sato kassaci itthiliṅgavasena niddeso dissati, yathā  ``atthakāmosi me yakkha, hitakāmāsi devate''ti.  itthipurisapadatthesu pana avattamānānampi sataṃ kesañci saddānaṃ  ekasmiṃyeva ñāṇādiatthe vattamānānaṃ itthipumanapuṃsakaliṅgavasena  niddeso dissati yathā ``paññā amoho ñāṇa''nti,  ``taṭaṃtaṭītaṭo''ti ca. tathā hi anitthibhūtopi samāno  ``mātulā''ti itthiliṅgavasena rukkhopi ^a^M0.0321^ea^ nāmaṃ labhati,  tabbasena nagarampi. tenāha ^b^cakkavattisuttaṭīkāyaṃ ``mātulā^eb^ti  itthiliṅgavasena laddhanāmo eko rukkho, tāya āsannappadese  māpitattā nagarampi `mātulā'tveva paññāyittha. tena vuttaṃ  mātulāyanti evaṃnāmake nagare''ti.</p>
              <p>[03] ^b^go^eb^saddassa nāmikapadamālā heṭṭhā pakāsitā.</p>
              <p>[03] ^b^mo^eb^ vuccati cando, ^b^aṭṭhakathāyaṃ^eb^ pana ``mā vuccati  cando''ti ākārantapāṭho dissati, ^b^o^eb^kārantapāṭhena tena  bhavitabbaṃ sakkaṭabhāsāya ^b^ekakkharakosato^eb^ nayaṃ gahetvā ``mo  sivo candimā cevā''ti ^b^o^eb^kārantavasena vattabbattā. ettha ca  ^b^o^eb^kārantavasena vuttassa ^b^ma^eb^saddassa candavācakatte  ``puṇṇamī, puṇṇamā''ti ca nidassanapadāni. tattha puṇṇo mo  etthāti puṇṇamī, evaṃ puṇṇamā, rattāpekkhaṃ itthiliṅgavacanaṃ. ettha  pana ``visākhapuṇṇamāya rattiyā paṭhamayāmepubbenivāsaṃ anussarī''ti  idaṃ nidassanaṃ. ettha siyā -- yadi ``puṇṇamā''ti ayaṃsaddo  rattāpekkho itthiliṅgo. </p>
              <p>[21] ``puṇṇamāye yathā cando, parisuddho virocati. </p>
              <p>[22] tatheva tvaṃ puṇṇamano, viroca dasasahassiyaṃ.. </p>
              <p>[21] anvaddhamāse pannarase, puṇṇamāye uposathe. </p>
              <p>[22] paccayaṃ nāgamāruyha, dānaṃ dātumupāgami''nti </p>
              <p>[07] ādīsu kathaṃ ``puṇṇamāye''ti padasiddhīti?  ^b^ya^eb^kārassa ^b^ye^eb^kārādesavasena. dhammissarena hi bhagavatā  ``puṇṇamāyā''ti vattabbe ``puṇṇamāye''ti vadatā ^b^ya^eb^kārassa  ṭhāne ^b^ye^eb^kāro paṭhito itthiliṅgavisaye ^b^ttā^eb^kārassa ṭhāne  ^b^tte^eb^kāro ^a^M0.0322^ea^ viya, ^b^nī^eb^kārassa ṭhāne ^b^ne^eb^kāro  viya ca. tathā hi yathā ``abyayataṃ vilapasi viratte  kosiyāyane''ti imasmiṃ ^b^rādhajātake^eb^ ``virattā''ti vattabbe  ``viratte''ti vadantena ^b^ttā^eb^kārassa ṭhāne ^b^tte^eb^kāro paṭhito,  ``kosiyāyanī''ti ca vattabbe ``kosiyāyane''ti vadantena  ^b^nī^eb^kārassa ṭhāne ^b^ne^eb^kāro paṭhito. evaṃ ``puṇṇamāyā''ti  vattabbe ``puṇṇamāye''ti vadatā ^b^ya^eb^kārassa ṭhāne ^b^ye^eb^kāro  paṭhito. yathā ca ``dakkhitāye aparājitasaṅgha''nti imasmiṃ  ^b^mahāsamayasutta^eb^ppadese ``dakkhitāyā''ti vattabbe  ``dakkhitāye''ti vadatā ^b^ya^eb^kārassa ṭhāne ^b^ye^eb^kāro paṭhito,  evamidhāpi. yathā pana ``sabhāye vā dvāramūle vā''ti ettha  ``sabhāya''nti liṅgabyattayavasena sabhā vuttā, na tathā idha  ``puṇṇamāya''nti liṅgabyattayena ^b^puṇṇamā^eb^ vuttā, atha kho  ``puṇṇamā''ti ^b^ā^eb^kārantitthiliṅgavasena vuttā. tathā hi  ``puṇṇamāyo''ti padaṃ ^b^ya^eb^kāraṭṭhāne ^b^ye^eb^kāruccāraṇavasena  sambhūtaṃ bhummavacananti daṭṭhabbaṃ.</p>
              <p>[03] ^b^mā^eb^ vuccati sirī. tathā hi  ^b^vidvamukhamaṇḍanaṭīkāyaṃ^eb^ ``mālinī''ti padassatthaṃ vadatā ``mā  vuccati lakkhī, alinī bhamarī''ti vuttaṃ. ^b^lakkhī^eb^saddo ca  ^b^sirī^eb^saddena samānattho, tena ``mā vuccati sirī''ti attho  amhehi anumato, tathā porāṇehipi ``maṃ siriṃ dhāreti vidadhāti  cāti mandhātā''ti attho pakāsito, tasmā ``mālinī mandhātā''ti  ca imānettha nidassanapadāni. tatra pulliṅgassa tāva ^b^ma^eb^saddassa  ayaṃ nāmikapadamālā --</p>
              <p>[03] mo, mā. maṃ, me. mena, mehi, mebhi. massa, mānaṃ.  mā, masmā, mamhā, mehi, mebhi. massa, mānaṃ. me, masmiṃ, mamhi,  mesu. bho ma, bhavanto mā.</p>
              <p>[03] ayaṃ ^a^M0.0323^ea^ pana itthiliṅgassa ^b^mā^eb^saddassa  nāmikapadamālā --</p>
              <p>[03] mā, mā, māyo. maṃ, mā, māyo. māya, māhi, mābhi.  māya, mānaṃ. māya, māhi, mābhi. māya, mānaṃ. māya, māyaṃ,  māsu. bhoti me, bhotiyo māyo.</p>
              <p>[03] ettha pana sirīvācako ^b^mā^eb^saddo ca saddavācako  ^b^rā^eb^saddo cāti ime samānagatikā ekakkharattā  nicca^b^mā^eb^kārantapakatikattā itthiliṅgattā ca.</p>
              <p>[03] tatra ^b^saṃ^eb^ vuccati santacitto puriso. yaṃ loke  ``sappuriso''ti ca, ``ariyo''ti ca, ``paṇḍito''ti ca vadanti,  tassetaṃ adhivacanaṃ yadidaṃ ``sa''nti. evaṃ  sappurisāriyapaṇḍitavācakassa ^b^saṃ^eb^saddassa paccattavacanavasena  atthibhāve ``sameti asatā asa''nti idaṃ payoganidassanaṃ. ettha  hi ``na saṃ asa''nti samāsacintāya sappurisāsappurisapadatthā  ^b^saṃ asaṃ^eb^saddehi vuttāti ñāyanti, tasmā ``sappurisapadattho  paccattavacanena ^b^saṃ^eb^saddena vutto natthī''ti vacanaṃ na vattabbaṃ. ye  ``natthī''ti vadanti, tesaṃ vacanaṃ na gahetabbaṃ. nāmikapadamālā  panassa ``saṃ, santaṃ, sante''tiādinā heṭṭhā pakāsitā.  napuṃsakaliṅgatte ^b^saṃ^eb^ vuccati dhanaṃ, ``manussassaṃ. parassaṃ.  sabbassaṃ. sabbassaharaṇaṃ. parassaharaṇa''ntiādīnettha  nidassanapadāni. tattha manussassa saṃ manussassaṃ. evaṃ parassa saṃ  parassaṃ. sabbassa saṃ sabbassaṃ. tassa haraṇaṃ parassaharaṇaṃ  sabbassaharaṇanti samāso. tathā ^b^saṃ^eb^ vuccati sukhaṃ santi ca.  vuttañhi tabbācakattaṃ porāṇakaviracanāyaṃ -- </p>
              <p>[21] ``devadevo ^a^M0.0324^ea^ saṃdehī no, hīno devātidehato. </p>
              <p>[22] hatopapātasaṃsāro, sāro saṃ detu dehina''nti.. </p>
              <p>[07] tasmā ayamettha gāthā, ``sakalalokasaṅkaro  dīpaṅkaro''ti ettha ``saṅkaro''ti padañcanidassanaṃ. ``saṃ, sāni,  sā. saṃ, sāni, se. sena''iccādi pubbe pakāsitanayena ñeyyaṃ.  ettha ca sotūnaṃ sugatamatavare kosallajananatthaṃ samāsantagatassa  ^b^saṃ^eb^saddassa nāmikapadamālaṃ paripuṇṇaṃ katvā kathayāma --</p>
              <p>[03] manussassaṃ, manussassāni, manussassā. manussassaṃ,  manussassāni, manussasse. manussassena, manussassehi,  manussassebhi. manussassassa, manussassānaṃ. manussassā,  manussassasmā, manussassamhā, manussassehi, manussassebhi.  manussassassa, manussassānaṃ. manussasse, manussassasmiṃ,  manussassamhi, manussassesu. bho manussassa, bhonto manussassāni,  manussassā. esa nayo ``parassaṃ sabbassa''ntiādīsupi,  sabbānetāni padāni abhidheyyaliṅgānīti gahetabbāni. </p>
              <p>[21] ^b^yaṃ taṃ ki^eb^mitisaddānaṃ, nāmamālaṃ panattari. </p>
              <p>[22] sabbanāmaparicchede, pakāsissaṃ tiliṅgato..</p>
              <p>[03] iccevaṃ heṭṭhā uddiṭṭhānaṃ ^b^ko vi sā^eb^dīnaṃ nāmikapadamālā  saddhiṃ atthantaranidassanapadehi vibhattā. tatridaṃ liṅgavavatthānaṃ -- </p>
              <p>[21] ^b^ko vi sā^eb^ honti pulliṅge, ^b^bhā rā thī dhī  ku bhū^eb^ thiyaṃ. </p>
              <p>[22] ^b^kaṃ khaṃ^eb^ napuṃsake ^b^go^eb^ tu, pume cevitthiliṅgake.. </p>
              <p>[21] ^b^mo^eb^ pume itthiliṅge ^b^mā, saṃ^eb^ pume ca napuṃsake. </p>
              <p>[22] ^b^yaṃ taṃ ki^eb^miti sabbatra, liṅgesveva pavattare..</p>
              <p>[03] ito aññānipi ekakkharāni upaparikkhitvā gahetabbāni.</p>
              <p>[03] evaṃ ^a^M0.0325^ea^ viññūnaṃ nayaññūnaṃ saddaracanāvisaye  paramavisuddhavipulabuddhipaṭilābhatthaṃ paramasaṇhasukhumatthesu payogesu  asammohatthaṃ suvaṇṇatale sīhavijambhanena kesarīsīhassa vijambhanamiva  tepiṭake buddhavacane ñāṇavijambhanena vijambhanatthañca  adhikūnekakkharavasena liṅgattayaṃ missetvā nāmikapadamālā vibhattā. </p>
              <p>[21] sadde bhavanti kusalā na tu keci atthe, </p>
              <p>[22] atthe bhavanti kusalā na tu keci sadde.. </p>
              <p>[21] kosallameva paramaṃ dubhayattha tasmā, </p>
              <p>[22] yogaṃ kareyya satataṃ matimā varanti.. </p>
              <p>[06] iti navaṅge sāṭṭhakathe piṭakattaye byappathagatīsu </p>
              <p>[06] viññūnaṃ kosallatthāya kate saddanītippakaraṇe </p>
              <p>[06] liṅgattayamissako nāmikapadamālāvibhāgo </p>
              <p>[06] dasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 11. vāccābhidheyyaliṅgādiparidīpananāmikapadamālā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] vāccābhidheyyaliṅgādi-vasenapi ito paraṃ. </p>
              <p>[22] bhāsissaṃ padamālāyo, bhāsitassānurūpato..</p>
              <p>[03] tattha ^b^vāccaliṅgānī^eb^ti appadhānaliṅgāni,  guṇanāmasaṅkhātāni vā liṅgāni. ^b^abhidheyyaliṅgānī^eb^ti  padhānaliṅgāni, guṇīpadasaṅkhātāni vā liṅgāni. yasmā pana tesu  vāccaliṅgāni nāma abhidheyyaliṅgānuvattakāni bhavanti, tasmā  sabbāni ^b^bhū^eb^dhātumayāni ca vāccaliṅgāni abhidheyyaliṅgānurūpato  yojetabbāni. tesaṃ ^b^bhū^eb^dhātumayāni vāccaliṅgāni sarūpato  nāmikapadamālāya ayojitānipi tattha tattha nayato yojitāni  ^a^M0.0326^ea^, tasmā na dāni dassessāma. a^b^bhū^eb^dhātumayānipi  kiñcāpi nayato yojitāni, tathāpi sotārānaṃ payogesu  kosallajananatthaṃ kathayāma, nāmikapadamālañca nesaṃ dassessāma kiñci  payogaṃ vadantā. </p>
              <p>[21] dīgho rasso nīlo pīto, </p>
              <p>[27] sukko kaṇho seṭṭho pāpo. </p>
              <p>[26] saddho suddho ucco nīco, </p>
              <p>[22] katotīto iccādīni.. </p>
              <p>[21] dīghā jāgarato ratti, dīghaṃ santassa yojanaṃ. </p>
              <p>[22] dīgho bālāna saṃsāro, saddhammaṃ avijānataṃ..</p>
              <p>[03] dīgho, dīghā. dīghaṃ, dīghe. dīghena, dīghehi, dīghebhi.  dīghassa, dīghānaṃ. dīghā, dīghasmā, dīghamhā, dīghehi, dīghebhi.  dīghassa, dīghānaṃ. dīghe, dīghasmiṃ, dīghamhi, dīghesu. bho dīgha,  bhavanto dīghā. ``dīghāti maṃ pakkoseyyāthā''ti idamettha nidassanaṃ.</p>
              <p>[03] dīghā, dīghā, dīghāyo. dīghaṃ, dīghā, dīghāyo. dīghāya.  sesaṃ ^b^kaññā^eb^nayena ñeyyaṃ.</p>
              <p>[03] dīghaṃ, dīghāni, dīghā. dīghaṃ, dīghāni, dīghe. dīghena.  sesaṃ ^b^citta^eb^nayena ñeyyaṃ. ^b^rassā^eb^dīni ca evameva  vitthāretabbāni. ayaṃ vāccaliṅgānaṃ nāmikapadamālā, ``guṇanāmānaṃ  nāmikapadamālā''ti vattuṃ vaṭṭati. </p>
              <p>[21] abhidheyyakaliṅgesu, savisesāni yāni hi. </p>
              <p>[22] tesaṃ dāni yathāpāḷiṃ, padamālaṃ kathessahaṃ..</p>
              <p>[03] katamāni tāni padāni, yāni savisesāni? </p>
              <p>[21] ^b^bhavābhavā^eb^dikaṃ ^b^laṅkā-dīpo^eb^ iccādikāni ca. </p>
              <p>[22] ^b^bodhi sandhī^eb^ti cādīni, savisesāni honti tu..</p>
              <p>[03] etesu ^a^M0.0327^ea^ hi -- </p>
              <p>[21] ^b^bhavābhava^eb^padaṃ deka-vaco bahuvaco kvaci. </p>
              <p>[22] samāse asamāsepi, sambhavo tassa icchito.. </p>
              <p>[21] viggahañca padatthañca, vatvā padassimassa me. </p>
              <p>[22] vuccamānamavikkhittā, padamālaṃ nibodhatha..</p>
              <p>[03] bhavo ca abhavo ca ^b^bhavābhavaṃ^eb^. atha vā bhavo ca abhavo  ca bhavābhavāni, ayaṃ viggaho. tatra ^b^bhavo^eb^ti khuddako bhavo.  ^b^abhavo^eb^ti mahanto bhavo. vuddhatthavācako hettha ^b^a^eb^kāro.  ettha ca sugatiduggativasena hīnapaṇītavasena ca khuddakamahantatā  veditabbā. atha vā ^b^bhavo^eb^ti vuddhi. ^b^abhavo^eb^ti avuddhi.  ayaṃ padattho. ayaṃ pana nāmikapadamālā --</p>
              <p>[03] bhavābhavaṃ, bhavābhavaṃ, bhavābhavena, bhavābhavassa, bhavābhavā,  bhavābhavasmā, bhavābhavamhā, bhavābhavassa, bhavābhave, bhavābhavasmiṃ,  bhavābhavamhi, bho bhavābhava. iti ^b^bhavābhava^eb^padaṃ ekavacanakaṃ  bhavati. dissati ca tassekavacanatā pāḷiyaṃ aṭṭhakathāyañca -- </p>
              <p>[21] ``atītakappe caritaṃ, ṭhapayitvā bhavābhave. </p>
              <p>[22] imasmiṃ kappe caritaṃ, pavakkhissaṃ suṇohi me'' </p>
              <p>[07] iti vā, </p>
              <p>[21] ``evaṃ bahuvidhaṃ dukkhaṃ, sampattiñca bahūvidhaṃ. </p>
              <p>[22] bhavābhave anubhavitvā, patto sambodhimuttamaṃ'' </p>
              <p>[07] iti vā evaṃ pāḷiyaṃ ^b^bhavābhava^eb^ padassa  ekavacanatā diṭṭhā.</p>
              <p>[03] aṭṭhakathāyampi ^a^M0.0328^ea^ -- </p>
              <p>[21] ``asambudhaṃ buddhanisevitaṃ yaṃ, </p>
              <p>[27] bhavābhavaṃ gacchati jīvaloko. </p>
              <p>[26] namo avijjādikilesajāla- </p>
              <p>[22] viddhaṃsino dhammavarassa tassā''ti </p>
              <p>[07] evaṃ tassekavacanatā diṭṭhā.</p>
              <p>[03] bhavābhavāni, bhavābhavā, bhavābhavāni, bhavābhave, bhavābhavehi,  bhavābhavebhi, bhavābhavānaṃ, bhavābhavehi, bhavābhavebhi, bhavābhavānaṃ,  bhavābhavesu, bhavanto bhavābhavāni. iti ^b^bhavābhava^eb^padaṃ  bahuvacanakampi bhavati. dissati ca tassa bahuvacanakatā pāḷiyaṃ  ``dhonassa hi natthi kuhiñci loke. pakappikā diṭṭhi  bhavābhavesū''ti. ubhayampi nayaṃ vomissetvā nāmikapadamālā  yojetabbā. kathaṃ? ``bhavābhavaṃ, bhavābhavāni. bhavābhavaṃ,  bhavābhavāni. bhavābhavena, bhavābhavehi, bhavābhavebhi''iccevamādinā  ^b^citta^eb^nayena yojetabbā. </p>
              <p>[21] napuṃsakekavacana-bahuvacanakā imā. </p>
              <p>[22] padamālā samāsatte, katāti paridīpaye.. </p>
              <p>[21] samāsakapadañceva, asamāsakameva ca. </p>
              <p>[22] ^b^bhavābhava^eb^padaṃ dvedhā, iti vidvā vibhāvaye.. </p>
              <p>[21] napuṃsakaṃ samāsatte, pulliṅgamitarattane. </p>
              <p>[22] napuṃsakaṃ tu pāyena, ekavacanakaṃ vade.. </p>
              <p>[21] ``bhavo ca abhavo cā''ti, samāsatthaṃ vade budho. </p>
              <p>[22] ``bhavato bhava''miccatthaṃ, asamāsassa bhāsaye.. </p>
              <p>[21] pulliṅgattamhi so ñeyyo, nissakkaupayogato. </p>
              <p>[22] evaṃ visesato jaññā, ^b^bhavābhava^eb^padaṃ vidū..</p>
              <p>[03] yathā ^a^M0.0329^ea^ cettha ^b^bhavābhava^eb^padassa nāmikapadamālā  yojitā, evaṃ ``kammākammaṃ phalāphala''ntiādīnampi nāmikapadamālā  yojetabbā. atthopi nesaṃ yathārahaṃ vattabbo. yebhuyyenetāni  ekavacanakāni bhavanti. evaṃ tāva ^b^bhavābhava^eb^padādīnaṃ  visesavantatā daṭṭhabbā.</p>
              <p>[03] laṅkādīpo, laṅkādīpaṃ, laṅkādīpena, laṅkādīpassa, laṅkādīpā,  laṅkādīpasmā, laṅkādīpamhā, laṅkādīpassa, laṅkādīpe, laṅkādīpasmiṃ,  laṅkādīpamhi, bho laṅkādīpa. ayaṃ samāsatte nāmikapadamālā.  asamāsattepi pana yojetabbā.</p>
              <p>[03] laṅkā dīpo, laṅkaṃ dīpaṃ, laṅkāya dīpena, laṅkāya dīpassa,  laṅkāya dīpā, laṅkāya dīpasmā, laṅkāya dīpamhā, laṅkāya dīpassa,  laṅkāya dīpe, laṅkāya dīpasmiṃ, laṅkāya dīpamhi, bhoti laṅke dīpa.  ayaṃ byāse nāmikapadamālā. ayaṃ nayo ``jambudīpo''ti ettha na  labbhati kevalena ^b^jambū^eb^saddena jambudīpassa akathanato, yathā  kevalena ^b^laṅkā^eb^saddena laṅkādīpo kathiyati. ayaṃ pana byāse  padamālānayo visesato kabbaracanāyaṃ kavīnaṃ upakārāya saṃvattati  sāsanassāpi. tathā hi byāsavasena porāṇakaviracanā dissati -- </p>
              <p>[21] ``vandāmi selamhi samantakūṭe, </p>
              <p>[27] laṅkāya dīpassa sikhāyamāne. </p>
              <p>[26] āvāsabhūte sumanāmarassa, </p>
              <p>[22] buddhassa taṃ pādavaḷañjamagga''nti.. </p>
              <p>[07] sāsanepi byāsavasena ``dibbo ratho pāturahu,  vedehassa yasassino''tiādikā pāḷi dissati.</p>
              <p>[03] yathā ^a^M0.0330^ea^ pana ``jambudīpo''ti ettha ayaṃ nayo na  labbhati, tathā ``nāgadīpo''tiādīsupi kevalena ^b^jambū^eb^saddena  jambudīpassa akathanamiva kevalena ^b^nāga^eb^saddādinā nāgadīpādīnaṃ  akathanatoti. nanu ca bho ``buddhassa jambunadaraṃsino taṃ, dāṭhaṃ mayaṃ  jambunarā namāmā''ti porāṇakaviracanāyaṃ ^b^jambū^eb^saddena jambudīpo  vutto ``jambudīpanarā''ti atthasambhavatoti? saccaṃ  ``jambudīpanarā''ti attho sambhavati, kevalena pana ^b^jambū^eb^saddena  jambudīpatthaṃ na vadati, kintu ``jambudīpanarā''ti vattabbe  gāthāvisayattā adhikakkharadosaṃ parivajjantena ^b^dīpa^eb^saddalopaṃ  katvā ``jambunarā''ti vuttaṃ, evaṃ uttarapadalopavasena vutto  ^b^jambu^eb^saddo ^b^nara^eb^saddaṃ paṭicca samāsabalena  ``jambudīpanarā''ti atthappakāsane samattho hoti, na kevalo  byāsakāle, tathā hi ``jambū''ti vutte jambudīpo na ñāyati, atha  kho jamburukkhoyeva ñāyati.</p>
              <p>[03] kiṃ pana bho ``kāko dāso, kākaṃ dāsaṃ, kākena dāsenā''ti  ayaṃ nayo labbhati, na labbhatīti? labbhati, ^b^kāka^eb^saddena  kākanāmakassa dāsassa kathanaṃ hoti. yadi evaṃ ``jambudīpo''ti  etthāpi ``jambunāmako dīpo''ti atthaṃ gahetvā ``jambū dīpo,  jambuṃ dīpaṃ, jambuyā dīpenā''ti ayaṃ nayo labbhatīti? na labbhati  ^b^jambū^eb^saddassa paṇṇattivasena dīpe appavattanato. ^b^jambū^eb^saddo  hi rukkheyeva paṇṇattivasena pavattati, na dīpe. yathā pana  ^b^citta^eb^vohāro cittanāmake gahapatimhipi manepi pavattati ``citto  gahapati. cittaṃ mano mānasa''ntiādīsu. yathā ca  ^b^kusa^eb^vohāro kusanāmake raññepi kusatiṇepi pavattati -- </p>
              <p>[21] ``pabhāvatiñca ^a^M0.0331^ea^ ādāya, maṇiṃ verocanaṃ  kuso. </p>
              <p>[27] kusāvatiṃ kusarājā, agamāsi mahabbalo. </p>
              <p>[22] kuso yathā duggahito, hatthamevānukantatī''ti </p>
              <p>[07] ādīsu, tathā ^b^kāka^eb^saddopi vāyase, evaṃnāmake  dāsepi pavattati ``kāko ravati, kāko nāma dāso saṭṭhiyojanāni  gacchatī''tiādīsu. ^b^jambū^eb^saddo pana gahapatimanādīsu ^b^citta  kusa kāka^eb^saddā viya paṇṇattivasena dīpasmiṃ na pavattati, tasmā  yathāvuttoyeva nayo manasikaraṇīyo.</p>
              <p>[03] yathā panettha ``laṅkādīpo''ti saddassa nāmikapadamālā  samāsavasena byāsavasena ca yojitā, evaṃ ``pubbavidehadīpo,  aparagoyānadīpo, uttarakurudīpo, assayujanakkhattaṃ, citramāso,  vessantararājā, setavatthaṃ, dibbaratho''tiādīnampi nāmikapadamālā  samāsavasena byāsavasena ca yojetabbā. ^b^pubbavidehā^eb^disaddehi  pubbavidehadīpādīnaṃ kathanañca veditabbaṃ. ``dibbaratho''tiādīnaṃ  samāsagatapadānaṃ payojane sati byāsavasena visuṃ kattabbatā ca  veditabbā. tathā hi byāsavasena ``dibbo ratho''tiādinā dvinnaṃ  dvinnaṃ padānaṃ samānādhikaraṇavasena paccekavibhattiyuttabhāve sati gāthāsu  vuttipālanasukhuccāraṇaguṇo bhavati. so ca sāsanānukūlo hi ayaṃ  nayo ṭhapito. tathā hi pāvacane ``dibbo ratho pāturahu, vedehassa  yasassino''tiādikā pāḷiyo bahū dissanti, evaṃ  ^b^laṅkādīpā^eb^disaddānaṃ visesavantatā bhavati.</p>
              <p>[03] idāni ^b^bodhisandhi^eb^ādīnaṃ visesavantatā vuccati -- </p>
              <p>[21] bodhi sandhi vibhattā'yu, dhātuyeva pajāpati. </p>
              <p>[22] dāmā dāmaṃ tathā saddhā, saddhaṃ taṭaṃ taṭī taṭo.. </p>
              <p>[21] byañjanaṃ ^a^M0.0332^ea^ byañjano attho,  atthamakkharamakkharo. </p>
              <p>[22] ajjavaṃ ajjavo ceva, tathā maddavagāravā.. </p>
              <p>[21] vaco vacīti cādīni, samarūpā sarūpato. </p>
              <p>[22] dvittiliṅgāni sambhonti, yathāsambhavamuddise..</p>
              <p>[03] etesu hi ^b^bodhi^eb^saddassa tāva ``bodhi rājakumāro''ti  ca, ``ariyasāvako `bodhī'ti vuccati, tassa bodhissa aṅgoti  bojjhaṅgo''ti ca evaṃ puggalavacanassa ``bodhi, bodhī, bodhayo.  bodhiṃ, bodhī, bodhayo. bodhinā''ti pulliṅge ^b^aggi^eb^nayena  nāmikapadamālā bhavati.</p>
              <p>[03] rukkhamagganibbānasabbaññutaññāṇavacanassa pana ``bodhi,  bodhī, bodhiyo. bodhiṃ, bodhī, bodhiyo. bodhiyā''ti  itthiliṅge ^b^ratti^eb^nayena nāmikapadamālā bhavati.</p>
              <p>[03] keci pana ``rukkhavacano bodhisaddo pulliṅgo''ti vadanti, taṃ  āgamena viruddhaṃ viya dissanato vicāretabbaṃ. na hi āgame  rukkhavacanassa ^b^bodhi^eb^saddassa pulliṅgabhāvo dissati,  puggalavacanassa pana dissati. yadi ca ``sālo dhavo  khadīro''tiādīnaṃ viya rukkhavacanassa ^b^bodhi^eb^saddassa pulliṅgattaṃ  siyā, ^b^jambū simbalī pāṭalī^eb^saddādīnaṃ rukkhavācakattā pulliṅgattaṃ  siyā, na tesaṃ imassa ca rukkhavācakattepi pulliṅgabhāvo upalabbhati.  yadi hi rukkhavacano ^b^bodhi^eb^saddo pulliṅgo, evaṃ sante  nibbānavacano sabbaññutaññāṇavacano ca ^b^bodhi^eb^saddo  napuṃsakaliṅgo siyā ``nibbāna''ntiādinā napuṃsakaliṅgavasena  niddiṭṭhassa nibbānādino atthassa kathanato.</p>
              <p>[03] ye evaṃ vadanti ``rukkhavacano ^b^bodhi^eb^saddo pulliṅgo''ti,  te ``bodhi vuccati catūsu maggesu ñāṇaṃ, taṃ ettha bhagavā pattoti  ^a^M0.0333^ea^ rukkhopi bodhicceva vuccatī''ti vuttamatthaṃ cetasi  sannidhāya ``bujjhati etthāti bodhī''ti nibbacanavasena ``kiṃ  rukkhavacano ^b^bodhi^eb^saddo pulliṅgo na bhavissatī''ti maññamānā  vadanti maññe. nevaṃ daṭṭhabbaṃ, evañca pana daṭṭhabbaṃ, ``bodhi vuccati  catūsu maggesu ñāṇaṃ, taṃ ettha bhagavā pattoti rukkhopi bodhicceva  vuccatī''ti vadantehi garūhi ñāṇavacanaṃ itthi liṅgabhūtaṃ bodhīti  ñāṇassa nāmaṃ paṇṇattiantaraparikappanenatthaṃ parikappentena  bujjhanaṭṭhānabhūte rukkhe āropetvā rukkho ``bodhī''ti vutto, tasmā  īdisesu ṭhānesu nibbacane ādaro na kātabbo. na hi ``bujjhati  etthāti bodhī''ti nibbacanakaraṇaṃ rukkhavacanassa ^b^bodhi^eb^saddassa  pulliṅgattaṃ kātuṃ sakkoti saṅketasiddhattā vohārassa, tasmā rukkhaṃ sayaṃ  abodhimpi samānaṃ bodhiyā paṭilābhaṭṭhānattā saṅketasiddhena  ``bodhī''ti itthiliṅgavohārena voharanti sāsanikā, bodhiyā vā  kāraṇattā phalavohārena. etamatthaṃyeva hi sandhāya ``bodhi vuccati  catūsu maggesu ñāṇaṃ, taṃ ettha bhagavā pattoti rukkhopi bodhicceva  vuccatī''ti vuttanti daṭṭhabbaṃ, evaṃ ``bodhī''ti itthiliṅgavasena  rukkhanāmaṃ pavattatīti. tenāha ^b^āyasmā sāriputto^eb^  dhammasenāpati anudhammacakkavattī vohārakusalo itthiliṅgavohārena  ``buddhānaṃ bhagavantānaṃ bodhiyā mūle saha sabbaññutaññāṇappaṭilābhā  sacchikā paññatti yadidaṃ buddho''ti. apica tattha tattha ``bodhiyā  sākhā''ti ca, ``kenaṭṭhena mahābodhi, kassa sambandhinī ca sā''ti  ca, </p>
              <p>[21] ``hatthato muttamattā sā, asītiratanaṃ nabhaṃ. </p>
              <p>[22] uggantvāna tadā muñci, chabbaṇṇā rasmiyo subhā''ti  ca </p>
              <p>[07] evamādayo ^a^M0.0334^ea^ rukkhavācakassa  ^b^bodhi^eb^saddassa itthiliṅgabhāve payogā dissanti.</p>
              <p>[03] atha vā rukkhavācako ^b^bodhi^eb^saddo dviliṅgo  pumitthiliṅgavasena. tathā hi ^b^samantapāsādikāyaṃ^eb^  vinayasaṃvaṇṇanāyaṃ mahāveyyākaraṇassa pāḷinayaviduno  ^b^buddhaghosā^eb^cariyassa evaṃ saddaracanā dissati ``sakkhissasi tvaṃ  tāta pāṭaliputtaṃ gantvā mahābodhinā saddhiṃ ayyaṃ saṅghamittattheriṃ  ānetu''nti ca, ``sāpi kho mahābodhisamārūḷhā nāvā passato  mahārājassa mahāsamuddatalaṃ pakkhandā''ti ca tassa rukkhavācakassa  ^b^bodhi^eb^saddassa ``bujjhati etthāti bodhī''ti nibbacanavasena  ``bodhi, bodhī, bodhayo. bodhiṃ, bodhī, bodhayo.  bodhinā''tiādinā padamālā veditabbā. rukkhavācakasseva pana  tassa ñāṇe pavattitthiliṅgavohārena saṅketasiddhena rūḷhatthadīpakena  ``bodhi, bodhī, bodhiyo. bodhiṃ, bodhī, bodhiyo.  bodhiyā''tiādinā padamālā veditabbā. iccevaṃ -- </p>
              <p>[21] puggalavācako ^b^bodhi-^eb^saddo pulliṅgiko bhave. </p>
              <p>[22] ñāṇādivācako itthi-liṅgoyeva siyā sadā.. </p>
              <p>[21] bodhipādapavacano, pumitthiliṅgiko bhave. </p>
              <p>[27] evaṃ santepi etassa, itthiliṅgattameva tu. </p>
              <p>[22] icchitabbataraṃ yasmā, dhammasenāpatīritaṃ..</p>
              <p>[03] ^b^sandhi^eb^saddādīnampi nayānusārena nāmikapadamālā  yojetabbā. ^b^sandhi^eb^saddo hi sarasandhiādivācako pulliṅgo,  paṭisandhiyādivācako itthiliṅgo ``sandhino.  sandhiyā''tiādidassanato. ^b^vibhatti^eb^saddo vibhajanavācako  itthiliṅgo ^a^M0.0335^ea^, ^b^syā^eb^divācako pulliṅgo ceva  itthiliṅgo ca ``vibhattissa. vibhattiyā''tiādidassanato.</p>
              <p>[03] ^b^āyu^eb^saddo pana jīvitindriyavācakoyeva hutvā  punnapuṃsakaliṅgo, ``punarāyu ca me laddho, evaṃ jānāhi mārisā''ti  ``ettakaṃyeva te āyu, cavanakālo bhavissatī''ti ca dassanato.</p>
              <p>[03] ^b^dhātu^eb^saddo sabhāvādivācako itthiliṅgo,  ^b^karapacā^eb^divācako pumitthiliṅgo ``cakkhudhātuyā. karotissa  dhātussa. dhātuyo dhātuyā''ti dassanato.</p>
              <p>[03] ^b^pajāpati^eb^saddo devavisesavācako pulliṅgo,  kalattajinamātucchāvācako itthiliṅgo ``pajāpatissa devarājassa  dhajaggaṃ ullokeyyātha'', ``attano pajāpatiyā saddhiṃ  mahāpajāpatiyā''ti ca dassanato.</p>
              <p>[03] ^b^dāmā dāmaṃ^eb^ saddā mālatīdāmādibhedabhinnassa ekassa  vatthussa yathākkamaṃ itthinapuṃsakaliṅgā. tathā hi ``mālatīdāmā  lolāḷiṅgalīlā. mālatīdāmaṃ. siṅghitaṃ dāmaṃ bhamarehi.  ratanadāmā. ratanadāma''nti ca dviliṅgabhāve lokikappayogā  dissanti sāsanānukūlā.</p>
              <p>[03] ^b^saddhaṃ saddhā^eb^saddā pana bhinnavatthūnaṃ vācakā  itthinapuṃsakaliṅgā, ^b^saddhā^eb^saddo pasādalakkhaṇavācako itthiliṅgo,  ^b^saddhaṃ^eb^saddo matakabhattavācako napuṃsakaliṅgo ``saddhā saddahanā.  mayamassubho gotamabrāhmaṇā nāma dānāni dema saddhāni karomā''ti  dassanato. imasmiṃ pana ṭhāne ``saddho puriso ^a^M0.0336^ea^, saddhā  itthī, saddhaṃ kula''nti imāni vāccaliṅgattā saṅgahaṃ na gacchantīti  daṭṭhabbāni.</p>
              <p>[03] ^b^taṭaṃ taṭī taṭo^eb^time saddā tīrasaṅkhāte ekasmiṃyevatthe  thīpunnapuṃsakaliṅgā.</p>
              <p>[03] ^b^byañjana^eb^saddo upasecanaliṅgavākyāveṇikasarīrāvayavavācako  napuṃsakaliṅgo, akkharavācako punnapuṃsakaliṅgo. tatrupasecane ``sūpaṃ  vā byañjanaṃ vā''ti napuṃsakaniddeso dissati. tathā liṅge  ``itthibyañjanaṃ purisabyañjana''nti napuṃsakaniddeso. vākye  ``padabyañjanāni sādhukaṃ uggahetvā''ti napuṃsakaliṅganiddeso.  āveṇike ``asīti anubyañjanānī''ti napuṃsakaniddeso.  sarīrāvayave ``kilesānaṃ anu anu byañjanato pākaṭabhāvakaraṇato  anubyañjana''nti evaṃ napuṃsakaniddeso. ettha hi anubyañjanaṃ nāma  hatthapādasitahasitakathitavilokitādibhedo ākāro. so eva  ``sarīrāvayavo''ti vuccatīti. akkhare ``byañjano.  byañjana''nti ca punnapuṃsakaniddeso.</p>
              <p>[03] ^b^attha^eb^saddo nibbānavacano napuṃsakaliṅgo,  abhidheyyadhanakāraṇapayojananivatyābhisandhānādivacano pana pulliṅgo.  tathā hi ^b^kathāvatthumhi^eb^ ``atthatthamhī''ti imissā pāḷiyā  atthasaṃvaṇṇanāyaṃ ``atthaṃ vuccati nibbāna''nti napuṃsakaliṅganiddesena  ^b^attha^eb^saddo vutto. iti ^b^attha^eb^saddo dviliṅgo.</p>
              <p>[03] ^b^akkhara^eb^saddo ca ``yo pubbo akkharo akkharānī''ti  ca dassanato. apica ^b^akkhara^eb^saddo nibbānavacano  nāmapaṇṇattivacano ca sabbadānapuṃsakaliṅgo bhavati  ``padamaccutamakkharaṃ, mahājanasammatoti ^a^M0.0337^ea^ kho vāseṭṭha  `mahāsammato'tveva paṭhamaṃ akkharaṃ nibbatta''nti evamādīsu.  ``akkharāya deseti, akkharakkharāya āpatti pācittiyassā''ti  ettha pana pulliṅgotipi napuṃsakaliṅgotipi vattabbo, itthiliṅgoti  pana na vattabbo. ayañhi ``asakkatā casma dhanañcayāya.  viramathāyasmanto mamavacanāyā''tiādīsu ``dhanañcayāya,  vacanāyā''ti saddā viya vibhattivipallāsena vutto, na  liṅgavipallāsavasenāti.</p>
              <p>[03] ^b^ajjava maddava gārava^eb^saddā pana punnapuṃsakaliṅgā.  ``ajjavo ca maddavo ca. ajjavamaddavaṃ. gāravo ca nivāto ca.  saha āvajjite thūpe, gāravaṃ hoti me tadā''ti ca ādidassanato.</p>
              <p>[03] ^b^vacovacī^eb^saddā pana ^b^ghaṭoghaṭī^eb^saddā viya  pumitthiliṅgā, tattha ^b^vacī^eb^saddassa ``vacī, vacī, vaciyo.  vaciṃ, vacī, vaciyo. vaciyā''ti nāmikapadamālā yojetabbā.  keci ``duccaritapayogaviññattisaddādīsu paresu ^b^vaca^eb^saddassanto  ^b^ī^eb^kāro hoti, tena ``vacīduccarita''ntiādīni rūpāni  dissantī''ti vadanti, taṃ na gahetabbaṃ ^b^vaca^eb^saddato visuṃ  ^b^vacī^eb^saddassa dassanato. atrimāni pāḷito ca aṭṭhakathāto ca  nidassanapadāni. ``vacī vacīsaṅkhāro, vacīsaṅkhāro vacī,  vaciñca vacīsaṅkhāre ca ṭhapetvā avasesā na ceva vacī, na ca  vacīsaṅkhāro. gadito vacībhi satimābhinande''ti imāni pāḷito  nidassanapadāni. ``copanasaṅkhātā vacī eva viññatti  vacīviññatti, vaciyā bhedo vacībhedo''ti imāni aṭṭhakathāto  nidassanapadāni. iminā nayena aññesampi sarūpāsarūpapadānaṃ  ^a^M0.0338^ea^ yathārahaṃ dvitiliṅgatā vavatthapetabbā. evaṃ  abhidheyyakaliṅgesu savisesāni abhidheyyaliṅgāni veditabbāni.</p>
              <p>[03] idāni katthaci vāccaliṅgabhūtānaṃ abhidheyyaliṅgānañca  taddhibhantaliṅgānañca dhammādivasena nāmikapadamālā vuccate. tathā hi  -- </p>
              <p>[21] dhammabho puggalā ceva, dhammapuggalatopi ca. </p>
              <p>[22] ekantadhammato ceva, tathevekantapuggalā.. </p>
              <p>[21] padamālā siyuṃ tāsu, paccattādivasena tu. </p>
              <p>[22] padaṃ samaṃ visamañca, jaññā sabbasamampi ca..</p>
              <p>[03] kathaṃ? ``micchādiṭṭhi, micchāsaṅkappo, micchāvācā,  micchāvāco, micchādiṭṭhiko, micchāsaṅkappī'' iccetesaṃ  nāmikapadamālā evaṃ veditabbā.</p>
              <p>[03] ``micchādiṭṭhi, micchādiṭṭhī, micchādiṭṭhiyo. micchādiṭṭhiṃ,  micchādiṭṭhī, micchādiṭṭhiyo. micchādiṭṭhiyā''ti evaṃ dhammato,  ``micchādiṭṭhi, micchādiṭṭhī, micchādiṭṭhino. micchādiṭṭhiṃ,  micchādiṭṭhī, micchādiṭṭhino. micchādiṭṭhinā''ti evaṃ puggalato,  ``micchāsaṅkappo, micchāsaṅkappā. micchāsaṅkappa''nti evaṃ  dhammapuggalato, ``micchāvācā, micchāvācā, micchāvācāyo.  micchāvācaṃ, micchāvācā micchāvācāyo. micchāvācāya'' evaṃ  ekantadhammato, ``micchāvāco, micchāvācā. micchāvācaṃ,  micchāvāce. micchāvācena'' evaṃ ekantapuggalato, ``micchādiṭṭhiko.  micchādiṭṭhikā. micchādiṭṭhika''nti evampi ekantapuggalato,  ``micchāsaṅkappī, micchāsaṅkappino. micchāsaṅkappi''nti evampi  ekantapuggalato nāmikapadamālā bhavati. paccattopayogavacanādivasena  pana padaṃ sadisaṃ visadisaṃ sabbathā sadisampi ca bhavati. esa  nayo ^b^sammādiṭṭhisammāsaṅkappā^eb^dīsupi.</p>
              <p>[03] atrime ^a^M0.0339^ea^ āhaccabhāsitā payogā -- avijjāgatassa  bhikkhave aviddasuno micchādiṭṭhi pahoti. micchādiṭṭhissa  micchāsaṅkappo pahoti. micchāsaṅkappassa micchāvācā pahoti.  micchāvācassa micchākammanto pahoti. micchākammantassa  micchāājīvo pahoti. micchāājīvassa micchāvāyāmo pahoti.  micchāvāyāmassa micchāsati pahoti. micchāsatissa micchāsamādhi  pahotīti. vijjāgatassa bhikkhave viddasuno sammādiṭṭhi pahoti.  sammādiṭṭhissa sammāsaṅkappo pahotīti vitthāro, evaṃ katthaci  vāccaliṅgabhūtānaṃ abhidheyyaliṅgānañca taddhitantaliṅgānañca  nāmikapadamālā sappayogā kathitā.</p>
              <p>[03] idāni nevābhidheyyaliṅgassa ^b^bhavitabba^eb^saddassa ca  abhidheyyaliṅgānaṃ ^b^sotthi suvatthi^eb^ saddānañca  vāccaliṅgābhidheyyaliṅgassa ^b^abbhuta^eb^saddassa ca vāccaliṅgassa  ^b^abhūta^eb^saddassacāti imesaṃ kiñci visesaṃ kathayāma,  nāmikapadamālañca yathārahaṃ yojessāma. etesu hi  ^b^bhavitabba^eb^saddo ekantabhāvavācako napuṃsakaliṅgo ekavacanantoyeva  hoti. tatiyantapadehi ^b^evaṃ^eb^sadda ^b^na^eb^saddādīhi ca yojetabbo  ca hoti. nāssa nāmikapadamālā labbhati, atrime ca payogā  ``saddhammagarukena bhavitabbaṃ, no āmisagarukena, iminā corena  bhavitabbaṃ, imehi corehi bhavitabbaṃ, imāya coriyā bhavitabbaṃ, imāhi  corīhi bhavitabbaṃ, anena cittena bhavitabbaṃ, imehi cittehi bhavitabbaṃ,  evaṃ bhavitabbaṃ, aññathā bhavitabba''nti. atridaṃ vuccati -- </p>
              <p>[21] ^b^bhavitabba^eb^padaṃ niccaṃ, sabbaññuvarasāsane. </p>
              <p>[22] paṭhamekavaco bhāva-vācakañca napuṃsakaṃ.. </p>
              <p>[21] tatiyantapade^b^hevaṃ-^eb^saddādīhi ^a^M0.0340^ea^ ca dhīmatā. </p>
              <p>[22] yojetabbaṃva sambhoti, iti vidvā vibhāvaye..</p>
              <p>[03] ayaṃ ``bhavitabba''nti padassa viseso.</p>
              <p>[03] sotthi bhaddante hotu rañño, sotthiṃ gacchati nhāpito.  sotthināmhi samuṭṭhito. suvatthi, suvatthiṃ, suvatthinā, ayaṃ  ^b^dhasātthi^eb^saddādīnaṃ viseso.</p>
              <p>[03] ayaṃ pana ``abbhutaṃ abhūta''nti dvinnaṃ viseso.  ^b^bhū^eb^saddassa bbhū, saṃyogapare paṭisedhatthavati ^b^a^eb^itinipāte  upapade sati ekantena rassattamupayāti. kvatthe? ``abhūtapubbaṃ  bhūta''ntiādīsvatthesu. tathāvidhe asaññogapare rassattaṃ na upayāti.  kvatthe? ``asacca''ntiādīsvatthesu. tathā hi ``abbhuta''nti  padassa ``abhūtapubbaṃ bhūta''ntipi attho bhavati,  ``abbhutakaraṇa''ntipi attho bhavati. ``abhūta''nti padassa pana  ``asacca''ntipi attho bhavati, ``ajāta''ntipi attho bhavati.  tatra ``acchariyaṃ vata bho abbhutaṃ vata bho. accheraṃ vata lokasmiṃ,  abbhutaṃ lomahaṃsanaṃ'' iccevamādayo ``abhūtapubbaṃ bhūta''nti atthe  payogā. </p>
              <p>[21] ``tvaṃ maṃ nāgena ālampa, </p>
              <p>[27] ahaṃ maṇḍūkachāpiyā. </p>
              <p>[26] hotu no abbhutaṃ tattha, </p>
              <p>[22] āsahassehi pañcahī''ti </p>
              <p>[07] iccevamādayo abbhutakaraṇatthe payogā. evaṃ  rassavasena, dīghavasena pana nissaṃyoge ``abhūtaṃ atacchaṃ.  atathaṃ''iccevamādayo ^a^M0.0341^ea^ asaccatthe payogā, ``abhūtaṃ ajātaṃ  asañjāta''nti iccevamādayo ajātatthe payogā. bhavanti catra -- </p>
              <p>[21] ``abhūtapubbaṃ bhūta''nti, atthasmiṃ ^b^abbhuta^eb^ntidaṃ. </p>
              <p>[22] padaṃ viññūhi viññeyyaṃ, rassabhāvena saṇṭhitaṃ.. </p>
              <p>[21] abbhutakaraṇatthepi, ^b^abbhuta^eb^nti padaṃ tathā. </p>
              <p>[22] saṇṭhitaṃ rassabhāvena, iti vidvā vibhāvaye.. </p>
              <p>[21] ^b^abhūta^eb^miti dīghatta-vasena kathitaṃ pana. </p>
              <p>[22] padaṃ samadhigantabba-masaccājātavācakaṃ..</p>
              <p>[03] abbhutaṃ, abbhutāni. ^b^citta^eb^nayena, abbhuto, abbhutā.  abbhutaṃ, ^b^purisa^eb^nayena, abbhutā, abbhutā, abbhutāyo. abbhutaṃ.  ^b^kaññā^eb^nayena ñeyyaṃ. evaṃ ^b^bhūta^eb^saddassapi nāmikapadamālā  tidhā gahetabbā. atra ``abbhuta''miti padaṃ vāccaliṅgampi bhavati  abhidheyyaliṅgampi. ``abhūta''miti padaṃ pana vāccaliṅgaṃ  abhidheyyaliṅgampi vā ^b^sacca^eb^saddo viya katthaci. itissa  yathārahaṃ ayampi sappayogā nāmikapadamālā kathitā.</p>
              <p>[03] idāni āgamikānaṃ kosallajananatthaṃ padasamodhānavasena  nāmikapadamālā vuccate -- buddho bhagavā, buddhā bhagavanto. buddhaṃ  bhagavantaṃ, buddhe bhagavante. buddhena bhagavatā, sesaṃ vitthāretabbaṃ. ayaṃ  padamālā ekavacanabahuvacanavasena ñeyyā.</p>
              <p>[03] devā tāvatiṃsā. deve tāvatiṃse. devehi tāvatiṃsehi. sesaṃ  vitthāretabbaṃ. bahuvacanavasena ñeyyā padamālā.</p>
              <p>[03] so ^a^M0.0342^ea^ bhagavā jānaṃ passaṃ arahaṃ sammāsambuddho, taṃ  bhagavantaṃ jānantaṃ passantaṃ arahantaṃ sammāsambuddhaṃ, tena bhagavatā jānatā  passatā arahatā sammāsambuddhena, tassa bhagavato jānato passato  arahato sammāsambuddhassa. sesaṃ vitthāretabbaṃ. ekavacanavasena  ñeyyā padamālā.</p>
              <p>[03] rājā suddhodano, rājānaṃ suddhodanaṃ, raññā suddhodanena. sesaṃ  vitthāretabbaṃ.</p>
              <p>[03] rājā passenadī kosalo, rājānaṃ passenadiṃ kosalaṃ, raññā  passenadinā kosalena. sesaṃ vitthāretabbaṃ.</p>
              <p>[03] rājā māgadho seniyo bimbisāro, rājānaṃ māgadhaṃ seniyaṃ  bimbisāraṃ, raññā māgadhena seniyena bimbisārena. sesaṃ  vitthāretabbaṃ.</p>
              <p>[03] rājā māgadho ajātasattu vedehiputto, rājānaṃ māgadhaṃ  ajātasattuṃ vedehiputtaṃ, raññā māgadhena ajātasattunā vedehiputtena.  sesaṃ vitthāretabbaṃ.</p>
              <p>[03] mahāpajāpatī gotamī, mahāpajāpatiṃ gotamiṃ, mahāpajāpatiyā  gotamiyāti pañcakkhattuṃ vattabbaṃ. mahāpajāpatiyaṃ gotamiyaṃ, bhoti  mahāpajāpati gotami.</p>
              <p>[03] makkhali gosālo. makkhaliṃ gosālaṃ. makkhalinā  gosālena. sesaṃ vitthāretabbaṃ.</p>
              <p>[03] sāriputtamoggallānaṃ sāvakayugaṃ. sāriputtamoggallānaṃ  sāvakayugaṃ, sāriputtamoggallānena sāvakayugena, sāriputtamoggallānassa  ^a^M0.0343^ea^ sāvakayugassa. sesaṃ vitthāretabbaṃ. sabbāpetā padamālā  ekavacanavasena ñeyyā. sāriputtamoggallānā aggasāvakā,  sāriputtamoggallāne aggasāvake, sāriputtamoggallānehi aggasāvakehi.  sesaṃ vitthāretabbaṃ. bahuvacanavasena ñeyyā. ito aññesupi eseva  nayo.</p>
              <p>[03] so dāro, sā dārā. saṃ dāraṃ, se dāre. sena dārena.  sesaṃ vitthāretabbaṃ. sā nārī, sā nāriyo. saṃ nāriṃ, sā  nāriyo. sāya nāriyā. sesaṃ vitthāretabbaṃ. saṃ kammaṃ, sāni  kammāni. sena kammena. saṃ phalaṃ, sāni phalāni. sena phalena.  sesaṃ vitthāretabbaṃ.</p>
              <p>[03] paṭhamaṃ jhānaṃ, paṭhamaṃ jhānaṃ, paṭhamena jhānena, paṭhamassa jhānassa.  sesaṃ vitthāretabbaṃ.</p>
              <p>[03] catutthī disā, catutthiṃ disaṃ, catutthiyā disāya.</p>
              <p>[03] dhammī kathā, dhammiṃ kathaṃ, dhammiyā kathāya, dhammiyaṃ kathāyaṃ.  evaṃ anupubbī kathā, evarūpī kathā. iminā nayena aññesupi  ṭhānesu padasamodhānavasena liṅgato ca antato ca vacanato ca  apekkhitabbaṃ. padato ca nānappakārā nāmikapadamālā yojetabbā.</p>
              <p>[03] idāni ekappakārānaṃ saddānaṃ liṅgāntavasena nānattaṃ veditabbaṃ.  kathaṃ? yādiso, yādisī, yādisaṃ. tādiso, tādisī, tādisaṃ.  etādiso, etādisī, etādisaṃ. kīdiso, kīdisī, kīdisaṃ.  īdiso, īdisī, īdisaṃ. ediso ^a^M0.0344^ea^, edisī, edisaṃ.  sadiso, sadisī, sadisaṃ. kadāci pana ``yādisā tādisā''ti  evamādīni itthiliṅgarūpānipi bhavanti. nāmikapadamālā nesaṃ  ^b^purisa itthī citta^eb^nayena yojetabbā.</p>
              <p>[03] idāni samāsataddhitapadabhūtānaṃ ^b^amama^eb^saddādīnaṃ  nāmikapadamālā vuccate -- amamo, amamā, amamaṃ, amame. amamena.  sesaṃ vitthāretabbaṃ.</p>
              <p>[03] mayhako, mayhakā. mayhakaṃ, mayhake. mayhakena. sesaṃ  vitthāretabbaṃ.</p>
              <p>[03] āmā, āmā, āmāyo. āmaṃ, āmā, āmāyo. sesaṃ  vitthāretabbaṃ.</p>
              <p>[03] tatra ^b^amamo^eb^ti natthi taṇhāmamattaṃ diṭṭhimamattañca  etassāti amamo, ko so, arahāyevāti vattuṃ vaṭṭati. apica  yesataṇhāpi sadiṭṭhīpi ``mama ida''nti mamattaṃ na karonti, tepi  amamāyeva. ettha ca ``manussā tattha jāyanti, amamā  apariggahā''ti idaṃ sāsanato nidassanaṃ. ``amamo  nirahaṅkāro''ti idaṃ pana lokato nidassanaṃ. itthiliṅge vattabbe  ``amamā, amamā, amamāyo''ti padamālā. napuṃsake vattabbe  ``amamaṃ, amamānī''ti padamālā. tatra ^b^mayhako^eb^ti ``idampi  mayhaṃ idampi mayha''nti vippalapatīti mayhako, eko pakkhiviseso.  vuttañhetaṃ ^b^jātake^eb^ -- </p>
              <p>[21] ``sakuṇo mayhako nāma, girisānudarīcaro. </p>
              <p>[22] pakkaṃ pipphalimāruyha, `mayhaṃ mayha'nti kandatī''ti..</p>
              <p>[03] itthiliṅge vattabbe ``mayhakī, mayhakī, mayhakiyo''ti  padamālā. tatra ^b^āmā^eb^ti ``āma ahaṃ tumhākaṃ dāsī''ti evaṃ  dāsibhāvaṃ paṭijānātīti āmā. gehadāsī. vuttañhetaṃ  ^b^jātakesu^eb^ ^a^M0.0345^ea^ ``yattha dāso āmajāto, ṭhito thullāni  gacchatī''ti ca, ``āmāya dāsāpi bhavanti loke''ti ca, tasmā  imānevettha nidassanapadāni.</p>
              <p>[03] idāni ^b^kati katipaya katimī^eb^saddānaṃ viseso vuccate  yathārahaṃ nāmikapadamālā ca. tatra ^b^katimī^eb^saddassa  nāmikapadamālā na labbhati ``ajja bhante katimī''ti evaṃ  pucchāvasena āgatamattato. ^b^kati katipaya^eb^saddānaṃ pana labbhateva,  sā ca bahuvacanikā. ^b^visuddhimaggaṭīkāyaṃ pana katipaya^eb^saddo  ekavacaniko vutto. kati purisā tiṭṭhanti, kati purise passati.  kati itthiyo, kati kulāni. kati lokasmiṃ chiddāni yattha cittaṃ  na tiṭṭhati. kati kusalā. kati dhātuyo. kati āyatanāni.  katihi khandhehi katihāyatanehi katihi dhātūhi saṅgahitaṃ. katibhi  rajamāneti, katibhi parisujjhati. katipayā purisā, katipayā  itthiyo, katipayāni cittāni. imā pana nāmikapadamālā.</p>
              <p>[03] kati. katihi, katibhi. katinaṃ. katisu.</p>
              <p>[03] katipayā. katipayehi, katipayebhi. katipayānaṃ.  katipayesu. katipayāyo. katipayāhi, katipayābhi. katipayānaṃ.  katipayāsu. katipayāni. katipaye. katipayehi, katipayebhi.  katipayānaṃ. katipayesūti. sabbāpetā sattannaṃ vibhattīnaṃ vasena  ñeyyā, samāsavidhimhipi ^b^kati^eb^ ^a^M0.0346^ea^ ^b^katipaya^eb^saddā  bahuvacanavaseneva yojetabbā. ``katisaṅgātigo bhikkhu,  oghatiṇṇoti vuccati. katipayajanakata''ntiādīsu hi ``kati  kittakā saṅgā katisaṅgā''tiādinā sabbadā bahuvacanasamāso daṭṭhabbo.</p>
              <p>[03] idāni rūḷhīsaddānaṃ nāmikapadamālā vuccate -- idha  ^b^rūḷhīsaddā^eb^ nāma ^b^yevāpanaka^eb^saddādayo. yevāpanako,  yevāpanakā. yevāpanakaṃ. yevāpano, yevāpanā. yevāpanaṃ.  yaṃvāpanakaṃ, yaṃvāpanakāni. sesaṃ sabbattha vitthāretabbaṃ. tatra  ^b^yevāpanako^eb^ti ``phasso hoti vedanā hotī''tiādinā vuttā  phassādayo viya sarūpato avatvā ``ye vā pana tasmiṃ samaye  aññepi atthi paṭiccasamuppannā arūpino dhammā''ti evaṃ  ``yevāpanā''ti padena vutto yevāpanako, evaṃ ``yevāpano''ti  etthāpi. tathā ``yaṃ vā panaññampi atthi rūpa''nti evaṃ  ``yaṃvāpanā''ti padena vuttaṃ ^b^yaṃvāpanakaṃ^eb^. esa nayo yathārahaṃ  ^b^yassakaṃ yatthaka^eb^ntiādīsupi netabbo.</p>
              <p>[03] ettha siyā -- nanu ca bho ^b^pana^eb^saddo nipāto,  nipātānañca abyayabhāvo siddho tīsu liṅgesu sabbavibhattivacanesu ca  vayābhāvato, so kasmā ``yevāpano''ti ^b^o^eb^kāranto jātoti?  saccaṃ ^b^pana^eb^saddo nipāto, so ca kho ``ye vā pana tasmiṃ  samaye''ti vā, ``yaṃ vā panaññampī''ti vā, ``brāhmaṇā panā''ti vā  evamādīsu nipāto, ``yevāpanako''ti vā, ``yevāpano''ti vā  evamādīsu nipāto nāma na hoti. anukaraṇamattañhetaṃ, tasmā  īdisesu ^b^pana^eb^saddasahitā payogā rūḷhīsaddāti gahetabbā.  yajjevaṃ kasmā nibbacanamudāhaṭanti? atthassa pākaṭīkaraṇatthaṃ.</p>
              <p>[03] tayodhammajātakaṃ ^a^M0.0347^ea^. tayodhammajātakaṃ.  tayodhammajātakena. tayodhammajātakassa. tayodhammajātakā,  tayodhammajātakasmā. sesaṃ vitthāretabbaṃ.</p>
              <p>[03] tayosaṅkhārā. tayosaṅkhāre. tayosaṅkhārehi,  tayosaṅkhārebhi. tayosaṅkhārānaṃ. sesaṃ vitthāretabbaṃ.</p>
              <p>[03] cattāripurisayugo saṅgho. cattāripurisayugaṃ saṅghaṃ.  cattāripurisayugena saṅghena. cattāripurisayugassa saṅghassa. sesaṃ  vitthāretabbaṃ.</p>
              <p>[03] satokārī, satokārī, satokārino. satokāriṃ, satokārī,  satokārino. satokārinā, satokārīhi, satokārībhi.  satokārissa. sesaṃ vitthāretabbaṃ. ettha ^b^satokārī^eb^ti  saratīti sato, sato eva hutvā karaṇasīloti satokārī.</p>
              <p>[03] aparesampi rūḷhīsaddānaṃ nāmikapadamālā vuccate  saddhimatthavibhāvanāya. aṅgā. aṅge. aṅgehi, aṅgebhi. aṅgānaṃ.  aṅgehi, aṅgebhi. aṅgānaṃ. aṅgesu. bhonto aṅgā.</p>
              <p>[03] aṅgā janapado. aṅge janapadaṃ. aṅgehi, aṅgebhi janapadena.  aṅgānaṃ janapadassa. aṅgehi, aṅgebhi janapadasmā. aṅgānaṃ  janapadassa. aṅgesu janapade. bhonto aṅgā janapada. evaṃ  ^b^magadhakosalā^eb^dīnampi yojetabbā.</p>
              <p>[03] itthiliṅge kāsī, kāsiyo, kāsī, kāsiyo. kāsīhi,  kāsībhi. kāsīnaṃ. kāsīhi, kāsībhi. kāsīnaṃ. kāsīsu.  bhotiyo kāsiyo. atrāyamatthavibhāvanā -- kāsī, kāsiyo  janapado. kāsī, kāsiyo janapadaṃ ^a^M0.0348^ea^. kāsīhi, kāsībhi  janapadena. kāsīnaṃ janapadassa. kāsīhi, kāsībhi janapadasmā.  kāsīnaṃ janapadassa. kāsīsu janapade. bhotiyo kāsiyo janapada.  evaṃ ^b^avantīcetī vajjī^eb^ iccetesampi padānaṃ yojetabbā.  tenāhu ^b^aṭṭhakathācariyā^eb^ ``kurūsu janapade''ti. evaṃ  ^b^aṅgā^eb^dīni atthassa ekattepi janapadanāmattā rūḷhīvasena  bahuvacanāneva bhavanti. tathā hi tattha tattha ``aṅgesu viharati.  magadhesu cārikaṃ caramāno''tiādinā, ``aṅgānaṃ magadhānaṃ kāsīnaṃ  kosalāna''ntiādinā ca bahuvacanapāḷiyo dissanti. evaṃ  rūḷhīsaddānaṃ nāmikapadamālā bhavanti.</p>
              <p>[03] idāni aparāpi ito savisesatarā saddabhede  sammohaviddhaṃsanakārikā paramasukhumañāṇāvahā nāmikapadamālāyo  kathayāma sotūnaṃ atthabyañjanaggahaṇe paramakosallasampādanatthaṃ. tā ca  kho ``sambuddho paṭijānāsi. kassako paṭijānāsi. upāsako  paṭijānāsi. sammāsambuddhassa te paṭijānato ime dhammā  anabhisambuddhā''tiādayo pāḷinaye nissāyeva. tattha  ^b^sambuddhopaṭijānāsī^eb^ti ``tvaṃ `ahaṃ sammāsambuddho'ti  paṭijānāsī''ti ^b^iti^eb^saddalopavasena attho gahetabbo. esa  nayo ``kassako paṭijānāsī''tiādīsupi. ``sammāsambuddhassa te  paṭijānato''ti ettha pana ``ahaṃ sammāsambuddho''ti paṭijānantassa  tavāti evaṃ ^b^iti^eb^saddalopayojanāvasena añño saddasanniveso teneva  añño atthapaṭivedho ca bhavati. ``khīṇāsavassa te  paṭijānatoti''ādīsupi eseva nayo. ^b^aṭṭhakathāyaṃ^eb^ pana  ^b^sammāsambuddhassa te paṭijānato^eb^ti ``ahaṃ sammāsambuddho, sabbe  dhammā mayā abhisambuddhā''ti ^a^M0.0349^ea^ evaṃ paṭijānato tavāti yo  attho vutto, sopi yathādassito atthoyeva. evaṃpakāraṃ ñatvā  paṇḍitajātiyena kulaputtena amhehi vuccamānā ``ahaṃ sammāsambuddho'ti  tvaṃ paṭijānāsī''ti etasmiṃ atthe sakriyāpadā ayaṃ padamālā  vavatthapetabbā --</p>
              <p>[03] sammāsambuddho tvaṃ paṭijānaṃ tiṭṭhasi. sammāsambuddhaṃ taṃ  paṭijānantaṃ passati. sammāsambuddhena te paṭijānatā dhammo desito.  sammāsambuddhassa te paṭijānato dīyate. sammāsambuddhasmā tayā  paṭijānatā apeti. sammāsambuddhassa te paṭijānato dhammo.  sammāsambuddhasmiṃ tayi paṭijānante patiṭṭhitanti. tathā  ``khīṇāsavo tvaṃ paṭijānāsī''tiādināpi vitthāretabbaṃ.</p>
              <p>[03] iddhimā bhikkhu ekopi hutvā bahudhā hoti, bahudhāpi hutvā  eko hoti. iddhimanto bhikkhū ekopi hutvā bahudhā honti,  bahudhāpi hutvā eko hontīti imasmiṃ panatthe ayampi sakriyāpadā  padamālā vavatthapetabbā --</p>
              <p>[03] ekopi hutvā bahudhā honto bahudhāpi hutvā eko honto  bhikkhu tiṭṭhati, ekopi hutvā bahudhā hontā bahudhāpi hutvā eko  hontā bhikkhū tiṭṭhanti. ekopi hutvā bahudhā hontaṃ bahudhāpi hutvā  eko hontaṃ bhikkhuṃ passati, ekopi hutvā bahudhā honte bahudhāpi  hutvā eko honte bhikkhū passati. ekopi hutvā bahudhā hontena  bahudhāpi hutvā eko hontena bhikkhunā dhammo desito, ekopi hutvā  bahudhā hontehi bahudhāpi hutvā eko hontehi bhikkhūhi dhammo desito.  ekopi hutvā bahudhā hontassa bahudhāpi hutvā eko hontassa  bhikkhuno dīyate. sesaṃ ^a^M0.0350^ea^ vitthāretabbaṃ. bho ekopi  hutvā bahudhā honta bahudhāpi hutvā eko honta bhikkhu tvaṃ dhammaṃ  desehi, bhonto ekopi hutvā bahudhā hontā bahudhāpi hutvā eko  hontā tumhe dhammaṃ desethāti. imasmiṃ ṭhāne ^b^kevaṭṭasuttaṃ^eb^ sādhakaṃ.  ``idha kevaṭṭa bhikkhu anekavihitaṃ iddhividhaṃ paccanubhoti.  ekopi hutvā bahudhā hoti, bahudhāpi hutvā eko hoti,  āvibhāvaṃ...pe0... tamenaṃ aññataro saddho pasanno passati taṃ bhikkhuṃ  anekavihitaṃ iddhividhaṃ paccanubhontaṃ ekopi hutvā bahudhā hontaṃ  bahudhāpi hutvā eko honta''nti idaṃ kevaṭṭasuttaṃ.</p>
              <p>[03] ekoekāya mātugāmena saddhiṃ raho nisajjaṃ kappento bhikkhu  evaṃ vadati, ekoekāya mātugāmena saddhiṃ raho nisajjaṃ kappentā  bhikkhū evaṃ vadanti. ekoekāya mātugāmena saddhiṃ raho nisajjaṃ  kappentaṃ bhikkhuṃ passati, ekoekāya mātugāmena saddhiṃ raho nisajjaṃ  kappente bhikkhū passati. sabbaṃ vitthāretabbaṃ. ettha pana ``na  tveva ekoekāya, mātugāmena sallape''tiādikaṃ pāḷipadaṃ sādhakaṃ.  ettha hi ^b^ekoekāyā^eb^ti idaṃ abyayapadasadisaṃ rūḷhīpadanti  gahetabbaṃ, ^b^aññamañña^eb^nti saddassa viya ca ekapadattūpagamanañcassa  veditabbaṃ. bhikkhu vinā dutiyena sayaṃ eko hutvā ekāya itthiyā  saddhinti imasmiṃ atthe ``ekoekāyā''ti idaṃ padaṃ na rūḷhīpadanti  daṭṭhabbaṃ. evaṃ santepi na ``eko''ti saddo ``bhikkhū''ti padena  samānādhikaraṇo. yadi samānādhikaraṇo siyā, ``nisajjaṃ  kappenta''ntiādi na vattabbaṃ siyā. ``ekāyā''ti saddopi na  ajjhāharitabbena ``itthiyā''ti padena samānādhikaraṇo. yadi  samānādhikaraṇo siyā, ``mātugāmenā''ti ^a^M0.0351^ea^ na vattabbaṃ  siyā visesābhāvato dviruttabhāvāpajjanato ca. kiñca bhiyyo  ``mātugāmenā''ti vuttattā ``ekenā''ti vattabbaṃ siyā, ekantato  pana ``ekoekāyā''ti idaṃ padaṃ pumitthisaṅkhātaṃ atthaṃ apekkhati,  na samānādhikaraṇapadaṃ, tasmā ``dve jānipatayo aññamaññaṃ  sallapentī''tiādīsu ``aññamañña''nti padassa viya ca  ``ekoekāyā''ti imassa ekapadattañca nisajjaṃ kappentassa bhikkhuno  visesanattañca veditabbaṃ. atha vā yassaṃ nisajjakriyāyaṃ bhikkhupi  ekova hoti, itthīpi ekāva. sā kriyā rūḷhīvasena  ``ekoekāyā''ti vuccati, tādisāya ekoekāya nisajjakriyāya  bhikkhu mātugāmena saddhintipi attho gahetabbo. iminā nayena  aññesampi rūḷhīsaddānaṃ nāmikapadamālā yathāpayogaṃ  ekavacanabahuvacanavasena yojetabbā. iccevaṃ vāccābhidheyyaliṅgādīnaṃ  nāmikapadamālā nānappakārato pakāsitā. </p>
              <p>[21] sumadhuratarasaddanitiṃ imaṃ, </p>
              <p>[27] paṭutaramatitaṃ susikhe varaṃ. </p>
              <p>[26] viduvimatitamopahariṃ raviṃ, </p>
              <p>[22] matikumudapabodhinisāpatiṃ.. </p>
              <p>[21] kataviññūjanassāsa-sāsanassābhivuddhiyā. </p>
              <p>[22] dhiyā nītimimaṃ sādhu, sādhukaññeva lakkhaye.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] vāccābhidheyyaliṅgādiparidīpano nāmikapadamālāvibhāgo </p>
              <p>[06] ekādasamo paricchedo.</p>
              <p>[03] ettāvatā ^a^M0.0352^ea^ ^b^bhū^eb^dhātumayānaṃ pulliṅgānaṃ itthiliṅgānaṃ  napuṃsakaliṅgānañca nāmikapadamālā yathārahaṃ liṅgantarehi saddantarehi  atthantarehi ca saddhiṃ nānappakārato dassitā. sabbanāmāni hi  ṭhapetvā nayato aññāni kānici nāmāni aggahitāni nāma natthi. </p>
            </h4>
          </h3>
        </h2>
      </h1>
    </h0>
    <h0>
      <h0n> 12. sabbanāmataṃsadisanāmanāmikapadamālā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ito paraṃ pavakkhāmi, sabbanāmañca tassamaṃ. </p>
              <p>[22] nāmañca yojitaṃ nānā-nāmeheva visesato.. </p>
              <p>[21] yāni honti tiliṅgāni, anukūlāni yāni ca. </p>
              <p>[22] tiliṅgānaṃ visesena, padānetāni nāmato.. </p>
              <p>[21] ``sabbasādhāraṇakāni, nāmāni''cceva atthato. </p>
              <p>[22] ^b^sabbanāmāni^eb^ vuccanti, sattavīsati saṅkhato.. </p>
              <p>[21] tesu kānici rūpehi, sesāññehi ca yujjare. </p>
              <p>[22] kānici pana saheva, etesaṃ lakkhaṇaṃ idaṃ.. </p>
              <p>[21] etasmā lakkhaṇā muttaṃ, na padaṃ sabbanāmikaṃ. </p>
              <p>[22] tasmā^b^tītā^eb^dayo saddā, ^b^guṇanāmāni^eb^ vuccare..</p>
              <p>[03] sabbanāmāni nāma -- sabba katara katama ubhaya itarāñña  aññatara aññatama pubba para apara dakkhiṇa uttara adharayata eta ima  amukiṃ eka ubha dviti catu tumha amha iccetāni sattavīsa.</p>
              <p>[03] etesu ^b^sabba^eb^saddo sakalattho, so ca sabbasabbādivasena  ñeyyo. ^b^katara katama^eb^saddā pucchanatthā. ^b^ubhaya^eb^saddo  dviavayavasamudāyavacano. ^b^itara^eb^saddo vuttapaṭiyogīvacano.  ^b^añña^eb^saddo adhigatāparavacano. ^b^aññatara aññatama^eb^saddā  aniyamatthā. ^b^pubbā^eb^dayo ^b^uttara^eb^pariyantā  disākālādivavatthāvacanā. tathā hi ^b^pubba^eb^ ^a^M0.0353^ea^  ^b^parā para dakkhiṇuttara^eb^saddā pulliṅgatte yathārahaṃ kāladesādivacanā,  itthiliṅgatte disādivacanā, napuṃsakaliṅgatte ṭhānādivacanā.  ^b^adhara^eb^saddopi heṭṭhimatthavācako vavatthāvacanoyeva, so ca tiliṅgo  ``adharo patto. adharā araṇī, adharaṃ bhājana''miti, ^b^yaṃ^eb^saddo  aniyamattho. ^b^taṃ^eb^saddo parammukhāvacano. ^b^eta^eb^saddo  samīpavacano. ^b^ima^eb^saddo accantasamīpavacano. ^b^amu^eb^saddo  dūravacano. ^b^kiṃ^eb^saddo pucchanattho. ^b^eka^eb^saddo  saṅkhādivacano. vuttañhi -- </p>
              <p>[02] ^b^eka^eb^saddo aññatthaseṭṭhāsahāyasaṅkhādīsu dissati.  tathā hesa ``sassato attā ca loko ca, idameva saccaṃ  moghamaññanti, ittheke abhivadantī''tiādīsu aññatthe dissati.  ``cetaso ekodibhāva''ntiādīsu seṭṭhe. ``eko  vūpakaṭṭho''tiādīsu asahāye. ``ekova kho bhikkhave khaṇo ca  samayo ca brahmacariyavāsāyā''tiādīsu saṅkhāyanti.</p>
              <p>[03] yatthesa saṅkhāvacano, tatthekavacanantova. ^b^ubha^eb^saddo  ^b^dvi^eb^saddapariyāyo. ^b^dviticatu^eb^saddā saṅkhāvacanā, sabbakālaṃ  bahuvacanantāva. ^b^tumha^eb^saddo yena katheti, tasmiṃ vattabbavacanaṃ.  ^b^amha^eb^saddo attani vattabbavacanaṃ.</p>
              <p>[03] idāni tesaṃ nāmikapadamālaṃ kathayāma --</p>
              <p>[03] sabbo, sabbe. sabbaṃ, sabbe. sabbena, sabbehi, sabbebhi.  sabbassa, sabbesaṃ, sabbesānaṃ. sabbasmā, sabbamhā, sabbehi, sabbebhi.  sabbassa, sabbesaṃ, sabbesānaṃ. sabbasmiṃ, sabbamhi, sabbesu.  bho sabba, bhavanto sabbe.</p>
              <p>[03] tatra ^a^M0.0354^ea^ ``sabbo bhūto, sabbe bhūtā''tiādinā,  ``sabbo puriso, sabbe purisā''tiādinā ca nayena sabbāni  pulliṅganāmehi saddhiṃ yojetabbāni. yāni pana ^b^yamakamahātherena^eb^  punnapuṃsakavisaye ^b^sabba katara katamā^eb^dīnaṃ aññānipi rūpāni  vuttāni. taṃ yathā? </p>
              <p>[21] ``sabbā'' iccādikaṃ rūpaṃ, nissakke bhummake pana. </p>
              <p>[22] ``sabbe'' iccādikaṃ rūpaṃ, ^b^yamakena^eb^ pakāsitaṃ.. </p>
              <p>[21] tañce upaparikkhitvā, yuttaṃ gaṇhantu yogino. </p>
              <p>[22] sabbanāmikarūpañhi, vividhaṃ dubbudhaṃ yato..</p>
              <p>[03] sabbā, sabbā, sabbāyo. sabbaṃ, sabbā, sabbāyo. sabbāya,  sabbassā, sabbāhi, sabbābhi. sabbāya, sabbassā, sabbāsaṃ.  sabbāya, sabbassā, sabbāhi, sabbābhi. sabbāya, sabbassā,  sabbāsaṃ. sabbāyaṃ, sabbassā, sabbassaṃ, sabbāsu. bhoti sabbe,  bhotiyo sabbā, sabbāyo. itthiliṅgatte nāmikapadamālā.</p>
              <p>[03] ettha ``sabbā bhāvikā, sabbā bhāvikāyo''ti, ``sabbā  kaññā, sabbā kaññāyo''ti ca ādinā itthiliṅgasabbanāmāni  sabbehi itthiliṅgehi saddhiṃ yojetabbāni. ettha ca  ``sabbassā''ti padaṃ tatiyācatutthīpañcamīchaṭṭhīsattamīvasena pañcadhā  vibhattaṃ ``tassā kumārikāya saddhi''nti karaṇappayogādidassanato.  sabbassā kaññāya kataṃ. sabbassā kaññāya deti. ayaṃ kaññā  sabbassā kaññāya hīnā virūpā. ayaṃ kaññā sabbassā kaññāya  uttamā abhirūpā. sabbassā kaññāya apeti, sabbassā kaññāya dhanaṃ.  sabbassā kaññāya patiṭṭhitaṃ.</p>
              <p>[03] sabbaṃ, sabbāni. sabbaṃ, sabbāni. sabbena, sabbehi,  sabbebhi. sabbassa, sabbesaṃ, sabbesānaṃ. sabbasmā, sabbamhā,  sabbehi, sabbebhi ^a^M0.0355^ea^. sabbassa, sabbesaṃ, sabbesānaṃ.  sabbasmiṃ, sabbamhi, sabbesu. bho sabba, bhavanto sabbāni.  napuṃsakaliṅgatte nāmikapadamālā.</p>
              <p>[03] ettha ``sabbaṃ bhūtaṃ, sabbāni bhūtāni. sabbaṃ cittaṃ, sabbāni  cittānī''ti ca ādinā napuṃsakaliṅgasabbanāmāni sabbehi  napuṃsakaliṅgehi saddhiṃ yojetabbāni. evaṃ ^b^sabba^eb^saddassa  liṅgattayavasena padamālā bhavati.</p>
              <p>[03] idānissa parapadena saddhiṃ samāso veditabbo ``sabbasādhāraṇo  sabbaverī''iti. tattha sabbesaṃ sādhāraṇo ^b^sabbasādhāraṇo^eb^.  sabbesaṃ verī, sabbe vā verino yassa soyaṃ ^b^sabbaverī^eb^ti  samāsaviggaho. yathā pana ^b^sabba^eb^saddassa padamālā  liṅgattayavasena yojitā, evaṃ ^b^katara^eb^saddādīnampi  ^b^adhara^eb^saddapariyantānaṃ yojetabbā.</p>
              <p>[03] tatrāyaṃ ^b^ubhaya^eb^saddavajjito pulliṅgapeyyālo --</p>
              <p>[03] kataro, katare. kataraṃ...pe0... bho katara, bhavanto katare.  katamo, katame. itaro, itare. añño, aññe. aññataro,  aññatare. aññatamo, aññatame. pubbo, pubbe. paro, pare.  aparo, apare. dakkhiṇo, dakkhiṇe. uttaro, uttare. adharo,  adhare...pe0... bho adhara, bhavanto adhareti.</p>
              <p>[03] ayaṃ pana ^b^ubhaya^eb^saddasahito napuṃsakaliṅgapeyyālo --</p>
              <p>[03] kataraṃ, katarāni. kataraṃ...pe0... bho katara, bhavanto  katarāni. katamaṃ. ubhayaṃ. itaraṃ. aññaṃ. aññataraṃ.  aññatamaṃ. pubbaṃ. paraṃ. aparaṃ. dakkhiṇaṃ. uttaraṃ. adharaṃ,  adharāni. adharaṃ...pe0... bho adhara, bhavanto adharānīti.</p>
              <p>[03] idāni ^a^M0.0356^ea^ punnapuṃsakaliṅgānaṃ ^b^para^eb^saddādīnaṃ  rūpantaraniddeso vuccati. ^b^kaccāyana^eb^smiñhi ``purisā''ti viya  ``parā''ti paṭhamābahuvacanaṃ dissati. evarūpo nayo  ^b^aparasabbakatarā^eb^dīsu ^b^aññatama^eb^pariyosānesu navasu  appasiddho, labbhamāno ^b^pubbadakkhiṇuttarādharesu^eb^ catūsu labbheyya.  tathā ``purise''ti viya pāḷiādīsu ``pubbe''ti saccasaṅkhepe  ``itare''ti, ^b^kaccāyane^eb^ ca ``pare''ti sattamīekavacanaṃ dissati.  evarūpo nayo ^b^sabba añña^eb^saddesu appasiddho, labbhamāno  ^b^katarakatamā^eb^dīsu sesesu ^b^adhara^eb^pariyosānesu dvādasasu  labbheyya. tathā ``purisā''ti viya ^b^sabbā katarā^eb^ iccādi  pañcamīekavacananayo pāḷiādīsu appasiddho. evaṃ santepi ayaṃ  nayo punappunaṃ upaparikkhitvā yutto ce, gahetabbo.</p>
              <p>[03] ayaṃ pana ^b^ubhaya^eb^saddasahito itthiliṅgapeyyālo --</p>
              <p>[03] katarā, katarā, katarāyo. kataraṃ...pe0... bhoti katare,  bhotiyo katarā, katarāyo. katamā. ubhayā. itarā. aññatarā.  aññatamā. pubbā. parā. aparā. dakkhiṇā. uttarā.  adharā, adharā, adharāyo. adharaṃ...pe0... bhoti adhare, bhotiyo  adharā, adharāyoti.</p>
              <p>[03] yasmā panetesu ^b^itara añña aññatara aññatamā^eb^naṃ  pāḷiyādīsu ``itarissā''tiādidassanato koci bhedo vattabbo  ^a^M0.0357^ea^, tasmā catutthīchaṭṭhīnaṃ ekavacanaṭṭhāne ``itarissā,  itarāya, aññissā, aññāya. aññatarissā, aññatarāya,  aññatamissā, aññatamāyā''ti yojetabbaṃ. tathā  tatiyāpañcamīnamekavacanaṭṭhāne ``tassā kumārikāya saddhiṃ. kassāhaṃ  kena hāyāmī''ti karaṇanissakkappayogadassanato sattamiyā  panekavacanaṭṭhāne ``itarissā, itarissaṃ, itarāya, itarāyaṃ, aññissā,  aññissaṃ, aññāya, aññāyaṃ, aññatarissā, aññatarissaṃ,  aññatarāya, aññatarāyaṃ, aññatamissā, aññatamissaṃ, aññatamāya,  aññatamāya''nti yojetabbaṃ ``aññataro bhikkhu aññatarissā  itthiyā paṭibaddhacitto hotī''ti pāḷidassanato.</p>
              <p>[03] tatra ^b^sabba^eb^saddo sabbasabbaṃ, padesasabbaṃ, āyatanasabbaṃ,  sakkāyasabbanti catūsu visayesu diṭṭhappayogo. tathā hesa ``sabbe  dhammā sabbākārena buddhassa bhagavato ñāṇamukhe  āpāthamāgacchantī''tiādīsu sabbasabbasmiṃ āgato. ``sabbesaṃ vo  sāriputtā subhāsitaṃ pariyāyenā''tiādīsu padesasabbasmiṃ. ``sabbaṃ  vo bhikkhave desessāmi, taṃ suṇātha sādhukaṃ manasi karotha,  bhāsissāmi...pe0... katamañca bhikkhave sabbaṃ cakkhuñceva rūpā  ca...pe0... mano ceva dhammā cā''ti ettha āyatanasabbasmiṃ.  ``sabbaṃ sabbato sañjānātī''tiādīsu sakkāyasabbasmiṃ. tattha  sabbasabbasmiṃ āgato nippadeso, itaresu tīsu sappadesoti veditabbo.  iccevaṃ -- </p>
              <p>[21] sabbasabbapadesesu ^a^M0.0358^ea^, atho āyatanepi ca. </p>
              <p>[22] sakkāye cāti catūsu, ^b^sabba^eb^saddo pavattati..</p>
              <p>[03] ^b^katara katama^eb^saddesu ^b^katara^eb^saddo appesu ekaṃ vā dve vā  tīṇi vā bhiyyo vā appamupādāya vattati. ^b^katama^eb^saddo bahūsu  ekaṃ vā dve vā tīṇi vā bahuṃ vā upādāya vattati. ^b^katara^eb^saddo  hi appavisayo, ^b^katama^eb^saddo bahuvisayo. tatrime payogā  ``katarena maggena gantabbaṃ. samuddo kataro ayaṃ. katamo tasmiṃ  samaye phasso hoti. katame dhammā kusalā. disā catasso  vidisā catasso, uddhaṃ adho dasa disatā, imāyo, katamaṃ disaṃ  tiṭṭhati nāgarājā''. iccevamādayo bhavanti. ubhayo. ubhayaṃ.  ubhayo. ubhayena. sesaṃ pulliṅge ^b^sabba^eb^saddasamaṃ. ubhayo janā  tiṭṭhanti. ubhayo jane passati. yathā ubho puttā. ubho putteti.  ``ubhayo''ti hi padaṃ ``ubho''ti padamiva bahuvacanantabhāvena  pasiddhaṃ, na tvekavacanantabhāvena. ettha hi -- </p>
              <p>[21] ``ekarattena ubhayo, tuvañca dhanusekha ca. </p>
              <p>[22] annamevābhinandanti, ubhayo devamānusā''</p>
              <p>[03] ``ubhayo te pitābhātaro''ti tadatthasādhakāni nidassanapadāni  veditabbāni. yadā panāyasmanto ``ubhayo''ti ekavacanantaṃ  passeyyātha, tadā sādhukaṃ manasi karotha. ko hi samattho  anantanayapaṭimaṇḍite sāṭṭhakathe tepiṭake jinasāsane niravasesato nayaṃ  daṭṭhuṃ ^a^M0.0359^ea^ dassetuñca aññatra āgamādhigamasampannena  pabhinnapaṭisambhidena. idañcetthupalakkhitabbaṃ -- </p>
              <p>[21] ^b^añña^eb^saddo ^b^pubba^eb^saddo, ^b^dakkhiṇo cuttaro  paro^eb^. </p>
              <p>[22] sabbanāmesu gayhanti, asabbanāmikesupi..</p>
              <p>[03] etesañhi sabbanāmesu saṅgaho vibhāvitova.</p>
              <p>[03] idāni asabbanāmesu saṅgaho vuccate -- tattha ^b^añña^eb^saddo  tāva yadā bālavācako, tadā sabbanāmaṃ nāma na hoti.  asabbanāmattā ca sabbathāpi ^b^purisa kaññā citta^eb^nayeneva  yojetabbo. tathā hi na jānātīti añño, bālo puriso. na  jānātīti aññā, bālā itthī. na jānātīti aññaṃ, bālaṃ  kulanti vacanattho. evaṃ viditvā pulliṅgaṭṭhāne ``añño, aññā.  aññaṃ, aññe''tiādinā ^b^purisa^eb^nayeneva nāmikapadamālā  yojetabbā. itthiliṅgaṭṭhāne ``aññā, aññā, aññāyo''tiādinā  ^b^kaññā^eb^nayeneva, napuṃsakaliṅgaṭṭhāne ``aññaṃ, aññānī''tiādinā  ^b^citta^eb^nayeneva yojetabbā.</p>
              <p>[03] imasmiñhi atthavisese bālajane vattukāmena ``aññā  janā''ti avatvā ``aññe janā''ti vutte tassa taṃ vacanaṃ adhippetatthaṃ  na sādheti aññathā atthassa gahetabbattā. tathā ``aññānaṃ  janāna''nti avatvā ``aññesaṃ janānaṃ, aññesānaṃ janāna''nti vā  vutte tassa taṃ vacanaṃ adhippetatthaṃ na sādheti. tathā ``aññānaṃ  itthīna''nti avatvā ``aññāsaṃ itthīna''nti vuttepi, ``aññānaṃ  kulāna''nti avatvā ``aññesaṃ kulānaṃ, aññesānaṃ kulāna''nti vā  vuttepi. sabbanāmikavasena pana adhigatāparavacanicchāyaṃ ``aññe  janā''tiādinā vattabbaṃ, na ``aññā janā''tiādinā. tathā hi  ``aññā janā''tiādinā vuttavacanaṃ adhippetatthaṃ na sādheti aññathā  atthassa ^a^M0.0360^ea^ gahetabbattā. iti yattha ``aññā  janā''tiādivacanaṃ upapajjati, ``aññe janā''tiādivacanaṃ  nupapajjati, yattha pana ``aññe janā''tiādivacanaṃ upapajjati,  ``aññā janā''tiādivacanaṃ nupapajjati. yā etasmiṃ atthavisese  sallakkhaṇā paññā, ayaṃ nītiyā maggo yuttāyuttivicāraṇe hetuttā,  lokasmiñhi yuttāyuttivicāraṇā ^b^nītī^eb^ti vuttā. sā ca vinā  paññāya na sijjhati. evaṃ ^b^añña^eb^saddo asabbanāmikopi bhavati.</p>
              <p>[03] ^b^pubba dakkhiṇuttara para^eb^saddesu ^b^pubba^eb^saddo yattha  padhānavācako, yattha ca ``semhaṃ pubbo''tiādīsu  lohitakopajavācako, tattha asabbanāmiko. paṭhamatthe tiliṅgo,  dutiyatthe ekaliṅgo. uttamatthavācako pana ^b^uttara^eb^saddo ca  ^b^para^eb^saddo ca asabbanāmiko tiliṅgoyeva. tathā  ``dakkhiṇassā vahantima''nti ettha viya  susikkhitatthacaturatthavācako ^b^dakkhiṇa^eb^saddo. ``petānaṃ  dakkhiṇaṃ dajjā''tiādīsu pana deyyadhammavācako ^b^dakkhiṇā^eb^saddo  niyogā itthiliṅgo asabbanāmikoyeva. evaṃ ^b^añña pubba  dakkhiṇuttara para^eb^saddā asabbanāmikāpi santīti tesaṃ sabbanāmesupi  asabbanāmesupi saṅgaho veditabbo.</p>
              <p>[03] idāni ^b^katara^eb^saddādīnaṃ parapadena saddhiṃ samāso nīyate  ``kataragāmavāsī katamagāmavāsī. ubhayagāmavāsino,  itaragāmavāsī aññataragāmavāsī, pubbadisā, parajano, dakkhiṇadisā,  uttaradisā, adharapatto''ti. tatra ``kataro gāmo kataragāmo,  katamo gāmo katamagāmo, ubhayo gāmā ubhayagāmā''tiādinā  yathārahaṃ samāsaviggaho, ^b^katara^eb^saddassa pana ^b^katama^eb^saddena  saddhiṃ samāsaṃ icchanti dvidhā ca rūpāni garū ``kataro ca katamo  ca katarakatame katarakatamā vā''ti ^a^M0.0361^ea^. tasmā  sabbanāmikanayena suddhanāmikesu ^b^purisa^eb^nayena ca ^b^katara  katama^eb^saddassa nāmikapadamālā yojetabbā, tenassa  sampadānasāmivacanaṭṭhānesu ``katarakatamesaṃ, katarakatamesānaṃ,  katarakatamāna''nti tīṇi rūpāni siyuṃ ``katarā ca katamā ca  katarakatamā''ti evaṃ itthiliṅgavasena katasamāse pana  sabbanāmikanayena, suddhanāmikesu ^b^kaññā^eb^nayena ca yojetabbā.  ``katarañca katamañca katarakatamānī''ti evaṃ napuṃsakaliṅgavasena  katasamāse sabbanāmikanayena, suddhanāmikesu ^b^citta^eb^nayena ca  yojetabbā.</p>
              <p>[03] ayaṃ panettha visesopi veditabbo -- ^b^pubbāparā^eb^disaddā  dvandasamāsādividhiṃ patvā sehi rūpehi rūpavanto na honti, taṃ yathā?  pubbāparā, adharuttarā, māsapubbā purisā, diṭṭhapubbā purisā,  tathāgataṃ diṭṭhapubbā sāvakā, idaṃ pulliṅgatte paṭhamābahuvacanarūpaṃ.  e^b^tthe^eb^kāro ādesabhūto na dissati. pubbāparānaṃ adharuttarānaṃ,  māsapubbānaṃ purisānaṃ, idaṃ pulliṅgatte catutthīchaṭṭhīnaṃ bahuvacanarūpaṃ.  ettha ^b^saṃ sāna^eb^miccete ādesabhūtā na dissanti. tathāgataṃ  diṭṭhapubbānaṃ sāvakānaṃ, tathāgataṃ diṭṭhapubbānaṃ sāvikānaṃ, kulānaṃ vā,  idaṃ tiliṅgatte catutthīchaṭṭhīnaṃ bahuvacanarūpaṃ. etthāpi ^b^saṃ  sāna^eb^miccete ādesabhūtā na dissanti. māsapubbāyaṃ māsapubbāya,  piyapubbāyaṃ piyapubbāya, idamitthiliṅgatte sattamīcatutthīchaṭṭhīnaṃ  ekavacanarūpaṃ. etthādesabhūtā ^b^saṃ sā^eb^ na dissanti.  māsapubbānaṃ itthīnaṃ, piyapubbānaṃ itthīnaṃ, idamitthiliṅgatte  catutthīchaṭṭhībahuvacanarūpaṃ. ettha panādesabhūto ^b^sa^eb^micceso na  dissati. aññānipi yathāsambhavaṃ yojetabbāni, ^b^pubbāparā^eb^dīnaṃ  samāsaviggahaṃ samāsaparicchede pakāsessāma.</p>
              <p>[03] idāni ^a^M0.0362^ea^ ^b^yaṃ^eb^saddassa nāmikapadamālā vuccate --</p>
              <p>[03] yo, ye. yaṃ, ye. yena, yehi, yebhi. yassa, yesaṃ, yesānaṃ.  yasmā, yamhā, yehi, yebhi. yassa, yesaṃ, yesānaṃ. yasmiṃ,  yamhi, yesu. idaṃ pulliṅgaṃ. yaṃ, yāni. yaṃ, yāni. yena.  sesaṃ pulliṅgasadisaṃ. atha vā yaṃ, yāni, yā. yaṃ, yāni, ye.  yena. sesaṃ pulliṅgasadisaṃ. katthaci hi ^b^ni^eb^kāralopo bhavati.  atha vā pana ^b^ni^eb^kārassa ^b^ā^eb^kā^b^re^eb^kārādesāpi  gāthāvisaye. </p>
              <p>[21] ``yā pubbe bodhisattānaṃ, pallaṅkavaramābhuje. </p>
              <p>[22] nimittāni padissanti, tāni ajja padissare''ti ca,</p>
              <p>[03] ``kiṃ māṇavassa ratanāni atthi, ye taṃ jinanto hare  akkhadhutto''ti ca idamettha pāḷinidassanaṃ. idaṃ napuṃsakaliṅgaṃ.</p>
              <p>[03] yā, yā, yāyo. yaṃ, yā, yāyo. yāya, yāhi, yābhi.  yāya, yassā, yāsaṃ. yāya, yāhi, yābhi. yāya, yassā, yāsaṃ.  yassaṃ, yāyaṃ, yāsu. itthiliṅgaṃ. evaṃ ^b^yaṃ^eb^saddassa  liṅgattayavasena padamālā bhavati. etthālapanapadāni na labbhanti.  tathā ^b^taṃ^eb^saddādīnaṃ padamālādīsupi.</p>
              <p>[03] ettha pana ^b^ya^eb^nti saddassa atthuddhāro vuccate --  ^b^ya^eb^nti saddo ``yaṃ me bhante devānaṃ tāvatiṃsānaṃ sammukhā sutaṃ  sammukhā paṭiggahitaṃ, ārocemi taṃ bhante bhagavato''tiādīsu  paccattavacane dissati. ``yantaṃ apucchimha akittayī no, aññaṃ taṃ  pucchāma tadiṅgha brūhī''tiādīsu upayogavacane. ``aṭṭhā nametaṃ  bhikkhave anavakāso, yaṃ ekissā lokadhātuyā''tiādīsu karaṇavacane.  ``yaṃ vipassī bhagavā arahaṃ sammāsambuddho ^a^M0.0363^ea^ loke  udapādī''tiādīsu bhummavacane dissati. etthedaṃ vuccati -- </p>
              <p>[21] ``paccatte upayoge ca, bhumme ca karaṇepi ca. </p>
              <p>[22] catūsvetesu ṭhānesu, ^b^ya^eb^nti saddo pavattatī''ti..</p>
              <p>[03] parapadena saddhiṃ ^b^yaṃ^eb^saddassa samāsopi veditabbo  ``yaṃkhandhādi, yaṃguṇā, yagguṇā''ti. tattha yo khandhādi  ^b^yaṃkhandhādi,^eb^ ye guṇā ^b^yaṃguṇā^eb^ti samāsaviggaho. tathā hi  ^b^visuddhimagge^eb^ ``yaṃguṇanemittikañcetaṃ nāmaṃ, tesaṃ guṇānaṃ  pakāsanatthaṃ imaṃ gāthaṃ vadantī''ti etasmiṃ pade ``ye guṇā yaṃguṇā,  yaṃguṇā eva nimittaṃ yaṃguṇanimittaṃ, tato jātaṃ `bhagavā'ti idaṃ  nāmanti ^b^yaṃguṇanemittika''^eb^nti nibbacanamicchitabbaṃ.  ^b^yagguṇā^eb^ti ettha pana ``yassa guṇā yagguṇā''ti nibbacanaṃ.  tathā hi -- </p>
              <p>[21] ``api sabbaññutā paññā, yagguṇantaṃ na jāniyā. </p>
              <p>[22] atha kā tassa vijaññā, taṃ buddhaṃ bhūguṇaṃ name''ti </p>
              <p>[07] porāṇakaviracanāyaṃ ``yassa guṇā yagguṇā''ti  nibbacanamicchitabbaṃ. </p>
              <p>[21] ^b^ya^eb^saddassa samāsamhi, saddhiṃ parapadehi ve. </p>
              <p>[22] niggahītāgamo vātha, dvibhāvo vā siyā dvidhā.. </p>
              <p>[07] evaṃ ^b^ya^eb^saddassa samāso sallakkhitabbo.</p>
              <p>[03] idāni ^b^ta^eb^saddassa nāmikapadamālā vuccate --</p>
              <p>[03] so, te. naṃ, taṃ, ne, te. nena, tena, nehi, tehi, nebhi,  tebhi. assa, nassa, tassa, `nesaṃ, tesaṃ (āsaṃ). asmā, nasmā,  tasmā, namhā, tamhā, nehi, tehi, nebhi, tebhi. assa, nassa,  tassa, nesaṃ, tesaṃ (āsaṃ). asmiṃ, nasmiṃ, tasmiṃ, amhi, namhi,  tamhi, tyamhi, nesu, tesu. idaṃ pulliṅgaṃ. ettha ^a^M0.0364^ea^ ca  ^b^āsaṃ^eb^saddassa atthibhāve ``nevāsaṃ kesā dissanti, hatthapādā ca  jālino''ti gāthā nidassanaṃ, so ca tiliṅgo daṭṭhabbo.  ^b^tyamhī^eb^ti padassa atthibhāve -- </p>
              <p>[21] ``yadāssa sīlaṃ paññañca, soceyyañcādhigacchati. </p>
              <p>[22] atha vissāsate tyamhi, guyhañcassa na rakkhatī''ti </p>
              <p>[07] ayaṃ gāthā nidassanaṃ. ayamettha rūpaviseso  sallakkhitabbo -- ariyavinayeti vā sappurisavinayeti vā. ese  se eke ekaṭṭheti pāḷippadese paccattekavacanakāna^b^meta ta^eb^saddānaṃ  ekārantaniddesopi dissatīti.</p>
              <p>[03] ettha pana ^b^te^eb^saddassa atthuddhāro vuccate -- ^b^te^eb^saddo  ``na te sukhaṃ pajānanti, ye na passanti nandana''ntiādīsu  ^b^taṃ^eb^saddassa vasena paccattabahuvacane āgato, ``te na passāmi  dārake''tiādīsu upayogabahuvacane. ``namo te purisājañña, namo  te purisuttama. namo te buddha vīratthū''ti ca ādīsu  ^b^tumha^eb^saddassa vasena sampadāne, tuyhanti atthoti vadanti.  ``kinte diṭṭhaṃ kinti te diṭṭhaṃ, upadhī te samatikkantā, āsavā te  padālitā''ti ca ādīsu karaṇe. ``kinte vataṃ kiṃ pana  brahmacariya''ntiādīsu sāmiatthe, tavāti atthoti vadanti.  etthetaṃ vuccati -- </p>
              <p>[21] ``paccatte upayoge ca, karaṇe sampadāniye. </p>
              <p>[22] sāmimhi cāti ^b^te^eb^saddo, pañcasvatthesu  dissatī''ti..</p>
              <p>[03] taṃ, tāni. taṃ, tāni. nena, tena iccādi. sesaṃ  pulliṅgasadisaṃ. idaṃ napuṃsakaliṅgaṃ.</p>
              <p>[03] sā ^a^M0.0365^ea^, tā, tāyo. naṃ, taṃ, nā, tā, nāyo, tāyo.  nāya, tāya, nāhi, tāhi, nābhi, tābhi. assā, nassā,  (tissā,) tassā, nāya, tāya, nāsaṃ, tāsaṃ, sānaṃ, āsaṃ. assā,  nassā, tassā, nāya, tāya, nāhi, tāhi, nābhi, tābhi. assā,  nassā, (tissā,) tassā, nāya, tāya, nāsaṃ, tāsaṃ, sānaṃ, āsaṃ.  nāya, tāya, assaṃ, nassaṃ, tissaṃ, tassaṃ, nāyaṃ, tāyaṃ, nāsu, tāsu,  tyāsu. idaṃ itthiliṅgaṃ.</p>
              <p>[03] ettha pana ``abhikkamo sānaṃ paññāyati, nāsaṃ kujjhanti  paṇḍitā. khiḍḍā paṇihitā tyāsu, rati tyāsu patiṭṭhitā. bījāni  tyāsu ruhantī''ti payogadassanato ``sānaṃ āsaṃ tyāsū''ti imāni  vuttāni akkharacintakānaṃ ñāṇacakkhusammuyhanaṭṭhānabhūtāni. evaṃ  parammukhavacanassa ^b^taṃ^eb^saddassa nāmikapadamālā bhavati.</p>
              <p>[03] ettha ca idaṃ vattabbaṃ -- </p>
              <p>[21] ``taṃ tvaṃ gantvāna yācassu'', iccādīsu padissare. </p>
              <p>[22] ādo ^b^taṃ te^eb^tiādīni, ^b^na^eb^ntiādīni no  tathā.. </p>
              <p>[21] ^b^naṃ ne nenā^eb^tiādīni, ^b^vo no^eb^iccādayo  viya. </p>
              <p>[22] padato parabhāvamhi, diṭṭhāni jinasāsane.. </p>
              <p>[21] ``atha naṃ atha ne āha, na ca naṃ paṭinandati''. </p>
              <p>[22] iccādīni payogāni, dassetabbāni viññunā..</p>
              <p>[03] ko cettha vadeyya -- </p>
              <p>[21] ``yathā nadī ca pantho ca, pānāgāraṃ sabhā papā. </p>
              <p>[22] evaṃ lokitthiyo nāma, nāsaṃ kujjhanti paṇḍitā''ti</p>
              <p>[03] ettha ^a^M0.0366^ea^ -- </p>
              <p>[21] padato aparattepi, ^b^nāsaṃ^eb^saddassa dassanā. </p>
              <p>[22] ādopi icchitabbāva, ^b^naṃ ne^eb^iccādayo iti.. </p>
              <p>[21] so panevantu vattabbo, ``tava vāde na labbhati. </p>
              <p>[22] ^b^nāsaṃ^eb^saddo ^b^na^eb^saddo ca, ^b^āsaṃ^eb^saddo ca  labbhare.. </p>
              <p>[21] tasmā `āsaṃ na kujjhanti, itthīnaṃ paṇḍitā'iti. </p>
              <p>[22] atthova bhavate evaṃ, suṭṭhu dhārehi paṇḍitā''ti..</p>
              <p>[03] atha vā yasmā ^b^niruttipiṭake ``naṃ^eb^ purisaṃ passati, ne  purise passatī''tiādinā padato aparattepi ``naṃ, ne'' iccādīni  padāni vuttāni, tasmā tenāpi nayena padato aparānipi tāni  kadāci siyuṃ. mayaṃ pana pāḷinayānusārena tesaṃ pavattiṃ vadāma, idaṃ  ṭhānaṃ suṭṭhu vicāretabbaṃ.</p>
              <p>[03] ettha pana ^b^ta^eb^saddassa parapadehi saddhiṃ samāsopi veditabbo  ``taṃputto, taṃsadiso, tanninno, tappoṇo, tappabbhāro, tabbhūto,  tagguṇo, tassadiso''ti. </p>
              <p>[21] ^b^ta^eb^saddassa samāsamhi, saddhiṃ parapadehi ve. </p>
              <p>[22] niggahītāgamo pubba-pade dvittantu pacchime.. </p>
              <p>[07] evaṃ ^b^ta^eb^saddassa samāso sallakkhitabbo.</p>
              <p>[03] idāni ^b^eta^eb^saddassa nāmikapadamālā vuccate --</p>
              <p>[03] eso, ete. etaṃ, ete. etena, etehi, etebhi. etassa,  etesaṃ, etesānaṃ. etasmā, etamhā, etehi, etebhi. etassa,  etesaṃ, etesānaṃ. etasmiṃ, etamhi, etesu. idaṃ pulliṅgaṃ.</p>
              <p>[03] etaṃ, etāni. etaṃ, etāni. sesaṃ pulliṅgasadisaṃ, idaṃ  napuṃsakaliṅgaṃ.</p>
              <p>[03] esā ^a^M0.0367^ea^, etā, etāyo. etaṃ, etā, etāyo.  etāya, etāhi, etābhi. etāya, etissā, etissāya, etāsaṃ.  etāya, etāhi, etābhi. etāya, etissā, etissāya, etāsaṃ.  etāya, etissaṃ, etāsu. idaṃ itthiliṅgaṃ. evaṃ ^b^eta^eb^saddassa  nāmikapadamālā bhavati.</p>
              <p>[03] parapadenettha saddhiṃ samāsopissa veditabbo ``etadatthāya  lokasmiṃ, nidhi nāma nidhiyyati. etapparamāyeva devatā  sannipatitā ahesu''ntiādīsu. </p>
              <p>[21] samāse ^b^eta^eb^saddassa, saddhiṃ parapadehi ve. </p>
              <p>[22] niggahītāgamo pubba-pade hoti na hoti ca..</p>
              <p>[03] idāni ^b^idaṃ^eb^saddassa nāmikapadamālā vuccate --</p>
              <p>[03] ayaṃ, ime. imaṃ, ime. anena, iminā, ehi, ebhi, imehi,  imebhi. assa, imassa, esaṃ, esānaṃ, imesaṃ, imesānaṃ. asmā,  imasmā, imamhā, ehi, ebhi, imehi, imebhi. assa, imassa, esaṃ,  esānaṃ, imesaṃ, imesānaṃ. asmiṃ, imasmiṃ, amhi, imamhi, esu,  imesu. idaṃ pulliṅgaṃ.</p>
              <p>[03] idaṃ, imāni. sesaṃ pulliṅgasadisaṃ. idaṃ napuṃsakaliṅgaṃ.</p>
              <p>[03] ayaṃ, imā, imāyo. imaṃ, imā, imāyo. imāya, imāhi,  imābhi. assā, assāya, imissā, imissāya, imāya, imāsaṃ.  assā, imissā, imāya, imāhi, imābhi. assā, assāya,  imissā, imissāya, imāya, imāsaṃ. assaṃ, imissaṃ, imāya,  imāyaṃ, imāsu. idaṃ itthiliṅgaṃ. evaṃ ^b^idaṃ^eb^saddassa  nāmikapadamālā bhavati.</p>
              <p>[03] ^b^kaccāyane^eb^ tu ``imassidamaṃsisu napuṃsake''ti  ^b^ima^eb^saddoyeva pakatibhāvena vutto, idha pana ^b^idaṃ^eb^saddoyeva  ``idappaccayatā''ti ettha ``ida''nti pakatiyā dassanato. tathā  ^a^M0.0368^ea^ hi ``imesaṃ paccayā idappaccayā, idappaccayā eva  ^b^idappaccayatā,^eb^ idappaccayānaṃ vā samūho idappaccayatā''ti vuttaṃ.  ettha ca idappaccayā eva idappaccayatāti ^b^tā^eb^saddena padaṃ vaḍḍhitaṃ  na kiñci atthantaraṃ yathā devo eva devatāti. idappaccayānaṃ samūho  idappaccayatāti samūhatthaṃ ^b^tā^eb^saddamāha yathā janānaṃ samūho  janatāti. ^b^cūḷaniruttiyaṃ niruttipiṭake^eb^ ca ^b^idaṃ^eb^saddoyeva  pakatibhāvena vutto. </p>
              <p>[21] samāse ^b^idaṃ^eb^saddassa, saddhiṃ parapadena ve. </p>
              <p>[22] idappaccayatātveva, rūpaṃ dvittaṃ siyuttare..</p>
              <p>[03] idāni ^b^amu^eb^saddassa nāmikapadamālā vuccate --</p>
              <p>[03] asu, amu, amū. amuṃ, amū. amunā, amūhi, amūbhi.  amussa, dussa, amūsaṃ, amūsānaṃ. amusmā, amumhā, amūhi, amūbhi.  amussa, dussa, amūsaṃ, amūsānaṃ. amusmiṃ, amumhi, amūsu.  idaṃ pulliṅgaṃ.</p>
              <p>[03] aduṃ, amūni. sesaṃ pulliṅgasadisaṃ. idaṃ napuṃsakaliṅgaṃ.</p>
              <p>[03] asu, amu, amū, amuyo. amūṃ, amū, amuyo. amuyā,  amūhi, amūbhi. amussā, amuyā, amūsaṃ, amūsānaṃ. amuyā,  amūhi, amūbhi. amussā, amuyā, amūsaṃ, amūsānaṃ. amuyā,  amuyaṃ, amussaṃ, amūsu. idaṃ itthiliṅgaṃ. evaṃ ^b^amu^eb^saddassa  nāmikapadamālā bhavati, samāso pana appasiddho.</p>
              <p>[03] tatra ``dussa me khettapālassa, rattibhattaṃ apābhata''nti  payogadassanato ``dussā''ti padamamhehi ṭhapitaṃ.  ^b^ka^eb^kārāgamavasena aññānipi asabbanāmikarūpāni bhavanti.  tesaṃ ^a^M0.0369^ea^ vasena ayaṃ liṅgattayassa nāmikapadamālā vuccate --</p>
              <p>[03] ``asuko, asukā. asukaṃ, asuke''tiādinā, ``amuko,  amukā. amukaṃ, amuke''tiādinā ca ^b^purisa^eb^nayopi labbhati.  ``asukā, asukāyo''tiādinā, ``amukā, amukāyo''tiādinā  ca ^b^kaññā^eb^nayopi labbhati. ``asukaṃ, asukānī''tiādinā,  ``amukaṃ, amukānī''tiādinā ca ^b^citta^eb^nayopi labbhati.  imānettha padāni asabbanāmikānipi ^b^ka^eb^kārāgamavasena  nānattadassanatthaṃ vuttāni.</p>
              <p>[03] idāni ^b^kiṃ^eb^saddassa nāmikapadamālā vuccate --</p>
              <p>[03] ko, ke. kaṃ, ke. kena, kehi, kebhi. kassa, kissa,  kesaṃ. kasmā, kamhā, kehi, kebhi. kassa, kissa, kesaṃ.  kasmiṃ, kismiṃ, kamhi, kimhi, kesu. idaṃ pulliṅgaṃ.</p>
              <p>[03] rūpavisesopettha veditabbo ``ke gandhabbe ca rakkhase nāge, ke  kimpurise ca mānuse, ke paṇḍite sabbakāmadade, dīghaṃ rattaṃ bhattā me  bhavissati, ke ca chave pāthikaputte, kā ca tathāgatānaṃ arahantānaṃ  sammāsambuddhānaṃ āsādanā''ti pāḷidassanato. yasmā pana ke  gandhabbe ca rakkhase nāge itiādīsu pāḷīsu ``ke''ti paccattavacanaṃ  ^b^e^eb^kārantampi dissati, tasmā ``ke''ti rūpabhedo cettha ñeyyo.  tathā ``kissassa ekadhammassa, vadhaṃ rocesi gotama. kismiṃ me  sivayo kuddhā. kamhi kāle tayā vīra, patthitā  bodhimuttamā''tiādīni ca nidassanapadāni ñeyyāni. apica -- </p>
              <p>[21] ``ko te balaṃ mahārāja'', itiādīsu pāḷisu. </p>
              <p>[22] kvasaddatthe vattatīti, ñeyyā ^b^ko^eb^ iccayaṃ suti.. </p>
              <p>[21] petaṃ ^a^M0.0370^ea^ taṃ sāmamaddakkhiṃ, ko nu tvaṃ sāma  jīvasi. </p>
              <p>[22] iti pāṭhe ^b^kathaṃ^eb^saddā-bhidheyye vattatīti ca.. </p>
              <p>[21] etesu dvīsu atthesu, diṭṭho ^b^ko^eb^ iccayaṃ ravo. </p>
              <p>[22] nipātoti gahetabbo, sutisāmaññato ruto..</p>
              <p>[03] napuṃsakaliṅge kaṃ, kāni. kaṃ, kāni. sesaṃ pulliṅgasadisaṃ  yojetabbaṃ. atha vā ``kiṃ cittaṃ. kiṃ rūpaṃ. kiṃ parābhavato  mukhaṃ. kiṃ icchasī''tiādipayogadassanato pana ``kiṃ, kāni.  kiṃ, kānī''ti vatvā sesaṃ pulliṅgasadisaṃ yojetabbaṃ. ayaṃ nayo  yuttataro, idaṃ napuṃsakaliṅgaṃ.</p>
              <p>[03] kā, kā, kāyo. kaṃ, kā, kāyo. kāya, kāhi, kābhi.  kāya, kassā, kāsaṃ, kāsānaṃ. kāya, kassā, kāhi, kābhi.  kāya, kassā, kāsaṃ kāsānaṃ. kāya, kassā, kāyaṃ, kassaṃ, kāsu.</p>
              <p>[03] ettha pana ^b^kāyo^eb^ti padassa atthibhāve ``kāyo amoghā  gacchantī''ti nidassanaṃ daṭṭhabbaṃ. idaṃ itthiliṅgaṃ. evaṃ  ^b^kiṃ^eb^saddassa nāmikapadamālā bhavati. etthetassa atthuddhāro  vuccate -- ^b^kiṃ^eb^ saddo ``kiṃ rājā yo lokaṃ na rakkhati. kiṃ  nu kho nāma tumhe maṃ vattabbaṃ maññathā''tiādīsu garahane āgato.  ``yaṃ kiñci rūpaṃ atītānāgatapaccuppanna''ntiādīsu aniyame.  ``kinte vakkali iminā pūtikāyena diṭṭhena, yo kho vakkali dhammaṃ  passati, so maṃ passatī''tiādīsu nippayojanatāyaṃ. ``kiṃ na  kāhāmi te vaco''tiādīsu sampaṭicchane. ``kiṃsūdha vittaṃ  purisassa seṭṭha''ntiādīsu pucchāyaṃ, ^b^pucchā^eb^ ca nāma  kāraṇapucchādivasena ^a^M0.0371^ea^ anekavidhā, ato  kāraṇapucchādivasenapi ^b^kiṃ^eb^saddassa pavatti vitthārato ñeyyā.  tathā hi ayaṃ ``kiṃ nu santaramānova, kāsuṃ khaṇasi sārathi. kiṃ  nu jātiṃ na rocesi. kena tetādiso vaṇṇo''tiādīsu  kāraṇapucchāyaṃ vattati. ``kiṃ kāsuyā karissatī''tiādīsu  kiccapucchāyaṃ. ``kiṃ sīlaṃ. ko samādhī''tiādīsu sarūpapucchāyaṃ.  ``kiṃ khādasi. kiṃ pivasī''tiādīsu vatthupucchāyaṃ.  ``khādasi kiṃ pivasi ki''ntiādīsu kriyāpucchāyaṃ vattati.  adiṭṭhajotanāpucchāti evamādikā pana pañcavidhā pucchā  ^b^kiṃ^eb^saddassa atthuddhāre anāharitabbattā anāgatāti daṭṭhabbaṃ.  etthetaṃ vuccati -- </p>
              <p>[21] garahāyaṃ aniyame, nippayojanatāya ca. </p>
              <p>[22] sampaṭicchanapucchāsu, ^b^kiṃ^eb^saddo sampavattati..</p>
              <p>[03] parapadena saddhiṃ samāsopissa veditabbo ``kiṃsamudayo,  kiṃvedano, kiṃsaññojano''ti. ettha ``ko, ke. kā, kā, kāyo.  kiṃ, kānī''ti evaṃ liṅgattayavasena vibhattāni ^b^kiṃ^eb^saddamayāni  padāni samāsapadatte puna ^b^ki^eb^miti pakatibhāveneva tiṭṭhanti.  ^b^nāma^eb^saddena pana samāse tesaṃ dvidhā gati dissati  ^b^``kinnāmo, konāmo''^eb^ti. sabbāni panetāni  itthinapuṃsakaliṅgavasena bahuvacanavasena ca yojetabbāni. </p>
              <p>[21] ^b^kiṃ^eb^saddassa samāsamhi, saddhiṃ ^b^nāma^eb^ravena ve. </p>
              <p>[22] ``kinnāmo'' iti ``konāmo'', iti cevaṃ gati  dvidhā.. </p>
              <p>[21] ``konāmo ^a^M0.0372^ea^ te upajjhāyo'', iccādettha  nidassanaṃ. </p>
              <p>[22] sahaññena samāsamhi, ``kiṃ kiṃ''icceva suyyate..</p>
              <p>[03] tathā hi ``kiṃcitto tvaṃ bhikkhu.  kiṃkārapaṭissāvinī''tiādīsu ^b^kiṃ^eb^saddo sarūpamavijahanto  tiṭṭhati. tattha hi kiṃcittaṃ yassa so ^b^kiṃcitto^eb^. ``kiṃ  karomi sāmī''ti evaṃ kinti kāro karaṇaṃ saddanicchāraṇaṃ kiṃkāro,  taṃ paṭissāvetīti ^b^kiṃkārapaṭissāvinī^eb^tiādi  nibbacanamicchitabbaṃ. ``kinnaro. kiṃpakkamiva  bhakkhita''ntiādīsu pana nibbacanamappasiddhaṃ, ^b^kiṃ^eb^saddoyeva  padāvayavabhāvena suto. tathā hi so katthaci padāvayavabhāvena  katthaci ^b^nu su nukho kāraṇā^eb^disaddehi sahacāribhāvena ca  suyyati. atrime payogā -- esā te itthī kiṃ hoti. ete  manussā tumhākaṃ kiṃ honti. kimpurisānuciṇṇo. kiṃ nu bhītova  tiṭṭhasi. kiṃsuchetvā sukhaṃ seti. kiṃ nukho kāraṇaṃ. kiṃ  kāraṇā amma tuvaṃ pamajjasi, kiñhi nāma cajantassa, vācāya  adadamappakanti evamādayo. atridaṃ vuccati -- </p>
              <p>[21] ``visuṃ padāvayavo vā, hutvā ^b^nvā^eb^dīhi vā pana. </p>
              <p>[22] yutto saddehi ^b^kiṃ^eb^saddo, diṭṭho sugatasāsane.. </p>
              <p>[21] pāḷinayānusārena, sesānaṃ sambhavopi ca. </p>
              <p>[22] ñeyyo viññūhi saddhamma-nayaññūhi pabhedato''ti..</p>
              <p>[03] idāni ^a^M0.0373^ea^ sabbanāmikabhāve ṭhitehi ^b^ko  kaṃ^eb^saddehi samānasutikānaṃ aññesaṃ ^b^ko kaṃ^eb^saddānaṃ  nāmikapadamālāviseso vattabbo siyā, so heṭṭhā  liṅgattayamissakaparicchede vutto. asabbanāmikattā pana ^b^purisa  citta^eb^nayeneva vibhatto. tathā hi yadā ^b^ko^eb^saddo  brahmavātakāyatthavācako, ^b^kaṃ^eb^saddo pana sirojalasukhatthavācako,  tadā tāni padāni asabbanāmikāni, kasmā? a^b^kiṃ^eb^saddamayattā  sabbanāmikarūpasaṅkhātehi asādhāraṇarūpehi virahitattā pucchatthato  atthantaravācakattā ca. ettha pana samānasutivasena  atthantaraviññāpanatthaṃ ^b^ko^eb^saddo ^b^kaṃ^eb^saddoti ca vuttaṃ,  ekantato pana sabbanāmikatte ^b^kiṃ^eb^saddoyeva, suddhanāmatte  ^b^ka^eb^saddoyevāti gahetabbaṃ. iccevaṃ -- </p>
              <p>[21] kāye brahmani vāte ca, sīse jalasukhesu ca. </p>
              <p>[22] ^b^ka^eb^saddo vattatī tīsu, pumā tīsu napuṃsako.. </p>
              <p>[07] evaṃ sabbanāmabhūtānaṃ ^b^kiṃka^eb^saddānaṃ pavatti veditabbā. </p>
              <p>[21] idha vuttappakārānaṃ, atthānaṃ dāni saṅgaho. </p>
              <p>[22] paññāvepullakaraṇo, ekadesena vuccate.. </p>
              <p>[21] kiṃ kiṃpakkena sadisaṃ, kāyo kiṃpabhavo vada. </p>
              <p>[22] kiṃpakkasadiso kāmo, kāyo taṇhādisambhavo.. </p>
              <p>[21] uṇhakāle ka'micchanti, ka'micchanti pipāsitā. </p>
              <p>[22] paccāmittā ka'micchanti, ka'micchanti dukhaṭṭitā.. </p>
              <p>[21] kāyassa kassa ko āyo, </p>
              <p>[27] ko nātho kassa bhūtale. </p>
              <p>[26] kassa kaṃ jhānajaṃ sātaṃ, </p>
              <p>[22] kassaṅgesu ca kaṃ paranti..</p>
              <p>[03] yā ^a^M0.0374^ea^ pana tā heṭṭhā amhehi liṅgattayavasena  ^b^kiṃ^eb^saddassa sabbanāmikasaññitassa nāmikapadamālā vibhattā,  etāsu pulliṅganapuṃsakaliṅgaṭṭhāne ``kebhi, kissa, kasmā, kamhā,  kamhī''ti imāni padāni pahāya itthiliṅgaṭṭhāne ``kāyo, kābhi,  kāsānaṃ, kāyaṃ, kassa''nti imāni ca padāni pahāya tato tato  sesapadato yathāsambhavaṃ ^b^ci^eb^saddaṃ ^b^cana^eb^saddaṃ ^b^canaṃ^eb^saddañca  nipātetvā evarūpāni rūpāni gahetabbāni. seyyathidaṃ?</p>
              <p>[03] koci, keci, kecana. kiñci, kiñcanaṃ, keci, kecana.  kenaci, kehici. kassaci, kesañci. pañcamiyā ekavacanaṃ ūnaṃ  pāḷiyaṃ anāgatattā. kehici. kassaci, kesañci. kasmiñci,  kismici, kesuci. pulliṅganapuṃsakaliṅgavasena daṭṭhabbāni. atra  ^b^kismicī^eb^ti anusāralopavasena vuttaṃ.</p>
              <p>[03] itthiliṅgavasena pana kāci itthī, kāci itthiyo. kāci,  kāci. kiñci, kāci. kāyaci, kāhici. kāyaci, kassāci,  kāsañci. kāyaci, kāhici. kāyaci, kassāci, kāsañci.  kāyaci, kāsucīti rūpāni.</p>
              <p>[03] ettha ``iti bhāsanti kecana, na naṃ hiṃsāmi  kiñcana''ntiādayo payogā veditabbā. iti liṅgattayavasena  vuttāni ^b^koci kāci kiñcī^eb^tiādīni appamattakānaṃ  saṅgāhakavacanānīti veditabbāni.</p>
              <p>[03] punetāniyeva yathārahaṃ ^b^yaṃ^eb^saddena yojetvā dassessāmi --</p>
              <p>[03] yo koci, ye keci. yaṃ kiñci, ye keci. yena kenaci,  yehi kehici. yassa kassaci, yesaṃ kesañci. yasmā kasmāci,  yehi kehici. yassa kassaci, yesaṃ kesañci. yasmiṃ kasmiñci,  yesu kesuci.</p>
              <p>[03] ettha ^a^M0.0375^ea^ ``yo koci maṃ aṭṭhi katvā suṇeyya. ye  kecime atthi rasā pathabyā, saccaṃ tesaṃ sādhutaraṃ rasāna''ntiādayo  payogā veditabbā. pulliṅgarūpāni.</p>
              <p>[03] yaṃ kiñci, yāni kānici. yaṃ kiñci, yāni kānici.  sesaṃ pulliṅgasadisaṃ. ettha ``yaṃ kiñci ratanaṃ atthi,  dhataraṭṭhanivesane. yaṃ kiñci vittaṃ idha vā huraṃ vā. yāni  kānici rūpānī''tiādayo payogā veditabbā. napuṃsakaliṅgarūpāni.</p>
              <p>[03] yā kāci itthī, yā kāci itthiyo. yaṃ kiñci, yā kāci.  yāya kāyaci, yāhi kāhici. yāya kāyaci, yāsaṃ kāsañci.  yāya kāyaci, yāhi kāhici. yāya kāyaci, yāsaṃ kāsañci.  yāya kāyaci, yāsu kāsuci.</p>
              <p>[03] ettha ``yā kāci vedanā atītānāgatapaccuppannā''tiādayo  payogā veditabbā. itthiliṅgarūpāni. iti liṅgattayavasena  vuttāni ^b^yo koci, yā kāci, yaṃ kiñcī^eb^tiādīni  anavasesapariyādānavacanānīti veditabbāni. sabbāni cetāni na  nipātapadāni, nipātapatirūpakā saddagatiyoti veditabbāni. yadi  nipātapadāni siyuṃ, tīsu liṅgesu sattasu vibhattīsu ekākārena  tiṭṭheyyuṃ, na ca tiṭṭhanti, tasmā na nipātapadāni, nipātapatirūpakā  saddagatiyoyeva.</p>
              <p>[03] apica ^b^ya ta kiṃ eta^eb^iccetehi sabbanāmehi liṅgānurūpato  ^b^ttakattika^eb^paccaye katvā vatticchāyaṃ yāni padāni sijjhanti,  tāni paricchedavacanāni asabbanāmikāniyeva bhavanti. tesaṃ  nāmikapadamālā ^b^purisa citta kaññā^eb^nayena yojetabbā. taṃ yathā?</p>
              <p>[03] yattako ^a^M0.0376^ea^ jano, yattakaṃ cittaṃ, yattikā itthī.  tattako, tattakaṃ, tattikā. kittako, kittakaṃ, kittikā. ettako,  ettakaṃ, ettikāti. imāni padāni asabbanāmikānipi paccayavasena  sambhūtatthantaresu viññūnaṃ kosallatthaṃ vuttāni.</p>
              <p>[03] idāni saṅkhādivacanassa ^b^eka^eb^saddassa nāmikapadamālā  vuccate --</p>
              <p>[03] ^b^eka^eb^saddo hi saṅkhāvacano ca hoti asadisavacano ca  asahāyavacano ca ekaccavacano ca missībhūtavacano ca. yadā  saṅkhā'sadisā'sahāyavacano, tadā ekavacanako bhavati.</p>
              <p>[03] eko, ekaṃ, ekena, ekassa, ekasmā, ekamhā, ekassa,  ekasmiṃ, ekamhīti. evaṃ saṅkhādivacano ^b^eka^eb^saddo  ekavacanako. tathā hi ``eko dve tayo''ti saṅkhāvisaye  ^b^eka^eb^saddo ekavacanakova. ``ekomhi sammāsambuddho. eko  rāja nipajjāmī''ti asadisāsahāyakathanepi ekavacanakova. ayaṃ  ekavacanikā sabbanāmikapadamālā.</p>
              <p>[03] yadā pana saṅkhatthā ca asahāyā ca bahū vattabbā siyuṃ, tadā  ^b^eka^eb^saddato ^b^ka^eb^kārāgamaṃ katvā ekakā, ekake, ekakehi,  ekakebhi. ^b^purisa^eb^naye bahuvacanavasena nāmikapadamālā yojetabbā.  tathā hi saṅkhatthāpi bahū honti. ``cattāro ekakā siyu''nti  hi vuttaṃ. asahāyāpi bahū honti. tathā hi ``ayampi gahapati  ekova āgato, ayampi ekova āgato''ti vattabbe ``ime gahapatayo  ekakā āgatā''ti vattabbatā dissati. ayaṃ nayo  sabbanāmikapakkhaṃ na bhajati asādhāraṇarūpābhāvato,  atthantaraviññāpanatthaṃ pana vutto.</p>
              <p>[03] yadā ^a^M0.0377^ea^ ekaccavacano, tadā ``eke, eke, ekehi,  ekebhi ekesaṃ, ekehi, ekebhi, ekesaṃ, ekesū''ti vattabbaṃ. ayampi  bahuvacanikā sabbanāmikapadamālā. ettha ^b^eke^eb^ti ekacce.  esa nayo sesesupi. yadā pana missībhūtavacano, tadā ``ekā,  eke, ekehi, ekebhi, ekāna''nti ^b^purisa^eb^naye bahuvacanavasena  vattabbaṃ. ``pañcālo ca videho ca, ubho ekā bhavantu te''ti pāḷi  dissati. ayaṃ nayo sabbanāmikapakkhaṃ na bhajati  asādhāraṇarūpābhāvato, atthantaraviññāpanatthaṃ pana vutto. tattha  ^b^ekā bhavantū^eb^ti ekībhavantu missībhavantu, gaṅgodakena yamunodakaṃ  viya aññadatthu saṃsandantu samentūti vacanattho.</p>
              <p>[03] ācariyā pana evaṃ vibhāgaṃ adassetvā ^b^eka^eb^saddassa  sabbanāmattameva gahetvā ^b^sabba^eb^saddassa viya nāmikapadamālaṃ  yojenti. kathaṃ?</p>
              <p>[03] eko, eke. ekaṃ, eke. ekena, ekehi, ekebhi. ekassa,  ekesaṃ, ekesānaṃ. ekasmā, ekamhā, ekehi, ekebhi. ekassa,  ekesaṃ, ekesānaṃ. ekasmiṃ, ekamhi, ekesūti. ayaṃ  sabbanāmikapadamālāti veditabbā.</p>
              <p>[03] keci ^b^``eka^eb^saddo saṅkhyātulyāsahāyaññavacano. yadā  saṅkhyāvacano, tadā sabbatthekavacanantova, aññattha bahuvacanantopi,  eko ekā ekaṃ iccādi sabbattha sabbasaddasamaṃ. saṃsāsveva  viseso''ti liṅgattaye yojanānayaṃ vadanti. evaṃ vadantā ca te  vibhāgaṃ adassetvā vadanti. mayaṃ pana sotūnaṃ payogesu  kosalluppādanatthaṃ vibhāgaṃ dassetvā vadāma.</p>
              <p>[03] apicettha ^a^M0.0378^ea^ ayaṃ visesopi sallakkhitabbo ``eke  ekaṭṭhe same samabhāge'ti pāḷippadese paccattekavacanassa ^b^eka^eb^saddassa  ^b^e^eb^kārantaniddesopi dissatī''ti. pulliṅgarūpāni.</p>
              <p>[03] ekaṃ, ekāni. ekaṃ, ekāni. sesaṃ pulliṅgasadisaṃ. tattha  ^b^ekānī^eb^ti ekaccāni. esa nayo sesabahuvacanesupi,  napuṃsakaliṅgarūpāni.</p>
              <p>[03] ekā, ekā, ekāyo. ekaṃ, ekā, ekāyo. ekāya,  ekāhi, ekābhi. ekāya, ekissā, ekāsaṃ. ekāya, ekāhi,  ekābhi. ekāya, ekissā, ekāsaṃ. ekāya, ekāyaṃ, ekissaṃ,  ekāsu. ettha bahuvacanaṭṭhāne ^b^ekā^eb^ti ekaccā, ^b^ekāhī^eb^ti  ekaccāhi, ^b^ekāsa^eb^nti ekaccānaṃ ^b^ekāsū^eb^ti ekaccāsu.  itthiliṅgarūpāni. sabbānetāni sabbanāmāni  ekavacanabahuvacanavasena vuttāni.</p>
              <p>[03] apica ^b^eka^eb^sadde vicchāvasena vattabbe liṅgattayarūpāni  ekavacanāneva bhavanti. kathaṃ?</p>
              <p>[03] ekeko, ekekaṃ, ekekena, ekekassa, ekekasmā, ekekamhā,  ekekassa, ekekasmiṃ, ekekamhīti pulliṅgarūpāni.</p>
              <p>[03] ekekaṃ, ekekaṃ. sesaṃ pulliṅgasadisaṃ, napuṃsakaliṅgarūpāni.  ekekā, ekekaṃ, ekekāya, ekekissā, ekekāya, ekekissā,  ekekāyaṃ, ekekissaṃ. itthiliṅgarūpāni.</p>
              <p>[03] sabbānetāni vicchāsabbanāmānīti vattuṃ vaṭṭati. bahuvacanāni  panettha na santi payogābhāvato. iti imesu vicchāvasena vuttesu  liṅgattayarūpesu samāsacintā na uppādetabbā anibbacanīyattā  vicchāsaddānaṃ. tathā hi ``pabbaṃ pabbaṃ ^a^M0.0379^ea^ sandhi sandhi  odhi odhi hutvā tattakapāle pakkhittatilā viya taṭataṭāyantā  saṅkhārā bhijjantī''tiādīsu ^b^pabbapabba^eb^saddādīnaṃ  samāsakaraṇavasena nibbacanaṃ pubbācariyehi na dassitaṃ. yasmā ca  vicchāyaṃ vattamānānaṃ dvirutti lokato eva siddhā, na lakkhaṇato,  tasmā tattha samāsacintā na uppādetabbā.</p>
              <p>[03] idāni ^b^ekacca ekatiya ekacciya^eb^saddānaṃ  nāmikapadamālāyo vuccante -- pulliṅge tāva ekacco, ekacce.  ekaccaṃ, ekacce. sesaṃ ^b^purisa^eb^saddasamaṃ. ettha ^b^ekacce^eb^ti  paccattabahuvacanameva sabbanāmikarūpasamaṃ asādhāraṇarūpattā.  ``idhekacco kulaputto. idhekacce moghapurisā''ti nidassanapadāni.</p>
              <p>[03] ekatiyo, ekatiye. ekatiyaṃ, ekatiye. sesaṃ  ^b^purisa^eb^saddasamaṃ. idhāpi ^b^ekatiye^eb^ti paccattabahuvacanameva  sabbanāmikarūpasamaṃ asādhāraṇarūpattā. ekatiye manussā. </p>
              <p>[21] ``na vissase ekatiyesu eva, </p>
              <p>[27] agārisu pabbajitesu cāpi. </p>
              <p>[26] sādhūpi hutvāna asādhu honti. </p>
              <p>[22] asādhu hutvā puna sādhu hontī''ti </p>
              <p>[07] nidassanapadāni. ^b^ekacciya^eb^saddassa atthitāyaṃ  pana -- </p>
              <p>[21] ``saccaṃ kirevamāhaṃsu, narā ekacciyā idha. </p>
              <p>[22] kaṭṭhaṃ niplavitaṃ seyyo, na tvevekacciyo naro.. </p>
              <p>[07] ekacciyaṃ āhāra''nti nidassanapadāni. ekacciyo,  ekacciyā. ekacciyaṃ, ekacciyeti sabbathāpi ^b^purisa^eb^nayo.  pulliṅgarūpāni.</p>
              <p>[03] ekaccaṃ ^a^M0.0380^ea^, ekaccāni. ekaccaṃ, ekaccāni. sesaṃ  pulliṅgasadisaṃ. ekatiyaṃ, ekatiyāni. ekatiyaṃ, ekatiyāni.  sesaṃ pulliṅgasadisaṃ. ekacciyaṃ, ekacciyāni. ekacciyaṃ,  ekacciyāni. sesaṃ pulliṅgasadisaṃ. napuṃsakaliṅgarūpāni.</p>
              <p>[03] ``ekaccā, ekaccā, ekaccāyo''ti ^b^kaññā^eb^nayena, tathā  ``ekatiyā, ekatiyā, ekatiyāyo. ekatiya''nti ca,  ``ekacciyā, ekacciyā, ekacciyāyo. ekacciya''nti ca  ^b^kaññā^eb^nayena yojetabbaṃ. itthiliṅgarūpāni.</p>
              <p>[03] idāni ^b^ekākī ekākiya^eb^saddavasena nāmikapadamālā  vuccante --</p>
              <p>[03] ekākī, ekākī, ekākino. ekākiṃ, ekākī, ekākino.  ^b^daṇḍī^eb^nayena ñeyyā. ekākiyo, ekākiyā. ekākiyaṃ,  ekākiye. ekākiyena. ^b^purisa^eb^nayena ñeyyaṃ. pulliṅgarūpāni.</p>
              <p>[03] ekāki kulaṃ, ekākī, ekākīni. ekākiṃ, ekākī,  ekākīni. sesaṃ pulliṅgasadisaṃ. ekākiyaṃ, ekākiyāni.  ekākiyaṃ, ekākiyāni. sesaṃ pulliṅgasadisaṃ. napuṃsakaliṅgarūpāni.</p>
              <p>[03] ekākinī, ekākinī, ekākiniyo. ekākiniṃ,  ekākinī, ekākiniyo. ekākiniyāti ^b^itthī^eb^sadisaṃ.  ekākiyā, ekākiyā, ekākiyāyo. ekākiyaṃ, ekākiyā,  ekākiyāyo. ekākiyāyāti ^b^kaññā^eb^sadisaṃ.  itthiliṅgarūpāni. sabbāni panetāni asabbanāmikarūpāni  atthantaraviññāpanatthaṃ vuttānīti daṭṭhabbāni.</p>
              <p>[03] idāni ^b^dvi^eb^saddapariyāyassa sadā bahuvacanantassa  sabbanāmikapadassa ^b^ubha^eb^saddassa nāmikapadamālā vuccate --</p>
              <p>[03] ``ubho ^a^M0.0381^ea^, ubho, ubhohi, ubhobhi, ubhinnaṃ, ubhohi,  ubhobhi, ubhinnaṃ, ubhosū''ti ayaṃ pāḷinayānurūpena vuttapadamālā.  atrime payogā -- ubho kumārā nikkītā. ubho itthiyo tiṭṭhanti,  ubho cittāni tiṭṭhanti, ubho putte adāsi. ubho kaññāyo passati.  ubho pādāni bhinditvā, saññamissāmi vo ahaṃ. ubhohi  hatthehi. ubhohi bāhāhi, ubhohi cittehi, ubhinnaṃ janānaṃ, ubhinnaṃ  itthīnaṃ, ubhinnaṃ cittānaṃ, ubhosu purisesu, ubhosu itthīsu, ubhosu  passesūti, ayamasmākaṃ ruci. ācariyā pana ``ubhehi, ubhebhi,  ubhesū''tipi icchanti. ^b^kaccāyanepi^eb^ hi ``ubhe tappurisā''ti  vuttaṃ. sabbānipi etāni manasi kātabbāniyeva. ^b^ubha^eb^saddassa  samāso appasiddho. liṅgattayasādhāraṇarūpāni.</p>
              <p>[03] idāni saṅkhāvacanānaṃ ^b^dviti catu^eb^saddānaṃ sadā  bahuvacanantānaṃ sabbanāmānaṃ nāmikapadamālāyo vuccante --</p>
              <p>[03] dve, dve, dvīhi, dvībhi, dvinnaṃ, duvinnaṃ, dvīhi, dvībhi, dvinnaṃ,  duvinnaṃ, dvīsu. ^b^cūḷaniruttiyaṃ^eb^ pana ``dvinnanna''nti padamālā  āgatā. imāni ^b^ahaṃ^eb^saddādīni viya itthi  liṅgādibhāvavinimuttānipi tīsu liṅgesu yujjante ``dve purisā, dve  itthiyo, dve cittāni''iccevamādinā. imānipi  liṅgattayasādhāraṇāni rūpāni. </p>
              <p>[21] ``dve''ti rūpaṃ ^b^dvi^eb^saddassa, yaṃ samāsamhi taṃ bhave. </p>
              <p>[22] dvitippakatikaṃyeva, nānādesehi sā siyā.. </p>
              <p>[21] dvibhāvo ceva dvebhāvo, dvirattañca duvassako. </p>
              <p>[22] dohaḷinī dupattañca, taddhitatte dvayaṃ dvayaṃ..</p>
              <p>[03] tayo ^a^M0.0382^ea^, tayo, tīhi, tībhi, tiṇṇaṃ, tiṇṇannaṃ,  tīhi, tībhi, tiṇṇaṃ, tiṇṇannaṃ, tīsu. imāni pulliṅgarūpāni.</p>
              <p>[03] tisso, tisso, tīhi, tībhi, tissannaṃ, tīhi, tībhi,  tissannaṃ, tīsu. imāni itthiliṅgarūpāni. ^b^cūḷaniruttiyaṃ^eb^  ``tissannanna''nti catutthīchaṭṭhīnaṃ bahuvacanamāgataṃ, ^b^niruttipiṭake^eb^  pana ``tiṇṇanna''nti. tāni sāṭṭhakathe tepiṭake buddhavacane punappunaṃ  upaparikkhitvā dissanti ce, gahetabbāni.</p>
              <p>[03] tīṇi, tīṇi, tīhi, tībhi, tiṇṇaṃ, tiṇṇannaṃ, tīhi, tībhi,  tiṇṇaṃ, tiṇṇannaṃ, tīsu. imāni napuṃsakaliṅgarūpāni. katthaci  pana pāḷippadese ^b^tīṇi^eb^saddassa ^b^ṇi^eb^kāralopopi bhavati ``dve  vāti vā udakaphusitānī''ti. ``tiṇṇannaṃ kho bhikkhave  indriyānaṃ bhāvitattā bahulīkatattā piṇḍolabhāradvājena bhikkhunā aññā  byākatā''ti idaṃ ``tiṇṇanna''nti padassa atthibhāve nidassanaṃ. </p>
              <p>[21] yāni rūpāni vuttāni, ``tisso tīṇi tayo''iti. </p>
              <p>[22] samāsavisaye tāni, ^b^ti^eb^tippakatikā siyuṃ.. </p>
              <p>[21] yasmā ^b^ti^eb^ssa samāsamhi, saddhiṃ parapadena ve. </p>
              <p>[22] ``tivedanaṃ ticitta''nti, ``tiloka''nti ca niddise.. </p>
              <p>[21] ettha napuṃsakattaṃva, pāsaṃsaṃ pāyavuttito. </p>
              <p>[22] pumattampettha icchanti, ``tibhavo khāyate''iti..</p>
              <p>[03] cattāro, caturo, cattāro, caturo, catūhi, catūbhi, catubbhi,  catunnaṃ, catūhi, catūbhi, catubbhi, catunnaṃ, catūsu. imāni  pulliṅgarūpāni.</p>
              <p>[03] catasso ^a^M0.0383^ea^, catasso, catūhi, catūbhi, catubbhi,  catassannaṃ, catunnaṃ, catūhi, catūbhi, catubbhi, catassannaṃ, catunnaṃ, catūsu.  imāni itthiliṅgarūpāni. itthiliṅgaṭṭhāne ``catunna''nti padaṃ  ^b^cūḷaniruttiyaṃ niruttipiṭake pāḷiyaṃ aṭṭhakathāsu^eb^ ca dassanato  vuttaṃ. tathā hi cūḷaniruttiyaṃ itthiliṅgaṭṭhāne ``catunna''nti āgataṃ,  niruttipiṭake ``catunnaṃ kaññāna''nti āgataṃ. pāḷiyaṃ pana  soṇadantasuttādīsu ``samaṇo gotamo catunnaṃ parisānaṃ piyo  manāpo''ti āgataṃ. aṭṭhakathāsu ca pana suttantaṭṭhakathāyaṃ ``catūhi  acchariyabbhutadhammehi samannāgato catunnaṃ parisānaṃ piyo manāpo''ti  āgataṃ. sattilaṅghajātakaṭṭhakathāyaṃ ``ācariyo panassa catunnaṃ  sattīnaṃ laṅghanaṃ sippaṃ jānātī''ti āgataṃ.</p>
              <p>[03] cattāri, cattāri, catūhi, catūbhi, catubbhi, catunnaṃ, catūhi,  catūbhi, catubbhi, catunnaṃ, catūsu. imāni napuṃsakaliṅgarūpāni. </p>
              <p>[21] ``cattāro''ti ``catasso''ti, ``cattārī''ti ca  sadditaṃ. </p>
              <p>[22] rūpaṃ samāsabhāvamhi, ^b^catu^eb^ppakatikaṃ bhave.. </p>
              <p>[21] nidassanapadānettha, kamato kamakovido. </p>
              <p>[22] ``catubbidhaṃ catussālaṃ, catusacca''nti niddise..</p>
              <p>[03] imāni ^b^dve^eb^ādikāni sabbanāmikāni bahuvacanāniyeva  bhavanti, na ekavacanāni. ^b^cūḷaniruttiyaṃ^eb^ pana tīsu liṅgesu  ``catassanna''nti vuttaṃ, taṃ anijjhānakkhamaṃ viya dissati.</p>
              <p>[03] idāni ^b^tumhāmha^eb^saddānaṃ nāmikapadamālā vuccante, tesu  yena katheti, tassālapane ^b^tumha^eb^vacanāni bhavanti.</p>
              <p>[03] tvaṃ, tuvaṃ, tumhe. taṃ, tuvaṃ, tvaṃ, tavaṃ, tumhe. tayā, tvayā,  tumhehi, tumhebhi. tuyhaṃ, tava, tumhaṃ, tumhākaṃ. tayā, tvayā,  tumhehi, tumhebhi. tuyhaṃ, tava, tumhaṃ, tumhākaṃ. tayi, tvayi, tumhesu  ^a^M0.0384^ea^. tatra ``tvaṃ puriso, tvaṃ itthī, tvaṃ citta''ntiādinā  yojetabbāni.</p>
              <p>[03] attayoge ^b^amha^eb^vacanāni bhavanti.</p>
              <p>[03] ahaṃ, ahakaṃ, mayaṃ, amhe. maṃ, mamaṃ, amhe. mayā, amhehi,  amhebhi. mayhaṃ, mama, amhaṃ, amhākaṃ, asmākaṃ. mayā, amhehi,  amhebhi. mayhaṃ, mama, amhaṃ, amhākaṃ, asmākaṃ. mayi, amhesu,  asmesu.</p>
              <p>[03] ettha pana ``kathaṃ amhe karomase''ti pāḷidassanato  ``tumhe''ti paccattavacanassa viya ``amhe''ti paccattavacanassapi  atthitā veditabbā, ``ahaka''nti rūpantarampi icchitabbaṃ. tassa  atthibhāve ``ahakañca cittavasānugā bhāsissa''nti esā pāḷi  nidassanaṃ. ettha hi ahakanti ahaṃ iccevattho. tatra ``ahaṃ  puriso, ahaṃ kaññā, ahaṃ citta''ntiādinā yojetabbāni.  imānipi liṅgattayasādhāraṇarūpāni.</p>
              <p>[03] ^b^kaccāyanacūḷaniruttiniruttipiṭakesu^eb^ pana ``tumhākaṃ  amhāka''nti ca dutiyābahuvacanaṃ vuttaṃ. kaccāyane ``tumhānaṃ  amhāna''nti ca paṭhamādutiyābahuvacanaṃ, ``tumhaṃ amha''nti ca  catutthīchaṭṭhekavacanaṃ, paṭhamādutiyābahuvacanañca vuttaṃ,  cūḷaniruttiniruttipiṭake pana ``tumhaṃ amha''nti ca dutiyekavacanaṃ  vuttaṃ, ``tumhe amhe''ti ca catutthīchaṭṭhībahuvacanaṃ vuttaṃ. etāni  upaparikkhitvā sāṭṭhakathesu suttantesu dissanti ce, gahetabbāni.</p>
              <p>[03] ^b^tumhāmha^eb^saddānaṃ pana parapadehi saddhiṃ samāse  ``maṃdīpā''tiādayo payogā tathāgatādimukhato sambhavanti. ``ete  gāmaṇi maṃdīpā maṃleṇā maṃsaraṇā''ti hi tathāgatamukhato, ``tayyogo  mayyogo''ti niruttaññumukhato, ^b^kābyādāse^eb^ ca ``tvaṃmukhaṃ  kamaleneva, tulyaṃ nāññena ^a^M0.0385^ea^ kenacī''ti ca ``candena  tvaṃmukhaṃ tulya''nti ca kavimukhato.</p>
              <p>[03] tattha hi ahaṃ dīpo etesanti ^b^maṃdīpā,^eb^ ahaṃ leṇaṃ  etesanti ^b^maṃleṇā,^eb^ evaṃ ^b^maṃsaraṇā^eb^. tumhena yogo  ^b^tayyogo, tumha^eb^saddena yogo iccevattho. amhena yogo  ^b^mayyogo, amha^eb^saddena yogo iccevattho. tava mukhaṃ ^b^tvaṃmukhaṃ^eb^.  bahuvacanavasenapi nibbacanīyaṃ ``tumhākaṃ mukhaṃ tvaṃmukha''nti.  ettha ca pāḷiyaṃ ``maṃdīpā''iccādidassanato ``tvaṃdīpā''tiādīni  ^b^kābyādāse^eb^ ca ``tvaṃmukha''nti dassanato ^b^tvaṃvaṇṇo, tvaṃsaro,  maṃmukhaṃ, maṃvaṇṇo, maṃsaro^eb^ādīni gahetabbāni. tattha tvaṃ dīpo  etesanti ^b^tvaṃdīpā,^eb^ tumhe vā dīpā etesanti ^b^tvaṃdīpā,^eb^ tava  vaṇṇo ^b^tvaṃvaṇṇo^eb^. mama mukhaṃ ^b^maṃmukhaṃ,^eb^ amhākaṃ vā mukhaṃ  ^b^maṃmukha^eb^nti nibbacanāni. esa nayo aññesupi īdisesu  ṭhānesu. </p>
              <p>[21] samāse ^b^tumhāmhākaṃ,^eb^ honti parapadehi ve. </p>
              <p>[22] ``tvaṃmukha''nti ca ``maṃdīpā, tayyogo mayyogo''ti  ca..</p>
              <p>[03] etthāha ``kiṃ ettakameva ^b^tumhāmha^eb^saddānaṃ rūpaṃ, udāhu  aññampi atthī''ti? atthi ``te me'' iccādīni. yadi evaṃ  kasmā padamālā visuṃ na vuttāti? avacane kāraṇamatthi. atridaṃ  kāraṇaṃ -- </p>
              <p>[21] ``te me vo no''ti rūpāni, parāni padato yato. </p>
              <p>[22] tato nāmikapantīsu, na tu vuttāni tāni me..</p>
              <p>[03] ettha ca mayaṃ me vo nosaddānamatthuddhāro vuccate --  ^b^te^eb^saddassa pana vuttova. yasmā aṭṭhakathācariyā  ^b^mayaṃ^eb^saddaṭṭhānepi ^b^mayā^eb^saddo, ^b^mayā^eb^saddaṭṭhānepi ca  ^b^mayaṃ^eb^saddo icceva vadanti, tasmā mayampi tatheva vadāma.  ^b^mayaṃ^eb^saddo ``anuññātapaṭiññātā, tevijjāmayamasmubho''tiādīsu  asmadatthe āgato ^a^M0.0386^ea^. ``mayaṃ nissāya hemāya, jātā  mandosisūpagā''ti ettha paññattiyaṃ. ``manomayā pītibhakkhā  sayaṃpabhā''tiādīsu nibbattiatthe. bāhirena paccayena vinā manasāva  nibbattāti manomayā. ``yaṃnūnāhaṃ sabbamattikāmayaṃ kuṭikaṃ  kareyya''ntiādīsu vikāratthe. ``dānamayaṃ sīlamaya''ntiādīsu  padapūraṇamatte. ``pīṭhaṃ te sovaṇṇamayaṃ uḷāra''nti ettha vikāratthe  padapūraṇamatte vā daṭṭhabbo. yadā hi suvaṇṇameva sovaṇṇanti  ayamattho, tadā suvaṇṇassa vikāro sovaṇṇamayanti vikāratthe  ^b^maya^eb^saddo daṭṭhabbo. nibbattiatthotipi vattuṃ vaṭṭati. yadā pana  suvaṇṇena nibbattaṃ sovaṇṇanti ayamattho, tadā sovaṇṇameva  sovaṇṇamayanti padapūraṇamatte ^b^maya^eb^saddo daṭṭhabbo.</p>
              <p>[03] ^b^me^eb^saddo ``kicchena me adhigataṃ, halaṃ dāni  pakāsitu''ntiādīsu karaṇe āgato. mayāti attho. ``tassa me  bhante bhagavā saṃkhittena dhammaṃ desetū''tiādīsu sampadāne, mayhanti  atthoti vadanti. ``pubbeva me bhikkhave sambodhā anabhisambuddhassa  bodhisattasseva sato''tiādīsu sāmiatthe, mamāti atthoti ca  vadanti. etthetaṃ vuccati -- </p>
              <p>[21] karaṇe sampadāne ca, sāmiatthe ca āgato. </p>
              <p>[22] ^b^me^eb^saddo iti viññeyyo, viññunā nayadassinā..</p>
              <p>[03] ettha ^a^M0.0387^ea^ pana ṭhatvā aṭṭhakathācariyehi kate ^b^te  me^eb^saddānamatthavivaraṇe vinicchayaṃ brūma tesamadhippāyappakāsanavasena  sotūnaṃ saṃsayasamugghāṭanatthaṃ. tathā hi aṭṭhakathācariyā  ^b^teme^eb^saddānaṃ sampadānatthavasena ``tuyhaṃ mayha''nti atthaṃ saṃvaṇṇesuṃ,  sāmiatthavasena pana ``tava mamā''ti. evaṃ yvāyaṃ tehi asaṅkarato  niyamo dassito, so sāṭṭhakathe tepiṭake buddhavacane kuto labbhā.  tathā hi ^b^teme^eb^saddatthavācakā ^b^tuyhaṃ mayhaṃ^eb^saddā ^b^tava  mama^eb^saddā ca sampadānasāmiatthesu aniyamato pavattanti.</p>
              <p>[03] tatrime payogā -- idaṃ tuyhaṃ dadāmi. tuyhaṃ vikappemi.  tuyhaṃ maṃsena medena, matthakena ca brāhmaṇa, āhutiṃ paggahessāmi. esa  hi tuyhaṃ pitā narasīho. tuyhaṃ pana mātā kahanti. mayhameva dānaṃ  dātabbaṃ, na aññesaṃ, mayhameva sāvakānaṃ dānaṃ dātabbaṃ, na aññesaṃ.  na mayhaṃ bhariyā esā. assamo sukato mayhaṃ. sabbaññutaṃ piyaṃ  mayhaṃ. tāta mayhaṃ mātu mukhaṃ aññādisaṃ, tumhākaṃ aññādisaṃ.  mayhaṃ sāmiko idāni marissati. tava dīyate, tava silāghate, mama  silāghate, pabbajjā mama ruccati. tava putto. ubho mātāpitā  mamāti evaṃ aniyamato pavattanti.</p>
              <p>[03] ^b^cūḷaniruttiyañhi yamakamahātherena^eb^ catutthīchaṭṭhīnaṃ  anaññarūpattaṃ vuttaṃ ``catutthīchaṭṭhīnaṃ sabbattha anaññaṃ, tatiyāpañcamīnaṃ  bahuvacanañcā''ti ^a^M0.0388^ea^. yadi evaṃ aṭṭhakathācariyā ``namo te  purisājañña. namo te buddha vīratthū'tiādīsu ^b^tuyhaṃ^eb^saddassa  vasena sampadāne, tuyhanti hi attho. `kinte vataṃ kiṃ pana  brahmacariya'ntiādīsu sāmiatthe, tavāti hi attho''tiādīni  vadantā ``ayuttaṃ saṃvaṇṇanaṃ saṃvaṇṇesu''ntipi, ``passitabbaṃ na  passiṃsū''tipi āpajjantīti? yuttaṃyeva te saṃvaṇṇayiṃsu,  passitabbañca passiṃsu. tathā hi te ``saddasatthampi ekadesato  sāsanānukūlaṃ hotī''ti paresamanukampāya saddasatthato nayaṃ gahetvā  sampadānatthavasena ^b^te me^eb^saddānaṃ ``tuyhaṃ mayha''nti atthaṃ  saṃvaṇṇayiṃsu, sāmiatthavasena pana ``tava mamā''ti. saddasatthe hi  catutthīchaṭṭhīrūpāni sabbathā visadisāni, sāsane pana sadisāni.  tasmā sāsane sāmaññena pavattāni catutthīchaṭṭhīrūpāni saddasatthe  visesena pavattehi catutthīchaṭṭhīrūpehi samānagatikāni katvā  paresamanukampāya sampadānatthe ^b^tuyhaṃ mayhaṃ^eb^saddānaṃ pavattiniyamo,  sāmiatthe ca ^b^tava mama^eb^saddānaṃ pavattiniyamo dassito. yasmā  pana paresamanukampāya ayaṃ niyamo, tasmā karuṇāyevāyaṃparādho, na  aṭṭhakathācariyānaṃ. tāya eva hi tehi evaṃ saṃvaṇṇanā katāti.</p>
              <p>[03] keci panettha evaṃ vadeyyuṃ -- nanu ca bho aṭṭhakathācariyehi  saddanayaṃ nissāya ^b^te me^eb^saddānaṃ sāmiatthe vattamānānaṃ ``tava  mamā''ti atthavacanena ``tuyhaṃ maṃsena medena, na mayhaṃ bhariyā  esā''tiādīsu sāmivisayesu vibhattivipallāsanayo dassitoti sakkā  vattuṃ, tathā saddanayaññeva nissāya ^b^te me^eb^saddānaṃ sampadānatthe  vattamānānaṃ ^a^M0.0389^ea^ ``tuyhaṃ mayha''nti atthavacanena ``bhattaṃ tava  na ruccati. pabbajjā mama ruccatī''tiādīsupi sampadānavisayesu  vibhattivipallāsanayo dassitoti sakkā vattunti? na sakkā, gāthāsu  viya cuṇṇiyapadaṭṭhānepi ^b^tuyhaṃ mayhaṃ tava mama^eb^saddānaṃ aniyamena  dvīsu atthesu pavattanato. na hi īdise ṭhāne gāthāyaṃ vā  cuṇṇiyapadaṭṭhāne vā vibhattivipallāso icchitabbo. ``tassa  rajjassahaṃ bhīto. kiṃ nu kho ahaṃ tassa sukhassa  bhāyāmī''tiādīsuyeva pana ṭhānesu icchitabbo.</p>
              <p>[03] yadi saddanayaṃ nissāya ``tuyhaṃ maṃsena medenā''tiādīsu  vibhattivipallāso icchitabbo siyā, ``brāhmaṇassa piyaputtadānaṃ  adāsi. brāhmaṇassa pitā adāsī''tiādīsupi saddanayaṃ nissāya  ``brāhmaṇāyā''tiādinā vibhattivipallāsattho vacanīyo siyā  catutthīchaṭṭhīrūpānaṃ satthe visuṃ vacanato. evañca sati ko dosoti  ce? attheva doso, yasmā ^b^dāna^eb^yoge vā ^b^namo^eb^yoge vā  ^b^āyā^eb^desasahitāni catutthīchaṭṭhīrūpāni sāṭṭhakathe tepiṭake  buddhavacane nupalabbhanti, tasmā ``brāhmaṇāyā''tiādinā  vibhattivipallāsatthavacane ayaṃ doso yadidaṃ avijjamānaggahaṇaṃ.  yasmā pana īdisesu ṭhānesu vibhattivipallāsakaraṇaṃ sāvajjaṃ, tasmā  ``tuyhaṃ maṃsena medenā''tiādīsupi vibhattivipallāso na icchitabbo.</p>
              <p>[03] catutthīchaṭṭhīrūpāni hi anaññāni dissanti ``purisassa  adāsi, purisassa dhanaṃ brāhmaṇānaṃ adāsi, brāhmaṇānaṃ santaka''nti.  tathā hi pāvacane ^b^sa naṃ^eb^saddā sampadānasāmiatthesu sāmaññena  ^a^M0.0390^ea^ pavattanti, tappavatti ``aggassa dātā medhāvī''tiādīhi  payogehi dīpetabbā. ``aggassa dātā medhāvī''ti ettha hi  ``aggassā''ti ayaṃ saddo yadā kriyāpaṭiggahaṇaṃ paṭicca sampadānatthe  pavattati, tadā ``aggassa ratanattayassa dātā''ti atthavasena pavattati.  yadā pana kriyaṃ paṭicca kammabhūte sāmiatthe pavattati, tadā  ``aggassa deyyadhammassa dātā''ti atthavasena pavattati. evaṃ  sabbathāpi vipallāso tumhākaṃ saraṇaṃ na hotīti. tathā saddanayaṃ  nissāya ``sampadānavacana''nti tumhehi daḷhaṃ gahitassa  ^b^ma^eb^yhaṃsaddassa sāmiatthavasena paṇṇattiyaṃ dassanato  vibhattivipallāso tumhākaṃ saraṇaṃ na hoteva. tathā hi -- </p>
              <p>[21] ``sakuṇo mayhako nāma, girisānudarīcaro. </p>
              <p>[22] pakkaṃ pipphalimāruyha, `mayhaṃ mayha'nti kandatī''ti </p>
              <p>[07] ettha ^b^mayhako^eb^ti ekāya sakuṇajātiyā nāmaṃ.  so hi loluppacāritāya ``idampi mayhaṃ, idampi mayha''nti kāyati  ravatīti mayhakoti vuccati ^b^mayha^eb^saddūpapadassa ^b^ke re ge^eb^  saddeti dhātussa vasena.</p>
              <p>[03] atrāyaṃ padasodhanā -- yadi ^b^tu^eb^yhaṃ mayhaṃsaddā dhuvaṃ  sampadānatthe, ^b^tava mama^eb^saddā ca sāmiatthe bhaveyyuṃ, evaṃ sante  lokavohārakusalena sabbaññunā tassa sakuṇassa ``mayhako''ti  paṇṇatti na vattabbā siyā anantogadhasampadānatthattā,  antogadhasāmyatthattā pana ``mamako'' icceva paññatti vattabbā siyā.  etthapi ``mayhako''ti idaṃ vibhattivipallāsavasena vuttanti ce?  na, paṇṇattivisaye vibhattivipariṇāmassa aṭṭhānattā anavakāsattā.</p>
              <p>[03] apicettha ^b^ma^eb^yhaṃsaddo sarūpato vibhatyantabhāvena tiṭṭhati  kasaddena ekapadattūpagamanato, evaṃ santepi ``mayhako''ti ^a^M0.0391^ea^  ayaṃ sakuṇavisesavācako saddo paccattavacanabhāve ṭhitoyeva īsakaṃ  sāmiatthampi jotayati ^b^sujampati rājapurisa^eb^saddā viya.  imināpi kāraṇena vibhattivipallāso tumhākaṃ saraṇaṃ na hoti. iti  ``mayhako''ti paṇṇattiyaṃ vattamānassa padāvayavabhūtassa  ^b^ma^eb^yhasaddassa avipallāsavacanalesena ^b^tuyhaṃ tava mama^eb^saddesupi  vibhattivipallāso na icchitabboti siddhaṃ. tasmā aṭṭhakathācariyehi  sampadānasāmiatthesu sāmaññena pavattānampi samānānaṃ ^b^tuyhaṃ mayhaṃ  tava mama^eb^saddānaṃ saddanayaññeva nissāya paresamanukampāya vuttappakāro  niyamo dassitoti avagantabbaṃ. iccevaṃ -- </p>
              <p>[21] ``tuyhaṃ mayha''ntime sadde, sampadāne garū vaduṃ. </p>
              <p>[22] ``tava mamā''ti sāmimhi, nayamādāya satthato.. </p>
              <p>[21] evaṃ santepi etesaṃ, niyamo natthi pāḷiyaṃ. </p>
              <p>[22] koci tesaṃ viseso ca, diṭṭho amhehi taṃ suṇa.. </p>
              <p>[21] sāmyatthasampadānatthā, sambhavanti yahiṃ duve. </p>
              <p>[22] ``tuyhaṃ mayha''ntime saddā, te payogā na dullabhā.. </p>
              <p>[21] ``tava mamā''time saddā, pāyā sāmimhi vattare. </p>
              <p>[22] sampadāne yahiṃ honti, te payogā panappakā.. </p>
              <p>[21] ^b^tava^eb^to ^b^mama^eb^to ^b^tu^eb^yhaṃ-^b^ma^eb^yhaṃsaddāva  sāsane. </p>
              <p>[22] pāṭhe nekasahassamhi, sāmiatthe pavattareti..</p>
              <p>[03] sabbāpi imā nītiyo paramasukhumā sududdasā vīrajātinā  sādhukaṃ manasi kātabbā.</p>
              <p>[03] ^b^vo no^eb^saddesu pana ^b^vo^eb^saddo  paccattaupayogakaraṇasampadānasāmivacanapadapūraṇesu dissati. ``kacci  vo ^a^M0.0392^ea^ anuruddhā samaggā sammodamānā''tiādīsu hi paccatte  dissati. ``gacchatha bhikkhave paṇāmemi vo''tiādīsu upayoge.  ``na vo mama santike vatthabba''ntiādīsu karaṇe.  ``vanapatthapariyāyaṃ vo bhikkhave desessāmī''tiādīsu sampadāne.  ``sabbesaṃ vo sāriputtā subhāsita''ntiādīsu sāmivacane. ``ye  hi voariyā parisuddhā kāyakammantā''tiādīsu padapūraṇamatte.  etthetaṃ vuccati -- </p>
              <p>[21] ``paccatte upayoge ca, karaṇe sampadāniye. </p>
              <p>[27] sāmissa vacane ceva, tatheva padapūraṇe. </p>
              <p>[22] imesu chasu ṭhānesu, ^b^vo^eb^saddo sampavattati''..</p>
              <p>[03] ^b^no^eb^saddo  paccattopayogakaraṇasampadānasāmivacanāvadhāraṇanusaddatthesu paṭisedhe  nipātamatte ca vattati. ayañhi ``gāmaṃ no gaccheyyāmā''ti ettha  paccatte dissati. ``mā no ajja vikantiṃsu, rañño sūdā  mahānase''tiādīsu upayoge. ``na no vivāho nāgehi, katapubbo  kudācana''ntiādīsu karaṇe. ``saṃvibhajetha no rajjenā''tiādīsu  sampadāne. ``satthā no bhagavā anuppatto''tiādīsu sāmivacane.  ``na no samaṃ atthi tathāgatenā''ti ettha avadhāraṇe.  ``abhijānāsi no tvaṃ mahārājā''tiādīsu ^b^nu^eb^saddatthe,  pucchāyantipi vattuṃ vaṭṭati. ``subhāsitaññeva bhāseyya, no ca  dubbhāsitaṃ bhaṇe''tiādīsu paṭisedhe. ``na no sabhāyaṃ na karonti  kiñcī''tiādīsu nipātamatte. etthetaṃ vuccati -- </p>
              <p>[21] paccatte ^a^M0.0393^ea^ cupayoge ca, karaṇe sampadāniye. </p>
              <p>[27] sāmyāvadhāraṇe ceva, ^b^nu^eb^saddatthe nivāraṇe. </p>
              <p>[22] tathā nipātamattamhi, ^b^no^eb^saddo sampavattati..</p>
              <p>[03] idāni sabbanāmānaṃ yathārahaṃ saṃkhittena missakapadamālā vuccate  --</p>
              <p>[03] yo so, ye te. yaṃ taṃ, ye te. yena tena. sesaṃ  vitthāretabbaṃ. yā sā, yā tā. yaṃ taṃ, yā tā. yāya tāya.  sesaṃ vitthāretabbaṃ. yaṃ taṃ, yāni tāni. sesaṃ vitthāretabbaṃ.  iminā nayena liṅgattayayojanā kātabbā.</p>
              <p>[03] ``eso so, ete te. ayaṃ so, ime te. so ayaṃ te  ime''tiādinā yathāpayogaṃ padamālā yojetabbā. tathā hi ``yo  so bhagavā sayambhū anācariyako. ete te bhikkhave ubho ante  anupagamma majjhimā paṭipadā tathāgatena abhisambuddhā. ayaṃ so  sārathi etī''ti evamādayo vicittappayogā dissanti. iti  sabbanāmikapadānaṃ missakapadamālā yojetabbā. </p>
              <p>[21] mayā sabbatthasiddhassa, sāsane sabbadassino. </p>
              <p>[22] sabbattha sāsane suṭṭhu, kosallatthāya sotunaṃ.. </p>
              <p>[21] asabbanāmanāmehi, sabbanāmapadehi ve. </p>
              <p>[22] saha sabbāni vuttāni, sabbanāmāni pantito.. </p>
              <p>[21] etesu katayogānaṃ, sukhumatthavijānanaṃ. </p>
              <p>[22] akicchapaṭivedhena, bhavissati na saṃsayo.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] sabbanāmataṃsadisanāmānaṃ nāmikapadamālāvibhāgo nāma </p>
              <p>[06] dvādasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 13. savinicchayasaṅkhyānāmanāmikapadamālā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ito ^a^M0.0394^ea^ paraṃ pavakkhāmi,  saṅkhyānāmikapantiyo. </p>
              <p>[22] ^b^bhū^eb^dhātujehi rūpehi, aññehi cupayojituṃ..</p>
              <p>[03] yā hi sā heṭṭhā amhehi ^b^eka dviti catu^eb^iccetesaṃ  saṅkhyāsabbanāmānaṃ nāmikapadamālā kathitā, taṃ ṭhapetvā idha  asabbanāmānaṃ ^b^pañca cha sattā^eb^dīnaṃ saṅkhyānāmānaṃ  nāmikapadamālā ^b^bhū^eb^dhātumayehi aññehi ca rūpehi yojanatthaṃ  vuccate --</p>
              <p>[03] ^b^pañca,^eb^ pañcahi, pañcabhi, pañcannaṃ, pañcasu. sattannaṃ  vibhattīnaṃ vasena ñeyyaṃ. ``pañca bhūtā, pañca abhibhavitāro, pañca  purisā, pañca bhūmiyo, pañca kaññāyo, pañca bhūtāni, pañca  cittānī''tiādinā sabbattha yojetabbaṃ. ^b^cha,^eb^ chahi, chabhi,  channaṃ, chasu, chassu itipi. ``chassu loko samuppanno, chassu  krubbati santhava''nti hi pāḷi. ^b^satta,^eb^ sattahi, sattabhi,  sattannaṃ, sattasu. ^b^aṭṭha,^eb^ aṭṭhahi, aṭṭhabhi, aṭṭhannaṃ, aṭṭhasu.  ^b^nava,^eb^ navahi, navabhi, navannaṃ, navasu. ^b^dasa,^eb^ dasahi,  dasabhi, dasannaṃ, dasasu. evaṃ ^b^ekādasa. dvādasa, bārasa.  terasa, tedasa, teḷasa. catuddasa, cuddasa. pañcadasa, pannarasa.  soḷasa. sattarasa. aṭṭhārasa,^eb^ aṭṭhārasahi, aṭṭhārasabhi, aṭṭhārasannaṃ,  aṭṭhārasasu. sabbametaṃ bahuvacanavasena gahetabbaṃ.</p>
              <p>[03] ^b^ekūnavīsati, ekūnavīsaṃ^eb^ iccādipi. ekūnavīsāya,  ekūnavīsāyaṃ, ekūnavīsa bhikkhū tiṭṭhanti, ekūnavīsaṃ bhikkhū  passati, evaṃ ``kaññāyo cittānī''ti ca ādinā yojetabbaṃ.  ekūnavīsāya bhikkhūhi dhammo desito, ekūnavīsāya kaññāhi kataṃ,  ekūnavīsāya cittehi kataṃ, ekūnavīsāya bhikkhūnaṃ cīvaraṃ deti,  ekūnavīsāya kaññānaṃ dhanaṃ deti, ekūnavīsāya cittānaṃ ruccati,  ekūnavīsāya bhikkhūhi apeti ^a^M0.0395^ea^. evaṃ kaññāhi cittehi.  ekūnavīsāya bhikkhūnaṃ santakaṃ, evaṃ kaññānaṃ cittānaṃ. ekūnavīsāyaṃ  bhikkhūsu patiṭṭhitaṃ. evaṃ ``kaññāsu cittesū''ti yojetabbaṃ.  ^b^ekūnavīsati,^eb^ ekūnavīsatiṃ, ekūnavīsatiyā, ekūnavīsatiyaṃ.</p>
              <p>[03] ^b^vīsati,^eb^ vīsatiṃ, vīsatiyā, vīsatiyaṃ. ^b^vīsa,^eb^  vīsaṃ, vīsāya, vīsāyaṃ. tathā ^b^ekavīsa dvāvīsa bāvīsa tevīsa  catuvīsa^eb^ iccādīsupi. ^b^tiṃsa,^eb^ tiṃsaṃ, tiṃsāya, tiṃsāyaṃ.  ^b^cattālīsa,^eb^ cattālīsaṃ, cattālīsāya, cattālīsāyaṃ.  ^b^cattārīsa^eb^ iccādipi. ^b^paññāsa,^eb^ paññāsaṃ, paññāsāya,  paññāsāyaṃ. ^b^paṇṇāsa,^eb^ paṇṇāsaṃ, paṇṇāsāya, paṇṇāsāyaṃ.  ^b^saṭṭhi,^eb^ saṭṭhiṃ, saṭṭhiyā, saṭṭhiyaṃ. ^b^sattati,^eb^ sattatiṃ,  sattatiyā, sattatiyaṃ. ^b^sattari^eb^ iccādipi. ^b^asīti,^eb^  asītiṃ, asītiyā, asītiyaṃ. ^b^navuti^eb^. navutiṃ, navutiyā,  navutiyaṃ.</p>
              <p>[03] itthañca aññathāpi saṅkhyārūpāni gahetabbāni.  ekūnavīsehi, ekūnavīsānaṃ, ekūnavīsesu. ``channavutīna''nti ca  ādināpi  saṅkhyārūpānaṃ katthaci dassanato keci saddasatthavidū  ^b^ūnavīsati^eb^saddaṃ sabbadāpi ekavacanantamitthiliṅgameva payuñjanti.  keci ^b^``vīsati^eb^ādayo ā^b^navuti^eb^ ekavacanantā  itthiliṅgā''ti vadanti. keci panāhu -- </p>
              <p>[21] ``saddā saṅkhyeyyasaṅkhāsu, ekatte ^b^vīsatā^eb^dayo. </p>
              <p>[22] saṅkhatthe dvibahuttamhi, tā tu cā^b^navuti^eb^tthiyo''ti..</p>
              <p>[03] ettha dvivacanaṃ chaḍḍetabbaṃ buddhavacane tadabhāvato. sabbesampi ca  tesaṃ yathāvuttavacanaṃ kiñci pāḷippadesaṃ patvā yujjati, kiñci pana  patvā na yujjati ^b^vīsativīsaṃtiṃsaṃ^eb^iccādīnañhi saṅkhatthānaṃ  saddānaṃ bahuvacanappayogavasenapi pāḷiyaṃ dassanato ^a^M0.0396^ea^,  ^b^kaccāyane^eb^ ca ^b^yo^eb^vacanasambhūtarūpavantatādassanato. tasmā  yathāsambhavaṃ yathāpāvacanañca itthiliṅgabhāve tesamekavacanantatā  veditabbā ^b^atthi natthi^eb^saddānaṃ viya.</p>
              <p>[03] ^b^atthinatthi^eb^saddā hi nipātattā ekattepi bahuttepi pavattanti  ``puttā matthi dhanammatthi. natthi attasamaṃ pemaṃ. natthi  samaṇabrāhmaṇā''tiādīsu. aliṅgattepi panetesaṃ katthaci  itthiliṅgabhāvo diṭṭho. ^b^abhidhamme hi dhammasenāpatinā^eb^  anudhammacakkavattinā vohārakusalena vohārakusalasādhakena ``atthiyā  nava. natthiyā navā''ti ekavacanantaṃ itthiliṅgarūpaṃ dassitaṃ, tasmā  ^b^vīsativīsati^eb^miccādīnampi yathāsambhavaṃ yathāpāvacanañca  itthiliṅgabhāve ekavacanantatā veditabbā.</p>
              <p>[03] tattheke ``hetuyā adhipatiyā''ti ca idaṃ liṅgavipallāsavasena  gahetabbaṃ maññanti. tammativasena ``hetumhi adhipatimhī''ti  pulliṅgabhāvo paṭipādetabbo, ``hetupaccaye adhipatipaccaye'' iccevattho.  atha vā ``hetuyā adhipatiyā''ti dvayamidaṃ itthiliṅgarūpapaṭibhāgaṃ  pulliṅgarūpanti gahetabbaṃ ``hetuyo jantuyo''tiādīnaṃ  itthiliṅgarūpapaṭibhāgānaṃ pulliṅgarūpānampi vijjamānattā, ``atthiyā  natthiyā''ti idaṃ pana liṅgavipallāsavasena vuttanti na gahetabbaṃ  ^b^atthi natthi^eb^saddānaṃ aliṅgabhedattā. na hi ^b^atthi  natthi^eb^saddā tīsu liṅgesu ekasmimpi antogadhā. etesu hi  ^b^atthi^eb^saddo ākhyātanipātavasena bhijjati ``atthi santi  saṃvijjati. atthikhīrā brāhmaṇī''tiādīsu ^a^M0.0397^ea^,  ^b^natthi^eb^saddo pana nipātoyeva. iccevaṃ ^b^atthi natthi^eb^saddānaṃ  nipātānañca liṅgavacanavasena kathanaṃ yujjati itthiliṅgādivasena  ekattādivasena ca appavattanato. vuttañca -- </p>
              <p>[21] ``sadisaṃ tīsu liṅgesu, sabbāsu ca vibhattisu. </p>
              <p>[22] vacanesu ca sabbesu, yaṃ na byeti ta^b^dabyaya''^eb^nti..</p>
              <p>[03] ettha siyā -- nanu ca bho ``atthi sakkā labbhā iccete  paṭhamāyā''ti vacanato ^b^atthi^eb^saddo paṭhamāya vibhattiyā yutto, evaṃ  sante kasmā ``sadisaṃ tīsu liṅgesū''tiādi vuttanti? saccaṃ  ^b^atthi^eb^saddo paṭhamāya vibhattiyā yutto, tathā ^b^natthi^eb^saddo  ^b^atthi^eb^saddassa vacanalesena gahetabbattā yugaḷapadattā ca. idaṃ pana  ``sadisaṃ tīsu liṅgesū''tiādivacanaṃ upasagganipātasaṅkhāte  asaṅkhyāsadde sandhāya vuttaṃ, na ekekamasaṅkhyāsaddaṃ sandhāya. tathā  hi ``asaṅkhyā''ti ca ``abyayā''ti ca laddhavohāresu  upasagganipātesu ^b^upasaggā^eb^ sabbepi sabbavibhattivacanakā.  ^b^nipātānaṃ^eb^ pana ekacce paṭhamādīsu yathārahaṃ vibhattiyuttā, ekacce  avibhattiyuttā. tattha ye yadaggena vibhattiyuttā, te tadaggena  tabbacanakā. upasagganipātesu hi paccekaṃ ``idaṃ nāma vacana''nti  laddhuṃ na sakkā, sabbasaṅgāhakavasena pana ``sadisaṃ tīsu  liṅgesū''tiādi pubbācariyehi vuttaṃ. ^b^kaccāyanācariyenapi^eb^  imamevatthaṃ sandhāya ``sabbāsamāvusopasagganipātādīhi cā''ti vuttaṃ.  na hi ^b^āvuso^eb^saddato sabbāpi vibhattiyo labbhanti, atha kho  ālapanatthavācakattā ekavacanikānekavacanikā paṭhamāvibhattiyoyeva  labbhanti. ayamasmākaṃ khanti.</p>
              <p>[03] keci ^a^M0.0398^ea^ pana sabbehipi nipātehi sabbavibhattilopaṃ  vadanti, taṃ na gahetabbaṃ. ^b^``atthi sakkā labbhā^eb^ iccete  paṭhamāya. ^b^divā bhiyyo namo^eb^ iccete paṭhamāya ca dutiyāya  cā''tiādivacanato, padapūraṇamattānañca avibhattiyuttānaṃ ^b^atha  khalu vata vatha^eb^ iccādīnaṃ nipātānaṃ vacanato. etthāpi siyā  ``nanu ca bho avibhattiyuttānampi nipātānaṃ sambhavato ^b^atthi  natthi^eb^saddānaṃ avibhattiko niddeso kātabbo, atha kimatthaṃ `atthiyā  nava, natthiyā navā'ti savibhattiko niddeso kato''ti? sabbathā  vibhattīhi vinā atthassa niddisitumasakkuṇeyyattāti.</p>
              <p>[03] yadi evaṃ ``atthi sakkā labbhā iccete paṭhamāyā''ti vacanato  ^b^atthi natthi^eb^saddā luttāya paṭhamāya vibhattiyā vasena  paṭhamāvibhattikāyeva niddisitabbā, evamakatvā kasmā sattamyantavasena  ``atthiyā natthiyā''ti niddiṭṭhāti? saccaṃ, ^b^atthi natthi^eb^saddā  paṭhamāvibhattiyuttāyeva niddisitabbā, tathāpi ``atthipaccaye nava,  natthipaccaye navā''ti etassatthassa paridīpane paṭhamāya okāso  natthi, sattamiyāyeva pana atthi, tasmā ``atthiyā nava, natthiyā  navā''ti vuttaṃ. iti ^b^atthiyānatthiyā^eb^saddānaṃ sattamyantabhāve  siddheyeva tatiyācatutthīpañcamīchaṭṭhiyantabhāvopi siddhoyeva hoti.  tasmā ``atthibhāvo atthitā''tiādīsupi atthiyā bhāvo  ^b^atthibhāvo,^eb^ natthiyā bhāvo ^b^natthibhāvo,^eb^ atthiyā bhāvo  ^b^atthitā^eb^bhiādinā samāsataddhitaviggaho avassamicchitabbo.  yadidamamhehi vuttaṃ, taṃ ``pāḷiyā virujjhatī''ti na vattabbaṃ  pāḷinayānusārena vuttattāti.</p>
              <p>[03] evaṃ hotu, kasmā bho ``atthiyā, natthiyā''ti  itthiliṅganiddeso kato, nanu nipātopasaggā aliṅgabhedāti? saccaṃ,  idaṃ pana ṭhānaṃ atīva sukhumaṃ, tathāpi pubbācariyānubhāvaññeva  ^a^M0.0399^ea^ nissāya vinicchayaṃ brūma. yathā hi  ^b^vīsati^eb^iccādīnaṃ saṅkhyāsaddānaṃ sarūpato adabbavācakattepi  dabbavācakānaṃ ^b^latāmatirattītthī yāguvadhū^eb^saddānaṃ viya  itthiliṅgabhāvo saddasatthavidūhi anumato, evaṃ adabbavācakattepi  ^b^atthi natthi^eb^saddānaṃ katthaci itthiliṅgabhāvo saddhammavidūhi  anumato. tenāha āyasmā ^b^dhammasenāpati^eb^ ``atthiyā nava,  natthiyā navā''ti. atha vā ``atthiyā, natthiyā''ti imāni  liṅgabhāvavinimuttāni sattamiyantāni nipātapadānītipi gahetabbāni,  na ettha codetabbaṃ, evarūpāni nipātapadāni pubbācariyehi vuttāni  na santi, tasmā chaḍḍetabbamidaṃ vacananti.</p>
              <p>[03] pāvacanasmiñhi garūhi aniddiṭṭhānipi anekavihitāni  nipātapadāni sandissanti, nāpi ``hetuyā, adhipatiyā, atthiyā,  natthiyā''ti evamādīsu ``apasaddā ime''ti virodho uppādetabbo.  na hi acinteyyānubhāvena pāramitāpuññena nipphannena anāvaraṇañāṇena  sabbaṃ ñeyyamaṇḍalaṃ hatthatale āmalakaṃ viya paccakkhaṃ katvā passato  buddhassa vacane aññesaṃ vācāvippalāpo avassaṃ labbhatīti. nanu ca  bho ``hetuyā, adhipatiyā, atthiyā, natthiyā''ti ca idaṃ  ^b^sāriputtatthera^eb^vacanaṃ tena nikkhittattā. tathāgatena hi  tāvatiṃsabhapane desitakāle imāni padāni na santi, evaṃ sante  kasmā ``buddhavacana''nti vadathāti? buddhavacanaṃyeva nāma.  āyasmato hi sāriputtassa tathāgatena nayo dinno, tenapi  pabhinnapaṭisambhidena satthukappena aggasāvakena satthu santikā nayaṃ  labhitvā byañjanaṃ suropitaṃ kataṃ. sabbepi hi paṭisambhidappattā  ariyā dunniruttiṃ na vadanti niruttipabhedasmiṃ sukusalattā, tasmā  aññesamavisayo esa ariyānaṃ vohāroti daṭṭhabbaṃ.</p>
              <p>[03] idāni ^a^M0.0400^ea^ ^b^satā^eb^dīnaṃ nāmikapadamālā vuccate --</p>
              <p>[03] ^b^sataṃ,^eb^ satāni, satā. sataṃ, satāni, sate. satena,  satehi, satebhi. satassa, satānaṃ. satā, satasmā, satamhā,  satehi, satebhi. satassa, satānaṃ. sate, satasmiṃ, satamhi, satesu.  evaṃ ^b^sahassaṃ,^eb^ sahassānīti yojetabbaṃ. ^b^dasasahassaṃ  satasahassaṃ dasasatasahassanti^eb^ etthāpi eseva nayo. ayaṃ panettha  payogo ``sataṃ bhikkhū, sataṃ itthiyo, sataṃ cittāni. bhikkhūnaṃ  sataṃ, itthīnaṃ sataṃ, cittānaṃ sataṃ. sahassādīsupi eseva nayo.  itthañca aññathāpi saddarūpāni bhavanti. ^b^koṭi,^eb^ koṭī,  koṭiyo. ^b^ratti^eb^nayena ñeyyaṃ. </p>
              <p>[21] ekappabhutito yāva, dasakā yā pavattati. </p>
              <p>[22] saṅkhyā tāva sā saṅkhyeyya-ppadhānāti garū vaduṃ.. </p>
              <p>[21] vīsatito yāva satā, yā saṅkhyā tāva sā pana. </p>
              <p>[22] saṅkhyāppadhānā saṅkhyeyya-ppadhānāti ca vaṇṇayuṃ..</p>
              <p>[03] apica -- </p>
              <p>[21] ^b^vīsa^eb^to yāva ^b^koṭi^eb^yā, saṅkhyā tāva hi  sā khalu. </p>
              <p>[22] saṅkhyāppadhānā saṅkhyeyya-ppadhānā cāti niddise..</p>
              <p>[03] tathā hi ``asīti koṭiyo hitvā, hiraññassāpi  pabbaji''nti, ``khīṇāsavā vītamalā, samiṃsu satakoṭiyo''ti ca  pāḷi dissati.</p>
              <p>[03] imasmiṃ pana ṭhāne sabbesaṃ saṅkhyāsaddarūpānaṃ pākaṭīkaraṇena  viññūnaṃ sukhumañāṇapaṭilābhatthaṃ sāṭṭhakathaṃ ^b^udānapāḷi^eb^ppadesaṃ  aññañca pāḷippadesamaṭṭhakathāvacanañca āharitvā dassayissāmi -- </p>
              <p>[02] ``yesaṃ ^a^M0.0401^ea^ kho visākhe sataṃ piyāni, sataṃ  tesaṃ dukkhāni, yesaṃ navuti piyāni, navuti tesaṃ dukkhāni. yesaṃ  asīti...pe0... yesaṃ sattati. yesaṃ saṭṭhi. yesaṃ paññāsaṃ, yesaṃ  cattārīsaṃ, yesaṃ tiṃsaṃ. yesaṃ kho visākhe vīsaṃ piyāni, vīsati  tesaṃ dukkhāni. yesaṃ dasa. yesaṃ nava. yesaṃ aṭṭha. yesaṃ satta.  yesaṃ cha. yesaṃ pañca. yesaṃ cattāri. yesaṃ tīṇi. yesaṃ dve.  yesaṃ ekaṃ piyaṃ, tesaṃ ekaṃ dukkha''nti. </p>
              <p>[02] tattha ^b^sataṃ piyānī^eb^ti sataṃ piyāyitabbavatthūni.  ``sataṃ piya''ntipi keci paṭhanti. ettha ca yasmā ^b^ekato^eb^  paṭṭhāya yāva ^b^dasa,^eb^ tāva saṅkhyāsaṅkhyeyyappadhānā, tasmā  ``yesaṃ dasa piyāni, dasa tesaṃ dukkhānī''tiādinā pāḷi āgatā.  keci pana ``yesaṃ dasa piyānaṃ, dasa tesaṃ dukkhāna''ntiādinā  paṭhanti, taṃ na sundaraṃ. yasmā pana ^b^vīsati^eb^to paṭṭhāya yāva  ^b^sataṃ,^eb^ tāva saṅkhyeyyappadhānā saṅkhyāppadhānā ca, tasmā  tatthāpi saṅkhyeyyappadhānaṃyeva gahetvā ``yesaṃ kho visākhe sataṃ  piyāni, sataṃ tesaṃ dukkhānī''tiādinā pāḷi āgatā. sabbesampi  ca yesaṃ ekaṃ piyaṃ, ekaṃ tesaṃ dukkhanti pāṭho, na pana dukkhassāti.  ekasmiñhi padakkame ekarasāva bhagavato desanā hotīti. tasmā  yathāvuttanayāva pāḷi veditabbā. ayaṃ tāva sāṭṭhakatho  udānapāḷippadeso.</p>
              <p>[03] idāni añño pāḷippadeso aṭṭhakathāpāṭhappadeso ca nīyate -- </p>
              <p>[21] ``sataṃ ^a^M0.0402^ea^ hatthī sataṃ assā, sataṃ  assatarīrathā. </p>
              <p>[27] sataṃ kaññā sahassāni, āmukkamaṇikuṇḍalā. </p>
              <p>[22] ekassa padavītihārassa, kalaṃ nāgghanti soḷasi''nti </p>
              <p>[07] pāḷi. ettha ``sataṃ hatthī''tiādīni visesitāni,  ``sahassānī''ti visesanaṃ, tasmā ^b^sataṃ^eb^saddaṃ ^b^sahassa^eb^saddena  yojetvā ``hatthī''tiādīni pana upapadaṃ katvā attho gahetabbo.  hatthī sataṃ sahassāni. assā sataṃ sahassāni. assatarīrathā  sataṃ sahassāni. āmukkamaṇikuṇḍalā kaññā sataṃ sahassāni. idaṃ  saṅkhyeyyappadhānavasenatthagahaṇaṃ. saṅkhyāppadhānavasena pana ayampi  attho gahetabbo ``hatthīnaṃ satasahassaṃ, assānaṃ satasahassaṃ,  assatarīrathānaṃ satasahassaṃ, āmukkamaṇikuṇḍalānaṃ kaññānaṃ  satasahassa''nti. ayaṃ nayo aññesupi īdisesu ṭhānesu netabbo.  ``yojanānaṃ satānucco, himavā pañca pabbato''ti ayamaṭṭhakathāpāṭho.  ettha ``pañcā''ti saddaṃ ^b^sata^eb^saddena saddhiṃ yojetvā  ``sippikānaṃ sataṃ natthī''ti ettha viya himavā pabbato yojanānaṃ  pañca satāni uccoti saṅkhyāppadhānavasena attho gahetabbo.  ``pañca satānī''ti ca addhuno accantasaṃyogavasena upayogavacanaṃ.  ayaṃ nayo aññesupi īdisesu ṭhānesu netabbo. ^b^sata^eb^miti saddo  ``sataṃ homi, sahassaṃ homī''tiādīsu ekavacano. ``athetthekasataṃ  khatyā, anuyantā yasassino''tiādīsu bahuvacano. evaṃ  ^b^sahassā^eb^dīnampi ekavacanabahuvacanatā labbhati. tathā hi  ``bhiyyo naṃ satasahassaṃ, yakkhānaṃ payirupāsatī''ti ettha  ``satasahassa''nti ekavacanaṃ. ``parosahassaṃ kho panassa puttā  bhavissantī''ti ettha ^b^sahassa^eb^nti bahuvacananti daṭṭhabbaṃ. </p>
              <p>[21] ``kappe ^a^M0.0403^ea^ ca satasahasse, caturo ca  asaṅkhiye. </p>
              <p>[22] amaraṃ nāma nagaraṃ, dassaneyyaṃ manorama''nti </p>
              <p>[07] pāḷi. ettha ``kappe ca satasahasse caturo ca  asaṅkhiyeti sāmiatthe upayogabahuvacanaṃ, tasmā ``mahākappānaṃ  satasahassānaṃ catunnaṃ asaṅkhiyānaṃ matthake''ti attho gahetabbo,  ``matthake''ti cettha vacanaseso. ``kappasatasahassādhikānaṃ catunnaṃ  asaṅkhiyānaṃ matthake''iccevattho. ayaṃ nayo aññesupi īdisesu  ṭhānesu netabbo. </p>
              <p>[21] ``kappe ca satasahasse, caturo ca asaṅkhiye. </p>
              <p>[22] etthantare yaṃ caritaṃ, sabbaṃ taṃ bodhipācana''nti </p>
              <p>[07] pāḷi. ettha ``kappe''ti accantasaṃyogavasena  upayogabahuvacanaṃ. ``satasahasse kappe''ti ^b^kappa^eb^saddasambandhena  cāyaṃ pulliṅganiddeso upayoganiddeso ca. samānādhikaraṇañhi idaṃ  ^b^kappa^eb^saddena. ``caturo ca asaṅkhiye''ti acchantasaṃyogavasena  upayogabahuvacanāni. kassa pana asaṅkhiyeti? aññassa avuttattā  kappassa ca vuttattā pakaraṇato ``kappāna''nti ayamattho viññāyateva.  na hi vuttaṃ vajjetvā avuttassa kassaci gahaṇaṃ yuttanti.  ^b^ca^eb^saddo sampiṇḍanattho ``mahākappānaṃ caturo asaṅkhyeyye  satasahasse ca mahākappe''ti. ayaṃ nayo aññesupi īdisesu ṭhānesu  netabbo.</p>
              <p>[03] ``ghaṭānekasahassāni, kumbhīnañca satā bahū''ti pāḷi. ettha  ^b^ghaṭā^eb^ti ghaṭānaṃ. sāmiatthe hi idaṃ paccattavacanaṃ. ``ghaṭānaṃ  anekasahassāni'' iccevattho. ^b^kumbhīnañca satā bahū^eb^ti  anekāni ca kumbhīnaṃ satāni. ettha ^b^ni^eb^kāralopo daṭṭhabbo.  ayaṃ nayo aññesupi īdisesu ṭhānesu netabbo. </p>
              <p>[21] ``dasavīsasahassānaṃ ^a^M0.0404^ea^, dhammābhisamayo ahu. </p>
              <p>[22] ekadvinnaṃ abhisamayo, gaṇanāto asaṅkhiyo''ti </p>
              <p>[07] pāḷi. ettha ^b^dasavīsasahassāna^eb^nti  dasasahassānaṃ vīsasahassānañca. ^b^dhammābhisamayo^eb^ti  catusaccappaṭivedho. ^b^ekadvinna^eb^nti sīsamattakathanaṃ, tena  ``ekassa ceva dvinnañca tiṇṇaṃ catunnaṃ...pe0... dasanna''ntiādinā  nayena asaṅkhyeyyoti attho. ayaṃ nayo aññesupi īdisesu  ṭhānesu netabbo. </p>
              <p>[21] ``cattāri satasahassāni, chaḷabhiññā mahiddhikā. </p>
              <p>[22] dīpaṅkaraṃ lokaviduṃ, parivārenti sabbadā''ti </p>
              <p>[07] pāḷi. ettha ^b^cattāri satasahassānī^eb^ti idaṃ  liṅgabhedavasena ``chaḷabhiññā mahiddhikā''ti imehi dvīhi padehi  samānādhikaraṇaṃ. īdisesu hi ṭhānesu asaṅkhyeyya vācakopi saddo  napuṃsakova hoti, tasmā ``cattāri satasahassānī''ti ca  ``chaḷabhiññā''ti ca ``mahiddhikā''ti ca etaṃ padattayaṃ  samānādhikaraṇaṃ. atha vā ^b^chaḷabhiññā mahiddhikā^eb^ti  chaḷabhiññānaṃ mahaddhikānanti sāmiatthe paccattavacanaṃ daṭṭhabbaṃ. imasmiṃ  panatthe ``cattāri satasahassānī''ti ayaṃ saṅkhyāvacano bhavati.  ``tīṇi satasahassāni, nāriyo samalaṅkatā''tiādīsupi ayaṃ nayo  netabbo. ``tā ca satta satā bhariyā, dāsyo satta satāni cā''ti  pāḷi. ettha ^b^satā^eb^ti ``satānī''ti napuṃsakavasena gahetabbaṃ,  na itthiliṅgavasena. ``satā''ti hi ``pañca cittā  vipākā''tiādīni viya napuṃsakarūpaṃ. itthiliṅgabhūtā hi  ^b^sata^eb^saddo natthi, tathā pulliṅgabhūto. yadi ca dviliṅgo  ^b^sata^eb^saddo siyā ^a^M0.0405^ea^, evañca sati ``puriso,  kaññā''ti ca  ^b^o^eb^kārantapulliṅga^b^ā^eb^kārantitthirūpehipibhavitabbaṃ.  rūpadvayampi ^b^sata^eb^saddassa natthi, tena ñāyati ^b^``sata^eb^saddo  ekantanapuṃsako''ti.</p>
              <p>[03] nanu ca bho ``tā devatā sattasatā uḷārā''ti ettha  ^b^sata^eb^saddo itthiliṅgo hutvā dissatīti? na, napuṃsakoyevāti.  nanu ca bho ^b^devatā^eb^saddena samānādhikaraṇoti? saccaṃ  samānādhikaraṇo, tathāpi napuṃsakoyeva. īdisesu hi  saṅkhyāvisayesu samānādhikaraṇabhāvo appamāṇo. tathā hi ``pañca  paccekabuddhasatāni imasmiṃ isigilismiṃ pabbate ciravāsino  ahesu''nti napuṃsakaliṅgena pulliṅgassa samānādhikaraṇatā dissati,  tasmā ``tā devatā sattasatā uḷārā''ti etthāpi ``sattasatānī''ti  napuṃsakabhāvoyevāti avagantabbo. ``satta hatthisate  datvā''tiādīsupi ^b^sata^eb^saddo napuṃsakoyeva. ayaṃ nayo  aññesupi īdisesu ṭhānesu netabbo.</p>
              <p>[03] ``navutikoṭisahassehi, parivāresi mahāmunī''ti pāḷi.  ettha ``navutikoṭisahassehi bhikkhūhī''ti vā ``bhikkhūnaṃ  navutikoṭisahassehī''ti vā saṅkhyeyyasaṅkhyāpadhānavasena attho  gahetabbo. ayaṃ nayo aññesupi īdisesu ṭhānesu netabbo.</p>
              <p>[03] ``satasahassavassāni, āyu tassa mahesino''ti pāḷi.  ettha ``satasahassavassānī''ti kālassa accantasaṃyogavasena  upayogavacanaṃ. tathā ``dasavassasahassāni, agāra'majjha so  vasī''ti pāḷiyampi. ayaṃ nayo aññesupi īdisesu ṭhānesu netabbo.</p>
              <p>[03] ``ito ^a^M0.0406^ea^ satasahassamhi, kappe uppajji nāyako''ti  pāḷi, ``ekanavute ito kappe''ti pāḷi ca. ettha  ^b^satasahassamhi kappe^eb^ti satasahassānaṃ kappānaṃ matthake.  ^b^ekanavute kappe^eb^ti ekanavutiyā kappānaṃ matthaketi bhummavacanassa  sāmibhummavacanavasena attho gahetabbo. tathā hi ``bhagavati  brahmacariyaṃ vussatī''ti ettha bhummavacanassa ``bhagavato santike''ti  sāmibhummavacanavasena attho gahito. ayaṃ nayo aññesupi īdisesu  ṭhānesu netabbo. </p>
              <p>[21] ``yadi tattha sahassāni, satāni nahutāni ca. </p>
              <p>[22] nevamhākaṃ bhayaṃ koci, vane vāḷesu vijjatī''ti </p>
              <p>[07] pāḷi. ayametassā attho -- tattha vane vāḷānaṃ  sahassāni ca satāni ca nahutāni ca yadi vijjanti. atha vā  ^b^sahassāni satānī^eb^ti satasahassāni, vāḷānaṃ satasahassāni ca  nahutāni ca yadi vijjanti, evaṃ vijjantesupi vāḷesu kocīti kvaci.  ^b^koci^eb^saddo hi ``ko te balaṃ mahārājā''ti ettha  ^b^ko^eb^saddo viya ^b^kva^eb^saddatthe vattati, nimittatthe cāyaṃ niddeso.  tena ``koci kvaci kismiñci vāḷe ekassapi vāḷamigassa  kāraṇā nevamhākaṃ bhayaṃ vijjatī''ti attho gahetabbo. atha vā  ^b^kocī^eb^ti kiñci appamattakampi. ettha pana ``vāḷesū''ti  nimittatthe bhummaṃ. vāḷānaṃ kāraṇā appamattakampi amhākaṃ bhayaṃ na  vijjatīti. ayaṃ nayo aññesupi īdisesu ṭhānesu netabbo. </p>
              <p>[21] ``sabbaṃ satasahassāni, chattiṃsaparimaṇḍalaṃ. </p>
              <p>[22] dasañceva sahassāni, aḍḍhuḍḍhāni satāni cā''ti </p>
              <p>[07] aṭṭhakathāpāṭho ^a^M0.0407^ea^. ettha yasmā saddato  samānavibhattiliṅgavacanānaṃ padānaṃ asamānavibhattiliṅgavacanānaṃ vā  atthato pana samānānaṃ dūre ṭhitānampi ekasambandho hoti, itaresaṃ  samīpe ṭhitānampi na hoti, tasmā ``sabba''ntidaṃ  ``parimaṇḍala''ntiminā sambandhitabbaṃ. ``chattiṃsā''ti idaṃ pana  ``satasahassānī''timinā sambandhitabbaṃ. ayaṃ nayo aññesupi  īdisesu ṭhānesu netabbo. </p>
              <p>[21] ``duve satasahassāni, cattāri nahutāni ca. </p>
              <p>[22] ettakaṃ bahalattena, saṅkhātāyaṃ vasundharā''ti </p>
              <p>[07] aṭṭhakathāpāṭho. ettha ``duve''ti visesanaṃ,  ``satasahassānī''ti visesitabbaṃ. tathā ``cattārī''ti visesanaṃ,  ``nahutānī''ti visesitabbaṃ. tathā hi ``satasahassāni nahutāni  cā''ti imāni ``duve cattārī''ti imehi visesitabbattā  ``dvisatasahassaṃ catunahuta''nti atthappakāsanāni bhavanti. evaṃ  santepi ``duve''iccādīnaṃ saṅkhyāsaddānaṃ ``satasahassānī''tiādīhi  saṅkhyāsaddehi samānādhikaraṇatā pubbācariyehi na vuttā. yasmā  pana yathā ``duve puthujjanā vuttā. satasahassaṃ bhikkhū''tiādīsu  samānādhikaraṇatā labbhati dabbavācakattā visesitabbapadānaṃ, na tathā  ``duve satasahassānī''tiādīsu adabbavācakattā visesitabbapadānaṃ,  tasmā īdisesu ṭhānesu samānādhikaraṇatā na icchitabbā yuttiyā  abhāvato. yadi evaṃ ``kusalā, rūpaṃ, cakkhumā''tiādīnaṃ viya  imesamaññamaññasambandharahitā siyāti? na,  visesanavisesitabbabhāvena gahitattā. yajjevaṃ samānādhikaraṇabhāvo  laddhabboti? na, niyamābhāvato. ekantena hi ^a^M0.0408^ea^  guṇaguṇīnaṃyeva visesanavisesitabbānaṃ samānādhikaraṇabhāvo, na itaresaṃ  visesanavisesitabbattepi.</p>
              <p>[03] tattha ``ettaka''nti pamāṇavacanaṃ. ``bahalattenā''ti visesane  tatiyā. ubhayena imamatthaṃ dasseti ``ayaṃ vasundharā bahalattena  yojanānaṃ duve satasahassāni cattāri nahutāni ca ettakaṃ  saṅkhātā''ti. ``ettaka''nti padassa ca ``duve satasahassāni  cattāri nahutāni cā''ti imehi vā ``vasundharā''ti iminā vā  samānādhikaraṇatā na icchitabbā. ^b^ettaka^eb^nti hi bhāvanapuṃsakaṃ,  yaṃ saddasatthe kriyāvisesananti vadanti. tassa ``ettakena  pamāṇena''iccevattho. apica ``duve satasahassāni cattāri na  hutāni cā''ti imesampi ``vasundharā''ti iminā samānādhikaraṇatā  na icchitabbā ``bhikkhūnaṃ sata''nti ettha ^b^sata^eb^saddassa viya  saṅkhyāvacanamattattā. tathā hi ``ettaka''nti vuttaṃ.  ``saṅkhātā''ti pana ``aya''nti ca imesaṃ ``vasundharā''ti iminā  samānādhikaraṇatā labbhati. sabbopāyaṃ nayo aññesupi īdisesu  ṭhānesu netabbo. </p>
              <p>[21] ``dasettha rājiyo setā, dassanīyā manoramā. </p>
              <p>[22] cha piṅgalā pannarasa, haliddā tā catuddasā''ti </p>
              <p>[07] pāḷi. ettha ^b^cha piṅgalā pannarasā^eb^ti cha ca  pannarasa cāti ekavīsati piṅgalā rājiyoti attho gahetabbo.</p>
              <p>[03] tathā -- </p>
              <p>[21] ``puttāpi tassa bahavo, `ekanāmā'ti me sutaṃ. </p>
              <p>[22] asīti dasa eko ca, indanāmā mahabbalā''ti </p>
              <p>[07] pāḷi ^a^M0.0409^ea^. ettha pana ``ekanavutī''ti vattabbe  ``asīti dasa eko cā''ti vuttaṃ. vicitrasaddaracanañhi pāvacanaṃ.  ayaṃ nayo aññesupi īdisesu ṭhānesu netabbo. </p>
              <p>[21] ``tiṃsapurisanāvutyo, sabbevekekaniccitā. </p>
              <p>[22] yesaṃ samaṃ na passāmi, kevalaṃ mahi'maṃ cara''nti </p>
              <p>[07] pāḷi. ettha ``purisānaṃ tiṃsasahassāni navuti ca  satāni tiṃsa nāvutyo''ti vuccanti. imasmiṃ pana ṭhāne  ^b^tiṃsa^eb^saddato ^b^sahassa^eb^saddassa ^b^navuti^eb^saddato ca  ^b^sata^eb^saddassa lopaṃ katvā ``tiṃsa nāvutyo''ti vuttanti na  gahetabbaṃ. evañhi gahaṇe sati yattha katthacipi edisī saddaracanā  kātabbā siyā, katāya ca edisāya saddaracanāya atthāvagamo vinā  upadesena suṇantānaṃ na siyā, tasmā nevaṃ gahetabbaṃ. evaṃ pana  gahetabbaṃ -- ``tiṃsa nāvutyo''ti idaṃ lokasaṅketarūḷhaṃ vacanaṃ,  saṅketarūḷhassa pana vacanassattho yasmā gahitapubbasaṅketehi sutvā  ñāyate, na upadesato, tasmā brahmadattena raññā vuttakālepi satthārā taṃ  kathaṃ āharitvā vuttakālepi sabbe manussā vināpi upadesena vacanatthaṃ  jānantīti gahetabbaṃ. </p>
              <p>[21] tiṃsañceva sahassāni, navuti ca satāni tu. </p>
              <p>[22] tiṃsa nāvutiyo nāma, vuttā umaṅgajātake.. </p>
              <p>[21] yasmā pāvacane santi, nayā ceva acintiyā. </p>
              <p>[22] vohārā ca suguḷhatthā, dayāpannena desitā.. </p>
              <p>[21] tasmā sāṭṭhakathe dhīro, gambhīre jinabhāsite. </p>
              <p>[22] upadesaṃ sadā gaṇhe, garuṃ sammā upaṭṭhahaṃ.. </p>
              <p>[2&#xFFA0;]garūpadesahīno hi, atthasāraṃ na vindati. </p>
              <p>[22] atthasāravihīno so, saddhammā parihāyati.. </p>
              <p>[21] garūpadesalābhī ^a^M0.0410^ea^ ca, atthasārasamāyuto. </p>
              <p>[22] saddhammaṃ paripālento, saddhammasmā na hāyati.. </p>
              <p>[21] saddhammatthāya me tasmā, saṅkhyāmālāpi bhāsitā. </p>
              <p>[22] sappayogā yathāyogaṃ, sahevatthavinicchayā.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] savinicchayo saṅkhyānāmānaṃ nāmikapadamālāvibhāgo</p>
              <p>[03] nāma </p>
              <p>[06] terasamo paricchedo. </p>
            </h4>
          </h3>
        </h2>
      </h1>
    </h0>
    <h0>
      <h0n> 14. atthattikavibhāga </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[21] ^b^bhū^eb^dhātu tāya nipphanna-rūpañcāti idaṃ dvayaṃ. </p>
              <p>[22] katvā padhānamamhehi, sabbametaṃ papañcitaṃ.. </p>
              <p>[21] ^b^bhavati^eb^ssa vasā dāni, vakkhāmatthattikaṃ varaṃ. </p>
              <p>[22] atthuddhāro ^b^tu^eb^mantañca, ^b^tvā^eb^diyantaṃ tikaṃ idha..</p>
              <p>[03] tasmā tāva ^b^bhū^eb^dhātuto pavattassa ^b^bhūta^eb^saddassa  atthuddhāro nīyate -- </p>
              <p>[21] khandhasattāmanussesu, vijjamāne ca dhātuyaṃ. </p>
              <p>[22] khīṇāsave rukkhādimhi, ^b^bhūta^eb^saddo pavattati.. </p>
              <p>[21] uppāde cāpi viññeyyo, ^b^bhūta^eb^saddo vibhāvinā. </p>
              <p>[27] vipule sopasaggoyaṃ, hīḷane vidhamepi ca. </p>
              <p>[22] parājaye vediyane, nāme pākaṭatāya ca..</p>
              <p>[03] vuttañhetaṃ -- ^b^bhūta^eb^saddo  pañcakkhandhāmanussadhātuvijjamānakhīṇāsavasattarukkhādīsu dissati.  ``bhūtamidanti bhikkhave samanupassathā''tiādīsu hi ayaṃ  pañcakkhandhesu dissati. ``yānīdha ^a^M0.0411^ea^ bhūtāni  samāgatānī''ti ettha amanusse. ``cattāro kho bhikkhu mahābhūtā  hetū''ti ettha dhātūsu. ``bhūtasmiṃ pācittiya''ntiādīsu vijjamāne.  ``yo ca kālaghaso bhūto''ti ettha khīṇāsave. ``sabbeva  nikkhipissanti, bhūtā loke samussaya''nti ettha satte.  ``bhūtagāmapātabyatāyā''ti ettha rukkhādīsūti.  ^b^mūlapariyāyasuttaṭṭhakathāya^eb^ vacanaṃ idaṃ. ^b^ṭīkāya^eb^mādisaddena  uppādādīni gayhare. vuttañhetaṃ -- ``jātaṃ bhūtaṃ saṅkhata''ntiādīsu  ^b^bhūta^eb^saddo uppāde dissati. saupasaggo pana ``pabhūtamariyo  pakaroti puñña''ntiādīsu vipule. ``yebhuyyena bhikkhūnaṃ  paribhūtarūpo''tiādīsu hīḷane. ``sambhūto sāṇavāsī''tiādīsu  paññattiyaṃ. ``abhibhūto māro vijito saṅgāmo''tiādīsu  vidhamane. ``parābhūtarūpokho ayaṃ acelo pāthikaputto''tiādīsu  parājaye. ``anubhūtaṃ sukhadukkha''ntiādīsu vediyane. ``vibhūtaṃ  paññāyā''tiādīsu pākaṭīkaraṇe dissati, te sabbe  ``rukkhādīsū''tiādisaddena saṅgahitāti daṭṭhabbāti.</p>
              <p>[03] idāni ^b^tu^eb^mantapadāni vuccante --</p>
              <p>[03] bhavituṃ, ubbhavituṃ, samubbhavituṃ, pabhavituṃ, parābhavituṃ,  atibhavituṃ, sambhavituṃ, vibhavituṃ, bhotuṃ, sambhotuṃ, vibhotuṃ, pātubhavituṃ,  pātubbhavituṃ vā, pātubhotuṃ. imāni akammakāni ^b^tu^eb^mantapadāni.</p>
              <p>[03] paribhotuṃ ^a^M0.0412^ea^ paribhavituṃ, abhibhotuṃ abhibhavituṃ,  adhibhotuṃ adhibhavituṃ, atibhotuṃ atibhavituṃ, anubhotuṃ anubhavituṃ,  samanubhotuṃ samanubhavituṃ, abhisambhotuṃ abhisambhavituṃ. imāni  sakammakāni ^b^tu^eb^mantapadāni, sabbānetāni suddhakattari bhavanti.</p>
              <p>[03] ``bhāvetuṃ, pabhāvetuṃ, sambhāvetuṃ, vibhāvetuṃ,  paribhāvetuṃ''iccevamādīni hetukattari ^b^tu^eb^mantapadāni, sabbānipi  hetukattari ^b^tu^eb^mantapadāni sakammakāniyeva bhavanti. uddesoyaṃ.</p>
              <p>[03] tatra samānatthapadesu ekamevādipadaṃ gahetvā niddeso kātabbo --  ^b^bhavitu^eb^nti hotuṃ vijjituṃ paññāyituṃ sarūpaṃ labhituṃ. ettha  vuttanayānusārena sesānampi ^b^tu^eb^mantānaṃ niddeso vitthāretabbo,  sabbāni ^b^tu^eb^mantapadāni catutthiyatthe vattanti ``tvaṃ mama  cittamaññāya, nettaṃ yācitumāgato''ti ettha viya. ^b^yācitu^eb^nti  hi yācanatthāyāti attho. tasmā ^b^bhavitu^eb^ntiādīnampi  ``bhavanatthāyā''ti vā ``bhavanattha''nti vā ``bhavanāyā''ti vā  ādinā  attho gahetabbo. apica ``nekkhammaṃ daṭṭhu khemato''ti ettha  ``daṭṭhu''nti padassa ``disvā''ti atthadassanato yathārahaṃ  ^b^tu^eb^mantāni ^b^tvā^eb^saddantapadatthavasenapi gahetabbāni. etāni  ca nipātapadesu saṅgahaṃgacchanti. vuttañhi ^b^niruttipiṭake^eb^  nipātapadaparicchede ``tuṃ iti catutthiyā''ti. tatrāyamattho ``tuṃ  iti etadanto nipāto catutthiyā atthe vattatī''ti. </p>
              <p>[06] ^b^tu^eb^mantakathā samattā.</p>
              <p>[03] idāni ^a^M0.0413^ea^ ^b^tvā^eb^diyantapadāni vuccante --</p>
              <p>[03] bhavitvā, bhavitvāna, bhavituna, bhaviya, bhaviyāna.  ubbhavitvā, ubbhavitvāna, ubbhavituna, ubbhaviya, ubbhaviyāna. esa  nayo ``samubbhavitvā, parābhavitvā, sambhavitvā, vibhavitvā,  pātubbhavitvā''ti etthāpi. imāni akammakāni ussukkanatthāni  ^b^tvā^eb^diyantapadāni.</p>
              <p>[03] bhutvā, bhutvāna, paribhavitvā, paribhavitvāna, paribhavituna,  paribhaviya, paribhaviyāna, paribhuyya. abhibhavitvā, abhibhavitvāna,  abhibhavituna, abhibhaviya, abhibhaviyāna, abhibhuyya. esa nayo  ``adhibhavitvā, atibhavitvā, anubhavitvā''ti etthāpi. idañcettha  nidassanaṃ. ``tamavoca rājā anubhaviyāna tampi, eyyāsi khippaṃ  ahamapi pūjaṃ kassa''nti. anubhutvā, anubhutvāna. adhibhotvā,  adhibhotvāna. </p>
              <p>[21] ``saṭṭhi kappasahassāni, devaloke ramissati. </p>
              <p>[22]aññe deve adhibhotvā, issaraṃ kārayissatī''ti </p>
              <p>[07] idamettha pāḷinidassanaṃ, imāni sakammakāni  ussukkanatthāni ^b^tvā^eb^diyantapadāni. imāni cattāri  suddhakattariyeva bhavanti.</p>
              <p>[03] ``bhāvetvā, bhāvetvāna. pabhāvetvā, pabhāvetvāna.  sambhāvetvā, sambhāvetvāna. vibhāvetvā, vibhāvetvāna. paribhāvetvā,  paribhāvetvāna''iccevamādīni sakammakāni ussukkanatthāni  ^b^tvā^eb^diyantapadāni hetukattariyeva bhavanti. uddesoyaṃ.</p>
              <p>[03] tatra samānatthapadesu ekamevādipadaṃ gahetvā niddeso kātabbo --  ^b^bhavitvā^eb^ti hutvā paññāyitvā sarūpaṃ labhitvā. evaṃ  vuttanayānusārena sesānampi ^b^tvā^eb^diyantapadānaṃ niddeso  vitthāretabbo. ayaṃ pana viseso ^a^M0.0414^ea^ ^b^bhutvā^eb^ti  sampattiṃ anubhutvāti sakammakavasena attho gahetabbo. ^b^bhutvā  anubhutvā^eb^ti imesañhi samānatthataṃ saddhammavidū icchanti. atridaṃ  vuccati -- </p>
              <p>[21] ``bhutvā bhutvāna''iccete, ``anubhutvā''timassa hi. </p>
              <p>[22] atthaṃ sūcenti ``hutvā''ti, padassa pana neva te.. </p>
              <p>[21] keci ``bhūtvā''ti dīghattaṃ, tassa icchanti sāsane. </p>
              <p>[22] dīghatā rassatā ceva, dvayampetaṃ padissati.. </p>
              <p>[21] saddasatthe ca ``bhūtvā''ti, dīghattasañhitaṃ padaṃ. </p>
              <p>[22] ``bhavitvā''ti padassatthaṃ, dīpeti na tu sāsane.. </p>
              <p>[21] ``hutvā''iti padaṃyeva, dīpeti jinasāsane. </p>
              <p>[22] ``bhavitvā''ti padassatthaṃ, natthi aññattha taṃ padaṃ.. </p>
              <p>[21] iccevaṃ savisesantu, vacanaṃ sāradassinā. </p>
              <p>[22] sāsane saddasatthe ca, viññunā pekkhitabbakaṃ..</p>
              <p>[03] evaṃ ussukkanatthe pavattāni ^b^tvā^eb^diyantapadānipi  niddiṭṭhāni, sabbānetāni avibhattikānīti gahetabbāni.  ^b^niruttipiṭake^eb^ hi nipātaparicchede avibhattikāni katvā  ^b^tvā^eb^diyantapadāni vuttāni. saddatthavidūnaṃ pana mate  paṭhamādivibhattivasena savibhattikāni bhavanti.</p>
              <p>[03] imasmiñca pana ^b^tvā^eb^diyantādhikāre idañcupalakkhitabbaṃ --  bhutvā gacchati, bhutvā gato, bhutvā gamissasi, kasitvā vapati.  umaṅgā nikkhamitvāna, vedeho nāvamāruhi. bhutvāna bhikkhu  bhikkhassu iccādī samānakattukānaṃ dhātūnaṃ ^b^pubbakāle  tvā^eb^disaddappayogā. ``bhutvā gacchatī''ti ettha hi ``bhutvā''ti  idaṃ pubbakālakriyādīpakaṃ padaṃ. ``gacchatī''ti idaṃ pana  uttarakālakriyādīpakaṃ, samānakattukāni cetāni padāni ekakattukānaṃ  kriyānaṃ vācakattā. tathā hettha yo gamanakriyāya ^a^M0.0415^ea^ kattā,  so eva bhuñjanakriyāya kattubhūto daṭṭhabbo. ayaṃ nayo aññatrāpi  īdisesu ṭhānesu netabbo. </p>
              <p>[21] ``andhakāraṃ nihantvāna, uditoyaṃ divākaro. </p>
              <p>[22] vaṇṇaṃ paññāvabhāsehi, obhāsetvā samuggato'' </p>
              <p>[07] iccādīnipi pana samānakattukānaṃ ^b^samānakāle  tvā^eb^disaddappayogā. ettha hi ``nihantvānā''ti padaṃ  samānakālakriyādīpakaṃ padaṃ. ``udito''ti idaṃ pana  uttarakālakriyādīpakaṃ padanti na vattabbaṃ samānakālakriyāya  idhādhippetattā. tasmāyeva samānakālakriyādīpakaṃ padanti gahetabbaṃ.  ayaṃ nayo aññatrāpi īdisesu ṭhānesu netabbo.</p>
              <p>[03] keci pana ``mukhaṃ byādāya sayati, akkhiṃ parivattetvā  passatī''ti udāharanti. apare ``nisajja adhīte, ṭhatvā  kathetī''ti. tattha byādānaparivattanuttarakālo byādānūpasamalakkhaṇaṃ  passanakriyāya lakkhiyati. ``nisajja adhīte, ṭhatvā kathetī''ti  ca samānakālatāyapi ajjhenakathanehi pubbepi nisajjaṭṭhānāni hontīti  sakkā pubbuttarakālatā sambhāvetuṃ, tasmā purimāniyeva udāharaṇāni  yuttāni. udayasamakālameva hi tannivattanīyanivattananti.</p>
              <p>[03] ``dvāramāvaritvā pavisati''iccādi samānakattukānaṃ  ^b^aparakāle tvā^eb^disaddappayogo. yasmā panettha pavisanakriyā  purimā, āvaraṇakriyā pana pacchimā, tasmā ``āvaritvā''ti idaṃ  aparakālakriyādīpakaṃ padanti veditabbaṃ. ``pavisatī''ti idaṃ pana  pubbakālakriyādīpakaṃ padanti. ayaṃ nayo ^a^M0.0416^ea^ aññatrāpi  īdisesu ṭhānesu netabbo. apare ``dha'nti kacca patito daṇḍo''ti  udāharaṇanti. abhighātabhūtasamāyoge pana abhighātajasaddassa  samānakālatā ettha labbhatīti idhāpi purimāniyeva udāharaṇāni  yuttānīti.</p>
              <p>[03] ``pisācaṃ disvā cassa bhayaṃ hoti. paññāya cassa disvā  āsavā parikkhīṇā''iccādi ^b^asamāne^eb^ kattari payogo. ettha  hi pisācaṃ disvā purisassa bhayaṃ hoti, paññāya disvā assa  puggalassa āsavā parikkhīṇā. evaṃ samānakattukatā dhātūnaṃ na  labbhati dassanakriyāya purisesu pavattanato, bhavanādikriyāya ca  bhayādīsu pavattanatoti daṭṭhabbaṃ. ayaṃ nayo aññatrāpi īdisesu  ṭhānesu netabbo.</p>
              <p>[03] idampi panettha upalakkhitabbaṃ ``appatvā nadiṃ pabbato,  atikkamma pabbataṃ nadī''iccādi ^b^parāparayogo^eb^. ``sīhaṃ disvā  bhayaṃ hoti, ghataṃ pivitvā balaṃ jāyate, `dha'nti katvā daṇḍo  patito''iccādi ^b^lakkhaṇahetuādippayogo^eb^. ``nhatvā gamanaṃ,  bhutvā sayanaṃ. upādāya rūpa''miccāpi ^b^byattayena  saddasiddhippayogo^eb^ti.</p>
              <p>[03] iccevaṃ sabbathāpi samānakattukānaṃ dhātūnaṃ pubbakāle  ^b^tvā^eb^disaddappayogo, samānakattukānaṃ samānakāle  ^b^tvā^eb^disaddappayogo, samānakattukānaṃ aparakāle  ^b^tvā^eb^disaddappayogo, asamānakattukānaṃ ^b^tvā^eb^disaddappayogo,  parāparayogo ^a^M0.0417^ea^, lakkhaṇahetuādippayogo, byattayena  saddasiddhippayogoti sattadhā ^b^tvā^eb^diyantānaṃ padānaṃ payogo  veditabbo.</p>
              <p>[03] yadi evaṃ kasmā ^b^kaccāyane^eb^ ``pubbakālekakattukānaṃ tuna  tvāna tvā vā''ti pubbakāleyeva ekakattukaggahaṇaṃ katanti? yetuyyena  ^b^tvā^eb^diyantānaṃ padānaṃ purimakālakriyādīpanato. kaccāyane hi  yebhuyyena pavattiṃ sandhāya ``pubbakālekakattukāna''nti vuttaṃ. yasmā  pana ``iti katvā''tiādīnaṃ padānaṃ hetuatthavasenapi pubbācariyehi  attho saṃvaṇṇito, tasmā ``bhavitvā''tiādīnaṃ ^b^bhū^eb^dhātumayānaṃ  ^b^tvā^eb^disaddantānaṃ padānaṃ aññesañca ``pacitvā''tiādīnaṃ  yathāpayogaṃ ``bhavanahetu pacanahetū''tiādinā hetuatthopi gahetabbo.  atridaṃ vuccati -- </p>
              <p>[21] hetutthepi yato honti, saddā ussukkanatthakā. </p>
              <p>[22] tasmā hetuvasenāpi, vadeyyatthaṃ vicakkhaṇo.. </p>
              <p>[21] ``iti katvā''ti saddassa, atthasaṃvaṇṇanāsu hi. </p>
              <p>[22] ``iti karaṇahetū''ti, attho dhīrehi gayhati.. </p>
              <p>[21] ``gacchāmi dāni nibbānaṃ, yattha gantvā na socati''. </p>
              <p>[22] iti pāṭhepi hetuttho, gayhate pubbaviññubhi.. </p>
              <p>[21] ``yasmiṃ nibbāne gamana-hetū''ti hi kathīyate. </p>
              <p>[22] hetutthevaṃ yathāyoga-maññatrāpi ayaṃ nayo..</p>
              <p>[03] evaṃ ^b^bhūta^eb^saddassa atthuddhāro ca ^b^tu^eb^mantapadañca  ^b^tvā^eb^diyantapadañcāti atthattikaṃ vibhattaṃ. </p>
              <p>[21] yo ^a^M0.0418^ea^ imamatthatikaṃ suvibhattaṃ, </p>
              <p>[27] kaṇṇarasāyanamāgamikānaṃ. </p>
              <p>[26] dhārayate sa bhave gatakaṅkhā, </p>
              <p>[22] pāvacanamhi gate sukhumatthe.. </p>
              <p>[06] iti navaṅge sāṭṭhakathe piṭakattaye byappathagatīsu viññūnaṃ </p>
              <p>[06] kosallatthāya kate saddanītippakaraṇe </p>
              <p>[06] atthattikavibhāgo nāma </p>
              <p>[06] cuddasamo paricchedo. </p>
              <p>[06] evaṃ nānappakārato ^b^bhū^eb^dhāturūpāni dassitāni. </p>
              <p>[06] padamālā niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
