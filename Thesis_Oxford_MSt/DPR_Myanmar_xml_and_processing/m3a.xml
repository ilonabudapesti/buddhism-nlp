<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] majjhimanikāye </h>
  <ha>
    <han> uparipaṇṇāsa-aṭṭhakathā </han>
    <h0>
      <h0n> 1. devadahavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. devadahasuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ ^b^evaṃ^eb^ ^a^V4.0001^ea^ ^a^P4.0001^ea^ ^a^M4.0001^ea^ ^b^me suta^eb^nti  devadahasuttaṃ. tattha ^b^devadahaṃ nāmā^eb^ti devā vuccanti rājāno,  tattha ca sakyarājūnaṃ maṅgalapokkharaṇī ahosi pāsādikā  ārakkhasampannā, sā devānaṃ dahattā ``devadaha''nti paññāyittha.  tadupādāya sopi nigamo devadahantveva saṅkhaṃ gato. bhagavā taṃ  nigamaṃ nissāya lumbinivane viharati. ^b^sabbaṃ taṃ  pubbekatahetū^eb^ti pubbe katakammapaccayā. iminā kammavedanañca  kiriyavedanañca paṭikkhipitvā ekaṃ vipākavedanameva sampaṭicchantīti  dasseti. ^b^evaṃ vādino, bhikkhave, nigaṇṭhā^eb^ti iminā pubbe  aniyametvā vuttaṃ niyametvā dasseti.</p>
              <p>[03] ^b^ahuvamheva^eb^ ^a^P4.0002^ea^ ^b^maya^eb^nti idaṃ bhagavā tesaṃ  ajānanabhāvaṃ jānantova kevalaṃ kalisāsanaṃ āropetukāmo ^a^V4.0002^ea^ pucchati.  ye hi ``mayaṃ ahuvamhā''tipi na jānanti, te kathaṃ kammassa  katabhāvaṃ vā akatabhāvaṃ vā jānissanti. uttaripucchāyapi eseva  nayo. </p>
              <p>[03] 2^b^.^eb^ ^b^evaṃ sante^eb^ti cūḷadukkhakkhandhe (ma0 ni0  1.179-180) mahānigaṇṭhassa vacane sacce santeti attho, idha pana  ettakassa ṭhānassa tumhākaṃ ajānanabhāve santeti attho. ^b^na  kalla^eb^nti na yuttaṃ. </p>
              <p>[03] 3^b^.^eb^ ^b^gāḷhūpalepanenā^eb^ti ^a^M4.0002^ea^ bahalūpalepanena, punappunaṃ  visarañjitena, na pana khaliyā littena viya. ^b^esaniyā^eb^ti  esanisalākāya antamaso nantakavaṭṭiyāpi. ^b^eseyyā^eb^ti gambhīraṃ  vā uttānaṃ vāti vīmaṃseyya. ^b^agadaṅgāra^eb^nti jhāmaharītakassa vā  āmalakassa vā cuṇṇaṃ. ^b^odaheyyā^eb^ti pakkhipeyya.  ^b^arogo^eb^tiādi māgaṇḍiyasutte (ma0 ni0 2.213) vuttameva.</p>
              <p>[03] ^b^evameva kho^eb^ti ettha idaṃ opammasaṃsandanaṃ, sallena viddhassa  hi viddhakāle vedanāya pākaṭakālo viya imesaṃ ``mayaṃ pubbe ahuvamhā  vā no vā, pāpakammaṃ akaramhā ^a^P4.0003^ea^ vā no vā, evarūpaṃ  vā pāpaṃ karamhā''ti jānanakālo siyā. vaṇamukhassa  parikantanādīsu catūsu kālesu vedanāya pākaṭakālo viya ``ettakaṃ  vā no dukkhaṃ nijjiṇṇaṃ, ettake vā nijjiṇṇe sabbameva dukkhaṃ  nijjiṇṇaṃ bhavissati, suddhante patiṭṭhitā nāma bhavissāmā''ti  jānanakālo siyā. aparabhāge phāsubhāvajānanakālo viya diṭṭheva  dhamme akusalānaṃ dhammānaṃ pahānāya kusalānaṃ dhammānaṃ upasampadāya  jānanakālo siyā. evamettha ekāya upamāya tayo atthā, catūhi  upamāhi eko attho paridīpito. </p>
              <p>[03] 4^b^.^eb^ ime pana tato ekampi na jānanti, virajjhitvā  gate salle aviddhova ``viddhosi mayā''ti paccatthikassa  vacanappamāṇeneva ``viddhosmī''ti saññaṃ uppādetvā dukkhappattapuriso  viya kevalaṃ mahānigaṇṭhassa vacanappamāṇena sabbametaṃ saddahantā evaṃ  sallopamāya bhagavatā niggahitā paccāharituṃ asakkontā yathā nāma  dubbalo sunakho migaṃ uṭṭhāpetvā sāmikassa abhimukhaṃ karitvā attanā  osakkati, evaṃ mahānigaṇṭhassa matthake vādaṃ pakkhipantā ^b^nigaṇṭho,  āvuso^eb^tiādīmāhaṃsu. </p>
              <p>[03] 5^b^.^eb^ atha ne ^a^V4.0003^ea^ bhagavā sācariyake niggaṇhanto  ^b^pañca kho ime^eb^tiādimāha. ^b^tatrāyasmantāna^eb^nti ^a^P4.0004^ea^  tesu pañcasu dhammesu āyasmantānaṃ. ^b^kā atītaṃse satthari  saddhā^eb^ti atītaṃsavādimhi satthari kā saddhā. yā atītavādaṃ  saddahantānaṃ tumhākaṃ mahānigaṇṭhassa saddhā, sā katamā? kiṃ ^a^M4.0003^ea^ bhūtatthā  abhūtatthā, bhūtavipākā abhūtavipākāti pucchati. sesapadesupi eseva  nayo. ^b^sahadhammika^eb^nti sahetukaṃ sakāraṇaṃ.  ^b^vādapaṭihāra^eb^nti paccāgamanakavādaṃ. ettāvatā tesaṃ ``apanetha  saddhaṃ, sabbadubbalā esā''ti saddhāchedakavādaṃ nāma dasseti. </p>
              <p>[03] 6^b^.^eb^ ^b^avijjā aññāṇā^eb^ti avijjāya aññāṇena.  ^b^sammohā^eb^ti sammohena. ^b^vipaccethā^eb^ti viparītato  saddahatha, vipallāsaggāhaṃ vā gaṇhathāti attho. </p>
              <p>[03] 7^b^.^eb^ ^b^diṭṭhadhammavedanīya^eb^nti imasmiṃyeva attabhāve  vipākadāyakaṃ. ^b^upakkamenā^eb^ti payogena. ^b^padhānenā^eb^ti  vīriyena. ^b^samparāyavedanīya^eb^nti dutiye vā tatiye vā attabhāve  vipākadāyakaṃ. ^b^sukhavedanīya^eb^nti iṭṭhārammaṇavipākadāyakaṃ  kusalakammaṃ. viparītaṃ ^b^dukkhavedanīyaṃ. paripakkavedanīya^eb^nti  paripakke nipphanne attabhāve vedanīyaṃ, diṭṭhadhammavedanīyassevetaṃ adhivacanaṃ.  ^b^aparipakkavedanīya^eb^nti ^a^P4.0005^ea^ aparipakke attabhāve  vedanīyaṃ, samparāyavedanīyassevetaṃ adhivacanaṃ. evaṃ santepi ayamettha  viseso -- yaṃ paṭhamavaye kataṃ paṭhamavaye vā majjhimavaye vā  pacchimavaye vā vipākaṃ deti, majjhimavaye kataṃ majjhimavaye vā  pacchimavaye vā vipākaṃ deti, pacchimavaye kataṃ tattheva vipākaṃ deti,  taṃ diṭṭhadhammavedanīyaṃ nāma. yaṃ pana sattadivasabbhantare vipākaṃ deti,  taṃ paripakkavedanīyaṃ nāma. taṃ kusalampi hoti akusalampi. </p>
              <p>[01] tatrimāni vatthūni -- ^b^puṇṇo^eb^ nāma kira  duggatamanusso rājagahe sumanaseṭṭhiṃ nissāya vasati. tamenaṃ  ekadivasaṃ nagaramhi nakkhatte saṅghuṭṭhe seṭṭhi āha -- ``sace ajja  kasissasi, dve ca goṇe naṅgalañca labhissasi. kiṃ nakkhattaṃ  kīḷissasi, kasissasī''ti. kiṃ me nakkhattena, kasissāmīti?  tena hi ye goṇe icchasi, te gahetvā kasāhīti. so kasituṃ gato.  taṃ divasaṃ sāriputtatthero nirodhā vuṭṭhāya ``kassa saṅgahaṃ  karomī''ti? āvajjanto puṇṇaṃ disvā pattacīvaraṃ ādāya tassa  kasanaṭṭhānaṃ gato. puṇṇo kasiṃ ṭhapetvā therassa dantakaṭṭhaṃ datvā  mukhodakaṃ ^a^V4.0004^ea^ adāsi. thero sarīraṃ paṭijaggitvā kammantassa avidūre  ^a^M4.0004^ea^ nisīdi bhattābhihāraṃ olokento. athassa bhariyaṃ bhattaṃ āharantiṃ  disvā antarāmaggeyeva attānaṃ dassesi. </p>
              <p>[01] sā sāmikassa āhaṭabhattaṃ therassa patte pakkhipitvā puna  gantvā aññaṃ bhattaṃ sampādetvā divā agamāsi. puṇṇo ekavāraṃ  kasitvā nisīdi. sāpi bhattaṃ gahetvā āgacchantī āha --  ``sāmi pātova te bhattaṃ āhariyittha, antarāmagge pana ^a^P4.0006^ea^  sāriputtattheraṃ disvā taṃ tassa datvā aññaṃ pacitvā  āharantiyā me ussūro jāto, mā kujjhi sāmī''ti. bhaddakaṃ te  bhadde kataṃ, mayā therassa pātova dantakaṭṭhañca mukhodakañca dinnaṃ,  amhākaṃyevānena piṇḍapātopi paribhutto, ajja therena katasamaṇadhammassa  mayaṃ bhāgino jātāti cittaṃ pasādesi. ekavāraṃ kasitaṭṭhānaṃ  suvaṇṇameva ahosi. so bhuñjitvā kasitaṭṭhānaṃ olokento  vijjotamānaṃ disvā uṭṭhāya yaṭṭhiyā paharitvā rattasuvaṇṇabhāvaṃ jānitvā  ``rañño akathetvā paribhuñjituṃ na sakkā''ti gantvā rañño ārocesi.  rājā taṃ sabbaṃ sakaṭehi āharāpetvā rājaṅgaṇe rāsiṃ kāretvā  ``kassimasmiṃ nagare ettakaṃ suvaṇṇaṃ atthī''ti pucchi. kassaci  natthīti ca vutte seṭṭhiṭṭhānamassa adāsi. so ^b^puṇṇaseṭṭhi^eb^ nāma  jāto.</p>
              <p>[03] aparampi vatthu -- tasmiṃyeva rājagahe ^b^kāḷaveḷiyo^eb^ nāma  duggato atthi. tassa bhariyā paṇṇambilayāguṃ paci.  mahākassapatthero nirodhā vuṭṭhāya ``kassa saṅgahaṃ karomī''ti  āvajjanto taṃ disvā gantvā gehadvāre aṭṭhāsi. sā pattaṃ gahetvā  sabbaṃ tattha pakkhipitvā therassa adāsi, thero vihāraṃ gantvā satthu  upanāmesi. satthā attano yāpanamattaṃ gaṇhi, sesaṃ pañcannaṃ  bhikkhusatānaṃ pahosi. kāḷavaḷiyopi taṃ ṭhānaṃ patto cūḷakaṃ labhi.  mahākassapo satthāraṃ kāḷavaḷiyassa vipākaṃ pucchi. satthā ``ito  sattame divase seṭṭhicchattaṃ labhissatī''ti āha. kāḷavaḷiyo taṃ kathaṃ  sutvā gantvā bhariyāya ārocesi.</p>
              <p>[03] tadā ca rājā nagaraṃ anusañcaranto bahinagare jīvasūle nisinnaṃ  ^a^P4.0007^ea^ purisaṃ addasa. puriso rājānaṃ disvā uccāsaddaṃ  akāsi ``tumhākaṃ me ^a^M4.0005^ea^ bhuñjanabhattaṃ pahiṇatha devā''ti. rājā  ``pesessāmī''ti vatvā sāyamāsabhatte upanīte saritvā ``imaṃ harituṃ  samatthaṃ jānāthā''ti āha, nagare sahassabhaṇḍikaṃ cāresuṃ. tatiyavāre  kāḷavaḷiyassa bhariyā aggahesi ^a^V4.0005^ea^. atha naṃ rañño dassesuṃ, sā  purisavesaṃ gahetvā pañcāvudhasannaddhā bhattapātiṃ gahetvā nagarā nikkhami.  bahinagare tāle adhivattho ^b^dīghatālo^eb^ nāma yakkho taṃ  rukkhamūlena gacchantiṃ disvā ``tiṭṭha tiṭṭha bhakkhosi me''ti āha.  nāhaṃ tava bhakkho, rājadūto ahanti. kattha gacchasīti. jīvasūle  nisinnassa purisassa santikanti. mamapi ekaṃ sāsanaṃ harituṃ  sakkhissasīti. āma sakkhissāmīti. ``dīghatālassa bhariyā  sumanadevarājadhītā kāḷī puttaṃ vijātā''ti āroceyyāsi. imasmiṃ  tālamūle satta nidhikumbhiyo atthi, tā tvaṃ gaṇheyyāsīti. sā  ``dīghatālassa bhariyā sumanadevarājadhītā kāḷī puttaṃ vijātā''ti  ugghosentī agamāsi.</p>
              <p>[03] sumanadevo yakkhasamāgame nisinno sutvā ``eko manusso  amhākaṃ piyapavattiṃ āharati, pakkosatha na''nti sāsanaṃ sutvā pasanno  ``imassa rukkhassa parimaṇḍalacchāyāya pharaṇaṭṭhāne nidhikumbhiyo  tuyhaṃ dammī''ti āha. jīvasūle nisinnapuriso bhattaṃ bhuñjitvā  mukhapuñchanakāle itthiphassoti ñatvā cūḷāya ḍaṃsi, sā asinā  attano cūḷaṃ ^a^P4.0008^ea^ chinditvā rañño santikaṃyeva gatā.  rājā bhattabhojitabhāvo kathaṃ jānitabboti? cūḷasaññāyāti vatvā  rañño ācikkhitvā taṃ dhanaṃ āharāpesi. rājā aññassa ettakaṃ  dhanaṃ nāma atthīti. natthi devāti. rājā tassā patiṃ tasmiṃ  nagare dhanaseṭṭhiṃ akāsi. ^b^mallikāyapi^eb^ deviyā vatthu kathetabbaṃ.  imāni tāva ^b^kusalakamme vatthūni^eb^.</p>
              <p>[03] ^b^nandamāṇavako^eb^ pana uppalavaṇṇāya theriyā vippaṭipajji,  tassa mañcato uṭṭhāya nikkhamitvā gacchantassa mahāpathavī bhijjitvā  okāsamadāsi, tattheva mahānarakaṃ paviṭṭho. ^b^nando^eb^pi goghātako  paṇṇāsa vassāni goghātakakammaṃ katvā ekadivasaṃ bhojanakāle maṃsaṃ  alabhanto ekassa jīvamānakagoṇassa jivhaṃ chinditvā aṅgāresu  pacāpetvā khādituṃ āraddho. athassa jivhā mūle chijjitvā  bhattapātiyaṃyeva patitā, so viravanto kālaṃ katvā niraye nibbatti.  ^b^nandopi yakkho^eb^ aññena yakkhena ^a^M4.0006^ea^ saddhiṃ ākāsena gacchanto  sāriputtattheraṃ navoropitehi kesehi rattibhāge abbhokāse nisinnaṃ  disvā sīse paharitukāmo itarassa yakkhassa ārocetvā tena  vāriyamānopi pahāraṃ datvā ḍayhāmi ḍayhāmīti viravanto tasmiṃyeva  ṭhāne bhūmiṃ pavisitvā mahāniraye nibbattoti imāni  ^b^akusalakamme vatthūni^eb^.</p>
              <p>[03] yaṃ ^a^V4.0006^ea^ pana antamaso maraṇasantikepi kataṃ kammaṃ bhavantare vipākaṃ  deti, taṃ sabbaṃ ^b^samparāyavedanīyaṃ^eb^ ^a^P4.0009^ea^ nāma. tattha  yo aparihīnassa jhānassa vipāko nibbattissati, so idha  nibbattitavipākoti vutto. tassa mūlabhūtaṃ kammaṃ neva  diṭṭhadhammavedanīyaṃ na samparāyavedanīyanti, na vicāritaṃ, kiñcāpi na  vicāritaṃ, samparāyavedanīyameva panetanti veditabbaṃ. yo  paṭhamamaggādīnaṃ bhavantare phalasamāpattivipāko, so idha  nibbattitaguṇotveva vutto. kiñcāpi evaṃ vutto, maggakammaṃ pana  ^b^paripakkavedanīya^eb^nti veditabbaṃ. maggacetanāyeva hi sabbalahuṃ  phaladāyikā anantaraphalattāti. </p>
              <p>[03] 8^b^.^eb^ ^b^bahuvedanīya^eb^nti saññābhavūpagaṃ.  ^b^appavedanīya^eb^nti asaññābhavūpagaṃ. ^b^savedanīya^eb^nti savipākaṃ  kammaṃ. ^b^avedanīya^eb^nti avipākaṃ kammaṃ. ^b^evaṃ sante^eb^ti  imesaṃ diṭṭhadhammavedanīyādīnaṃ kammānaṃ upakkamena samparāyavedanīyādi  bhāvakāraṇassa alābhe sati. ^b^aphalo^eb^ti nipphalo niratthakoti.  ettāvatā aniyyānikasāsane payogassa aphalataṃ dassetvā  padhānacchedakavādo nāma dassitoti veditabbo. ^b^sahadhammikā  vādānuvādā^eb^ti parehi vuttakāraṇena sakāraṇā hutvā nigaṇṭhānaṃ vādā  ca anuvādā ca. ^b^gārayhaṃ ṭhānaṃ āgacchantī^eb^ti viññūhi  garahitabbaṃ kāraṇaṃ āgacchanti. ``vādānuppattā gārayhaṭṭhānā''tipi  pāṭho. tassattho -- parehi vuttena kāraṇena sakāraṇā ^a^P4.0010^ea^  nigaṇṭhānaṃ vādaṃ anuppattā taṃ vādaṃ sosentā milāpentā  dukkaṭakammakārinotiādayo dasa gārayhaṭṭhānā āgacchanti. </p>
              <p>[03] 9^b^.^eb^ ^b^saṅgatibhāvahetū^eb^ti niyatibhāvakāraṇā.  ^b^pāpasaṅgatikā^eb^ti pāpaniyatino. ^b^abhijātihetū^eb^ti  chaḷabhijātihetu. </p>
              <p>[03] 10^b^.^eb^ evaṃ ^a^M4.0007^ea^ nigaṇṭhānaṃ upakkamassa aphalataṃ dassetvā  idāni niyyānikasāsane upakkamassa vīriyassa ca saphalataṃ dassetuṃ  ^b^kathañca, bhikkhave^eb^tiādimāha. tattha ^b^anaddhabhūta^eb^nti  anadhibhūtaṃ. dukkhena anadhibhūto nāma manussattabhāvo vuccati, na taṃ  addhabhāveti nābhibhavatīti attho. tampi nānappakārāya  dukkarakārikāya payojento dukkhena addhabhāveti nāma. ye pana  sāsane pabbajitvā āraññakā vā honti rukkhamūlikādayo vā, te  dukkhena na addhabhāventi nāma. niyyānikasāsanasmiñhi vīriyaṃ  sammāvāyāmo nāma hoti.</p>
              <p>[03] thero ^a^V4.0007^ea^ panāha -- yo issarakule nibbatto sattavassiko hutvā  alaṅkatappaṭiyatto pituaṅke nisinno ghare bhattakiccaṃ katvā nisinnena  bhikkhusaṅghena anumodanāya kariyamānāya tisso sampattiyo  dassetvā saccesu pakāsitesu arahattaṃ pāpuṇāti, mātāpitūhi vā  ``pabbajissasi tātā''ti vutto ``āma pabbajissāmī''ti vatvā  ^a^P4.0011^ea^ nhāpetvā alaṅkaritvā vihāraṃ nīto tacapañcakaṃ  uggaṇhitvā nisinno kesesu ohāriyamānesu khuraggeyeva arahattaṃ  pāpuṇāti, navapabbajito vā pana manosilātelamakkhitena sīsena  punadivase mātāpitūhi pesitaṃ kājabhattaṃ bhuñjitvā vihāre nisinnova  arahattaṃ pāpuṇāti, ayaṃ na dukkhena attānaṃ addhabhāveti nāma. ayaṃ  pana ukkaṭṭhasakkāro. yo dāsikucchiyaṃ nibbatto antamaso  rajatamuddikampi piḷandhitvā gorakapiyaṅgumattenāpi sarīraṃ vilimpetvā  ``pabbājetha na''nti nīto khuragge vā punadivase vā arahattaṃ  pāpuṇāti, ayampi na anaddhabhūtaṃ attānaṃ dukkhena addhabhāveti nāma.</p>
              <p>[03] ^b^dhammikaṃ sukhaṃ^eb^ nāma saṅghato vā gaṇato vā uppannaṃ  catupaccayasukhaṃ. ^b^anadhimucchito^eb^ti taṇhāmucchanāya amucchito.  dhammikañhi sukhaṃ na pariccajāmīti na tattha gedho kātabbo.  saṅghato hi uppannaṃ salākabhattaṃ vā vassāvāsikaṃ vā ``idamatthaṃ  eta''nti paricchinditvā saṅghamajjhe bhikkhūnaṃ antare paribhuñjanto  pattantare padumaṃ viya sīlasamādhivipassanāmaggaphalehi vaḍḍhati.  ^b^imassā^eb^ti paccuppannānaṃ pañcannaṃ khandhānaṃ mūlabhūtassa.  ^b^dukkhanidānassā^eb^ti taṇhāya. sā hi pañcakkhandhadukkhassa  nidānaṃ. ^b^saṅkhāraṃ padahato^eb^ti sampayogavīriyaṃ ^a^M4.0008^ea^ karontassa.  ^b^virāgo^eb^ ^a^P4.0012^ea^ ^b^hotī^eb^ti maggena virāgo hoti.  idaṃ vuttaṃ hoti ``saṅkhārapadhānena me imassa dukkhanidānassa  virāgo hotī''ti ^b^evaṃ pajānātī^eb^ti iminā sukhāpaṭipadā  khippābhiññā kathitā. dutiyavārena tassa sampayogavīriyassa  majjhattatākāro kathito. ^b^so yassa hi khvāssā^eb^ti ettha ayaṃ  saṅkhepattho -- so puggalo yassa dukkhanidānassa saṅkhārapadhānena  virāgo hoti, saṅkhāraṃ tattha padahati, maggapadhānena padahati.  yassa pana dukkhanidānassa ajjhupekkhato upekkhaṃ bhāventassa virāgo  hoti, upekkhaṃ tattha bhāveti, maggabhāvanāya bhāveti. ^b^tassā^eb^ti  tassa puggalassa. </p>
              <p>[03] 11^b^.^eb^ ^b^paṭibaddhacitto^eb^ti chandarāgena baddhacitto.  ^b^tibbacchando^eb^ti bahalacchando. ^b^tibbāpekkho^eb^ti  ^a^V4.0008^ea^ bahalapatthano. ^b^santiṭṭhanti^eb^nti ekato tiṭṭhantiṃ.  ^b^sañjagghanti^eb^nti mahāhasitaṃ hasamānaṃ. ^b^saṃhasanti^eb^nti sitaṃ  kurumānaṃ.</p>
              <p>[03] ^b^evameva kho, bhikkhave^eb^ti ettha idaṃ opammavibhāvanaṃ --  eko hi puriso ekissā itthiyā sāratto  ghāsacchādanamālālaṅkārādīni datvā ghare vāseti. sā taṃ  aticaritvā aññaṃ sevati. so ``nūna ahaṃ assā anurūpaṃ sakkāraṃ  na karomī''ti sakkāraṃ vaḍḍhesi. sā bhiyyosomattāya aticaratiyeva.  so -- ``ayaṃ sakkariyamānāpi aticarateva, ghare me vasamānā  anatthampi kareyya, nīharāmi na''nti parisamajjhe alaṃvacanīyaṃ katvā  ``mā puna gehaṃ pāvisī''ti vissajjesi. sā kenaci ^a^P4.0013^ea^  upāyena tena saddhiṃ santhavaṃ kātuṃ asakkontī naṭanaccakādīhi  saddhiṃ vicarati. tassa purisassa taṃ disvā neva uppajjati  domanassaṃ, somanassaṃ pana uppajjati.</p>
              <p>[03] tattha purisassa itthiyā sārattakālo viya imassa bhikkhuno  attabhāve ālayo. ghāsacchādanādīni datvā ghare vasāpanakālo viya  attabhāvassa paṭijagganakālo. tassā aticaraṇakālo viya  jaggiyamānasseva attabhāvassa pittapakopādīnaṃ vasena sābādhatā.  ``attano anurūpaṃ sakkāraṃ alabhantī aticaratī''ti sallakkhetvā  sakkāravaḍḍhanaṃ viya ``bhesajjaṃ alabhanto evaṃ hotī''ti sallakkhetvā  ^a^M4.0009^ea^ bhesajjakaraṇakālo. sakkāre vaḍḍhitepi puna aticaraṇaṃ viya  pittādīsu ekassa bhesajje kariyamāne sesānaṃ pakopavasena puna  sābādhatā. parisamajjhe alaṃvacanīyaṃ katvā gehā nikkaḍḍhanaṃ viya  ``idāni te nāhaṃ dāso na kammakaro, anamatagge saṃsāre taṃyeva  upaṭṭhahanto vicariṃ, ko me tayā attho, chijja vā bhijja vā''ti  tasmiṃ anapekkhataṃ āpajjitvā vīriyaṃ thiraṃ katvā maggena  kilesasamugghātanaṃ. naṭanaccakādīhi naccamānaṃ vicarantiṃ disvā yathā  tassa purisassa domanassaṃ na uppajjati, somanassameva uppajjati,  evameva imassa bhikkhuno arahattaṃ pattassa pittapakopādīnaṃ vasena  ābādhikaṃ attabhāvaṃ disvā domanassaṃ na uppajjati, ``muccissāmi  vata khandhaparihāradukkhato''ti somanassameva uppajjatīti. ayaṃ pana  upamā ``paṭibaddhacittassa domanassaṃ uppajjati, appaṭibaddhacittassa  natthetanti ñatvā ^a^P4.0014^ea^ itthiyā chandarāgaṃ pajahati,  evamayaṃ bhikkhu saṅkhāraṃ vā padahantassa upekkhaṃ vā bhāventassa  dukkhanidānaṃ ^a^V4.0009^ea^ pahīyati, no aññathāti ñatvā tadubhayaṃ sampādento  dukkhanidānaṃ pajahatī''ti etamatthaṃ vibhāvetuṃ āgatāti veditabbā. </p>
              <p>[03] 12^b^.^eb^ ^b^yathā sukhaṃ kho me viharato^eb^ti yena  sukhena viharituṃ icchāmi tena, me viharato. ^b^padahato^eb^ti  pesentassa. ettha ca yassa sukhā paṭipadā asappāyā,  sukhumacīvarāni dhārentassa pāsādike senāsane vasantassa cittaṃ  vikkhipati, dukkhā paṭipadā sappāyā, chinnabhinnāni thūlacīvarāni  dhārentassa susānarukkhamūlādīsu vasantassa cittaṃ ekaggaṃ hoti, taṃ  sandhāyetaṃ vuttaṃ.</p>
              <p>[03] ^b^evameva kho^eb^ti ettha idaṃ opammasaṃsandanaṃ, usukāro viya  hi jātijarāmaraṇabhīto yogī daṭṭhabbo, vaṅkakuṭilajimhatejanaṃ viya  vaṅkakuṭilajimhacittaṃ, dve alātā viya kāyikacetasikavīriyaṃ, tejanaṃ  ujuṃ karontassa kañjikatelaṃ viya saddhā, namanadaṇḍako viya  lokuttaramaggo, ussukārassa vaṅkakuṭilajimhatejanaṃ kañjikatelena  sinehetvā alātesu tāpetvā namanadaṇḍakena ujukaraṇaṃ viya imassa  bhikkhuno vaṅkakuṭilajimhacittaṃ saddhāya sinehetvā  kāyikacetasikavīriyena tāpetvā ^a^M4.0010^ea^ lokuttaramaggena ujukaraṇaṃ,  usukārasseva evaṃ ujukatena tejanena sapattaṃ vijjhitvā  sampattianubhavanaṃ viya imassa yogino tathā ujukatena ^a^P4.0015^ea^  cittena kilesagaṇaṃ vijjhitvā pāsādike senāsane  nirodhavaratalagatassa phalasamāpattisukhānubhavanaṃ daṭṭhabbaṃ. idha tathāgato  sukhāpaṭipadākhippābhiññabhikkhuno, dukkhāpaṭipadādandhābhiññabhikkhuno  ca paṭipattiyo kathitā, itaresaṃ dvinnaṃ na kathitā, tā kathetuṃ imaṃ  desanaṃ ārabhi. imāsu vā dvīsu kathitāsu itarāpi kathitāva  honti, āgamanīyapaṭipadā pana na kathitā, taṃ kathetuṃ imaṃ desanaṃ  ārabhi. sahāgamanīyāpi vā paṭipadā kathitāva, adassitaṃ pana ekaṃ  buddhuppādaṃ dassetvā ekassa kulaputtassa nikkhamanadesanaṃ arahattena  vinivaṭṭessāmīti dassetuṃ imaṃ desanaṃ ārabhi. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] devadahasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. pañcattayasuttavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ ^b^evaṃ^eb^ ^a^V4.0010^ea^ ^b^me suta^eb^nti pañcattayasuttaṃ. tattha  ^b^eke^eb^ti ekacce. ^b^samaṇabrāhmaṇā^eb^ti paribbajupagatabhāvena  samaṇā jātiyā brāhmaṇā, lokena vā samaṇāti ca brāhmaṇāti ca evaṃ  sammatā. aparantaṃ kappetvā vikappetvā gaṇhantīti  ^b^aparantakappikā^eb^. aparantakappo vā etesaṃ atthītipi  aparantakappikā. ettha ^a^P4.0016^ea^ ca ^b^anto^eb^ti  ``sakkāyo kho, āvuso, eko anto''tiādīsu (a0 ni0   6.61) viya idha koṭṭhāso adhippeto. ^b^kappo^eb^ti  taṇhādiṭṭhiyo. vuttampi cetaṃ ``kappoti uddānato dve kappā  taṇhākappo ca diṭṭhikappo cā''ti. tasmā taṇhādiṭṭhivasena anāgataṃ  khandhakoṭṭhāsaṃ kappetvā ṭhitāti aparantakappikāti evamettha attho  daṭṭhabbo. tesaṃ evaṃ aparantaṃ kappetvā ṭhitānaṃ punappunaṃ uppajjanavasena  aparantameva anugatā diṭṭhīti ^b^aparantānudiṭṭhino^eb^. te  evaṃdiṭṭhino taṃ aparantaṃ ārabbha āgamma paṭicca aññampi janaṃ  diṭṭhigatikaṃ karontā ^a^M4.0011^ea^ anekavihitāni adhivuttipadāni abhivadanti.  ^b^anekavihitānī^eb^ti anekavidhāni. ^b^adhivuttipadānī^eb^ti  adhivacanapadāni. atha vā bhūtamatthaṃ adhibhavitvā yathāsabhāvato  aggahetvā vattanato ^b^adhivuttiyo^eb^ti diṭṭhiyo vuccanti,  adhivuttīnaṃ padāni ^b^adhivuttipadāni,^eb^ diṭṭhidīpakāni vacanānīti  attho.</p>
              <p>[03] ^b^saññī^eb^ti saññāsamaṅgī. ^b^arogo^eb^ti nicco.  ^b^ittheke^eb^ti itthaṃ eke, evameketi attho. iminā soḷasa  saññīvādā kathitā, ^b^asaññī^eb^ti iminā aṭṭha asaññīvādā,  ^b^nevasaññīnāsaññī^eb^ti iminā aṭṭha nevasaññīnāsaññīvādā,  ^b^sato vā pana sattassā^eb^ti iminā satta ucchedavādā. tattha  ^b^sato^eb^ti vijjamānassa. ^b^uccheda^eb^nti upacchedaṃ.  ^b^vināsa^eb^nti adassanaṃ. ^b^vibhava^eb^nti bhavavigamaṃ.  sabbānetāni aññamaññavevacanāneva. ^b^diṭṭhadhammanibbānaṃ^eb^ ^a^P4.0017^ea^  ^b^vā^eb^ti iminā pañca diṭṭhadhammanibbānavādā kathitā.  tattha ^b^diṭṭhadhammo^eb^ti paccakkhadhammo vuccati, tattha tattha  paṭiladdhāttabhāvassetaṃ adhivacanaṃ. diṭṭhadhamme nibbānaṃ  diṭṭhadhammanibbānaṃ, imasmiṃyeva attabhāve dukkhavūpasamanti attho.  ^b^santaṃ vā^eb^ti saññītiādivasena tīhākārehi santaṃ. ^b^tīṇi  hontī^eb^ti saññī attātiādīni santāttavasena ekaṃ, itarāni dveti  evaṃ tīṇi. </p>
              <p>[03] 22^b^.^eb^ ^b^rūpiṃ^eb^ ^a^V4.0011^ea^ ^b^vā^eb^ti karajarūpena vā kasiṇarūpena  vā rūpiṃ. tattha lābhī kasiṇarūpaṃ attāti gaṇhāti, takkī ubhopi  rūpāni gaṇhātiyeva. ^b^arūpi^eb^nti arūpasamāpattinimittaṃ vā,  ṭhapetvā saññākkhandhaṃ sesārūpadhamme vā attāti paññapentā lābhinopi  takkikāpi evaṃ paññapenti. tatiyadiṭṭhi pana missakagāhavasena  pavattā, catutthā takkagāheneva. dutiyacatukke paṭhamadiṭṭhi samāpannakavārena  kathitā, dutiyadiṭṭhi asamāpannakavārena, tatiyadiṭṭhi suppamattena vā  sarāvamattena vā kasiṇaparikammavasena, catutthadiṭṭhi vipulakasiṇavasena  kathitāti veditabbā.</p>
              <p>[03] ^b^etaṃ vā panekesaṃ upātivattata^eb^nti saññītipadena saṅkhepato  vuttaṃ saññāsattakaṃ atikkantānanti attho. apare aṭṭhakanti vadanti.  tadubhayaṃ parato āvibhavissati. ayaṃ panettha saṅkhepattho -- keci  hi etā satta ^a^M4.0012^ea^ vā aṭṭha vā saññā ^a^P4.0018^ea^ samatikkamituṃ  sakkonti, keci pana na sakkonti. tattha ye sakkonti, teva gahitā.  tesaṃ pana ekesaṃ upātivattataṃ atikkamituṃ sakkontānaṃ yathāpi nāma  gaṅgaṃ uttiṇṇesu manussesu eko dīghavāpiṃ gantvā tiṭṭheyya, eko tato  paraṃ mahāgāmaṃ; evameva eke viññāṇañcāyatanaṃ appamāṇaṃ āneñjanti  vatvā tiṭṭhanti, eke ākiñcaññāyatanaṃ. tattha viññāṇañcāyatanaṃ  tāva dassetuṃ ^b^viññāṇakasiṇameke^eb^ti vuttaṃ. parato  ``ākiñcaññāyatanameke''ti vakkhati. ^b^tayida^eb^nti taṃ idaṃ  diṭṭhigatañca diṭṭhipaccayañca diṭṭhārammaṇañca. ^b^tathāgato  abhijānātī^eb^ti. iminā paccayena idaṃ nāma dassanaṃ gahitanti  abhivisiṭṭhena ñāṇena jānāti.</p>
              <p>[03] idāni tadeva vitthārento ^b^ye kho te bhonto^eb^tiādimāha.  ^b^yā vā pana etāsaṃ saññāna^eb^nti yā vā pana etāsaṃ ``yadi  rūpasaññāna''nti evaṃ vuttasaññānaṃ. ^b^parisuddhā^eb^ti nirupakkilesā.  ^b^paramā^eb^ti uttamā. ^b^aggā^eb^ti seṭṭhā. ^b^anuttariyā  akkhāyatī^eb^ti asadisā kathīyati. ^b^yadi rūpasaññāna^eb^nti  iminā catasso rūpāvacarasaññā kathitā. ^b^yadi  arūpasaññāna^eb^nti iminā ākāsānañcāyatanaviññāṇañcāyatanasaññā.  itarehi pana dvīhi padehi samāpannakavāro ca asamāpannakavāro ca  kathitoti evametā ^a^P4.0019^ea^ koṭṭhāsato aṭṭha, atthato pana  satta saññā honti. samāpannakavāro hi purimāhi chahisaṅgahitoyeva.  ^b^tayidaṃ saṅkhata^eb^nti taṃ idaṃ sabbampi saññāgataṃ saddhiṃ  diṭṭhigatena saṅkhataṃ paccayehi samāgantvā kataṃ. ^b^oḷārika^eb^nti  ^a^V4.0012^ea^ saṅkhatattāva oḷārikaṃ. ^b^atthi kho pana saṅkhārānaṃ  nirodho^eb^ti etesaṃ pana saṅkhatanti vuttānaṃ saṅkhārānaṃ  nirodhasaṅkhātaṃ nibbānaṃ nāma atthi. ^b^atthetanti iti  viditvā^eb^ti taṃ kho pana nibbānaṃ ``atthi eta''nti evaṃ jānitvā.  ^b^tassa nissaraṇadassāvī^eb^ti tassa saṅkhatassa nissaraṇadassī  nibbānadassī. ^b^tathāgato tadupātivatto^eb^ti taṃ saṅkhataṃ  atikkanto samatikkantoti attho. </p>
              <p>[03] 23^b^.^eb^ ^b^tatrā^eb^ti tesu aṭṭhasu asaññīvādesu.  ^b^rūpiṃ vā^eb^tiādīni saññīvāde vuttanayeneva veditabbāni.  ayañca yasmā asaññīvādo, tasmā idha dutiyacatukkaṃ na vuttaṃ.  ^b^paṭikkosantī^eb^ti paṭibāhanti paṭisedhenti.  ^b^saññā^eb^ ^a^M4.0013^ea^  ^b^rogo^eb^tiādīsu ābādhaṭṭhena ^b^rogo,^eb^ sadosaṭṭhena ^b^gaṇḍo,^eb^  anupaviṭṭhaṭṭhena ^b^sallaṃ. āgatiṃ vā gatiṃ vā^eb^tiādīsu  paṭisandhivasena ^b^āgatiṃ,^eb^ cutivasena ^b^gatiṃ,^eb^ cavanavasena  ^b^cutiṃ,^eb^ upapajjanavasena ^b^upapattiṃ,^eb^ punappunaṃ uppajjitvā  aparāparaṃ vaḍḍhanavasena ^b^vuḍḍhiṃ virūḷhiṃ vepullaṃ^eb^. kāmañca  ^a^P4.0020^ea^ catuvokārabhave rūpaṃ vināpi viññāṇassa pavatti  atthi, sese pana tayo khandhe vinā natthi. ayaṃ pana pañho  pañcavokārabhavavasena kathito. pañcavokāre hi ettake khandhe vinā  viññāṇassa pavatti nāma natthi. vitaṇḍavādī panettha ``aññatra  rūpātiādivacanato arūpabhavepi rūpaṃ, asaññābhave ca viññāṇaṃ  atthi, tathā nirodhasamāpannassā''ti vadati. so vattabbo --  byañjanacchāyāya ce atthaṃ paṭibāhasi, āgatiṃ vātiādivacanato taṃ  viññāṇaṃ pakkhidvipadacatuppadā viya uppatitvāpi gacchati, padasāpi  gacchati, govisāṇavalliādīni viya ca vaḍḍhatīti āpajjati. ye  ca bhagavatā anekasatesu suttesu tayo bhavā vuttā, te arūpabhavassa  abhāvā dveva āpajjanti. tasmā mā evaṃ avaca, yathā vuttamatthaṃ  dhārehīti. </p>
              <p>[03] 24^b^.^eb^ ^b^tatrā^eb^ti aṭṭhasu nevasaññīnāsaññīvādesu  bhummaṃ. idhāpi ^b^rūpiṃ vā^eb^tiādīni vuttanayeneva veditabbāni.  ^b^asaññā sammoho^eb^ti nissaññabhāvo nāmesa sammohaṭṭhānaṃ. yo  hi kiñci na jānāti, taṃ asaññī esoti vadanti.  ^b^diṭṭhasutamutaviññātabbasaṅkhāramattenā^eb^ti diṭṭhaviññātabbamattena  sutaviññātabbamattena mutaviññātabbamattena. ettha ca vijānātīti  viññātabbaṃ, diṭṭhasutamutaviññātabbamattena  pañcadvārikasaññāpavattimattenāti ayañhi ettha attho.  ^b^saṅkhāramattenā^eb^ti oḷārikasaṅkhārapavattimattenāti attho.  ^b^etassa^eb^ ^a^P4.0021^ea^ ^b^āyatanassā^eb^ti etassa  nevasaññānāsaññāyatanassa ^a^V4.0013^ea^. ^b^upasampada^eb^nti paṭilābhaṃ.  ^b^byasanaṃ heta^eb^nti vināso hesa, vuṭṭhānaṃ hetanti attho.  pañcadvārikasaññāpavattañhi oḷārikasaṅkhārapavattaṃ vā appavattaṃ katvā  taṃ samāpajjitabbaṃ. tassa pana pavattena tato vuṭṭhānaṃ hotīti dasseti.  ^b^saṅkhārasamāpattipattabbamakkhāyatī^eb^ti  oḷārikasaṅkhārapavattiyā pattabbanti na akkhāyati.  ^b^saṅkhārāvasesasamāpattipattabba^eb^nti saṅkhārānaṃyeva avasesā  bhāvanāvasena sabbasukhumabhāvaṃ pattā saṅkhārā, tesaṃ pavattiyā etaṃ  pattabbanti attho. evarūpesu hi saṅkhāresu pavattesu etaṃ  ^a^M4.0014^ea^ pattabbaṃ  nāma hoti. ^b^tayida^eb^nti taṃ idaṃ etaṃ sukhumampi samānaṃ  saṅkhataṃ saṅkhatattā ca oḷārikaṃ. </p>
              <p>[03] 25^b^.^eb^ ^b^tatrā^eb^ti sattasu ucchedavādesu bhummaṃ.  ^b^uddhaṃ sara^eb^nti uddhaṃ vuccati anāgatasaṃsāravādo, anāgataṃ  saṃsāravādaṃ sarantīti attho. ^b^āsattiṃyeva abhivadanti^eb^  lagganakaṃyeva vadanti. ``āsatta''ntipi pāṭho, taṇhaṃyeva vadantīti  attho. ^b^iti pecca bhavissāmā^eb^ti evaṃ pecca bhavissāma.  khattiyā bhavissāma, brāhmaṇā bhavissāmāti evamettha nayo netabbo.  ^b^vāṇijūpamā^eb^ ^a^P4.0022^ea^ ^b^maññe^eb^ti vāṇijūpamā viya  vāṇijapaṭibhāgā vāṇijasadisā mayhaṃ upaṭṭhahanti.  ^b^sakkāyabhayā^eb^ti sakkāyassa bhayā. te hi yatheva ``cattāro kho,  mahārāja, abhayassa bhāyanti. katame cattāro? gaṇḍuppādo kho,  mahārāja, bhayā pathaviṃ na khādati `mā pathavī khiyī'ti, konto  kho, mahārāja, ekapādena tiṭṭhati `mā pathavī osīdī'ti, kikī  kho, mahārāja, uttānā seti `mā ambhā undriyī'ti,  brāhmaṇadhammiko kho, mahārāja, brahmacariyaṃ na carati `mā loko  ucchijjī'ti ime cattāro abhayassa bhāyanti, evaṃ sakkāyassa  bhāyanti''. ^b^sakkāyaparijegucchā^eb^ti tameva tebhūmakasaṅkhātaṃ  sakkāyaṃ parijigucchamānā. ^b^sā gaddulabaddho^eb^ti daṇḍake rajjuṃ  pavesetvā baddhasunakho. ^b^evamevime^eb^ti ettha daḷhatthambho viya  khīlo viya ca tebhūmakadhammasaṅkhāto sakkāyo daṭṭhabbo, sā viya  diṭṭhigatiko, daṇḍako viya diṭṭhi, rajju viya taṇhā, gaddulena  bandhitvā thambhe vā khīle vā upanibaddhasunakhassa attano dhammatāya  chinditvā gantuṃ asamatthassa anuparidhāvanaṃ viya diṭṭhigatikassa  diṭṭhidaṇḍake pavesitāya taṇhārajjuyā bandhitvā sakkāye upanibaddhassa  anuparidhāvanaṃ veditabbaṃ. </p>
              <p>[03] 26^b^.^eb^ ^b^imāneva pañcāyatanānī^eb^ti imāneva pañca  kāraṇāni. iti mātikaṃ ṭhapentenapi pañceva ^a^V4.0014^ea^ ṭhapitāni,  nigamentenapi pañceva nigamitāni, bhājentena pana cattāri ^a^P4.0023^ea^  bhājitāni. diṭṭhadhammanibbānaṃ kuhiṃ paviṭṭhanti.  ekattanānattavasena dvīsu padesu paviṭṭhanti veditabbaṃ. </p>
              <p>[03] 27^b^.^eb^ evañca catucattālīsa aparantakappike dassetvā  idāni aṭṭhārasa pubbantakappike dassetuṃ ^b^santi,  bhikkhave^eb^tiādimāha. tattha atītakoṭṭhāsasaṅkhātaṃ pubbantaṃ kappetvā  vikappetvā gaṇhantīti ^b^pubbantakappikā^eb^. pubbantakappo ^a^M4.0015^ea^ vā etesaṃ  atthīti pubbantakappikā. evaṃ sesampi pubbe vuttappakāraṃ vuttanayeneva  veditabbaṃ. ^b^sassato attā ca loko cā^eb^ti rūpādīsu aññataraṃ  attāti ca lokoti ca gahetvā sassato amaro nicco dhuvoti  abhivadanti. yathāha ``rūpaṃ attā ceva loko ca sassato cāti  attānañca lokañca paññapentī''ti vitthāro. asassatādīsupi eseva  nayo. ettha ca paṭhamavādena cattāro sassatavādā vuttā, dutiyavādena  satta ucchedavādā.</p>
              <p>[03] nanu cete heṭṭhā āgatā, idha kasmā puna gahitāti. heṭṭhā tattha  tattha mato tattha tattheva ucchijjatīti dassanatthaṃ āgatā. idha pana  pubbenivāsalābhī diṭṭhigatiko atītaṃ passati, na anāgataṃ, tassa  evaṃ hoti ``pubbantato āgato attā idheva ucchijjati, ito paraṃ na  gacchatī''ti imassatthassa dassanatthaṃ gahitā. tatiyavādena cattāro  ekaccasassatavādā vuttā, catutthavādena cattāro amarāvikkhepikā vuttā.  ^b^antavā^eb^ti sapariyanto paricchinno parivaṭumo.  avaḍḍhitakasiṇassa ^a^P4.0024^ea^ taṃ kasiṇaṃ attāti ca  lokoti ca gahetvā evaṃ hoti. dutiyavādo vaḍḍhitakasiṇassa  vasena vutto, tatiyavādo tiriyaṃ vaḍḍhetvā uddhamadho  avaḍḍhitakasiṇassa, catutthavādo takkivasena vutto. anantaracatukkaṃ  heṭṭhā vuttanayameva.</p>
              <p>[03] ^b^ekantasukhī^eb^ti nirantarasukhī. ayaṃ diṭṭhi  lābhījātissaratakkīnaṃ vasena uppajjati. lābhino hi  pubbenivāsañāṇena khattiyādikule ekantasukhameva attano jātiṃ  anussarantassa evaṃ diṭṭhi uppajjati. tathā jātissarassa paccuppannaṃ  sukhamanubhavato atītāsu sattasu jātīsu tādisameva attabhāvaṃ  anussarantassa. takkissa pana idha sukhasamaṅgino ``atītepāhaṃ  evameva ahosi''nti takkeneva uppajjati. </p>
              <p>[01] ^b^ekantadukkhī^eb^ti ^a^V4.0015^ea^ ayaṃ diṭṭhi lābhino nuppajjati.  so hi ekanteneva idha jhānasukhena sukhī hoti. idha dukkhena  phuṭṭhassa pana jātissarassa takkisseva ca sā uppajjati. tatiyā idha  vokiṇṇasukhadukkhānaṃ sabbesampi tesaṃ uppajjati, tathā catutthā diṭṭhi.  lābhino hi idāni catutthajjhānavasena adukkhamasukhassa, pubbe  catutthajjhānikameva brahmalokaṃ anussarantassa ^a^M4.0016^ea^. jātissarassāpi  paccuppanne majjhattassa, anussarantassāpi majjhattabhūtaṭṭhānameva  anussarantassa, takkinopi paccuppanne majjhattassa, atītepi evaṃ  bhavissatīti takkeneva gaṇhantassa esā diṭṭhi uppajjati. ettāvatā  cattāro sassatavādā, cattāro ekaccasassatikā, cattāro  antānantikā, cattāro amarāvikkhepikā ^a^P4.0025^ea^, dve  adhicca-samuppannikāti aṭṭhārasapi pubbantakappikā kathitā honti. </p>
              <p>[03] 28^b^.^eb^ idāni diṭṭhuddhāraṃ uddharanto ^b^tatra,  bhikkhave^eb^tiādimāha. tattha ^b^paccattaṃyeva ñāṇa^eb^nti paccakkhañāṇaṃ.  ^b^parisuddha^eb^nti nirupakkilesaṃ. ^b^pariyodāta^eb^nti pabhassaraṃ.  sabbapadehi vipassanāñāṇaṃyeva kathitaṃ. saddhādayo hi pañca dhammā  bāhirasamayasmimpi honti, vipassanāñāṇaṃ sāsanasmiṃyeva. ^b^tattha  ñāṇabhāgamattameva pariyodapentī^eb^ti mayamidaṃ jānāmāti evaṃ tattha  ñāṇakoṭṭhāsaṃ otārentiyeva. ^b^upādānamakkhāyatī^eb^ti na taṃ ñāṇaṃ,  micchādassanaṃ nāmetaṃ, tasmā tadapi tesaṃ bhavantānaṃ diṭṭhupādānaṃ  akkhāyatīti attho. athāpi taṃ jānanamattalakkhaṇattā  ñāṇabhāgamattameva, tathāpi tassa dassanassa anupātivattanato  upādānapaccayato ca upādānameva. ^b^tadupātivatto^eb^ti taṃ diṭṭhiṃ  atikkanto. ettāvatā cattāro sassatavādā, cattāro  ekaccasassatikā, cattāro antānantikā, cattāro amarāvikkhepikā,  dve adhiccasamuppannikā, soḷasa saññīvādā, aṭṭha asaññīvādā, aṭṭha  nevasaññīnāsaññīvādā, satta ucchedavādā, pañca  diṭṭhadhammanibbānavādāti brahmajāle āgatā dvāsaṭṭhipi diṭṭhiyo kathitā  honti. brahmajāle pana kathite idaṃ suttaṃ akathitameva hoti.  kasmā? idha tato atirekāya sakkāyadiṭṭhiyā āgatattā. imasmiṃ  pana kathite brahmajālaṃ kathitameva hoti. </p>
              <p>[03] 30^b^.^eb^ idāni imā dvāsaṭṭhi diṭṭhiyo uppajjamānā  sakkāyadiṭṭhipamukheneva uppajjantīti dassetuṃ ^b^idha, bhikkhave,  ekacco^eb^tiādimāha. tattha ^a^P4.0026^ea^ ^b^paṭinissaggā^eb^ti  pariccāgena. ^b^kāmasaṃyojanānaṃ^eb^ ^a^V4.0016^ea^ ^b^anadhiṭṭhānā^eb^ti  pañcakāmaguṇataṇhānaṃ nissaṭṭhattā. ^b^pavivekaṃ pīti^eb^nti  sappītikajjhānadvayapītiṃ. ^b^nirujjhatī^eb^ti jhānanirodhena  nirujjhati. samāpattito pana vuṭṭhitassa niruddhā nāma hoti.  yatheva ^a^M4.0017^ea^ hi ``adukkhamasukhāya vedanāya nirodhā uppajjati nirāmisaṃ  sukhaṃ, nirāmisasukhassa nirodhā uppajjati adukkhamasukhā vedanā''ti  ettha na ayamattho hoti -- catutthajjhānanirodhā tatiyajjhānaṃ  upasampajja viharatīti. ayaṃ panettha attho -- catutthajjhānā vuṭṭhāya  tatiyaṃ jhānaṃ samāpajjati, tatiyajjhānā vuṭṭhāya catutthaṃ jhānaṃ  samāpajjatīti, evaṃsampadamidaṃ veditabbaṃ. ^b^uppajjati  domanassa^eb^nti hīnajjhānapariyādānakadomanassaṃ. samāpattito  vuṭṭhitacittassa pana kammanīyabhāvo kathito.</p>
              <p>[03] ^b^pavivekā pītī^eb^ti sā eva jhānadvayapīti. ^b^yaṃ chāyā  jahatī^eb^ti yaṃ ṭhānaṃ chāyā jahati. kiṃ vuttaṃ hoti? yasmiṃ ṭhāne  chāyā atthi, tasmiṃ ātapo natthi. yasmiṃ ātapo atthi, tasmiṃ  chāyā natthīti. </p>
              <p>[03] 31^b^.^eb^ ^b^nirāmisaṃ sukha^eb^nti tatiyajjhānasukhaṃ. </p>
              <p>[03] 32^b^.^eb^ ^b^adukkhamasukha^eb^nti catutthajjhānavedanaṃ. </p>
              <p>[03] 33^b^.^eb^ ^b^anupādānohamasmī^eb^ti niggahaṇo ahamasmi.  ^b^nibbānasappāya^eb^nti nibbānassa sappāyaṃ upakārabhūtaṃ ^a^P4.0027^ea^.  nanu ca maggadassanaṃ nāma sabbattha nikantiyā  sukkhāpitāya uppajjati, kathametaṃ nibbānassa upakārapaṭipadā nāma  jātanti, sabbattha anupādiyanavasena aggaṇhanavasena upakārapaṭipadā  nāma jātaṃ. ^b^abhivadatī^eb^ti abhimānena upavadati.  ^b^pubbantānudiṭṭhi^eb^nti aṭṭhārasavidhampi pubbantānudiṭṭhiṃ.  ^b^aparantānudiṭṭhi^eb^nti catucattārīsavidhampi aparantānudiṭṭhiṃ.  ^b^upādānamakkhāyatī^eb^ti ahamasmīti gahaṇassa  sakkāyadiṭṭhipariyāpannattā diṭṭhupādānaṃ akkhāyati.</p>
              <p>[03] ^b^santivarapada^eb^nti vūpasantakilesattā santaṃ uttamapadaṃ.  ^b^channaṃ phassāyatanāna^eb^nti bhagavatā ``yattha ^a^V4.0017^ea^ cakkhu ca nirujjhati  rūpasaññā ca nirujjhati so āyatano veditabbo''ti ettha dvinnaṃ  āyatanānaṃ paṭikkhepena nibbānaṃ dassitaṃ. </p>
              <p>[21] ``yattha āpo ca pathavī, tejo vāyo na gādhati. </p>
              <p>[27] ato sarā nivattanti, ettha vaṭṭaṃ na vattati. </p>
              <p>[22] ettha nāmañca rūpañca, asesaṃ uparujjhatī''ti.. (saṃ0  ni0  1.27) -- </p>
              <p>[25] ettha pana saṅkhārapaṭikkhepena nibbānaṃ dassitaṃ. </p>
              <p>[21] ``kattha ^a^M4.0018^ea^ ^a^P4.0028^ea^ āpo ca pathavī, tejo vāyo  na gādhati. </p>
              <p>[27] kattha dīghañca rassañca, aṇuṃ thūlaṃ subhāsubhaṃ. </p>
              <p>[22] kattha nāmañca rūpañca, asesaṃ uparujjhatī''ti..  (dī0 ni0 1.498).</p>
              <p>[03] tatra veyyākaraṇaṃ bhavati -- </p>
              <p>[22] ``viññāṇaṃ anidassanaṃ, anantaṃ sabbato pabha''nti --</p>
              <p>[03] ettha saṅkhārapaṭikkhepena nibbānaṃ dassitaṃ. imasmiṃ pana sutte  chāayatanapaṭikkhepena dassitaṃ. aññattha ca  ^b^anupādāvimokkho^eb^ti nibbānameva dassitaṃ, idha pana  arahattaphalasamāpatti. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] pañcattayasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. kintisuttavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ ^b^evaṃ^eb^ ^a^V4.0018^ea^ ^b^me suta^eb^nti kintisuttaṃ. tattha  ^b^pisinārāya^eb^nti evaṃnāmake maṇḍalapadese. ^b^baliharaṇe^eb^ti  tasmiṃ vanasaṇḍe bhūtānaṃ baliṃ āharanti, tasmā so baliharaṇanti  vutto. ^b^cīvarahetū^eb^ti cīvarakāraṇā, cīvaraṃ paccāsīsamānoti  attho. ^b^itibhavābhavahetū^eb^ti evaṃ imaṃ desanāmayaṃ puññakiriyavatthuṃ  nissāya tasmiṃ tasmiṃ bhave sukhaṃ vedissāmīti dhammaṃ desetīti kiṃ  tumhākaṃ evaṃ hotīti attho. </p>
              <p>[03] 35^b^.^eb^ ^b^cattāro satipaṭṭhānā^eb^tiādayo sattatiṃsa  bodhipakkhiyadhammā lokiyalokuttarāva kathitā. ^b^tatthā^eb^ti  ^a^P4.0029^ea^ tesu sattatiṃsāya dhammesu. ^b^siyaṃsū^eb^ti bhaveyyuṃ.  ^b^abhidhamme^eb^ti visiṭṭhe dhamme, imesu  sattatiṃsabodhipakkhiyadhammesūti attho. ^b^tatra ce^eb^ti idampi  bodhipakkhiyadhammesveva bhummaṃ. ^b^atthato ceva nānaṃ byañjanato  cā^eb^ti ettha ``kāyova satipaṭṭhānaṃ vedanāva satipaṭṭhāna''nti vutte  atthato nānaṃ hoti ^a^M4.0019^ea^, ``satipaṭṭhānā''ti vutte pana byañjanato nānaṃ  nāma hoti. ^b^tadamināpī^eb^ti taṃ tumhe imināpi kāraṇena  jānāthāti atthañca byañjanañca samānetvā athassa ca aññathā  gahitabhāvo byañjanassa ca micchā ropitabhāvo dassetabbo. ^b^yo  dhammo yo vinayo^eb^ti ettha atthañca byañjanañca viññāpanakāraṇameva  dhammo ca vinayo ca. </p>
              <p>[03] 37^b^.^eb^ ^b^atthato hi kho sametī^eb^ti satiyeva  satipaṭṭhānanti gahitā. ^b^byañjanato nāna^eb^nti kevalaṃ byañjanameva  satipaṭṭhānoti vā satipaṭṭhānāti vā micchā ropetha. ^b^appamattakaṃ  kho^eb^ti suttantaṃ patvā byañjanaṃ appamattakaṃ nāma hoti. parittamattaṃ  dhanitaṃ katvā ropitepi hi nibbutiṃ pattuṃ sakkā hoti.</p>
              <p>[03] tatridaṃ vatthu -- vijayārāmavihāravāsī kireko khīṇāsavatthero  dvinnaṃ bhikkhūnaṃ suttaṃ āharitvā kammaṭṭhānaṃ kathento -- ``samuddho  samuddhoti, bhikkhave, assutavā puthujjano bhāsatī''ti dhanitaṃ katvā  āha. eko bhikkhu ``samuddho nāma, bhante''ti ^a^P4.0030^ea^  āha. āvuso, samuddhoti ^a^V4.0019^ea^ vuttepi samuddoti vuttepi mayaṃ  loṇasāgarameva jānāma, tumhe pana no atthagavesakā, byañjanagavesakā,  gacchatha mahāvihāre paguṇabyañjanānaṃ bhikkhūnaṃ santike byañjanaṃ  sodhāpethāti kammaṭṭhānaṃ akathetvāva uṭṭhāpesi. so aparabhāge  mahāvihāre bheriṃ paharāpetvā bhikkhusaṅghassa catūsu maggesu pañhaṃ  kathetvāva parinibbuto. evaṃ suttantaṃ patvā byañjanaṃ appamattakaṃ nāma  hoti.</p>
              <p>[03] vinayaṃ pana patvā no appamattakaṃ. sāmaṇerapabbajjāpi hi  ubhatosuddhito vaṭṭati, upasampadādikammānipi sithilādīnaṃ  dhanitādikaraṇamatteneva kuppanti. idha pana suttantabyañjanaṃ sandhāyetaṃ  vuttaṃ. </p>
              <p>[03] 38^b^.^eb^ atha catutthavāre vivādo kasmā? saññāya  vivādo. ``ahaṃ satimeva satipaṭṭhānaṃ vadāmi, ayaṃ `kāyo  satipaṭṭhāna'nti vadatī''ti hi nesaṃ saññā hoti. byañjanepi eseva  nayo. </p>
              <p>[03] 39^b^.^eb^ ^b^na^eb^ ^a^M4.0020^ea^ ^b^codanāya taritabba^eb^nti na codanatthāya  vegāyitabbaṃ. ekacco hi puggalo ``nalāṭe te sāsapamattā  piḷakā''ti vutto ``mayhaṃ nalāṭe sāsapamattaṃ piḷakaṃ passasi, attano  nalāṭe tālapakkamattaṃ mahāgaṇḍaṃ na passasī''ti vadati. tasmā puggalo  upaparikkhitabbo. ^b^adaḷhadiṭṭhī^eb^ti anādānadiṭṭhī suṃsumāraṃ  hadaye pakkhipanto viya daḷhaṃ na gaṇhāti.</p>
              <p>[03] ^b^upaghāto^eb^ti caṇḍabhāvena vaṇaghaṭṭitassa viya dukkhuppatti.  ^b^suppaṭinissaggī^eb^ti ^a^P4.0031^ea^ ``kiṃ nāma ahaṃ āpanno,  kadā āpanno''ti vā ``tvaṃ āpanno, tava upajjhāyo āpanno''ti vā  ekaṃ dve vāre vatvāpi ``asukaṃ nāma asukadivase nāma, bhante,  āpannattha, saṇikaṃ anussarathā''ti saritvā tāvadeva vissajjeti.  ^b^vihesā^eb^ti bahuṃ atthañca kāraṇañca āharantassa  kāyacittakilamatho. ^b^sakkomī^eb^ti evarūpo hi puggalo okāsaṃ  kāretvā ``āpattiṃ āpannattha, bhante''ti vutto ``kadā kismiṃ  vatthusmi''nti vatvā ``asukadivase asukasmiṃ vatthusmi''nti vutte  ``na sarāmi, āvuso''ti vadati, tato ``saṇikaṃ, bhante,  sarathā''ti ^a^V4.0020^ea^ bahuṃ vatvā sārito saritvā vissajjeti. tenāha  ``sakkomī''ti. iminā nayena sabbattha attho veditabbo.</p>
              <p>[03] ^b^upekkhā nātimaññitabbā^eb^ti upekkhā na atikkamitabbā,  kattabbā janetabbāti attho. yo hi evarūpaṃ puggalaṃ ṭhitakaṃyeva  passāvaṃ karontaṃ disvāpi ``nanu, āvuso, nisīditabba''nti  vadati, so upekkhaṃ atimaññati nāma. </p>
              <p>[03] 40^b^.^eb^ ^b^vacīsaṃhāro^eb^ti vacanasañcāro. imehi  kathitaṃ amūsaṃ antaraṃ paveseyya, tumhe imehi idañcidañca vuttāti  amūhi kathitaṃ imesaṃ antaraṃ paveseyyāti attho.  ^b^diṭṭhipaḷāso^eb^tiādīhi cittassa anārādhaniyabhāvo kathito.  ^b^taṃ jānamāno samāno garaheyyā^eb^ti taṃ satthā jānamāno samāno  nindeyya amheti. ^b^etaṃ^eb^ ^a^P4.0032^ea^ ^b^panāvuso,  dhamma^eb^nti etaṃ kalahabhaṇḍanadhammaṃ.</p>
              <p>[03] ^b^tañce^eb^ti ^a^M4.0021^ea^ taṃ saññattikārakaṃ bhikkhuṃ. ^b^evaṃ  byākareyyā^eb^ti mayā ete suddhante patiṭṭhāpitāti avatvā yena  kāraṇena saññatti katā, tadeva dassento evaṃ byākareyya. ^b^tāhaṃ  dhammaṃ sutvā^eb^ti ettha ^b^dhammo^eb^ti sāraṇīyadhammo adhippeto.  ^b^na ceva attāna^eb^ntiādīsu ``brahmalokappamāṇo hesa aggi  uṭṭhāsi, ko etamaññatra mayā nibbāpetuṃ samattho''ti hi vadanto  attānaṃ ukkaṃseti nāma. ``ettakā janā vicaranti, okāso laddhuṃ  na sakkā, ekopi ettakamattaṃ nibbāpetuṃ samattho nāma natthī''ti  vadamāno paraṃ vambheti nāma. tadubhayampesa na karoti. ^b^dhammo^eb^  panettha sammāsambuddhassa byākaraṇaṃ, tesaṃ bhikkhūnaṃ saññattikaraṇaṃ  ^b^anudhammo,^eb^ tadeva ^b^byākaroti nāma. na ca koci  sahadhammiko^eb^ti añño cassa koci sahetuko parehi vutto vādo vā  anuvādo vā garahitabbabhāvaṃ āgacchanto nāma natthi. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kintisuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. sāmagāmasuttavaṇṇanā </h3n>
            <h4>
              <h4n> </h4n>
              <p>[03] 41^b^.^eb^ ^b^evaṃ^eb^ ^a^V4.0021^ea^ ^b^me suta^eb^nti sāmagāmasuttaṃ. tattha  ^b^sāmagāme^eb^ti sāmākānaṃ ussannattā evaṃladdhanāme gāme.  ^b^adhunā kālaṅkato^eb^ti sampati kālaṃ kato. ^b^dvedhikajātā^eb^ti  ^a^P4.0033^ea^ dvejjhajātā dvebhāgajātā. bhaṇḍanādīsu ^b^bhaṇḍanaṃ^eb^  pubbabhāgakalaho, taṃ daṇḍādānādivasena paṇṇattivītikkamavasena ca  vaddhitaṃ ^b^kalaho,^eb^ ``na tvaṃ imaṃ dhammavinayaṃ  ājānāsī''tiādikaṃ viruddhavacanaṃ ^b^vivādo. vitudantā^eb^ti  vitujjantā. ^b^sahitaṃ me^eb^ti mama vacanaṃ atthasaṃhitaṃ.  ^b^adhiciṇṇaṃ te viparāvatta^eb^nti yaṃ tava adhiciṇṇaṃ  cirakālasevanavasena paguṇaṃ, taṃ mama vādaṃ āgamma nivattaṃ.  ^b^āropito te vādo^eb^ti tuyhaṃ upari mayā doso āropito.  ^b^cara vādappamokkhāyā^eb^ti bhattapuṭaṃ ādāya taṃ taṃ upasaṅkamitvā  vādappamokkhatthāya uttari ^a^M4.0022^ea^ pariyesamāno cara. ^b^nibbeṭhehi vā^eb^ti  atha mayā āropitavādato attānaṃ mocehi. ^b^sace pahosī^eb^ti  sace sakkosi. ^b^vadhoyevā^eb^ti maraṇameva.</p>
              <p>[03] ^b^nāṭaputtiyesū^eb^ti nāṭaputtassa antevāsikesu.  ^b^nibbinnarūpā^eb^ti ^a^P4.0034^ea^ ukkaṇṭhitasabhāvā,  abhivādanādīni na karonti. ^b^virattarūpā^eb^ti vigatapemā.  ^b^paṭivānarūpā^eb^ti tesaṃ nipaccakiriyato nivattasabhāvā. ^b^yathā  ta^eb^nti yathā ca durakkhātādisabhāve dhammavinaye  nibbinnavirattapaṭivānarūpehi bhavitabbaṃ, tatheva jātāti attho.  ^b^durakkhāte^eb^ti dukkathite. ^b^duppavedite^eb^ti duviññāpite.  ^b^anupasamasaṃvattanike^eb^ti rāgādīnaṃ upasamaṃ kātuṃ asamattho.  ^b^bhinnathūpe^eb^ti bhinnapatiṭṭhe. ettha hi nāṭaputtova nesaṃ patiṭṭhena  thūpo, so pana bhinno mato. tena vuttaṃ ``bhinnathūpe''ti.  ^b^appaṭisaraṇe^eb^ti tasseva abhāvena paṭisaraṇavirahite.</p>
              <p>[03] nanu cāyaṃ nāṭaputto nāḷandavāsiko, so kasmā pāvāyaṃ  kālaṃkatoti. so kira upālinā gahapatinā paṭividdhasaccena dasahi  gāthāhi bhāsite buddhaguṇe sutvā uṇhaṃ lohitaṃ chaḍḍesi. atha naṃ  aphāsukaṃ gahetvā pāvaṃ agamaṃsu, so tattha kālamakāsi. kālaṃ  kurumāno ca ``mama laddhi aniyyānikā sārarahitā, mayaṃ tāva  naṭṭhā, avasesajano mā apāyapūrako ahosi ^a^V4.0022^ea^. sace panāhaṃ `mama  sāsanaṃ aniyyānika'nti vakkhāmi, na saddahissanti. yaṃnūnāhaṃ  dvepi jane na ekanīhārena uggaṇhāpeyyaṃ, te mamaccayena aññamaññaṃ  vivadissanti. satthā taṃ vivādaṃ paṭicca ekaṃ dhammakathaṃ kathessati,  tato te sāsanassa mahantabhāvaṃ jātissantī''ti.</p>
              <p>[03] atha naṃ eko antevāsiko upasaṅkamitvā āha ^a^P4.0035^ea^  ``bhante, tumhe dubbalā, mayhaṃ imasmiṃ dhamme sāraṃ  ācikkhatha ācariyappamāṇa''nti. āvuso, tvaṃ mamaccayena  sassatanti gaṇheyyāsīti. aparopi taṃ upasaṅkami, taṃ ucchedaṃ  gaṇhāpesi. evaṃ dvepi jane ekaladdhike akatvā bahū nānānīhārena  uggaṇhāpetvā kālamakāsi. te tassa sarīrakiccaṃ katvā sannipatitvā  aññamaññaṃ pucchiṃsu ``kassāvuso, ācariyo sāramācikkhī''ti?  eko uṭṭhahitvā mayhanti āha. kiṃ ācikkhīti? sassatanti.  aparo taṃ paṭibāhitvā mayhaṃ sāraṃ ācikkhīti āha. evaṃ sabbe  ``mayhaṃ sāraṃ ācikkhi, ahaṃ jeṭṭhako''ti aññamaññaṃ vivādaṃ vaḍḍhetvā  akkose ^a^M4.0023^ea^ ceva paribhāse ca hatthapādapahārādīni ca pavattetvā ekamaggena  dve agacchantā nānādisāsu pakkamiṃsu, ekacce gihī ahesuṃ.</p>
              <p>[03] bhagavato pana dharamānakālepi bhikkhusaṅghe vivādo na uppajji.  satthā hi tesaṃ vivādakāraṇe uppannamatteyeva sayaṃ vā gantvā te vā  bhikkhū pakkosāpetvā khanti mettā paṭisaṅkhā avihiṃsā  sāraṇīyadhammesu ekaṃ kāraṇaṃ kathetvā vivādaṃ vūpasameti. evaṃ  dharamānopi saṅghassa patiṭṭhāva ahosi. parinibbāyamānopi  avivādakāraṇaṃ katvāva parinibbāyi. bhagavatā hi sutte desitā  cattāro mahāpadesā (a0 ni0  4.180; dī0 ni0 2.187)  yāvajjadivasā bhikkhūnaṃ patiṭṭhā ca avassayo ca. tathā khandhake  desitā cattāro mahāpadesā (mahāva0 305) sutte vuttāni cattāri  pañhabyākaraṇāni (a0 ni0  4.42) ca. tenevāha -- ``yo  vo mayā, ānanda, dhammo ca vinayo ca desito paññatto, so vo  mamaccayena satthā''ti (dī0 ni0 2.216). </p>
              <p>[03] 42^b^.^eb^ ^b^atha^eb^ ^a^P4.0036^ea^ ^b^kho cundo  samaṇuddeso^eb^ti ayaṃ thero dhammasenāpatissa kaniṭṭhabhātiko. taṃ  bhikkhū anupasampannakāle cundo samaṇuddesoti samudācaritvā  therakālepi tatheva samudācariṃsu. tena ^a^V4.0023^ea^ vuttaṃ ``cundo samaṇuddeso''ti.  ^b^upasaṅkamī^eb^ti kasmā upasaṅkami? nāṭaputte kira kālaṃkate  jambudīpe manussā tattha tattha kathaṃ pavattayiṃsu -- ``nigaṇṭho  nāṭaputto eko satthāti paññāyittha, tassa kālakiriyāya sāvakānaṃ  evarūpo vivādo jāto, samaṇo pana gotamo jambudīpe cando viya  sūriyo viya ca pākaṭoyeva, kīdiso nu kho samaṇe gotame  parinibbute sāvakānaṃ vivādo bhavissatī''ti. thero taṃ kathaṃ sutvā  cintesi -- ``imaṃ kathaṃ gahetvā dasabalassa ārocessāmi, satthā ca  etaṃ atthuppattiṃ katvā ekaṃ desanaṃ kathessatī''ti. so nikkhamitvā  yena sāmagāmo, yenāyasmā ānando tenupasaṅkami. ujumeva bhagavato  santikaṃ agantvā yenassa upajjhāyo āyasmā ānando  tenupasaṅkamīti attho. evaṃ kirassa ahosi -- ``upajjhāyo me  mahāpañño, so imaṃ sāsanaṃ ^a^M4.0024^ea^ satthu ārocessati, atha satthā tadanurūpaṃ  dhammaṃ desessatī''ti. ^b^kathāpābhata^eb^nti kathāmūlaṃ, mūlañhi  pābhatanti vuccati. yathāha -- </p>
              <p>[21] ``appakenapi medhāvī, pābhatena vicakkhaṇo. </p>
              <p>[22] samuṭṭhāpeti attānaṃ, aṇuṃ aggiṃva sandhama''nti.. (jā0  2.1.4).</p>
              <p>[03] ^b^dassanāyā^eb^ti dassanatthāya. kiṃ paniminā bhagavā na  diṭṭhapubboti? no na diṭṭhapubbo, ayañhi āyasmā divā nava vāre  rattiṃ nava vāreti ekāhaṃ ^a^P4.0037^ea^ aṭṭhārasa vāre upaṭṭhānameva  gacchati. divasassa pana satakkhattuṃ vā sahassakkhattuṃ vā gantukāmo  samānopi na akāraṇā gacchati, ekaṃ pañhuddhāraṃ gahetvāva gacchati.  so taṃdivasaṃ tena gantukāmo evamāha.</p>
              <p>[03] ^b^ahitāya dukkhāya devamanussāna^eb^nti ekasmiṃ vihāre  saṅghamajjhe uppanno vivādo kathaṃ devamanussānaṃ ahitāya dukkhāya  saṃvattati? kosambakakkhandhake (mahāva0 451) viya hi dvīsu  bhikkhūsu vivādaṃ āpannesu tasmiṃ vihāre tesaṃ antevāsikā  vivadanti, tesaṃ ovādaṃ gaṇhanto bhikkhunisaṅgho vivadati, tato  tesaṃ upaṭṭhākā vivadanti, atha manussānaṃ ārakkhadevatā dve koṭṭhāsā  honti. tattha dhammavādīnaṃ ārakkhadevatā dhammavādiniyo honti,  adhammavādīnaṃ adhammavādiniyo honti. tato tāsaṃ ārakkhadevatānaṃ  mittā bhummadevatā bhijjanti. evaṃ paramparāya yāva brahmalokā ṭhapetvā  ariyasāvake sabbe devamanussā dve koṭṭhāsā ^a^V4.0024^ea^ honti. dhammavādīhi  pana adhammavādinova bahutarā honti, tato yaṃ bahūhi gahitaṃ, taṃ  gaṇhanti. dhammaṃ vissajjetvā bahutarāva adhammaṃ gaṇhanti. te  adhammaṃ pūretvā viharantā apāye nibbattanti. evaṃ ekasmiṃ vihāre  saṅghamajjhe uppanno vivādo bahūnaṃ ahitāya dukkhāya hoti. </p>
              <p>[03] 43^b^.^eb^ ^b^abhiññā desitā^eb^ti mahābodhimūle  nisinnena paccakkhaṃ katvā paveditā. ^b^patissayamānarūpā  viharantī^eb^ti upanissāya viharanti. ^b^bhagavato^eb^ ^a^P4.0038^ea^  ^b^accayenā^eb^ti etarahi bhagavantaṃ jeṭṭhakaṃ katvā sagāravā  viharanti, tumhākaṃ, bhante, uggatejatāya durāsadatāya vivādaṃ janetuṃ na  ^a^M4.0025^ea^ sakkonti, bhagavato pana accayena vivādaṃ janeyyunti vadati. yattha  pana taṃ vivādaṃ janeyyuṃ, taṃ dassento ^b^ajjhājīve vā  adhipātimokkhe vā^eb^ti āha. tattha ^b^ajjhājīve^eb^ti ājīvahetu  ājīvakāraṇā -- ``bhikkhu uttarimanussadhammaṃ ullapati āpatti  pārājikassā''tiādinā (pari0 287) nayena parivāre paññattāni  cha sikkhāpadāni, tāni ṭhapetvā sesāni sabbasikkhāpadāni  ^b^adhipātimokkhaṃ^eb^ nāma. ^b^appamattako so ānandā^eb^ti  ajjhājīvaṃ adhipātimokkhañca ārabbha uppannavivādo nāma yasmā  parassa kathāyapi attano dhammatāyapi sallakkhetvā suppajaho hoti,  tasmā ``appamattako''ti vutto.</p>
              <p>[03] tatrāyaṃ nayo -- idhekacco ``na sakkā uttarimanussadhammaṃ  anullapantena kiñci laddhu''ntiādīni cintetvā ājīvahetu  uttarimanussadhammaṃ vā ullapati sañcarittaṃ vā āpajjati, yo te vihāre  vasati, so bhikkhu arahātiādinā nayena sāmantajappanaṃ vā  karoti, agilāno vā attano atthāya paṇītabhojanāni viññāpetvā  bhuñjati, bhikkhunī vā pana tāni viññāpetvā pāṭidesanīyaṃ  āpajjati, yo koci dukkaṭavatthukaṃ yaṃkiñci sūpodanaviññattimeva vā  karoti, aññataraṃ vā pana paṇṇattivītikkamaṃ karonto viharati, tamenaṃ  sabrahmacārī evaṃ sañjānanti -- ``kiṃ imassa iminā lābhena laddhena,  yo sāsane pabbajitvā micchājīvena jīvikaṃ kappeti,  paṇṇattivītikkamaṃ karotī''ti. attano dhammatāyapissa evaṃ hoti --  ``kissa mayhaṃ iminā lābhena, yvāhaṃ evaṃ ^a^P4.0039^ea^  svākkhāte dhammavinaye pabbajitvā micchājīvena jīvikaṃ kappemi,  paṇṇattivītikkamaṃ karomī''ti sallakkhetvā ^a^V4.0025^ea^ tato oramati. evaṃ  parassa kathāyapi attano dhammatāyapi sallakkhetvā suppajaho hoti.  tena bhagavā ``appamattako''ti āha.</p>
              <p>[03] ^b^magge vā hi, ānanda, paṭipadāya vā^eb^ti lokuttaramaggaṃ  patvā vivādo nāma sabbaso vūpasammati, natthi adhigatamaggānaṃ  vivādo. pubbabhāgamaggaṃ pana pubbabhāgapaṭipadañca sandhāyetaṃ vuttaṃ.</p>
              <p>[03] tatrāyaṃ nayo -- evaṃ bhikkhuṃ manussā lokuttaradhamme sambhāventi.  so saddhivihārikādayo āgantvā vanditvā ṭhite pucchati ``kiṃ  āgatatthā''ti. manasikātabbakammaṭṭhānaṃ pucchituṃ, bhanteti.  nisīdatha, khaṇeneva ^a^M4.0026^ea^ arahattaṃ pāpetuṃ samatthakammaṭṭhānakathaṃ  ācikkhissāmīti vatvā vadati -- ``idha bhikkhu attano  vasanaṭṭhānaṃ pavisitvā nisinno mūlakammaṭṭhānaṃ manasi karoti, tassa  taṃ manasikaroto obhāso uppajjati. ayaṃ paṭhamamaggo nāma. so  dutiyaṃ obhāsañāṇaṃ nibbatteti, dutiyamaggo adhigato hoti, evaṃ  tatiyañca catutthañca. ettāvatā maggappatto ceva phalappatto ca  hotī''ti. atha te bhikkhū ``akhīṇāsavo nāma evaṃ kammaṭṭhānaṃ  kathetuṃ na sakkoti, addhāyaṃ khīṇāsavo''ti niṭṭhaṃ gacchanti.</p>
              <p>[03] so aparena samayena kālaṃ karoti. samantā bhikkhācāragāmehi  manussā āgantvā pucchanti ``kenaci, bhante, thero pañhaṃ  pucchito''ti. upāsakā pubbeva therena pañho kathito amhākanti.  te pupphamaṇḍapaṃ pupphakūṭāgāraṃ sajjetvā suvaṇṇena  akkhipidhānamukhapidhānādiṃ karitvā gandhamālādīhi pūjetvā sattāhaṃ  sādhukīḷikaṃ ^a^P4.0040^ea^ kīḷetvā jhāpetvā aṭṭhīni ādāya  cetiyaṃ karonti. aññe āgantukā vihāraṃ āgantvā pāde dhovitvā  ``mahātheraṃ passissāma, kahaṃ, āvuso, mahāthero''ti pucchanti.  parinibbuto, bhanteti. dukkaraṃ, āvuso, therena kataṃ maggaphalāni  nibbattentena, pañhaṃ pucchittha, āvusoti. bhikkhūnaṃ kammaṭṭhānaṃ  kathento iminā niyāmena kathesi, bhanteti. na eso, āvuso,  maggo, vipassanupakkileso nāmesa, na tumhe jānittha, puthujjano,  āvuso, theroti. te kalahaṃ karontā uṭṭhahitvā ``sakalavihāre  bhikkhū ca bhikkhācāragāmesu manussā ca na jānanti, tumheyeva  jānātha. kataramaggena tumhe āgatā, kiṃ ^a^V4.0026^ea^ vo vihāradvāre cetiyaṃ na  diṭṭha''nti. evaṃvādīnaṃ pana bhikkhūnaṃ sataṃ vā, hotu sahassaṃ vā,  yāva taṃ laddhiṃ nappajahanti, saggopi maggopi vāritoyeva.</p>
              <p>[03] aparopi tādisova kammaṭṭhānaṃ kathento evaṃ katheti -- citteneva  tīsu uddhanesu tīṇi kapallāni āropetvā heṭṭhā aggiṃ katvā citteneva  attano dvattiṃsākāraṃ uppāṭetvā kapallesu pakkhipitvā citteneva  daṇḍakena parivattetvā parivattetvā bhajjitabbaṃ, yā jhāyamāne chārikā  hoti, sā mukhavātena palāsetabbā. ettakena dhūtapāpo nāmesa  samaṇo hoti. sesaṃ purimanayeneva vitthāretabbaṃ.</p>
              <p>[03] aparo ^a^M4.0027^ea^ evaṃ katheti -- citteneva mahācāṭiṃ ṭhapetvā matthuṃ yojetvā  citteneva attano dvattiṃsākāraṃ uppāṭetvā tattha pakkhipitvā matthuṃ  otāretvā manthitabbaṃ. mathiyamānaṃ vilīyati, vilīne upari pheṇo  uggacchati. so pheṇo paribhuñjitabbo. ettāvatā vo amataṃ  paribhuttaṃ nāma bhavissati ^a^P4.0041^ea^. ito paraṃ ``atha te  bhikkhū''tiādi sabbaṃ purimanayeneva vitthāretabbaṃ. </p>
              <p>[03] 44^b^.^eb^ idāni yo evaṃ vivādo uppajjeyya, tassa mūlaṃ  dassento ^b^chayimānī^eb^tiādimāha. tattha ^b^agāravo^eb^ti  gāravavirahito. ^b^appatisso^eb^ti appatissayo anīcavutti.  ettha pana yo bhikkhu satthari dharamāne tīsu kālesu upaṭṭhānaṃ na  yāti, satthari anupāhane caṅkamante saupāhano caṅkamati, nīce caṅkame  caṅkamante ucce caṅkame caṅkamati, heṭṭhā vasante upari vasati, satthu  dassanaṭṭhāne ubho aṃse pārupati, chattaṃ dhāreti, upāhanaṃ dhāreti,  nhānatitthe uccāraṃ vā passāvaṃ vā karoti, parinibbute vā pana  cetiyaṃ vandituṃ na gacchati, cetiyassa paññāyanaṭṭhāne satthudassanaṭṭhāne  vuttaṃ sabbaṃ karoti, aññehi ca bhikkhūhi ``kasmā evaṃ karosi, na  idaṃ vaṭṭati, sammāsabuddhassa nāma lajjituṃ vaṭṭatī''ti vutte ``tūṇhī  hoti, kiṃ buddho buddhoti vadasī''ti bhaṇati, ayaṃ ^b^satthari  agāravo^eb^ nāma.</p>
              <p>[03] yo pana dhammassavane saṅghuṭṭhe sakkaccaṃ na gacchati, sakkaccaṃ dhammaṃ  na suṇāti, niddāyati vā sallapento vā nisīdati, sakkaccaṃ na  gaṇhāti na dhāreti, ``kiṃ dhamme agāravaṃ ^a^V4.0027^ea^ karosī''ti vutte ``tuṇhī  hoti, dhammo dhammoti vadasi, kiṃ dhammo nāmā''ti vadati, ayaṃ  ^b^dhamme agāravo^eb^ nāma.</p>
              <p>[03] yo pana therena bhikkhunā anajjhiṭṭho dhammaṃ deseti, nisīdati  pañhaṃ katheti, vuḍḍhe bhikkhū ghaṭṭento gacchati, tiṭṭhati nisīdati,  dussapallatthikaṃ vā hatthapallatthikaṃ vā karoti, saṅghamajjhe ubho aṃse  pārupati, chattupāhanaṃ dhāreti, ``bhikkhusaṅghassa lajjituṃ vaṭṭatī''ti  vuttepi ``tuṇhī hoti, saṅgho saṅghoti vadasi, kiṃ saṅgho,  migasaṅgho ajasaṅgho''tiādīni vadati, ayaṃ ^b^saṅghe agāravo^eb^  nāma. ekabhikkhusmimpi hi agārave ^a^P4.0042^ea^ kate saṅghe  ^a^M4.0028^ea^ katoyeva hoti. tisso sikkhā pana aparipūrayamānova  ^b^sikkhāya na paripūrakārī^eb^ nāma.</p>
              <p>[03] ^b^ajjhattaṃ vā^eb^ti attani vā attano parisāya vā.  ^b^bāhiddhā^eb^ti parasmiṃ vā parassa parisāya vā. </p>
              <p>[03] 46^b^.^eb^ idāni ayaṃ cha ṭhānāni nissāya uppannavivādo  vaḍḍhanto yāni adhikaraṇāni pāpuṇāti, tāni dassetuṃ  ^b^cattārimānī^eb^tiādimāha. tattha vūpasamanatthāya pavattamānehi  samathehi adhikātabbānīti ^b^adhikaraṇāni^eb^. vivādova  adhikaraṇaṃ ^b^vivādādhikaraṇaṃ^eb^. itaresupi eseva nayo.</p>
              <p>[03] idāni imānipi cattāri adhikaraṇāni patvā upari vaḍḍhento  so vivādo yehi samathehi vūpasammati, tesaṃ dassanatthaṃ ^b^satta kho  panime^eb^tiādimāha. tattha adhikaraṇāni samenti vūpasamentīti  ^b^adhikaraṇasamathā. uppannuppannāna^eb^nti uppannānaṃ uppannānaṃ.  ^b^adhikaraṇāna^eb^nti etesaṃ vivādādhikaraṇādīnaṃ catunnaṃ.  ^b^samathāya vūpasamāyā^eb^ti samanatthañceva vūpasamanatthañca.  ^b^sammukhāvinayo dātabbo...pe0... tiṇavatthārako^eb^ti ime satta  samathā dātabbā.</p>
              <p>[03] tatrāyaṃ vinicchayakathā -- adhikaraṇesu tāva dhammoti ^a^P4.0043^ea^  vā adhammoti vāti aṭṭhārasahi vatthūhi vivadantānaṃ  bhikkhūnaṃ yo vivādo, idaṃ ^b^vivādādhikaraṇaṃ^eb^ nāma.  sīlavipattiyā vā ācāradiṭṭhiājīvavipattiyā vā anuvadantānaṃ yo  anuvādo upavadanā ceva codanā ca, idaṃ ^a^V4.0028^ea^ ^b^anuvādādhikaraṇaṃ^eb^ nāma.  mātikāyaṃ āgatā pañca vibhaṅge dveti satta āpattikkhandhā  ^b^āpattādhikaraṇaṃ^eb^ nāma. yaṃ saṅghassa apalokanādīnaṃ catunnaṃ  kammānaṃ karaṇaṃ, idaṃ ^b^kiccādhikaraṇaṃ^eb^ nāma.</p>
              <p>[03] tattha ^b^vivādādhikaraṇaṃ^eb^ dvīhi samathehi sammati  sammukhāvinayena ca yebhuyyasikāya ca. sammukhāvinayeneva sammamānaṃ  yasmiṃ vihāre uppannaṃ, tasmiṃyeva vā, aññattha vūpasametuṃ gacchantānaṃ  antarāmagge vā, yattha gantvā saṅghassa niyyātitaṃ, tattha saṅghena vā  gaṇena vā vūpasametuṃ asakkonte tattheva ubbāhikāya sammatapuggalehi vā  vinicchitaṃ sammati. evaṃ sammamāne pana ^a^M4.0029^ea^ tasmiṃ yā saṅghasammukhatā  dhammasammukhatā, vinayasammukhatā, puggalasammukhatā, ayaṃ  ^b^sammukhāvinayo^eb^ nāma.</p>
              <p>[03] tattha ca kārakasaṅghassa sāmaggivasena sammukhībhāvo  saṅghasammukhatā. sametabbassa vatthuno bhūtatā dhammasammukhatā.  yathā taṃ sametabbaṃ, tatheva samanaṃ vinayasammukhatā. yo ca vivadati,  yena ca vivadati, tesaṃ ubhinnaṃ attapaccatthikānaṃ sammukhībhāvo  puggalasammukhatā. ubbāhikāya vūpasame panettha saṅghasammukhatā  parihāyati. evaṃ tāva sammukhāvinayeneva sammati.</p>
              <p>[03] sace panevampi na sammati, atha naṃ ^a^P4.0044^ea^  ubbāhikāya sammatā bhikkhū ``na mayaṃ sakkoma vūpasametu''nti  saṅghasseva niyyātenti. tato saṅgho pañcaṅgasamannāgataṃ bhikkhuṃ  salākaggāhakaṃ sammannitvā tena guḷhakavivaṭakasakaṇṇajappakesu tīsu  salākaggāhesu aññataravasena salākaṃ gāhetvā sannipatitaparisāya  dhammavādīnaṃ yebhuyyatāya yathā te dhammavādino vadanti, evaṃ vūpasantaṃ  adhikaraṇaṃ sammukhāvinayena ca yebhuyyasikāya ca vūpasantaṃ hoti.  tattha sammukhāvinayo vuttanayo eva. yaṃ pana yebhuyyasikāya  kammassa karaṇaṃ, ayaṃ ^b^yebhuyyasikā^eb^ nāma. evaṃ vivādādhikaraṇaṃ  dvīhi samathehi sammati.</p>
              <p>[03] ^b^anuvādādhikaraṇaṃ^eb^ catūhi samathehi sammati sammukhāvinayena  ca sativinayena ca amūḷhavinayena ca tassapāpiyasikāya ca.  sammukhāvinayeneva sammamānaṃ yo ca anuvadati, yañca ^a^V4.0029^ea^ anuvadati, tesaṃ  vacanaṃ sutvā, sace kāci āpatti natthi, ubho khamāpetvā, sace  atthi, ayaṃ nāmettha āpattīti evaṃ vinicchitaṃ vūpasammati. tattha  sammukhāvinayalakkhaṇaṃ vuttanayameva.</p>
              <p>[03] yadā pana khīṇāsavassa bhikkhuno amūlikāya sīlavipattiyā  anuddhaṃsitassa sativinayaṃ yācamānassa saṅgho ñatticatutthena kammena  sativinayaṃ deti, tadā sammukhāvinayena ca sativinayena ca vūpasantaṃ  hoti. dinne pana sativinaye puna tasmiṃ puggale kassaci anuvādo  na ruhati.</p>
              <p>[03] yadā ummattako bhikkhu ummādavasena kate assāmaṇake  ajjhācāre ``saratāyasmā evarūpiṃ āpatti''nti bhikkhūhi vuccamāno  -- ``ummattakena me, āvuso, etaṃ kataṃ, nāhaṃ ^a^P4.0045^ea^ taṃ  sarāmī''ti bhaṇantopi bhikkhūhi ^a^M4.0030^ea^ codiyamānova puna acodanatthāya  amūḷhavinayaṃ yācati, saṅgho cassa ñatticatutthena kammena  amūḷhavinayaṃ deti, tadā sammukhāvinayena ca amūḷhavinayena ca  vūpasantaṃ hoti. dinne pana amūḷhavinaye puna tasmiṃ puggale  kassaci tappaccayā anuvādo na ruhati.</p>
              <p>[03] yadā pana pārājikena vā pārājikasāmantena vā codiyamānassa  aññenāññaṃ paṭicarato pāpussannatāya pāpiyassa puggalassa --  ``sacāyaṃ acchinnamūlo bhavissati, sammā vattitvā osāraṇaṃ  labhissati, sace chinnamūlo, ayamevassa nāsanā bhavissatī''ti  maññamāno saṅgho ñatticatutthena kammena tassapāpiyasikaṃ karoti,  tadā sammukhāvinayena ca tassa pāpiyasikāya ca vūpasantaṃ hoti.  evaṃ anuvādādhikaraṇaṃ catūhi samathehi sammati.</p>
              <p>[03] ^b^āpattādhikaraṇaṃ^eb^ tīhi samathehi sammati sammukhāvinayena  ca paṭiññātakaraṇena ca tiṇavatthārakena ca. tassa sammukhāvinayeneva  vūpasamo natthi. yadā pana ekassa vā bhikkhuno santike  saṅghagaṇamajjhesu vā bhikkhu lahukaṃ āpattiṃ deseti, tadā  āpattādhikaraṇaṃ sammukhāvinayena ca paṭiññātakaraṇena ca vūpasammati.  tattha sammukhāvinayo tāva yo ca deseti, yassa ca deseti, tesaṃ  sammukhatā. sesaṃ vuttanayameva. puggalassa ca gaṇassa ca  desanākāle ^a^V4.0030^ea^ saṅghasammukhatā parihāyati. yaṃ panettha ``ahaṃ, bhante,  itthannāmaṃ āpattiṃ apanno''ti ca, āma ``passāmī''ti ca  paṭiññātāya ^a^P4.0046^ea^ ``āyatiṃ saṃvareyyāsī''ti karaṇaṃ, taṃ  paṭiññātakaraṇaṃ nāma. saṅghādisese parivāsādiyācanā paṭiññā,  parivāsādīnaṃ dānaṃ paṭiññātakaraṇaṃ nāma.</p>
              <p>[03] dvepakkhajātā pana bhaṇḍanakārakā bhikkhū bahuṃ assāmaṇakaṃ  ajjhācāraṃ caritvā puna lajjidhamme uppanne ``sace mayaṃ imāhi  āpattīhi aññamaññaṃ kāressāma, siyāpi taṃ adhikaraṇaṃ kakkhaḷattāya  saṃvatteyyā''ti aññamaññaṃ āpattiyā kārāpane dosaṃ disvā yadā  tiṇavatthārakakammaṃ karonti, tadā āpattādhikaraṇaṃ sammukhāvinayena ca  tiṇavatthārakena ca sammati. tatra hi yattakā hatthapāsupagatā ``na  me taṃ khamatī''ti evaṃ diṭṭhāvikammaṃ akatvā ``dukkaṭaṃ kammaṃ puna  kātabbaṃ kamma''nti na ukkoṭenti, niddampi ^a^M4.0031^ea^ okkantā honti,  sabbesampi ṭhapetvā thullavajjañca gihipaṭisaṃyuttañca sabbāpattiyo  vuṭṭhahanti. evaṃ āpattādhikaraṇaṃ tīhi samathehi sammati.  ^b^kiccādhikaraṇaṃ^eb^ ekena samathena sammati sammukhāvinayeneva.</p>
              <p>[03] imāni cattāri adhikaraṇāni yathānurūpaṃ imehi sattahi samathehi  sammanti. tena vuttaṃ ``uppannuppannānaṃ adhikaraṇānaṃ samathāya  vūpasamāya sammukhāvinayo dātabbo...pe0... tiṇavatthārako''ti.  ayamettha vinicchayanayo, vitthāro pana samathakkhandhake (cūḷava0  185) āgatoyeva. vinicchayopissa ^b^samantapāsādikāya^eb^ vutto. </p>
              <p>[03] 47^b^.^eb^ yo panāyaṃ imasmiṃ sutte ``idhānanda, bhikkhū  vivadantī''tiādiko vitthāro vutto, so etena nayena saṅkhepatova  vuttoti veditabbo. tattha ^b^dhammo^eb^tiādīsu suttantapariyāyena  tāva ^a^P4.0047^ea^ dasa kusalakammapathā ^b^dhammo,^eb^  akusalakammapathā ^b^adhammo^eb^. tathā ``cattāro satipaṭṭhānā''ti  heṭṭhā āgatā sattatiṃsa bodhipakkhiyadhammā, tayo satipaṭṭhānā tayo  sammappadhānā tayo iddhipādā cha indriyāni cha balāni aṭṭha  bojjhaṅgā navaṅgiko maggo cāti, cattāro upādānā pañca  nīvaraṇānītiādayo saṅkaliṭṭhadhammā cāti ayaṃ adhammo.</p>
              <p>[03] tattha ^a^V4.0031^ea^ yaṃkiñci ekaṃ adhammakoṭṭhāsaṃ gahetvā ``imaṃ adhammaṃ  dhammoti karissāma, evaṃ amhākaṃ ācariyakulaṃ niyyānikaṃ  bhavissati, mayañca loke pākaṭā bhavissāmā''ti taṃ adhammaṃ  ``dhammo aya''nti kathentā dhammoti vivadanti. tattheva  dhammakoṭṭhāsesu ekaṃ gahetvā ``adhammo aya''nti kathentā adhammoti  vivadanti.</p>
              <p>[03] vinayapariyāyena pana bhūtena vatthunā codetvā sāretvā  yathāpaṭiññāya kātabbakammaṃ ^b^dhammo^eb^ nāma, abhūtena pana vatthunā  acodetvā asāretvā apaṭiññāya katabbakammaṃ ^b^adhammo^eb^ nāma.  tesupi adhammaṃ ``dhammo aya''nti kathentā dhammoti vivadanti,  ``adhammo aya''nti kathentā adhammoti vivadanti.</p>
              <p>[03] suttantapariyāyena pana rāgavinayo dosavinayo mohavinayo  saṃvaro pahānaṃ paṭisaṅkhāti ayaṃ ^b^vinayo^eb^ nāma, rāgādīnaṃ  avinayo asaṃvaro ^a^M4.0032^ea^ appahānaṃ appaṭisaṅkhāti ayaṃ ^b^avinayo^eb^  nāma. vinayapariyāyena vatthusampatti ñattisampatti anusāvanasampatti  sīmasampati parisasampattīti ayaṃ ^b^vinayo^eb^ nāma,  vatthuvipatti...pe0... parisavipattīti ^a^P4.0048^ea^ ayaṃ  ^b^avinayo^eb^ nāma. tesupi yaṃkiñci avinayaṃ ``vinayo  aya''nti kathentā vinayoti vivadanti, vinayaṃ avinayoti kathentā  avinayoti vivadanti.</p>
              <p>[03] ^b^dhammanetti samanumajjitabbā^eb^ti dhammarajju anumajjitabbā  ñāṇena ghaṃsitabbā upaparikkhitabbā. sā panesā dhammanetti ``iti  kho vaccha ime dasa dhammā akusalā dasa dhammā kusalā''ti evaṃ  mahāvacchagottasutte (ma0 ni0 2.194) āgatāti vuttā. sā eva  vā hotu, yo vā idha dhammoti ca vinayo ca vutto. ^b^yathā  tattha sametī^eb^ti yathā tāya dhammanettiyā sameti, ``dhammo dhammova  hoti, adhammo adhammova, vinayo vinayova hoti, avinayo  avinayova''. ^b^tathā ta^eb^nti evaṃ taṃ adhikaraṇaṃ vūpasametabbaṃ.  ^b^ekaccānaṃ adhikaraṇāna^eb^nti idha vivādādhikaraṇameva dassitaṃ,  sammukhāvinayo pana na kismiñci adhikaraṇe na labbhati. </p>
              <p>[03] 48^b^.^eb^ taṃ panetaṃ yasmā dvīhi samathehi sammati  sammukhāvinayena ca yebhuyyasikāya ca, tasmā ^a^V4.0032^ea^ heṭṭhā mātikāya  ṭhapitānukkamena idāni sativinayassa vāre pattepi taṃ avatvā  vivādādhikaraṇayeva tāva dutiyasamathaṃ dassento ^b^kathañcānanda,  yebhuyyasikā^eb^tiādimāha. tattha ^b^bahutarā^eb^ti antamaso dvīhi  tīhipi atirekatarā. sesamettha heṭṭhā vuttanayeneva veditabbaṃ. </p>
              <p>[03] 49^b^.^eb^ idāni heṭṭhā avitthāritaṃ sativinayaṃ ādiṃ  katvā vitthāritāvasesasamathe ^a^P4.0049^ea^ paṭipāṭiyā vitthāretuṃ  ^b^kathañcānanda, sativinayo^eb^tiādimāha. tattha  ^b^pārājikasāmantena vā^eb^ti dve sāmantāni khandhasāmantañca  āpattisāmantañca. tattha pārājikāpattikkhandho  saṅghādisesāpattikkhandho  thullaccaya-pācittiya-pāṭidesanīya-dukkaṭa-dubbhāsitāpattikkhandhoti evaṃ  purimassa pacchimakhandhaṃ khandhasāmantaṃ nāma hoti. paṭhamapārājikassa  pana pubbabhāge dukkaṭaṃ, sesānaṃ thullaccayanti idaṃ āpattisāmantaṃ nāma.  tattha ^a^M4.0033^ea^ khandhasāmante pārājikasāmantaṃ garukāpatti nāma hoti.  ^b^saratāyasmā^eb^ti saratu āyasmā. ^b^ekaccānaṃ  adhikaraṇāna^eb^nti idha anuvādādhikaraṇameva dassitaṃ. </p>
              <p>[03] 50^b^.^eb^ ^b^bhāsitaparikkanta^eb^nti vācāya bhāsitaṃ kāyena  ca parikkantaṃ, parakkamitvā katanti attho. ^b^ekaccāna^eb^nti idhāpi  anuvādādhikaraṇameva adhippetaṃ. paṭiññātakaraṇe ``ekaccāna''nti  āpattādhikaraṇaṃ dassitaṃ. </p>
              <p>[03] 52^b^.^eb^ ^b^davā^eb^ti sahasā. ^b^ravā^eb^ti aññaṃ  bhaṇitukāmena aññaṃ vuttaṃ. ^b^evaṃ kho, ānanda, tassapāpiyasikā  hotī^eb^ti tassapuggalassa pāpussannatā pāpiyasikā hoti. iminā  kammassa vatthu dassitaṃ. evarūpassa hi puggalassa kammaṃ kāttabbaṃ.  kammena hi adhikaraṇassa vūpasamo hoti, na puggalassa pāpussannatāya.  idhāpi ca anuvādādhikaraṇameva adhikaraṇanti veditabbaṃ. </p>
              <p>[03] 53^b^.^eb^ ^b^kathañcānanda^eb^ ^a^P4.0050^ea^,  ^b^tiṇavatthārako^eb^ti ettha idaṃ kammaṃ tiṇavatthārakasadisattā  tiṇavatthārakoti vuttaṃ. yathā hi gūthaṃ vā muttaṃ vā ghaṭṭiyamānaṃ  duggandhatāya bādhati, tiṇehi avattharitvā suppaṭicchāditassa panassa  so gandho na bādhati, evameva yaṃ adhikaraṇaṃ mūlānumūlaṃ gantvā  vūpasamiyamānaṃ kakkhaḷattāya vāḷattāya bhedāya saṃvattati, taṃ iminā  kammena vūpasantaṃ gūthaṃ viya tiṇavatthārakena paṭicchannaṃ vūpasantaṃ  hotīti idaṃ kammaṃ tiṇavatthārakasadisattā ^a^V4.0033^ea^ tiṇavatthārakoti vuttaṃ.  tassa ^b^idhānanda, bhikkhūnaṃ bhaṇḍanajātāna^eb^ntiādivacanena  ākāramattameva dassitaṃ, khandhake āgatāyeva panettha kammavācā pamāṇaṃ.  ^b^ṭhapetvā thullavajjaṃ ṭhapetvā gihipaṭisaṃyutta^eb^nti. ettha pana  ^b^thullavajja^eb^nti thūllavajjaṃ pārājikañceva saṅghādisesañca.  ^b^gihipaṭisaṃyutta^eb^nti gihīnaṃ hīnena  khuṃsanavambhanadhammikapaṭissavesu āpannā āpatti.  ^b^adhikaraṇāna^eb^nti idha āpattādhikaraṇameva veditabbaṃ.  kiccādhikaraṇassa pana vasena idha na kiñci vuttaṃ. kiñcāpi na  vuttaṃ, sammukhāvinayeneva panassa vūpasamo hotīti veditabbo. </p>
              <p>[03] 54^b^.^eb^ ^b^chayime^eb^ ^a^M4.0034^ea^, ^b^ānanda, dhammā sāraṇīyā^eb^ti heṭṭhā  kalahavasena suttaṃ āraddhaṃ, upari sāraṇīyadhammā āgatā. iti  yathānusandhināva desanā gatā hoti. heṭṭhā kosambiyasutte (ma0  ni0 1.498-500) pana sotāpattimaggasammādiṭṭhi kathitā, imasmiṃ  ^a^P4.0051^ea^ sutte sotāpattiphalasammādiṭṭhi vuttāti veditabbā.  ^b^aṇu^eb^nti appasāvajjaṃ. ^b^thūla^eb^nti mahāsāvajjaṃ. sesamettha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sāmagāmasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. sunakkhattasuttavaṇṇanā </h3n>
            <h4>
              <h4n> </h4n>
              <p>[03] 55^b^.^eb^ ^b^evaṃ^eb^ ^a^V4.0034^ea^ ^b^me suta^eb^nti sunakkhattasuttaṃ. tattha  ^b^aññā^eb^ti arahattaṃ. ^b^byākatā^eb^ti khīṇā jātītiādīhi  catūhi padehi kathitā. ^b^adhimānenā^eb^ti appatte pattasaññino,  anadhigate adhigatasaññino hutvā adhigataṃ amhehīti mānena  byākariṃsu. </p>
              <p>[03] 56^b^.^eb^ ^b^evañcettha sunakkhatta tathāgatassa hotī^eb^ti  sunakkhatta ettha etesaṃ bhikkhūnaṃ pañhabyākaraṇe -- ``idaṃ ṭhānaṃ etesaṃ  avibhūtaṃ andhakāraṃ, tenime anadhigate adhigatasaññino, handa nesaṃ  visodhetvā pākaṭaṃ katvā dhammaṃ desemī''ti, evañca tathāgatassa hoti.  ^b^atha ca panidhekacce...pe0... tassapi hoti aññathatta^eb^nti  bhagavā paṭipannakānaṃ dhammaṃ deseti. yattha pana icchācāre ṭhitā  ekacce moghapurisā honti, tatra bhagavā passati -- ``ime imaṃ pañhaṃ  uggahetvā ajānitvāva jānantā viya appatte pattasaññino hutvā  gāmanigamādīsu visevamānā vicarissanti, taṃ nesaṃ bhavissati  dīgharattaṃ ahitāya dukkhāyā''ti evamassāyaṃ icchācāre ^a^P4.0052^ea^  ṭhitānaṃ kāraṇā paṭipannakānampi atthāya ``dhammaṃ  desissāmī''ti uppannassa cittassa aññathābhāvo hoti. taṃ  sandhāyetaṃ vuttaṃ. </p>
              <p>[03] 58^b^.^eb^ ^b^lokāmisādhimutto^eb^ti  vaṭṭāmisa-kāmāmisa-lokāmisabhūtesu pañcasu kāmaguṇesu adhimutto  tanninno taggaruko tappabbhāro. ^b^tappatirūpī^eb^ti ^a^M4.0035^ea^ kāmaguṇasabhāgā.  ^b^āneñjapaṭisaṃyuttāyā^eb^ti āneñjasamāpattipaṭisaṃyuttāya.  ^b^saṃseyyā^eb^ti katheyya. ^b^āneñjasaṃyojanena hi kho  visaṃyutto^eb^ti āneñjasamāpattisaṃyojanena visaṃsaṭṭho.  ^b^lokāmisādhimutto^eb^ti evarūpo hi lūkhacīvaradharo mattikāpattaṃ  ādāya attano sadisehi katipayehi saddhiṃ paccantajanapadaṃ gacchati,  gāmaṃ piṇḍāya paviṭṭhakāle manussā disvā ``mahāpaṃsukulikā  āgatā''ti yāgubhattādīni sampādetvā sakkaccaṃ dānaṃ denti, bhattakicce  niṭṭhite anumodanaṃ sutvā -- ``svepi, bhante, idheva piṇḍāya  pavisathā''ti vadanti. alaṃ upāsakā, ajjāpi vo bahūnaṃ dinnanti.  tena hi, bhante, antovassaṃ idha vaseyyāthāti adhivāsetvā  vihāramaggaṃ pucchitvā vihāraṃ ^a^V4.0035^ea^ gacchanti. tattha senāsanaṃ gahetvā  pattacīvaraṃ paṭisāmenti. sāyaṃ eko āvāsiko te bhikkhū pucchati  ``kattha piṇḍāya caritthā''ti? asukagāmeti. bhikkhāsampannāti?  āma evarūpā nāma manussānaṃ saddhā hoti. ``ajjeva nu kho  ete edisā, niccampi edisā''ti? saddhā te manussā niccampi  edisā, te nissāyeva ayaṃ vihāro vaḍḍhatīti. tato te  paṃsukulikā punappunaṃ tesaṃ vaṇṇaṃ kathenti ^a^P4.0053^ea^,  divasāvasesaṃ kathetvā rattimpi kathenti. ettāvatā icchācāre  ṭhitassa sīsaṃ nikkhantaṃ hoti udaraṃ phālitaṃ. evaṃ  lokāmisādhimutto veditabbo. </p>
              <p>[03] 59^b^.^eb^ idāni āneñjasamāpattilābhiṃ adhimānikaṃ  dassento ^b^ṭhānaṃ kho paneta^eb^ntiādimāha.  ^b^āneñjādhimuttassā^eb^ti kilesasiñcanavirahitāsu heṭṭhimāsu chasu  samāpattīsu adhimuttassa tanninnassa taggaruno tappabbhārassa. ^b^se  pavutte^eb^ti taṃ pavuttaṃ. cha samāpattilābhino hi adhimānikassa  pañcakāmaguṇāmisabandhanā patitapaṇḍupalāso viya upaṭṭhāti. tenetaṃ  vuttaṃ. </p>
              <p>[03] 60^b^.^eb^ idāni ākiñcaññāyatanasamāpatti lābhino  adhimānikassa nighaṃsaṃ dassetuṃ ^b^ṭhānaṃ kho panā^eb^tiādimāha.  tattha ^b^dvedhā bhinnā^eb^ti majjhe bhinnā. ^b^appaṭisandhikā^eb^ti  khuddakā muṭṭhipāsāṇamattā jatunā vā silesena vā allīyāpetvā  paṭisandhātuṃ sakkā. mahantaṃ pana kuṭāgārappamāṇaṃ sandhāyetaṃ vuttaṃ.  ^b^se bhinne^eb^ti taṃ bhinnaṃ. upari ^a^M4.0036^ea^ samāpattilābhino hi  heṭṭhāsamāpatti dvedhābhinnā selā viya hoti, taṃ samāpajjissāmīti  cittaṃ na uppajjati. tenetaṃ vuttaṃ. </p>
              <p>[03] 61^b^.^eb^ idāni nevasaññānāsaññāyatanalābhino  adhimānikassa ca nighaṃsaṃ dassento ^b^ṭhānaṃ kho panā^eb^tiādimāha.  tattha ^b^se vante^eb^ti taṃ vantaṃ. aṭṭhasamāpattilābhino ^a^P4.0054^ea^  hi heṭṭhāsamāpattiyo vantasadisā hutvā upaṭṭhahanti, puna  samāpajjissāmīti cittaṃ na uppajjati. tenetaṃ vuttaṃ. </p>
              <p>[03] 62^b^.^eb^ idāni khīṇāsavassa nighaṃsaṃ dassento ^b^ṭhānaṃ  kho panā^eb^tiādimāha. tattha ^b^se ucchinnamūle^eb^ti so  ucchinnamūlo. upari samāpattilābhino hi heṭṭhāsamāpatti  mūlacchinnatālo viya upaṭṭhāti, taṃ samāpajjissāmīti cittaṃ na  uppajjati. tenetaṃ vuttaṃ. </p>
              <p>[03] 63^b^.^eb^ ^b^ṭhānaṃ^eb^ ^a^V4.0036^ea^ ^b^kho panā^eb^ti pāṭiyekko anusandhi.  heṭṭhā hi samāpattilābhino adhimānikassapi khīṇāsavassapi nighaṃso  kathito, sukkhavipassakassa pana adhimānikassapi khīṇāsavassapi  na kathito. tesaṃ dvinnampi nighaṃsaṃ dassetuṃ imaṃ desanaṃ ārabhi. taṃ  pana paṭikkhittaṃ. samāpattilābhino hi adhimānikassa nighaṃse  kathite sukkhavipassakassapi adhimānikassa kathitova hoti,  samāpattilābhino ca khīṇāsavassa kathite  sukkhavipassakakhīṇāsavassa kathitova hoti. etesaṃ pana dvinnaṃ  bhikkhūnaṃ sappāyāsappāyaṃ kathetuṃ imaṃ desanaṃ ārabhi.</p>
              <p>[03] tattha siyā -- puthujjanassa tāva ārammaṇaṃ asappāyaṃ hotu,  khīṇāsavassa kathaṃ asappāyanti. yadaggena puthujjanassa asappāyaṃ,  tadaggena khīṇāsavassāpi asappāyameva. visaṃ nāma jānitvā  khāditampi ajānitvā khāditampi visameva. na hi khīṇāsavenapi  ``ahaṃ khīṇāsavo''ti asaṃvutena bhavitabbaṃ. khīṇāsavenapi  yuttapayutteneva bhavituṃ vaṭṭati. </p>
              <p>[03] 64^b^.^eb^ tattha ^a^P4.0055^ea^ ^b^samaṇenā^eb^ti  buddhasamaṇena. ^b^chandarāgabyāpādenā^eb^ti so avijjāsaṅkhāto  visadoso chandarāgena ca byāpādena ca ruppati kuppati.  ^b^asappāyānī^eb^ti avaḍḍhikarāni ārammaṇāni.  ^b^anuddhaṃseyyā^eb^ti soseyya ^a^M4.0037^ea^ milāpeyya. ^b^saupādisesa^eb^nti  sagahaṇasesaṃ, upāditabbaṃ gaṇhitabbaṃ idha upādīti vuttaṃ.  ^b^analañca te antarāyāyā^eb^ti jīvitantarāyaṃ te kātuṃ asamatthaṃ.  ^b^rajosūka^eb^nti rajo ca vīhisukādi ca sūkaṃ. ^b^asu ca  visadoso^eb^ti so ca visadoso. ^b^tadubhayenā^eb^ti yā sā  asappāyakiriyā ca yo visadoso ca, tena ubhayena.  ^b^puthutta^eb^nti mahantabhāvaṃ.</p>
              <p>[03] ^b^evameva kho^eb^ti ettha saupādānasalluddhāro viya appahīno  avijjāvisadoso daṭṭhabbo, asappāyakiriyāya ṭhitabhāvo viya chasu  dvāresu asaṃvutakālo, tadubhayena vaṇe puthuttaṃ gate maraṇaṃ viya sikkhaṃ  paccakkhāya hīnāyāvattanaṃ, maraṇamattaṃ dukkhaṃ viya aññatarāya garukāya  saṃkiliṭṭhāya āpattiyā āpajjanaṃ daṭṭhabbaṃ. sukkapakkhepi imināva  nayena opammasaṃsandanaṃ veditabbaṃ. </p>
              <p>[03] 65^b^.^eb^ ^b^satiyāyetaṃ^eb^ ^a^V4.0037^ea^ ^b^adhivacana^eb^nti ettha sati  paññāgatikā. lokikāya paññāya lokikā hoti, lokuttarāya  lokuttarā. ^b^ariyāyetaṃ paññāyā^eb^ti parisuddhāya vipassanāpaññāya.</p>
              <p>[03] idāni khīṇāsavassa balaṃ dassento ^b^so vatā^eb^tiādimāha.  tattha ^b^saṃvutakārī^eb^ti pihitakārī. ^b^iti^eb^ ^a^P4.0056^ea^  ^b^viditvā nirupadhī^eb^ti evaṃ jānitvā kilesupadhipahānā  nirupadhi hoti, nirupādānoti attho. ^b^upadhisaṅkhaye  vimutto^eb^ti upadhīnaṃ saṅkhayabhūte nibbāne ārammaṇato vimutto.  ^b^upadhismi^eb^nti kāmupadhismiṃ. ^b^kāyaṃ upasaṃharissatī^eb^ti  kāyaṃ allīyāpessati. idaṃ vuttaṃ hoti -- taṇhakkhaye nibbāne  ārammaṇato vimutto khīṇāsavo pañca kāmaguṇe sevituṃ, kāyaṃ vā  upasaṃharissati cittaṃ vā uppādessatīti netaṃ ṭhānaṃ vijjati. sesaṃ  sabbattha uttānatthamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sunakkhattasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. āneñjasappāyasuttavaṇṇanā </h3n>
            <h4>
              <h4n> </h4n>
              <p>[03] 66^b^.^eb^ ^b^evaṃ^eb^ ^a^V4.0038^ea^ ^a^M4.0038^ea^ ^b^me suta^eb^nti āneñjasappāyasuttaṃ. tattha  ^b^aniccā^eb^ti hutvā abhāvaṭṭhena aniccā. ^b^kāmā^eb^ti  vatthukāmāpi kilesakāmāpi. ^b^tucchā^eb^ti   niccasāradhuvasārāttasāravirahitattā rittā, na pana natthīti gahetabbā. na hi  tucchamuṭṭhīti vutte muṭṭhi nāma natthīti vuttaṃ hoti. yassa pana  abbhantare kiñci natthi, so vuccati tuccho. ^b^musā^eb^ti  nāsanakā. ^b^mosadhammā^eb^ti nassanasabhāvā, khettaṃ viya vatthu  viya hiraññasuvaṇṇaṃ viya ca na paññāyittha, katipāheneva ^a^P4.0057^ea^  supinake diṭṭhā viya nassanti na paññāyanti. tena vuttaṃ  ``mosadhammā''ti, ^b^māyākatameta^eb^nti yathā māyāya udakaṃ maṇīti  katvā dassitaṃ, badaripaṇṇaṃ kahāpaṇoti katvā dassitaṃ, aññaṃ vā pana  evarūpaṃ dassanūpacāre ṭhitasseva tathā paññāyati, upacārātikkamato  paṭṭhāya pākatikameva paññāyati. evaṃ kāmāpi ittarapaccupaṭṭhānaṭṭhena  ``māyākata''nti vuttā. yathā ca māyākāro udakādīni  maṇiādīnaṃ vasena dassento vañceti, evaṃ kāmāpi aniccādīni  niccādisabhāvaṃ dassentā vañcentīti vañcanakaṭṭhenapi ``māyākata''nti  vuttā. ^b^bālalāpana^eb^nti mayhaṃ putto, mayhaṃ dhītā, mayhaṃ hiraññaṃ  mayhaṃ suvaṇṇanti evaṃ bālānaṃ lāpanato bālalāpanaṃ.  ^b^diṭṭhadhammikā kāmā^eb^ti mānusakā pañca kāmaguṇā.  ^b^samparāyikā^eb^ti te ṭhapetvā avasesā. ^b^diṭṭhadhammikā.  kāmasaññā^eb^ti mānusake kāme ārabbha uppannasaññā. ^b^ubhayametaṃ  māradheyya^eb^nti ete kāmā ca kāmasaññā ca ubhayampi māradheyyaṃ.  yehi ubhayametaṃ gahitaṃ, tesañhi upari māro vasaṃ vatteti. taṃ  sandhāya ``ubhayametaṃ māradheyya''nti vuttaṃ.</p>
              <p>[03] ^b^mārassesa visayo^eb^tiādīsupi yathā coḷassa visayo  coḷavisayo, paṇḍassa visayo paṇḍavisayo, saṃvarānaṃ visayo  saṃvaravisayoti pavattanaṭṭhānaṃ visayoti vuccati, evaṃ yehi ete kāmā  gahitā, tesaṃ upari māro vasaṃ vatteti. taṃ sandhāya ^b^mārassesa  visayo^eb^ti vuttaṃ. pañca pana kāmaguṇe nivāpabījaṃ viya  vippakiranto ^a^P4.0058^ea^ māro gacchati. yehi pana te  gahitā, tesaṃ upari māro vasaṃ vatteti. taṃ sandhāya ^b^mārassesa  nivāpo^eb^ti vuttaṃ. yathā ca yattha hatthiādayo ^a^V4.0039^ea^ vasaṃ vattenti, so  hatthigocaro assagocaro ajagocaroti vuccati, evaṃ ^a^M4.0039^ea^ yehi ete kāmā  gahitā, tesu māro vasaṃ vatteti. taṃ sandhāya ^b^mārassesa  gocaro^eb^ti vuttaṃ.</p>
              <p>[03] ^b^etthā^eb^ti etesu kāmesu. ^b^mānasā^eb^ti cittasambhūtā.  tattha siyā -- duvidhe tāva kāme ārabbha abhijjhānalakkhaṇā  abhijjhā, karaṇuttariyalakkhaṇo sārambho ca uppajjatu, byāpādo kathaṃ  uppajjatīti? mamāyite vatthusmiṃ acchinnepi socanti,  acchijjantepi socanti, acchinnasaṅkinopi socanti, yo evarūpo  cittassa āghātoti evaṃ uppajjati. ^b^teva ariyasāvakassā^eb^ti  te ariyasāvakassa. vakāro āgamasandhimattaṃ hoti. ^b^idha  manusikkhato^eb^ti imasmiṃ sāsane sikkhantassa te tayopi kilesā  antarāyakarā honti. ^b^abhibhuyya loka^eb^nti kāmalokaṃ  abhibhavitvā. ^b^adhiṭṭhāya manasā^eb^ti jhānārammaṇacittena  adhiṭṭhahitvā. ^b^aparitta^eb^nti kāmāvacaracittaṃ parittaṃ nāma, tassa  paṭikkhepena mahaggataṃ aparittaṃ nāma. ^b^pamāṇa^eb^ntipi  kāmāvacarameva, rūpāvacaraṃ arūpāvacaraṃ ^b^appamāṇaṃ. subhāvita^eb^nti  pana etaṃ kāmāvacarādīnaṃ nāmaṃ na ^a^P4.0059^ea^ hoti,  lokuttarassevetaṃ nāmaṃ. tasmā etassa vasena aparittaṃ appamāṇaṃ  subhāvitanti sabbaṃ lokuttarameva vaṭṭati.</p>
              <p>[03] ^b^tabbahulavihārino^eb^ti kāmapaṭibāhanena tameva paṭipadaṃ bahulaṃ  katvā viharantassa. ^b^āyatane cittaṃ pasīdatī^eb^ti kāraṇe cittaṃ  pasīdati. kiṃ panettha kāraṇaṃ? arahattaṃ vā, arahattassa vipassanaṃ  vā, catutthajjhānaṃ vā, catutthajjhānassa upacāraṃ vā. ^b^sampasāde  satī^eb^ti ettha duvidho sampasādo adhimokkhasampasādo ca  paṭilābhasampasādo ca. arahattassa hi vipassanaṃ paṭṭhapetvā viharato  mahābhūtādīsu upaṭṭhahantesu yenime nīhārena mahābhūtā upaṭṭhahanti,  upādārūpā upaṭṭhahanti nāmarūpā upaṭṭhahanti, paccayā sabbathā  upaṭṭhahanti, lakkhaṇārammaṇā vipassanā upaṭṭhahati, ajjeva arahattaṃ  gaṇhissāmīti appaṭiladdheyeva āsā santiṭṭhati, adhimokkhaṃ  paṭilabhati. tatiyajjhānaṃ vā pādakaṃ katvā catutthajjhānatthāya  kasiṇaparikammaṃ karontassa nīvaraṇavikkhambhanādīni samanupassato  yenime nīhārena nīvaraṇā vikkhambhanti, kilesā sannisīdanti,  sati santiṭṭhati, saṅkhāragataṃ vā vibhūtaṃ pākaṭaṃ hutvā  dibbacakkhukassa paraloko viya upaṭṭhāti ^a^M4.0040^ea^, cittuppādo lepapiṇḍe  laggamāno viya upacārena samādhiyati, ajjeva catutthajjhānaṃ  nibbattessāmīti apaṭiladdheyeva āsā santiṭṭhati, adhimokkhaṃ  paṭilabhati ^a^V4.0040^ea^. ayaṃ ^b^adhimokkhasampasādo^eb^ ^a^P4.0060^ea^ nāma.  tasmiṃ sampasāde sati. yo pana arahattaṃ vā paṭilabhati  catutthajjhānaṃ vā, tassa cittaṃ vippasannaṃ hotiyeva. idha pana  ``āyatane cittaṃ pasīdatī''ti vacanato arahattavipassanāya ceva  catutthajjhānūpacārassa ca paṭilābho ^b^paṭilābhasampasādo^eb^ti  veditabbo. vipassanā hi paññāya adhimuccanassa kāraṇaṃ, upacāraṃ  āneñjasamāpattiyā.</p>
              <p>[03] ^b^etarahi vā āneñjaṃ samāpajjati. paññāya vā  adhimuccatī^eb^ti ettha etarahi vā paññāya adhimuccati, āneñjaṃ vā  samāpajjatīti evaṃ padaparivattanaṃ katvā attho veditabbo. idañhi  vuttaṃ hoti -- tasmiṃ sampasāde sati etarahi vā paññāya  adhimuccati, arahattaṃ sacchikarotīti attho. taṃ anabhisambhuṇanto  āneñjaṃ vā samāpajjati, atha vā ^b^paññāya vā adhimuccatī^eb^ti  arahattamaggaṃ bhāveti, taṃ anabhisambhuṇanto āneñjaṃ vā samāpajjati.  arahattamaggaṃ bhāvetuṃ asakkonto etarahi catusaccaṃ vā sacchikaroti.  taṃ anabhisambhuṇanto āneñjaṃ vā samāpajjatīti.</p>
              <p>[03] tatrāyaṃ nayo -- idha bhikkhu tatiyajjhānaṃ pādakaṃ katvā  catutthajjhānassa kasiṇaparikammaṃ karoti. tassa nīvaraṇā  vikkhambhanti, sati santiṭṭhati, upacārena cittaṃ samādhiyati. so  rūpārūpaṃ parigaṇhāti, paccayaṃ pariggaṇhāti, lakkhaṇārammaṇikaṃ  vipassanaṃ vavatthapeti, tassa evaṃ hoti -- ``upacārena me jhānaṃ  visesabhāgiyaṃ bhaveyya, tiṭṭhatu visesabhāgiyatā, nibbedhabhāgiyaṃ naṃ  karissāmī''ti vipassanaṃ vaḍḍhetvā arahattaṃ sacchikaroti.  ettakenassa kiccaṃ kataṃ nāma hoti. arahattaṃ sacchikātuṃ asakkonto  pana tato osakkitamānaso antarā na tiṭṭhati, catutthajjhānaṃ  samāpajjatiyeva. yathā kiṃ? yathā puriso ``vanamahiṃsaṃ  ghātessāmī''ti sattiṃ gahetvā anubandhanto ^a^P4.0061^ea^ sace taṃ  ghāteti, sakalagāmavāsino tosessati, asakkonto pana antarāmagge  sasagodhādayo khuddakamige ghātetvā kājaṃ pūretvā etiyeva.</p>
              <p>[03] tattha ^a^M4.0041^ea^ purisassa sattiṃ gahetvā vanamahiṃsānubandhanaṃ viya imassa  bhikkhuno tatiyajjhānaṃ pādakaṃ katvā catutthajjhānassa parikammakaraṇaṃ,  vanamahiṃsaghātanaṃ viya -- ``nīvaraṇavikkhambhanādīni samanupassato  visesabhāgiyaṃ bhaveyya, tiṭṭhatu visesabhāgiyatā, nibbedhabhāgiyaṃ  ^a^V4.0041^ea^ naṃ  karissāmī''ti vipassanaṃ vaḍḍhetvā arahattassa sacchikaraṇaṃ, mahiṃsaṃ  ghātetuṃ asakkontassa antarāmagge sasagodhādayo khuddakamige ghātetvā  kājaṃ pūretvā gamanaṃ viya arahattaṃ sacchikātuṃ asakkontassa, tato  osakkitvā catutthajjhānasamāpajjanaṃ veditabbaṃ. maggabhāvanā  catusaccasacchikiriyāyojanāsupi eseva nayo.</p>
              <p>[03] idāni arahattaṃ sacchikātuṃ asakkontassa nibbattaṭṭhānaṃ dassento  ^b^kāyassa bhedā^eb^tiādimāha. tattha ^b^ya^eb^nti yena kāraṇena taṃ  saṃvattanikaṃ viññāṇaṃ assa āneñjūpagaṃ, taṃ kāraṇaṃ vijjatīti attho.  ettha ca ^b^taṃsaṃvattanika^eb^nti tassa bhikkhuno saṃvattanikaṃ. yena  vipākaviññāṇena so bhikkhu saṃvattati nibbattati, taṃ viññāṇaṃ.  ^b^āneñjūpaga^eb^nti kusalāneñjasabhāvūpagataṃ assa, tādisameva  bhaveyyāti ^a^P4.0062^ea^ attho. keci kusalaviññāṇaṃ vadanti.  yaṃ tassa bhikkhuno saṃvattanikaṃ upapattihetubhūtaṃ kusalaviññāṇaṃ  āneñjūpagataṃ assa, vipākakālepi tannāmakameva assāti attho. so  panāyamattho -- ``puññaṃ ce saṅkhāraṃ abhisaṅkharoti, puññūpagaṃ hoti  viññāṇaṃ. apuññaṃ ce saṅkhāraṃ abhisaṅkhāroti, apuññupagaṃ hoti  viññāṇaṃ. āneñjaṃ ce saṅkhāraṃ abhisaṅkharoti, āneñjūpagaṃ hoti  viññāṇa''nti (saṃ0 ni0  2.51) iminā nayena veditabbo.  ^b^āneñjasappāyā^eb^ti āneñjassa catutthajjhānassa sappāyā. na  kevalañca sā āneñjasseva, upari arahattassāpi sappāyāva  upakārabhūtāyevāti veditabbā. iti imasmiṃ paṭhamakāaneñje  samādhivasena osakkanā kathitā. </p>
              <p>[03] 67^b^.^eb^ ^b^iti paṭisañcikkhatī^eb^ti catutthajjhānaṃ  patvā evaṃ paṭisañcikkhati. ayañhi bhikkhu heṭṭhimena bhikkhunā  paññavantataro tassa ca bhikkhuno attano cāti dvinnampi kammaṭṭhānaṃ  ekato katvā sammasati. ^b^tabbahulavihārino^eb^ti rūpapaṭibāhanena  tameva paṭipadaṃ bahulaṃ katvā viharantassa. ^b^āneñjaṃ  samāpajjatī^eb^ti ^a^M4.0042^ea^ ākāsānañcāyatānāneñjaṃ samāpajjati. sesaṃ  purimasadisameva. yathā ca idha, evaṃ sabbattha visesamattameva pana  vakkhāma. iti imasmiṃ dutiyāaneñje vipassanāvasena osakkanā  kathitā, ``yaṃkiñci ^a^P4.0063^ea^ rūpa''nti evaṃ vipassanāmaggaṃ  dassentena kathitāti attho.</p>
              <p>[03] ^b^iti^eb^ ^a^V4.0042^ea^ ^b^paṭisañcikkhatī^eb^ti ākāsānañcāyatanaṃ patvā evaṃ  paṭisañcikkhati. ayañhi heṭṭhā dvīhi bhikkhūhi paññavantataro  tesañca bhikkhūnaṃ attano cāti tiṇṇampi kammaṭṭhānaṃ ekato katvā  sammasati. ^b^ubhayametaṃ anicca^eb^nti ettha aṭṭha ekekakoṭṭhāsā  diṭṭhadhammikasamparāyikavasena pana saṅkhipitvā ubhayanti vuttaṃ.  ^b^nālaṃ abhinanditu^eb^nti taṇhādiṭṭhivasena abhinandituṃ na yuttaṃ.  sesapadadvayepi eseva nayo. ^b^tabbahulavihārino^eb^ti  kāmapaṭibāhanena ca rūpapaṭibāhanena ca tameva paṭipadaṃ bahulaṃ katvā  viharantassa. ^b^āneñjaṃ samāpajjatī^eb^ti viññāṇañcāyatanāneñjaṃ  samāpajjati. imasmiṃ tatiyāaneñje vipassanāvasena osakkanā  kathitā. </p>
              <p>[03] 68^b^.^eb^ ^b^iti paṭisañcikkhatī^eb^ti viññāṇañcāyatanaṃ  patvā evaṃ paṭisañcikkhati. ayañhi heṭṭhā tīhi bhikkhūhi  paññavantataro tesañca bhikkhūnaṃ attano cāti catunnampi kammaṭṭhānaṃ  ekato katvā sammasati. ^b^yatthetā aparisesā nirujjhantī^eb^ti  yaṃ ākiñcaññāyatanaṃ patvā etā heṭṭhā vuttā sabbasaññā nirujjhanti.  ^b^etaṃ santaṃ etaṃ paṇīta^eb^nti etaṃ aṅgasantatāya  ārammaṇasantatāya ca ^b^santaṃ,^eb^ atappakaṭṭhena ^b^paṇītaṃ.  tabbahulavihārino^eb^ti tāsaṃ saññānaṃ paṭibāhanena tameva paṭipadaṃ bahulaṃ  katvā viharantassa. imasmiṃ paṭhamākiñcaññāyatane samādhivasena  osakkanā kathitā.</p>
              <p>[03] ^b^iti paṭisañcikkhatī^eb^ti viññāṇañcāyatanameva patvā evaṃ  ^a^P4.0064^ea^ paṭisañcikkhati. ayañhi heṭṭhā catūhi bhikkhūhi  paññavantataro tesañca bhikkhūnaṃ attano cāti pañcannampi kammaṭṭhānaṃ  ekato katvā sammasati. ^b^attena vā attaniyena vā^eb^ti ahaṃ  mamāti gahetabbena suññaṃ tucchaṃ rittaṃ. evamettha dvikoṭikā suññatā  dassitā. ^b^tabbahulavihārino^eb^ti heṭṭhā vuttapaṭipadañca imañca  suññatapaṭipadaṃ bahulaṃ katvā viharantassa. imasmiṃ  dutiyākiñcaññāyatane vipassanāvasena osakkanā kathitā. </p>
              <p>[03] 70^b^.^eb^ ^b^iti^eb^ ^a^M4.0043^ea^ ^b^paṭisañcikkhatī^eb^ti  viññāṇañcāyatanameva patvā evaṃ paṭisañcikkhati. ayañhi heṭṭhā  pañcahi bhikkhūhi paññavantataro tesañca bhikkhūnaṃ attano cāti  channampi kammaṭṭhānaṃ ekato katvā sammasati. ^b^nāhaṃ kvacani  kassaci kiñcanatasmiṃ, na ca mama kvacani kismiñci^eb^ ^a^V4.0043^ea^  ^b^kiñcanaṃ  natthī^eb^ti ettha pana catukoṭikā suññatā kathitā. kathaṃ? ayañhi  ^b^nāhaṃ kvacanī^eb^ti kvaci attānaṃ na passati, ^b^kassaci  kiñcanatasmi^eb^nti attano attānaṃ kassaci parassa kiñcanabhāve  upanetabbaṃ na passati, attano bhātiṭṭhāne bhātaraṃ sahāyaṭṭhāne sahāyaṃ  parikkhāraṭṭhāne vā parikkhāraṃ maññitvā upagantvā upanetabbaṃ na  passatīti attho. ^b^na ca mama kvacanī^eb^ti ettha mama -- saddaṃ  tāva ṭhapetvā na ca kvacani parassa ca attānaṃ kvaci na passatīti  ayamattho. idāni mama -- saddaṃ āharitvā ^b^mama kismiñci  kiñcanaṃ natthī^eb^ti so parassa attā mama kismiñci kiñcanabhāve  atthīti na passati. attano bhātiṭṭhāne bhātaraṃ sahāyaṭṭhāne sahāyaṃ  parikkhāraṭṭhāne vā parikkhāranti kismiñci ṭhāne parassa attānaṃ  iminā kiñcanabhāvena upanetabbaṃ na passatīti attho. evamayaṃ  yasmā neva katthaci attānaṃ passati, na taṃ parassa kiñcanabhāve  ^a^P4.0065^ea^ upanetabbaṃ passati, na parassa attānaṃ passati, na  parassa attānaṃ attano kiñcanabhāve upanetabbaṃ passati, tasmā ayaṃ  suññatā catukoṭikāti veditabbā. ^b^tabbahulavihārino^eb^ti heṭṭhā  vuttappaṭipadaṃ imaṃ catukoṭisuññatañca bahulaṃ katvā viharantassa.  imasmiṃ tatiyākiñcaññāyatanepi vipassanāvaseneva osakkanā kathitā.</p>
              <p>[03] ^b^iti paṭisañcikkhatī^eb^ti ākiñcaññāyatanaṃ patvā evaṃ  paṭisañcikkhati. ayañhi heṭṭhā chahi bhikkhūhi paññavantataro  tesañca bhikkhūnaṃ attano cāti sattannampi kammaṭṭhānaṃ ekato katvā  sammasati. ^b^yatthetā aparisesā nirujjhantī^eb^ti yaṃ  nevasaññānāsaññāyatanaṃ patvā ettha etā heṭṭhā vuttā sabbasaññā  nirujjhanti. ^b^tabbahulavihārino^eb^ti tāsaṃ saññānaṃ paṭibāhanena  tameva paṭipadaṃ bahulaṃ katvā viharantassa. imasmiṃ  nevasaññānāsaññāyatane samādhivasena osakkanā kathitā. </p>
              <p>[03] 71^b^.^eb^ ^b^no cassa no ca me siyā^eb^ti sace mayhaṃ  pubbe pañcavidhaṃ kammavaṭṭaṃ na āyūhitaṃ assa, yaṃ me idaṃ etarahi evaṃ  pañcavidhaṃ vipākavaṭṭaṃ etaṃ me na ^a^M4.0044^ea^ siyā nappavatteyyāti attho. ^b^na  bhavissatī^eb^ti sace etarahi pañcavidhaṃ kammavaṭṭaṃ āyūhitaṃ na  bhavissati. ^b^na me bhavissatī^eb^ti tasmiṃ asati anāgate me  pañcavidhaṃ vipākavaṭṭaṃ na bhavissati. ^b^yadatthi yaṃ bhūtaṃ  ^a^V4.0044^ea^ taṃ  pajahāmī^eb^ti yaṃ atthi yaṃ bhūtaṃ etarahi khandhapañcakaṃ, taṃ pajahāmi.  ^b^evaṃ^eb^ ^a^P4.0066^ea^ ^b^upekkhaṃ paṭilabhatī^eb^ti so bhikkhu  evaṃ vipassanupekkhaṃ labhatīti attho.</p>
              <p>[03] ^b^parinibbāyeyya nu kho so, bhante, bhikkhu na vā  parinibbāyeyyā^eb^ti kiṃ pucchāmīti pucchati, tatiyajjhānaṃ pādakaṃ  katvā ṭhitassa arahattampi osakkanāpi paṭipadāpi paṭisandhipi  kathitā, tathā catutthajjhānādīni pādakāni katvā ṭhitānaṃ,  nevasaññānāsaññāyatanaṃ pādakaṃ katvā ṭhitassa na kiñci kathitaṃ, taṃ  pucchāmīti pucchati. ^b^apetthā^eb^ti api ettha. ^b^so taṃ  upekkhaṃ abhinandatī^eb^ti so taṃ vipassanupekkhaṃ  taṇhādiṭṭhiabhinandanāhi abhinandati. sesapadadvayepi eseva nayo.  ^b^tannissitaṃ hoti viññāṇa^eb^nti viññāṇaṃ vipassanānissitaṃ  hoti. ^b^tadupādāna^eb^nti yaṃ nikantiviññāṇaṃ, taṃ tassa upādānaṃ  nāma gahaṇaṃ nāma hoti. ^b^saupādāno^eb^ti sagahaṇo. ^b^na  parinibbāyatī^eb^ti vipassanāya sālayo bhikkhu mama sāsane na  parinibbāyati. yo pana vihārapariveṇaupaṭṭhākādīsu sālayo, tasmiṃ  vattabbameva natthīti dasseti. ^b^kahaṃ panā^eb^ti? kattha pana?  ^b^upādiyamāno^eb^ ^a^P4.0067^ea^ ^b^upādiyatī^eb^ti paṭisandhiṃ  gaṇhamāno gaṇhāti. ^b^upādānaseṭṭhaṃ kira so, bhante^eb^ti, bhante,  so kira bhikkhu gahetabbaṭṭhānaṃ seṭṭhaṃ uttamaṃ bhavaṃ upādiyati, seṭṭhabhave  paṭisandhiṃ gaṇhātīti attho. iminā tassa bhikkhuno paṭisandhi  kathitā. idānissa arahattaṃ kathetuṃ ^b^idhānandā^eb^tiādimāha. </p>
              <p>[03] 73^b^.^eb^ ^b^nissāya nissāyā^eb^ti taṃ taṃ samāpattiṃ  nissāya. ^b^oghassa nittharaṇā akkhātā^eb^ti oghataraṇaṃ kathitaṃ,  tatiyajjhānaṃ pādakaṃ katvā ṭhitabhikkhuno oghanittharaṇā  kathitā...pe0... nevasaññānāsaññāyatanaṃ pādakaṃ katvā ṭhitabhikkhuno  oghanittharaṇā kathitāti vadati.</p>
              <p>[03] ^b^katamo pana, bhante, ariyo vimokkho^eb^ti idha kiṃ pucchati?  samāpattiṃ tāva padaṭṭhānaṃ katvā vipassanaṃ vaḍḍhetvā arahattaṃ gaṇhanto  bhikkhu nāvaṃ vā uḷumpādīni vā nissāya mahoghaṃ taritvā pāraṃ  gacchanto viya ^a^M4.0045^ea^ na kilamati. sukkhavipassako pana  pakiṇṇakasaṅkhāre sammasitvā arahattaṃ gaṇhanto bāhubalena sotaṃ  chinditvā pāraṃ gacchanto viya kilamati. iti imassa  sukkhavipassakassa arahattaṃ pucchāmīti pucchati.  ^b^ariyasāvako^eb^ti sukkhavipassako ariyasāvako. ayañhi heṭṭhā  aṭṭhahi bhikkhūhi paññavantataro tesañca bhikkhūnaṃ ^a^V4.0045^ea^ attano cāti  navannampi kammaṭṭhānaṃ ekato katvā sammasati. ^b^esa sakkāyo  yāvatā sakkāyo^eb^ti yattako tebhūmakavaṭṭasaṅkhāto sakkāyo nāma  atthi, sabbopi so esa sakkāyo, na ito paraṃ sakkāyo atthīti  paṭisañcikkhati.</p>
              <p>[03] ^b^etaṃ^eb^ ^a^P4.0068^ea^ ^b^amataṃ yadidaṃ anupādā cittassa  vimokkho^eb^ti yo panesa cittassa anupādāvimokkho nāma, etaṃ  amataṃ etaṃ santaṃ etaṃ paṇītanti paṭisañcikkhati. aññattha ca  ``anupādā cittassa vimokkho''ti nibbānaṃ vuccati. imasmiṃ pana  sutte sukkhavipassakassa arahattaṃ kathitaṃ. sesaṃ sabbattha uttānameva.</p>
              <p>[03] kevalaṃ pana imasmiṃ sutte sattasu ṭhānesu osakkanā kathitā,  aṭṭhasu ṭhānesu paṭisandhi, navasu ṭhānesu arahattaṃ kathitanti veditabbaṃ.  kathaṃ? tatiyaṃ jhānaṃ tāva pādakaṃ katvā ṭhitassa bhikkhuno  osakkanā kathitā, paṭisandhi kathitā, arahattaṃ kathitaṃ, tathā  catutthajjhānaṃ, tathā ākāsānañcāyatanaṃ. viññāṇañcāyatanaṃ pana  padaṭṭhānaṃ katvā ṭhitānaṃ tiṇṇaṃ bhikkhūnaṃ osakkanā kathitā, paṭisandhi  kathitā, arahattaṃ kathitaṃ. tathā ākiñcaññāyatanaṃ pādakaṃ katvā  ṭhitassa bhikkhuno. nevasaññānāsaññāyatanaṃ pādakaṃ katvā ṭhitassa  pana osakkanā natthi, paṭisandhi pana arahattañca kathitaṃ.  sukkhavipassakassa arahattameva kathitanti. evaṃ sattasu ṭhānesu  osakkanā kathitā, aṭṭhasu ṭhānesu paṭisandhi, navasu ṭhānesu arahattaṃ  kathitanti veditabbaṃ. imañca pana sattasu ṭhānesu osakkanaṃ aṭṭhasu  paṭisandhiṃ navasu arahattaṃ samodhānetvā kathentena imaṃ  āneñjasappāyasuttaṃ sukathitaṃ nāma hotīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] āneñjasappāyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. gaṇakamoggallānasuttavaṇṇanā </h3n>
            <h4>
              <h4n> </h4n>
              <p>[03] 74^b^.^eb^ ^b^evaṃ^eb^ ^a^V4.0046^ea^ ^a^P4.0069^ea^ ^a^M4.0046^ea^ ^b^me suta^eb^nti  gaṇakamoggallānasuttaṃ. tattha ^b^yāva pacchimasopānakaḷevarā^eb^ti yāva  paṭhamasopānaphalakā ekadivaseneva sattabhūmiko pāsādo na sakkā kātuṃ,  vatthuṃ sodhetvā thambhussāpanato paṭṭhāya pana yāva cittakammakaraṇā  anupubbakiriyā cettha paññāyatīti dasseti. ^b^yadidaṃ  ajjhene^eb^ti tayopi vedā na sakkā ekadivaseneva adhīyituṃ, etesaṃ  ajjhenepi pana anupubbakiriyāva paññāyatīti dasseti.  ^b^issatthe^eb^ti āvudhavijjāyapi ekadivaseneva vālavedhi nāma na  sakkā kātuṃ, ṭhānasampādanamuṭṭhikaraṇādīhi pana etthāpi anupubbakiriyā  paññāyatīti dasseti. ^b^saṅkhāne^eb^ti gaṇanāya. tattha  anupubbakiriyaṃ attanāva dassento ^b^evaṃ gaṇāpemā^eb^tiādimāha. </p>
              <p>[03] 75^b^.^eb^ ^b^seyyathāpi brāhmaṇā^eb^ti idha bhagavā yasmā  bāhirasamaye yathā yathā sippaṃ uggaṇhanti, tathā tathā kerāṭikā  honti, tasmā attano sāsanaṃ bāhirasamayena anupametvā  bhadrāssājānīyena upamento ^b^seyyathāpī^eb^tiādimāha. bhadro hi  assājānīyo yasmiṃ kāraṇe damito hoti, taṃ jīvitahetupi  nātikkamati. evameva sāsane sammāpaṭipanno kulaputto sīlavelaṃ  nātikkamati. ^b^mukhādhāne^eb^ti mukhaṭṭhapane. </p>
              <p>[03] 76^b^.^eb^ ^b^satisampajaññāya cā^eb^ti satisampajaññāhi  samaṅgibhāvatthāya ^a^P4.0070^ea^. dve hi khīṇāsavā  satatavihārī ca nosatatavihārī ca. tattha ^b^satatavihārī^eb^  yaṃkiñci kammaṃ katvāpi phalasamāpattiṃ samāpajjituṃ sakkoti, no  ^b^satatavihārī^eb^ pana appamattakepi kicce kiccappasuto hutvā  phalasamāpattiṃ appetuṃ na sakkoti.</p>
              <p>[03] tatridaṃ vatthu -- eko kira khīṇāsavatthero khīṇāsavasāmaṇeraṃ  gahetvā araññavāsaṃ gato, tattha mahātherassa senāsanaṃ pattaṃ, sāmaṇerassa  na pāpuṇāti, taṃ vitakkento thero ekadivasampi phalasamāpattiṃ appetuṃ  nāsakkhi. sāmaṇero pana temāsaṃ phalasamāpattiratiyā vītināmetvā  ``sappāyo ^a^V4.0047^ea^, bhante, araññavāso jāto''ti ^a^M4.0047^ea^ theraṃ pucchi. thero ``na  jāto, āvuso''ti āha. iti yo evarūpo khīṇāsavo, so ime  dhamme ādito paṭṭhāya āvajjitvāva samāpajjituṃ sakkhissatīti  dassento ``satisampajaññāya cā''ti āha. </p>
              <p>[03] 78^b^.^eb^ ^b^yeme, bho gotamā^eb^ti tathāgate kira  kathayanteva brāhmaṇassa ``ime puggalā na ārādhenti, ime  ārādhentī''ti nayo udapādi, taṃ dassento evaṃ vattumāraddho.</p>
              <p>[03] ^b^paramajjadhammesū^eb^ti ajjadhammā nāma chasatthāradhammā, tesu  gotamavādova, paramo uttamoti attho. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] gaṇakamoggallānasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. gopakamoggallānasuttavaṇṇanā </h3n>
            <h4>
              <h4n> </h4n>
              <p>[03] 79^b^.^eb^ ^b^evaṃ^eb^ ^a^V4.0048^ea^ ^b^me suta^eb^nti gopakamoggallānasuttaṃ.  tattha ^b^aciraparinibbute bhagavatī^eb^ti bhagavati aciraparinibbute,  dhātubhājanīyaṃ katvā dhammasaṅgītiṃ kātuṃ rājagahaṃ āgatakāle ^a^P4.0071^ea^.  ^b^rañño pajjotassa āsaṅkamāno^eb^ti caṇḍapajjoto  nāmesa rājā bimbisāramahārājassa sahāyo ahosi, jīvakaṃ pesetvā  bhesajjakāritakālato paṭṭhāya pana daḷhamittova jāto, so  ``ajātasattunā devadattassa vacanaṃ gahetvā pitā ghātito''ti sutvā  ``mama piyamittaṃ ghātetvā esa rajjaṃ karissāmīti maññati, mayhaṃ  sahāyassa sahāyānaṃ atthikabhāvaṃ jānāpessāmī''ti parisati vācaṃ  abhāsi. taṃ sutvā tassa āsaṅkā uppannā. tena vuttaṃ ``rañño  pajjotassa āsaṅkamāno''ti. ^b^kammanto^eb^ti bahinagare  nagarapaṭisaṅkhārāpanatthāya kammantaṭṭhānaṃ.</p>
              <p>[03] ^b^upasaṅkamī^eb^ti mayaṃ dhammavinayasaṅgītiṃ kāressāmāti  vicarāma, ayañca mahesakkho rājavallabho saṅgahe kate veḷuvanassa  ārakkhaṃ kareyyāti maññamāno upasaṅkami. ^b^tehi dhammehī^eb^ti  tehi sabbaññutaññāṇadhammehi. ^b^sabbena sabba^eb^nti sabbākārena  sabbaṃ. ^b^sabbathā sabba^eb^nti sabbakoṭṭhāsehi ^a^M4.0048^ea^ sabbaṃ. kiṃ  pucchāmīti pucchati? cha hi satthāro paṭhamataraṃ appaññātakulehi  nikkhamitvā pabbajitā, te tathāgate dharamāneyeva kālaṃkatā, sāvakāpi  nesaṃ appaññātakuleheva pabbajitā. te tesaṃ accayena mahāvivādaṃ  akaṃsu. samaṇo pana gotamo mahākulā pabbajito, tassa accayena  sāvakānaṃ mahāvivādo bhavissatīti ayaṃ kathā sakalajambudīpaṃ  pattharamānā udapādi. sammāsambuddhe ca dharante bhikkhūnaṃ vivādo  nāhosi. yopi ahosi, sopi tattheva vūpasamito.  parinibbutakāle panassa -- ``aṭṭhasaṭṭhiyojanasatasahassubbedhaṃ ^a^P4.0072^ea^  sineruṃ apavāhituṃ samatthassa vātassa purato purāṇapaṇṇaṃ kiṃ  ṭhassati, dasa pāramiyo pūretvā sabbaññutaññāṇaṃ pattassa satthu  alajjamāno maccurājā kassa lajjissatī''ti mahāsaṃvegaṃ janetvā  bhiyyosomattāya bhikkhū samaggā jātā ativiya upasantupasantā, kiṃ  nu kho etanti idaṃ pucchāmīti pucchati. ^b^anusaññāyamāno^eb^ti  anusañjāyamāno, katākataṃ janantoti attho. anuvicaramāno vā. </p>
              <p>[03] 80^b^.^eb^ ^b^atthi^eb^ ^a^V4.0049^ea^ ^b^nu kho^eb^ti ayampi heṭṭhimapucchameva  pucchati. ^b^appaṭisaraṇe^eb^ti appaṭisaraṇe dhammavinaye. ^b^ko  hetu sāmaggiyā^eb^ti tumhākaṃ samaggabhāvassa ko hetu ko paccayo.  ^b^dhammappaṭisaraṇā^eb^ti dhammo amhākaṃ paṭisaraṇaṃ, dhammo  avassayoti dīpeti. </p>
              <p>[03] 81^b^.^eb^ ^b^pavattatī^eb^ti paguṇaṃ hutvā āgacchati.  ^b^āpatti hoti vītikkamo^eb^ti ubhayametaṃ buddhassa āṇātikkamanameva.  ^b^yathādhammaṃ yathānusiṭṭhaṃ kāremā^eb^ti yathā dhammo ca anusiṭṭhi ca  ṭhitā, evaṃ kāremāti attho.</p>
              <p>[03] ^b^na kira no bhavanto kārenti dhammo no kāretī^eb^ti  padadvayepi no kāro nipātamattaṃ. evaṃ sante na kira bhavanto  kārenti, dhammova kāretīti ayamettha attho. </p>
              <p>[03] 83^b^.^eb^ ^b^tagghā^eb^ti ^a^P4.0073^ea^ ekaṃse nipāto.  ^b^kahaṃ pana bhavaṃ ānando^eb^ti kiṃ therassa veḷuvane vasanabhāvaṃ na  jānātīti? jānāti. veḷuvanassa pana ^a^M4.0049^ea^ anena ārakkhā dinnā,  tasmā attānaṃ ukkaṃsāpetukāmo pucchati. kasmā pana tena tattha  ārakkhā dinnā? so kira ekadivasaṃ mahākaccāyanattheraṃ gijjhakūṭā  otarantaṃ disvā -- ``makkaṭo viya eso''ti āha. bhagavā taṃ kathaṃ  sutvā -- ``sace khamāpeti, iccetaṃ kusalaṃ. no ce khamāpeti,  imasmiṃ veḷuvane gonaṅgalamakkaṭo bhavissatī''ti āha. so taṃ kathaṃ  sutvā -- ``samaṇassa gotamassa kathāya dvedhābhāvo nāma natthi,  pacchā me makkaṭabhūtakāle gocaraṭṭhānaṃ bhavissatī''ti veḷuvane nānāvidhe  rukkhe ropetvā ārakkhaṃ adāsi. aparabhāge kālaṃ katvā makkaṭo  hutvā nibbatti. ``vassakārā''ti vutte āgantvā samīpe aṭṭhāsi.  ^b^tagghā^eb^ti sabbavāresu ekaṃsavacaneyeva nipāto. ^b^taggha, bho  ānandā^eb^ti evaṃ therena parisamajjhe attano ukkaṃsitabhāvaṃ ñatvā  ahampi theraṃ ukkaṃsissāmīti evamāha. </p>
              <p>[03] 84^b^.^eb^ ^b^na ca kho, brāhmaṇā^eb^ti thero kira  cintesi ``sammāsambuddhena vaṇṇitajjhānampi atthi,  avaṇṇitajjhānampi atthi, ayaṃ pana brāhmaṇo sabbameva vaṇṇetīti  pañhaṃ visaṃvādeti, na kho pana sakkā imassa mukhaṃ ulloketuṃ na  piṇḍapātaṃ rakkhituṃ, pañhaṃ ujuṃ katvā kathessāmī''ti ^a^V4.0050^ea^ idaṃ vattuṃ āraddhaṃ.  ^b^antaraṃ karitvā^eb^ti abbhantaraṃ karitvā. ^b^evarūpaṃ kho,  brāhmaṇa, so bhagavā jhānaṃ vaṇṇesī^eb^ti idha sabbasaṅgāhakajjhānaṃ nāma  kathitaṃ.</p>
              <p>[03] ^b^yaṃ^eb^ ^a^P4.0074^ea^ ^b^no maya^eb^nti ayaṃ kira  brāhmaṇo vassakārabrāhmaṇaṃ usūyati, tena pucchitapañhassa akathanaṃ  paccāsīsamāno kathitabhāvaṃ ñatvā ``vassakārena pucchitaṃ pañhaṃ  punappunaṃ tassa nāmaṃ gaṇhanto vitthāretvā kathesi, mayā pucchitapañhaṃ  pana yaṭṭhikoṭiyā uppīḷento viya ekadesameva kathesī''ti anattamano  ahosi, tasmā evamāha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] gopakamoggallānasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. mahāpuṇṇamasuttavaṇṇanā </h3n>
            <h4>
              <h4n> </h4n>
              <p>[03] 85^b^.^eb^ ^b^evaṃ^eb^ ^a^V4.0051^ea^ ^a^M4.0050^ea^ ^b^me suta^eb^nti mahāpuṇṇamasuttaṃ. tattha  ^b^tadahū^eb^ti tasmiṃ ahu, tasmiṃ divaseti attho. upavasanti  etthāti ^b^uposatho^eb^. upavasantīti sīlena vā anasanena vā  upetā hutvā vasantīti attho. ayaṃ panettha atthuddhāro --  ``āyāma, āvuso, kappina, uposathaṃ gamissāmā''tiādīsu hi  pātimokkhuddeso uposatho. ``aṭṭhaṅgasamannāgato kho visākhe  uposatho upavuttho''tiādīsu (a0 ni0  8.53) sīlaṃ.  ``suddhassa ve sadā phaggu, suddhassuposatho sadā''tiādīsu (ma0  ni0 1.79) upavāso. ``uposatho nāma nāgarājā''tiādīsu  (dī0 ni0 2.246) paññatti. ``na, bhikkhave, tadahuposathe  sabhikkhukā āvāsā''tiādīsu (mahāva0 181) upavasitabbadivaso.  idhāpi soyeva adhippeto ^a^P4.0075^ea^. so panesa  aṭṭhamīcātuddasīpannarasībhedena tividho. tasmā sesadvayanivāraṇatthaṃ  ^b^pannarase^eb^ti vuttaṃ. tena vuttaṃ ``upavasanti etthāti  uposatho''ti. māsapuṇṇatāya puṇṇā saṃpuṇṇāti ^b^puṇṇā.  mā^eb^-iti cando vuccati, so ettha puṇṇoti ^b^puṇṇamā^eb^. evaṃ  puṇṇāya puṇṇamāyāti imasmiṃ padadvaye attho veditabbo.</p>
              <p>[03] ^b^desa^eb^nti kāraṇaṃ. ^b^tena hi tvaṃ bhikkhu sake āsane  nisīditvā pucchā^eb^ti kasmā bhagavā ṭhitassa akathetvā  nisīdāpesīti. ayaṃ kira bhikkhu saṭṭhimattānaṃ padhāniyabhikkhūnaṃ  saṅghatthero saṭṭhi bhikkhū gahetvā araññe vasati, te tassa santike  kammaṭṭhānaṃ gahetvā ghaṭenti vāyamanti. mahābhūtāni pariggaṇhanti  upādārūpāni, nāmarūpapaccayalakkhaṇārammaṇikavipassanaṃ pariggaṇhanti.  atha ne ācariyupaṭṭhānaṃ āgantvā vanditvā nisinne thero  mahābhūtapariggahādīni pucchati. te sabbaṃ kathenti, maggaphalapañhaṃ  pucchitā pana kathetuṃ na sakkonti. atha thero cintesi -- ``mama  santike etesaṃ ovādassa parihāni natthi, ime ca āraddhavīriyā  viharanti. kukkuṭassa pānīyapivanakālamattampi nesaṃ pamādakiriyā  natthi. evaṃ santepi maggaphalāni nibbattetuṃ na sakkonti. ahaṃ  imesaṃ ajjhāsayaṃ na jānāmi, buddhaveneyyā ete bhavissanti ^a^V4.0052^ea^, gahetvā  ne satthu santikaṃ gacchāmi, atha nesaṃ satthā cariyavasena dhammaṃ  desessatī''ti, te bhikkhū gahetvā ^a^P4.0076^ea^ satthu santikaṃ  āgato.</p>
              <p>[03] satthāpi ^a^M4.0051^ea^ sāyanhasamaye ānandattherena upanītaṃ udakaṃ ādāya  sarīraṃ utuṃ gaṇhāpetvā migāramātupāsādapariveṇe paññattavarabuddhāsane  nisīdi, bhikkhusaṅghopi naṃ parivāretvā nisīdi.</p>
              <p>[03] tasmiṃ samaye sūriyo atthaṅgameti, cando uggacchati, majjhaṭṭhāne  ca bhagavā nisinno. candassa pabhā natthi, sūriyassa pabhā natthi,  candimasūriyānaṃ pabhaṃ makkhetvā chabbaṇṇā yamakabuddharasmiyo  vijjotamānā puñjā puñjā hutvā disāvidisāsu dhāvantīti sabbaṃ heṭṭhā  vuttanayena vitthāretabbaṃ. vaṇṇabhūmi nāmesā, dhammakathikassevettha  thāmo pamāṇaṃ, yattakaṃ sakkoti, tattakaṃ kathetabbaṃ. dukkathitanti na  vattabbaṃ. evaṃ sannisinnāya parisāya thero uṭṭhahitvā satthāraṃ pañhassa  okāsaṃ kāresi. tato bhagavā -- ``sace imasmiṃ ṭhitake pucchante  `ācariyo no uṭṭhito'ti sesabhikkhū uṭṭhahissanti, evaṃ tathāgate  agāravo kato bhavissati. atha nisinnāva pucchissanti, ācariye  agāravo kato bhavissati, ekaggā hutvā dhammadesanaṃ paṭicchituṃ na  sakkuṇissanti. ācariye pana nisinne tepi nisīdissanti. tato  ekaggā dhammadesanaṃ paṭicchituṃ sakkuṇissantī''ti iminā kāraṇena  bhagavā ṭhitassa akathetvā nisīdāpetīti.</p>
              <p>[03] ^b^ime nu kho, bhante^eb^ti vimatipucchā viya kathitā. thero  pana pañcakkhandhānaṃ udayabbayaṃ pariggaṇhitvā arahattaṃ ^a^P4.0077^ea^  patto mahākhīṇāsavo, natthi etassa vimati. jānantenapi  pana ajānantena viya hutvā pucchituṃ vaṭṭati. sace hi jānanto viya  pucchati, ``jānāti aya''nti tassa tassa vissajjento ekadesameva  katheti. ajānantena viya pucchite pana kathento ito ca etto ca  kāraṇaṃ āharitvā pākaṭaṃ katvā katheti. koci pana ajānantopi  jānanto viya pucchati. thero evarūpaṃ vacanaṃ kiṃ karissati,  jānantoyeva pana ajānanto viya pucchatīti veditabbo.</p>
              <p>[03] ^b^chandamūlakā^eb^ti ^a^V4.0053^ea^ taṇhāmūlakā. ^b^evaṃrūpo siya^eb^nti  sace odāto hotukāmo, haritālavaṇṇo vā manosilāvaṇṇo vā  siyanti pattheti ^a^M4.0052^ea^. sace kāḷo hotukāmo, nīluppalavaṇṇo vā  añjanavaṇṇo vā atasīpupphavaṇṇo vā siyanti pattheti.  ^b^evaṃvedano^eb^ti kusalavedano vā sukhavedano vā siyanti pattheti.  saññādīsupi eseva nayo. yasmā pana atīte patthanā nāma  natthi, patthentenāpi ca na sakkā taṃ laddhuṃ, paccuppannepi na hoti, na  hi odāto kāḷabhāvaṃ patthetvā paccuppanne kāḷo hoti, na kāḷo vā  odāto, dīgho vā rasso, rasso vā dīgho, dānaṃ pana datvā sīlaṃ  vā samādiyitvā ``anāgate khattiyo vā homi brāhmaṇo vā''ti  patthentassa patthanā samijjhati. tasmā anāgatameva gahitaṃ.</p>
              <p>[03] ^b^khandhādhivacana^eb^nti khandhānaṃ khandhapaṇṇatti kittakena  hotīti pucchati.</p>
              <p>[03] ^b^mahābhūtā hetū^eb^ti ``tayo kusalahetū''tiādīsu (dha0 sa0  1441) hi hetuhetu vutto. avijjā puññābhisaṅkhārādīnaṃ  sādhāraṇattā sādhāraṇahetu. kusalākusalaṃ attano attano vipākadāne  uttamahetu. idha paccayahetu adhippeto. tattha pathavīdhātu mahābhūtaṃ  itaresaṃ tiṇṇaṃ bhūtānaṃ upādārūpassa ca ^a^P4.0078^ea^ paññāpanāya  dassanatthāya hetu ceva paccayo ca. evaṃ sesesupi yojanā veditabbā.</p>
              <p>[03] ^b^phasso^eb^ti ``phuṭṭho, bhikkhave, vedeti, phuṭṭho sañjānāti,  phuṭṭho cetetī''ti (saṃ0 ni0  4.93) vacanato phasso tiṇṇaṃ  khandhānaṃ paññāpanāya hetu ceva paccayo ca.  ^b^viññāṇakkhandhassā^eb^ti ettha paṭisandhiviññāṇena tāva saddhiṃ  gabbhaseyyakānaṃ uparimaparicchedena samatiṃsa rūpāni sampayuttā ca tayo  khandhā uppajjanti, taṃ nāmarūpaṃ paṭisandhiviññāṇassa paññāpanāya hetu  ceva paccayo ca. cakkhudvāre cakkhupasādo ceva rūpārammaṇañca rūpaṃ,  sampayuttā tayo khandhā nāmaṃ. taṃ nāmarūpaṃ cakkhuviññāṇassa  paññāpanāya hetu ceva paccayo ca. eseva nayo sesaviññāṇesu. </p>
              <p>[03] 87^b^.^eb^ ^b^kathaṃ pana, bhante^eb^ti idaṃ kittakena nu  khoti vaṭṭaṃ pucchanto evamāha. ^b^sakkāyadiṭṭhi na hotī^eb^ti idaṃ  vivaṭṭaṃ pucchanto evamāha. </p>
              <p>[03] 88^b^.^eb^ ^b^ayaṃ^eb^ ^a^V4.0054^ea^ ^a^M4.0053^ea^ ^b^rūpe assādo^eb^ti iminā pariññāpaṭivedho  ceva dukkhasaccañca kathitaṃ. ^b^ayaṃ rūpe ādīnavo^eb^ti iminā  pahānapaṭivedho ceva samudayasaccañca. ^b^idaṃ rūpe nissaraṇa^eb^nti  iminā sacchikiriyāpaṭivedho ceva nirodhasaccañca. ye imesu tīsu  ṭhānesu sammādiṭṭhiādayo dhammā, ayaṃ bhāvanāpaṭivedho maggasaccaṃ.  sesapadesupi eseva nayo. </p>
              <p>[03] 89^b^.^eb^ ^b^bahiddhā^eb^ti parassa saviññāṇake kāye.  ^b^sabbanimittesū^eb^ti iminā pana anindriyabaddhampi saṅgaṇhāti.  ``saviññāṇake kāye''ti vacanena vā attano ca parassa ca kāyo  gahitova, bahiddhā ca sabbanimittaggahaṇena anindriyabaddhaṃ gaṇhāti. </p>
              <p>[03] 90^b^.^eb^ ^b^anattakatānī^eb^ti ^a^P4.0079^ea^  anattani ṭhatvā katāni. ^b^kamattānaṃ phusissantī^eb^ti katarasmiṃ  attani ṭhatvā vipākaṃ dassentīti sassatadassanaṃ okkamanto evamāha.  ^b^taṇhādhipateyyenā^eb^ti taṇhājeṭṭhakena. ^b^tatra tatrā^eb^ti tesu  tesu dhammesu. ^b^saṭṭhimattāna^eb^nti ime bhikkhū pakatikammaṭṭhānaṃ  jahitvā aññaṃ navakammaṭṭhānaṃ sammasantā pallaṅkaṃ abhinditvā tasmiṃyeva  āsane arahattaṃ pāpuṇiṃsu. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāpuṇṇamasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. cūḷapuṇṇamasuttavaṇṇanā </h3n>
            <h4>
              <h4n> </h4n>
              <p>[03] 91^b^.^eb^ ^b^evaṃ^eb^ ^a^V4.0055^ea^ ^b^me suta^eb^nti cūḷapuṇṇamasuttaṃ. tattha  ^b^tuṇhībhūtaṃ tuṇhībhūta^eb^nti yaṃ yaṃ disaṃ anuviloketi, tattha tattha  tuṇhībhūtameva. ^b^anuviloketvā^eb^ti pañcapasādapaṭimaṇḍitāni  akkhīni ummīletvā tato tato viloketvā antamaso  hatthakukkuccapādakukkuccānampi abhāvaṃ disvā. ^b^asappuriso^eb^ti  pāpapuriso. ^b^no hetaṃ, bhante^eb^ti yasmā andho andhaṃ viya so  taṃ jānituṃ na sakkoti, tasmā evamāhaṃsu. eteneva nayena ito  paresupi vāresu attho veditabbo. ^b^assaddhasamannāgato^eb^ti  pāpadhammasamannāgato. ^b^asappurisabhattī^eb^ti asappurisasevano.  ^b^asappurisacintī^eb^ti ^a^M4.0054^ea^ ^a^P4.0080^ea^ asappurisacintāya  cintako. ^b^asappurisamantī^eb^ti asappurisamantanaṃ mantetā.  ^b^asappurisavāco^eb^ti asappurisavācaṃ bhāsitā.  ^b^asappurisakammanto^eb^ti asappurisakammānaṃ kattā.  ^b^asappurisadiṭṭhī^eb^ti asappurisadiṭṭhiyā samannāgato.  ^b^asappurisadāna^eb^nti asappurisehi dātabbaṃ dānaṃ. ^b^tyāssa  mittā^eb^ti te assa mittā. ^b^attabyābādhāyapi cetetī^eb^ti pāṇaṃ  hanissāmi, adinnaṃ ādiyissāmi, micchā carissāmi, dasa  akusalakammapathe samādāya vattissāmīti evaṃ attano dukkhatthāya  cinteti. ^b^parabyābādhāyā^eb^ti yathā asuko asukaṃ pāṇaṃ hanti,  asukassa santakaṃ adinnaṃ ādiyati, dasa akusalakammapathe samādāya  vattati, evaṃ naṃ āṇāpessāmīti evaṃ parassa dukkhatthāya cinteti.  ^b^ubhayabyābādhāyā^eb^ti ahaṃ asukañca asukañca gahetvā dasa  akusalakammapathe samādāya vattissāmīti evaṃ ubhayadukkhatthāya  cintetīti.</p>
              <p>[03] ^b^attabyābādhāyapi mantetī^eb^tiādīsu ahaṃ dasa  akusalakammapathe samādāya vattissāmīti mantento attabyābādhāya  manteti nāma. asukaṃ dasa akusalakammapathe samādapessāmīti  mantento parabyābādhāya manteti nāma. aññena saddhiṃ -- ``mayaṃ  ubhopi ekato hutvā dasa akusalakammapathe samādāya vattissāmā''ti  mantento ubhayabyābādhāya manteti nāma.</p>
              <p>[03] ^b^asakkaccaṃ dānaṃ detī^eb^ti deyyadhammampi puggalampi ^a^P4.0081^ea^  na sakkaroti. deyyadhammaṃ na sakkaroti ^a^V4.0056^ea^ nāma  uttaṇḍulādidosasamannāgataṃ āhāraṃ deti, na pasannaṃ karoti. puggalaṃ  na sakkaroti nāma nisīdanaṭṭhānaṃ asammajjitvā yattha vā tattha vā  nisīdāpetvā yaṃ vā taṃ vā ādhārakaṃ ṭhapetvā dānaṃ deti.  ^b^asahatthā^eb^ti attano hatthena, na deti, dāsakammakārādīhi  dāpeti. ^b^acittikatvā^eb^ti heṭṭhā vuttanayena deyyadhammepi puggalepi  na cittīkāraṃ katvā deti. ^b^apaviddha^eb^nti chaḍḍetukāmo hutvā  vammike uragaṃ pakkhipanto viya deti. ^b^anāgamanadiṭṭhiko^eb^ti  no phalapāṭikaṅkhī hutvā deti.</p>
              <p>[03] ^b^tattha^eb^ ^a^M4.0055^ea^ ^b^upapajjatī^eb^ti na dānaṃ datvā niraye upapajjati. yaṃ  pana tena pāpaladdhikāya micchādassanaṃ gahitaṃ, tāya micchādiṭṭhiyā  niraye upapajjati. sukkapakkho vuttapaṭipakkhanayena veditabbo.  ^b^devamahattatā^eb^ti chakāmāvacaradevā. ^b^manussamahattatā^eb^ti tiṇṇaṃ  kulānaṃ sampatti. sesaṃ sabbattha uttānameva. idaṃ pana suttaṃ  suddhavaṭṭavaseneva kathitanti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷapuṇṇamasuttavaṇṇanā niṭṭhitā. </p>
              <p>[06] paṭhamavaggavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 2. anupadavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. anupadasuttavaṇṇanā </h3n>
            <h4>
              <h4n> </h4n>
              <p>[03] 93^b^.^eb^ ^b^evaṃ^eb^ ^a^V4.0057^ea^ ^a^P4.0082^ea^ ^a^M4.0056^ea^ ^b^me suta^eb^nti  anupadasuttaṃ. tattha ^b^etadavocā^eb^ti etaṃ (paṭi0 ma0 3.4)  ``paṇḍito''tiādinā nayena dhammasenāpatisāriputtattherassa guṇakathaṃ  avoca. kasmā? avasesattheresu hi mahāmoggallānattherassa  iddhimāti guṇo pākaṭo, mahākassapassa dhutavādoti, anuruddhattherassa  dibbacakkhukoti, upālittherassa vinayadharoti, revatattherassa jhāyī  jhānābhiratoti, ānandattherassa bahussutoti. evaṃ tesaṃ tesaṃ therānaṃ  te te guṇā pākaṭā, sāriputtattherassa pana apākaṭā. kasmā?  paññavato hi guṇā na sakkā akathitā jānituṃ. iti bhagavā  ``sāriputtassa guṇe kathessāmī''ti sabhāgaparisāya sannipātaṃ  āgamesi. visabhāgapuggalānañhi santike vaṇṇaṃ kathetuṃ na vaṭṭati, te  vaṇṇe kathiyamāne avaṇṇameva kathenti. imasmiṃ pana divase therassa  sabhāgaparisā sannipati, tassā sannipatitabhāvaṃ disvā satthā vaṇṇaṃ  kathento imaṃ desanaṃ ārabhi.</p>
              <p>[03] tattha ^b^paṇḍito^eb^ti dhātukusalatā āyatanakusalatā  paṭiccasamuppādakusalatā ṭhānāṭṭhānakusalatāti imehi catūhi kāraṇehi  paṇḍito. ^b^mahāpañño^eb^tiādīsu mahāpaññādīhi samannāgatoti  ^a^P4.0083^ea^ attho.</p>
              <p>[03] tatridaṃ mahāpaññādīnaṃ nānattaṃ -- tattha katamā ^b^mahāpaññā^eb^?  mahante sīlakkhandhe pariggaṇhātīti mahāpaññā, mahante samādhikkhandhe,  paññākkhandhe, vimuttikkhandhe, vimuttiñāṇadassanakkhandhe  pariggaṇhātīti mahāpaññā, mahantāni ṭhānāṭṭhānāni, mahantā  vihārasamāpattiyo ^a^V4.0058^ea^, mahantāni ariyasaccāni, mahante satipaṭṭhāne,  sammappadhāne, iddhipāde, mahantāni indriyāni, balāni, bojjhaṅgāni,  mahante ariyamagge, mahantāni sāmaññaphalāni, mahantā abhiññāyo,  mahantaṃ paramatthaṃ nibbānaṃ pariggaṇhātīti mahāpaññā.</p>
              <p>[03] katamā ^a^M4.0057^ea^ ^b^puthupaññā,^eb^ puthu nānākhandhesu ñāṇaṃ pavattatīti  puthupaññā. puthu nānādhātūsu, puthu nānāāyatanesu, puthu nānāatthesu,  puthu nānāpaṭiccasamuppādesu, puthu nānāsuññatamanupalabbhesu, puthu  nānāatthesu, dhammesu, niruttīsu, paṭibhānesu, puthu nānāsīlakkhandhesu,  puthu nānāsamādhi-paññā-vimutti-vimuttiñāṇadassanakkhandhesu, puthu  nānāṭhānāṭṭhānesu, puthu nānāvihārasamāpattīsu, puthu nānāariyasaccesu,  puthu nānāsatipaṭṭhānesu, sammappadhānesu, iddhipādesu, indriyesu, balesu,  bojjhaṅgesu, puthu nānāariyamaggesu, sāmaññaphalesu, abhiññāsu, puthu  nānājanasādhāraṇe dhamme samatikkamma paramatthe nibbāne ñāṇaṃ  pavattatīti puthupaññā.</p>
              <p>[03] katamā ^a^P4.0084^ea^ ^b^hāsapaññā,^eb^ idhekacco hāsabahulo  vedabahulo tuṭṭhibahulo pāmojjabahulo sīlaṃ paripūreti, indriyasaṃvaraṃ  paripūreti, bhojane mattaññutaṃ, jāgariyānuyogaṃ, sīlakkhandhaṃ,  samādhikkhandhaṃ, paññākkhandhaṃ, vimuttikkhandhaṃ,  vimuttiñāṇadassanakkhandhaṃ paripūretīti hāsapaññā. hāsabahulo  pāmojjabahulo ṭhānāṭṭhānaṃ paṭivijjhati, hāsabahulo vihārasamāpattiyo  paripūretīti hāsapaññā, hāsabahulo ariyasaccāni paṭivijjhati.  satipaṭṭhāne, sammappadhāne, iddhipāde, indriyāni, balāni,  bojjhaṅgāni, ariyamaggaṃ bhāvetīti hāsapaññā, hāsabahulo  sāmaññaphalāni sacchikaroti, abhiññāyo paṭivijjhatīti hāsapaññā,  hāsabahulo vedatuṭṭhipāmojjabahulo paramatthaṃ nibbānaṃ sacchikarotīti  hāsapaññā.</p>
              <p>[03] katamā ^b^javanapaññā,^eb^ yaṃkiñci rūpaṃ  atītānāgatapaccuppannaṃ...pe0... yaṃ dūre santike vā, sabbaṃ rūpaṃ  aniccato khippaṃ javatīti javanapaññā. dukkhato khippaṃ...  anattato khippaṃ javatīti javanapaññā. yā kāci vedanā...pe0...  yaṃkiñci viññāṇaṃ atītānāgatapaccuppannaṃ...pe0... sabbaṃ viññāṇaṃ  aniccato dukkhato anattato khippaṃ javatīti javanapaññā.  cakkhu...pe0... jarāmaraṇaṃ atītānāgatapaccuppannaṃ aniccato dukkhato  ^a^V4.0059^ea^ anattato khippaṃ javatīti javanapaññā. rūpaṃ atītānāgatapaccuppannaṃ  aniccaṃ khayaṭṭhena, dukkhaṃ bhayaṭṭhena, anattā asārakaṭṭhenāti tulayitvā  tīrayitvā vibhāvayitvā vibhūtaṃ katvā rūpanirodhe nibbāne khippaṃ  ^a^P4.0085^ea^ javatīti javanapaññā. vedanā, saññā, saṅkhārā,  viññāṇaṃ ^a^M4.0058^ea^, cakkhu...pe0... jarāmaraṇaṃ atītānāgatapaccuppannaṃ aniccaṃ  khayaṭṭhena...pe0... vibhūtaṃ katvā jarāmaraṇanirodhe nibbāne khippaṃ  javatīti javanapaññā. rūpaṃ atītānāgatapaccuppannaṃ...pe0... viññāṇaṃ.  cakkhu...pe0... jarāmaraṇaṃ atītānāgatapaccuppannaṃ aniccaṃ saṅkhataṃ  paṭiccasamuppannaṃ khayadhammaṃ vayadhammaṃ virāgadhammaṃ nirodhadhammanti  tulayitvā tīrayitvā vibhāvayitvā vibhūtaṃ katvā jarāmaraṇanirodhe  nibbāne khippaṃ javatīti javanapaññā.</p>
              <p>[03] katamā ^b^tikkhapaññā,^eb^ khippaṃ kilese chindatīti  tikkhapaññā. uppannaṃ kāmavitakkaṃ nādhivāseti, uppannaṃ  byāpādavitakkaṃ, uppannaṃ vihiṃsāvitakkaṃ, uppannuppanne pāpake akusale  dhamme, uppannaṃ rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ,  issaṃ, macchariyaṃ, māyaṃ, sāṭheyyaṃ, thambhaṃ, sārambhaṃ, mānaṃ, atimānaṃ,  madaṃ, pamādaṃ, sabbe kilese, sabbe duccarite, sabbe abhisaṅkhāre,  sabbe bhavagāmikamme nādhivāseti pajahati vinodeti byantīkaroti  anabhāvaṃ gametīti tikkhapaññā. ekasmiṃ āsane cattāro  ariyamaggā, cattāri sāmaññaphalāni, catasso paṭisambhidāyo, cha ca  abhiññāyo adhigatā honti sacchikatā passitā paññāyāti  tikkhapaññā.</p>
              <p>[03] katamā ^b^nibbedhikapaññā,^eb^ idhekacco sabbasaṅkhāresu  ubbegabahulo hoti uttāsabahulo ukkaṇṭhanabahulo aratibahulo ^a^P4.0086^ea^  anabhiratibahulo bahimukho na ramati sabbasaṅkhāresu,  anibbiddhapubbaṃ appadālitapubbaṃ lobhakkhandhaṃ nibbijjhati padāletīti  nibbedhikapaññā. anibbiddhapubbaṃ appadālitapubbaṃ dosakkhandhaṃ,  mohakkhandhaṃ, kodhaṃ, upanāhaṃ...pe0... sabbe bhavagāmikamme  nibbijjhati padāletīti nibbedhikapaññā.</p>
              <p>[03] ^b^anupadadhammavipassana^eb^nti samāpattivasena vā jhānaṅgavasena  vā anupaṭipāṭiyā dhammavipassanaṃ vipassati, evaṃ vipassanto  addhamāsena arahattaṃ patto. mahāmoggallānatthero pana ^a^V4.0060^ea^ sattahi divasehi.  evaṃ santepi sāriputtatthero mahāpaññavantataro. mahāmoggallānatthero  hi sāvakānaṃ sammasanacāraṃ yaṭṭhikoṭiyā uppīḷento viya ekadesameva  sammasanto satta divase vāyamitvā arahattaṃ patto. sāriputtatthero  ṭhapetvā buddhānaṃ paccekabuddhānañca sammasanacāraṃ sāvakānaṃ sammasanacāraṃ  nippadesaṃ sammasi. evaṃ sammasanto addhamāsaṃ vāyami. arahattañca  kira patvā aññāsi -- ``ṭhapetvā buddhe ca paccekabuddhe ca añño  sāvako nāma paññāya ^a^M4.0059^ea^ mayā pattabbaṃ pattuṃ samattho nāma na  bhavissatī''ti. yathā hi puriso veḷuyaṭṭhiṃ gaṇhissāmīti mahājaṭaṃ  veḷuṃ disvā jaṭaṃ chindantassa papañco bhavissatīti antarena hatthaṃ  pavesetvā sampattameva yaṭṭhiṃ mūle ca agge ca chinditvā ādāya  pakkameyya, so kiñcāpi paṭhamataraṃ gacchati, yaṭṭhiṃ pana sāraṃ vā ujuṃ  vā na labhati. aparo ca tathārūpameva veṇuṃ disvā ``sace sampattaṃ  yaṭṭhiṃ gaṇhissāmi, sāraṃ vā ujuṃ vā na labhissāmī''ti kacchaṃ  bandhitvā ^a^P4.0087^ea^ mahantena satthena veṇujaṭaṃ chinditvā  sārā ceva ujū ca yaṭṭhiyo uccinitvā ādāya pakkameyya. ayaṃ  kiñcāpi pacchā gacchati, yaṭṭhiyo pana sārā ceva ujū ca labhati.  evaṃsampadamidaṃ veditabbaṃ imesaṃ dvinnaṃ therānaṃ padhānaṃ.</p>
              <p>[03] evaṃ pana addhamāsaṃ vāyamitvā dhammasenāpati sāriputtatthero  sūkarakhataleṇadvāre bhāgineyyassa dīghanakhaparibbājakassa  vedanāpariggahasuttante desiyamāne dasabalaṃ bījayamāno ṭhito  desanānusārena ñāṇaṃ pesetvā pabbajitadivasato pannarasame divase  sāvakapāramiñāṇassa matthakaṃ patvā sattasaṭṭhi ñāṇāni paṭivijjhitvā  soḷasavidhaṃ paññaṃ anuppatto.</p>
              <p>[03] ^b^tatridaṃ, bhikkhave, sāriputtassa anupadadhammavipassanāyā^eb^ti  yā anupadadhammavipassanaṃ vipassatīti anupadadhammavipassanā vuttā,  tatra anupadadhammavipassanāya sāriputtassa idaṃ hoti. idāni vattabbaṃ  taṃ taṃ vipassanākoṭṭhāsaṃ sandhāyetaṃ vuttaṃ. </p>
              <p>[03] 94^b^.^eb^ ^b^paṭhame jhāne^eb^ti ye paṭhame jhāne  antosamāpattiyaṃ dhammā. ^b^tyāssā^eb^ti te assa.  ^b^anupadavavatthitā hontī^eb^ti anupaṭipāṭiyā vavatthitā paricchinnā  ñātā viditā honti. kathaṃ? thero hi te dhamme olokento  abhiniropanalakkhaṇo vitakko vattatīti jānāti. tathā  anumajjanalakkhaṇo vicāro, pharaṇalakkhaṇā pīti, sātalakkhaṇaṃ  sukhaṃ, avikkhepalakkhaṇā ^a^V4.0061^ea^ cittekaggatā, phusanalakkhaṇo phasso  vedayitalakkhaṇā vedanā, sañjānanalakkhaṇā saññā, cetayitalakkhaṇā  cetanā, vijānanalakkhaṇaṃ ^a^P4.0088^ea^ viññāṇaṃ,  kattukamyatālakkhaṇo chando, adhimokkhalakkhaṇo adhimokkho,  paggāhalakkhaṇaṃ vīriyaṃ ^a^M4.0060^ea^ upaṭṭhānalakkhaṇā sati, majjhattalakkhaṇā  upekkhā, anunayamanasikāralakkhaṇo manasikāro vattatīti jānāti.  evaṃ jānaṃ abhiniropanaṭṭhena vitakkaṃ sabhāvato vavatthapeti...pe0...  anunayamanasikāraṇaṭṭhena manasikāraṃ sabhāvabhāvato vavatthapeti. tena  vuttaṃ ``tyāssa dhammā anupadavavatthitā hontī''ti.</p>
              <p>[03] ^b^viditā uppajjantī^eb^ti uppajjamānā viditā pākaṭāva hutvā  uppajjanti. ^b^viditā upaṭṭhahantī^eb^ti tiṭṭhamānāpi viditā  pākaṭāva hutvā tiṭṭhanti. ^b^viditā abbhatthaṃ gacchantī^eb^ti  nirujjhamānāpi viditā pākaṭāva hutvā nirujjhanti. ettha pana  taṃñāṇatā ceva ñāṇabahutā ca mocetabbā. yathā hi teneva aṅgulaggena  taṃ aṅgulaggaṃ na sakkā phusituṃ, evameva teneva cittena tassa cittassa  uppādo vā ṭhiti vā bhaṅgo vā na sakkā jānitunti. evaṃ tāva  taṃñāṇatā mocetabbā. yadi pana dve cittāni ekato uppajjeyyuṃ,  ekena cittena ekassa uppādo vā ṭhiti vā bhaṅgo vā sakkā bhaveyya  jānituṃ. dve pana phassā vā vedanā vā saññā vā cetanā vā  cittāni vā ekato uppajjanakāni nāma natthi, ekekameva uppajjati.  evaṃ ñāṇabahutā mocetabbā. evaṃ sante kathaṃ? mahātherassa  antosamāpattiyaṃ soḷasa dhammā viditā pākaṭā hontīti.  vatthārammaṇānaṃ pariggahitatāya. therena hi vatthu ceva ārammaṇañca  pariggahitaṃ, tenassa tesaṃ dhammānaṃ uppādaṃ āvajjantassa uppādo  pākaṭo hoti, ṭhānaṃ āvajjantassa ṭhānaṃ pākaṭaṃ hoti, bhedaṃ  āvajjantassa ^a^P4.0089^ea^ bhedo pākaṭo hoti. tena vuttaṃ  ``viditā uppajjanti viditā upaṭṭhahanti viditā abbhatthaṃ  gacchantī''ti. ^b^ahutvā sambhontī^eb^ti iminā udayaṃ passati.  ^b^hutvā paṭiventī^eb^ti iminā vayaṃ passati.</p>
              <p>[03] ^b^anupāyo^eb^ti rāgavasena anupagamano hutvā.  ^b^anapāyo^eb^ti paṭighavasena anapagato. ^b^anissito^eb^ti  taṇhādiṭṭhinissayehi anissito. ^b^appaṭibaddho^eb^ti chandarāgena  abaddho. ^b^vippamutto^eb^ti kāmarāgato vippamutto.  ^b^visaṃyutto^eb^ti catūhi yogehi sabbakilesehi vā visaṃyutto.  ^b^vimariyādīkatenā^eb^ti nimmariyādīkatena. ^b^cetasā^eb^ti  evaṃvidhena cittena viharati.</p>
              <p>[03] tattha ^a^V4.0062^ea^ ^a^M4.0061^ea^ dve mariyādā kilesamariyādā ca ārammaṇamariyādā ca.  sace hissa antosamāpattiyaṃ pavatte soḷasa dhamme ārabbha rāgādayo  uppajjeyyuṃ, kilesamariyādā tena katā bhaveyya, tesu panassa ekopi  na uppannoti kilesamariyādā natthi. sace panassa antosamāpattiyaṃ  pavatte soḷasa dhamme āvajjantassa ekacce āpāthaṃ nāgaccheyyuṃ.  evamassa ārammaṇamariyādā bhaveyyuṃ. te panassa soḷasa dhamme  āvajjantassa āpāthaṃ anāgatadhammo nāma natthīti  ārammaṇamariyādāpi natthi.</p>
              <p>[03] aparāpi dve mariyādā vikkhambhanamariyādā ca samucchedamariyādā  ca. tāsu samucchedamariyādā upari āgamissati, imasmiṃ pana ṭhāne  vikkhambhanamariyādā adhippetā. tassa vikkhambhitapaccanīkattā  natthīti vimariyādikatena cetasā viharati.</p>
              <p>[03] ^b^uttari^eb^ ^a^P4.0090^ea^ ^b^nissaraṇa^eb^nti ito uttari  nissaraṇaṃ. aññesu ca suttesu ``uttari nissaraṇa''nti nibbānaṃ  vuttaṃ, idha pana anantaro viseso adhippetoti veditabbo.  ^b^tabbahulīkārā^eb^ti tassa pajānanassa bahulīkaraṇena.  ^b^atthitvevassa hotī^eb^ti tassa therassa atthītiyeva daḷhataraṃ hoti.  iminā nayena sesavāresupi attho veditabbo.</p>
              <p>[03] dutiyavāre pana sampasādanaṭṭhena ^b^sampasādo^eb^. sabhāvato  vavatthapeti.</p>
              <p>[03] catutthavāre ^b^upekkhā^eb^ti sukhaṭṭhāne vedanupekkhāva.  ^b^passaddhattā cetaso anābhogo^eb^ti yo so ``yadeva tattha  sukha''nti cetaso ābhogo, etenetaṃ oḷārikamakkhāyatīti evaṃ  passaddhattā cetaso anābhogo vutto, tassa abhāvāti attho.  ^b^satipārisuddhī^eb^ti parisuddhāsatiyeva. ^b^upekkhāpi^eb^  pārisuddhiupekkhā. </p>
              <p>[03] 95^b^.^eb^ ^b^sato vuṭṭhahatī^eb^ti satiyā samannāgato  ñāṇena sampajāno hutvā vuṭṭhāti. ^b^te dhamme samanupassatī^eb^ti  yasmā nevasaññānāsaññāyatane buddhānaṃyeva anupadadhammavipassanā hoti,  na sāvakānaṃ, tasmā ettha kalāpavipassanaṃ dassento evamāha.</p>
              <p>[03] ^b^paññāya^eb^ ^a^V4.0063^ea^ ^a^M4.0062^ea^ ^b^cassa disvā āsavā parikkhīṇā hontī^eb^ti  maggapaññāya cattāri saccāni disvā cattāro āsavā khīṇā honti.  sāriputtattherassa samathavipassanaṃ yuganaddhaṃ āharitvā ^a^P4.0091^ea^  arahattaṃ pattavāropi atthi, nirodhasamāpattisamāpannavāropi.  arahattaṃ pattavāro idha gahito, nirodhaṃ pana ciṇṇavasitāya aparāparaṃ  samāpajjissatīti vadanti.</p>
              <p>[03] tatthassa yasmiṃ kāle nirodhasamāpatti sīsaṃ hoti, nirodhassa  vāro āgacchati, phalasamāpatti gūḷhā hoti. yasmiṃ kāle  phalasamāpatti sīsaṃ hoti, phalasamāpattiyā vāro āgacchati,  nirodhasamāpatti gūḷhā hoti. jambudīpavāsino therā pana vadanti  ``sāriputtatthero samathavipassanaṃ yuganaddhaṃ āharitvā anāgāmiphalaṃ  sacchikatvā nirodhaṃ samāpajji, nirodhā vuṭṭhāya arahattaṃ patto''ti.  ^b^te dhamme^eb^ti antosamāpattiyaṃ pavatte tisamuṭṭhānikarūpadhamme, heṭṭhā  nevasaññānāsaññāyatanasamāpattiyaṃ pavattadhamme vā. tepi hi imasmiṃ  vāre vipassitabbadhammāva, tasmā te vā vipassatīti dassetuṃ idaṃ  vuttanti veditabbaṃ. </p>
              <p>[03] 97^b^.^eb^ ^b^vasippato^eb^ti ciṇṇavasitaṃ patto.  ^b^pāramippatto^eb^ti nipphattiṃ patto. ^b^oraso^eb^tiādīsu thero  bhagavato ure nibbattasaddaṃ sutvā jātoti ^b^oraso,^eb^ mukhena  pabhāvitaṃ saddaṃ sutvā jātoti ^b^mukhato jāto,^eb^ dhammena pana  jātattā nimmitattā ^b^dhammajo dhammanimmito,^eb^ dhammadāyassa  ādiyanato ^b^dhammadāyādo,^eb^ āmisadāyassa anādiyanato ^b^no  āmisadāyādo^eb^ti veditabbo. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] anupadasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. chabbisodhanasuttavaṇṇanā </h3n>
            <h4>
              <h4n> </h4n>
              <p>[03] 98^b^.^eb^ ^b^evaṃ^eb^ ^a^V4.0064^ea^ ^a^P4.0092^ea^ ^b^me suta^eb^nti  chabbisodhanasuttaṃ. tattha ^b^khīṇā jātī^eb^tiādīsu ekenāpi padena  aññā byākatāva hoti, dvīhipi. idha pana catūhi padehi  aññabyākaraṇaṃ āgataṃ. ^b^diṭṭhe diṭṭhavāditā^eb^tiādīsu yāya  ^a^M4.0063^ea^ cetanāya diṭṭhe diṭṭhaṃ meti vadati, sā diṭṭhe diṭṭhavāditā nāma.  sesapadesupi eseva nayo. ^b^ayamanudhammo^eb^ti ayaṃ sabhāvo.  ^b^abhinanditabba^eb^nti na kevalaṃ abhinanditabbaṃ, parinibbutassa  panassa sabbopi khīṇāsavassa sakkāro kātabbo. ^b^uttariṃ  pañho^eb^ti sace panassa veyyākaraṇena asantuṭṭhā hotha, uttarimpi ayaṃ  pañho pucchitabboti dasseti. ito paresupi tīsu vāresu ayameva  nayo. </p>
              <p>[03] 99^b^.^eb^ ^b^abala^eb^nti dubbalaṃ. ^b^virāguna^eb^nti  vigacchanasabhāvaṃ. ^b^anassāsika^eb^nti assāsavirahitaṃ.  ^b^upāyūpādānā^eb^ti taṇhādiṭṭhīnametaṃ adhivacanaṃ. taṇhādiṭṭhiyo hi  tebhūmakadhamme upentīti ^b^upāyā,^eb^ upādiyantīti ^b^upādānā.  cetaso adiṭṭhānābhinivesānusayā^eb^tipi tāsaṃyeva nāmaṃ. cittañhi  taṇhādiṭṭhīhi sakkāyadhammesu tiṭṭhati adhitiṭṭhatīti taṇhādiṭṭhiyo  ^b^cetaso adhiṭṭhānā,^eb^ tāhi taṃ abhinivisatīti ^b^abhinivesā,^eb^  tāhiyeva taṃ anusetīti ^b^anusayā^eb^ti vuccanti. ^b^khayā^eb^  ^a^P4.0093^ea^ ^b^virāgā^eb^tiādīsu khayena virāgenāti attho.  sabbāni cetāni aññamaññavevacanāneva. </p>
              <p>[03] 100^b^.^eb^ ^b^pathavīdhātū^eb^ti patiṭṭhānadhātu.  ^b^āpodhātū^eb^ti ābandhanadhātu. ^b^tejodhātū^eb^ti paripācanadhātu.  ^b^vāyodhātū^eb^ti vitthambhanadhātu. ^b^ākāsadhātū^eb^ti  asamphuṭṭhadhātu. ^b^viññāṇadhātū^eb^ti vijānanadhātu. ^b^na  anattato upagacchi^eb^nti ahaṃ attāti attakoṭṭhāsena na upagamiṃ.  ^b^na ca pathavīdhātunissita^eb^nti pathavīdhātunissitā sesadhātuyo ca  upādārūpañca arūpakkhandhā ca. tepi hi nissitavatthurūpānaṃ  pathavīdhātunissitattā ekena pariyāyena pathavīdhātunissitāva. tasmā  ``na ca pathavīdhātunissita''nti vadanto sesarūpārūpadhammepi attato  na upagacchinti vadati. ākāsadhātunissitapade pana  avinibbhogavasena sabbampi bhūtupādārūpaṃ ^b^ākāsadhātunissitaṃ^eb^  nāma ^a^V4.0065^ea^, tathā taṃnissitarūpavatthukā arūpakkhandhā. evaṃ idhāpi  rūpārūpaṃ gahitameva hoti. viññāṇadhātunissitapade pana sahajātā  tayo khandhā cittasamuṭṭhānarūpañca ^b^viññāṇadhātunissita^eb^nti  rūpārūpaṃ gahitameva hoti. </p>
              <p>[03] 101^b^.^eb^ ^b^rūpe cakkhuviññāṇe  cakkhuviññāṇaviññātabbesu dhammesū^eb^ti ettha yaṃ atīte cakkhudvārassa  āpāthaṃ āgantvā niruddhaṃ, yañca anāgate āpāthaṃ ^a^M4.0064^ea^ āgantvā  nirujjhissati, yampi etarahi āgantvā niruddhaṃ, taṃ sabbaṃ rūpaṃ nāma.  yaṃ pana atītepi āpāthaṃ anāgantvā niruddhaṃ, anāgatepi anāgantvā  nirujjhissati, etarahipi anāgantvā niruddhaṃ, taṃ  cakkhuviññāṇaviññātabbadhammesu saṅgahitanti vutte  tipiṭakacūḷābhayatthero ^a^P4.0094^ea^ āha -- ``imasmiṃ ṭhāne  dvidhā karotha, upari chandovāre kinti karissatha, nayidaṃ  labbhatī''ti. tasmā tīsu kālesu āpāthaṃ āgataṃ vā anāgataṃ vā  sabbampi taṃ rūpameva, cakkhuviññāṇasampayuttā pana tayo khandhā  cakkhuviññāṇaviññātabbadhammāti veditabbā. ayañhettha attho  ``cakkhuviññāṇena saddhiṃ viññātabbesu dhammesū''ti. ^b^chando^eb^ti  taṇhāchando. ^b^rāgo^eb^ti sveva rajjanavasena rāgo.  ^b^nandī^eb^ti sveva abhinandanavasena nandī. ^b^taṇhā^eb^ti sveva  taṇhāyanavasena taṇhā. sesadvāresupi eseva nayo. </p>
              <p>[03] 102^b^.^eb^ ^b^ahaṅkāramamaṅkāramānānusayā^eb^ti ettha  ahaṅkāro māno, mamaṅkāro taṇhā, sveva mānānusayo. ^b^āsavānaṃ  khayañāṇāyā^eb^ti idaṃ pubbenivāsaṃ dibbacakkhuñca avatvā kasmā vuttaṃ?  bhikkhū lokiyadhammaṃ na pucchanti, lokuttarameva pucchanti, tasmā  pucchitapañhaṃyeva kathento evamāha. ekavissajjitasuttaṃ nāmetaṃ,  chabbisodhanantipissa nāmaṃ. ettha hi cattāro vohārā pañca khandhā  cha dhātuyo cha ajjhattikabāhirāni āyatanāni attano  saviññāṇakakāyo paresaṃ saviññāṇakakāyoti ime cha koṭṭhāsā  visuddhā, tasmā ``chabbisodhaniya''nti vuttaṃ.  ^b^parasamuddavāsittherā^eb^ pana attano ca parassa ca viññāṇakakāyaṃ  ekameva katvā catūhi ^a^P4.0095^ea^ āhārehi saddhinti cha  koṭṭhāse vadanti.</p>
              <p>[03] ime pana cha koṭṭhāsā ``kiṃ te adhigataṃ, kinti te adhigataṃ,  kadā te adhigataṃ, kattha ^a^V4.0066^ea^ te adhigataṃ, katame te kilesā pahīnā,  katamesaṃ tvaṃ dhammānaṃ lābhī''ti (pārā0 198) evaṃ  vinayaniddesapariyāyena sodhetabbā.</p>
              <p>[03] ettha hi ^b^kiṃ te adhigata^eb^nti adhigamapucchā,  jhānavimokkhādīsu sotāpattimaggādīsu vā kiṃ tayā adhigataṃ.  ^b^kinti te adhigata^eb^nti upāyapucchā. ayañhi etthādhippāyo --  kiṃ tayā aniccalakkhaṇaṃ dhuraṃ katvā adhigataṃ, dukkhānattalakkhaṇesu  aññataraṃ vā, kiṃ vā samādhivasena abhinivisitvā ^a^M4.0065^ea^, udāhu  vipassanāvasena, tathā kiṃ rūpe abhinivisitvā, udāhu arūpe, kiṃ  vā ajjhattaṃ abhinivisitvā, udāhu bahiddhāti. ^b^kadā te  adhigata^eb^nti kālapucchā, pubbaṇhamajjhanhikādīsu katarasmiṃ kāleti  vuttaṃ hoti.</p>
              <p>[03] ^b^kattha te adhigata^eb^nti okāsapucchā, kismiṃ okāse, kiṃ  rattiṭṭhāne divāṭṭhāne rukkhamūle maṇḍape katarasmiṃ vā vihāreti vuttaṃ  hoti. ^b^katame te kilesā pahīnā^eb^ti pahīnakilese pucchati,  kataramaggavajjhā tava kilesā pahīnāti vuttaṃ hoti.</p>
              <p>[03] ^b^katamesaṃ tvaṃ dhammānaṃ lābhī^eb^ti paṭiladdhadhammapucchā,  paṭhamamaggādīsu katamesaṃ tvaṃ dhammānaṃ lābhīti vuttaṃ hoti.</p>
              <p>[03] tasmā idāni cepi koci bhikkhu uttarimanussadhammādhigamaṃ  byākareyya, na so ettāvatāva sakkātabbo. imesu pana chasu ṭhānesu  sodhanatthaṃ vattabbo ``kiṃ te adhigataṃ, kiṃ jhānaṃ udāhu  vimokkhādīsu aññatara''nti? yo hi yena adhigato dhammo, so  tassa pākaṭo hoti. sace ``idaṃ nāma me adhigata''nti vadati,  tato ``kinti te adhigata''nti pucchitabbo. aniccalakkhaṇādīsu  kiṃ dhuraṃ katvā, aṭṭhatiṃsāya vā ārammaṇesu ^a^P4.0096^ea^  rūpārūpājjhattabahiddhādibhedesu vā dhammesu kena mukhena  abhinivisitvāti? yo hi yassābhiniveso, so tassa pākaṭo  hoti.</p>
              <p>[03] sace pana ``ayaṃ nāma me abhiniveso, evaṃ mayā adhigata''nti  vadati, tato ``kadā te adhigata''nti pucchitabbo, ``kiṃ pubbaṇhe,  udāhu majjhanhikādīsu aññatarasmiṃ kāle''ti ^a^V4.0067^ea^? sabbesañhi attanā  adhigatakālo pākaṭo hoti. sace ``amukasmiṃ nāma me kāle  adhigata''nti vadati, tato ``kattha te adhigata''nti pucchitabbo,  ``kiṃ divāṭṭhāne, udāhu rattiṭṭhānādīsu aññatarasmiṃ okāse''ti?  sabbesañhi attanā adhigatokāso pākaṭo hoti. sace ``amukasmiṃ  nāma me okāse adhigata''nti vadati, tato ``katame te kilesā  pahīnā''ti pucchitabbo, ``kiṃ paṭhamamaggavajjhā, udāhu  dutiyādimaggavajjhā''ti? sabbesañhi attanā adhigatamaggena  pahīnakilesā pākaṭā honti.</p>
              <p>[03] sace ^a^M4.0066^ea^ ``ime nāma me kilesā pahīnā''ti vadati, tato  ``katamesaṃ tvaṃ dhammānaṃ lābhī''ti pucchitabbo, ``kiṃ  sotāpattimaggassa, udāhu sakadāgāmimaggādīsu aññatarassā''ti?  sabbesañhi attanā adhigatadhammo pākaṭo hoti. sace ``imesaṃ  nāmāhaṃ dhammānaṃ lābhī''ti vadati, ettāvatāpissa vacanaṃ na saddhātabbaṃ.  bahussutā hi uggahaparipucchākusalā bhikkhū imāni cha ṭhānāni  sodhetuṃ sakkonti. imassa bhikkhuno āgamanapaṭipadā sodhetabbā,  yadi āgamanapaṭipadā na sujjhati, ``imāya paṭipadāya  lokuttaradhammā nāma na labbhantī''ti apanetabbo.</p>
              <p>[03] yadi panassa āgamanapaṭipadā sujjhati, ``dīgharattaṃ tīsu  sikkhāsu appamatto jāgariyamanuyutto catūsu paccayesu alaggo  ākāse pāṇisamena cetasā viharatī''ti paññāyati, tassa bhikkhuno  byākaraṇaṃ paṭipadāya ^a^P4.0097^ea^ saddhiṃ saṃsandati sameti.  ``seyyathāpi nāma gaṅgodakaṃ yamunodakena saddhiṃ saṃsandati sameti,  evameva supaññattā tena bhagavatā sāvakānaṃ nibbānagāminī paṭipadā  saṃsandati sameti nibbānañca paṭipadā cā''ti (dī0 ni0 2.296)  vuttasadisaṃ hoti.</p>
              <p>[03] apica kho ettakenāpi sakkāro na kātabbo. kasmā?  ekaccassa hi puthujjanassāpi sato khīṇāsavapaṭipattisadisā paṭipadā  hoti. tasmā so bhikkhu tehi tehi upāyehi uttāsetabbo.  khīṇāsavassa nāma asaniyāpi matthake patamānāya bhayaṃ vā chambhitattaṃ  vā lomahaṃso vā na hoti, puthujjanassa appamattakenāpi hoti.</p>
              <p>[03] tatrimāni ^a^V4.0068^ea^ vatthūni -- dīghabhāṇakābhayatthero kira ekaṃ  piṇḍapātikaṃ pariggahetuṃ asakkonto daharassa saññaṃ adāsi. so taṃ  nhāyamānaṃ kalyāṇīnadīmukhadvāre nimujjitvā pāde aggahesi.  piṇḍapātiko kumbhīloti saññāya mahāsaddamakāsi, tadā naṃ  puthujjanoti sañjāniṃsu. candamukhatissarājakāle pana mahāvihāre  saṅghatthero khīṇāsavo dubbalacakkhuko vihāreyeva acchi. rājā  theraṃ pariggaṇhissāmīti bhikkhūsu bhikkhācāraṃ gatesu appasaddo  upasaṅkamitvā sappo viya pāde aggahesi. thero silāthambho viya  niccalo hutvā ko etthāti āha ^a^M4.0067^ea^? ahaṃ, bhante, tissoti. sugandhaṃ  vāyasi no tissāti? evaṃ khīṇāsavassa bhayaṃ nāma natthīti.</p>
              <p>[03] ekacco pana puthujjanopi atisūro hoti nibbhayo. so  rañjanīyena ārammaṇena pariggaṇhitabbo. vasabharājāpi hi ekaṃ theraṃ  pariggaṇhamāno ghare nisīdāpetvā tassa ^a^P4.0098^ea^ santike  badarasāḷavaṃ maddamāno nisīdi. mahātherassa kheḷo cali, tato  therassa puthujjanabhāvo āvibhūto. khīṇāsavassa hi rasataṇhā nāma  suppahīnā, dibbesupi rasesu nikanti nāma na hoti. tasmā imehi  upāyehi pariggahetvā sacassa bhayaṃ vā chambhitattaṃ vā lomahaṃso vā  rasataṇhā vā uppajjati, na tvaṃ arahāti apanetabbo. sace pana  abhīrū acchambhī anutrāsī hutvā sīho viya nisīdati,  dibbārammaṇepi nikantiṃ na janeti. ayaṃ bhikkhu sampannaveyyākaraṇo  samantā rājarājamahāmattādīhi pesitaṃ sakkāraṃ arahatīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] chabbisodhanasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. sappurisadhammasuttavaṇṇanā </h3n>
            <h4>
              <h4n> </h4n>
              <p>[03] 105^b^.^eb^ ^b^evaṃ^eb^ ^a^V4.0069^ea^ ^b^me suta^eb^nti sappurisadhammasuttaṃ. tattha  ^b^sappurisadhamma^eb^nti sappurisānaṃ dhammaṃ. ^b^asappurisadhamma^eb^nti  pāpapurisānaṃ dhammaṃ. evaṃ mātikaṃ ṭhapetvāpi puna yathā nāma  maggakusalo puriso vāmaṃ muñcitvā dakkhiṇaṃ gaṇhāti. paṭhamaṃ  muñcitabbaṃ katheti, evaṃ pahātabbaṃ dhammaṃ paṭhamaṃ desento ^b^katamo ca,  bhikkhave, asappurisadhammo^eb^tiādimāha. tattha ^b^uccākulā^eb^ti  khattiyakulā vā brāhmaṇakulā vā. etadeva hi kuladvayaṃ  ``uccākula''nti vuccati. ^b^so tattha pujjo^eb^ti so bhikkhu tesu  bhikkhūsu pūjāraho. ^b^antaraṃ karitvā^eb^ti abbhantaraṃ katvā.</p>
              <p>[03] ^b^mahākulā^eb^ti khattiyakulā vā brāhmaṇakulā vā vessakulā  ^a^P4.0099^ea^ vā. idameva hi kulattayaṃ ``mahākula''nti vuccati.  ^b^mahābhogakulā^eb^ti mahantehi ^a^M4.0068^ea^ bhogehi samannāgatā kulā.  ^b^uḷārabhogakulā^eb^ti uḷārehi paṇītehi bhogehi sampannakulā.  imasmiṃ padadvaye cattāripi kulāni labbhanti. yattha katthaci kule  jāto hi puññabalehi mahābhogopi uḷārabhogopi hotiyeva. </p>
              <p>[03] 106^b^.^eb^ ^b^yasassī^eb^ti parivārasampanno.  ^b^appaññātā^eb^ti rattiṃ khittasarā viya saṅghamajjhādīsu na  paññāyanti. ^b^appesakkhā^eb^ti appaparivārā. </p>
              <p>[03] 107^b^.^eb^ ^b^āraññiko^eb^ti samādinnāaraññikadhutaṅgo.  sesadhutaṅgesupi eseva nayo. imasmiñca sutte pāḷiyaṃ naveva  dhutaṅgāni āgatāni, vitthārena panetāni terasa honti. tesu yaṃ  vattabbaṃ, taṃ sabbaṃ sabbākārena ^b^visuddhimagge^eb^ dhutaṅganiddese vuttameva. </p>
              <p>[03] 108^b^.^eb^ ^b^atammayatā^eb^ti tammayatā vuccati taṇhā,  nittaṇhāti attho. ^b^atammayataññeva antaraṃ karitvā^eb^ti  nittaṇhataṃyeva kāraṇaṃ katvā abbhantaraṃ vā katvā, citte uppādetvāti  attho.</p>
              <p>[03] nirodhavāre ^a^V4.0070^ea^ yasmā anāgāmikhīṇāsavāva taṃ samāpattiṃ  samāpajjanti, puthujjanassa sā natthi, tasmā asappurisavāro parihīno.  ^b^na kañci maññatī^eb^ti kañci puggalaṃ tīhi maññanāhi na  maññati. ^b^na^eb^ ^a^P4.0100^ea^ ^b^kuhiñci maññatī^eb^ti  kismiñci okāse na maññati. ^b^na kenaci maññatī^eb^ti  kenaci vatthunāpi taṃ puggalaṃ na maññati. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sappurisadhammasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. sevitabbāsevitabbasuttavaṇṇanā </h3n>
            <h4>
              <h4n> </h4n>
              <p>[03] 109^b^.^eb^ ^b^evaṃ^eb^ ^a^V4.0071^ea^ ^b^me suta^eb^nti sevitabbāsevitabbasuttaṃ.  tattha ^b^tañca aññamaññaṃ kāyasamācāra^eb^nti aññaṃ sevitabbaṃ  kāyasamācāraṃ, aññaṃ asevitabbaṃ vadāmi, sevitabbameva kenaci  pariyāyena asevitabbanti, asevitabbaṃ vā sevitabbanti ca na  vadāmīti attho. vacīsamācārādīsu eseva nayo. iti  ^a^M4.0069^ea^ bhagavā  sattahi padehi mātikaṃ ṭhapetvā vitthārato avibhajitvāva desanaṃ  niṭṭhāpesi. kasmā? sāriputtattherassa okāsakaraṇatthaṃ. </p>
              <p>[03] 113^b^.^eb^ ^b^manosamācāre^eb^ micchādiṭṭhisammādiṭṭhiyo  diṭṭhipaṭilābhavasena visuṃ aṅgaṃ hutvā ṭhitāti na gahitā. </p>
              <p>[03] 114^b^.^eb^ ^b^cittuppāde^eb^ akammapathappattā abhijjhādayo  veditabbā. </p>
              <p>[03] 115^b^.^eb^ saññāpaṭilābhavāre ^b^abhijjhāsahagatāya  saññāyā^eb^tiādīni kāmasaññādīnaṃ dassanatthaṃ vuttāni. </p>
              <p>[03] 117^b^.^eb^ ^b^sabyābajjha^eb^nti sadukkhaṃ.  ^b^apariniṭṭhitabhāvāyā^eb^ti bhavānaṃ apariniṭṭhitabhāvāya. ettha ca  sabyābajjhattabhāvā nāma cattāro honti. puthujjanopi hi yo  tenattabhāvena bhavaṃ pariniṭṭhāpetuṃ na sakkoti, tassa paṭisandhito paṭṭhāya  akusalā dhammā vaḍḍhanti, kusalā dhammā ca parihāyanti, sadukkhameva  ^a^P4.0101^ea^ attabhāvaṃ abhinibbatteti nāma. tathā  sotāpannasakadāgāmianāgāmino. puthujjanādayo tāva hontu,  anāgāmī kathaṃ sabyābajjhaṃ attabhāvaṃ abhinibbatteti, kathañcassa  akusalā dhammā abhivaḍḍhanti, kusalā dhammā parihāyantīti.  anāgāmīpi hi suddhāvāse nibbatto uyyānavimānakapparukkhe  oloketvā ``aho sukhaṃ aho sukha''nti udānaṃ udāneti,  anāgāmino bhavalobho bhavataṇhā appahīnāva honti, tassa  appahīnataṇhatāya akusalā vaḍḍhanti nāma, kusalā parihāyanti nāma,  sadukkhameva attabhāvaṃ abhinibbatteti, apariniṭṭhitabhavoyeva hotīti  veditabbo.</p>
              <p>[03] ^b^abyābajjha^eb^nti ^a^V4.0072^ea^ adukkhaṃ. ayampi catunnaṃ janānaṃ vasena  veditabbo. yo hi puthujjanopi tenattabhāvena bhavaṃ pariniṭṭhāpetuṃ  sakkoti, puna paṭisandhiṃ na gaṇhāti, tassa paṭisandhiggahaṇato paṭṭhāya  akusalā parihāyanti, kusalāyeva vaḍḍhanti, adukkhameva attabhāvaṃ  nibbatteti, pariniṭṭhitabhavoyeva nāma hoti. tathā  sotāpannasakadāgāmianāgāmino. sotāpannādayo tāva hontu,  puthujjano kathaṃ abyābajjhāttabhāvaṃ nibbatteti, kathañcassa  akusalaparihāniādīni hontīti. puthujjanopi pacchimabhaviko  tenattabhāvena bhavaṃ pariniṭṭhāpetuṃ samattho hoti. tassa ^a^M4.0070^ea^ aṅgulimālassa  viya ekenūnapāṇasahassaṃ ghātentassāpi attabhāvo abyābajjhoyeva  nāma, bhavaṃ pariniṭṭhāpetiyeva nāma. akusalameva hāyati,  vipassanameva gabbhaṃ gaṇhāpeti nāma. </p>
              <p>[03] 119^b^.^eb^ ^b^cakkhuviññeyya^eb^ntiādīsu yasmā ekaccassa  tasmiṃyeva rūpe rāgādayo uppajjanti, abhinandati assādeti,  abhinandanto ^a^P4.0102^ea^ assādento anayabyasanaṃ pāpuṇāti,  ekaccassa nuppajjanti, nibbindati virajjati, nibbindanto  virajjanto nibbutiṃ pāpuṇāti, tasmā ``tañca aññamañña''nti na  vuttaṃ. esa nayo sabbattha. </p>
              <p>[01] ^b^evaṃ vitthārena atthaṃ ājāneyyu^eb^nti ettha ke  bhagavato imassa bhāsitassa atthaṃ ājānanti, ke na ājānantīti?  ye tāva imassa suttassa pāḷiñca aṭṭhakathañca uggaṇhitvā takkarā na  honti, yathāvuttaṃ anulomapaṭipadaṃ na paṭipajjanti, te na ājānanti  nāma. ye pana takkarā honti, yathāvuttaṃ anulomapaṭipadaṃ paṭipajjanti,  te ājānanti nāma. evaṃ santepi sapaṭisandhikānaṃ tāva dīgharattaṃ  hitāya sukhāya hotu, appaṭisandhikānaṃ kathaṃ hotīti.  appaṭisandhikā anupādānā viya jātavedā parinibbāyanti,  kappasatasahassānampi accayena tesaṃ puna dukkhaṃ nāma natthi. iti  ekaṃsena tesaṃyeva dīgharattaṃ hitāya sukhāya hoti. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] sevitabbāsevitabbasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. bahudhātukasuttavaṇṇanā </h3n>
            <h4>
              <h4n> </h4n>
              <p>[03] 124^b^.^eb^ ^b^evaṃ^eb^ ^a^V4.0073^ea^ ^b^me suta^eb^nti bahudhātukasuttaṃ. tattha  ^b^bhayānī^eb^tiādīsu ^b^bhaya^eb^nti cittutrāso. ^b^upaddavo^eb^ti  anekaggatākāro. ^b^upasaggo^eb^ti upasaṭṭhākāro tattha tattha  lagganākāro. tesaṃ evaṃ nānattaṃ veditabbaṃ --  pabbatādivisamanissitā corā janapadavāsīnaṃ pesenti ``mayaṃ  asukadivase nāma tumhākaṃ gāmaṃ paharissāmā''ti. taṃ pavattiṃ  sutakālato ^a^M4.0071^ea^ ^a^P4.0103^ea^ paṭṭhāya bhayaṃ santāsaṃ āpajjanti.  ayaṃ cittutrāso nāma. ``idha no corā kupitā anatthampi  āvaheyyu''nti hatthasāraṃ gahetvā dvipadacatuppadehi saddhiṃ araññaṃ  pavisitvā tattha tattha bhūmiyaṃ nipajjanti, ḍaṃsamakasādīhi khajjamānā  gumbantarāni pavisanti, khāṇukaṇṭake maddanti. tesaṃ evaṃ vicarantānaṃ  vikkhittabhāvo anekaggatākāro nāma. tato coresu yathāvutte divase  anāgacchantesu ``tucchakasāsanaṃ taṃ bhavissati, gāmaṃ  pavisissāmā''ti saparikkhārā gāmaṃ pavisanti, atha tesaṃ paviṭṭhabhāvaṃ  ñatvā gāmaṃ parivāretvā dvāre aggiṃ datvā manusse ghātetvā corā  sabbaṃ vibhavaṃ vilumpetvā gacchanti. tesu ghātitāvasesā aggiṃ  nibbāpetvā koṭṭhacchāyabhitticchāyādīsu tattha tattha laggitvā  nisīdanti naṭṭhaṃ anusocamānā. ayaṃ upasaṭṭhākāro lagganākāro  nāma.</p>
              <p>[03] ^b^naḷāgārā^eb^ti naḷehi paricchannā agārā, sesasambhārā panettha  rukkhamayā honti. tiṇāgārepi eseva nayo. ^b^bālato  uppajjantī^eb^ti bālameva nissāya uppajjanti. bālo hi  apaṇḍitapuriso rajjaṃ vā uparajjaṃ vā aññaṃ vā pana mahantaṃ ṭhānaṃ  patthento katipaye attanā sadise vidhavāputte mahādhutte gahetvā ``etha  ahaṃ tumhe issare karissāmī''ti pabbatagahanādīni nissāya antante  gāme paharanto dāmarikabhāvaṃ jānāpetvā anupubbena nigamepi janapadepi  paharati, manussā gehāni chaḍḍetvā khemantaṭṭhānaṃ patthayamānā pakkamanti,  te nissāya vasantā bhikkhūpi bhikkhuniyopi attano attano  vasanaṭṭhānāni pahāya pakkamanti. gatagataṭṭhāne bhikkhāpi senāsanampi  ^a^P4.0104^ea^ dullabhaṃ hoti. evaṃ catunnaṃ parisānaṃ bhayaṃ  āgatameva hoti. pabbajitesupi dve bālā bhikkhū aññamaññaṃ vivādaṃ  paṭṭhapetvā codanaṃ ārabhanti ^a^V4.0074^ea^. iti kosambivāsikānaṃ viya  mahākalaho uppajjati, catunnaṃ parisānaṃ bhayaṃ āgatameva hotīti evaṃ  yāni kānici bhayāni uppajjanti, sabbāni tāni bālato  uppajjantīti veditabbāni.</p>
              <p>[03] ^b^etadavocā^eb^ti bhagavatā dhammadesanā matthakaṃ apāpetvāva  niṭṭhāpitā. yaṃnūnāhaṃ dasabalaṃ pucchitvā sabbaññutaññāṇenevassa  desanāya pāripūriṃ kareyyanti ^a^M4.0072^ea^ cintetvā etaṃ ``kittāvatā nu kho,  bhante''tiādivacanaṃ avoca. </p>
              <p>[03] 125^b^.^eb^ aṭṭhārasasu dhātūsu aḍḍhekādasadhātuyo  rūpapariggaho, aḍḍhaṭṭhamakadhātuyo arūpapariggahoti rūpārūpapariggahova  kathito. sabbāpi khandhavasena pañcakkhandhā honti. pañcapi  khandhā dukkhasaccaṃ, tesaṃ samuṭṭhāpikā taṇhā samudayasaccaṃ, ubhinnaṃ  appavatti nirodhasaccaṃ, nirodhapajānanā paṭipadā maggasaccaṃ. iti  catusaccakammaṭṭhānaṃ ekassa bhikkhuno niggamanaṃ matthakaṃ pāpetvā kathitaṃ  hoti. ayamettha saṅkhepo, vitthārato panetā dhātuyo  ^b^visuddhimagge^eb^ kathitāva. ^b^jānāti passatī^eb^ti saha  vipassanāya maggo vutto.</p>
              <p>[03] pathavīdhātuādayo saviññāṇakakāyaṃ suññato nissattato dassetuṃ  vuttā. tāpi purimāhi aṭṭhārasahi dhātūhi pūretabbā. pūrentena  viññāṇadhātuto nīharitvā pūretabbā. viññāṇadhātu hesā  cakkhuviññāṇādivasena chabbidhā hoti. tattha cakkhuviññāṇadhātuyā  pariggahitāya tassā vatthu cakkhudhātu, ārammaṇaṃ rūpadhātūti dve  dhātuyo pariggahitāva ^a^P4.0105^ea^ honti. esa nayo  sabbattha. manoviññāṇadhātuyā pana pariggahitāya tassā  purimapacchimavasena manodhātu, ārammaṇavasena dhammadhātūti dve dhātuyo  pariggahitāva honti. iti imāsu aṭṭhārasasu dhātūsu  aḍḍhekādasadhātuyo rūpapariggahoti purimanayeneva idampi ekassa  bhikkhuno niggamanaṃ matthakaṃ pāpetvā kathitaṃ hoti. </p>
              <p>[01] ^b^sukhadhātū^eb^tiādīsu sukhañca taṃ nissattasuññataṭṭhena  dhātu cāti sukhadhātu. esa nayo sabbattha. ettha ca purimā  catasso dhātuyo sappaṭipakkhavasena gahitā, pacchimā dve  sarikkhakavasena. avibhūtabhāvena hi upekkhādhātu avijjādhātuyā  sarikkhā. ettha ca sukhadukkhadhātūsu ^a^V4.0075^ea^ pariggahitāsu  kāyaviññāṇadhātu pariggahitāva hoti, sesāsu pariggahitāsu  manoviññāṇadhātu pariggahitāva hoti. imāpi cha dhātuyo heṭṭhā  aṭṭhārasahiyeva pūretabbā. pūrentena upekkhādhātuto nīharitvā pūretabbā.  iti imāsu aṭṭhārasasu dhātūsu aḍḍhekādasadhātuyo rūpapariggahoti  ^a^M4.0073^ea^ purimanayeneva idampi ekassa bhikkhuno niggamanaṃ matthakaṃ pāpetvā  kathitaṃ hoti.</p>
              <p>[03] kāmadhātuādīnaṃ dvedhāvitakke (ma0 ni0 1.206)  kāmavitakkādīsu vuttanayeneva attho veditabbo. abhidhammepi ``tattha  katamā kāmadhātu, kāmapaṭisaṃyutto takko vitakko''tiādinā (vibha0  182) nayeneva etāsaṃ vitthāro āgatoyeva. imāpi cha dhātuyo  heṭṭhā aṭṭhārasahiyeva pūretabbā. pūrentena kāmadhātuto nīharitvā  pūretabbā. iti imāsu aṭṭhārasasu dhātūsu aḍḍhekādasadhātuyo  rūpapariggahoti purimanayeneva idampi ekassa bhikkhuno niggamanaṃ  matthakaṃ pāpetvā kathitaṃ hoti. </p>
              <p>[01] kāmadhātuādīsu pañca kāmāvacarakkhandhā ^a^P4.0106^ea^  kāmadhātu nāma, pañca rūpāvacarakkhandhā rūpadhātu nāma,  cattāro arūpāvacarakkhandhā arūpadhātu nāma. abhidhamme pana  ``tattha katamā kāmadhātu, heṭṭhato avīcinirayaṃ pariyantaṃ  karitvā''tiādinā (vibha0 182) nayena etāsaṃ vitthāro  āgatoyeva. imāpi tisso dhātuyo heṭṭhā aṭṭhārasahiyeva pūretabbā.  pūrentena kāmadhātuto nīharitvā pūretabbā. iti imāsu aṭṭhārasasu  dhātūsu aḍḍhekādasadhātuyo rūpapariggahoti purimanayeneva idampi  ekassa bhikkhuno niggamanaṃ matthakaṃ pāpetvā kathitaṃ hoti. </p>
              <p>[01] ^b^saṅkhatā^eb^ti paccayehi samāgantvā katā, pañcannaṃ  khandhānametaṃ adhivacanaṃ. na saṅkhatā ^b^asaṅkhatā^eb^.  nibbānassetaṃ adhivacanaṃ. imāpi dve dhātuyo heṭṭhā aṭṭhārasahiyeva  pūretabbā. pūrentena saṅkhatadhātuto nīharitvā pūretabbā. iti  imāsu aṭṭhārasasu dhātūsu aḍḍhekādasadhātuyo rūpapariggahoti  purimanayeneva idampi ekassa bhikkhuno niggamanaṃ matthakaṃ pāpetvā  kathitaṃ hoti. </p>
              <p>[03] 126^b^.^eb^ ^b^ajjhattikabāhirānī^eb^ti ajjhattikāni ca  bāhirāni ca. ettha hi cakkhuādīni ajjhattikāni cha,  rūpādīni bāhirāni cha. idhāpi ^b^jānāti passatī^eb^ti saha  vipassanāya maggo kathito.</p>
              <p>[03] ^b^imasmiṃ^eb^ ^a^V4.0076^ea^ ^b^sati ida^eb^ntiādi mahātaṇhāsaṅkhaye vitthāritameva. </p>
              <p>[03] 127^b^.^eb^ ^b^aṭṭhāna^eb^nti ^a^M4.0074^ea^ hetupaṭikkhepo.  ^b^anavakāso^eb^ti paccayapaṭikkhepo. ubhayenāpi kāraṇameva  paṭikkhipati. kāraṇañhi tadāyattavuttitāya attano phalassa ṭhānanti  ca avakāsoti ca vuccati. ^b^ya^eb^nti yena kāraṇena.  ^b^diṭṭhisampanno^eb^ti ^a^P4.0107^ea^ maggadiṭṭhiyā sampanno  sotāpanno ariyasāvako. ^b^kañci saṅkhāra^eb^nti catubhūmakesu  saṅkhatasaṅkhāresu kañci ekasaṅkhārampi. ^b^niccato  upagaccheyyā^eb^ti niccoti gaṇheyya. ^b^netaṃ ṭhānaṃ vijjatī^eb^ti etaṃ  kāraṇaṃ natthi na upalabbhati. ^b^yaṃ puthujjano^eb^ti yena kāraṇena  puthujjano. ^b^ṭhānametaṃ vijjatī^eb^ti etaṃ kāraṇaṃ atthi.  sassatadiṭṭhiyā hi so tebhūmakesu saṅkhatasaṅkhāresu kañci saṅkhāraṃ  niccato gaṇheyyāti attho. catutthabhūmakasaṅkhārā pana tejussadattā  divasaṃ santatto ayoguḷo viya makkhikānaṃ diṭṭhiyā vā aññesaṃ vā  akusalānaṃ ārammaṇaṃ na honti. iminā nayena ^b^kañci saṅkhāraṃ  sukhato^eb^tiādīsupi attho veditabbo.</p>
              <p>[03] ^b^sukhato upagaccheyyā^eb^ti ``ekantasukhī attā hoti arogo  paraṃ maraṇā''ti (ma0 ni0 3.21, 22) evaṃ attadiṭṭhivasena sukhato  gāhaṃ sandhāyetaṃ vuttaṃ. diṭṭhivippayuttacittena pana ariyasāvako  pariḷāhābhibhūto pariḷāhavūpasamatthaṃ mattahatthiṃ parittāsito viya,  cokkhabrāhmaṇo viya ca gūthaṃ kañci saṅkhāraṃ sukhato upagacchati.  attavāre kasiṇādipaṇṇattisaṅgahatthaṃ saṅkhāranti avatvā kañci  dhammanti vuttaṃ. idhāpi ariyasāvakassa catubhūmakavasena veditabbo,  puthujjanassa tebhūmakavasena. sabbavāresu ariyasāvakassāpi  tebhūmakavaseneva paricchedo vaṭṭati. yaṃ yañhi puthujjano ^a^P4.0108^ea^  gaṇhāti, tato tato ariyasāvako gāhaṃ viniveṭheti.  puthujjano hi yaṃ yaṃ niccaṃ sukhaṃ attāti gaṇhāti, taṃ taṃ ariyasāvako  aniccaṃ dukkhaṃ anattāti gaṇhanto taṃ gāhaṃ viniveṭheti. </p>
              <p>[03] 128^b^.^eb^ ^b^mātara^eb^ntiādīsu janikāva mātā, janako  pitā, manussabhūtova khīṇāsavo arahāti adhippeto. kiṃ pana  ariyasāvako aññaṃ jīvitā voropeyyāti? etampi aṭṭhānaṃ.  sacepi hi bhavantaragataṃ ariyasāvakaṃ ^a^M4.0075^ea^ attano ariyabhāvaṃ ajānantampi  koci evaṃ vadeyya ``imaṃ kunthakipillikaṃ jīvitā voropetvā  sakalacakkavāḷagabbhe cakkavattirajjaṃ paṭipajjāhī''ti ^a^V4.0077^ea^, neva so taṃ  jīvitā voropeyya. athāpi naṃ evaṃ vadeyya ``sace imaṃ na  ghātessasi, sīsaṃ te chindissāmā''ti. sīsamevassa chindeyya, na  ca so taṃ ghāteyya. puthujjanabhāvassa pana mahāsāvajjabhāvadassanatthaṃ  ariyasāvakassa ca baladīpanatthametaṃ vuttaṃ. ayañhettha adhippāyo --  sāvajjo puthujjanabhāvo, yatra hi nāma puthujjano mātughātādīnipi  ānantariyāni karissati. mahābalo ca ariyasāvako, yo etāni  kammāni na karotīti. </p>
              <p>[01] ^b^duṭṭhacitto^eb^ti vadhakacittena paduṭṭhacitto. ^b^lohitaṃ  uppādeyyā^eb^ti jīvamānakasarīre khuddakamakkhikāya pivanamattampi  lohitaṃ uppādeyya. ^b^saṅghaṃ bhindeyyā^eb^ti samānasaṃvāsakaṃ  samānasīmāya ṭhitaṃ pañcahi kāraṇehi saṅghaṃ bhindeyya. vuttañhetaṃ  ``pañcahupāli ākārehi saṅgho bhijjati. kammena uddesena  voharanto anussāvanena salākaggāhenā''ti (pari0 458).</p>
              <p>[03] tattha ^a^P4.0109^ea^ ^b^kammenā^eb^ti apalokanādīsu catūsu  kammesu aññatarena kammena. ^b^uddesenā^eb^ti pañcasu  pātimokkhuddesesu aññatarena uddesena. ^b^voharanto^eb^ti kathayanto,  tāhi tāhi uppattīhi adhammaṃ dhammotiādīni aṭṭhārasa bhedakaravatthūni  dīpento. ^b^anussāvanenā^eb^ti nanu tumhe jānātha mayhaṃ uccākulā  pabbajitabhāvaṃ bahussutabhāvañca, mādiso nāma uddhammaṃ ubbinayaṃ  satthusāsanaṃ gāheyyāti cittampi uppādetuṃ tumhākaṃ yuttaṃ, kiṃ mayhaṃ  avīci nīluppalavanaṃ viya sītalo, kiṃ ahaṃ apāyato na  bhāyāmītiādinā nayena kaṇṇamūle vacībhedaṃ katvā anussāvanena.  ^b^salākaggāhenā^eb^ti evaṃ anussāvetvā tesaṃ cittaṃ upatthambhetvā  anivattidhamme katvā ``gaṇhatha imaṃ salāka''nti salākaggāhena.</p>
              <p>[03] ettha ca kammameva uddeso vā pamāṇaṃ,  vohārānussāvanasalākaggāhā pana pubbabhāgā. aṭṭhārasavatthudīpanavasena  hi voharantena tattha rucijananatthaṃ anussāvetvā salākāya gāhitāyapi  abhinnova hoti saṅgho. yadā pana evaṃ cattāro vā atirekā vā  salākaṃ gāhetvā āveṇikaṃ ^a^M4.0076^ea^ kammaṃ vā uddesaṃ vā karonti, tadā saṅgho  bhinno nāma hoti. evaṃ diṭṭhisampanno puggalo saṅghaṃ bhindeyyāti  netaṃ ṭhānaṃ vijjati. ettāvatā mātughātādīni pañca  ānantariyakammāni dassitāni honti, yāni puthujjano karoti, na  ariyasāvako, tesaṃ āvibhāvatthaṃ -- </p>
              <p>[21] kammato ^a^V4.0078^ea^ dvārato ceva, kappaṭṭhitiyato tathā. </p>
              <p>[22] pākasādhāraṇādīhi, viññātabbo vinicchayo..</p>
              <p>[03] tattha ^b^kammato^eb^ tāva -- ettha hi manussabhūtasseva  manussabhūtaṃ mātaraṃ vā pitaraṃ vā api parivattaliṅgaṃ jīvitā  voropentassa kammaṃ ānantariyaṃ hoti, tassa vipākaṃ  paṭibāhissāmīti sakalacakkavāḷaṃ mahācetiyappamāṇehi ^a^P4.0110^ea^  kañcanathūpehi pūretvāpi sakalacakkavāḷaṃ pūretvā  nisinnabhikkhusaṅghassa mahādānaṃ datvāpi buddhassa bhagavato  saṅghāṭikaṇṇaṃ amuñcanto vicaritvāpi kāyassa bhedā nirayameva  upapajjati. yo pana sayaṃ manussabhūto tiracchānabhūtaṃ mātaraṃ vā  pitaraṃ vā, sayaṃ vā tiracchānabhūto manussabhūtaṃ, tiracchānoyeva vā  tiracchānabhūtaṃ jīvitā voropeti, tassa kammaṃ ānantariyaṃ na hoti,  bhāriyaṃ pana hoti, ānantariyaṃ āhacceva tiṭṭhati. manussajātikānaṃ  pana vasena ayaṃ pañho kathito.</p>
              <p>[03] tattha eḷakacatukkaṃ saṅgāmacatukkaṃ coracatukkañca kathetabbaṃ. eḷakaṃ  māremīti abhisandhināpi hi eḷakaṭṭhāne ṭhitaṃ manusso manussabhūtaṃ  mātaraṃ vā pitaraṃ vā mārento ānantariyaṃ phusati.  eḷakābhisandhinā pana mātāpitāabhisandhinā vā eḷakaṃ mārento  ānantariyaṃ na phusati. mātāpitāabhisandhinā mātāpitaro mārento  phusateva. eseva nayo itarasmimpi catukkadvaye. yathā ca  mātāpitūsu, evaṃ arahantepi etāni catukkāni veditabbāni.</p>
              <p>[03] manussārahantameva māretvā ānantariyaṃ phusati, na yakkhabhūtaṃ.  kammaṃ pana bhāriyaṃ, ānantariyasadisameva. manussārahantassa ca  puthujjanakāleyeva satthappahāre vā vise vā dinnepi yadi so arahattaṃ  patvā teneva marati, arahantaghāto hotiyeva. yaṃ pana puthujjanakāle  dinnaṃ dānaṃ arahattaṃ patvā paribhuñjati, puthujjanasseva dinnaṃ hoti.  sesāriyapuggale ^a^M4.0077^ea^ mārentassa ānantariyaṃ natthi. kammaṃ pana bhāriyaṃ,  ānantariyasadisameva.</p>
              <p>[03] ^b^lohituppāde^eb^ tathāgatassa abhejjakāyatāya parūpakkamena  cammacchedaṃ katvā lohitapaggharaṇaṃ nāma natthi. sarīrassa pana  antoyeva ekasmiṃyeva ṭhāne lohitaṃ samosarati. devadattena  paviddhasilato ^a^V4.0079^ea^ bhijjitvā gatā sakalikāpi ^a^P4.0111^ea^  tathāgatassa pādantaṃ pahari, pharasunā pahaṭo viya pādo  antolohitoyeva ahosi. tathā karontassa ānantariyaṃ hoti.  jīvako pana tathāgatassa ruciyā satthakena cammaṃ chinditvā tamhā  ṭhānā duṭṭhalohitaṃ nīharitvā phāsumakāsi, tathā karontassa  puññakammameva hoti.</p>
              <p>[03] atha ye ca parinibbute tathāgate cetiyaṃ bhindanti, bodhiṃ  chindanti dhātumhi upakkamanti, tesaṃ kiṃ hotīti? bhāriyaṃ kammaṃ  hoti ānantariyasadisaṃ. sadhātukaṃ pana thūpaṃ vā paṭimaṃ vā bādhamānaṃ  bodhisākhaṃ chindituṃ vaṭṭati. sacepi tattha nilīnā sakuṇā cetiye  vaccaṃ pātenti, chindituṃ vaṭṭatiyeva. paribhogacetiyato hi  sarīracetiyaṃ mahantataraṃ. cetiyavatthuṃ bhinditvā gacchantaṃ bodhimūlampi  chinditvā harituṃ vaṭṭati. yā pana bodhisākhā bodhigharaṃ bādhati, taṃ  geharakkhaṇatthaṃ chindituṃ na labhati, bodhiatthañhi gehaṃ, na gehatthāya  bodhi. āsanagharepi eseva nayo. yasmiṃ pana āsanaghare dhātu  nihitā hoti, tassa rakkhaṇatthāya bodhisākhaṃ chindituṃ vaṭṭati.  bodhijagganatthaṃ ojoharaṇasākhaṃ vā pūtiṭṭhānaṃ vā chindituṃ vaṭṭatiyeva,  bhagavato sarīrapaṭijaggane viya puññampi hoti. </p>
              <p>[01] saṅghabhede sīmaṭṭhakasaṅghe asannipatite visuṃ parisaṃ  gahetvā katavohārānussāvana-salākaggāhassa kammaṃ vā karontassa,  uddesaṃ vā uddisantassa bhedo ca hoti ānantariyakammañca.  samaggasaññāya pana vaṭṭatīti kammaṃ karontassa bhedova hoti, na  ānantariyakammaṃ, tathā navato ūnaparisāyaṃ. sabbantimena  paricchedena ^a^P4.0112^ea^ navannaṃ janānaṃ yo saṅghaṃ bhindati  ^a^M4.0078^ea^,  tassa ānantariyakammaṃ hoti. anuvattakānaṃ adhammavādīnaṃ  mahāsāvajjakammaṃ. dhammavādino pana anavajjā.</p>
              <p>[03] tattha navannameva saṅghabhede idaṃ suttaṃ -- ``ekato upāli  cattāro honti, ekato cattāro, navamo anussāveti, salākaṃ gāheti  `ayaṃ dhammo ayaṃ vinayo idaṃ satthusāsanaṃ, idaṃ gaṇhatha, imaṃ  rocethā'ti, evaṃ kho, upāli, saṅgharāji ceva hoti saṅghabhedo ca.  navannaṃ vā, upāli, atirekanavannaṃ vā saṅgharāji ceva hoti  saṅghabhedo cā''ti (cūḷava0 351). etesu pana pañcasu ^a^V4.0080^ea^ saṅghabhedo  vacīkammaṃ, sesāni kāyakammānīti. evaṃ kammato viññātabbo  vinicchayo.</p>
              <p>[03] ^b^dvārato^eb^ti sabbāneva cetāni kāyadvāratopi vacīdvāratopi  samuṭṭhahanti. purimāni panettha cattāri āṇattikavijjāmayapayogavasena  vacīdvārato samuṭṭhahitvāpi kāyadvārameva pūrenti, saṅghabhedo hatthamuddāya  bhedaṃ karontassa kāyadvārato samuṭṭhahitvāpi vacīdvārameva pūretīti.  evamettha dvāratopi viññātabbo vinicchayo.</p>
              <p>[03] ^b^kappaṭṭhitiyato^eb^ti saṅghabhedoyeva cettha kappaṭṭhitiyo.  saṇṭhahante hi kappe kappavemajjhe vā saṅghabhedaṃ katvā kappavināseyeva  muccati. sacepi hi sveva kappo vinassissatīti ajja saṅghabhedaṃ  karoti, sveva muccati, ekadivasameva niraye paccati. evaṃ karaṇaṃ  pana natthi. sesāni cattāri kammāni ānantariyāneva honti, na  kappaṭṭhitiyānīti evamettha kappaṭṭhitiyatopi viññātabbo vinicchayo.</p>
              <p>[03] ^b^pākato^eb^ti ^a^P4.0113^ea^ yena ca pañcape'tāni  kammāni katāni honti, tassa saṅghabhedoyeva paṭisandhivasena  vipaccati, sesāni ``ahosikammaṃ, nāhosi kammavipāko''ti  evamādīsu saṅkhyaṃ gacchanti. saṅghassa bhedābhāve lohituppādo,  tadabhāve arahantaghāto, tadabhāve ca sace pitā sīlavā hoti, mātā  dussīlā, no vā tathā sīlavatī, pitughāto paṭisandhivasena  vipaccati. sace mātāpitughāto, dvīsupi sīlena vā dussīlena vā  samānesu mātughātova paṭisandhivasena vipaccati ^a^M4.0079^ea^. mātā hi  dukkarakārinī bahūpakārā ca puttānanti evamettha pākatopi viññātabbo  vinicchayo.</p>
              <p>[03] ^b^sādhāraṇādīhī^eb^ti purimāni cattāri sabbesampi  gahaṭṭhapabbajitānaṃ sādhāraṇāni. saṅghabhedo pana ``na kho, upāli  bhikkhunī, saṅghaṃ bhindati, na sikkhamānā, na sāmaṇero, na  sāmaṇerī, na upāsako, na upāsikā saṅghaṃ bhindati, bhikkhu kho,  upāli, pakatatto samānasaṃvāsako samānasīmāyaṃ ṭhito saṅghaṃ  bhindatī''ti (cūḷava0 351) vacanato vuttappakārassa bhikkhunova  hoti, na aññassa, tasmā asādhāraṇo. ādisaddena sabbepi te  dukkhavedanāsahagatā ^a^V4.0081^ea^ dosamohasampayuttā cāti evamettha  sādhāraṇādīhipi viññātabbo vinicchayo.</p>
              <p>[03] ^b^aññaṃ satthāra^eb^nti ``ayaṃ me satthā satthukiccaṃ kātuṃ  asamattho''ti bhavantarepi aññaṃ titthakaraṃ ``ayaṃ me satthā''ti evaṃ  gaṇheyya, netaṃ ṭhānaṃ vijjatīti attho. </p>
              <p>[03] 129^b^.^eb^ ^b^ekissā lokadhātuyā^eb^ti  dasasahassilokadhātuyā. ^b^tīṇi^eb^ ^a^P4.0114^ea^ hi  ^b^khettāni^eb^ jātikhettaṃ āṇākhettaṃ visayakhettaṃ. tattha  ^b^jātikhettaṃ^eb^ nāma dasasahassī lokadhātu. sā hi tathāgatassa  mātukucchiokkamanakāle nikkhamanakāle sambodhikāle  dhammacakkappavattane āyusaṅkhārossajjane parinibbāne ca kampati.  koṭisatasahassacakkavāḷaṃ pana ^b^āṇākhettaṃ^eb^ nāma.  āṭānāṭiyamoraparittadhajaggaparittaratanaparittādīnañhi ettha āṇā  vattati. ^b^visayakhettassa^eb^ pana parimāṇaṃ natthi. buddhānañhi  ``yāvatakaṃ ñāṇaṃ tāvatakaṃ neyyaṃ, yāvatakaṃ neyyaṃ tāvatakaṃ ñāṇaṃ,  ñāṇapariyantikaṃ neyyaṃ neyyapariyantikaṃ ñāṇa''nti (paṭi0 ma0 3.5)  vacanato avisayo nāma natthi.</p>
              <p>[03] imesu pana tīsu khettesu ṭhapetvā imaṃ cakkavāḷaṃ aññasmiṃ  cakkavāḷe buddhā uppajjantīti suttaṃ natthi, na uppajjantīti pana atthi.  ^b^tīṇi piṭakāni^eb^ vinayapiṭakaṃ suttantapiṭakaṃ abhidhammapiṭakaṃ,  ^b^tisso saṅgītiyo^eb^ mahākassapattherassa saṅgīti, yasattherassa  saṅgīti, moggaliputtatissattherassa saṅgītīti. imā tisso  saṅgītiyo āruḷhe tepiṭake buddhavacane imaṃ ^a^M4.0080^ea^ cakkavāḷaṃ muñcitvā  aññattha buddhā uppajjantīti suttaṃ natthi, na uppajjantīti pana atthi.</p>
              <p>[03] ^b^apubbaṃ acarima^eb^nti apure apacchā. ekato na  uppajjanti, pure vā pacchā vā uppajjantīti vuttaṃ hoti. tattha hi  bodhipallaṅke bodhiṃ appatvā na uṭṭhahissāmīti nisinnakālato  ^a^P4.0115^ea^ paṭṭhāya yāva mātukucchismiṃ paṭisandhiggahaṇaṃ, tāva  pubbeti na veditabbaṃ. bodhisattassa hi paṭisandhiggahaṇena  dasasahassacakkavāḷakampaneneva khettapariggaho kato, aññassa buddhassa  uppatti nivāritāva hoti. parinibbānakālato paṭṭhāya yāva  sāsapamattā dhātu ^a^V4.0082^ea^ tiṭṭhati, tāva pacchāti na veditabbaṃ. dhātūsu hi  ṭhitāsu buddhā ṭhitāva honti. tasmā etthantare aññassa buddhassa  uppatti nivāritāva hoti. dhātuparinibbāne pana jāte aññassa  buddhassa uppatti na nivāritā.</p>
              <p>[03] ^b^tīṇi hi antaradhānāni^eb^ nāma pariyattiantaradhānaṃ,  paṭivedhāntaradhānaṃ, paṭipattiantaradhānanti. tattha ^b^pariyattī^eb^ti  tīṇi piṭakāni. ^b^paṭivedho^eb^ti saccapaṭivedho.  ^b^paṭipattī^eb^ti paṭipadā. tattha paṭivedho ca paṭipatti ca hotipi  na hotipi. ekasmiñhi kāle paṭivedhadharā bhikkhū bahū honti,  eso bhikkhu puthujjanoti aṅguliṃ pasāretvā dassetabbo hoti.  imasmiṃyeva dīpe ekavāre puthujjanabhikkhu nāma nāhosi.  paṭipattipūrikāpi kadāci bahū honti kadāci appā. iti paṭivedho  ca paṭipatti ca hotipi na hotipi, sāsanaṭṭhitiyā pana ^b^pariyatti  pamāṇaṃ^eb^.</p>
              <p>[03] paṇḍito hi tepiṭakaṃ sutvā dvepi pūreti. yathā amhākaṃ  bodhisatto āḷārassa santike pañcābhiññā satta ca samāpattiyo  nibbattetvā nevasaññānāsaññāyatanasamāpattiyā parikammaṃ pucchi, so  na jānāmīti āha. tato udakassa santikaṃ gantvā adhigataṃ  visesaṃ saṃsandetvā nevasaññānāsaññāyatanassa parikammaṃ pucchi, so  ācikkhi, tassa vacanasamanantarameva mahāsatto taṃ sampādesi, evameva  paññavā bhikkhu pariyattiṃ sutvā dvepi pūreti. tasmā ^a^P4.0116^ea^  pariyattiyā ṭhitāya sāsanaṃ ṭhitaṃ hoti.</p>
              <p>[03] yadā ^a^M4.0081^ea^ pana sā antaradhāyati, tadā paṭhamaṃ ^b^abhidhammapiṭakaṃ^eb^  nassati. tattha paṭṭhānaṃ sabbapaṭhamaṃ antaradhāyati, anukkamena pacchā  dhammasaṅgaho, tasmiṃ antarahite itaresu dvīsu piṭakesu ṭhitesu sāsanaṃ  ṭhitameva hoti. tattha suttantapiṭake antaradhāyamāne paṭhamaṃ  aṅguttaranikāyo ekādasakato paṭṭhāya yāva ekakā antaradhāyati,  tadanantaraṃ saṃyuttanikāyo cakkapeyyālato paṭṭhāya yāva oghataraṇā  antaradhāyati, tadanantaraṃ majjhimanikāyo indriyabhāvanato paṭṭhāya yāva  mūlapariyāyā antaradhāyati, tadanantaraṃ dīghanikāyo dasuttarato paṭṭhāya  yāva brahmajālā antaradhāyati. ekissāpi dvinnampi gāthānaṃ pucchā  addhānaṃ gacchati, sāsanaṃ dhāretuṃ na sakkoti sabhiyapucchā (su0 ni0  sabhiyasuttaṃ) viya āḷavakapucchā (su0 ni0 āḷavakasuttaṃ; saṃ0 ni0   1.246) ^a^V4.0083^ea^ viya ca. etā kira kassapabuddhakālikā antarā  sāsanaṃ dhāretuṃ nāsakkhiṃsu.</p>
              <p>[03] dvīsu pana piṭakesu antarahitesupi vinayapiṭake ṭhite sāsanaṃ  tiṭṭhati, parivārakhandhakesu antarahitesu ubhatovibhaṅge ṭhite ṭhitameva  hoti. ubhatovibhaṅge antarahite mātikāya ṭhitāyapi ṭhitameva hoti.  mātikāya antarahitāya pātimokkhapabbajjaupasampadāsu ṭhitāsu  sāsanaṃ tiṭṭhati. liṅgamaddhānaṃ gacchati, setavatthasamaṇavaṃso pana  kassapabuddhakālato paṭṭhāya sāsanaṃ dhāretuṃ nāsakkhi. pacchimakassa  pana saccapaṭivedhato pacchimakassa sīlabhedato ca paṭṭhāya sāsanaṃ  osakkitaṃ nāma hoti. tato paṭṭhāya aññassa buddhassa uppatti na  vāritāti. </p>
              <p>[01] ^b^tīṇi parinibbānāni^eb^ nāma kilesaparinibbānaṃ  khandhaparinibbānaṃ dhātuparinibbānanti. tattha kilesaparinibbānaṃ  bodhipallaṅke ahosi, khandhaparinibbānaṃ kusinārāyaṃ, dhātuparinibbānaṃ  anāgate bhavissati. sāsanassa kira osakkanakāle imasmiṃ  tambapaṇṇidīpe dhātuyo ^a^P4.0117^ea^ sannipatitvā mahācetiyaṃ  gamissanti, mahācetiyato nāgadīpe rājāyatanacetiyaṃ, tato  mahābodhipallaṅkaṃ gamissanti, nāgabhavanatopi devalokatopi  brahmalokatopi dhātuyo mahābodhipallaṅkameva gamissanti.  sāsapamattāpi dhātu antarā na nassissati. sabbā dhātuyo  mahābodhipallaṅke rāsibhūtā suvaṇṇakkhandho viya ekagghanā hutvā  chabbaṇṇarasmiyo vissajjessanti, tā dasasahassilokadhātuṃ  pharissanti.</p>
              <p>[03] tato ^a^M4.0082^ea^ dasasahassacakkavāḷe devatā yo sannipatitvā ``ajja satthā  parinibbāyati, ajja sāsanaṃ osakkati, pacchimadassanaṃ dāni idaṃ  amhāka''nti dasabalassa parinibbutadivasato mahantataraṃ kāruññaṃ  karissanti. ṭhapetvā anāgāmikhīṇāsave avasesā sakabhāvena  saṇṭhātuṃ na sakkhissanti. dhātūsu tejodhātu uṭṭhahitvā yāva  brahmalokā uggacchissati, sāsapamattāyapi dhātuyā sati ekajālāva  bhavissati, dhātūsu pariyādānaṃ gatāsu pacchijjissati. evaṃ mahantaṃ  ānubhāvaṃ dassetvā dhātūsu antarahitāsu sāsanaṃ antarahitaṃ  ^a^V4.0084^ea^ nāma  hoti. yāva evaṃ na anantaradhāyati, tāva acarimaṃ nāma hoti.  evaṃ apubbaṃ acarimaṃ uppajjeyyunti netaṃ ṭhānaṃ vijjati.</p>
              <p>[03] kasmā pana apubbaṃ acarimaṃ na uppajjantīti. anacchariyattā.  buddhā hi acchariyamanussā. yathāha -- ``ekapuggalo, bhikkhave,  loke uppajjamāno uppajjati acchariyamanusso, katamo ekapuggalo,  tathāgato arahaṃ sammāsambuddho''ti (a0 ni0  1.171-174).</p>
              <p>[03] yadi ca dve vā cattāro vā aṭṭha vā soḷasa vā ekato  uppajjeyyuṃ, na acchariyā bhaveyyuṃ. ekasmiñhi vihāre dvinnaṃ  cetiyānampi lābhasakkāro uḷāro na hoti bhikkhūpi bahutāya na  acchariyā ^a^P4.0118^ea^ jātā, evaṃ buddhāpi bhaveyyuṃ. tasmā  na uppajjanti.</p>
              <p>[03] desanāya ca visesābhāvato. yañhi satipaṭṭhānādibhedaṃ dhammaṃ  eko deseti, aññena uppajjitvāpi sova desetabbo siyā. tato na  acchariyo siyā, ekasmiṃ pana dhammaṃ desente desanāpi acchariyā  hoti.</p>
              <p>[03] vivādābhāvato ca. bahūsu ca buddhesu uppajjantesu bahūnaṃ  ācariyānaṃ antevāsikā viya ``amhākaṃ buddho pāsādiko, amhākaṃ  buddho madhurassaro lābhī puññavā''ti vivadeyyuṃ, tasmāpi evaṃ na  uppajjanti. apicetaṃ kāraṇaṃ milindaraññā puṭṭhena nāgasenattherena  vitthāritameva. vuttañhi (mi0 pa0 5.1.1) --</p>
              <p>[03] ``tattha, bhante nāgasena, bhāsitampetaṃ bhagavatā `aṭṭhānametaṃ,  bhikkhave, anavakāso, yaṃ ekissā lokadhātuyā dve arahanto  sammāsambuddhā ^a^M4.0083^ea^ apubbaṃ acarimaṃ uppajjeyyuṃ, netaṃ ṭhānaṃ vijjatī'ti.  desentā ca, bhante nāgasena, sabbepi tathāgatā sattatiṃsa  bodhipakkhiyadhamme desenti, kathayamānā ca cattāri ariyasaccāni  kathenti, sikkhāpentā ca tīsu sikkhāsu sikkhāpenti,  anusāsamānā ca appamādapaṭipattiyaṃ anusāsanti. yadi, bhante  nāgasena, sabbesampi tathāgatānaṃ ekā desanā ekā kathā ekā  sikkhā ekā anusiṭṭhi, kena kāraṇena ^a^V4.0085^ea^ dve tathāgatā ekakkhaṇe  nuppajjanti? ekenapi tāva buddhuppādena ayaṃ loko obhāsajāto.  yadi dutiyo buddho bhaveyya, dvinnaṃ ^a^P4.0119^ea^ pabhāya ayaṃ  loko bhiyyosomattāya obhāsajāto bhaveyya. ovadamānā ca dve  tathāgatā sukhaṃ ovadeyyuṃ, anusāsamānā ca sukhaṃ anusāseyyuṃ, tattha  me kāraṇaṃ brūhi, yathāhaṃ nissaṃsayo bhaveyyanti.</p>
              <p>[03] ayaṃ mahārāja dasasahassī lokadhātu ekabuddhadhāraṇī, ekasseva  tathāgatassa guṇaṃ dhāreti, yadi dutiyo buddho uppajjeyya, nāyaṃ  dasasahassī lokadhātu dhāreyya, caleyya kampeyya nameyya onameyya  vinameyya vikireyya vidhameyya viddhaṃseyya, na ṭhānamupagaccheyya.</p>
              <p>[03] yathā, mahārāja, nāvā ekapurisasandhāraṇī bhaveyya. ekasmiṃ  purise abhirūḷhe sā nāvā samupādikā bhaveyya. atha dutiyo  puriso āgaccheyya tādiso āyunā vaṇṇena vayena pamāṇena  kisathūlena sabbaṅgapaccaṅgena, so taṃ nāvaṃ abhirūheyya. apinu sā  mahārāja, nāvā dvinnampi dhāreyyāti? na hi, bhante, caleyya  kampeyya nameyya onameyya vinameyya vikireyya vidhameyya viddhaṃseyya,  na ṭhānamupagaccheyya, osīdeyya udaketi. evameva kho, mahārāja,  ayaṃ dasasahassī lokadhātu ekabuddhadhāraṇī, ekasseva tathāgatassa guṇaṃ  dhāreti, yadi dutiyo buddho uppajjeyya, nāyaṃ dasasahassī lokadhātu  dhāreyya, caleyya...pe0... na ṭhānamupagaccheyya.</p>
              <p>[03] yathā vā pana mahārāja puriso yāvadatthaṃ bhojanaṃ bhuñjeyya  chādentaṃ yāvakaṇṭhamabhipūrayitvā, so dhāto pīṇito paripuṇṇo  nirantaro tandikato anonamitadaṇḍajāto punadeva tattakaṃ bhojanaṃ  ^a^M4.0084^ea^ bhuñjeyya, apinu kho, mahārāja, puriso sukhito bhaveyyāti? na  hi, bhante, sakiṃ bhuttova mareyyāti. evameva kho, mahārāja, ayaṃ  dasasahassī lokadhātu ekabuddhadhāraṇī ^a^P4.0120^ea^...pe0... na  ṭhānamupagaccheyyāti.</p>
              <p>[03] kiṃ nu kho, bhante nāgasena, atidhammabhārena pathavī calatīti?  idha, mahārāja, dve sakaṭā ratanaparipūritā bhaveyyuṃ yāva mukhasamā.  ekasmā sakaṭato ratanaṃ gahetvā ekasmiṃ sakaṭe ākireyyuṃ, apinu  kho taṃ, mahārāja, sakaṭaṃ dvinnampi sakaṭānaṃ ratanaṃ dhāreyyāti? na  hi, bhante, nābhipi tassa phaleyya, arāpi tassa bhijjeyyuṃ, nemipi  tassa opateyya, akkhopi ^a^V4.0086^ea^ tassa bhijjeyyāti. kiṃ nu kho,  mahārāja, atiratanabhārena sakaṭaṃ bhijjatīti? āma, bhanteti.  evameva kho, mahārāja, atidhammabhārena pathavī calatīti.</p>
              <p>[03] apica mahārāja imaṃ kāraṇaṃ buddhabalaparidīpanāya osāritaṃ,  aññampi tattha abhirūpaṃ kāraṇaṃ suṇohi, yena kāraṇena dve  sammāsambuddhā ekakkhaṇe nuppajjanti. yadi, mahārāja, dve  sammāsambuddhā ekakkhaṇe uppajjeyyuṃ, tesaṃ parisāya vivādo uppajjeyya  -- ``tumhākaṃ buddho amhākaṃ buddho''ti ubhatopakkhajātā bhaveyyuṃ.  yathā, mahārāja, dvinnaṃ balavāmaccānaṃ parisāya vivādo uppajjeyya  `tumhākaṃ amacco amhākaṃ amacco'ti ubhatopakkhajātā honti, evameva  kho, mahārāja, yadi, dve sammāsambuddhā ekakkhaṇe uppajjeyyuṃ, tesaṃ  parisāya vivādo uppajjeyya `tumhākaṃ buddho amhākaṃ buddho'ti  ubhatopakkhajātā bhaveyyuṃ. idaṃ tāva, mahārāja, ekaṃ kāraṇaṃ, yena  kāraṇena dve sammāsambuddhā ekakkhaṇe nuppajjanti.</p>
              <p>[03] aparampi, mahārāja, uttariṃ kāraṇaṃ suṇohi, yena kāraṇena dve  sammāsambuddhā ekakkhaṇe nuppajjanti. yadi, mahārāja, dve  sammāsambuddhā ekakkhaṇe uppajjeyyuṃ, aggo buddhoti yaṃ vacanaṃ, taṃ  micchā bhaveyya. jeṭṭho buddhoti yaṃ vacanaṃ, taṃ micchā bhaveyya. seṭṭho  buddhoti, visiṭṭho buddhoti, uttamo buddhoti, pavaro buddhoti, asamo  buddhoti, asamasamo buddhoti, appaṭisamo buddhoti, appaṭibhāgo  buddhoti, appaṭipuggalo buddhoti yaṃ vacanaṃ ^a^P4.0121^ea^, taṃ  micchā bhaveyya. idampi kho tvaṃ, mahārāja ^a^M4.0085^ea^, kāraṇaṃ atthato  sampaṭiccha, yena kāraṇena dve sammāsambuddhā ekakkhaṇe nuppajjanti.</p>
              <p>[03] apica kho mahārāja buddhānaṃ bhagavantānaṃ sabhāvapakati esā, yaṃ  ekoyeva buddho loke uppajjati. kasmā kāraṇā? mahantatāya  sabbaññubuddhaguṇānaṃ. aññampi mahārāja yaṃ loke mahantaṃ, taṃ ekaṃyeva  hoti. pathavī, mahārāja, mahantī, sā ekāyeva. sāgaro mahanto,  so ekoyeva. sineru girirājā mahanto, so ekoyeva. ākāso  mahanto, so ekoyeva. sakko mahanto, so ekoyeva. māro  mahanto, so ekoyeva. brahmā mahanto, so ekoyeva. tathāgato  arahaṃ sammāsambuddho mahanto, so ekoyeva lokasmiṃ. yattha te  uppajjanti, tattha aññassa ^a^V4.0087^ea^ okāso na hoti. tasmā, mahārāja,  tathāgato arahaṃ sammāsambuddho ekoyeva lokasmiṃ uppajjatīti.  sukathito, bhante nāgasena, pañho opammehi kāraṇehī''ti.</p>
              <p>[03] ^b^ekissā lokadhātuyā^eb^ti ekasmiṃ cakkavāḷe. heṭṭhā  imināva padena dasacakkavāḷasahassāni gahitāni tānipi,  ekacakkavāḷeneva paricchindituṃ vaṭṭanti. buddhā hi uppajjamānā  imasmiṃyeva cakkavāḷe uppajjanti, uppajjanaṭṭhāne pana vārite ito  aññesu cakkavāḷesu nuppajjantīti vāritameva hoti.</p>
              <p>[03] ^b^apubbaṃ acarima^eb^nti ettha cakkaratanapātubhāvato pubbe pubbaṃ,  tasseva antaradhānato pacchā carimaṃ. tattha dvidhā cakkaratanassa  antaradhānaṃ hoti, cakkavattino kālaṃkiriyato vā pabbajjāya vā.  antaradhāyamānañca pana taṃ kālaṃkiriyato vā pabbajjato vā sattame  divase antaradhāyati, tato paraṃ cakkavattino pātubhāvo avārito.</p>
              <p>[03] kasmā pana ekacakkavāḷe dve cakkavattino nuppajjantīti ^a^P4.0122^ea^.  vivādupacchedato acchariyabhāvato cakkaratanassa  mahānubhāvato ca. dvīsu hi uppajjantesu ``amhākaṃ rājā mahanto  amhākaṃ rājā mahanto''ti vivādo uppajjeyya. ekasmiṃ dīpe  cakkavattīti ca ekasmiṃ dīpe cakkavattīti ca anacchariyā bhaveyyuṃ  ^a^M4.0086^ea^.  yo cāyaṃ cakkaratanassa dvisahassadīpaparivāresu catūsu mahādīpesu  issariyānuppadānasamattho mahānubhāvo, so parihāyetha. iti  vivādupacchedato acchariyabhāvato cakkaratanassa mahānubhāvato ca na  ekacakkavāḷe dve uppajjanti. </p>
              <p>[03] 130^b^.^eb^ ^b^yaṃ itthī assa arahaṃ sammāsambuddho^eb^ti  ettha tiṭṭhatu tāva sabbaññuguṇe nibbattetvā lokuttāraṇasamattho  buddhabhāvo, paṇidhānamattampi itthiyā na sampajjati. </p>
              <p>[21] manussattaṃ liṅgasampatti, hetu satthāradassanaṃ. </p>
              <p>[27] pabbajjā guṇasampatti, adhikāro ca chandatā. </p>
              <p>[22] aṭṭhadhammasamodhānā, abhinīhāro samijjhatīti.. (bu0  vaṃ0 2.59) -- </p>
              <p>[25] imāni ^a^V4.0088^ea^ hi paṇidhānasampattikāraṇāni. iti  paṇidhānampi sampādetuṃ asamatthāya itthiyā kuto buddhabhāvoti  ``aṭṭhānametaṃ anavakāso yaṃ itthī assa arahaṃ sammāsambuddho''ti  vuttaṃ. sabbākāraparipūro ca puññussayo sabbākāraparipūrameva attabhāvaṃ  nibbattetīti purisova arahaṃ hoti sammāsambuddho.</p>
              <p>[03] ^b^yaṃ itthī rājā assa cakkavattī^eb^tiādīsupi yasmā itthiyā  ^a^P4.0123^ea^ kosohitavatthaguyhatādīnaṃ abhāvena lakkhaṇāni na  paripūrenti, itthiratanābhāvena sattaratanasamaṅgitā na sampajjati,  sabbamanussehi ca adhiko attabhāvo na hoti, tasmā ``aṭṭhānametaṃ  anavakāso yaṃ itthī rājā assa cakkavattī''ti vuttaṃ. yasmā ca  sakkattādīni tīṇi ṭhānāni uttamāni, itthiliṅgañca hīnaṃ, tasmā  tassā sakkattādīnipi paṭisiddhāni.</p>
              <p>[03] nanu ca yathā itthiliṅgaṃ, evaṃ purisaliṅgampi brahmaloke natthi?  tasmā ``yaṃ puriso brahmattaṃ kareyya, ṭhānametaṃ vijjatī''tipi na  vattabbaṃ siyāti. no na vattabbaṃ. kasmā? idha purisassa tattha  nibbattanato. brahmattanti hi mahābrahmattaṃ adhippetaṃ. itthī ca idha  jhānaṃ bhāvetvā kālaṃ katvā brahmapārisajjānaṃ sahabyataṃ upapajjati, na  mahābrahmānaṃ, puriso pana tattha na uppajjatīti na vattabbo.  samānepi cettha ubhayaliṅgābhāve purisasaṇṭhānāva brahmāno, na  itthisaṇṭhānā, tasmā suvuttamevetaṃ. </p>
              <p>[03] 131^b^.^eb^ ^b^kāyaduccaritassā^eb^tiādīsu ^a^M4.0087^ea^ yathā  nimbabījakosātakībījādīni madhuraphalaṃ na nibbattenti, asātaṃ  amadhurameva nibbattenti, evaṃ kāyaduccaritādīni madhuravipākaṃ na  nibbattenti, amadhurameva vipākaṃ nibbattenti. yathā ca  ucchubījasālibījādīni madhuraṃ sādurasameva phalaṃ nibbattenti, na  asātaṃ kaṭukaṃ, evaṃ ^a^P4.0124^ea^ kāyasucaritādīni madhurameva  vipākaṃ nibbattenti, na amadhuraṃ. vuttampi cetaṃ -- </p>
              <p>[21] ``yādisaṃ vapate bījaṃ, tādisaṃ harate phalaṃ. </p>
              <p>[22] kalyāṇakārī kalyāṇaṃ, pāpakārī ca pāpaka''nti..  (saṃ0 ni0  1.256).</p>
              <p>[03] tasmā ^a^V4.0089^ea^ ``aṭṭhānametaṃ anavakāso yaṃ kāyaduccaritassā''tiādi  vuttaṃ.</p>
              <p>[03] ^b^kāyaduccaritasamaṅgī^eb^tiādīsu ^b^samaṅgī^eb^ti pañcavidhā  samaṅgitā āyūhanasamaṅgitā cetanāsamaṅgitā kammasamaṅgitā  vipākasamaṅgitā, upaṭṭhānasamaṅgitāti. tattha  kusalākusalakammāyūhanakkhaṇe ^b^āyūhanasamaṅgitā^eb^ti vuccati.  tathā ^b^cetanāsamaṅgitā^eb^. yāva pana arahattaṃ na pāpuṇanti, tāva  sabbepi sattā pubbe upacitaṃ vipākārahaṃ kammaṃ sandhāya  ``kammasamaṅgino''ti vuccanti, esā ^b^kammasamaṅgitā.  vipākasamaṅgitā^eb^ vipākakkhaṇeyeva veditabbā. yāva pana sattā  arahattaṃ na pāpuṇanti, tāva nesaṃ tato tato cavitvā niraye tāva  uppajjamānānaṃ aggijālalohakumbhiādīhi upaṭṭhānākārehi nirayo,  gabbhaseyyakattaṃ āpajjamānānaṃ mātukucchi, devesu uppajjamānānaṃ  kapparukkhavimānādīhi upaṭṭhānākārehi devalokoti evaṃ uppattinimittaṃ  upaṭṭhāti, iti nesaṃ iminā uppattinimittaupaṭṭhānena aparimuttatā  ^b^upaṭṭhānasamaṅgitā^eb^ nāma. sā calati sesā niccalā. niraye  hi upaṭṭhitepi devaloko upaṭṭhāti, devaloke upaṭṭhitepi nirayo  upaṭṭhāti, manussaloke upaṭṭhitepi tiracchānayoni upaṭṭhāti,  tiracchānayoniyā ca upaṭṭhitāyapi manussaloko upaṭṭhātiyeva.</p>
              <p>[03] tatridaṃ ^a^P4.0125^ea^ vatthu -- soṇagiripāde kira  acelavihāre soṇatthero nāma eko dhammakathiko, tassa pitā  sunakhajīviko ahosi. thero taṃ paṭibāhantopi saṃvare ṭhapetuṃ  asakkonto ``mā nassi jarako''ti ^a^M4.0088^ea^ mahallakakāle akāmakaṃ  pabbājesi. tassa gilānaseyyāya nipannassa nirayo upaṭṭhāti,  soṇagiripādato mahantā mahantā sunakhā āgantvā khāditukāmā viya  samparivāresuṃ. so mahābhayabhīto -- ``vārehi, tāta soṇa, vārehi,  tāta soṇā''ti āha. kiṃ mahātherāti. na passasi tātāti taṃ  pavattiṃ ācikkhi. soṇatthero -- ``kathañhi nāma mādisassa  pitā niraye nibbattissati, patiṭṭhā'ssa bhavissāmī''ti sāmaṇerehi  nānāpupphāni āharāpetvā cetiyaṅgaṇabodhiyaṅgaṇesu talasantharaṇapūjaṃ  āsanapūjañca kāretvā pitaraṃ mañcena cetiyaṅgaṇaṃ āharitvā mañce  nisīdāpetvā -- ``ayaṃ mahāthera-pūjā tumhākaṃ atthāya katā `ayaṃ  me bhagavā duggatapaṇṇākāro'ti vatvā bhagavantaṃ vanditvā cittaṃ  pasādehī''ti āha. so mahāthero pūjaṃ disvā tathā karonto cittaṃ  pasādesi, tāvadevassa devaloko upaṭṭhāsi,  nandanavana-cittalatāvana-missakavana-phārusakavanavimānāni ceva  nāṭakāni ca parivāretvā ṭhitāni ^a^V4.0090^ea^ viya ahesuṃ. so ``apetha apetha  soṇā''ti āha. kimidaṃ therāti? etā te, tāta, mātaro  āgacchantīti ^a^P4.0126^ea^. thero ``saggo upaṭṭhito  mahātherassā''ti cintesi. evaṃ upaṭṭhānasamaṅgitā calatīti  veditabbā. etāsu samaṅgitāsu idha  āyūhanacetanākammasamaṅgitāvasena kāyaduccaritasamaṅgītiādi vuttaṃ. </p>
              <p>[03] 132^b^.^eb^ ^b^evaṃ vutte āyasmā ānando^eb^ti ``evaṃ  bhagavatā imasmiṃ sutte vutte thero ādito paṭṭhāya sabbasuttaṃ  samannāharitvā evaṃ sassirikaṃ katvā desitasuttassa nāma bhagavatā  nāmaṃ na gahitaṃ. handassa nāmaṃ gaṇhāpessāmī''ti cintetvā bhagavantaṃ  etadavoca.</p>
              <p>[03] ^b^tasmā tiha tva^eb^ntiādīsu ayaṃ atthayojanā -- </p>
              <p>[01] ānanda, yasmā imasmiṃ dhammapariyāye ``aṭṭhārasa kho  imā, ānanda, dhātuyo, cha imā, ānanda, dhātuyo''ti evaṃ  bahudhātuyo vibhattā, tasmā tiha tvaṃ imaṃ dhammapariyāyaṃ  ^b^bahudhātuko^eb^tipi naṃ dhārehi. yasmā panettha  dhātuāyatanapaṭiccasamuppādaṭṭhānāṭṭhānavasena cattāro parivaṭṭā kathitā  ^a^M4.0089^ea^, tasmā ^b^catuparivaṭṭo^eb^tipi naṃ dhārehi. yasmā ca ādāsaṃ  olokentassa mukhanimittaṃ viya imaṃ dhammapariyāyaṃ olokentassa ete  dhātuādayo atthā pākaṭā honti, tasmā ^b^dhammādāso^eb^tipi naṃ  dhārehi. yasmā ca yathā nāma parasenamaddanā yodhā saṅgāmatūriyaṃ  paggahetvā parasenaṃ pavisitvā sapatte madditvā attano jayaṃ gaṇhanti,  evameva kilesasenamaddanā yogino idha vuttavasena vipassanaṃ paggahetvā  kilese madditvā attano arahattajayaṃ gaṇhanti, tasmā  ^b^amatadundubhī^eb^tipi naṃ dhārehi. yasmā ca yathā saṅgāmayodhā  ^a^P4.0127^ea^ pañcāvudhaṃ gahetvā parasenaṃ viddhaṃsetvā jayaṃ  gaṇhanti, evaṃ yoginopi idha vuttaṃ vipassanāvudhaṃ gahetvā kilesasenaṃ  viddhaṃsetvā arahattajayaṃ gaṇhanti. tasmā ^b^anuttaro  saṅgāmavijayo^eb^tipi naṃ dhārehīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bahudhātukasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. isigilisuttavaṇṇanā </h3n>
            <h4>
              <h4n> </h4n>
              <p>[03] 133^b^.^eb^ ^b^evaṃ^eb^ ^a^V4.0091^ea^ ^b^me suta^eb^nti isigilisuttaṃ. tattha  ^b^aññāva samaññā ahosī^eb^ti isigilissa isigilīti  samaññāya uppannakāle vebhāro na vebhāroti paññāyittha, aññāyevassa  samaññā ahosi. ^b^aññā paññattī^eb^ti idaṃ purimapadasseva  vevacanaṃ. sesesupi eseva nayo.</p>
              <p>[03] tadā kira bhagavā sāyanhasamaye samāpattito vuṭṭhāya gandhakuṭito  nikkhamitvā yasmiṃ ṭhāne nisinnānaṃ pañca pabbatā paññāyanti, tattha  bhikkhusaṅghaparivuto nisīditvā ime pañca pabbate paṭipāṭiyā  ācikkhi. tattha na bhagavato pabbatehi attho atthi, iti imesu  pana pabbatesu paṭipāṭiyā kathiyamānesu isigilissa isigilibhāvo  kathetabbo hoti. tasmiṃ kathiyamāne padumavatiyā puttānaṃ pañcasatānaṃ  paccekabuddhānaṃ nāmāni ceva padumavatiyā ca patthanā kathetabbā  bhavissatīti bhagavā imaṃ pañca pabbatapaṭipāṭiṃ ācikkhi.</p>
              <p>[03] ^b^pavisantā^eb^ ^a^M4.0090^ea^ ^b^dissanti paviṭṭhā na dissantī^eb^ti  yathāphāsukaṭṭhāne piṇḍāya caritvā katabhattakiccā āgantvā cetiyagabbhe  yamakamahādvāraṃ vivarantā viya taṃ pabbataṃ dvedhā katvā anto pavisitvā  ^a^P4.0128^ea^ rattiṭṭhānadivāṭṭhānāni māpetvā tattha vasiṃsu,  tasmā evamāha. ^b^ime isī^eb^ti ime paccekabuddhaisī.</p>
              <p>[03] kadā pana te tattha vasiṃsu? atīte kira anuppanne tathāgate  bārāṇasiṃ upanissāya ekasmiṃ gāmake ekā kuladhītā khettaṃ  rakkhamānā ekassa paccekabuddhassa pañcahi lājāsatehi saddhiṃ ekaṃ  padumapupphaṃ datvā pañca puttasatāni patthesi. tasmiṃyeva ca khaṇe  pañcasatā migaluddakā madhuramaṃsaṃ datvā ``etissā puttā  bhaveyyāmā''ti patthayiṃsu. sā yāvatāyukaṃ ṭhatvā devaloke nibbattā,  tato cutā jātassare padumagabbhe nibbatti. tameko tāpaso disvā  paṭijaggi, tassā vicarantiyāva pāduddhāre pāduddhāre bhūmito padumāni  uṭṭhahanti. eko vanacarako disvā bārāṇasirañño ārocesi.  rājā naṃ āharāpetvā aggamahesiṃ ^a^V4.0092^ea^ akāsi, tassā gabbho saṇṭhāsi.  mahāpadumakumāro mātukucchiyaṃ vasi, sesā gabbhamalaṃ nissā nibbattā.  vayappattā uyyāne padumassare kīḷantā ekekasmiṃ padume nisīditvā  khayavayaṃ paṭṭhapetvā paccekabodhiñāṇaṃ nibbattayiṃsu. ayaṃ tesaṃ  byākaraṇagāthā ahosi -- </p>
              <p>[21] ``saroruhaṃ padumapalāsapattajaṃ, supupphitaṃ bhamaragaṇānuciṇṇaṃ. </p>
              <p>[22] aniccatāyupagataṃ viditvā, eko care  khaggavisāṇakappo''ti..</p>
              <p>[03] tasmiṃ ^a^P4.0129^ea^ kāle te tattha vasiṃsu, tadā cassa  pabbatassa isigilīti samaññā udapādi. </p>
              <p>[03] 135^b^.^eb^ ^b^ye sattasārā^eb^ti ariṭṭho upariṭṭho  tagarasikhī yasassī sudassano piyadassī gandhāro piṇḍolo  upāsabho nīto tatho sutavā bhāvitattoti terasannaṃ paccekabuddhānaṃ  nāmāni vatvā idāni tesañca aññesañca gāthābandhena nāmāni  ācikkhanto ^b^ye sattasārā^eb^tiādimāha ^a^M4.0091^ea^. tattha ^b^sattasārā^eb^ti  sattānaṃ sārabhūtā. ^b^anīghā^eb^ti niddukkhā. ^b^nirāsā^eb^ti  nittaṇhā.</p>
              <p>[03] ^b^dve jālino^eb^ti cūḷajāli mahājālīti dve jālināmakā.  ^b^santacitto^eb^ti idampi ekassa nāmameva. ^b^passi jahi  upadhidukkhamūla^eb^nti ettha passi nāma so paccekabuddho, dukkhassa  pana mūlaṃ upadhiṃ jahīti ayamassa thuti. ^b^aparājito^eb^tipi  ekassa nāmameva.</p>
              <p>[03] ^b^satthā pavattā sarabhaṅgo lomahaṃso uccaṅgamāyo^eb^ti ime pañca  janā. ^b^asito anāsavo manomayo^eb^ti imepi tayo janā.  ^b^mānacchido ca bandhumā^eb^ti bandhumā nāma eko, mānassa pana  chinnattā mānacchidoti vutto. ^b^tadādhimutto^eb^tipi nāmameva.</p>
              <p>[03] ^b^ketumbharāgo ca mātaṅgo ariyo^eb^ti ime tayo janā.  ^b^athaccuto^eb^ti atha accuto. ^b^accutagāmabyāmaṅko^eb^ti ime dve  janā. ^b^khemābhirato ca sorato^eb^ti ime dveyeva.</p>
              <p>[03] ^b^sayho anomanikkamo^eb^ti sayho nāma so buddho,  anomavīriyattā pana anomanikkamoti ^a^V4.0093^ea^ vutto. ^b^ānando nando  upanando dvādasā^eb^ti cattāro ānandā, cattāro nandā cattāro  upanandāti evaṃ dvādasa. ^b^bhāradvājo^eb^ ^a^P4.0130^ea^  ^b^antimadehadhārī^eb^ti bhāradvājo nāma so buddho.  ^b^antimadehadhārī^eb^ti thuti.</p>
              <p>[03] ^b^taṇhacchido^eb^ti sikharissāyaṃ thuti. ^b^vītarāgo^eb^ti  maṅgalassa thuti. ^b^usabhacchidā jāliniṃ dukkhamūla^eb^nti usabho  nāma so buddho dukkhamūlabhūtaṃ jāliniṃ acchidāti attho.  ^b^santaṃ padaṃ ajjhagamopanīto^eb^ti upanīto nāma so buddho santaṃ  padaṃ ajjhagamā. ^b^vītarāgo^eb^tipi ekassa nāmameva.  ^b^suvimuttacitto^eb^ti ayaṃ kaṇhassa thuti.</p>
              <p>[03] ^b^ete ca aññe cā^eb^ti ete pāḷiyaṃ āgatā ca pāḷiyaṃ  anāgatā aññe ca etesaṃ ekanāmakāyeva. imesu hi pañcasu  paccekabuddhasatesu dvepi tayopi dasapi dvādasapi ānandādayo viya  ekanāmakā ahesuṃ. iti pāḷiyaṃ āgatanāmeheva sabbesaṃ nāmāni  vuttāni ^a^M4.0092^ea^ hontīti ito paraṃ visuṃ visuṃ avatvā ``ete ca aññe  cā''ti āha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] isigilisuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. mahācattārīsakasuttavaṇṇanā </h3n>
            <h4>
              <h4n> </h4n>
              <p>[03] 136^b^.^eb^ ^b^evaṃ^eb^ ^a^V4.0094^ea^ ^b^me suta^eb^nti mahācattārīsakasuttaṃ.  tattha ^b^ariya^eb^nti niddosaṃ lokuttaraṃ, niddosañhi ``ariya''nti  vuccati. ^b^sammāsamādhi^eb^nti maggasamādhiṃ. ^b^saupanisa^eb^nti  sapaccayaṃ. ^b^saparikkhāra^eb^nti saparivāraṃ.</p>
              <p>[03] ^b^parikkhatā^eb^ti parivāritā. ^b^sammādiṭṭhi^eb^ ^a^P4.0131^ea^  ^b^pubbaṅgamā hotī^eb^ti dvidhā sammādiṭṭhi pubbaṅgamā hoti  purecārikā vipassanāsammādiṭṭhi ca maggasammādiṭṭhi ca.  vipassanāsammādiṭṭhi tebhūmakasaṅkhāre aniccādivasena parivīmaṃsati;  maggasammādiṭṭhi pana parivīmaṃsanapariyosāne bhūmiladdhaṃ vaṭṭaṃ  samugghāṭayamānā vūpasamayamānā sītudakaghaṭasahassaṃ matthake  āsiñcamānā viya uppajjati. yathā hi khettaṃ kurumāno kassako  paṭhamaṃ araññe rukkhe chindati, pacchā aggiṃ deti, so aggi paṭhamaṃ  chinne rukkhe anavasese jhāpeti, evameva vipassanāsammādiṭṭhi paṭhamaṃ  aniccādivasena saṅkhāre vīmaṃsati, maggasammādiṭṭhi tāya vīmaṃsanatthaṃ  saṅkhāre puna appavattivasena samugghāṭayamānā uppajjati, sā  duvidhāpi idha adhippetā.</p>
              <p>[03] ^b^micchādiṭṭhīti pajānātī^eb^ti micchādiṭṭhiṃ aniccaṃ dukkhaṃ  anattāti lakkhaṇapaṭivedhena ārammaṇato pajānāti, sammādiṭṭhiṃ  kiccato asammohato pajānāti. ^b^sāssa hoti sammādiṭṭhī^eb^ti  sā evaṃ pajānanā assa sammādiṭṭhi nāma hoti.</p>
              <p>[03] ^b^dvāyaṃ vadāmī^eb^ti dvayaṃ vadāmi, duvidhakoṭṭhāsaṃ vadāmīti  attho. ^b^puññabhāgiyā^eb^ti puññakoṭṭhāsabhūtā.  ^b^upadhivepakkā^eb^ti upadhisaṅkhātassa vipākassa dāyikā.</p>
              <p>[03] ^b^paññā paññindriya^eb^ntiādīsu vibhajitvā vibhajitvā  amatadvāraṃ paññapeti dassetīti ^b^paññā^eb^. tasmiṃ atthe indattaṃ  karotīti ^b^paññindriyaṃ^eb^. avijjāya na ^a^M4.0093^ea^ kampatīti  ^b^paññābalaṃ^eb^. bojjhaṅgappattā ^a^P4.0132^ea^ hutvā  catusaccadhamme vicinātīti ^b^dhammavicayasambojjhaṅgo^eb^.  maggasampattiyā pasaṭṭhā sobhanā ^a^V4.0095^ea^ diṭṭhīti ^b^sammādiṭṭhi^eb^.  ariyamaggassa aṅganti ^b^maggaṅgaṃ. so^eb^ti so bhikkhu.  ^b^pahānāyā^eb^ti pajahanatthāya. ^b^upasampadāyā^eb^ti paṭilābhatthāya.  ^b^sammāvāyāmo^eb^ti niyyāniko kusalavāyāmo. ^b^sato^eb^ti  satiyā samannāgato hutvā. ^b^anuparidhāvanti anuparivattantī^eb^ti  sahajātā ca purejātā ca hutvā parivārenti. ettha hi sammāvāyāmo  ca sammāsati ca lokuttarasammādiṭṭhiṃ sahajātā parivārenti rājānaṃ  viya ekarathe ṭhitā asiggāhachattaggāhā. vipassanāsammādiṭṭhi pana  purejātā hutvā parivāreti rathassa purato pattikādayo viya.  dutiyapabbato paṭṭhāya pana sammāsaṅkappādīnaṃ tayopi sahajātaparivārāva  hontīti veditabbā. </p>
              <p>[03] 137^b^.^eb^ ^b^micchāsaṅkappoti pajānātī^eb^ti  micchāsaṅkappaṃ aniccaṃ dukkhaṃ anattāti lakkhaṇapaṭivedhena ārammaṇato  pajānāti sammāsaṅkappaṃ kiccato asammohato pajānāti. ito  aparesu sammāvācādīsupi evameva yojanā veditabbā.  kāmasaṅkappādayo dvedhāvitakkasutte (ma0 ni0 1.206) vuttāyeva.</p>
              <p>[03] ^b^takko^eb^tiādīsu takkanavasena ^b^takko^eb^. sveva ca  upasaggena padaṃ vaḍḍhetvā ^b^vitakko^eb^ti vutto, sveva saṅkappanavasena  ^b^saṅkappo^eb^. ekaggo hutvā ārammaṇe appetīti ^b^appanā^eb^  ^a^P4.0133^ea^. upasaggena pana padaṃ vaḍḍhetvā ^b^byappanā^eb^ti  vuttaṃ. ^b^cetaso abhiniropanā^eb^ti cittassa abhiniropanā.  vitakkasmiñhi sati vitakko ārammaṇe cittaṃ abhiniropeti vitakke  pana asati attanoyeva dhammatāya cittaṃ ārammaṇaṃ abhiruhati  jātisampanno abhiññātapuriso viya rājagehaṃ. anabhiññātassa hi  paṭihārena vā dovārikena vā attho hoti, abhiññātaṃ jātisampannaṃ  sabbe rājarājamahāmattā jānantīti attanova dhammatāya nikkhamati  ceva pavisati ca, evaṃsampadamidaṃ veditabbaṃ. vācaṃ saṅkharotīti  ^b^vacīsaṅkhāro^eb^. ettha ca lokiyavitakko vācaṃ saṅkharoti, na  lokuttaro. kiñcāpi na saṅkharoti, vacīsaṅkhārotveva ca panassa  nāmaṃ hoti. ^b^sammāsaṅkappaṃ anuparidhāvantī^eb^ti  lokuttarasammāsaṅkappaṃ parivārenti. ettha ca tayopi  nekkhammasaṅkappādayo ^a^M4.0094^ea^ pubbabhāge nānācittesu labbhanti, maggakkhaṇe pana  tiṇṇampi kāmasaṅkappādīnañca padacchedaṃ samugghātaṃ karonto maggaṅgaṃ  pūrayamāno ekova sammāsaṅkappo uppajjitvā nekkhammasaṅkappādivasena  tīṇi nāmāni labhati. parato sammāvācādīsupi eseva nayo. </p>
              <p>[03] 138^b^.^eb^ ^b^musāvādā^eb^ ^a^V4.0096^ea^ ^b^veramaṇī^eb^tiādīsu viratipi  cetanāpi vaṭṭati. ^b^āratī^eb^tiādīsu vacīduccaritehi ārakā  ramatīti ^b^ārati^eb^. vinā tehi ramatīti ^b^virati^eb^. tato  tato paṭinivattāva hutvā tehi vinā ramatīti ^b^paṭivirati^eb^.  upasaggavasena vā padaṃ vaḍḍhitaṃ, sabbamidaṃ oramanabhāvasseva adhivacanaṃ.  veraṃ maṇati vināsetīti ^b^veramaṇi^eb^. idampi oramanasseva  vevacanaṃ. </p>
              <p>[03] 139^b^.^eb^ ^b^pāṇātipātā veramaṇī^eb^tiādīsupi cetanā  viratīti ubhayampi vaṭṭatiyeva. </p>
              <p>[03] 140^b^.^eb^ ^b^kuhanā^eb^tiādīsu ^a^P4.0134^ea^  tividhena kuhanavatthunā lokaṃ etāya kuhayanti vimhāpayantīti  ^b^kuhanā^eb^. lābhasakkāratthikā hutvā etāya lapantīti ^b^lapanā^eb^.  nimittaṃ sīlametesanti nemittikā, tesaṃ bhāvo ^b^nemittikatā^eb^.  nippeso sīlametesanti nippesikā, tesaṃ bhāvo ^b^nippesikatā^eb^.  lābhena lābhaṃ nijigīsanti magganti pariyesantīti lābhena lābhaṃ  nijigīsanā, tesaṃ bhāvo ^b^lābhena lābhaṃ nijigīsanatā^eb^.  ayamettha saṅkhepo, vitthārena panetā kuhanādikā ^b^visuddhimagge^eb^  sīlaniddeseyeva pāḷiñca ^b^aṭṭhakathañca^eb^ āharitvā pakāsitā.  ^b^micchāājīvassa pahānāyā^eb^ti ettha na kevalaṃ pāḷiyaṃ āgatova  micchāājīvo, ājīvahetu pana pavattitā pāṇātipātādayo  sattakammapathacetanāpi micchāājīvova. tāsaṃyeva sattannaṃ cetanānaṃ  padapacchedaṃ samugghātaṃ kurumānaṃ maggaṅgaṃ pūrayamānā uppannā virati  sammāājīvo nāma. </p>
              <p>[03] 141^b^.^eb^ ^b^sammādiṭṭhissā^eb^ti maggasammādiṭṭhiyaṃ  ṭhitassa puggalassa. ^b^sammāsaṅkappo pahotī^eb^ti maggasammāsaṅkappo  pahoti, phalasammādiṭṭhissapi phalasammāsaṅkappo pahotīti evaṃ  sabbapadesu attho veditabbo. ^b^sammāñāṇassa^eb^ ^a^M4.0095^ea^ ^b^sammāvimuttī^eb^ti  ettha pana maggasammāsamādhimhi ṭhitassa maggapaccavekkhaṇaṃ sammāñāṇaṃ  pahoti, phalasammāsamādhimhi ṭhitassa phalapaccavekkhaṇaṃ sammāñāṇaṃ  pahoti. maggapaccavekkhaṇasammāñāṇe ca ṭhitassa maggasammāvimutti  pahoti, phalapaccavekkhaṇasammāñāṇe ^a^P4.0135^ea^ ṭhitassa  phalasammāvimutti pahotīti attho. ettha ca ṭhapetvā aṭṭha phalaṅgāni  sammāñāṇaṃ paccavekkhaṇaṃ katvā sammāvimuttiṃ phalaṃ kātuṃ vaṭṭatīti vuttaṃ. </p>
              <p>[03] 142^b^.^eb^ ^b^sammādiṭṭhissa^eb^ ^a^V4.0097^ea^, ^b^bhikkhave, micchādiṭṭhi  nijjiṇṇā hotī^eb^tiādīsu avasesanikāyabhāṇakā phalaṃ kathitanti  vadanti, majjhimabhāṇakā pana dasannaṃ nijjaravatthūnaṃ āgataṭṭhāne maggo  kathitoti vadanti. tattha dassanaṭṭhena ^b^sammādiṭṭhi^eb^ veditabbā,  viditakaraṇaṭṭhena ^b^sammāñāṇaṃ,^eb^ tadadhimuttaṭṭhena ^b^sammāvimutti.^eb^</p>
              <p>[03] ^b^vīsati kusalapakkhā^eb^ti sammādiṭṭhiādayo dasa,  ``sammādiṭṭhipaccayā ca aneke kusalā dhammā''tiādinā nayena vuttā  dasāti evaṃ vīsati kusalapakkhā honti. ^b^vīsati  akusalapakkhā^eb^ti ``micchādiṭṭhi nijjiṇṇā hotī''tiādinā nayena  vuttā micchādiṭṭhiādayo dasa, ``ye ca micchādiṭṭhipaccayā aneke  pāpakā''tiādinā vuttā dasa cāti evaṃ vīsati akusalapakkhā  veditabbā. ^b^mahācattārīsako^eb^ti mahāvipākadānena mahantānaṃ  kusalapakkhikānañceva akusalapakkhikānañca cattārīsāya dhammānaṃ  pakāsitattā mahācattārīsakoti.</p>
              <p>[03] imasmiñca pana sutte pañca sammādiṭṭhiyo kathitā  vipassanāsammādiṭṭhi kammassakatāsammādiṭṭhi maggasammādiṭṭhi  phalasammādiṭṭhi paccavekkhaṇāsammādiṭṭhīti. tattha ``micchādiṭṭhiṃ  micchādiṭṭhīti pajānātī''tiādinā nayena vuttā vipassanāsammādiṭṭhi  nāma. ``atthi dinna''ntiādinā nayena vuttā  kammassakatāsammādiṭṭhi nāma. ``sammādiṭṭhissa, bhikkhave,  sammāsaṅkappo pahotī''ti ettha pana maggasammādiṭṭhi phalasammādiṭṭhīti  dvepi kathitā. ``sammāñāṇaṃ pahotī''ti. ettha pana  paccavekkhaṇāsammādiṭṭhi kathitāti veditabbā. </p>
              <p>[03] 143^b^.^eb^ ^b^sammādiṭṭhiṃ^eb^ ^a^M4.0096^ea^ ^a^P4.0136^ea^ ^b^ce bhavaṃ  garahatī^eb^ti micchādiṭṭhi nāmāyaṃ sobhanāti vadantopi sammādiṭṭhi  nāmāyaṃ na sobhanāti vadantopi sammādiṭṭhiṃ garahati nāma.  ^b^okkalā^eb^ti okkalajanapadavāsino. ^b^vassabhaññā^eb^ti vasso  ca bhañño cāti dve janā. ^b^ahetuvādā^eb^ti natthi hetu natthi  paccayo sattānaṃ visuddhiyāti evamādivādino.  ^b^akiriyavādā^eb^ti karoto na karīyati pāpanti evaṃ  kiriyapaṭikkhepavādino. ^b^natthikavādā^eb^ti natthi  dinnantiādivādino. te imesu tīsupi dassanesu okkantaniyāmā  ahesuṃ. kathaṃ panetesu niyāmo hotīti. yo hi evarūpaṃ laddhiṃ  gahetvā rattiṭṭhānadivāṭṭhāne nisinno sajjhāyati vīmaṃsati, tassa  ``natthi hetu ^a^V4.0098^ea^ natthi paccayo karoto na karīyati pāpaṃ, natthi dinnaṃ,  kāyassa bhedā ucchijjatī''ti tasmiṃ ārammaṇe micchāsati  santiṭṭhati, cittaṃ ekaggaṃ hoti, javanāni javanti. paṭhamajavane  satekiccho hoti, tathā dutiyādīsu. sattame buddhānampi atekiccho  anivattī ariṭṭhakaṇḍakasadiso hoti.</p>
              <p>[03] tattha koci ekaṃ dassanaṃ okkamati, koci dve, koci tīṇipi,  niyatamicchādiṭṭhikova hoti, patto saggamaggāvaraṇañceva  mokkhamaggāvaraṇañca. abhabbo tassa attabhāvassa anantaraṃ saggampi  gantuṃ, pageva mokkhaṃ, vaṭṭakhāṇu nāmesa satto pathavīgopako, yebhuyyena  ^a^P4.0137^ea^ evarūpassa bhavato vuṭṭhānaṃ natthi. vassabhaññāpi  edisā ahesuṃ. ^b^nindābyārosaupārambhabhayā^eb^ti attano  nindābhayena ghaṭṭanabhayena upavādabhayena cāti attho. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahācattārīsakasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. ānāpānassatisuttavaṇṇanā </h3n>
            <h4>
              <h4n> </h4n>
              <p>[03] 144^b^.^eb^ ^b^evaṃ^eb^ ^a^V4.0099^ea^ ^b^me suta^eb^nti ānāpānassatisuttaṃ.  tattha ^b^aññehi cā^eb^ti ṭhapetvā pāḷiyaṃ āgate dasa there aññehipi  abhiññātehi bahūhi ^a^M4.0097^ea^ sāvakehi saddhiṃ. tadā kira mahā bhikkhusaṅgho  ahosi aparicchinnagaṇano.</p>
              <p>[03] ^b^ovadanti anusāsantī^eb^ti āmisasaṅgahena dhammasaṅgahena  cāti dvīhi saṅgahehi saṅgaṇhitvā kammaṭṭhānovādānusāsanīhi  ovadanti ca anusāsanti ca. ^b^te cā^eb^ti cakāro  āgamasandhimattaṃ. ^b^uḷāraṃ pubbenāparaṃ visesaṃ jānantī^eb^ti  sīlaparipūraṇādito pubbavisesato uḷārataraṃ aparaṃ  kasiṇaparikammādivisesaṃ jānantīti attho. </p>
              <p>[03] 145^b^.^eb^ ^b^āraddho^eb^ti tuṭṭho. ^b^appattassa  pattiyā^eb^ti appattassa arahattassa pāpuṇanatthaṃ. sesapadadvayepi ayameva  attho. ^b^komudiṃ cātumāsini^eb^nti pacchimakattikacātumāsapuṇṇamaṃ.  sā hi kumudānaṃ atthitāya komudī, catunnaṃ vassikānaṃ māsānaṃ  pariyosānattā cātumāsinīti vuccati. ^b^āgamessāmī^eb^ti  udikkhissāmi, ajja apavāretvā yāva sā āgacchati, tāva katthaci  agantvā idheva vasissāmīti attho. iti bhikkhūnaṃ pavāraṇasaṅgahaṃ  anujānanto evamāha.</p>
              <p>[03] ^b^pavāraṇasaṅgaho^eb^ nāma ñattidutiyena kammena diyyati kassa  ^a^P4.0138^ea^ panesa diyyati, kassa na diyyatīti.  akārakassa tāva bālaputhujjanassa na diyyati, tathā  āraddhavipassakassa ceva ariyasāvakassa ca. yassa pana samatho vā  taruṇo hoti vipassanā vā, tassa diyyati. bhagavāpi tadā  bhikkhūnaṃ cittācāraṃ parivīmaṃsanto samathavipassanānaṃ taruṇabhāvaṃ ñatvā  -- ``mayi ajja pavārente disāsu vassaṃvuṭṭhā bhikkhū idha  osarissanti. tato ime bhikkhū vuḍḍhatarehi bhikkhūhi senāsane  gahite visesaṃ nibbattetuṃ na sakkhissanti. sacepi cārikaṃ  pakkamissāmi, imesaṃ vasanaṭṭhānaṃ dullabhameva bhavissati. mayi pana  apavārente bhikkhūpi imaṃ ^a^V4.0100^ea^ sāvatthiṃ na osarissanti, ahampi cārikaṃ  na pakkamissāmi, evaṃ imesaṃ bhikkhūnaṃ vasanaṭṭhānaṃ apalibuddhaṃ  bhavissati. te attano attano vasanaṭṭhāne phāsu viharantā  samathavipassanā thāmajātā katvā visesaṃ nibbattetuṃ sakkhissantī''ti  so taṃdivasaṃ apavāretvā kattikapuṇṇamāyaṃ pavāressāmīti bhikkhūnaṃ  pavāraṇasaṅgahaṃ ^a^M4.0098^ea^ anujāni. pavāraṇasaṅgahasmiñhi laddhe yassa  nissayapaṭipannassa ācariyupajjhāyā pakkamanti, sopi ``sace  patirūpo nissayadāyako āgamissati, tassa santike nissayaṃ  gaṇhissāmī''ti yāva gimhānaṃ pacchimamāsā vasituṃ labhati. sacepi  saṭṭhivassā bhikkhū āgacchanti, tassa senāsanaṃ gahetuṃ na labhanti.  ayañca pana pavāraṇasaṅgaho ekassa dinnopi sabbesaṃ dinnoyeva hoti.</p>
              <p>[03] ^b^sāvatthiṃ osarantī^eb^ti bhagavatā pavāraṇasaṅgaho dinnoti  sutasutaṭṭhāneyeva yathāsabhāvena ekaṃ māsaṃ vasitvā kattikapuṇṇamāya  uposathaṃ katvā osarante sandhāya idaṃ vuttaṃ. ^b^pubbenāpara^eb^nti  idha taruṇasamathavipassanāsu kammaṃ ^a^P4.0139^ea^ katvā  samathavipassanā thāmajātā akaṃsu, ayaṃ pubbe viseso nāma. tato  samāhitena cittena saṅkhāre sammasitvā keci sotāpattiphalaṃ...pe0...  keci arahattaṃ sacchikariṃsu. ayaṃ aparo uḷāro viseso nāma. </p>
              <p>[03] 146^b^.^eb^ ^b^ala^eb^nti yuttaṃ. ^b^yojanagaṇanānī^eb^ti  ekaṃ yojanaṃ yojanameva, dasapi yojanāni yojanāneva, tato uddhaṃ  yojanagaṇanānīti vuccanti. idha pana yojanasatampi  yojanasahassampi adhippetaṃ. ^b^puṭosenāpī^eb^ti puṭosaṃ vuccati  pātheyyaṃ. taṃ pātheyyaṃ gahetvāpi upasaṅkamituṃ yuttamevāti attho.  ``puṭaṃsenā''tipi pāṭho, tassattho -- puṭo aṃse assāti puṭaṃso,  tena puṭaṃsena, aṃse pātheyyapuṭaṃ vahantenāpīti vuttaṃ hoti. </p>
              <p>[03] 147^b^.^eb^ idāni evarūpehi caraṇehi samannāgatā ettha  bhikkhū atthīti dassetuṃ ^b^santi, bhikkhave^eb^tiādimāha. tattha  ^b^catunnaṃ satipaṭṭhānāna^eb^ntiādīni tesaṃ bhikkhūnaṃ  abhiniviṭṭhakammaṭṭhānadassanatthaṃ vuttāni. tattha sattatiṃsa  bodhipakkhiyadhammā lokiyalokuttarā kathitā. tatra hi ye bhikkhū  tasmiṃ khaṇe maggaṃ bhāventi, tesaṃ lokuttarā honti.  āraddhavipassakānaṃ lokiyā. ^b^aniccasaññābhāvanānuyoga^eb^nti  ettha saññāsīsena vipassanā kathitā ^a^V4.0101^ea^. yasmā panettha  ānāpānakammaṭṭhānavasena abhiniviṭṭhāva ^a^M4.0099^ea^ bahū bhikkhū, tasmā  sesakammaṭṭhānāni saṅkhepena kathetvā ānāpānakammaṭṭhānaṃ vitthārena  kathento ^b^ānāpānassati, bhikkhave^eb^tiādimāha. idaṃ pana  ānāpānakammaṭṭhānaṃ sabbākārena ^b^visuddhimagge^eb^ vitthāritaṃ, tasmā  tattha vuttanayenevassa pāḷittho ca bhāvanānayo ca veditabbo. </p>
              <p>[03] 149^b^.^eb^ ^b^kāyaññatara^eb^nti ^a^P4.0140^ea^  pathavīkāyādīsu catūsu kāyesu aññataraṃ vadāmi, vāyo kāyaṃ  vadāmīti attho. atha vā rūpāyatanaṃ...pe0... kabaḷīkāro  āhāroti pañcavīsati rūpakoṭṭhāsā rūpakāyo nāma. tesu ānāpānaṃ  phoṭṭhabbāyatane saṅgahitattā kāyaññataraṃ hoti, tasmāpi evamāha.  ^b^tasmātihā^eb^ti yasmā catūsu kāyesu aññataraṃ vāyokāyaṃ,  pañcavīsatirūpakoṭṭhāse vā rūpakāye aññataraṃ ānāpānaṃ anupassati,  tasmā kāye kāyānupassīti attho. evaṃ sabbattha attho veditabbo.  ^b^vedanāññatara^eb^nti tīsu vedanāsu aññataraṃ, sukhavedanaṃ  sandhāyetaṃ vuttaṃ. ^b^sādhukaṃ manasikāra^eb^nti  pītipaṭisaṃveditādivasena uppannaṃ sundaramanasikāraṃ. kiṃ pana  manasikāro sukhavedanā hotīti. na hoti, desanāsīsaṃ panetaṃ.  yatheva hi ``aniccasaññābhāvanānuyogamanuyuttā''ti ettha saññānāmena  paññā vuttā, evamidhāpi manasikāranāmena vedanā vuttāti veditabbā.  etasmiṃ catukke paṭhamapade pītisīsena vedanā vuttā, dutiyapade  sukhanti sarūpeneva vuttā. cittasaṅkhārapadadvaye ``saññā ca vedanā  ca cetasikā, ete dhammā cittapaṭibaddhā cittasaṅkhārā''ti (paṭi0  ma0 1.174) vacanato ``vitakkavicāre ṭhapetvā sabbepi  cittasampayuttakā dhammā cittasaṅkhāre saṅgahitā''ti vacanato  cittasaṅkhāranāmena vedanā vuttā. taṃ sabbaṃ manasikāranāmena  saṅgahetvā idha ``sādhukaṃ manasikāra''nti āha.</p>
              <p>[03] evaṃ santepi yasmā esā vedanā ārammaṇaṃ na hoti, tasmā  vedanānupassanā na yujjatīti. no na yujjati,  satipaṭṭhānavaṇṇanāyampi hi ``taṃtaṃsukhādīnaṃ ^a^P4.0141^ea^ vatthuṃ  ārammaṇaṃ katvā vedanāva vedayati, taṃ pana vedanāpavattiṃ upādāya `ahaṃ  vedayāmī'ti vohāramattaṃ hotī''ti vuttaṃ ^a^M4.0100^ea^. apica  pītipaṭisaṃvedītiādīnaṃ atthavaṇṇanāyametassa parihāro vuttoyeva.  vuttañhetaṃ visuddhimagge --</p>
              <p>[03] ``dvīhākārehi ^a^V4.0102^ea^ pīti paṭisaṃviditā hoti ārammaṇato ca  asammohato ca. kathaṃ ārammaṇato pīti paṭisaṃviditā hoti?  sappītike dve jhāne samāpajjati, tassa samāpattikkhaṇe jhānapaṭilābhena  ārammaṇato pīti paṭisaṃviditā hoti ārammaṇassa paṭisaṃviditattā.  kathaṃ asammohato (pīti paṭisaṃviditā hoti)? sappītike dve  jhāne samāpajjitvā vuṭṭhāya jhānasampayuttaṃ pītiṃ khayato vayato  sammasati, tassa vipassanākkhaṇe lakkhaṇapaṭivedhā asammohato pīti  paṭisaṃviditā hoti. vuttampi cetaṃ paṭisambhidāyaṃ `dīghaṃ  assāsavasena cittassa ekaggataṃ avikkhepaṃ pajānato sati upaṭṭhitā  hoti, tāya satiyā, tena ñāṇena sā pīti paṭisaṃviditā hotī'ti.  eteneva nayena avasesapadānipi atthato veditabbānī''ti.</p>
              <p>[03] iti yatheva jhānapaṭilābhena ārammaṇato pītisukhacittasaṅkhārā  paṭisaṃviditā honti, evaṃ imināpi jhānasampayuttena  vedanāsaṅkhātamanasikārapaṭilābhena ārammaṇato vedanā paṭisaṃviditā  hoti. tasmā suvuttametaṃ hoti ``vedanāsu vedanānupassī tasmiṃ  samaye bhikkhu viharatī''ti.</p>
              <p>[03] ^b^nāhaṃ, bhikkhave, muṭṭhassatissa asampajānassā^eb^ti ettha  ayamadhippāyo -- yasmā cittapaṭisaṃvedī assasissāmītiādinā  nayena pavatto bhikkhu kiñcāpi assāsapassāsanimittaṃ ārammaṇaṃ  karoti, tassa pana cittassa ārammaṇe satiñca sampajaññañca  upaṭṭhapetvā pavattanato citte cittānupassīyeva nāmesa hoti. na hi  muṭṭhassatissa asampajānassa ^a^P4.0142^ea^  ānāpānassatibhāvanā atthi. tasmā ārammaṇato  cittapaṭisaṃviditādivasena citte cittānupassī tasmiṃ samaye bhikkhu  viharatīti. ^b^so yaṃ taṃ abhijjhādomanassānaṃ pahānaṃ, taṃ paññāya  disvā sādhukaṃ ajjhupekkhitā hotī^eb^ti ettha abhijjhāya  kāmacchandanīvaraṇaṃ, domanassavasena byāpādanīvaraṇaṃ ^a^M4.0101^ea^ dassitaṃ.  idañhi catukkaṃ vipassanāvaseneva vuttaṃ, dhammānupassanā ca  nīvaraṇapabbādivasena chabbidhā hoti, tassā nīvaraṇapabbaṃ ādi,  tassapi idaṃ nīvaraṇadvayaṃ ādi, iti dhammānupassanāya ādiṃ dassetuṃ  ``abhijjhādomanassāna''nti āha. ^b^pahāna^eb^nti  aniccānupassanāya niccasaññaṃ pajahatīti evaṃ pahānakarañāṇaṃ adhippetaṃ.  ^b^taṃ paññāya disvā^eb^ti taṃ  aniccavirāganirodhapaṭinissaggāñāṇasaṅkhātaṃ pahānañāṇaṃ ^a^V4.0103^ea^ aparāya  vipassanāpaññāya, tampi aparāyāti evaṃ vipassanāparamparaṃ dasseti.  ^b^ajjhupekkhitā hotī^eb^ti yañca samathapaṭipannaṃ ajjhupekkhati,  yañca ekato upaṭṭhānaṃ ajjhupekkhatīti dvidhā ajjhupekkhati nāma.  tattha sahajātānampi ajjhupekkhanā hoti ārammaṇassapi  ajjhupekkhanā, idha ārammaṇājjhupekkhanā adhippetā.  ^b^tasmātiha, bhikkhave^eb^ti yasmā aniccānupassī  assasissāmītiādinā nayena pavatto na kevalaṃ nīvaraṇādidhamme,  abhijjhādomanassasīsena pana vuttānaṃ dhammānaṃ pahānañāṇampi paññāya  disvā ajjhupekkhitā hoti, tasmā ``dhammesu dhammānupassī tasmiṃ  samaye bhikkhu viharatī''ti veditabbo. </p>
              <p>[03] 150^b^.^eb^ ^b^pavicinatī^eb^ti aniccādivasena pavicinati.  itaraṃ padadvayaṃ etasseva vevacanaṃ. ^b^nirāmisā^eb^ti ^a^P4.0143^ea^  nikkilesā. ^b^passambhatī^eb^ti  kāyikacetasikadarathapaṭippassaddhiyā kāyopi cittampi passambhati.  ^b^samādhiyatī^eb^ti sammā ṭhapiyati, appanāpattaṃ viya hoti.  ^b^ajjhupekkhitā hotī^eb^ti sahajātājjhupekkhanāya ajjhupekkhitā  hoti.</p>
              <p>[03] evaṃ cuddasavidhena kāyapariggāhakassa bhikkhuno tasmiṃ kāye  sati satisambojjhaṅgo, satiyā sampayuttaṃ ñāṇaṃ  dhammavicayasambojjhaṅgo, taṃsampayuttameva kāyikacetasikavīriyaṃ  vīriyasambojjhaṅgo, pīti, passaddhi, cittekaggatā  samādhisambojjhaṅgo, imesaṃ channaṃ sambojjhaṅgānaṃ  anosakkanānativattanasaṅkhāto majjhattākāro upekkhāsambojjhaṅgo.  yatheva hi samappavattesu assesu sārathino ``ayaṃ olīyatī''ti  tudanaṃ vā, ``ayaṃ atidhāvatī''ti ākaḍḍhanaṃ vā natthi, kevalaṃ evaṃ  passamānassa ṭhitākārova hoti, evameva imesaṃ channaṃ sambojjhaṅgānaṃ  anosakkanānativattanasaṅkhāto majjhattākāro upekkhāsambojjhaṅgo  nāma hoti. ettāvatā kiṃ kathitaṃ? ekacittakkhaṇikā  nānārasalakkhaṇā vipassanāsambojjhaṅgā nāma kathitā. </p>
              <p>[03] 152^b^.^eb^ ^b^vivekanissita^eb^ntiādīni ^a^M4.0102^ea^ vuttatthāneva.  ettha pana ānāpānapariggāhikā sati lokiyā hoti, lokiyā  ānāpānā lokiyasatipaṭṭhānaṃ paripūrenti, lokiyā satipaṭṭhānā  lokuttarabojjhaṅge paripūrenti, lokuttarā bojjhaṅgā  vijjāvimuttiphalanibbānaṃ ^a^P4.0144^ea^ paripūrenti. iti  lokiyassa ^a^V4.0104^ea^ āgataṭṭhāne lokiyaṃ kathitaṃ, lokuttarassa āgataṭṭhāne  lokuttaraṃ kathitanti. thero panāha ``aññattha evaṃ hoti, imasmiṃ  pana sutte lokuttaraṃ upari āgataṃ, lokiyā ānāpānā  lokiyasatipaṭṭhāne paripūrenti, lokiyā satipaṭṭhānā lokiye bojjhaṅge  paripūrenti, lokiyā bojjhaṅgā lokuttaraṃ vijjāvimuttiphalanibbānaṃ  paripūrenti, vijjāvimuttipadena hi idha vijjāvimuttiphalanibbānaṃ  adhippeta''nti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] ānāpānassatisuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. kāyagatāsatisuttavaṇṇanā </h3n>
            <h4>
              <h4n> </h4n>
              <p>[03] 153-4^b^.^eb^ ^b^evaṃ^eb^ ^a^V4.0105^ea^ ^b^me suta^eb^nti kāyagatāsatisuttaṃ. tattha  ^b^gehasitā^eb^ti pañcakāmaguṇanissitā. ^b^sarasaṅkappā^eb^ti  dhāvanasaṅkappā. sarantīti hi sarā, dhāvantīti attho.  ^b^ajjhattamevā^eb^ti gocarajjhattasmiṃyeva. ^b^kāyagatāsati^eb^nti  kāyapariggāhikampi kāyārammaṇampi satiṃ. kāyapariggāhikanti vutte  samatho kathito hoti, kāyārammaṇanti vutte vipassanā. ubhayena  samathavipassanā kathitā honti.</p>
              <p>[03] ^b^puna caparaṃ...pe0... evampi, bhikkhave, bhikkhu kāyagatāsatiṃ  bhāvetī^eb^ti satipaṭṭhāne cuddasavidhena kāyānupassanā kathitā. </p>
              <p>[03] 156^b^.^eb^ ^b^antogadhāvāssā^eb^ti tassa bhikkhuno  bhāvanāya abbhantaragatāva honti. ^b^vijjābhāgiyā^eb^ti ettha  sampayogavasena vijjaṃ bhajantīti ^a^P4.0145^ea^ vijjābhāgiyā.  vijjābhāge vijjākoṭṭhāse vattantītipi vijjābhāgiyā. tattha  ^a^M4.0103^ea^ vipassanāñāṇaṃ, manomayiddhi, cha abhiññāti aṭṭha vijjā. purimena  atthena tāhi sampayuttadhammāpi vijjābhāgiyā. pacchimena atthena  tāsu yā kāci ekā vijjā vijjā, sesā vijjābhāgiyāti evaṃ  vijjāpi vijjāya sampayuttā dhammāpi vijjābhāgiyāteva veditabbā.  ^b^cetasā phuṭo^eb^ti ettha duvidhaṃ pharaṇaṃ āpopharaṇañca,  dibbacakkhupharaṇañca, tattha āpokasiṇaṃ samāpajjitvā āpena pharaṇaṃ  āpopharaṇaṃ nāma. evaṃ phuṭepi mahāsamudde sabbā samuddaṅgamā  kunnadiyo antogadhāva honti, ālokaṃ pana vaḍḍhetvā dibbacakkhunā  sakalasamuddassa dassanaṃ dibbacakkhupharaṇaṃ nāma. evaṃ pharaṇepi  mahāsamudde sabbā samuddaṅgamā kunnadiyo antogadhāva honti.</p>
              <p>[03] ^b^otāra^eb^nti vivaraṃ chiddaṃ. ^b^ārammaṇa^eb^nti  kilesuppattipaccayaṃ. ^b^labhetha otāra^eb^nti labheyya pavesanaṃ,  vinivijjhitvā yāva pariyosānā gaccheyyāti attho.  ^b^nikkhepana^eb^nti nikkhipanaṭṭhānaṃ. </p>
              <p>[03] 157^b^.^eb^ evaṃ ^a^V4.0106^ea^ abhāvitakāyagatāsatiṃ puggalaṃ  allamattikapuñjādīhi upametvā idāni bhāvitakāyagatāsatiṃ  sāraphalakādīhi upametuṃ ^b^seyyathāpī^eb^tiādimāha. tattha  ^b^aggaḷaphalaka^eb^nti kavāṭaṃ. </p>
              <p>[03] 158^b^.^eb^ ^b^kākapeyyo^eb^ti mukhavaṭṭiyaṃ nisīditvā  kākena gīvaṃ anāmetvāva pātabbo.  ^b^abhiññāsacchikaraṇīyassā^eb^ti abhiññāya sacchikātabbassa.  ^b^sakkhibhabbataṃ^eb^ ^a^P4.0146^ea^ ^b^pāpuṇātī^eb^ti  paccakkhabhāvaṃ pāpuṇāti. ^b^sati sati āyatane^eb^ti satisati  kāraṇe. kiṃ panettha kāraṇanti? abhiññāva kāraṇaṃ.  ^b^āḷibandhā^eb^ti mariyādabaddhā.</p>
              <p>[03] ^b^yānīkatāyā^eb^ti yuttayānaṃ viya katāya.  ^b^vatthukatāyā^eb^ti patiṭṭhākatāya. ^b^anuṭṭhitāyā^eb^ti  anuppavattitāya. ^b^paricitāyā^eb^ti paricayakatāya.  ^b^susamāraddhāyā^eb^ti suṭṭhu samāraddhāya susampaggahitāya. sesaṃ  sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] kāyagatāsatisuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. saṅkhārupapattisuttavaṇṇanā </h3n>
            <h4>
              <h4n> </h4n>
              <p>[03] 160^b^.^eb^ ^b^evaṃ^eb^ ^a^V4.0107^ea^ ^a^M4.0104^ea^ ^b^me suta^eb^nti saṅkhārupapattisuttaṃ.  tattha ^b^saṅkhārupapatti^eb^nti saṅkhārānaṃyeva upapattiṃ, na sattassa,  na posassa, puññābhisaṅkhārena vā bhavūpagakkhandhānaṃ upapattiṃ. </p>
              <p>[03] 161^b^.^eb^ ^b^saddhāya samannāgato^eb^ti saddhādayo pañca dhammā  lokikā vaṭṭanti. ^b^dahatī^eb^ti ṭhapeti. ^b^adhiṭṭhātī^eb^ti  patiṭṭhāpeti. ^b^saṅkhārā ca vihārā cā^eb^ti saha patthanāya  saddhādayova pañca dhammā. ^b^tatrupapattiyā^eb^ti tasmiṃ ṭhāne  nibbattanatthāya. ^b^ayaṃ maggo ayaṃ paṭipadā^eb^ti saha patthanāya  pañca ^a^P4.0147^ea^ dhammāva. yassa hi pañca dhammā atthi,  na patthanā, tassa gati anibaddhā. yassa patthanā atthi, na pañca  dhammā, tassapi anibaddhā. yesaṃ ubhayaṃ atthi, tesaṃ gati nibaddhā.  yathā hi ākāse khittadaṇḍo aggena vā majjhena vā mūlena vā  nipatissatīti niyamo natthi, evaṃ sattānaṃ paṭisandhiggahaṇaṃ aniyataṃ.  tasmā kusalaṃ kammaṃ katvā ekasmiṃ ṭhāne patthanaṃ kātuṃ vaṭṭati. </p>
              <p>[03] 165^b^.^eb^ ^b^āmaṇḍa^eb^nti āmalakaṃ. yathā taṃ  parisuddhacakkhussa purisassa sabbasova pākaṭaṃ hoti, evaṃ tassa  brahmuno saddhiṃ tattha nibbattasattehi sahassī lokadhātu. esa nayo  sabbattha. </p>
              <p>[03] 167^b^.^eb^ ^b^subho^eb^ti sundaro. ^b^jātimā^eb^ti  ākarasampanno. ^b^suparikammakato^eb^ti dhovanādīhi  suṭṭhukataparikammo. ^b^paṇḍukambale nikkhitto^eb^ti rattakambale  ṭhapito. </p>
              <p>[03] 168^b^.^eb^ ^b^satasahasso^eb^ti lokadhātusatasahassamhi  ālokapharaṇabrahmā. ^b^nikkha^eb^nti nikkhena kataṃ piḷandhanaṃ,  nikkhaṃ nāma pañcasuvaṇṇaṃ, ūnakanikkhena kataṃ pasādhanañhi  ghaṭṭanamajjanakkhamaṃ na hoti, atirekena kataṃ ghaṭṭanamajjanaṃ khamati,  vaṇṇavantaṃ pana na hoti, pharusadhātukaṃ khāyati. nikkhena kataṃ  ghaṭṭanamajjanañceva khamati, vaṇṇavantañca hoti. ^b^jambonada^eb^nti  jambunadiyaṃ nibbattaṃ. mahājamburukkhassa hi ekekā sākhā paṇṇāsa  paṇṇāsa yojanāni ^a^V4.0108^ea^ vaḍḍhitā, tāsu mahantā nadiyo sandanti, tāsaṃ  nadīnaṃ ^a^P4.0148^ea^ ubhayatīresu jambupakkānaṃ patitaṭṭhāne  suvaṇṇaṅkurā uṭṭhahanti, te nadījalena vuyhamānā ^a^M4.0105^ea^ anupubbena mahāsamuddaṃ  pavisanti. taṃ sandhāya jambonadanti vuttaṃ.  ^b^dakkhakammāraputtaukkāmukhasukusalasampahaṭṭha^eb^nti dakkhena sukusalena  kammāraputtena ukkāmukhe pacitvā sampahaṭṭhaṃ. ^b^ukkāmukhe^eb^ti uddhane.  ^b^sampahaṭṭha^eb^nti dhotaghaṭṭitamajjitaṃ. vatthopame (ma0 ni0  1.75-76) ca dhātuvibhaṅge (ma0 ni0 3.357-360) ca  piṇḍasodhanaṃ vuttaṃ. imasmiṃ sutte katabhaṇḍasodhanaṃ vuttaṃ.</p>
              <p>[03] yaṃ pana sabbavāresu ^b^pharitvā adhimuccitvā^eb^ti vuttaṃ, tattha  pañcavidhaṃ pharaṇaṃ cetopharaṇaṃ kasiṇapharaṇaṃ dibbacakkhupharaṇaṃ  ālokapharaṇaṃ sarīrapharaṇanti. tattha cetopharaṇaṃ nāma  lokadhātusahasse sattānaṃ cittajānanaṃ. kasiṇapharaṇaṃ nāma  lokadhātusahasse kasiṇapattharaṇaṃ. dibbacakkhupharaṇaṃ nāma ālokaṃ  vaḍḍhetvā dibbena cakkhunā sahassalokadhātudassanaṃ. ālokapharaṇampi  etadeva. sarīrapharaṇaṃ nāma lokadhātusahasse sarīrapabhāya pattharaṇaṃ.  sabbattha imāni pañca pharaṇāni avināsentena kathetabbanti.</p>
              <p>[03] tipiṭakacūḷābhayatthero panāha -- ``maṇiopamme kasiṇapharaṇaṃ  viya nikkhopamme sarīrapharaṇaṃ viya dissatī''ti. tassa vādaṃ viya  aṭṭhakathā nāma natthīti paṭikkhitvā sarīrapharaṇaṃ na sabbakālikaṃ,  cattārimāni ^a^P4.0149^ea^ pharaṇāni avināsetvāva kathetabbanti  vuttaṃ. ^b^adhimuccatī^eb^ti padaṃ pharaṇapadasseva vevacanaṃ, atha vā  ^b^pharatī^eb^ti pattharati. ^b^adhimuccatī^eb^ti jānāti. </p>
              <p>[03] 169^b^.^eb^ ^b^ābhā^eb^tiādīsu ābhādayo nāma pāṭiyekkā  devā natthi, tayo parittābhādayo devā ābhā nāma, parittāsubhādayo  ca. subhakiṇhādayo ca subhā nāma. vehapphalādivārā pākaṭāyeva.</p>
              <p>[03] ime tāva pañca dhamme bhāvetvā kāmāvacaresu nibbattatu.  brahmaloke nibbattaṃ pana āsavakkhayañca kathaṃ pāpuṇātīti? ime pañca  dhammā sīlaṃ, so imasmiṃ sīle patiṭṭhāya kasiṇaparikammaṃ katvā tā  tā samāpattiyo bhāvetvā rūpībrahmaloke nibbattati, arūpajjhānāni  ^a^V4.0109^ea^ nibbattetvā ^a^M4.0106^ea^ arūpībrahmaloke, samāpattipadaṭṭhānaṃ vipassanaṃ vaḍḍhetvā  anāgāmiphalaṃ sacchikatvā pañcasu suddhāvāsesu nibbattati.  uparimaggaṃ bhāvetvā āsavakkhayaṃ pāpuṇātīti. </p>
              <p>[06] papañcasūdaniyā majjhimanikāyaṭṭhakathāya  </p>
              <p>[06] saṅkhārupapattisuttavaṇṇanā niṭṭhitā. </p>
              <p>[06] dutiyavaggavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 3. suññatavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. cūḷasuññatasuttavaṇṇanā </h3n>
            <h4>
              <h4n> </h4n>
              <p>[03] 176^b^.^eb^ ^b^evaṃ^eb^ ^a^V4.0110^ea^ ^a^M4.0107^ea^ ^b^me suta^eb^nti cūḷasuññatasuttaṃ. tattha  ^b^ekamida^eb^nti thero kira bhagavato vattaṃ katvā attano divāṭṭhānaṃ  gantvā kālaparicchedaṃ katvā nibbānārammaṇaṃ suññatāphalasamāpattiṃ  appetvā nisinno yathāparicchedena vuṭṭhāsi. athassa saṅkhārā  suññato upaṭṭhahiṃsu. so suññatākathaṃ sotukāmo jāto. athassa  etadahosi ^a^P4.0150^ea^ -- ``na kho pana sakkā dhurena dhuraṃ  paharantena viya gantvā `suññatākathaṃ me, bhante, kathethā'ti bhagavantaṃ  vattuṃ, handāhaṃ yaṃ me bhagavā nagarakaṃ upanissāya viharanto ekaṃ kathaṃ  kathesi, taṃ sāremi, evaṃ me bhagavā suññatākathaṃ kathessatī''ti  dasabalaṃ sārento ^b^ekamida^eb^ntiādimāha.</p>
              <p>[03] tattha ^b^ida^eb^nti nipātamattameva. ^b^kaccimetaṃ, bhante^eb^ti  thero ekapade ṭhatvā saṭṭhipadasahassāni uggahetvā dhāretuṃ samattho, kiṃ  so ``suññatāvihārenā''ti ekaṃ padaṃ dhāretuṃ na sakkhissati,  sotukāmena pana jānantena viya pucchituṃ na vaṭṭati, pākaṭaṃ katvā  vitthāriyamānaṃ suññatākathaṃ sotukāmo ajānanto viya evamāha.  eko ajānantopi jānanto viya hoti, thero evarūpaṃ kohaññaṃ kiṃ  karissati, attano jānanaṭṭhānepi bhagavato apacitiṃ dassetvā  ``kaccimeta''ntiādimāha.</p>
              <p>[03] ^b^pubbepī^eb^ti paṭhamabodhiyaṃ nagarakaṃ upanissāya viharaṇakālepi.  ^b^etarahipī^eb^ti idānipi. evaṃ pana vatvā cintesi --  ``ānando suññatākathaṃ sotukāmo, eko pana sotuṃ sakkoti, na  uggahetuṃ, eko sotumpi uggahetumpi sakkoti, na kathetuṃ, ānando pana  sotumpi sakkoti ^a^V4.0111^ea^ uggahetumpi kathetumpi, (kathemissa)  suññatākatha''nti. iti taṃ kathento ^b^seyyathāpī^eb^tiādimāha.  tattha ^b^suñño hatthigavāssavaḷavenā^eb^ti tattha  kaṭṭharūpapotthakarūpacittarūpavasena katā hatthiādayo atthi,  vessavaṇamandhātādīnaṃ ṭhitaṭṭhāne cittakammavasena katampi,  ratanaparikkhatānaṃ vātapānadvārabandhamañcapīṭhādīnaṃ vasena saṇṭhitampi,  jiṇṇapaṭisaṅkharaṇatthaṃ ^a^M4.0108^ea^ ṭhapitampi jātarūparajataṃ atthi,  kaṭṭharūpādivasena katā dhammasavanapañhapucchanādivasena āgacchantā  ^a^P4.0151^ea^ ca itthipurisāpi atthi, tasmā na so tehi  suñño. indriyabaddhānaṃ saviññāṇakānaṃ hatthiādīnaṃ,  icchiticchitakkhaṇe paribhuñjitabbassa jātarūparajatassa, nibaddhavāsaṃ  vasantānaṃ itthipurisānañca abhāvaṃ sandhāyetaṃ vuttaṃ.</p>
              <p>[03] ^b^bhikkhusaṅghaṃ paṭiccā^eb^ti bhikkhūsu hi piṇḍāya paviṭṭhesupi  vihārabhattaṃ sādiyantehi bhikkhūhi ceva  gilānagilānupaṭṭhākauddesacīvarakammapasutādīhi ca bhikkhūhi so  asuññova hoti, iti niccampi bhikkhūnaṃ atthitāya evamāha.  ^b^ekatta^eb^nti ekabhāvaṃ, ekaṃ asuññataṃ atthīti attho. eko  asuññabhāvo atthīti vuttaṃ hoti. ^b^amanasikaritvā^eb^ti citte  akatvā anāvajjitvā apaccavekkhitvā. ^b^gāmasañña^eb^nti gāmoti  pavattavasena vā kilesavasena vā uppannaṃ gāmasaññaṃ. manussasaññāyapi  eseva nayo. ^b^araññasaññaṃ paṭicca manasi karoti ekatta^eb^nti  idaṃ araññaṃ, ayaṃ rukkho, ayaṃ pabbato, ayaṃ nīlobhāso vanasaṇḍoti  evaṃ ekaṃ araññaṃyeva paṭicca araññasaññaṃ manasi karoti.  ^b^pakkhandatī^eb^ti otarati. ^b^adhimuccatī^eb^ti evanti  adhimuccati. ^b^ye assu darathā^eb^ti ye ca pavattadarathā vā  kilesadarathā vā gāmasaññaṃ paṭicca bhaveyyuṃ, te idha araññasaññāya na  santi. dutiyapadepi eseva nayo. ^b^atthi cevāya^eb^nti ayaṃ pana  ekaṃ araññasaññaṃ paṭicca uppajjamānā pavattadarathamattā atthi.</p>
              <p>[03] ^b^yañhi^eb^ ^a^P4.0152^ea^ ^b^kho tattha na hotī^eb^ti yaṃ  migāramātupāsāde hatthiādayo viya imissā araññasaññāya  gāmasaññāmanussasaññāvasena uppajjamānaṃ pavattadarathakilesadarathajātaṃ, taṃ  na hoti. ^b^yaṃ pana tattha avasiṭṭha^eb^nti yaṃ migāramātupāsāde  bhikkhusaṅgho viya tattha araññasaññāya pavattadarathamattaṃ avasiṭṭhaṃ hoti.  ^b^taṃ santamidaṃ atthīti pajānātī^eb^ti taṃ vijjamānameva ``atthi  ida''nti pajānāti, ^b^suññatāvakkantī^eb^ti suññatānibbatti. </p>
              <p>[03] 177^b^.^eb^ ^b^amanasikaritvā^eb^ ^a^V4.0112^ea^ ^b^manussasañña^eb^nti idha  gāmasaññaṃ na gaṇhāti. kasmā? evaṃ kirassa ahosi --  ``manussasaññāya gāmasaññaṃ nivattetvā, araññasaññāya manussasaññaṃ,  pathavīsaññāya araññasaññaṃ, ākāsānañcāyatanasaññāya  pathavīsaññaṃ...pe0... nevasaññānāsaññāyatanasaññāya  ākiñcaññāyatanasaññaṃ ^a^M4.0109^ea^, vipassanāya nevasaññānāsaññāyatanasaññaṃ,  maggena vipassanaṃ nivattetvā anupubbena accantasuññataṃ nāma  dassessāmī''ti. tasmā evaṃ desanaṃ ārabhi. tattha  ^b^pathavīsañña^eb^nti kasmā araññasaññaṃ pahāya pathavīsaññaṃ manasi  karoti? araññasaññāya visesānadhigamanato. yathā hi purisassa  ramaṇīyaṃ khettaṭṭhānaṃ disvā -- ``idha vuttā sāliādayo suṭṭhu  sampajjissanti, mahālābhaṃ labhissāmī''ti sattakkhattumpi khettaṭṭhānaṃ  olokentassa sāliādayo na sampajjanteva, sace pana taṃ ṭhānaṃ  vihatakhāṇukakaṇṭakaṃ katvā kasitvā vapati, evaṃ sante sampajjanti,  evameva -- ``idaṃ araññaṃ, ayaṃ rukkho, ayaṃ pabbato, ayaṃ  nīlobhāso vanasaṇḍo''ti sacepi sattakkhattuṃ araññasaññaṃ manasi  karoti, nevūpacāraṃ na samādhiṃ pāpuṇāti, pathavīsaññāya panassa  dhuvasevanaṃ kammaṭṭhānaṃ pathavīkasiṇaṃ parikammaṃ katvā jhānāni  nibbattetvā ^a^P4.0153^ea^ jhānapadaṭṭhānampi vipassanaṃ vaḍḍhetvā  sakkā arahattaṃ pāpuṇituṃ. tasmā araññasaññaṃ pahāya pathavīsaññaṃ  manasi karoti. ^b^paṭiccā^eb^ti paṭicca sambhūtaṃ.</p>
              <p>[03] idāni yasmiṃ pathavīkasiṇe so pathavīsaññī hoti, tassa  opammadassanatthaṃ ^b^seyyathāpī^eb^tiādimāha. tattha usabhassa  etanti ^b^āsabhaṃ^eb^. aññesaṃ pana gunnaṃ gaṇḍāpi honti pahārāpi.  tesañhi cammaṃ pasāriyamānaṃ nibbalikaṃ na hoti, usabhassa  lakkhaṇasampannatāya te dosā natthi. tasmā tassa cammaṃ gahitaṃ.  ^b^saṅkusatenā^eb^ti khilasatena. ^b^suvihata^eb^nti pasāretvā suṭṭhu  vihataṃ. ūnakasatasaṅkuvihatañhi nibbalikaṃ na hoti, saṅkusatena  vihataṃ bheritalaṃ viya nibbalikaṃ hoti. tasmā evamāha.  ^b^ukkūlavikkūla^eb^nti uccanīcaṃ thalaṭṭhānaṃ ninnaṭṭhānaṃ.  ^b^nadīvidugga^eb^nti nadiyo ceva duggamaṭṭhānañca. ^b^pathavīsaññaṃ  paṭicca manasi karoti ekatta^eb^nti kasiṇapathaviyaṃyeva paṭicca sambhūtaṃ  ekaṃ saññaṃ manasi karoti. ^b^darathamattā^eb^ti ito paṭṭhāya  sabbavāresu pavattadarathavasena darathamattā veditabbā. </p>
              <p>[03] 182^b^.^eb^ ^b^animittaṃ cetosamādhi^eb^nti  vipassanācittasamādhiṃ. so hi niccanimittādivirahito  ^a^V4.0113^ea^ animittoti vuccati. ^b^imameva kāya^eb^nti vipassanāya vatthuṃ  dasseti. tattha ^b^imamevā^eb^ti imaṃ eva catumahābhūtikaṃ.  ^b^saḷāyatanika^eb^nti ^a^M4.0110^ea^ ^a^P4.0154^ea^ saḷāyatanapaṭisaṃyuttaṃ.  ^b^jīvitapaccayā^eb^ti yāva jīvitindriyānaṃ pavatti, tāva  jīvitapaccayā pavattadarathamattā atthīti vuttaṃ hoti. </p>
              <p>[03] 183^b^.^eb^ puna ^b^animitta^eb^nti vipassanāya  paṭivipassanaṃ dassetuṃ vuttaṃ. ^b^kāmāsavaṃ paṭiccā^eb^ti kāmāsavaṃ  paṭicca uppajjanapavattadarathā idha na santi, ariyamagge ceva ariyaphale  ca natthīti vuttaṃ hoti. ^b^imameva kāya^eb^nti imaṃ  upādisesadarathadassanatthaṃ vuttaṃ. iti manussasaññāya gāmasaññaṃ  nivattetvā...pe0... maggena vipassanaṃ nivattetvā anupubbena  accantasuññatā nāma dassitā hoti. </p>
              <p>[03] 184^b^.^eb^ ^b^parisuddha^eb^nti nirupakkilesaṃ.  ^b^anuttara^eb^nti uttaravirahitaṃ sabbaseṭṭhaṃ. ^b^suññata^eb^nti  suññataphalasamāpattiṃ. ^b^tasmā^eb^ti yasmā atītepi,  buddhapaccekabuddhabuddhasāvakasaṅkhātā samaṇabrāhmaṇā. anāgatepi,  etarahipi buddhabuddhasāvakasaṅkhātā samaṇabrāhmaṇā imaṃyeva parisuddhaṃ  paramaṃ anuttaraṃ suññataṃ upasampajja vihariṃsu viharissanti viharanti  ca, tasmā. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷasuññatasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. mahāsuññatasuttavaṇṇanā </h3n>
            <h4>
              <h4n> </h4n>
              <p>[03] 185^b^.^eb^ ^b^evaṃ^eb^ ^a^V4.0114^ea^ ^a^P4.0155^ea^ ^b^me suta^eb^nti  mahāsuññatasuttaṃ. tattha ^b^kāḷakhemakassā^eb^ti chavivaṇṇena so  kāḷo, khemakoti panassa nāmaṃ. ^b^vihāro^eb^ti tasmiṃyeva  nigrodhārāme ekasmiṃ padese pākārena parikkhipitvā dvārakoṭṭhakaṃ  māpetvā haṃsavaṭṭakādisenāsanāni ceva maṇḍalamāḷabhojanasālādīni ca  patiṭṭhapetvā kato vihāro. ^b^sambahulāni senāsanānī^eb^ti mañco  pīṭhaṃ bhisibimbohanaṃ taṭṭikā cammakhaṇḍo tiṇasanthāro paṇṇasanthāro  palālasanthārotiādīni paññattāni honti, mañcena mañcaṃ...pe0...  palālasanthāreneva palālasanthāraṃ āhacca ṭhapitāni, gaṇabhikkhūnaṃ  vasanaṭṭhānasadisaṃ ahosi.</p>
              <p>[03] ^b^sambahulā^eb^ ^a^M4.0111^ea^ ^b^nu kho^eb^ti bhagavato bodhipallaṅkeyeva  sabbakilesānaṃ samugghāṭitattā saṃsayo nāma natthi, vitakkapubbabhāgā  pucchā, vitakkapubbabhāge cāyaṃ nukāro nipātamatto. pāṭimatthakaṃ  gacchante avinicchito nāma na hoti. ito kira pubbe bhagavatā  dasa dvādasa bhikkhū ekaṭṭhāne vasantā na diṭṭhapubbā. </p>
              <p>[01] athassa etadahosi -- gaṇavāso nāmāyaṃ vaṭṭe  āciṇṇasamāciṇṇo nadīotiṇṇaudakasadiso,  nirayatiracchānayonipettivisayāsurakāyesupi,  manussaloka-devalokabrahmalokesupi gaṇavāsova āciṇṇo.  dasayojanasahasso hi ^b^nirayo^eb^ tipucuṇṇabharitā nāḷi viya  ^a^P4.0156^ea^ sattehi nirantaro,  pañcavidhabandhanakammakāraṇakaraṇaṭṭhāne sattānaṃ pamāṇaṃ vā paricchedo vā  natthi, tathā vāsīhi tacchanādiṭhānesu, iti gaṇabhūtāva paccanti.  ^b^tiracchānayoniyaṃ^eb^ ekasmiṃ vammike upasikānaṃ pamāṇaṃ vā  paricchedo vā natthi, tathā ekekabilādīsupi kipillikādīnaṃ.  tiracchānayoniyampi gaṇavāsova. ^b^petanagarāni^eb^ ca gāvutikāni  aḍḍhayojanikānipi petabharitāni honti. evaṃ pettivisayepi  gaṇavāsova. ^b^asurabhavanaṃ^eb^ dasayojanasahassaṃ kaṇṇe  pakkhittasūciyā kaṇṇabilaṃ viya hoti. iti asurakāyepi  gaṇavāsova. ^b^manussaloke^eb^ sāvatthiyaṃ sattapaṇṇāsa  kulasatasahassāni, rājagahe anto ^a^V4.0115^ea^ ca bahi ca aṭṭhārasa  manussakoṭiyo vasiṃsu. evaṃ aññesupi ṭhānesūti manussalokepi  gaṇavāsova. ^b^bhummadevatā^eb^ ādiṃ katvā devalokabrahmalokesupi  gaṇavāsova. ekekassa hi devaputtassa aḍḍhatiyā nāṭakakoṭiyo  honti, navapi koṭiyo honti, ekaṭṭhāne dasasahassāpi brahmāno  vasanti.</p>
              <p>[03] tato cintesi -- ``mayā satasahassakappādhikāni cattāri  asaṅkhyeyyāni gaṇavāsaviddhaṃsanatthaṃ dasa pāramiyo pūritā, ime ca  bhikkhū ito paṭṭhāyeva gaṇaṃ bandhitvā gaṇābhiratā jātā ananucchavikaṃ  karontī''ti. so dhammasaṃvegaṃ uppādetvā puna cintesi -- ``sace  `ekaṭṭhāne dvīhi bhikkhūhi na vasitabba'nti sakkā bhaveyya sikkhāpadaṃ  paññapetuṃ, sikkhāpadaṃ paññāpeyyaṃ, na kho panetaṃ sakkā. handāhaṃ  mahāsuññatāpaṭipattiṃ nāma suttantaṃ ^a^M4.0112^ea^ desemi, yaṃ sikkhākāmānaṃ  kulaputtānaṃ sikkhāpadapaññatti viya nagaradvāre ^a^P4.0157^ea^  nikkhittasabbakāyikāadāso viya ca bhavissati. tato yathā  nāmekasmiṃ ādāse khattiyādayo attano vajjaṃ disvā taṃ pahāya  anavajjā honti, evamevaṃ mayi parinibbutepi pañcavassasahassāni imaṃ  suttaṃ āvajjitvā gaṇaṃ vinodetvā ekībhāvābhiratā kulaputtā  vaṭṭadukkhassa antaṃ karissantī''ti. bhagavato ca manorathaṃ pūrentā  viya imaṃ suttaṃ āvajjitvā gaṇaṃ vinodetvā vaṭṭadukkhaṃ khepetvā  parinibbutā kulaputtā gaṇanapathaṃ vītivattā. vālikapiṭṭhivihārepi hi  ābhidhammikābhayatthero nāma vassūpanāyikasamaye sambahulehi  bhikkhūhi saddhiṃ imaṃ suttaṃ sañjhāyitvā ``sammāsambuddho evaṃ kāreti,  mayaṃ kiṃ karomā''ti āha. te sabbepi antovasse gaṇaṃ vinodetvā  ekībhāvābhiratā arahattaṃ pāpuṇiṃsu. gaṇabhedanaṃ nāma idaṃ suttanti. </p>
              <p>[03] 186^b^.^eb^ ^b^ghaṭāyā^eb^ti evaṃnāmakassa sakkassa.  ^b^vihāre^eb^ti ayampi vihāro nigrodhārāmasseva ekadese  kāḷakhemakassa vihāro viya katoti veditabbo.  ^b^cīvarakamma^eb^nti jiṇṇamalinānaṃ aggaḷaṭṭhānuppādanadhovanādīhi  kataparibhaṇḍampi, cīvaratthāya uppannavatthānaṃ vicāraṇasibbanādīhi  akataṃ saṃvidhānampi vaṭṭati, idha pana akataṃ saṃvidhānaṃ adhippetaṃ.  manussā hi ānandattherassa cīvarasāṭake adaṃsu. tasmā thero  sambahule bhikkhū gahetvā tattha cīvarakammaṃ akāsi. tepi bhikkhū  pātova sūcipāsakassa paññāyanakālato paṭṭhāya nisinnā  apaññāyanakāle uṭṭhahanti. sūcikamme ^a^V4.0116^ea^ niṭṭhiteyeva senāsanāni  saṃvidahissāmāti na saṃvidahiṃsu. ^b^cīvarakārasamayo no^eb^ti  thero kira cintesi -- ``addhā etehi bhikkhūhi na paṭisāmitāni  senāsanāni, bhagavatā ca diṭṭhāni bhavissanti. iti anattamano  satthā suṭṭhu niggahetukāmo, imesaṃ bhikkhūnaṃ upatthambho  bhavissāmī''ti; tasmā evamāha. ayaṃ panettha ^a^P4.0158^ea^  adhippāyo -- ``na, bhante, ime bhikkhū kammārāmā eva,  cīvarakiccavasena pana evaṃ vasantī''ti.</p>
              <p>[03] ^b^na kho, ānandā^eb^ti, ānanda, kammasamayo vā hotu  akammasamayo vā, cīvarakārasamayo vā hotu acīvarakārasamayo vā,  atha kho saṅgaṇikārāmo bhikkhu na sobhatiyeva. mā tvaṃ  anupatthambhaṭṭhāne upatthambho ahosīti. tattha ^b^saṅgaṇikā^eb^ti  sakaparisasamodhānaṃ. ^b^gaṇo^eb^ti nānājanasamodhānaṃ. iti  saṅgaṇikārāmo vā hotu gaṇārāmo ^a^M4.0113^ea^ vā, sabbathāpi gaṇabāhullābhirato  gaṇabandhanabaddho bhikkhu na sobhati. pacchābhatte pana divāṭṭhānaṃ  sammajjitvā sudhotahatthapādo mūlakammaṭṭhānaṃ gahetvā ekārāmatamanuyutto  bhikkhu buddhasāsane sobhati. ^b^nekkhammasukha^eb^nti kāmato  nikkhantassa sukhaṃ. ^b^pavivekasukhampi^eb^ kāmapavivekasukhameva.  rāgādīnaṃ pana vūpasamatthāya saṃvattatīti ^b^upasamasukhaṃ^eb^.  maggasambodhatthāya saṃvattatīti ^b^sambodhisukhaṃ. nikāmalābhī^eb^ti  kāmalābhī icchitalābhī. ^b^akicchalābhī^eb^ti adukkhalābhī.  ^b^akasiralābhī^eb^ti vipulalābhī.</p>
              <p>[03] ^b^sāmāyika^eb^nti appitappitasamaye kilesehi vimuttaṃ.  ^b^kanta^eb^nti manāpaṃ. ^b^cetovimutti^eb^nti  rūpārūpāvacaracittavimuttiṃ. vuttañhetaṃ -- ``cattāri ca jhānāni  catasso ca arūpasamāpattiyo, ayaṃ sāmāyiko vimokkho''ti  (paṭi0 ma0 1.213). ^b^asāmāyika^eb^nti ^a^P4.0159^ea^  na samayavasena kilesehi vimuttaṃ, atha kho accantavimuttaṃ lokuttaraṃ  vuttaṃ. vuttañhetaṃ -- ``cattāro ca ariyamaggā cattāri ca  sāmaññaphalāni, ayaṃ asāmāyiko vimokkho''ti. ^b^akuppa^eb^nti  kilesehi akopetabbaṃ.</p>
              <p>[03] ettāvatā kiṃ kathitaṃ hoti? saṅgaṇikārāmo bhikkhu  gaṇabandhanabaddho neva lokiyaguṇaṃ, na ca lokuttaraguṇaṃ nibbattetuṃ  sakkoti, gaṇaṃ vinodetvā pana ekābhirato sakkoti. tathā hi  vipassī bodhisatto caturāsītiyā pabbajitasahassehi parivuto satta  vassāni vicaranto sabbaññuguṇaṃ ^a^V4.0117^ea^ nibbattetuṃ nāsakkhi, gaṇaṃ vinodetvā  sattadivase ekībhāvābhirato bodhimaṇḍaṃ āruyha sabbaññuguṇaṃ  nibbattesi. amhākaṃ bodhisatto pañcavaggiyehi saddhiṃ chabbassāni  vicaranto sabbaññuguṇaṃ nibbattetuṃ nāsakkhi, tesu pakkantesu  ekībhāvābhirato bodhimaṇḍaṃ āruyha sabbaññuguṇaṃ nibbattesi.</p>
              <p>[03] evaṃ saṅgaṇikārāmassa guṇādhigamābhāvaṃ dassetvā idāni  dosuppattiṃ dassento ^b^nāhaṃ ānandā^eb^tiādimāha. tattha  ^b^rūpa^eb^nti sarīraṃ. ^b^yattha rattassā^eb^ti yasmiṃ rūpe rāgavasena  rattassa. ^b^na uppajjeyyu^eb^nti yasmiṃ rūpe rattassa na uppajjeyyuṃ,  taṃ rūpaṃ na samanupassāmi, atha kho sāriputtamoggallānānaṃ  dasabalasāvakattupagamanasaṅkhātena aññathābhāvena sañcayassa  ^a^M4.0114^ea^ viya,  upāligahapatino aññathābhāvena nāṭaputtassa viya, piyajātikasutte  seṭṭhiādīnaṃ viya ca uppajjantiyeva. </p>
              <p>[03] 187^b^.^eb^ ^b^ayaṃ^eb^ ^a^P4.0160^ea^ ^b^kho  panānandā^eb^ti ko anusandhi? sace hi koci dubbuddhī  navapabbajito vadeyya -- ``sammāsambuddho khettaṃ paviṭṭhā gāviyo viya  amheyeva gaṇato nīharati, ekībhāve niyojeti, sayaṃ pana  rājarājamahāmattādīhi parivuto viharatī''ti, tassa  vacanokāsupacchedanatthaṃ -- ``cakkavāḷapariyantāya parisāya majjhe  nisinnopi tathāgato ekakovā''ti dassetuṃ imaṃ desanaṃ ārabhi.  tattha ^b^sabbanimittāna^eb^nti rūpādīnaṃ saṅkhanimittānaṃ.  ^b^ajjhatta^eb^nti visayajjhattaṃ. ^b^suññata^eb^nti  suññataphalasamāpattiṃ. ^b^tatra ce^eb^ti upayogatthe bhummaṃ, taṃ ceti  vuttaṃ hoti. puna ^b^tatrā^eb^ti tasmiṃ parisamajjhe ṭhito.  ^b^vivekaninnenā^eb^ti nibbānaninnena. ^b^byantībhūtenā^eb^ti  āsavaṭṭhānīyadhammehi vigatantena nissaṭena visaṃyuttena.  ^b^uyyojanikapaṭisaṃyutta^eb^nti gacchatha tumheti evaṃ uyyojanikena  vacanena paṭisaṃyuttaṃ.</p>
              <p>[03] kāya pana velāya bhagavā evaṃ katheti? pacchābhattakiccavelāya,  vā purimayāmakiccavelāya vā. bhagavā hi pacchābhatte gandhakuṭiyaṃ  sīhaseyyaṃ kappetvā vuṭṭhāya phalasamāpattiṃ appetvā nisīdati. tasmiṃ  samaye dhammassavanatthāya parisā sannipatanti. atha bhagavā kālaṃ  viditvā gandhakuṭito nikkhamitvā buddhāsanavaragato dhammaṃ desetvā  bhesajjatelapākaṃ gaṇhanto viya kālaṃ anatikkamitvā vivekaninnena  cittena parisaṃ uyyojeti ^a^V4.0118^ea^. purimayāmepi ``abhikkantā kho vāseṭṭhā  ratti, yassa dāni kālaṃ maññathā''ti (dī0 ni0 3.299) evaṃ  uyyojeti ^a^P4.0161^ea^. buddhānañhi bodhipattito paṭṭhāya dve  pañcaviññāṇānipi nibbānaninnāneva. ^b^tasmātihānandā^eb^ti  yasmā suññatāvihāro santo paṇīto, tasmā. </p>
              <p>[03] 188^b^.^eb^ ^b^ajjhattamevā^eb^ti gocarajjhattameva.  ^b^ajjhattaṃ suññata^eb^nti idha niyakajjhattaṃ, attano pañcasu khandhesu  nissitanti attho. ^b^sampajāno hotī^eb^ti kammaṭṭhānassa  asampajjanabhāvajānanena sampajāno. ^b^bahiddhā^eb^ti parassa pañcasu  khandhesu. ^b^ajjhattabahiddhā^eb^ti kālena ajjhattaṃ kālena bahiddhā  ^a^M4.0115^ea^.  ^b^āneñja^eb^nti ubhatobhāgavimutto bhavissāmāti āneñjaṃ  arūpasamāpattiṃ manasi karoti.</p>
              <p>[03] ^b^tasmiṃyeva purimasmi^eb^nti pādakajjhānaṃ sandhāya vuttaṃ.  apaguṇapādakajjhānato vuṭṭhitassa hi ajjhattaṃ suññataṃ manasikaroto  tattha cittaṃ na pakkhandati. tato ``parassa santāne nu kho  katha''nti bahiddhā manasi karoti, tatthapi na pakkhandati. tato --  ``kālena attano santāne, kālena parassa santāne nu kho katha''nti  ajjhattabahiddhā manasi karoti, tatthapi na pakkhandati. tato  ubhatobhāgavimutto hotukāmo ``arūpasamāpattiyaṃ nu kho katha''nti  āneñjaṃ manasi karoti, tatthapi na pakkhandati. idāni -- ``na  me cittaṃ pakkhandatīti vissaṭṭhavīriyena upaṭṭhākādīnaṃ pacchato na  caritabbaṃ, pādakajjhānameva pana sādhukaṃ punappunaṃ manasikātabbaṃ.  evamassa rukkhe chindato pharasumhi avahante puna nisitaṃ kāretvā  ^a^P4.0162^ea^ chindantassa chijjesu pharasu viya kammaṭṭhāne  manasikāro vahatī''ti dassetuṃ ^b^tasmiṃyevā^eb^tiādimāha.  idānissa evaṃ paṭipannassa yaṃ yaṃ manasi karoti, tattha tattha  manasikāro sampajjatīti dassento ^b^pakkhandatī^eb^ti āha. </p>
              <p>[03] 189^b^.^eb^ ^b^iminā vihārenā^eb^ti iminā  samathavipassanāvihārena. ^b^itiha tattha sampajāno^eb^ti iti  caṅkamantopi tasmiṃ kammaṭṭhāne sampajjamāne ``sampajjati me  kammaṭṭhāna''nti jānanena sampajāno hoti. ^b^sayatī^eb^ti  nipajjati. ettha kañci kālaṃ caṅkamitvā -- ``idāni ettakaṃ  kālaṃ caṅkamituṃ sakkhissāmī''ti ñatvā iriyāpathaṃ ahāpetvā ṭhātabbaṃ.  esa nayo sabbavāresu ^a^V4.0119^ea^. ^b^na kathessāmīti, itiha tatthā^eb^ti  evaṃ na kathessāmīti jānanena tattha sampajānakārī hoti.</p>
              <p>[03] puna dutiyavāre ^b^evarūpiṃ kathaṃ kathessāmī^eb^ti jānanena  sampajānakārī hoti, imassa bhikkhuno samathavipassanā taruṇāva,  tāsaṃ anurakkhaṇatthaṃ -- </p>
              <p>[21] ``āvāso gocaro bhassaṃ, puggalo atha bhojanaṃ. </p>
              <p>[22] utu iriyāpatho ceva, sappāyo sevitabbako''ti..</p>
              <p>[03] satta sappāyāni icchitabbāni. tesaṃ dassanatthamidaṃ vuttaṃ.  vitakkavāresu avitakkanassa ca vitakkanassa ca jānanena sampajānatā  veditabbā. </p>
              <p>[03] 190^b^.^eb^ iti ^a^M4.0116^ea^ vitakkapahānena dve magge kathetvā idāni  tatiyamaggassa vipassanaṃ ācikkhanto ^b^pañca kho ime, ānanda,  kāmaguṇā^eb^tiādimāha. ^b^āyatane^eb^ti tesuyeva kāmaguṇesu  kismiñcideva kilesuppattikāraṇe. ^b^samudācāro^eb^ti  samudācaraṇato appahīnakileso. ^b^evaṃ^eb^ ^a^P4.0163^ea^  ^b^santa^eb^nti evaṃ vijjamānameva. ^b^sampajāno^eb^ti kammaṭṭhānassa  asampattijānanena sampajāno. dutiyavāre ^b^evaṃ santameta^eb^nti  evaṃ sante etaṃ. ^b^sampajāno^eb^ti kammaṭṭhānasampattijānanena  sampajāno. ayañhi ``pahīno nu kho me pañcasu kāmaguṇesu  chandarāgo no''ti paccavekkhamāno apahīnabhāvaṃ ñatvā vīriyaṃ  paggahetvā taṃ anāgāmimaggena samugghāṭeti, tato maggānantaraṃ phalaṃ,  phalato vuṭṭhāya paccavekkhamāno pahīnabhāvaṃ jānāti, tassa jānanena  ``sampajāno hotī''ti vuttaṃ. </p>
              <p>[03] 191^b^.^eb^ idāni arahattamaggassa vipassanaṃ ācikkhanto  ^b^pañca kho ime, ānanda, upādānakkhandhā^eb^tiādimāha. tattha  ^b^so pahīyatī^eb^ti rūpe asmīti māno asmīti chando asmīti  anusayo pahīyati. tathā vedanādīsu sampajānatā vuttanāyeneva  veditabbā.</p>
              <p>[03] ^b^ime kho te, ānanda, dhammā^eb^ti heṭṭhā kathite  samathavipassanāmaggaphaladhamme sandhāyāha. ^b^kusalāyatikā^eb^ti  ^a^V4.0120^ea^ kusalato āgatā. kusalā hi kusalāpi honti kusalāyatikāpi,  seyyathidaṃ, paṭhamajjhānaṃ kusalaṃ, dutiyajjhānaṃ kusalañceva  kusalāyatikañca...pe0... ākiñcaññāyatanaṃ kusalaṃ,  nevasaññānāsaññāyatanaṃ kusalañceva kusalāyatikañca,  nevasaññānāsaññāyatanaṃ kusalaṃ, sotāpattimaggo kusalo ceva  kusalāyatiko ca...pe0... anāgāmimaggo kusalo, arahattamaggo  kusalo ceva kusalāyatiko ca. tathā paṭhamajjhānaṃ kusalaṃ,  taṃsampayuttakā dhammā kusalā ceva kusalāyatikā ca...pe0...  arahattamaggo kusalo, taṃsampayuttakā dhammā kusalā ceva kusalāyatikā  ca.</p>
              <p>[03] ^b^ariyā^eb^ti nikkilesā visuddhā. ^b^lokuttarā^eb^ti loke  uttarā visiṭṭhā. ^b^anavakkantā^eb^ ^a^P4.0164^ea^  ^b^pāpimatā^eb^ti pāpimantena mārena anokkantā. vipassanāpādakā  ^a^M4.0117^ea^ aṭṭha samāpattiyo appetvā nisinnassa hi bhikkhuno cittaṃ māro na  passati, ``idaṃ nāma ārammaṇaṃ nissāya saṃvattatī''ti jātituṃ na  sakkoti. tasmā ``anavakkantā''ti vuttaṃ.</p>
              <p>[03] ^b^taṃ kiṃ maññasī^eb^ti idaṃ kasmā āha? gaṇepi eko  ānisaṃso atthi, taṃ dassetuṃ idamāha. ^b^anubandhitu^eb^nti  anugacchituṃ paricarituṃ.</p>
              <p>[03] ^b^na kho, ānandā^eb^ti ettha kiñcāpi bhagavatā --  ``sutāvudho, bhikkhave, ariyasāvako akusalaṃ pajahati, kusalaṃ  bhāveti, sāvajjaṃ pajahati, anavajjaṃ bhāveti, suddhaṃ attānaṃ  pariharatī''ti (a0 ni0  7.67) bahussuto pañcāvudhasampanno  yodho viya kato. yasmā pana so sutapariyattiṃ uggahetvāpi  tadanucchavikaṃ anulomapaṭipadaṃ na paṭipajjati, na tassa taṃ āvudhaṃ  hoti. yo paṭipajjati, tasseva hoti. tasmā etadatthaṃ anubandhituṃ  nārahatīti dassento ^b^na kho, ānandā^eb^ti āha.</p>
              <p>[03] idāni yadatthaṃ anubandhitabbo, taṃ dassetuṃ ^b^yā ca  kho^eb^tiādimāha. iti imasmiṃ sutte tīsu ṭhānesu dasa  kathāvatthūni āgatāni. ``iti evarūpaṃ kathaṃ kathessāmī''ti  sappāyāsappāyavasena āgatāni, ``yadidaṃ suttaṃ geyya''nti ettha  sutapariyattivasena āgatāni, imasmiṃ ^a^V4.0121^ea^ ṭhāne paripūraṇavasena āgatāni.  tasmā imasmiṃ sutte dasa kathāvatthūni kathentena imasmiṃ ṭhāne  ṭhatvā kathetabbāni.</p>
              <p>[03] idāni yasmā ekaccassa ekakassa viharatopi attho na  sampajjati, tasmā taṃ sandhāya ekībhāve ādīnavaṃ dassento ^b^evaṃ  sante kho, ānandā^eb^tiādimāha. tattha ^a^P4.0165^ea^  ^b^evaṃ sante^eb^ti evaṃ ekībhāve sante. </p>
              <p>[03] 193^b^.^eb^ ^b^satthā^eb^ti bāhirako titthakarasatthā.  ^b^anvāvattantī^eb^ti anuāvattanti upasaṅkamanti. ^b^mucchaṃ  kāmayatī^eb^ti mucchanataṇhaṃ pattheti, pavattetīti attho.  ^b^ācariyūpaddavenā^eb^ti abbhantare uppannena kilesūpaddavena  ācariyassupaddavo. sesupaddavesupi eseva nayo. ^b^avadhiṃsu  na^eb^nti mārayiṃsu naṃ. etena hi guṇamaraṇaṃ kathitaṃ.</p>
              <p>[03] ^b^vinipātāyā^eb^ti ^a^M4.0118^ea^ suṭṭhu nipatanāya. kasmā pana  brahmacārupaddavova -- ``dukkhavipākataro ca kaṭukavipākataro ca  vinipātāya ca saṃvattatī''ti vuttoti. bāhirapabbajjā hi appalābhā,  tattha mahanto nibbattetabbaguṇo natthi,  aṭṭhasamāpattipañcābhiññāmattakameva hoti. iti yathā gadrabhapiṭṭhito  patitassa mahantaṃ dukkhaṃ na hoti, sarīrassa paṃsumakkhanamattameva  hoti, evaṃ bāhirasamaye lokiyaguṇamattatova parihāyati, tena purimaṃ  upaddavadvayaṃ na evaṃ vuttaṃ. sāsane pana pabbajjā mahālābhā, tattha  cattāro maggā cattāri phalāni nibbānanti mahantā adhigantabbaguṇā.  iti yathā ubhato sujāto khattiyakumāro hatthikkhandhavaragato nagaraṃ  anusañcaranto hatthikkhandhato patito mahādukkhaṃ nigacchati, evaṃ  sāsanato parihāyamāno navahi lokuttaraguṇehi parihāyati. tenāyaṃ  brahmacārupaddavo evaṃ vutto. </p>
              <p>[03] 196^b^.^eb^ ^b^tasmā^eb^ti yasmā sesupaddavehi brahmacārupaddavo  dukkhavipākataro, yasmā vā sapattapaṭipattiṃ vītikkamanto dīgharattaṃ  ahitāya dukkhāya ^a^P4.0166^ea^ saṃvattati, mittapaṭipatti  hitāya, tasmā. evaṃ uparimenapi heṭṭhimenapi atthena yojetabbaṃ.  ^b^mittavatāyā^eb^ti mittapaṭipattiyā. ^b^sapattavatāyā^eb^ti  verapaṭipattiyā.</p>
              <p>[03] ^b^vokkamma^eb^ ^a^V4.0122^ea^ ^b^ca satthusāsanā^eb^ti dukkaṭadubbhāsitamattampi hi  sañcicca vītikkamanto vokkamma vattati nāma. tadeva avītikkamanto  na vokkamma vattati nāma.</p>
              <p>[03] ^b^na vo ahaṃ, ānanda, tathā parakkamissāmī^eb^ti ahaṃ tumhesu  tathā na paṭipajjissāmi. ^b^āmake^eb^ti apakke.  ^b^āmakamatte^eb^ti āmake nātisukkhe bhājane. kumbhakāro hi  āmakaṃ nātisukkhaṃ apakkaṃ ubhohi hatthehi saṇhikaṃ gaṇhāti ``mā  bhijjatū''ti. iti yathā kumbhakāro tattha paṭipajjati, nāhaṃ tumhesu  tathā paṭipajjissāmi. ^b^niggayha niggayhā^eb^ti sakiṃ ovaditvā  tuṇhī na bhavissāmi, niggaṇhitvā niggaṇhitvā punappunaṃ  ovadissāmi anusāsissāmi. ^b^pavayha pavayhā^eb^ti dose  pavāhetvā pavāhetvā. yathā pakkabhājanesu kumbhakāro  bhinnachinnajajjarāni pavāhetvā ^a^M4.0119^ea^ ekato katvā supakkāneva ākoṭetvā  ākoṭetvā gaṇhāti, evameva ahampi pavāhetvā pavāhetvā punappunaṃ  ovadissāmi anusāsissāmi. ^b^yo^eb^ ^a^P4.0167^ea^  ^b^sāro so ṭhassatī^eb^ti evaṃ vo mayā ovadiyamānānaṃ yo  maggaphalasāro, so ṭhassati. apica lokiyaguṇāpi idha sārotveva  adhippetā. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāsuññatasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. acchariyābbhutasuttavaṇṇanā </h3n>
            <h4>
              <h4n> </h4n>
              <p>[03] 197^b^.^eb^ ^b^evaṃ^eb^ ^a^V4.0123^ea^ ^b^me suta^eb^nti acchariyābbhutasuttaṃ.  tattha ^b^yatra hi nāmā^eb^ti acchariyatthe nipāto. yo nāma  tathāgatoti attho. ^b^chinnapapañce^eb^ti ettha papañcā nāma taṇhā  māno diṭṭhīti ime tayo kilesā. ^b^chinnavaṭume^eb^ti ettha  ^b^vaṭuma^eb^nti kusalākusalakammavaṭṭaṃ vuccati. ^b^pariyādinnavaṭṭe^eb^ti  tasseva vevacanaṃ. ^b^sabbadukkhavītivatte^eb^ti sabbaṃ  vipākavaṭṭasaṅkhātaṃ dukkhaṃ vītivatte. ^b^anussarissatī^eb^ti idaṃ  yatrāti nipātavasena anāgatavacanaṃ, attho panettha atītavasena  veditabbo. bhagavā hi te buddhe anussari, na idāni  anussarissati. ^b^evaṃjaccā^eb^ti vipassīādayo khattiyajaccā,  kakusandhādayo brāhmaṇajaccāti. ^b^evaṃgottā^eb^ti vipassīādayo  koṇḍaññagottā, kakusandhādayo kassapagottāti. ^b^evaṃsīlā^eb^ti  lokiyalokuttarasīlena evaṃsīlā. ^b^evaṃdhammā^eb^ti ettha  samādhipakkhā dhammā adhippetā ^a^P4.0168^ea^.  lokiyalokuttarena samādhinā evaṃsamādhinoti attho.  ^b^evaṃpaññā^eb^ti lokiyalokuttarapaññāya evaṃpaññā.  ^b^evaṃvihārī^eb^ti ettha pana heṭṭhā samādhipakkhānaṃ dhammānaṃ gahitattā  vihāro gahitova, puna kasmā gahitameva gaṇhātīti ce, na idaṃ  gahitameva. idañhi nirodhasamāpattidīpanatthaṃ, tasmā  evaṃnirodhasamāpattivihārīti ayamettha attho.</p>
              <p>[03] ^b^evaṃvimuttā^eb^ti ^a^M4.0120^ea^ ettha vikkhambhanavimutti tadaṅgavimutti  samucchedavimutti paṭippassaddhivimutti nissaraṇavimuttīti pañcavidhā  vimuttiyo. tattha aṭṭha samāpattiyo sayaṃ vikkhambhitehi  nīvaraṇādīhi vimuttattā ^b^vikkhambhanavimuttī^eb^ti saṅkhaṃ gacchanti.  aniccānupassanādikā satta anupassanā sayaṃ tassa tassa  paccanīkaṅgavasena paricattāhi niccasaññādīhi vimuttattā  ^b^tadaṅgavimuttī^eb^ti saṅkhaṃ gacchanti. cattāro ariyamaggā sayaṃ  samucchinnehi kilesehi vimuttattā ^b^samucchedavimuttī^eb^ti saṅkhaṃ  gacchanti. cattāri sāmaññaphalāni maggānubhāvena kilesānaṃ  paṭippassaddhante uppannattā ^b^paṭippassaddhivimuttī^eb^ti saṅkhaṃ gacchanti.  nibbānaṃ sabbakilesehi nissaṭattā apagatattā dūre ṭhitattā  ^b^nissaraṇavimuttī^eb^ti saṅkhaṃ gataṃ. iti imāsaṃ pañcannaṃ  vimuttīnaṃ vasena evaṃvimuttāti evamettha attho veditabbo. </p>
              <p>[03] 199^b^.^eb^ ^b^tasmātihā^eb^ti ^a^V4.0124^ea^ yasmā tvaṃ ``tathāgatā  acchariyā''ti vadasi, tasmā taṃ bhiyyoso mattāya paṭibhantu  tathāgatassa acchariyā abbhutadhammāti. ^b^sato sampajāno^eb^ti  ettha dvesampajaññāni manussaloke devaloke ca. tattha  vessantarajātake brāhmaṇassa ^a^P4.0169^ea^ dve putte datvā  punadivase sakkassa deviṃ datvā sakkena pasīditvā dinne aṭṭha vare  gaṇhanto -- </p>
              <p>[21] ``ito vimuccamānāhaṃ, saggagāmī visesagū. </p>
              <p>[22] anivattī tato assaṃ, aṭṭhametaṃ varaṃ vare''ti.. (jā0  2.22.2300) -- </p>
              <p>[25] evaṃ tusitabhavane me paṭisandhi hotūti varaṃ aggahesi,  tato paṭṭhāya tusitabhavane uppajjissāmīti jānāti, idaṃ manussaloke  sampajaññaṃ. vessantarattabhāvato pana cuto puna tusitabhavane  nibbattitvā nibbattosmīti aññāsi, idaṃ devaloke sampajaññaṃ.</p>
              <p>[03] kiṃ pana sesadevatā na jānantīti? no na jānanti. tā  pana uyyānavimānakapparukkhe oloketvā devanāṭakehi tūriyasaddena  pabodhitā ``mārisa ayaṃ devaloko tumhe idha nibbattā''ti sāritā  jānanti. bodhisatto paṭhamajavanavāre na jānāti, dutiyajavanato  paṭṭhāya jānāti. iccassa aññehi asādhāraṇajānanaṃ hoti.</p>
              <p>[03] ^b^aṭṭhāsī^eb^ti ^a^M4.0121^ea^ ettha kiñcāpi aññepi devā tattha ṭhitā  ṭhitamhāti jānanti, te pana chasu dvāresu balavatā iṭṭhārammaṇena  abhibhuyyamānā satiṃ vissajjetvā attano bhuttapītabhāvampi ajānantā  āhārūpacchedena kālaṃ karonti. bodhisattassa kiṃ tathārūpaṃ  ārammaṇaṃ natthīti? no natthi. so hi sesadeve dasahi ṭhānehi  adhiggaṇhāti, ārammaṇena pana attānaṃ maddituṃ na deti, taṃ ārammaṇaṃ  abhibhavitvā tiṭṭhati. tena vuttaṃ -- ``sato sampajāno, ānanda,  bodhisatto tusite kāye aṭṭhāsī''ti. </p>
              <p>[03] 200^b^.^eb^ ^b^yāvatāyuka^eb^nti sesattabhāvesu kiṃ yāvatāyukaṃ  na tiṭṭhattīti? āma na tiṭṭhati. aññadā hi dīghāyukadevaloke  nibbatto tattha pāramiyo na sakkā pūretunti akkhīni nimīletvā  adhimuttikālaṃkiriyaṃ nāma katvā manussaloke nibbattati ^a^P4.0170^ea^.  ayaṃ kālaṅkiriyā ^a^V4.0125^ea^ aññesaṃ na hoti. tadā pana  adinnadānaṃ nāma natthi, arakkhitasīlaṃ nāma natthi, sabbapāramīnaṃ  pūritattā yāvatāyukaṃ aṭṭhāsi.</p>
              <p>[03] ^b^sato sampajāno tusitā kāyā cavitvā mātukucchiṃ  okkamatī^eb^ti evaṃ tāva sabbapāramiyo pūretvā tadā bodhisatto  yāvatāyukaṃ aṭṭhāsi. devatānaṃ pana -- ``manussagaṇanāvasena idāni  sattahi divasehi cuti bhavissatī''ti pañca pubbanimittāni  uppajjanti -- mālā milāyanti, vatthāni kilissanti, kacchehi  sedā muccanti, kāye dubbaṇṇiyaṃ okkamati, devo devāsane na  saṇṭhāti.</p>
              <p>[03] tattha ^b^mālā^eb^ti paṭisandhiggahaṇadivase piḷandhanamālā. tā  kira saṭṭhisatasahassādhikā sattapaṇṇāsa-vassakoṭiyo amilāyitvā  tadā milāyanti. ^b^vatthesu^eb^pi eseva nayo. ettakaṃ pana kālaṃ  devānaṃ neva sītaṃ na uṇhaṃ hoti, tasmiṃ kāle sarīrato  bindubinduvasena ^b^sedā^eb^ muccanti. ettakañca kālaṃ tesaṃ sarīre  khaṇḍiccapāliccādivasena ^b^vivaṇṇatā^eb^ na paññāyati, devadhītā  soḷasavassuddesikā viya, devaputtā vīsativassuddesikā viya khāyanti.  maraṇakāle pana nesaṃ kilantarūpo attabhāvo hoti. ettakañca  nesaṃ kālaṃ devaloke ^b^ukkaṇṭhitā^eb^ ^a^M4.0122^ea^ nāma natthi, maraṇakāle pana  nissasanti vijambhanti, sake āsane nābhiramanti.</p>
              <p>[03] imāni pana pubbanimittāni, yathā loke mahāpuññānaṃ  rājarājamahāmattādīnaṃyeva ukkāpātabhūmicālacandaggāhādīni ^a^P4.0171^ea^  nimittāni paññāyanti, na sabbesaṃ, evameva mahesakkhānaṃ  devatānaṃyeva paññāyanti, na sabbesaṃ. yathā ca manussesu  pubbanimittāni nakkhattapāṭhakādayova jānanti, na sabbe, evameva  tānipi sabbe devā na jānanti, paṇḍitā eva pana jānanti. tattha  ye ca mandena kusalakammena nibbattā devaputtā, te tesu uppannesu --  ``idāni ko jānāti, kuhiṃ nibbattissāmā''ti bhāyanti. ye  mahāpuññā, te -- ``amhehi dinnaṃ dānaṃ rakkhitaṃ sīlaṃ bhāvitaṃ  bhāvanaṃ āgamma uparidevalokesu sampattiṃ anubhavissāmā''ti na  bhāyanti. bodhisattopi tāni pubbanimittāni disvā ``idāni  anantare attabhāve buddho bhavissāmī''ti na bhāyi. athassa tesu  nimittesu pātubhūtesu dasasahassacakkavāḷadevatā sannipatitvā --  ``mārisa tumhehi dasa pāramiyo pūrentehi na sakkasampattiṃ na  mārabrahmacakkavattisampattiṃ ^a^V4.0126^ea^ patthentehi pūritā, lokanittharaṇatthāya pana  buddhattaṃ patthayamānehi pūritā. so vo idāni kālo mārisa  buddhattāya, samayo mārisa buddhattāyā''ti yācanti.</p>
              <p>[03] atha mahāsatto devatānaṃ paṭiññaṃ adatvāva  kāladīpadesakulajanettiāyuparicchedavasena ^b^pañcamahāvilokanaṃ^eb^  nāma vilokesi. tattha ``kālo nu kho, na kālo''ti paṭhamaṃ  kālaṃ vilokesi. tattha vassasatasahassato uddhaṃ vaḍḍhitāayukālo  kālo nāma na hoti. kasmā? tadā hi sattānaṃ  jātijarāmaraṇāni na paññāyanti, buddhānañca dhammadesanā nāma  tilakkhaṇamuttā natthi, tesaṃ aniccaṃ dukkhaṃ anattāti kathentānaṃ  ``kiṃ nāmetaṃ kathentī''ti neva sotuṃ na saddhātuṃ ^a^P4.0172^ea^  maññanti, tato abhisamayo na hoti, tasmiṃ asati aniyyānikaṃ  sāsanaṃ hoti. tasmā so akālo. vassasatato ūnāayukālopi  kālo nāma na hoti. kasmā? tadā hi sattā ussannakilesā  honti, ussannakilesānañca dinnovādo ovādaṭṭhāne na tiṭṭhati.  udake daṇḍarāji viya khippaṃ vigacchati. tasmā sopi akālo.  satasahassato ^a^M4.0123^ea^ pana paṭṭhāya heṭṭhā vassasatato paṭṭhāya uddhaṃ āyukālo  kālo nāma. tadā ca vassasatakālo hoti. atha mahāsatto  ``nibbattitabbakālo''ti ^b^kālaṃ^eb^ passi.</p>
              <p>[03] tato ^b^dīpaṃ^eb^ vilokento saparivāre cattāro dīpe oloketvā  -- ``tīsu dīpesu buddhā na nibbattanti, jambudīpeyeva  nibbattantī''ti dīpaṃ passi.</p>
              <p>[03] tato -- ``jambudīpo nāma mahā, dasayojanasahassaparimāṇo,  katarasmiṃ nu kho padese buddhā nibbattantī''ti ^b^desaṃ^eb^ vilokento  majjhimadesaṃ passi. majjhimadeso nāma ``puratthimāya disāya  gajaṅgalaṃ nāma nigamo''tiādinā nayena vinaye (mahāva0 259)  vuttova. so pana āyāmato tīṇi yojanasatāni. vitthārato  aḍḍhatiyāni, parikkhepato navayojanasatānīti. etasmiñhi padese  cattāri aṭṭha soḷasa vā asaṅkhyeyyāni, kappasatasahassañca  pāramiyo pūretvā sammāsambuddhā uppajjanti. dve asaṅkhyeyyāni,  kappasatasahassañca pāramiyo pūretvā paccekabuddhā uppajjanti, ekaṃ  ^a^P4.0173^ea^ asaṅkhyeyyaṃ, kappasatasahassañca pāramiyo  pūretvā sāriputtamoggallānādayo mahāsāvakā uppajjanti, catunnaṃ  mahādīpānaṃ dvisahassānaṃ parittadīpānañca  issariyādhipaccakārakacakkavattirājāno uppajjanti, aññe ca mahesakkhā  khattiyabrāhmaṇagahapatimahāsālā ^a^V4.0127^ea^ uppajjanti. idañcettha kapilavatthu  nāma nagaraṃ, tattha mayā nibbattitabbanti niṭṭhamagamāsi.</p>
              <p>[03] tato ^b^kulaṃ^eb^ vilokento -- ``buddhā nāma lokasammate kule  nibbattanti, idāni ca khattiyakulaṃ lokasammataṃ, tattha  nibbattissāmi, suddhodano nāma rājā me pitā bhavissatī''ti kulaṃ  passi.</p>
              <p>[03] tato ^b^mātaraṃ^eb^ vilokento -- ``buddhamātā nāma lolā  surādhuttā na hoti, kappasatasahassaṃ pūritapāramī jātito paṭṭhāya  akhaṇḍapañcasīlā hoti, ayañca mahāmāyā nāma devī edisā. ayaṃ  me mātā bhavissati. kittakaṃ panassā āyū''ti āvajjanto --  ``dasannaṃ māsānaṃ upari satta divasānī''ti passi.</p>
              <p>[03] iti ^a^M4.0124^ea^ imaṃ ^b^pañcamahāvilokanaṃ^eb^ viloketvā -- ``kālo me  mārisā buddhabhāvāyā''ti devatānaṃ saṅgahaṃ karonto paṭiññaṃ datvā  ``gacchatha tumhe''ti tā devatā uyyojetvā tusitadevatāhi parivuto  tusitapure nandanavanaṃ pāvisi. sabbadevalokesu hi nandanavanaṃ  atthiyeva. tattha naṃ devatā -- ``ito cuto sugatiṃ gaccha, ito  cuto sugatiṃ gacchā''ti pubbekatakusalakammokāsaṃ sārayamānā  vicaranti. so evaṃ devatāhi kusalaṃ sārayamānāhi parivuto tattha  vicarantova cavi.</p>
              <p>[03] evaṃ cuto cavāmīti pajānāti, cuticittaṃ na ^a^P4.0174^ea^  jānāti. paṭisandhiṃ gahetvāpi paṭisandhicittaṃ na  jānāti, imasmiṃ me ṭhāne paṭisandhi gahitāti evaṃ pana jānāti.  keci pana therā ``āvajjanapariyāyo nāma laddhuṃ vaṭṭati,  dutiyatatiyacittavāreyeva jānissatī''ti vadanti.  tipiṭakamahāsīvatthero panāha -- ``mahāsattānaṃ paṭisandhi na aññesaṃ  paṭisandhisadisā, koṭippattaṃ tesaṃ satisampajaññaṃ. yasmā pana teneva  cittena taṃ cittaṃ ñātuṃ na sakkā, tasmā cuticittaṃ na jānāti.  cutikkhaṇepi cavāmīti pajānāti, paṭisandhiṃ gahetvāpi  paṭisandhicittaṃ na jānāti, asukasmiṃ ṭhāne paṭisandhi gahitāti  pajānāti, tasmiṃ kāle dasasahassī kampatī''ti. evaṃ sato  sampajāno mātukucchiṃ okkamanto pana ekūnavīsatiyā  paṭisandhicittesu ^a^V4.0128^ea^ mettāpubbabhāgassa  somanassa-sahagata-ñāṇasampayutta-asaṅkhārika-kusalacittassa  sadisamahāvipākacittena paṭisandhiṃ gaṇhi. mahāsīvatthero pana  ``upekkhāsahagatenā''ti āha.</p>
              <p>[03] paṭisandhiṃ gaṇhanto pana āsāḷhīpuṇṇamāyaṃ  uttarāsāḷhanakkhattena aggahesi. tadā kira mahāmāyā pure puṇṇamāya  sattamadivasato paṭṭhāya vigatasurāpānaṃ mālāgandhavibhūsanasampannaṃ  nakkhattakīḷaṃ anubhavamānā sattame divase pāto vuṭṭhāya gandhodakena  nhāyitvā sabbālaṅkāravibhūsitā varabhojanaṃ bhuñjitvā uposathaṅgāni  adhiṭṭhāya sirīgabbhaṃ ^a^P4.0175^ea^ pavisitvā sirīsayane  nipannā niddaṃ okkamamānā idaṃ supinaṃ addasa -- ``cattāro kira naṃ  mahārājāno sayaneneva saddhiṃ ukkhipitvā anotattadahaṃ netvā ekamantaṃ  aṭṭhaṃsu. atha nesaṃ deviyo āgantvā manussamalaharaṇatthaṃ nhāpetvā  dibbavatthaṃ nivāsetvā gandhehi vilimpetvā dibbapupphāni piḷandhitvā  tato avidūre rajatapabbato, tassa anto kanakavimānaṃ atthi, tasmiṃ  pācīnato ^a^M4.0125^ea^ sīsaṃ katvā nipajjāpesuṃ. atha bodhisatto setavaravāraṇo  hutvā tato avidūre eko suvaṇṇapabbato, tattha caritvā tato oruyha  rajatapabbataṃ abhiruhitvā uttaradisato āgamma kanakavimānaṃ  pavisitvā mātaraṃ padakkhiṇaṃ katvā dakkhiṇapassaṃ phāletvā kucchiṃ  paviṭṭhasadiso ahosi.</p>
              <p>[03] atha pabuddhā devī taṃ supinaṃ rañño ārocesi. rājā pabhātāya  rattiyā catusaṭṭhimatte brāhmaṇapāmokkhe pakkosāpetvā haritūpalittāya  lājādīhi katamaṅgalasakkārāya bhūmiyā mahārahāni āsanāni  paññāpetvā tattha nisinnānaṃ brāhmaṇānaṃ sappimadhusakkarābhisaṅkhārassa  varapāyāsassa suvaṇṇarajatapātiyo pūretvā suvaṇṇarajatapātītiheva  paṭikujjitvā adāsi, aññehi ca ahatavatthakapilagāvīdānādīhi te  santappesi. atha nesaṃ sabbakāmasantappitānaṃ supinaṃ ārocāpetvā --  ``kiṃ bhavissatī''ti pucchi. brāhmaṇā āhaṃsu -- ``mā cintayi  mahārāja, deviyā te kucchimhi gabbho patiṭṭhito, so ca kho  purisagabbho, na itthigabbho, putto te bhavissati. so sace agāraṃ  ajjhāvasissati, rājā bhavissati cakkavattī. sace agārā  nikkhamma pabbajissati, buddho bhavissati ^a^P4.0176^ea^ loke  vivaṭṭacchado''ti. evaṃ sato sampajāno bodhisatto tusitakāyā  cavitvā mātukucchiṃ okkamati.</p>
              <p>[03] tattha ^a^V4.0129^ea^ ^b^sato sampajāno^eb^ti iminā catutthāya gabbhāvakkantiyā  okkamatīti dasseti. catasso hi gabbhāvakkantiyo.</p>
              <p>[03] ``catasso imā, bhante, gabbhāvakkantiyo. idha, bhante, ekacco  asampajāno mātukucchiṃ okkamati, asampajāno mātukucchismiṃ ṭhāti,  asampajāno mātukucchimhā nikkhamati, ayaṃ paṭhamā gabbhāvakkanti.</p>
              <p>[03] puna caparaṃ, bhante, idhekacco sampajāno mātukucchiṃ okkamati,  asampajāno mātukucchismiṃ ṭhāti, asampajāno mātukucchimhā  nikkhamati, ayaṃ dutiyā gabbhāvakkanti.</p>
              <p>[03] puna caparaṃ, bhante, idhekacco sampajāno mātukucchiṃ okkamati,  sampajāno mātukucchismiṃ ṭhāti, asampajāno mātukucchimhā  nikkhamati, ayaṃ tatiyā gabbhāvakkanti.</p>
              <p>[03] puna ^a^M4.0126^ea^ caparaṃ, bhante, idhekacco sampajāno mātukucchiṃ okkamati,  sampajāno mātukucchismiṃ ṭhāti, sampajāno mātukucchimhā  nikkhamati, ayaṃ catutthā gabbhāvakkantī''ti (dī0 ni0 3.147).</p>
              <p>[03] etāsu paṭhamā lokiyamanussānaṃ hoti, dutiyā  asītimahāsāvakānaṃ, tatiyā dvinnaṃ aggasāvakānaṃ  paccekabodhisattānañca. te kira kammajavātehi uddhaṃpādā adhosirā  anekasataporise papāte viya yonimukhe tāḷacchiggalena hatthī viya  ativiya sambādhena yonimukhena nikkhamamānā anantaṃ dukkhaṃ  pāpuṇanti. tena nesaṃ ``mayaṃ nikkhamāmā''ti sampajānatā na hoti.  catutthā sabbaññubodhisattānaṃ. te hi mātukucchismiṃ paṭisandhiṃ  gaṇhantāpi jānanti, tattha vasantāpi jānanti. nikkhamanakālepi  ^a^P4.0177^ea^ nesaṃ kammajavātā uddhaṃpāde adhosire katvā  khipituṃ na sakkonti, dve hatthe pasāretvā akkhīni ummīletvā  ṭhitakāva nikkhamanti. </p>
              <p>[03] 201^b^.^eb^ ^b^mātukucchiṃ okkamatī^eb^ti ettha mātukucchiṃ  okkanto hotīti attho. okkante ^a^V4.0130^ea^ hi tasmiṃ evaṃ hoti, na  okkamamāne. ^b^appamāṇo^eb^ti buddhappamāṇo, vipuloti attho.  ^b^uḷāro^eb^ti tasseva vevacanaṃ. ^b^devānubhāva^eb^nti ettha devānaṃ  ayamānubhāvo -- nivatthavatthassa pabhā dvādasa yojanāni pharati, tathā  sarīrassa, tathā alaṅkārassa, tathā vimānassa, taṃ atikkamitvāti  attho.</p>
              <p>[03] ^b^lokantarikā^eb^ti tiṇṇaṃ tiṇṇaṃ cakkavāḷānaṃ antarā ekeko  lokantarikā hoti, tiṇṇaṃ sakaṭacakkānaṃ pattānaṃ vā aññamaññaṃ āhacca  ṭhapitānaṃ majjhe okāso viya. so pana lokantarikanirayo  parimāṇato aṭṭhayojanasahasso hoti. ^b^aghā^eb^ti niccavivaṭā.  ^b^asaṃvutā^eb^ti heṭṭhāpi appatiṭṭhā. ^b^andhakārā^eb^ti tamabhūtā.  ^b^andhakāratimisā^eb^ti cakkhuviññāṇuppattinivāraṇato  andhabhāvakaraṇatimisena samannāgatā. tattha kira cakkhuviññāṇaṃ na  jāyati. ^b^evaṃmahiddhikā^eb^ti candimasūriyā kira ekappahāreneva  tīsu dīpesu paññāyanti, evaṃmahiddhikā. ekekāya disāya  navanavayojanasatasahassāni andhakāraṃ vidhamitvā ālokaṃ dassenti,  evaṃ mahānubhāvā. ^b^ābhāya^eb^ ^a^P4.0178^ea^  ^b^nānubhontī^eb^ti attano ^a^M4.0127^ea^ pabhāya nappahonti. te kira  cakkavāḷapabbatassa vemajjhena caranti, cakkavāḷapabbatañca atikkamma  lokantarikanirayo, tasmā te tattha ābhāya nappahonti.</p>
              <p>[03] ^b^yepi tattha sattā^eb^ti yepi tasmiṃ lokantaramahāniraye sattā  upapannā. kiṃ pana kammaṃ katvā te tattha uppajjantīti? bhāriyaṃ  dāruṇaṃ mātāpitūnaṃ dhammikasamaṇabrāhmaṇānañca upari aparādhaṃ aññañca  divase divase pāṇavadhādisāhasikakammaṃ katvā uppajjanti  tambapaṇṇidīpe abhayacoranāgacorādayo viya. tesaṃ attabhāvo  tigāvutiko hoti, vaggulīnaṃ viya dīghanakhā honti. te rukkhe  vagguliyo viya nakhehi cakkavāḷapāde lagganti. yadā pana  saṃsappantā aññamaññassa hatthapāsaṃ gatā honti, atha ``bhakkho no  laddho''ti maññamānā tattha vāvaṭā viparivattitvā lokasandhārakaudake  patanti. vāte paharante madhukaphalāni viya chijjitvā udake patanti.  patitamattā ca accantakhāre udake piṭṭhapiṇḍi viya vilīyanti.</p>
              <p>[03] ^b^aññepi kira bho santi sattā^eb^ti -- ``yathā mayaṃ  mahādukkhaṃ anubhavāma, evaṃ aññepi kira sattā idaṃ dukkhaṃ anubhavantā  idhūpapannā''ti taṃ divasaṃ passanti. ayaṃ pana obhāso  ekayāgupānamattampi ^a^V4.0131^ea^ na tiṭṭhati, yāvatā niddāyitvā pabuddho ārammaṇaṃ  vibhāveti, tattakaṃ kālaṃ hoti. dīghabhāṇakā pana  ``accharāsaṅghāṭamattameva vijjubhāso viya niccharitvā kiṃ idanti  bhaṇantānaṃyeva antaradhāyatī''ti vadanti. ^b^saṅkampatī^eb^ti ^a^P4.0179^ea^  samantato kampati. itaradvayaṃ purimapasseva vevacanaṃ. puna  ^b^appamāṇo cā^eb^tiādi nigamanatthaṃ vuttaṃ. </p>
              <p>[03] 202^b^.^eb^ ^b^cattāro devaputtā catuddisaṃ ārakkhāya  upagacchantī^eb^ti ettha ^b^cattāro^eb^ti catunnaṃ mahārājūnaṃ vasena vuttaṃ,  dasasahassacakkavāḷe pana cattāro cattāro katvā cattālīsadasasahassā  honti. tattha imasmiṃ cakkavāḷe mahārājāno khaggahatthā āgantvā  bodhisattassa ārakkhaṇatthāya upagantvā sirīgabbhaṃ paviṭṭhā, itare  gabbhadvārato paṭṭhāya avaruddhapaṃsupisācakādiyakkhagaṇe ^a^M4.0128^ea^ paṭikkamāpetvā yāva  cakkavāḷā ārakkhaṃ gaṇhiṃsu.</p>
              <p>[03] kimatthaṃ panāyaṃ rakkhā āgatā? nanu paṭisandhikkhaṇe  kalalakālato paṭṭhāya sacepi koṭisatasahassā mārā koṭisatasahassaṃ  sineruṃ ukkhipitvā bodhisattassa vā bodhisattamātuyā vā  antarāyakaraṇatthaṃ āgaccheyyuṃ, sabbe antarāva antaradhāyeyyuṃ. vuttampi  cetaṃ bhagavatā ruhiruppādavatthusmiṃ -- ``aṭṭhānametaṃ, bhikkhave,  anavakāso, yaṃ parūpakkamena tathāgataṃ jīvitā voropeyya.  anupakkamena, bhikkhave, tathāgatā parinibbāyanti. gacchatha tumhe,  bhikkhave, yathāvihāraṃ, arakkhiyā, bhikkhave, tathāgatā''ti (cūḷava0  341). evametaṃ, na parūpakkamena tesaṃ jīvitantarāyo atthi.  santi kho pana amanussā virūpā duddasikā, bheravarupā pakkhino,  yesaṃ rūpaṃ disvā saddaṃ vā sutvā bodhisattamātu bhayaṃ vā santāso vā  uppajjeyya, tesaṃ nivāraṇatthāya ^a^P4.0180^ea^ rakkhaṃ aggahesuṃ.  apica kho bodhisattassa puññatejena sañjātagāravā attano  gāravacoditāpi te evamakaṃsu. </p>
              <p>[01] kiṃ pana te antogabbhaṃ pavisitvā ṭhitā cattāro  mahārājāno bodhisattamātuyā attānaṃ dassenti na dassentīti?  nahānamaṇḍanabhojanādisarīrakiccakāle na dassenti, sirīgabbhaṃ  pavisitvā varasayane nipannakāle pana dassenti. tattha kiñcāpi  amanussadassanaṃ nāma manussānaṃ sappaṭibhayaṃ hoti, bodhisattamātā pana  attano ceva puttassa ca puññānubhāvena te disvā na bhāyati,  pakatiantepurapālakesu viya assā tesu cittaṃ uppajjati. </p>
              <p>[03] 203^b^.^eb^ ^b^pakatiyā^eb^ ^a^V4.0132^ea^ ^b^sīlavatī^eb^ti sabhāveneva  sīlasampannā. anuppanne kira buddhe manussā tāpasaparibbājakānaṃ  santike vanditvā ukkuṭikaṃ nisīditvā sīlaṃ gaṇhanti,  bodhisattamātāpi kāladevilassa isino santike gaṇhāti.  bodhisatte pana kucchigate aññassa pādamūle nisīdituṃ nāma na sakkā,  samāsane nisīditvā gahitasīlampi avaññā kāraṇamattaṃ hoti.  tasmā sayameva sīlaṃ aggahesīti vuttaṃ hoti.</p>
              <p>[03] ^b^purisesū^eb^ti ^a^M4.0129^ea^ bodhisattassa pitaraṃ ādiṃ katvā kesuci  manussesu purisādhippāyacittaṃ nuppajjati. tañca kho bodhisatte  gāravena, na pahīnakilesatāya. bodhisattamātu rūpaṃ pana sukusalāpi  sippikā potthakammādīsupi kātuṃ na sakkonti, taṃ disvā purisassa  rāgo nuppajjatīti na sakkā vattuṃ. sace pana taṃ rattacitto  upasaṅkamitukāmo hoti, pādā na vahanti, dibbasaṅkhalikā viya  bajjhanti. tasmā ``anatikkamanīyā''tiādi vuttaṃ.</p>
              <p>[03] ^b^pañcannaṃ kāmaguṇāna^eb^nti pubbe ``kāmaguṇūpasaṃhita''nti  ^a^P4.0181^ea^ purisādhippāyavasena vatthupaṭikkhepo kathito, idha  ārammaṇappaṭilābho dassito. tadā kira ``deviyā evarūpo putto  kucchismiṃ uppanno''ti, sutvā samantato rājāno  mahagghāabharaṇatūriyādivasena pañcadvārārammaṇavatthubhūtaṃ paṇṇākāraṃ  pesenti, bodhisattassa ca bodhisattamātuyā ca katakammassa ussannattā  lābhasakkārassa pamāṇaparicchedo nāma natthi. </p>
              <p>[03] 204^b^.^eb^ ^b^akilantakāyā^eb^ti yathā aññā itthiyo  gabbhabhārena kilamanti, hatthapādā uddhumātakādīni pāpuṇanti, na evaṃ  tassā koci kilamatho ahosi. ^b^tirokucchigata^eb^nti  antokucchigataṃ. kalalādikālaṃ atikkamitvā sañjātāṅgapaccaṅgaṃ  ahīnindriyabhāvaṃ upagataṃyeva passati. kimatthaṃ passati?  sukhavāsatthaṃ. yatheva hi mātā puttena saddhiṃ nisinnā vā nipannā vā  ``hatthaṃ vā pādaṃ vā olambantaṃ ukkhipitvā saṇṭhapessāmī''ti  sukhavāsatthaṃ puttaṃ oloketi, evaṃ bodhisattamātāpi yaṃ taṃ mātu  uṭṭhānagamanaparivattananisajjādīsu  uṇhasītaloṇikatittakakaṭukāhārājjhoharaṇakālesu ca gabbhassa dukkhaṃ  uppajjati, atthi nu kho me taṃ puttassāti sukhavāsatthaṃ bodhisattaṃ  olokayamānā pallaṅkaṃ ābhujitvā nisinnaṃ bodhisattaṃ passati. yathā  hi aññe antokucchigatā pakkāsayaṃ ajjhottharitvā āmāsayaṃ  ukkhipitvā ^a^V4.0133^ea^ udarapaṭalaṃ piṭṭhito katvā piṭṭhikaṇṭakaṃ nissāya ukkuṭikā  dvīsu muṭṭhīsu hanukaṃ ṭhapetvā deve vassante rukkhasusire makkaṭā viya  nisīdanti, na evaṃ bodhisatto. bodhisatto pana piṭṭhikaṇṭakaṃ  piṭṭhito katvā dhammāsane dhammakathiko viya pallaṅkaṃ ābhujitvā  puratthābhimukho nisīdati. pubbe katakammaṃ panassā vatthuṃ sodheti,  suddhe vatthumhi sukhumacchavilakkhaṇaṃ nibbattati ^a^M4.0130^ea^. atha naṃ kucchigataṃ  taco paṭicchādetuṃ na sakkoti, olokentiyā bahi ṭhito viya  paññāyati. tamatthaṃ upamāya vibhāvento ^b^seyyathāpī^eb^tiādimāha.  bodhisatto pana antokucchigato mātaraṃ na passati. na hi  antokucchiyaṃ cakkhuviññāṇaṃ uppajjati. </p>
              <p>[03] 205^b^.^eb^ ^b^kālaṃ^eb^ ^a^P4.0182^ea^ ^b^karotīti na  vijātabhāvapaccayā, āyuparikkhayeneva. bodhisattena vasitaṭṭhānañhi  cetiyakuṭisadisaṃ hoti aññesaṃ^eb^ aparibhogaṃ, na ca sakkā  bodhisattamātaraṃ apanetvā aññaṃ aggamahesiṭṭhāne ṭhapetunti tattakaṃyeva  bodhisattamātu āyuppamāṇaṃ hoti, tasmā tadā kālaṃ karoti.  katarasmiṃ pana vaye kālaṃ karotīti? majjhimavaye.  paṭhamavayasmiñhi sattānaṃ attabhāve chandarāgo balavā hoti, tena tadā  sañjātagabbhā itthī taṃ gabbhaṃ anurakkhituṃ na sakkonti, gabbho  bahvābādho hoti. majjhimavayassa pana dve koṭṭhāse atikkamma  tatiyakoṭṭhāse vatthuṃ visadaṃ hoti, visade vatthumhi nibbattā dārakā  arogā honti. tasmā bodhisattamātāpi paṭhamavaye sampattiṃ  anubhavitvā majjhimavayassa tatiyakoṭṭhāse vijāyitvā kālaṃ karoti.</p>
              <p>[03] ^b^nava vā dasa vā^eb^ti ettha vā-saddena vikappanavasena satta  vā aṭṭha vā ekādasa vā dvādasa vāti evamādīnampi saṅgaho  veditabbo. tattha sattamāsajāto jīvati, sītuṇhakkhamo pana na  hoti. aṭṭhamāsajāto na jīvati, sesā jīvanti.</p>
              <p>[03] ^b^ṭhitāvā^eb^ti ṭhitāva hutvā. mahāmāyāpi devī upavijaññā  ñātikulagharaṃ gamissāmīti rañño ārocesi. rājā kapilavatthuto  devadahanagaragāmimaggaṃ alaṅkārāpetvā deviṃ suvaṇṇasivikāya  nisīdāpesi. sakalanagaravāsino sakyā parivāretvā gandhamālādīhi  pūjayamānā deviṃ gahetvā pāyiṃsu. sā devadahanagarassa avidūre  lumbinisālavanuyyānaṃ disvā uyyānavicaraṇatthāya cittaṃ uppādetvā  rañño saññaṃ adāsi. rājā uyyānaṃ paṭijaggāpetvā ārakkhaṃ  ^a^V4.0134^ea^ saṃvidahāpesi. deviyā uyyānaṃ paviṭṭhamattāya kāyadubbalyaṃ ^a^P4.0183^ea^  ahosi, athassā maṅgalasālamūle sirīsayanaṃ paññāpetvā  sāṇiyā parikkhipiṃsu. sā ^a^M4.0131^ea^ antosāṇiṃ pavisitvā sālasākhaṃ  hatthena gahetvā aṭṭhāsi. athassā tāvadeva gabbhavuṭṭhānaṃ ahosi.</p>
              <p>[03] ^b^devā naṃ paṭhamaṃ paṭiggaṇhantī^eb^ti khīṇāsavā  suddhāvāsabrahmāno paṭiggaṇhanti. kathaṃ? sūtivesaṃ gaṇhitvāti eke.  taṃ pana paṭikkhipitvā idaṃ vuttaṃ -- tadā bodhisattamātā  suvaṇṇakhacitaṃ vatthaṃ nivāsetvā macchakkhisadisaṃ dukūlapaṭaṃ yāva  pādantāva pārupitvā aṭṭhāsi. athassā sallahukaṃ gabbhavuṭṭhānaṃ ahosi  dhammakaraṇato udakanikkhamanasadisaṃ. atha te pakatibrahmaveseneva  upasaṅkamitvā paṭhamaṃ suvaṇṇajālena paṭiggahesuṃ. tesaṃ hatthato manussā  dukūlacumbaṭakena paṭiggahesuṃ. tena vuttaṃ -- ``devā naṃ paṭhamaṃ  paṭiggaṇhanti pacchā manussā''ti. </p>
              <p>[03] 206^b^.^eb^ ^b^cattāro naṃ devaputtā^eb^ti cattāro mahārājāno.  ^b^paṭiggahetvā^eb^ti ajinappaveṇiyā paṭiggahetvā.  ^b^mahesakkho^eb^ti mahātejo mahāyaso lakkhaṇasampannoti attho.</p>
              <p>[03] ^b^visadova nikkhamatī^eb^ti yathā aññe sattā yonimagge  laggantā bhaggavibhaggā nikkhamanti, na evaṃ nikkhamati, alaggo  hutvā nikkhamatīti attho. ^b^udenā^eb^ti udakena. ^b^kenaci  asucinā^eb^ti yathā aññe sattā kammajavātehi uddhaṃpādā adhosirā  yonimagge pakkhittā sataporisanarakapapātaṃ patantā viya tāḷacchiddena  nikkaḍḍhiyamānā hatthī viya mahādukkhaṃ anubhavantā  nānāasucimakkhitāva ^a^P4.0184^ea^ nikkhamanti, na evaṃ  bodhisatto. bodhisattañhi kammajavātā uddhaṃpādaṃ adhosiraṃ kātuṃ na  sakkonti. so dhammāsanato otaranto dhammakathiko viya  nisseṇito otaranto puriso viya ca dve hatthe ca pāde ca pasāretvā  ṭhitakova mātukucchisambhavena kenaci asucinā amakkhitova  nikkhamati. </p>
              <p>[01] ^b^udakassa dhārā^eb^ti udakavaṭṭiyo. tāsu sītā  suvaṇṇakaṭāhe patati, uṇhā rajatakaṭāhe. idañca pathavītale kenaci  asucinā asammissaṃ tesaṃ pānīyaparibhojanīyaudakañceva aññehi  asādhāraṇaṃ ^a^V4.0135^ea^ kīḷanaudakañca dassetuṃ vuttaṃ. aññassa pana  suvaṇṇarajataghaṭehi āhariyamānaudakassa ceva  haṃsavaṭṭakādipokkharaṇigatassa ca udakassa paricchedo natthi. </p>
              <p>[03] 207^b^.^eb^ ^b^sampatijāto^eb^ti ^a^M4.0132^ea^ muhuttajāto. pāḷiyaṃ pana  mātukucchito nikkhantamatto viya dassito, na pana evaṃ daṭṭhabbaṃ.  nikkhantamattañhi taṃ paṭhamaṃ brahmāno suvaṇṇajālena paṭiggaṇhiṃsu, tesaṃ  hatthato cattāro mahārājāno maṅgalasammatāya sukhasamphassāya  ajinappaveṇiyā, tesaṃ hatthato manussā dukūlacumbaṭakena, manussānaṃ  hatthato muccitvā pathaviyaṃ patiṭṭhito.</p>
              <p>[03] ^b^setamhi chatte anudhāriyamāne^eb^ti dibbasetacchatte  anudhāriyamāne. ettha ca chattassa parivārāni khaggādīni ^a^P4.0185^ea^  pañca rājakakudhabhaṇḍānipi āgatāneva. pāḷiyaṃ pana  rājagamane rājā viya chattameva vuttaṃ. tesu chattameva paññāyati, na  chattaggāhakā. tathā  khagga-tālavaṇṭa-morahatthaka-vāḷabījani-uṇhīsamattāyeva paññāyanti, na  tesaṃ gāhakā. sabbāni kira tāni adissamānarūpā devatā gaṇhiṃsu.  vuttampi cetaṃ -- </p>
              <p>[21] ``anekasākhañca sahassamaṇḍalaṃ, </p>
              <p>[27] chattaṃ marū dhārayumantalikkhe. </p>
              <p>[26] suvaṇṇadaṇḍā vipatanti cāmarā, </p>
              <p>[22] na dissare cāmarachattagāhakā''ti.. (su0 ni0 693). </p>
              <p>[01] ^b^sabbā ca disā^eb^ti idaṃ sattapadavītihārūpari  ṭhitassa viya sabbadisānuvilokanaṃ vuttaṃ, na kho panevaṃ daṭṭhabbaṃ.  mahāsatto hi manussānaṃ hatthato muccitvā puratthimadisaṃ olokesi,  anekacakkavāḷasahassāni ekaṅgaṇāni ahesuṃ. tattha devamanussā  gandhamālādīhi pūjayamānā -- ``mahāpurisa idha tumhehi sadisopi  natthi, kuto uttaritaro''ti āhaṃsu. evaṃ catasso disā, catasso  anudisā, heṭṭhā, uparīti dasapi disā anuviloketvā attanā sadisaṃ  adisvā ayaṃ uttarā disāti sattapadavītihārena agamāsīti evamettha  attho daṭṭhabbo. ^b^āsabhi^eb^nti uttamaṃ. ^b^aggo^eb^ti  ^a^V4.0136^ea^ guṇehi  sabbapaṭhamo. itarāni dve padāni etasseva vevacanāni.  ^b^ayamantimā jāti, natthi dāni punabbhavo^eb^ti padadvayena imasmiṃ  attabhāve pattabbaṃ arahattaṃ byākāsi.</p>
              <p>[03] ettha ^a^M4.0133^ea^ ca samehi pādehi pathaviyaṃ patiṭṭhānaṃ  catuiddhipādapaṭilābhassa pubbanimittaṃ, uttarābhimukhabhāvo mahājanaṃ  ajjhottharitvā abhibhavitvā gamanassa pubbanimittaṃ ^a^P4.0186^ea^,  sattapadagamanaṃ sattabojjhaṅgaratanapaṭilābhassa pubbanimittaṃ,  dibbasetacchattadhāraṇaṃ vimutticchattapaṭilābhassa pubbanimittaṃ,  pañcarājakakudhabhaṇḍāni pañcahi vimuttīhi vimuccanassa pubbanimittaṃ,  disānuvilokanaṃ anāvaraṇañāṇapaṭilābhassa pubbanimittaṃ,  āsabhīvācābhāsanaṃ appaṭivattiyadhammacakkappavattanassa pubbanimittaṃ.  ``ayamantimā jātī''ti sīhanādo anupādisesāya nibbānadhātuyā  parinibbānassa pubbanimittanti veditabbaṃ. ime vārā pāḷiyaṃ  āgatā, sambahulavāro pana āgato, āharitvā dīpetabbo.</p>
              <p>[03] mahāpurisassa hi jātadivase dasasahassilokadhātu kampi.  dasasahassilokadhātumhi devatā ekacakkavāḷe sannipatiṃsu. paṭhamaṃ devā  paṭiggahiṃsu, pacchā manussā. tantibaddhā vīṇā cammabaddhā bheriyo ca  kenaci avāditā sayameva vajjiṃsu, manussānaṃ andubandhanādīni  khaṇḍākhaṇḍaṃ bhijjiṃsu. sabbarogā ambilena dhotatambamalaṃ viya  vigacchiṃsu, jaccandhā rūpāni passiṃsu. jaccabadhirā saddaṃ suṇiṃsu,  pīṭhasappī javanasampannā ahesuṃ, jātijaḷānampi eḷamūgānaṃ sati  patiṭṭhāsi, videse pakkhandanāvā supaṭṭanaṃ pāpuṇiṃsu,  ākāsaṭṭhakabhūmaṭṭhakaratanāni sakatejobhāsitāni ahesuṃ, verino  mettacittaṃ paṭilabhiṃsu, avīcimhi aggi nibbāyi. lokantare  āloko udapādi, nadīsu jalaṃ na pavatti, mahāsamuddesu madhurasadisaṃ  udakaṃ ahosi, vāto na vāyi, ākāsapabbatarukkhagatā sakuṇā  bhassitvā pathavīgatā ^a^P4.0187^ea^ ahesuṃ, cando atiroci,  sūriyo na uṇho na sītalo nimmalo utusampanno ahosi, devatā  attano attano vimānadvāre ṭhatvā apphoṭanaseḷanacelukkhepādīhi  mahākīḷaṃ kīḷiṃsu, cātuddīpikamahāmegho vassi, mahājanaṃ neva khudā  na pipāsā pīḷesi, dvārakavāṭāni sayameva vivariṃsu, pupphūpagaphalūpagā  rukkhā pupphaphalāni gaṇhiṃsu, dasasahassilokadhātu ekaddhajamālā  ahosīti.</p>
              <p>[03] tatrāpissa ^a^V4.0137^ea^ dasasahassilokadhātukampo sabbaññutañāṇapaṭilābhassa  pubbanimittaṃ, devatānaṃ ekacakkavāḷe sannipāto dhammacakkappavattanakāle  ekappahārena sannipatitvā dhammapaṭiggaṇhanassa pubbanimittaṃ, paṭhamaṃ  devatānaṃ ^a^M4.0134^ea^ paṭiggahaṇaṃ catunnaṃ rūpāvacarajjhānānaṃ paṭilābhassa pubbanimittaṃ.  pacchā manussānaṃ paṭiggahaṇaṃ catunnaṃ arūpajjhānānaṃ paṭilābhassa  pubbanimittaṃ, tantibaddhavīṇānaṃ sayaṃ vajjanaṃ anupubbavihārapaṭilābhassa  pubbanimittaṃ, cammabaddhabherīnaṃ vajjanaṃ mahatiyā dhammabheriyā  anussāvanassa pubbanimittaṃ, andubandhanādīnaṃ chedo  asmimānasamucchedassa pubbanimittaṃ, sabbarogavigamo  sabbakilesavigamassa pubbanimittaṃ, jaccandhānaṃ rūpadassanaṃ  dibbacakkhupaṭilābhassa pubbanimittaṃ, jaccabadhirānaṃ saddassavanaṃ  dibbasotadhātupaṭilābhassa pubbanimittaṃ ^a^P4.0188^ea^,  pīṭhasappīnaṃ javanasampadā catuiddhipādādhigamassa pubbanimittaṃ, jaḷānaṃ  satipatiṭṭhānaṃ catusatipaṭṭhānapaṭilābhassa pubbanimittaṃ,  videsapakkhandanāvānaṃ supaṭṭanasampāpuṇanaṃ catupaṭisambhidādhigamassa  pubbanimittaṃ, ratanānaṃ sakatejobhāsitattaṃ yaṃ lokassa dhammobhāsaṃ  dassessati tassa pubbanimittaṃ.</p>
              <p>[03] verīnaṃ mettacittapaṭilābho catubrahmavihārapaṭilābhassa pubbanimittaṃ,  avīcimhi agginibbānaṃ ekādasāgginibbānassa pubbanimittaṃ,  lokantarāloko avijjandhakāraṃ vidhamitvā ñāṇālokadassanassa  pubbanimittaṃ, mahāsamuddassa madhuratā nibbānarasena ekarasabhāvassa  pubbanimittaṃ, vātassa avāyanaṃ dvāsaṭṭhidiṭṭhigatabhindanassa pubbanimittaṃ,  sakuṇānaṃ pathavīgamanaṃ mahājanassa ovādaṃ sutvā pāṇehi  saraṇagamanassa pubbanimittaṃ, candassa ativirocanaṃ bahujanakantatāya  pubbanimittaṃ, sūriyassa uṇhasītavivajjanautusukhatā  kāyikacetasikasukhuppattiyā pubbanimittaṃ, devatānaṃ vimānadvāresu  apphoṭanādīhi kīḷanaṃ buddhabhāvaṃ patvā udānaṃ udānassa pubbanimittaṃ,  cātuddīpikamahāmeghavassanaṃ mahato dhammameghavassanassa pubbanimittaṃ,  khudāpīḷanassa abhāvo kāyagatāsatiamatapaṭilābhassa pubbanimittaṃ,  pipāsāpīḷanassa abhāvo vimuttisukhena sukhitabhāvassa pubbanimittaṃ,  dvārakavāṭānaṃ sayameva vivaraṇaṃ aṭṭhaṅgikamaggadvāravivaraṇassa  pubbanimittaṃ, rukkhānaṃ pupphaphalagahaṇaṃ vimuttipupphehi pupphitassa ca  sāmaññaphalabhārabharitabhāvassa ca pubbanimittaṃ, dasasahassilokadhātuyā  ^a^P4.0189^ea^ ekaddhajamālatā ariyaddhajamālāmālitāya  pubbanimittanti veditabbaṃ. ayaṃ sambahulavāro nāma.</p>
              <p>[03] ettha ^a^V4.0138^ea^ pañhe pucchanti -- ``yadā mahāpuriso pathaviyaṃ  patiṭṭhahitvā uttarābhimukho gantvā āsabhiṃ vācaṃ bhāsati, tadā kiṃ  pathaviyā gato ^a^M4.0135^ea^, udāhu ākāsena? dissamāno gato, udāhu  adissamāno? acelako gato, udāhu alaṅkatappaṭiyatto? daharo  hutvā gato, udāhu mahallako? pacchāpi kiṃ tādisova ahosi,  udāhu puna bāladārako''ti? ayaṃ pana pañho heṭṭhā lohapāsāde  saṅghasannipāte tipiṭakacūḷābhayattherena vissajjitova. thero kirettha  niyati pubbekatakamma-issaranimmānavādavasena taṃ taṃ bahuṃ vatvā  avasāne evaṃ byākāsi -- ``mahāpuriso pathaviyaṃ gato, mahājanassa  pana ākāse gacchanto viya ahosi. dissamāno gato, mahājanassa  pana adissamāno viya ahosi. acelako gato, mahājanassa pana  alaṅkatappaṭiyattova upaṭṭhāsi. daharova gato, mahājanassa pana  soḷasavassuddesiko viya ahosi. pacchā pana bāladārakova  ahosi, na tādiso''ti. evaṃ vutte parisā cassa ``buddhena viya  hutvā bho therena pañho kathito''ti attamanā ahosi.  lokantarikavāro vuttanayo eva.</p>
              <p>[03] ^b^viditā^eb^ti pākaṭā hutvā. yathā hi sāvakā  nahānamukhadhovanakhādanapivanādikāle anokāsagate atītasaṅkhāre  ^a^P4.0190^ea^ nippadese sammasituṃ na sakkonti, okāsapattayeva  sammasanti, na evaṃ buddhā. buddhā hi sattadivasabbhantare  vavatthitasaṅkhāre ādito paṭṭhāya sammasitvā tilakkhaṇaṃ āropetvāva  vissajjenti, tesaṃ avipassitadhammo nāma natthi, tasmā  ``viditā''ti āha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] acchariyābbhutasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. bākulasuttavaṇṇanā </h3n>
            <h4>
              <h4n> </h4n>
              <p>[03] 209^b^.^eb^ ^b^evaṃ^eb^ ^a^V4.0139^ea^ ^b^me suta^eb^nti bākulasuttaṃ. tattha  ^b^bākulo^eb^ti yathā dvāvīsati dvattiṃsātiādimhi vattabbe bāvīsati  bāttiṃsātiādīni vuccanti, evameva dvikuloti vattabbe bākuloti  vuttaṃ. tassa hi therassa dve kulāni ahesuṃ. so kira devaloko  cavitvā kosambinagare nāma ^a^M4.0136^ea^ mahāseṭṭhikule nibbatto, tamenaṃ pañcame  divase sīsaṃ nhāpetvā gaṅgākīḷaṃ akaṃsu. dhātiyā dārakaṃ udake  nimujjanummujjanavasena kīḷāpentiyā eko maccho dārakaṃ disvā  ``bhakkho me aya''nti maññamāno mukhaṃ vivaritvā upagato. dhātī  dārakaṃ ^a^P4.0191^ea^ chaḍḍetvā palātā. maccho taṃ gili.  puññavā satto dukkhaṃ na pāpuṇi, sayanagabbhaṃ pavisitvā nipanno viya  ahosi. maccho dārakassa tejena tattakapallaṃ gilitvā dayhamāno  viya vegena tiṃsayojanamaggaṃ gantvā bārāṇasinagaravāsino  macchabandhassa jālaṃ pāvisi, mahāmacchā nāma jālabaddhā pahariyamānā  maranti. ayaṃ pana dārakassa tejena jālato nīhaṭamattova mato.  macchabandhā ca mahantaṃ macchaṃ labhitvā phāletvā vikkiṇanti. taṃ pana  dārakassa ānubhāvena aphāletvā sakalameva kājena haritvā sahassena  demāti vadantā nagare vicariṃsu. koci na gaṇhāti.</p>
              <p>[03] tasmiṃ pana nagare aputtakaṃ asītikoṭivibhavaṃ seṭṭhikulaṃ atthi,  tassa dvāramūlaṃ patvā ``kiṃ gahetvā dethā''ti vuttā kahāpaṇanti  āhaṃsu. tehi kahāpaṇaṃ datvā gahito. seṭṭhibhariyāpi aññesu  divasesu macche na kelāyati, taṃ divasaṃ pana macchaṃ phalake ṭhapetvā  sayameva phālesi. macchañca nāma kucchito phālenti, sā pana  piṭṭhito phālentī macchakucchiyaṃ suvaṇṇavaṇṇaṃ dārakaṃ disvā --  ``macchakucchiyaṃ me putto laddho''ti nādaṃ naditvā dārakaṃ ādāya  sāmikassa santikaṃ agamāsi. seṭṭhi tāvadeva bheriṃ carāpetvā dārakaṃ  ādāya rañño santikaṃ gantvā -- ``macchakucchiyaṃ me deva dārako  laddho, kiṃ karomī''ti āha. puññavā esa, yo macchakucchiyaṃ  arogo vasi, posehi nanti.</p>
              <p>[03] assosi ^a^V4.0140^ea^ kho itaraṃ kulaṃ -- ``bārāṇasiyaṃ kira ekaṃ  seṭṭhikulaṃ macchakucchiyaṃ dārakaṃ labhatī''ti, te tattha agamaṃsu.  athassa mātā dārakaṃ alaṅkaritvā kīḷāpiyamānaṃ disvāva ``manāpo  vatāyaṃ ^a^P4.0192^ea^ dārako''ti gantvā pavatiṃ ācikkhi.  itarā mayhaṃ puttotiādimāha. kahaṃ te laddhoti? macchakucchiyanti.  no tuyhaṃ putto, mayhaṃ puttoti. kahaṃ te laddhoti? mayā  dasamāse kucchiyā dhārito, atha naṃ nadiyā kīḷāpiyamānaṃ  ^a^M4.0137^ea^ maccho  gilīti. tuyhaṃ putto aññena macchena gilito bhavissati, ayaṃ pana  mayā macchakucchiyaṃ laddhoti, ubhopi rājakulaṃ agamaṃsu. rājā āha  -- ``ayaṃ dasa māse kucchiyā dhāritattā amātā kātuṃ na sakkā,  macchaṃ gaṇhantāpi vakkayakanādīni bahi katvā gaṇhantā nāma natthīti  macchakucchiyaṃ laddhattā ayampi amātā kātuṃ na sakkā, dārako  ubhinnampi kulānaṃ dāyādo hotu, ubhopi naṃ jaggathā''ti ubhopi  jaggiṃsu.</p>
              <p>[03] viññutaṃ pattassa dvīsupi nagaresu pāsādaṃ kāretvā nāṭakāni  paccupaṭṭhāpesuṃ. ekekasmiṃ nagare cattāro cattāro māse vasati,  ekasmiṃ nagare cattāro māse vuṭṭhassa saṅghāṭanāvāya maṇḍapaṃ kāretvā  tattha naṃ saddhiṃ nāṭakāhi āropenti. so sampattiṃ anubhavamāno  itaraṃ nagaraṃ gacchati. taṃnagaravāsino nāṭakāni upaḍḍhamaggaṃ agamaṃsu.  te paccuggantvā taṃ parivāretvā attano pāsādaṃ nayanti. itarāni  nāṭakāni nivattitvā attano nagarameva gacchanti. tattha cattāro  māse vasitvā teneva niyāmena puna itaraṃ nagaraṃ gacchati. evamassa  sampattiṃ anubhavantassa asīti vassāni paripuṇṇāni.</p>
              <p>[03] atha bhagavā cārikaṃ caramāno bārāṇasiṃ patto. so bhagavato  santike dhammaṃ sutvā paṭiladdhasaddho pabbajito. pabbajitvā  sattāhameva puthujjano ahosi, aṭṭhame pana so ^a^P4.0193^ea^ saha  paṭisambhidāhi arahattaṃ pāpuṇīti evamassa dve kulāni ahesuṃ.  tasmā ^b^bākulo^eb^ti saṅkhaṃ agamāsīti.</p>
              <p>[03] ^b^purāṇagihisahāyo^eb^ti pubbe gihikāle sahāyo. ayampi  dīghāyukova theraṃ pabbajitaṃ passituṃ gacchanto asītime vasse gato.  ^b^methuno dhammo^eb^ti bālo naggasamaṇako bālapucchaṃ pucchati, na  sāsanavacanaṃ, idāni therena dinnanaye ṭhito ^b^imehi pana te^eb^ti  pucchi. </p>
              <p>[03] 210^b^.^eb^ ^b^yaṃpāyasmā^eb^tiādīni ^a^V4.0141^ea^ padāni sabbavāresu  dhammasaṅgāhakattherehi niyametvā ṭhapitāni. tattha saññā  uppannamattāva, vitakko kammapathabhedakoti ^a^M4.0138^ea^. thero panāha -- ``kasmā  visuṃ karotha, ubhayampetaṃ kammapathabhedakamevā''ti. </p>
              <p>[03] 211^b^.^eb^ ^b^gahapaticīvara^eb^nti vassāvāsikaṃ cīvaraṃ.  ^b^satthenā^eb^ti pipphalakena. ^b^sūciyā^eb^ti sūciṃ gahetvā  sibbitabhāvaṃ na sarāmīti attho. ^b^kathine cīvara^eb^nti  kathinacīvaraṃ, kathinacīvarampi hi vassāvāsikagatikameva. tasmā  tattha ``sibbitā nābhijānāmī''ti āha.</p>
              <p>[03] ettakaṃ panassa kālaṃ gahapaticīvaraṃ asādiyantassa  chindanasibbanādīni akarontassa kuto cīvaraṃ uppajjatīti. dvīhi  nagarehi. thero hi mahāyasassī, tassa puttadhītaro nattapanattakā  sukhumasāṭakehi cīvarāni kāretvā rajāpetvā samugge pakkhipitvā  pahiṇanti. therassa nhānakāle nhānakoṭṭhake ṭhapenti. thero tāni  nivāseti ceva pārupati ca, purāṇacīvarāni ^a^P4.0194^ea^  sampattapabbajitānaṃ deti. thero tāni nivāsetvā ca pārupitvā ca  navakammaṃ na karoti, kiñci āyūhanakammaṃ natthi. phalasamāpattiṃ  appetvā appetvā nisīdati. catūsu māsesu pattesu lomakiliṭṭhāni  honti, athassa puna teneva niyāmena pahiṇitvā denti. aḍḍhamāse  aḍḍhamāse parivattatītipi vadantiyeva.</p>
              <p>[03] anacchariyañcetaṃ therassa mahāpuññassa mahābhiññassa  satasahassakappe pūritapāramissa, asokadhammarañño kulūpako  nigrodhatthero divasassa nikkhattuṃ cīvaraṃ parivattesi. tassa hi  ticīvaraṃ hatthikkhandhe ṭhapetvā pañcahi ca gandhasamuggasatehi pañcahi ca  mālāsamuggasatehi saddhiṃ pātova āhariyittha, tathā divā ceva  sāyañca. rājā kira divasassa nikkhattuṃ sāṭake parivattento  ``therassa cīvaraṃ nīta''nti pucchitvā ``āma nīta''nti sutvāva  parivattesi. theropi na bhaṇḍikaṃ bandhitvā ṭhapesi,  sampattasabrahmacārīnaṃ adāsi. tadā kira jambudīpe bhikkhusaṅghassa  yebhuyyena nigrodhasseva santakaṃ cīvaraṃ ahosi.</p>
              <p>[03] ^b^aho vata maṃ koci nimanteyyā^eb^ti kiṃ pana cittassa  anuppādanaṃ bhāriyaṃ, uppannassa pahānanti. cittaṃ nāma lahukaparivattaṃ,  tasmā anuppādanaṃ bhāriyaṃ ^a^M4.0139^ea^, uppannassa pahānampi bhāriyameva  ^a^V4.0142^ea^.  ^b^antaraghare^eb^ti mahāsakuludāyisutte (ma0 ni0 2.237)  indakhīlato paṭṭhāya ^a^P4.0195^ea^ antaragharaṃ nāma idha  nimbodakapatanaṭṭhānaṃ adhippetaṃ. kuto panassa bhikkhā uppajjitthāti.  thero dvīsu nagaresu abhiññāto, gehadvāraṃ āgatassevassa pattaṃ gahetvā  nānārasabhojanassa pūretvā denti. so laddhaṭṭhānato nivattati,  bhattakiccakaraṇaṭṭhānaṃ panassa nibaddhameva ahosi.  ^b^anubyañjanaso^eb^ti therena kira rūpe nimittaṃ gahetvā mātugāmo na  olokitapubbo. ^b^mātugāmassa dhamma^eb^nti mātugāmassa  chappañcavācāhi dhammaṃ desetuṃ vaṭṭati, pañhaṃ puṭṭhena gāthāsahassampi vattuṃ  vaṭṭatiyeva. thero pana kappiyameva na akāsi. yebhuyyena hi  kulūpakatherānametaṃ kammaṃ hoti. ^b^bhikkhunupassaya^eb^nti  bhikkhuniupassayaṃ. taṃ pana gilānapucchakena gantuṃ vaṭṭati, thero pana  kappiyameva na akāsi. esa nayo sabbattha. ^b^cuṇṇenā^eb^ti  kosambacuṇṇādinā. ^b^gattaparikamme^eb^ti sarīrasambāhanakamme.  ^b^vicāritā^eb^ti payojayitā. ^b^gaddūhanamatta^eb^nti gāviṃ thane  gahetvā ekaṃ khīrabinduṃ dūhanakālamattampi.</p>
              <p>[03] kena pana kāraṇena thero nirābādho ahosi. padumuttare kira  bhagavati satasahassabhikkhuparivāre ^a^P4.0196^ea^ cārikaṃ caramāne  himavati visarukkhā pupphiṃsu. bhikkhusatasahassānampi  tiṇapupphakarogo uppajjati. thero tasmiṃ samaye iddhimā tāpaso  hoti, so ākāsena gacchanto bhikkhusaṅghaṃ disvā otaritvā rogaṃ  pucchitvā himavantato osadhaṃ āharitvā adāsi.  upasiṅghanamatteneva rogo vūpasami. kassapasammāsambuddhakālepi  paṭhamavappadivase vappaṃ ṭhapetvā bhikkhusaṅghassa paribhogaṃ aggisālañceva  vaccakuṭiñca kāretvā bhikkhusaṅghassa bhesajjavattaṃ nibandhi, iminā  kammena nirābādho ahosi. ukkaṭṭhanesajjiko panesa ukkaṭṭhāraññako ca  tasmā ``nābhijānāmi apassenakaṃ apassayitā''tiādimāha.</p>
              <p>[03] ^b^saraṇo^eb^ti sakileso. ^b^aññā udapādī^eb^ti  anupasampannassa aññaṃ byākātuṃ na vaṭṭati. thero kasmā byākāsi?  na thero ahaṃ arahāti āha, aññā udapādīti panāha. apica thero  arahāti pākaṭo, tasmā evamāha. </p>
              <p>[03] 212^b^.^eb^ ^b^pabbajja^eb^nti ^a^M4.0140^ea^ thero sayaṃ neva pabbājesi, na  upasampādesi aññehi pana bhikkhūhi evaṃ kārāpesi. ^b^avāpuraṇaṃ  ādāyā^eb^ti kuñcikaṃ gahetvā.</p>
              <p>[03] ^b^nisinnakova^eb^ ^a^V4.0143^ea^ ^b^parinibbāyī^eb^ti ahaṃ dharamānopi na aññassa  bhikkhussa bhāro ahosiṃ, parinibbutassāpi me sarīraṃ  bhikkhusaṅghassa palibodho mā ahosīti tejodhātuṃ samāpajjitvā  parinibbāyi. sarīrato jālā uṭṭhahi, chavimaṃsalohitaṃ sappi viya  jhāyamānaṃ parikkhayaṃ gataṃ, sumanamakulasadisā ^a^P4.0197^ea^  dhātuyova avasesiṃsu. sesaṃ sabbattha pākaṭameva. idaṃ pana suttaṃ  dutiyasaṅgahe saṅgītanti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bākulasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. dantabhūmisuttavaṇṇanā </h3n>
            <h4>
              <h4n> </h4n>
              <p>[03] 213^b^.^eb^ ^b^evaṃ^eb^ ^a^V4.0144^ea^ ^b^me suta^eb^nti dantabhūmisuttaṃ. tattha  ^b^araññakuṭikāya^eb^nti tasseva veḷuvanassa ekasmiṃ vivittaṭṭhāne  padhānakammikānaṃ bhikkhūnaṃ atthāya katasenāsane.  ^b^rājakumāro^eb^ti bimbisārassa putto orasako.</p>
              <p>[03] ^b^phuseyyā^eb^ti labheyya. ^b^ekaggata^eb^nti evaṃ paṭipanno  samāpattiṃ nāma labhati, jhānaṃ nāma labhatīti idaṃ mayā sutanti  vadati. ^b^kilamatho^eb^ti kāyakilamatho. ^b^vihesā^eb^ti sveva  kilamatho vutto. ^b^yathāsake tiṭṭheyyāsī^eb^ti attano  ajānanakoṭṭhāseyeva tiṭṭheyyāsīti. </p>
              <p>[03] 214^b^.^eb^ ^b^desesī^eb^ti cittekaggataṃ nāma evaṃ labhati,  samāpattiṃ evaṃ nibbattetīti appanāupacāraṃ pāpetvā ekakasiṇaparikammaṃ  kathesi. ^b^pavedetvā^eb^ti pakāsetvā.</p>
              <p>[03] ^b^nekkhammena ñātabba^eb^nti kāmato nissaṭaguṇena ñātabbaṃ.  kāmato nissaṭaguṇe ṭhitena puggalena ekaggaṃ nāma jānitabbanti  adhippāyenetaṃ vuttaṃ ^a^M4.0141^ea^. sesāni tasseva vevacanāni. ^b^kāme^eb^  ^a^P4.0198^ea^ ^b^paribhuñjanto^eb^ti duvidhepi kāme bhuñjamāno. </p>
              <p>[03] 215^b^.^eb^ ^b^hatthidammā vā assadammā vā godammā  vā^eb^ti ettha adantahatthidammādayo viya cittekaggarahitā puggalā  daṭṭhabbā. dantahatthiādayo viya cittekaggasampannā. yathā  adantahatthidammādayo kūṭākāraṃ akatvā dhuraṃ achaḍḍetvā dantagamanaṃ vā  gantuṃ, dantehi vā pattabbaṃ bhūmiṃ pāpuṇituṃ na sakkonti, evameva  cittekaggarahitā sampannacittekaggehi nibbattitaguṇaṃ vā nibbattetuṃ  pattabhūmiṃ vā pāpuṇituṃ na sakkonti. </p>
              <p>[03] 216^b^.^eb^ ^b^hatthavilaṅghakenā^eb^ti hatthena hatthaṃ gahetvā.</p>
              <p>[03] ^b^daṭṭheyya^eb^nti ^a^V4.0145^ea^ passitabbayuttakaṃ. ^b^āvuto^eb^ti āvarito.  ^b^nivuto^eb^ti nivārito. ^b^ophuṭo^eb^ti onaddho. </p>
              <p>[03] 217^b^.^eb^ ^b^nāgavanika^eb^nti hatthipadopame (ma0 ni0  1.288 ādayo) nāgavanacarako puriso ``nāgavaniko''ti vutto,  idha hatthisikkhāya kusalo hatthiṃ gahetuṃ samattho.  ^b^atipassitvā^eb^ti disvā. ^b^etthagedhā^eb^ti etasmiṃ pavattagedhā.  ^b^sarasaṅkappāna^eb^nti dhāvanasaṅkappānaṃ. ^b^manussakantesu  sīlesu samādapanāyā^eb^ti ettha yadā nāgo itthipurisehi  kumārakumārikāhi soṇḍādīsu ^a^P4.0199^ea^ gahetvā  upakeḷayamāno vikāraṃ na karoti sukhāyati, tadānena manussakantāni  sīlāni samādinnāni nāma honti.</p>
              <p>[03] ^b^pemanīyā^eb^ti tāta rājā te pasanno maṅgalahatthiṭṭhāneva  ṭhapessati, rājārahāni bhojanādīni labhissasīti evarūpī nāgehi  piyāpitabbā kathā. ^b^sussūsatī^eb^ti taṃ pemanīyakathaṃ sotukāmo  hoti. ^b^tiṇaghāsodaka^eb^nti tiṇaghāsañceva udakañca,  ^b^tiṇaghāsa^eb^nti ghāsitabbaṃ tiṇaṃ, khāditabbanti attho.</p>
              <p>[03] ^b^paṇavo^eb^ti ḍiṇḍimo.  ^b^sabbavaṅkadosanihitaninnītakasāvo^eb^ti nihitasabbavaṅkadoso ceva  apanītakasāvo ca. ^b^aṅganteva saṅkhaṃ gacchatī^eb^ti aṅgasamo  hoti. </p>
              <p>[03] 219^b^.^eb^ ^b^gehasitasīlāna^eb^nti ^a^M4.0142^ea^  pañcakāmaguṇanissitasīlānaṃ. ^b^ñāyassā^eb^ti aṭṭhaṅgikamaggassa. </p>
              <p>[03] 222^b^.^eb^ ^b^adantamaraṇaṃ mahallako rañño nāgo  kālaṅkato^eb^ti rañño mahallako nāgo adantamaraṇaṃ mato kālaṃ kato  hoti, adantamaraṇaṃ kālaṃkiriyaṃ nāma kariyatīti ayamettha attho.  esa nayo sabbattha. sesaṃ uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dantabhūmisuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. bhūmijasuttavaṇṇanā </h3n>
            <h4>
              <h4n> </h4n>
              <p>[03] 223^b^.^eb^ ^b^evaṃ^eb^ ^a^V4.0146^ea^ ^b^me suta^eb^nti bhūmijasuttaṃ. tattha  ^b^bhūmijo^eb^ti ayaṃ thero jayasenarājakumārassa mātulo.  ^b^āsañca anāsañcā^eb^ti kālena āsaṃ kālena anāsaṃ.  ^b^sakena^eb^ ^a^P4.0200^ea^ ^b^thālipākenā^eb^ti pakatipavattāya  bhikkhāya attano niṭṭhitabhattatopi bhattena parivisi. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bhūmijasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. anuruddhasuttavaṇṇanā </h3n>
            <h4>
              <h4n> </h4n>
              <p>[03] 230^b^.^eb^ ^b^evaṃ^eb^ ^a^V4.0147^ea^ ^b^me suta^eb^nti anuruddhasuttaṃ. tattha  ^b^evamāhaṃsū^eb^ti tassa upāsakassa aphāsukakālo ahosi, tadā  upasaṅkamitvā evamāhaṃsu. ^b^apaṇṇaka^eb^nti avirādhitaṃ.  ^b^ekatthā^eb^ti appamāṇāti vā mahaggatāti vā jhānameva  cittekaggatāyeva evaṃ vuccatīti imaṃ sandhāya evamāha. </p>
              <p>[03] 231^b^.^eb^ ^b^yāvatā^eb^ ^a^M4.0143^ea^ ^b^ekaṃ rukkhamūlaṃ mahaggatanti pharitvā  adhimuccitvā viharatī^eb^ti ekarukkhamūlapamāṇaṭṭhānaṃ kasiṇanimittena  ottharitvā tasmiṃ kasiṇanimitte mahaggatajjhānaṃ pharitvā  adhimuccitvā viharati. mahaggatanti panassa ābhogo natthi, kevalaṃ  mahaggatajjhānapavattivasena panetaṃ vuttaṃ. esa nayo sabbattha.  ^b^iminā kho etaṃ gahapati pariyāyenā^eb^ti iminā kāraṇena.  ettha hi appamāṇāti vuttānaṃ brahmavihārānaṃ nimittaṃ na vaḍḍhati,  ugghāṭanaṃ na jāyati, tāni jhānāni abhiññānaṃ vā nirodhassa vā  pādakāni na honti, vipassanāpādakāni pana vaṭṭapādakāni  bhavokkamanāni ca honti. ``mahaggatā''ti vuttānaṃ pana  kasiṇajjhānānaṃ nimittaṃ vaḍḍhati, ugghāṭanaṃ jāyati, samatikkamā  honti, abhiññāpādakāni ^a^P4.0201^ea^ nirodhapādakāni  vaṭṭapādakāni bhavokkamanāni ca honti. evamime dhammā nānatthā,  appamāṇā mahaggatāti evaṃ nānābyañjanā ca. </p>
              <p>[03] 232^b^.^eb^ idāni mahaggatasamāpattito nīharitvā  bhavūpapattikāraṇaṃ dassento ^b^catasso kho imā^eb^tiādimāha.  ^b^parittābhā^eb^ti pharitvā jānantassa ayamābhogo atthi, parittābhesu  pana devesu nibbattikāraṇaṃ jhānaṃ bhāvento evaṃ vutto. esa nayo  sabbattha. parittābhā siyā saṃkiliṭṭhābhā honti siyā parisuddhābhā,  appamāṇābhā siyā saṃkiliṭṭhābhā honti siyā parisuddhābhā. kathaṃ?  suppamatte vā sarāvamatte vā kasiṇaparikammaṃ katvā samāpattiṃ  nibbattetvā pañcahākārehi āciṇṇavasibhāvo paccanīkadhammānaṃ suṭṭhu  aparisodhitattā dubbalameva samāpattiṃ vaḷañjitvā appaguṇajjhāne ṭhito  kālaṃ katvā parittābhesu nibbattati, vaṇṇo panassa paritto ceva hoti  saṃkiliṭṭho ca. pañcahi panākārehi āciṇṇavasibhāvo  paccanīkadhammānaṃ suṭṭhu parisodhitattā suvisuddhaṃ samāpattiṃ vaḷañjitvā  paguṇajjhāne ṭhito kālaṃ katvā parittābhesu nibbattati, vaṇṇo  ^a^V4.0148^ea^ panassa  paritto ceva hoti parisuddho ca. evaṃ parittābhā siyā saṃkiliṭṭhābhā  honti siyā parisuddhābhā. kasiṇe pana vipulaparikammaṃ katvā  samāpattiṃ nibbattetvā pañcahākārehi āciṇṇavasibhāvoti sabbaṃ  purimasadisameva veditabbaṃ. evaṃ appamāṇābhā siyā saṃkiliṭṭhābhā  honti siyā parisuddhābhāti.</p>
              <p>[03] ^b^vaṇṇanānatta^eb^nti ^a^M4.0144^ea^ sarīravaṇṇassa nānattaṃ. ^b^no ca  ābhānānatta^eb^nti āloke nānattaṃ na paññāyati.  ^b^accinānatta^eb^nti ^a^P4.0202^ea^ dīgharassāṇuthūlavasena  acciyā nānattaṃ.</p>
              <p>[03] ^b^yattha yatthā^eb^ti  uyyānavimānakapparukkhanadītīrapokkharaṇītīresu yattha yattha.  ^b^abhinivisantī^eb^ti vasanti. ^b^abhiramantī^eb^ti ramanti na  ukkaṇṭhanti. ^b^kājenā^eb^ti yāgubhattatelaphāṇitamacchamaṃsakājesu yena  kenaci kājena. ``kācenāti''pi pāṭho, ayameva attho.  ^b^piṭakenā^eb^ti pacchiyā. ^b^tattha tatthevā^eb^ti  sappimadhuphāṇitādīnaṃ sulabhaṭṭhānato loṇapūtimacchādīnaṃ ussannaṭṭhānaṃ  nītā ``pubbe amhākaṃ vasanaṭṭhānaṃ phāsukaṃ, tattha sukhaṃ vasimhā, idha  loṇaṃ vā no bādhati pūtimacchagandho vā sīsarogaṃ uppādetī''ti evaṃ  cittaṃ anuppādetvā tattha tattheva ramanti. </p>
              <p>[03] 234^b^.^eb^ ^b^ābhā^eb^ti ābhāsampannā. ^b^tadaṅgenā^eb^ti  tassā bhavūpapattiyā aṅgena, bhavūpapattikāraṇenāti attho. idāni taṃ  kāraṇaṃ pucchanto ^b^ko nu kho, bhante^eb^tiādimāha.</p>
              <p>[03] ^b^kāyaduṭṭhulla^eb^nti kāyālasiyabhāvo. ^b^jhāyato^eb^ti jalato. </p>
              <p>[03] 235^b^.^eb^ ^b^dīgharattaṃ kho me^eb^ti thero kira pāramiyo  pūrento isipabbajjaṃ pabbajitvā samāpattiṃ nibbattetvā nirantaraṃ tīṇi  attabhāvasatāni brahmaloke paṭilabhi, taṃ sandhāyetaṃ āha. vuttampi  cetaṃ -- </p>
              <p>[21] ``avokiṇṇaṃ ^a^V4.0149^ea^ tīṇi sataṃ, yaṃ pabbajiṃ isipabbajjaṃ. </p>
              <p>[22] asaṅkhataṃ gavesanto, pubbe sañcaritaṃ mama''nti..</p>
              <p>[03] sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] anuruddhasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. upakkilesasuttavaṇṇanā </h3n>
            <h4>
              <h4n> </h4n>
              <p>[03] 236^b^.^eb^ ^b^evaṃ^eb^ ^a^V4.0150^ea^ ^a^P4.0203^ea^ ^b^me suta^eb^nti  upakkilesasuttaṃ. tattha ^b^etadavocā^eb^ti neva bhedādhippāyena na  piyakamyatāya, atha khvāssa etadahosi -- ``ime bhikkhū  ^a^M4.0145^ea^ mama  vacanaṃ gahetvā na oramissanti, buddhā ca nāma hitānukampakā, addhā  nesaṃ bhagavā ekaṃ kāraṇaṃ kathessati, taṃ sutvā ete oramissanti,  tato tesaṃ phāsuvihāro bhavissatī''ti. tasmā etaṃ ``idha,  bhante''tiādivacanamavoca. ^b^mā bhaṇḍana^eb^ntiādīsu  ``akatthā''ti pāṭhasesaṃ gahetvā ``mā bhaṇḍanaṃ akatthā''ti evaṃ  attho daṭṭhabbo. ^b^aññataro^eb^ti so kira bhikkhu bhagavato  atthakāmo, ayaṃ kirassa adhippāyo -- ``ime bhikkhū kodhābhibhūtā  satthu vacanaṃ na gaṇhanti, mā bhagavā ete ovadanto kilamī''ti,  tasmā evamāha.</p>
              <p>[03] ^b^piṇḍāya pāvisī^eb^ti na kevalaṃ pāvisi, yenapi janena na  diṭṭho, so maṃ passatūtipi adhiṭṭhāsi. kimatthaṃ adhiṭṭhāsīti? tesaṃ  bhikkhūnaṃ damanatthaṃ. bhagavā hi tadā piṇḍapātappaṭikkanto ``puthusaddo  samajano''tiādigāthā bhāsitvā kosambito bālakaloṇakāragāmaṃ  gato. tato pācīnavaṃsadāyaṃ, tato pālileyyakavanasaṇḍaṃ gantvā  pālileyyahatthināgena upaṭṭhahiyamāno temāsaṃ vasi. nagaravāsinopi  -- ``satthā vihāraṃ gato, gacchāma dhammassavanāyā''ti gandhapupphahatthā  vihāraṃ gantvā ``kahaṃ, bhante, satthā''ti pucchiṃsu. ``kahaṃ tumhe  satthāraṃ dakkhatha, satthā `ime bhikkhū samagge ^a^P4.0204^ea^  karissāmī'ti āgato, samagge kātuṃ asakkonto nikkhamitvā  gato''ti. ``mayaṃ satampi sahassampi datvā satthāraṃ ānetuṃ na  sakkoma, so no ayācito sayameva āgato, mayaṃ ime bhikkhū  nissāya satthu sammukhā dhammakathaṃ sotuṃ na labhimhā. ime satthāraṃ  uddissa pabbajitā, tasmimpi sāmaggiṃ karonte samaggā na jātā,  kassāññassa vacanaṃ karissanti. alaṃ na imesaṃ bhikkhā  dātabbā''ti sakalanagare daṇḍaṃ ṭhapayiṃsu. te punadivase sakalanagaraṃ  piṇḍāya caritvā kaṭacchumattampi bhikkhaṃ alabhitvā vihāraṃ āgamaṃsu.  upāsakāpi te puna āhaṃsu -- ``yāva satthāraṃ na khamāpetha, tāva vo  tameva daṇḍakamma''nti. te ``satthāraṃ khamāpessāmā''ti bhagavati  sāvatthiyaṃ anuppatte ^a^V4.0151^ea^ tattha agamaṃsu. satthā tesaṃ aṭṭhārasa  bhedakaravatthūni desesīti ayamettha pāḷimuttakakathā. </p>
              <p>[03] 237^b^.^eb^ idāni ^b^puthusaddo^eb^tiādigāthāsu puthu  mahāsaddo assāti ^b^puthusaddo. samajano^eb^ti samāno ekasadiso  jano, sabbovāyaṃ bhaṇḍanakārakajano ^a^M4.0146^ea^ samantato saddaniccharaṇena puthusaddo  ceva sadiso cāti vuttaṃ hoti. ^b^na bālo koci maññathā^eb^ti  tatra koci ekopi ahaṃ bāloti na maññati, sabbepi  paṇḍitamāninoyeva. ^b^nāññaṃ bhiyyo amaññaru^eb^nti koci ekopi  ahaṃ bāloti na ca maññi, bhiyyo ca saṅghasmiṃ bhijjamāne aññampi  ekaṃ ``mayhaṃ kāraṇā saṅgho bhijjatī''ti idaṃ kāraṇaṃ na maññīti  attho.</p>
              <p>[03] ^b^parimuṭṭhā^eb^ti muṭṭhassatino. ^b^vācāgocarabhāṇino^eb^ti  rākārassa rassādeso kato; vācāgocarāva ^a^P4.0205^ea^, na  satipaṭṭhānagocarā, bhāṇino ca, kathaṃ bhāṇino? ^b^yāvicchanti  mukhāyāmaṃ,^eb^ yāva mukhaṃ pasāretuṃ icchanti, tāva pasāretvā bhāṇino,  ekopi saṅghagāravena mukhasaṅkocanaṃ na karotīti attho. ^b^yena  nītā^eb^ti yena kalahena imaṃ nillajjabhāvaṃ nītā. ^b^na taṃ vidū^eb^  na taṃ jānanti ``evaṃ sādīnavo aya''nti.</p>
              <p>[03] ^b^ye ca taṃ upanayhantī^eb^ti taṃ akkocchi mantiādikaṃ ākāraṃ  ye upanayhanti. ^b^sanantano^eb^ti porāṇo.</p>
              <p>[03] ^b^pare^eb^ti paṇḍite ṭhapetvā tato aññe bhaṇḍanakārakā pare nāma.  te ettha saṅghamajjhe kalahaṃ karontā ``mayaṃ yamāmase upayamāma  nassāma satataṃ samitaṃ maccusantikaṃ gacchāmā''ti na jānanti.  ^b^ye ca tattha vijānantī^eb^ti ye ca tattha paṇḍitā ``mayaṃ maccuno  samīpaṃ gacchāmā''ti vijānanti. ^b^tato sammanti medhagā^eb^ti  evañhi te jānantā yonisomanasikāraṃ uppādetvā medhagānaṃ kalahānaṃ  vūpasamāya paṭipajjanti. </p>
              <p>[01] ^b^aṭṭhicchinnā^eb^ti ayaṃ gāthā jātake (jā0 1.9.16)  āgatā, brahmadattañca dīghāvukumārañca sandhāya ^a^V4.0152^ea^ vuttā. ayañhettha  attho -- tesampi tathā pavattaverānaṃ hoti saṅgati, kasmā ^a^P4.0206^ea^  tumhākaṃ na hoti, yesaṃ vo neva mātāpitūnaṃ aṭṭhīni  chinnāni, na pāṇā haṭā na gavāssadhanāni haṭānīti.</p>
              <p>[03] ^b^sace^eb^ ^a^M4.0147^ea^ ^b^labhethā^eb^tiādigāthā paṇḍitasahāyassa ca bālasahāyassa  ca vaṇṇāvaṇṇadīpanatthaṃ vuttā. ^b^abhibhuyya sabbāni  parissayānī^eb^ti pākaṭaparissaye ca paṭicchannaparissaye ca  abhibhavitvā tena saddhiṃ attamano satimā careyyāti. </p>
              <p>[01] ^b^rājāva raṭṭhaṃ vijita^eb^nti yathā attano vijitaraṭṭhaṃ  mahājanakarājā ca arindamamahārājā ca pahāya ekakā vicariṃsu, evaṃ  vicareyyāti attho. ^b^mātaṅgaraññeva nāgo^eb^ti mātaṅgo araññe  nāgova. ^b^mātaṅgo^eb^ti hatthi vuccati. ^b^nāgo^eb^ti  mahantādhivacanametaṃ. yathā hi mātuposako mātaṅganāgo araññe eko  cari, na ca pāpāni akāsi, yathā ca pālileyyako, evaṃ eko care,  na ca pāpāni kayirāti vuttaṃ hoti. </p>
              <p>[03] 238^b^.^eb^ ^b^bālakaloṇakāragāmo^eb^ti upāligahapatissa  bhogagāmo. ^b^tenupasaṅkamī^eb^ti kasmā upasaṅkami? gaṇe kirassa  ādīnavaṃ disvā ekavihāriṃ bhikkhuṃ passitukāmatā udapādi, tasmā  sītādīhi pīḷito uṇhādīni patthayamāno viya upasaṅkami.  ^b^dhammiyā kathāyā^eb^ti ekībhāve ānisaṃsappaṭisaṃyuttāya. yena  ^a^P4.0207^ea^ pācīnavaṃsadāyo, tattha kasmā upasaṅkami?  kalahakārake kirassa diṭṭhādīnavattā samaggavāsino bhikkhū  passitukāmatā udapādi, tasmā sītādīhi pīḷito uṇhādīni  patthayamāno viya tattha upasaṅkami. ^b^āyasmā ca  anuruddho^eb^tiādi vuttanayameva. </p>
              <p>[03] 241^b^.^eb^ ^b^atthi pana vo^eb^ti pacchimapucchāya  lokuttaradhammaṃ puccheyya. so pana therānaṃ natthi, tasmā taṃ pucchituṃ  na yuttanti parikammobhāsaṃ pucchati. ^b^obhāsañceva sañjānāmā^eb^ti  parikammobhāsaṃ sañjānāma. ^b^dassanañca rūpāna^eb^nti dibbacakkhunā  rūpadassanañca sañjānāma. ^b^tañca nimittaṃ nappaṭivijjhāmā^eb^ti  tañca kāraṇaṃ na jānāma, yena no obhāso ca rūpadassanañca  antaradhāyati.</p>
              <p>[03] ^b^taṃ kho pana vo anuruddhā nimittaṃ paṭivijjhitabba^eb^nti taṃ  vo kāraṇaṃ jānitabbaṃ. ^b^ahampi suda^eb^nti anuruddhā tumhe kiṃ na  āḷulessanti, ahampi imehi ekādasahi upakkilesehi  ^a^V4.0153^ea^ āḷulitapubboti dassetuṃ imaṃ desanaṃ ^a^M4.0148^ea^ ārabhi. ^b^vicikicchā kho  me^eb^tiādīsu mahāsattassa ālokaṃ vaḍḍhetvā dibbacakkhunā  nānāvidhāni rūpāni disvā ``idaṃ kho ki''nti vicikicchā  udapādi. ^b^samādhi cavī^eb^ti parikammasamādhi cavi.  ^b^obhāso^eb^ti parikammobhāsopi antaradhāyi, dibbacakkhunāpi rūpaṃ  na passi. ^b^amanasikāro^eb^ti rūpāni passato vicikicchā  uppajjati, idāni kiñci na manasikarissāmīti amanasikāro  udapādi.</p>
              <p>[03] ^b^thinamiddha^eb^nti ^a^P4.0208^ea^ kiñci  amanasikarontassa thinamiddhaṃ udapādi.</p>
              <p>[03] ^b^chambhitatta^eb^nti himavantābhimukhaṃ ālokaṃ vaḍḍhetvā  dānavarakkhasājagarādayo addasa, athassa chambhitattaṃ udapādi.</p>
              <p>[03] ^b^uppila^eb^nti ``mayā diṭṭhabhayaṃ pakatiyā olokiyamānaṃ  natthi. adiṭṭhe kiṃ nāma bhaya''nti cintayato uppilāvitattaṃ  udapādi. ^b^sakidevā^eb^ti ekapayogeneva pañca nidhikumbhiyopi  passeyya.</p>
              <p>[03] ^b^duṭṭhulla^eb^nti mayā vīriyaṃ gāḷhaṃ paggahitaṃ, tena me uppilaṃ  uppannanti vīriyaṃ sithilamakāsi, tato kāyadaratho kāyaduṭṭhullaṃ  kāyālasiyaṃ udapādi.</p>
              <p>[03] ^b^accāraddhavīriya^eb^nti mama vīriyaṃ sithilaṃ karoto duṭṭhullaṃ  uppannanti puna vīriyaṃ paggaṇhato accāraddhavīriyaṃ udapādi.  ^b^patameyyā^eb^ti mareyya.</p>
              <p>[03] ^b^atilīnavīriya^eb^nti mama vīriyaṃ paggaṇhato evaṃ jātanti  puna vīriyaṃ sithilaṃ karoto atilīnavīriyaṃ udapādi.</p>
              <p>[03] ^b^abhijappā^eb^ti devalokābhimukhaṃ ālokaṃ vaḍḍhetvā devasaṅghaṃ  passato taṇhā udapādi.</p>
              <p>[03] ^b^nānattasaññā^eb^ti mayhaṃ ekajātikaṃ rūpaṃ manasikarontassa  abhijappā uppannā, nānāvidharūpaṃ ^a^V4.0154^ea^ manasi karissāmīti kālena  devalokābhimukhaṃ kālena manussalokābhimukhaṃ vaḍḍhetvā nānāvidhāni  rūpāni manasikaroto nānattasaññā udapādi.</p>
              <p>[03] ^b^atinijjhāyitatta^eb^nti mayhaṃ nānāvidhāni rūpāni  manasikarontassa nānattasaññā udapādi, iṭṭhaṃ vā aniṭṭhaṃ ^a^P4.0209^ea^  vā ekajātikameva manasi karissāmīti tathā  manasikaroto atinijjhāyitattaṃ rūpānaṃ udapādi. </p>
              <p>[03] 243^b^.^eb^ ^b^obhāsanimittaṃ^eb^ ^a^M4.0149^ea^ ^b^manasi karomī^eb^ti  parikammobhāsameva manasi karomi. ^b^na ca rūpāni passāmī^eb^ti  dibbacakkhunā rūpāni na passāmi. ^b^rūpanimittaṃ manasi  karomī^eb^ti dibbacakkhunā visayarūpameva manasi karomi.</p>
              <p>[03] ^b^parittañceva obhāsa^eb^nti parittakaṭṭhāne obhāsaṃ.  ^b^parittāni ca rūpānī^eb^ti parittakaṭṭhāne rūpāni. vipariyāyena  dutiyavāro veditabbo. ^b^paritto samādhī^eb^ti parittako  parikammobhāso, obhāsaparittatañhi sandhāya idha parikammasamādhi  ``paritto''ti vutto. ^b^parittaṃ me tasmiṃ samaye^eb^ti tasmiṃ samaye  dibbacakkhupi parittakaṃ hoti. appamāṇavārepi eseva nayo. </p>
              <p>[03] 245^b^.^eb^ ^b^avitakkampi vicāramatta^eb^nti pañcakanaye  dutiyajjhānasamādhiṃ. ^b^avitakkampi avicāra^eb^nti catukkanayepi  pañcakanayepi jhānattayasamādhiṃ. ^b^sappītika^eb^nti  dukatikajjhānasamādhiṃ. ^b^nippītika^eb^nti dukajjhānasamādhiṃ.  ^b^sātasahagata^eb^nti tikacatukkajjhānasamādhiṃ.  ^b^upekkhāsahagata^eb^nti catukkanaye catutthajjhānasamādhiṃ pañcakanaye  pañcamajjhānasamādhiṃ. </p>
              <p>[01] kadā pana bhagavā imaṃ tividhaṃ samādhiṃ bhāveti?  mahābodhimūle nisinno pacchimayāme. bhagavato hi paṭhamamaggo  paṭhamajjhāniko ahosi, dutiyādayo dutiyatatiyacatutthajjhānikā  ^a^P4.0210^ea^. pañcakanaye pañcamajjhānassa maggo natthīti  so lokiyo ahosīti lokiyalokuttaramissakaṃ sandhāyetaṃ vuttaṃ.  sesaṃ sabbattha uttānamevāti. </p>
              <p>[01] papañcasūdaniyā majjhimanikāyaṭṭhakathāya </p>
              <p>[06] upakkilesasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. bālapaṇḍitasuttavaṇṇanā </h3n>
            <h4>
              <h4n> </h4n>
              <p>[03] 246^b^.^eb^ ^b^evaṃ^eb^ ^a^V4.0155^ea^ ^b^me suta^eb^nti bālapaṇḍitasuttaṃ. tattha  ^b^bālalakkhaṇānī^eb^ti bālo ayanti etehi lakkhiyati ñāyatīti  bālalakkhaṇāni. tāneva tassa sañjānanakāraṇānīti  ^b^bālanimittāni^eb^. bālassa apadānānīti ^b^bālāpadānāni^eb^  ^a^M4.0150^ea^.  ^b^duccintitacintī^eb^ti cintayanto abhijjhābyāpādamicchādassanavasena  duccintitameva cinteti. ^b^dubbhāsitabhāsī^eb^ti bhāsamānopi  musāvādādibhedaṃ dubbhāsitameva bhāsati. ^b^dukkaṭakammakārī^eb^ti  karontopi pāṇātipātādivasena dukkaṭakammameva karoti. ^b^tatra  ce^eb^ti yattha nisinno, tassaṃ parisati. ^b^tajjaṃ tassāruppa^eb^nti  tajjātikaṃ tadanucchavikaṃ, pañcannaṃ verānaṃ  diṭṭhadhammakasamparāyikāadīnavappaṭisaṃyuttanti adhippāyo.  ^b^tatrā^eb^ti ^a^P4.0211^ea^ tāya kathāya kacchamānāya.  ^b^bāla^eb^ntiādīni sāmiatthe upayogavacanaṃ. </p>
              <p>[03] 248^b^.^eb^ ^b^olambantī^eb^ti upaṭṭhahanti. sesapadadvayaṃ  tasseva vevacanaṃ, olambanādiākārena hi tāni upaṭṭhahanti, tasmā  evaṃ vuttaṃ. ^b^pathaviyā olambantī^eb^ti pathavitale pattharanti.  sesapadadvayaṃ tasseva vevacanaṃ. pattharaṇākāroyeva hesa. ^b^tatra,  bhikkhave, bālassā^eb^ti tasmiṃ upaṭṭhānākāre āpāthagate bālassa evaṃ  hoti. </p>
              <p>[03] 249^b^.^eb^ ^b^etadavocā^eb^ti anusandhikusalo bhikkhu  ``nirayassa upamā kātuṃ na sakkā''ti na bhagavā vadati, ``na  sukarā''ti pana vadati, na sukaraṃ pana sakkā hoti kātuṃ, handāhaṃ  dasabalaṃ upamaṃ kārāpemīti cintetvā etaṃ ``sakkā, bhante''ti vacanaṃ  avoca. ^b^haneyyu^eb^nti vinivijjhitvā gamanavasena yathā ekasmiṃ  ṭhāne dve pahārā nipatanti, evaṃ haneyyuṃ. tenassa dve vaṇamukhasatāni  honti. ito uttaripi eseva nayo. </p>
              <p>[03] 250^b^.^eb^ ^b^pāṇimatta^eb^nti antomuṭṭhiyaṃ ṭhapanamattaṃ.  ^b^saṅkhampi na upetī^eb^ti gaṇanamattampi na gacchati.  ^b^kalabhāgampī^eb^ti satimaṃ kalaṃ sahassimaṃ kalaṃ satasahassimaṃ vā  kalaṃ upagacchatītipi vattabbataṃ na upeti. ^b^upanidhampī^eb^ti  upanikkhepanamattampi na upeti, olokentassa olokitamattampi  ^a^V4.0156^ea^ natthi. ^b^tattaṃ^eb^ ^a^P4.0212^ea^ ^b^ayokhila^eb^nti tigāvutaṃ  attabhāvaṃ sampajjalitāya lohapathaviyā uttānakaṃ nipajjāpetvā tassa  dakkhiṇahatthe tālappamāṇaṃ ayasūlaṃ pavesenti, tathā vāmahatthādīsu.  yathā ca uttānakaṃ nipajjāpetvā, evaṃ urenapi dakkhiṇapassenapi  vāmapassenapi nipajjāpetvā taṃ kammakāraṇaṃ karontiyeva.  ^b^saṃvesetvā^eb^ti sampajjalitāya lohapathaviyā tigāvutaṃ attabhāvaṃ  nipajjāpetvā. ^b^kuṭhārīhī^eb^ti mahatīhi gehassa  ekapakkhachadanamattāhi kuṭhārīhi tacchanti. lohitaṃ nadī hutvā  sandati, lohapathavito jālā uṭṭhahitvā tacchitaṭṭhānaṃ gaṇhanti.  mahādukkhaṃ uppajjati, tacchantā ^a^M4.0151^ea^ pana suttāhataṃ karitvā dārū viya  aṭṭhaṃsampi chaḷaṃsampi karonti. ^b^vāsīhī^eb^ti mahāsuppapamāṇāhi  vāsīhi. tāhi tacchantā tacato yāva aṭṭhīni saṇikaṃ tacchanti,  tacchitaṃ tacchitaṃ paṭipākatikaṃ hoti. ^b^rathe yojetvā^eb^ti saddhiṃ  yugayottapañcaracakkakubbarapācanehi sabbato sampajjalite rathe yojetvā.  ^b^mahanta^eb^nti mahākūṭāgārappamāṇaṃ. ^b^āropentī^eb^ti  sampajjalitehi ayamuggarehi pothentā āropenti. ^b^sakimpi^eb^  ^a^P4.0213^ea^ ^b^uddha^eb^nti supakkuthitāya ukkhaliyā  pakkhittataṇḍulā viya uddhaṃ adho tiriyañca gacchati.</p>
              <p>[03] ^b^bhāgaso mito^eb^ti bhāge ṭhapetvā ṭhapetvā vibhatto.  ^b^pariyanto^eb^ti parikkhitto. ^b^ayasā^eb^ti upari ayapaṭṭena  chādito.</p>
              <p>[03] ^b^samantā yojanasataṃ pharitvā tiṭṭhatī^eb^ti evaṃ pharitvā  tiṭṭhati, yathā samantā yojanasate ṭhāne ṭhatvā olokentassa  akkhīni yamakagoḷakā viya nikkhamanti.</p>
              <p>[03] ^b^na sukarā akkhānena pāpuṇitu^eb^nti nirayo nāma evampi  dukkho evampi dukkhoti vassasataṃ vassasahassaṃ kathentenāpi matthakaṃ  pāpetvā kathetuṃ na sukarāti attho. </p>
              <p>[03] 251^b^.^eb^ ^b^dantullehaka^eb^nti dantehi ullehitvā,  luñcitvāti vuttaṃ hoti. ^b^rasādo^eb^ti rasagedhena paribhuttaraso. </p>
              <p>[03] 252^b^.^eb^ ^b^aññamaññakhādikā^eb^ti aññamaññakhādanaṃ.</p>
              <p>[03] ^b^dubbaṇṇo^eb^ti ^a^V4.0157^ea^ durūpo. ^b^duddasiko^eb^ti dārakānaṃ  bhayāpanatthaṃ katayakkho viya duddaso. ^b^okoṭimako^eb^ti  lakuṇḍako paviṭṭhagīvo mahodaro. ^b^kāṇo^eb^ti ekakkhikāṇo vā  ubhayakkhikāṇo vā. ^b^kuṇī^eb^ti ekahatthakuṇī vā ubhayahatthakuṇī  vā. ^b^pakkhahato^eb^ti pīṭhasappī. ^b^so^eb^ ^a^P4.0214^ea^  ^b^kāyenā^eb^ti idamassa dukkhānupabandhadassanatthaṃ āraddhaṃ.</p>
              <p>[03] ^b^kaliggahenā^eb^ti parājayena. ^b^adhibandhaṃ nigaccheyyā^eb^ti  yasmā bahuṃ jito sabbasāpateyyampissa nappahoti, tasmā attanāpi  bandhaṃ nigaccheyya. ^b^kevalā paripūrā bālabhūmī^eb^ti bālo tīṇi  duccaritāni pūretvā ^a^M4.0152^ea^ niraye nibbattati, tattha pakkāvasesena manussattaṃ  āgato pañcasu nīcakulesu nibbattitvā puna tīṇi duccaritāni  pūretvā niraye nibbattatīti ayaṃ sakalā paripuṇṇā bālabhūmi. </p>
              <p>[03] 253^b^.^eb^ ^b^paṇḍitalakkhaṇānī^eb^tiādi vuttānusāreneva  veditabbaṃ. ^b^sucintitacintī^eb^tiādīni cettha manosucaritādīnaṃ  vasena yojetabbāni. </p>
            </h4>
            <h4>
              <h4n> cakkaratanavaṇṇanā </h4n>
              <p>[03] 256^b^.^eb^ ^b^sīsaṃ nhātassā^eb^ti sīsena saddhiṃ  gandhodakena nhātassa. ^b^uposathikassā^eb^ti samādinnauposathaṅgassa.  ^b^uparipāsādavaragatassā^eb^ti pāsādavarassa upari gatassa  subhojanaṃ bhuñjitvā pāsādavarassa upari mahātale sirīgabbhaṃ pavisitvā  sīlāni āvajjantassa. tadā kira rājā pātova satasahassaṃ  vissajjetvā mahādānaṃ datvā punapi soḷasahi gandhodakaghaṭehi sīsaṃ  nhāyitvā katapātarāso suddhaṃ uttarāsaṅgaṃ ekaṃsaṃ katvā uparipāsādassa  sirīsayane pallaṅkaṃ ābhujitvā nisinno attano dānamayapuññasamudayaṃ  āvajjetvā nisīdati, ayaṃ sabbacakkavattīnaṃ dhammatā ^a^P4.0215^ea^.</p>
              <p>[03] tesaṃ taṃ āvajjantānaṃyeva vuttappakārapuññakammapaccayaṃ utusamuṭṭhānaṃ  nīlamaṇisaṅghāṭasadisaṃ pācīnasamuddajalatalaṃ chindamānaṃ viya ākāsaṃ  alaṅkurumānaṃ viya dibbaṃ cakkaratanaṃ pātubhavati. tayidaṃ  dibbānubhāvayuttattā ^b^dibba^eb^nti vuttaṃ. sahassaṃ assa arānanti  ^b^sahassāraṃ^eb^. saha ^a^V4.0158^ea^ nemiyā saha nābhiyā cāti ^b^sanemikaṃ  sanābhikaṃ^eb^. sabbehi ākārehi paripūranti ^b^sabbākāraparipūraṃ^eb^.</p>
              <p>[03] tattha cakkañca taṃ ratijananaṭṭhena ratanañcāti ^b^cakkaratanaṃ^eb^.  yāya pana taṃ nābhiyā ``sanābhika''nti vuttaṃ, sā indanīlamaṇimayā  hoti. majjhe panassā rajatamayā panāḷi, yāya  suddhasiniddhadantapantiyā hasamānaṃ viya virocati. majjhe chiddena  viya candamaṇḍalena ubhosupi bāhirantesu rajatapaṭṭena kataparikkhepo  hoti. tesu panassā nābhipanāḷi parikkhepapaṭṭesu yuttaṭṭhāne  paricchedalekhā suvibhattāva hutvā paññāyanti. ayaṃ tāvassa nābhiyā  sabbākāraparipūratā.</p>
              <p>[03] yehi ^a^M4.0153^ea^ pana taṃ arehi ``sahassāra''nti vuttaṃ, te sattaratanamayā  sūriyarasmiyo viya pabhāsampannā honti. tesampi  ghaṭamaṇikaparicchedalekhādīni suvibhattāneva paññāyanti. ayamassa  arānaṃ sabbākāraparipūratā.</p>
              <p>[03] yāya pana taṃ nemiyā saha ``sanemika''nti vuttaṃ, sā  bālasūriyarasmikalāpasiriṃ ^a^P4.0216^ea^ avahasamānā viya  surattasuddhasiniddhapavāḷamayā hoti. sandhīsu panassā  sañjhārāgasassirikarattajambonadapaṭṭā vaṭṭaparicchedalekhā ca suvibhattā  paññāyanti. ayamassa nemiyā sabbākāraparipūratā.</p>
              <p>[03] nemimaṇḍalapiṭṭhiyaṃ panassa dasannaṃ dasannaṃ arānamantare dhamanavaṃso  viya antosusiro chiddamaṇḍalacitto vātagāhī pavāḷadaṇḍo hoti,  yassa vātena paharitassa sukusalasamannāhatassa pañcaṅgikatūriyassa  viya saddo vaggu ca rajanīyo ca kamanīyo ca hoti. tassa kho  pana pavāḷadaṇḍassa upari setacchattaṃ, ubhosu passesu  samosaritakusumadāmapantiyoti evaṃ  samosaritakusumadāmapantisatadvayaparivārena setacchattasatadhārinā  pavāḷadaṇḍasatena samupasobhitanemiparikkhepassa dvinnampi nābhipanāḷīnaṃ  anto dve sīhamukhāni honti, yehi tālakkhandhappamāṇā  puṇṇacandakiraṇakalāpasassirikā  taruṇaravisamānarattakambalageṇḍukapariyantā ākāsagaṅgāgatisobhaṃ  abhibhavamānā viya dve muttakalāpā olambanti, yehi cakkaratanena  saddhiṃ ^a^V4.0159^ea^ ākāse samparivattamānehi tīṇi cakkāni ekato parivattantāni  viya khāyanti. ayamassa sabbaso sabbākāraparipūratā.</p>
              <p>[03] taṃ panetaṃ evaṃ sabbākāraparipūraṃ pakatiyā sāyamāsabhattaṃ bhuñjitvā  attano attano gharadvāre paññattāsanesu ^a^P4.0217^ea^  nisīditvā pavattakathāsallāpesu manussesu vīthicatukkādīsu kīḷamāne  dārakajane nātiuccena nātinīcena vanasaṇḍamatthakāsannena  ākāsappadesena upasobhayamānaṃ viya rukkhasākhaggāni,  dvādasayojanato paṭṭhāya suyyamānena madhurassarena sattānaṃ sotāni  odhāpayamānaṃ yojanato paṭṭhāya nānappabhāsamudayasamujjalena vaṇṇena  nayanāni samākaḍḍhantaṃ ^a^M4.0154^ea^ rañño cakkavattissa puññānubhāvaṃ ugghosayantaṃ  viya rājadhāniabhimukhaṃ āgacchati.</p>
              <p>[03] atha tassa cakkaratanassa saddassavaneneva ``kuto nu kho, kassa  nu kho ayaṃ saddo''ti āvajjitahadayānaṃ puratthimadisaṃ  olokayamānānaṃ tesaṃ manussānaṃ aññataro aññataraṃ evamāha --  ``passa bho acchariyaṃ, ayaṃ puṇṇacando pubbe eko uggacchati, ajja  pana attadutiyo uggato, etañhi rājahaṃsamithunaṃ viya puṇṇacandamithunaṃ  pubbāpariyena gaganatalaṃ abhilaṅghatī''ti. tamañño āha -- ``kiṃ  kathesi samma kahaṃ nāma tayā dve puṇṇacandā ekato uggacchantā  diṭṭhapubbā, nanu esa tapanīyaraṃsidhāro piñcharakiraṇo divākaro  uggato''ti. tamañño sitaṃ katvā evamāha -- ``kiṃ ummattosi,  nanu kho idānimeva divākaro atthaṅgato, so kathaṃ imaṃ puṇṇacandaṃ  anubandhamāno uggacchissati, addhā panetaṃ anekaratanappabhāsamujjalaṃ  ekassa puññavato vimānaṃ bhavissatī''ti. te sabbepi apasādayantā  aññe evamāhaṃsu -- ``kiṃ bahuṃ vippalapatha, nevesa puṇṇacando, na  sūriyo na devavimānaṃ. na hetesaṃ evarūpā ^a^P4.0218^ea^  sirisampatti atthi, cakkaratanena panetena bhavitabba''nti.</p>
              <p>[03] evaṃ pavattasallāpasseva tassa janassa candamaṇḍalaṃ ohāya taṃ  cakkaratanaṃ abhimukhaṃ hoti. tato tehi ``kassa nu kho idaṃ  nibbatta''nti vutte bhavanti vattāro -- ``na kassaci aññassa, nanu  amhākaṃ rājā pūritacakkavattivatto, tassetaṃ nibbatta''nti. atha so  ca mahājano, yo ca añño passati, sabbo cakkaratanameva anugacchati.  tampi cakkaratanaṃ raññoyeva atthāya attano āgatabhāvaṃ ñāpetukāmaṃ  viya sattakkhattuṃ pākāramatthakeneva nagaraṃ anusaṃyāyitvā ^a^V4.0160^ea^ rañño antepuraṃ  padakkhiṇaṃ katvā antepurassa uttarasīhapañjarāasanne ṭhāne yathā  gandhapupphādīhi sukhena sakkā hoti pūjetuṃ, evaṃ akkhāhataṃ viya  tiṭṭhati.</p>
              <p>[03] evaṃ ṭhitassa panassa vātapānacchiddādīhi pavisitvā  nānāvirāgaratanappabhāsamujjalaṃ anto pāsādaṃ alaṅkurumānaṃ pabhāsamūhaṃ  disvā dassanatthāya sañjātābhilāso rājā hoti. parijanopissa  piyavacanapābhatena āgantvā tamatthaṃ nivedeti. atha rājā  balavapītipāmojjaphuṭasarīro pallaṅkaṃ ^a^M4.0155^ea^ mocetvā uṭṭhāyāsanā  sīhapañjarasamīpaṃ gantvā taṃ cakkaratanaṃ disvā ``sutaṃ kho pana  meta''ntiādikaṃ cintanaṃ cintesi. tena vuttaṃ -- ``disvāna rañño  khattiyassa...pe0... assaṃ nu kho ahaṃ rājā cakkavattī''ti. tattha  ^b^so hoti rājā cakkavattī^eb^ti kittāvatā cakkavattī hoti?  ekaṅguladvaṅgulamattampi cakkaratane ākāsaṃ abbhuggantvā pavatte.</p>
              <p>[03] idāni tassa pavattāpanatthaṃ yaṃ kātabbaṃ taṃ dassento ^b^atha  kho, bhikkhave^eb^tiādimāha. tattha ^a^P4.0219^ea^  ^b^uṭṭhāyāsanā^eb^ti nisinnāsanato uṭṭhahitvā cakkaratanasamīpaṃ āgantvā.  ^b^bhiṅkāraṃ gahetvā^eb^ti hatthisoṇḍasadisapanāḷiṃ suvaṇṇabhiṅkāraṃ  ukkhipitvā vāmahatthena udakaṃ gahetvā. pavattatu bhavaṃ cakkaratanaṃ,  abhivijinātu bhavaṃ cakkaratananti. ^b^anvadeva rājā cakkavattī  saddhiṃ caturaṅginiyā senāyā^eb^ti sabbacakkavattīnañhi udakena  abhisiñcitvā ``abhivijānātu bhavaṃ cakkaratana''nti  vacanasamanantarameva vehāsaṃ abbhuggantvā cakkaratanaṃ pavattati, yassa  pavattisamakālameva so rājā cakkavattī nāma hoti.</p>
              <p>[03] pavatte pana cakkaratane taṃ anubandhamānova rājā cakkavattī yānavaraṃ  āruyha vehāsaṃ abbhuggacchati, athassa chattacāmarādihattho parijano  ceva antepurajano ca. tato  nānappakārakañcukakavacādisannāhavibhūsitena  vividhāharaṇappabhāsamujjalitena samussitaddhajapaṭākapaṭimaṇḍitena attano  attano balakāyena saddhiṃ uparājasenāpati pabhūtayopi vehāsaṃ  abbhuggantvā rājānameva parivārenti. rājayuttā pana janasaṅgahatthaṃ  nagaravīthīsu bheriyo carāpenti ``tātā amhākaṃ rañño cakkaratanaṃ  ^a^P4.0220^ea^ nibbattaṃ, attano attano vibhavānurūpena  maṇḍitappasādhitā sannipatathā''ti. mahājano pana pakatiyā  cakkaratanasaddeneva sabbakiccāni ^a^V4.0161^ea^ pahāya gandhapupphādīni ādāya  sannipatitova, sopi sabbo vehāsaṃ abbhuggantvā rājānameva parivāreti.  yassa yassa hi raññā saddhiṃ gantukāmatā uppajjati, so so  ākāsagatova hoti. evaṃ dvādasayojanāyāmavitthārā parisā hoti.  tattha ekapurisopi chinnabhinnasarīro vā kiliṭṭhavattho vā natthi.  suciparivāro hi rājā cakkavattī. cakkavattiparisā nāma  vijjādharaparisā viya ākāse gacchamānā indanīlamaṇitale  ^a^M4.0156^ea^ vippakiṇṇaratanasadisā hoti. tena vuttaṃ ``anvadeva rājā cakkavattī  saddhiṃ caturaṅginiyā senāyā''ti.</p>
              <p>[03] tampi cakkaratanaṃ rukkhaggānaṃ uparūpari nātiuccena gaganapadesena  pavattati, yathā rukkhānaṃ pupphaphalapallavehi atthikā tāni sukhena gahetuṃ  sakkonti, bhūmiyaṃ ṭhitā ``esa rājā, esa uparājā, esa  senāpatī''ti sallakkhetuṃ sakkonti. ṭhānādīsupi iriyāpathesu yo  yena icchati, so teneva gacchati. cittakammādisippapasutā cettha  attano attano kiccaṃ karontāyeva gacchanti. yatheva hi bhūmiyaṃ,  tathā nesaṃ sabbakiccāni ākāse ijjhanti. evaṃ cakkavattiparisaṃ  gahetvā taṃ cakkaratanaṃ vāmapassena sineruṃ pahāya samuddassa uparibhāgena  aṭṭhayojanasahassappamāṇaṃ pubbavidehaṃ gacchati.</p>
              <p>[03] tattha yo vinibbedhena dvādasayojanāya parikkhepato  chattiṃsayojanaparisāya sannivesakkhamo sulabhāhārūpakaraṇo  chāyūdakasampanno sucisamatalo ramaṇīyo bhūmibhāgo, tassa uparibhāge  taṃ cakkaratanaṃ ākāse akkhāhataṃ viya tiṭṭhati. atha tena saññāṇena  so mahājano otaritvā yathāruci nhānabhojanādīni sabbakiccāni  karonto vāsaṃ kappeti, tena vuttaṃ ``yasmiṃ ^a^P4.0221^ea^ kho  pana, bhikkhave, padese taṃ cakkaratanaṃ patiṭṭhāti, tattha rājā cakkavattī  vāsaṃ upeti saddhiṃ caturaṅginiyā senāyā''ti.</p>
              <p>[03] evaṃ vāsaṃ upagate cakkavattimhi ye tattha rājāno, te ``paracakkaṃ  āgata''nti sutvāpi na balakāyaṃ sannipātetvā yuddhasajjā honti.  cakkaratanassa uppattisamanantarameva natthi so satto nāma, yo  paccatthikasaññāya rājānaṃ ārabbha āvudhaṃ ukkhipituṃ visaheyya.  ayamanubhāvo cakkaratanassa. </p>
              <p>[21] cakkānubhāvena ^a^V4.0162^ea^ hi tassa rañño, </p>
              <p>[27] arī asesā damathaṃ upenti. </p>
              <p>[26] arindamaṃ nāma narādhipassa, </p>
              <p>[22] teneva taṃ vuccati tassa cakkaṃ..</p>
              <p>[03] tasmā ^a^M4.0157^ea^ sabbepi te rājāno attano attano rajjasirivibhavānurūpaṃ  pābhataṃ gahetvā taṃ rājānaṃ upagamma onatasirā attano  moḷiyamaṇippabhābhisekenassa pādapūjaṃ karonto ``ehi kho  mahārājā''tiādīhi vacanehi tassa kiṅkārappaṭissāvitaṃ āpajjanti.  tena vuttaṃ ^b^ye kho pana, bhikkhave, puratthimāya...pe0...  anusāsa mahārājā^eb^ti.</p>
              <p>[03] tattha ^b^svāgata^eb^nti suāgamanaṃ. ekasmiñhi āgate  socanti, gate nandanti. ekasmiṃ āgate nandanti, gate socanti.  tādiso tvaṃ āgatanandano gamanasocano, tasmā tava āgamanaṃ  suāgamananti vuttaṃ hoti. evaṃ ^a^P4.0222^ea^ vutte pana  cakkavattī nāpi ``ettakaṃ nāma me anuvassaṃ baliṃ upakappethā''ti  vadati, nāpi aññassa bhogaṃ acchinditvā aññassa deti. attano  pana dhammarājabhāvassa anurūpāya paññāya pāṇātipātādīni  upaparikkhitvā pemanīyena mañjunā sarena ``passatha tātā,  pāṇātipāto nāmesa āsevito bhāvito bahulīkato nirayasaṃvattaniko  hotī''tiādinā nayena dhammaṃ desetvā ``pāṇo na  hantabbo''tiādikaṃ ovādaṃ deti. tena vuttaṃ ^b^rājā cakkavattī  evamāha pāṇo na hantabbo...pe0... yathābhuttañca bhuñjathā^eb^ti.</p>
              <p>[03] kiṃ pana sabbepi rañño imaṃ ovādaṃ gaṇhantīti. buddhassapi  tāva sabbe na gaṇhanti, rañño kiṃ gaṇhissanti. tasmā ye paṇḍitā  vibhāvino, te gaṇhanti. sabbe pana anuyantā bhavanti. tasmā  ``ye kho pana, bhikkhave''tiādimāha.</p>
              <p>[03] atha taṃ cakkaratanaṃ evaṃ pubbavidehavāsīnaṃ ovāde dinne  katapātarāse cakkavattībalena vehāsaṃ abbhuggantvā puratthimaṃ samuddaṃ  ajjhogāhati. yathā yathā ca taṃ ajjhogāhati, tathā tathā agadagandhaṃ  ghāyitvā saṃkhittaphaṇo nāgarājā viya saṃkhittaūmivipphāraṃ hutvā  ogacchamānaṃ ^a^V4.0163^ea^ mahāsamuddasalilaṃ yojanamattaṃ ogantvā antosamudde  veḷuriyabhitti viya tiṭṭhati. taṅkhaṇaññeva ca tassa rañño  puññasiriṃ daṭṭhukāmāni viya mahāsamuddatale vippakiṇṇāni  nānāratanāni tato tato āgantvā taṃ padesaṃ pūrayanti. atha sā  rājaparisā taṃ nānāratanaparipūraṃ mahāsamuddatalaṃ disvā yathāruci  ucchaṅgādīhi ādiyati, yathāruci ādinnaratanāya ^a^M4.0158^ea^ pana parisāya taṃ  cakkaratanaṃ paṭinivattati. paṭinivattamāne ca tasmiṃ parisā aggato  hoti, majjhe rājā, ante cakkaratanaṃ. tampi jalanidhijalaṃ  palobhiyamānamiva ^a^P4.0223^ea^ cakkaratanasiriyā,  asahamānamiva ca tena viyogaṃ, nemimaṇḍalapariyantaṃ abhihanantaṃ  nirantarameva upagacchati. </p>
              <p>[03] 257^b^.^eb^ evaṃ rājā cakkavattī puratthimasamuddapariyantaṃ  pubbavidehaṃ abhivijinitvā dakkhiṇasamuddapariyantaṃ jambudīpaṃ  vijetukāmo cakkaratanadesitena maggena dakkhiṇasamuddābhimukho gacchati.  tena vuttaṃ ^b^atha kho taṃ, bhikkhave, cakkaratanaṃ puratthimasamuddaṃ  ajjhogāhetvā paccuttaritvā dakkhiṇaṃ disaṃ pavattatī^eb^ti. evaṃ  pavattamānassa pana tassa pavattanavidhānaṃ senāsanniveso paṭirājagamanaṃ  tesaṃ anusāsanippadānaṃ dakkhiṇasamuddaṃ ajjhogāhanaṃ samuddasalilassa  ogacchanaṃ ratanādānanti sabbaṃ purimanayeneva veditabbaṃ.</p>
              <p>[03] vijinitvā pana taṃ dasasahassayojanappamāṇaṃ jambudīpaṃ  dakkhiṇasamuddatopi paccuttaritvā sattayojanasahassappamāṇaṃ aparagoyānaṃ  vijetuṃ pubbe vuttanayeneva gantvā tampi samuddapariyantaṃ tatheva  abhivijinitvā pacchimasamuddatopi paccuttaritvā  aṭṭhayojanasahassappamāṇaṃ uttarakuruṃ vijetuṃ tatheva gantvā tampi  samuddapariyantaṃ tatheva abhivijiya uttarasamuddatopi paccuttarati.</p>
              <p>[03] ettāvatā raññā cakkavattinā cāturantāya pathaviyā ādhipaccaṃ  adhigataṃ hoti. so evaṃ vijitavijayo attano  rajjasirisampattidassanatthaṃ sapariso uddhaṃ gaganatalaṃ abhilaṅghitvā  suvikasitapadumuppalapuṇḍarīkavanavicitte cattāro jātassare viya  pañcasatapañcasataparittadīpaparivāre cattāro mahādīpe oloketvā  cakkaratanadesiteneva maggena yathānukkamaṃ attano rājadhānimeva  paccāgacchati. atha taṃ cakkaratanaṃ ^a^P4.0224^ea^ antepuradvāraṃ  sobhayamānaṃ viya hutvā tiṭṭhati.</p>
              <p>[03] evaṃ ^a^V4.0164^ea^ patiṭṭhite pana tasmiṃ cakkaratane rājantepure ukkāhi vā  dīpikāhi vā kiñci karaṇīyaṃ na hoti, cakkaratanobhāsoyeva rattiṃ  andhakāraṃ vidhamati. ye ca pana rattiṃ andhakāratthikā honti, tesaṃ  andhakārameva hoti. tena vuttaṃ ^b^dakkhiṇasamuddaṃ  ajjhogāhetvā...pe0... evarūpaṃ cakkaratanaṃ pātubhavatī^eb^ti. </p>
            </h4>
            <h4>
              <h4n> hatthiratanavaṇṇanā </h4n>
              <p>[03] 258^b^.^eb^ evaṃ ^a^M4.0159^ea^ pātubhūtacakkaratanassa panassa cakkavattino amaccā  pakatimaṅgalahatthiṭṭhānaṃ sucibhūmibhāgaṃ kāretvā haricandanādīhi  surabhigandhehi upalimpāpetvā heṭṭhā vicittavaṇṇasurabhikusumasamākiṇṇaṃ  upari suvaṇṇatārakānaṃ antarantarā  samosaritamanuñña-kusumadāmappaṭimaṇḍitavitānaṃ devavimānaṃ viya  abhisaṅkharitvā ``evarūpassa nāma deva hatthiratanassa āgamanaṃ  cintethā''ti vadanti. so pubbe vuttanayeneva mahādānaṃ datvā  sīlāni samādāya taṃ puññasampattiṃ āvajjanto nisīdati, athassa  puññānubhāvacodito chaddantakulā vā uposathakulā vā taṃ sakkāravisesaṃ  anubhavitukāmo  taruṇaravimaṇḍalābhirattacaraṇa-gīvamukhappaṭimaṇḍitavisuddhasetasarīro  sattappatiṭṭho susaṇṭhitaṅgapaccaṅgasanniveso  vikasitaratta-padumacārupokkharo iddhimā yogī viya vehāsaṃ  gamanasamattho manosilācuṇṇarañjitapariyanto viya rajatapabbato  hatthiseṭṭho tasmiṃ padese patiṭṭhāti. so chaddantakulā āgacchanto  sabbakaniṭṭho āgacchati, uposathakulā sabbajeṭṭho. pāḷiyaṃ pana  ``uposatho nāgarājā'' icceva āgacchati. svāyaṃ ^a^P4.0225^ea^  pūritacakkavattivattānaṃ cakkavattīnaṃ sutte vuttanayeneva  cintayantānaṃ āgacchati, na itaresaṃ. sayameva pakatimaṅgalahatthiṭṭhānaṃ  āgantvā maṅgalahatthiṃ apanetvā tattha tiṭṭhati. tena vuttaṃ ^b^puna  caparaṃ, bhikkhave...pe0... nāgarājā^eb^ti.</p>
              <p>[03] evaṃ pātubhūtaṃ pana taṃ hatthiratanaṃ disvā hatthigopakādayo haṭṭhatuṭṭhā  vegena gantvā rañño ārocenti. rājā turitaturitaṃ āgantvā taṃ  disvā pasannacitto ``bhaddakaṃ vata bho hatthiyānaṃ, sace damathaṃ  upeyyā''ti cintayanto hatthaṃ pasāreti. atha so gharadhenuvacchako  viya kaṇṇe olambetvā sūratabhāvaṃ dassento rājānaṃ upasaṅkamati,  rājā taṃ abhiruhitukāmo hoti. athassa ^a^V4.0165^ea^ parijanā adhippāyaṃ ñatvā  taṃ hatthiratanaṃ sovaṇṇaddhajaṃ sovaṇṇālaṅkāraṃ hemajālapaṭicchannaṃ katvā  upanenti. rājā taṃ anisīdāpetvāva sattaratanamayāya nisseṇiyā  abhiruyha ākāsaṃ gamananinnacitto hoti. tassa saha cittuppādeneva  so hatthirājā rājahaṃso viya indanīlamaṇippabhājālanīlagaganatalaṃ  abhilaṅghati, tato cakkacārikāya vuttanayeneva ^a^M4.0160^ea^ sakalarājaparisā.  iti sapariso rājā antopātarāseyeva sakalapathaviṃ anusaṃyāyitvā  rājadhāniṃ paccāgacchati, evaṃ mahiddhikaṃ cakkavattino ^b^hatthiratanaṃ^eb^  hoti. tena vuttaṃ ^b^disvāna rañño cakkavattissa...pe0... evarūpaṃ  hatthiratanaṃ pātubhavatī^eb^ti. </p>
            </h4>
            <h4>
              <h4n> assaratanavaṇṇanā</h4n>
              <p>[03] evaṃ pātubhūtahatthiratanassa pana cakkavattino parisā  pakatimaṅgalāssaṭṭhānaṃ sucisamatalaṃ kāretvā alaṅkaritvā ca  purimanayeneva rañño tassa āgamanacintanatthaṃ ussāhaṃ janenti. so  purimanayeneva katadānasakkāro ^a^P4.0226^ea^ samādinnasīlova  pāsādatale nisinno puññasampattiṃ samanussarati, athassa  puññānubhāvacodito sindhavakulato  vijjullatāvinaddhasaradakālasetavalāhakarāsisassiriko rattapādo  rattatuṇḍo candappabhāpuñjasadisasuddhasiniddhaghanasaṅghātasarīro kākagīvā  viya indanīlamaṇi viya ca kāḷavaṇṇena sīsena samannāgatattā  ^b^kāḷasīso^eb^ suṭṭhu kappetvā ṭhapitehi viya muñjasadisehi  saṇhavaṭṭaujugatigatehi kesehi samannāgatattā ^b^muñjakeso vehāsaṅgamo^eb^  valāhako nāma assarājā āgantvā tasmiṃ ṭhāne patiṭṭhāti. sesaṃ  sabbaṃ hatthiratane vuttanayeneva veditabbaṃ. evarūpaṃ ^b^assaratanaṃ^eb^  sandhāya bhagavā ^b^puna capara^eb^ntiādimāha. </p>
            </h4>
            <h4>
              <h4n> maṇiratanavaṇṇanā</h4n>
              <p>[03] evaṃ pātubhūtāssaratanassa pana rañño cakkavattissa catuhatthāyāmaṃ  sakaṭanābhisamappamāṇaṃ ubhosu antesu kaṇṇikapariyantato  viniggatasuparisuddhamuttākalāpehi dvīhi kañcanapadumehi alaṅkataṃ  caturāsītimaṇisahassaparivāraṃ tārāgaṇaparivutassa puṇṇacandassa siriṃ  paṭippharamānaṃ viya vepullapabbatato ^b^maṇiratanaṃ^eb^ āgacchati.  tassevaṃ āgatassa muttājālake ^a^V4.0166^ea^ ṭhapetvā veḷuparamparāya saṭṭhihatthappamāṇaṃ  ākāsaṃ āropitassa rattibhāge samantā yojanappamāṇaṃ okāsaṃ ābhā  pharati, yāya sabbo so okāso aruṇuggamanavelā viya  sañjātāloko hoti. tato kassakā kasikammaṃ, vāṇijā  āpaṇugghāṭanaṃ ^a^M4.0161^ea^, te ^a^P4.0227^ea^ te ca sippino taṃ taṃ kammantaṃ  payojenti divāti maññamānā. tena vuttaṃ ^b^puna caparaṃ,  bhikkhave...pe0... maṇiratanaṃ pātubhavatī^eb^ti. </p>
            </h4>
            <h4>
              <h4n> itthiratanavaṇṇanā</h4n>
              <p>[03] evaṃ pātubhūtamaṇiratanassa pana cakkavattissa  visayasukhavisesakāraṇaṃ ^b^itthiratanaṃ^eb^ pātubhavati. maddarājakulato  vā hissa aggamahesiṃ ānenti, uttarakuruto vā puññānubhāvena sayaṃ  āgacchati. avasesā panassā sampatti ``puna caparaṃ, bhikkhave,  rañño cakkavattissa itthiratanaṃ pātubhavati abhirūpā  dassanīyā''tiādinā nayena pāḷiyaṃyeva āgatā.</p>
              <p>[03] tattha saṇṭhānapāripūriyā adhikaṃ rūpaṃ assāti ^b^abhirūpā^eb^.  dissamānā ca cakkhūni pīṇayati, tasmā aññaṃ kiccavikkhepaṃ  hitvāpi daṭṭhabbāti ^b^dassanīyā^eb^. dissamānā ca somanassavasena  cittaṃ pasādetīti ^b^pāsādikā. paramāyā^eb^ti evaṃ pasādāvahattā  uttamāya. ^b^vaṇṇapokkharatāyā^eb^ti vaṇṇasundaratāya.  ^b^samannāgatā^eb^ti upetā. ^b^abhirūpā^eb^ vā yasmā nātidīghā  nātirassā ^b^dassanīyā^eb^ yasmā nātikisā nātithūlā,  ^b^pāsādikā^eb^ yasmā nātikāḷikā naccodātā. ^b^paramāya  vaṇṇapokkharatāya samannāgatā^eb^ yasmā atikkantā mānusaṃ vaṇṇaṃ  appattā dibbavaṇṇaṃ. manussānañhi vaṇṇābhā bahi na niccharati,  devānaṃ atidūraṃ niccharati, tassā pana dvādasahatthappamāṇaṃ padesaṃ  sarīrābhā obhāseti.</p>
              <p>[03] nātidīghādīsu cassā paṭhamayugaḷena ārohasampatti,  dutiyayugaḷena pariṇāhasampatti, tatiyayugaḷena vaṇṇasampatti vuttā.  chahi vāpi etehi kāyavipattiyā abhāvo, atikkantā mānusaṃ  vaṇṇanti iminā kāyasampatti vuttā.</p>
              <p>[03] ^b^tūlapicuno vā kappāsapicuno vā^eb^ti sappimaṇḍe  pakkhipitvā ^a^P4.0228^ea^ ṭhapitassa satavihatassa tūlapicuno  ^a^V4.0167^ea^ vā satavihatassa kappāsapicuno vā kāyasamphasso hoti.  ^b^sīte^eb^ti rañño sītakāle. ^b^uṇhe^eb^ti rañño uṇhakāle.  ^b^candanagandho^eb^ti niccakālameva supisitassa abhinavassa  catujjātisamāyojitassa haricandanassa gandho kāyato vāyati.  ^b^uppalagandho^eb^ti hasitakathitakālesu mukhato nikkhanto taṅkhaṇaṃ  vikasitasseva nīluppalassa atisurabhigandho vāyati.</p>
              <p>[03] evaṃ ^a^M4.0162^ea^ rūpasamphassagandhasampattiyuttāya panassā sarīrasampattiyā  anurūpaṃ ācāraṃ dassetuṃ ^b^taṃ kho panā^eb^tiādi vuttaṃ. tattha  rājānaṃ disvā nisinnāsanato aggidaḍḍhā viya paṭhamameva uṭṭhātīti  ^b^pubbuṭṭhāyinī^eb^. tasmiṃ nisinne tassa rañño tālavaṇṭena  bījanādikiccaṃ katvā pacchā nipatati nisīdatīti  ^b^pacchānipātinī^eb^. kiṃ karomi devāti tassa kiṃkāraṃ  paṭissāvetīti ^b^kiṃkārapaṭissāvinī^eb^. rañño manāpameva carati  karotīti ^b^manāpacārinī^eb^. yaṃ rañño piyaṃ, tadeva vadatīti  ^b^piyavādinī^eb^.</p>
              <p>[03] idāni svāssā ācāro bhāvasuddhiyā eva, na sāṭheyyenāti  dassetuṃ ^b^taṃ kho panā^eb^tiādimāha. tattha ^b^no aticaratī^eb^ti  na atikkamitvā carati, aññaṃ purisaṃ cittenapi na patthetīti vuttaṃ  hoti. tattha ye tassā ādimhi ``abhirūpā''tiādayo ante  ``pubbuṭṭhāyinī''tiādayo guṇā vuttā, te pakatiguṇā eva  ``atikkantā ^a^P4.0229^ea^ mānusaṃ vaṇṇa''ntiādayo pana  cakkavattino puññaṃ upanissāya cakkaratanapātubhāvato paṭṭhāya  purimakammānubhāvena nibbattantīti veditabbā. abhirūpatādikāpi vā  cakkaratanapātubhāvato paṭṭhāya sabbākārapāripūrā jātā. tenāha  ^b^evarūpaṃ itthiratanaṃ pātubhavatī^eb^ti. </p>
            </h4>
            <h4>
              <h4n> gahapatiratanavaṇṇanā</h4n>
              <p>[03] evaṃ pātubhūtaitthiratanassa pana rañño cakkavattissa dhanakaraṇīyānaṃ  kiccānaṃ yathāsukhappavattanatthaṃ ^b^gahapatiratanaṃ^eb^ pātubhavati. so  pakatiyāva mahābhogo mahābhogakule jāto rañño dhanarāsivaḍḍhako  seṭṭhi gahapati hoti, cakkaratanānubhāvasahitaṃ panassa kammavipākajaṃ  dibbacakkhu pātubhavati, yena antopathaviyaṃ yojanabbhantare nidhiṃ  passati. so taṃ sampattiṃ disvā ^a^V4.0168^ea^ tuṭṭhahadayo gantvā rājānaṃ dhanena  pavāretvā sabbāni dhanakaraṇīyāni sampādeti. tena vuttaṃ ^b^puna  caparaṃ, bhikkhave...pe0... evarūpaṃ gahapatiratanaṃ pātubhavatī^eb^ti. </p>
            </h4>
            <h4>
              <h4n> pariṇāyakaratanavaṇṇanā</h4n>
              <p>[03] evaṃ pātubhūtagahapatiratanassa pana rañño cakkavattissa  sabbakiccasaṃvidhānasamatthaṃ ^b^pariṇāyakaratanaṃ^eb^ pātubhavati. so  rañño jeṭṭhaputtova hoti ^a^M4.0163^ea^. pakatiyā eva paṇḍito byatto medhāvī,  rañño puññānubhāvaṃ nissāya panassa attano kammānubhāvena  paracittañāṇaṃ uppajjati. yena dvādasayojanāya rājaparisāya  cittācāraṃ ñatvā rañño ahite hite ca vavatthapetuṃ samattho hoti.  sopi taṃ attano ānubhāvaṃ disvā tuṭṭhahadayo rājānaṃ  sabbakiccānusāsanena pavāreti. tena vuttaṃ ^b^puna caparaṃ...pe0...  pariṇāyakaratanaṃ pātubhavatī^eb^ti. tattha ^a^P4.0230^ea^  ^b^ṭhapetabbaṃ ṭhapetu^eb^nti tasmiṃ tasmiṃ ṭhānantare ṭhapetabbaṃ ṭhapetuṃ. </p>
              <p>[03] 259^b^.^eb^ ^b^samavepākiniyā^eb^tiādi heṭṭhā vuttameva. </p>
              <p>[03] 260^b^.^eb^ ^b^kaṭaggahenā^eb^ti jayaggāhena. ^b^mahantaṃ  bhogakkhandha^eb^nti ekappahāreneva dve vā tīṇi vā satasahassāni.  ^b^kevalā paripūrā paṇḍitabhūmī^eb^ti paṇḍito tīṇi sucaritāni  pūretvā sagge nibbattati, tato manussalokaṃ āgacchanto  kularūpabhogasampattiyaṃ nibbattati, tattha ṭhito tīṇi ca sucaritāni  pūretvā puna sagge nibbattatīti ayaṃ sakalā paripuṇṇā paṇḍitabhūmi.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bālapaṇḍitasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. devadūtasuttavaṇṇanā </h3n>
            <h4>
              <h4n> </h4n>
              <p>[03] 261^b^.^eb^ ^b^evaṃ^eb^ ^a^V4.0169^ea^ ^b^me suta^eb^nti devadūtasuttaṃ. tattha ^b^dve  agārā^eb^tiādi assapurasutte vitthāritameva. </p>
              <p>[03] 262^b^.^eb^ ^b^nirayaṃ upapannā^eb^ti bhagavā katthaci nirayato  paṭṭhāya desanaṃ devalokena osāpeti, katthaci devalokato paṭṭhāya  nirayena osāpeti. sace saggasampattiṃ vitthāretvā kathetukāmo  hoti, nirayadukkhaṃ ekadesato katheti, tiracchānayonidukkhaṃ  pettivisayadukkhaṃ manussalokasampattiṃ ekadesato katheti,  saggasampattimeva vitthāreti. sace nirayadukkhaṃ vitthāretvā  kathetukāmo hoti, devalokamanussalokesu ^a^M4.0164^ea^ sampattiṃ  tiracchānayonipettivisayesu ca dukkhaṃ ekadesato katheti,  nirayadukkhameva vitthāreti. so imasmiṃ sutte nirayadukkhaṃ  vitthāretukāmo, tasmā devalokato ^a^P4.0231^ea^ paṭṭhāya desanaṃ  nirayena osāpeti. devalokamanussalokasampattiyo  tiracchānayonipettivisayadukkhāni ca ekadesato kathetvā  nirayadukkhameva vitthārena kathetuṃ ^b^tamenaṃ, bhikkhave,  nirayapālā^eb^tiādimāha.</p>
              <p>[03] tattha ekacce therā ^b^``nirayapālā^eb^ nāma natthi, yantarūpaṃ  viya kammameva kāraṇaṃ kāretī''ti vadanti. tesaṃ taṃ ``atthi  niraye nirayapālāti, āmantā, atthi ca kāraṇikā''tiādinā  nayena abhidhamme (kathā0 866) paṭisedhitameva. yathā hi  manussaloke kammakāraṇakārakā atthi, evameva niraye nirayapālā  atthīti. ^b^yamassa rañño^eb^ti yamarājā nāma vemānikapetarājā,  ekasmiṃ kāle dibbavimāne  dibbakapparukkhadibbauyyānadibbanāṭakādisampattiṃ anubhavati, ekasmiṃ  kāle kammavipākaṃ, dhammiko rājā. na cesa ekova hoti, catūsu  pana dvāresu cattāro janā honti. ^b^nāddasa^eb^nti attano santike  pesitassa kassaci devadūtassa abhāvaṃ sandhāya evaṃ vadati. atha naṃ  yamo ``nāyaṃ bhāsitassa atthaṃ sallakkhetī''ti ñatvā  sallakkhāpetukāmo ^b^ambho^eb^tiādimāha.</p>
              <p>[03] ^b^jātidhammo^eb^ti ^a^V4.0170^ea^ jātisabhāvo, aparimutto jātiyā, jāti  nāma mayhaṃ abbhantareyeva atthīti. parato  ^b^jarādhammo^eb^tiādīsupi eseva nayo. </p>
              <p>[03] 263^b^.^eb^ ^b^paṭhamaṃ devadūtaṃ samanuyuñjitvā^eb^ti ettha  daharakumāro atthato evaṃ vadati nāma ``passatha, bho, mayhampi  tumhākaṃ viya hatthapādā atthi, sake panamhi muttakarīse palipanno,  attano dhammatāya uṭṭhahitvā nhāyituṃ ^a^P4.0232^ea^ na sakkomi,  ahaṃ kiliṭṭhagattomhi, nhāpetha manti vattumpi na sakkomi, jātitomhi  aparimuttatāya ediso jāto. na kho panāhameva, tumhepi jātito  aparimuttāva. yatheva hi mayhaṃ, evaṃ tumhākampi jāti āgamissati,  iti tassā pure āgamanāva kalyāṇaṃ karothā''ti. tenesa devadūto  nāma jāto, vacanattho pana maghadevasutte vuttova.</p>
              <p>[03] ^b^dutiyaṃ^eb^ ^a^M4.0165^ea^ ^b^devadūta^eb^nti etthāpi jarājiṇṇasatto atthato evaṃ  vadati nāma -- ``passatha, bho, ahampi tumhe viya taruṇo ahosiṃ  ūrubalabāhubalajavanasampanno, tassa me tā balajavanasampattiyo  antarahitā, vijjamānāpi me hatthapādā hatthapādakiccaṃ na karonti,  jarāyamhi aparimuttatāya ediso jāto. na kho panāhameva, tumhepi  jarāya aparimuttāva. yatheva hi mayhaṃ, evaṃ tumhākampi jarā  āgamissati, iti tassā pure āgamanāva kalyāṇaṃ karothā''ti.  tenesa devadūto nāma jāto.</p>
              <p>[03] ^b^tatiyaṃ devadūta^eb^nti etthāpi gilānasatto atthato eva  vadati nāma -- ``passatha, bho, ahampi tumhe viya nirogo ahosiṃ,  somhi etarahi byādhinā abhihato sake muttakarīse palipanno,  uṭṭhātumpi na sakkomi, vijjamānāpi me hatthapādā hatthapādakiccaṃ na  karonti, byādhitomhi aparimuttatāya ediso jāto. na kho  panāhameva, tumhepi byādhito aparimuttāva. yatheva hi mayhaṃ, evaṃ  tumhākaṃ byādhi āgamissati, iti tassa pure āgamanāva kalyāṇaṃ  karothā''ti. tenesa devadūto nāma jāto. </p>
              <p>[03] 265^b^.^eb^ ^b^catutthaṃ devadūta^eb^nti ettha pana kammakāraṇā  vā ^a^P4.0233^ea^ devadūtāti kātabbā kammakāraṇikā vā.  tattha pana kammakāraṇapakkhe bāttiṃsa tāva kammakāraṇā atthato evaṃ  vadanti ^a^V4.0171^ea^ nāma -- ``mayaṃ nibbattamānā na rukkhe vā pāsāṇe vā  nibbattāma, tumhādisānaṃ sarīre nibbattāma, iti amhākaṃ pure  nibbattitova kalyāṇaṃ karothā''ti. tenete devadūtā nāma jātā.  kammakāraṇikāpi atthato evaṃ vadanti nāma -- ``mayaṃ dvattiṃsa  kammakāraṇā karontā na rukkhādīsu karoma, tumhādisesu sattesuyeva  karoma, iti amhākaṃ tumhesu pure kammakāraṇākaraṇatova kalyāṇaṃ  karothā''ti. tenetepi devadūtā nāma jātā. </p>
              <p>[03] 266^b^.^eb^ ^b^pañcamaṃ devadūta^eb^nti ettha matakasatto  atthato evaṃ vadati nāma -- ``passatha bho maṃ āmakasusāne chaḍḍitaṃ  uddhumātakādibhāvaṃ pattaṃ, maraṇatomhi aparimuttatāya ediso jāto.  na kho panāhameva, tumhepi ^a^M4.0166^ea^ maraṇato aparimuttāva. yatheva hi mayhaṃ,  evaṃ tumhākampi maraṇaṃ āgamissati, iti tassa pure āgamanāva  kalyāṇaṃ karothā''ti. tenesa devadūto nāma jāto.</p>
              <p>[03] imaṃ pana devadūtānuyogaṃ ko labhati, ko na labhatīti? yena  tāva bahuṃ pāpaṃ kataṃ, so gantvā niraye nibbattatiyeva. yena pana  parittaṃ pāpakammaṃ kataṃ, so labhati. yathā hi sabhaṇḍaṃ coraṃ gahetvā  kattabbameva karonti, na vinicchinanti. anuvijjitvā gahitaṃ pana  vinicchayaṭṭhānaṃ nayanti, so vinicchayaṃ labhati. evaṃsampadametaṃ.  parittapāpakammā ^a^P4.0234^ea^ hi attano dhammatāyapi saranti,  sāriyamānāpi saranti.</p>
              <p>[03] tattha dīghajayantadamiḷo nāma attano dhammatāya sari. so  kira damiḷo sumanagirivihāre ākāsacetiyaṃ rattapaṭena pūjesi.  atha niraye ussadasāmante nibbatto aggijālasaddaṃ sutvāva attano  pūjitapaṭaṃ anussari, so gantvā sagge nibbatto. aparopi puttassa  daharabhikkhuno khalisāṭakaṃ dento pādamūle ṭhapesi, maraṇakālamhi  paṭapaṭāti sadde nimittaṃ gaṇhi, sopi ussadasāmante nibbatto  jālasaddena taṃ sāṭakaṃ anussaritvā sagge nibbatto. evaṃ tāva  attano dhammatāya kusalaṃ kammaṃ saritvā sagge nibbattatīti.</p>
              <p>[03] attano dhammatāya asarante pana pañca devadūte pucchati. tattha  koci paṭhamena devadūtena sarati, koci dutiyādīhi. yo pana  pañcahipi na sarati, taṃ yamo rājā sayaṃ sāreti. eko  ^a^V4.0172^ea^ kira  amacco sumanapupphakumbhena mahācetiyaṃ pūjetvā yamassa pattiṃ adāsi,  taṃ akusalakammena niraye nibbattaṃ yamassa santikaṃ nayiṃsu. tasmiṃ  pañcahipi devadūtehi kusale asarante yamo sayaṃ olokento disvā  -- ``nanu tvaṃ mahācetiyaṃ sumanapupphakumbhena pūjetvā mayhaṃ pattiṃ  adāsī''ti sāresi, so tasmiṃ kāle saritvā devalokaṃ gato.  yamo pana sayaṃ oloketvāpi apassanto -- ``mahādukkhaṃ nāma  anubhavissati ayaṃ satto''ti tuṇhī hoti. </p>
              <p>[03] 267^b^.^eb^ ^b^mahāniraye^eb^ti avīcimahānirayamhi. kiṃ  panassa pamāṇaṃ? abbhantaraṃ āyāmena ca vitthārena ca yojanasataṃ  hoti. lohapathavī lohachadanaṃ ekekā ca bhitti ^a^P4.0235^ea^  navanavayojanikā hoti. puratthimāya bhittiyā ^a^M4.0167^ea^ acci uṭṭhitā pacchimaṃ  bhittiṃ gahetvā taṃ vinivijjhitvā parato yojanasataṃ gacchati.  sesadisāsupi eseva nayo. iti jālapariyantavasena  āyāmavitthārato aṭṭhārasayojanādhikāni tīṇi yojanasatāni,  parikkhepato pana navayojanasatāni catupaṇṇāsayojanāni, samantā pana  ussadehi saddhiṃ dasayojanasahassaṃ hoti. </p>
              <p>[03] 268^b^.^eb^ ^b^ubbhataṃ tādisameva hotī^eb^ti ettha akkantapadaṃ  yāva aṭṭhito daḷhaṃ uddharitumeva na sakkā. ayaṃ panettha attho --  heṭṭhato paṭṭhāya ḍayhati, uparito paṭṭhāya jhāyati, iti akkamanakāle  ḍayhamānaṃ paññāyati, uddharaṇakāle tādisameva, tasmā evaṃ vuttaṃ.  ^b^bahusampatto^eb^ti bahūni vassasatavassasahassāni sampatto.</p>
              <p>[03] kasmā panesa narako avīcīti saṅkhaṃ gatoti. vīci nāma  antaraṃ vuccati, tattha ca aggijālānaṃ vā sattānaṃ vā dukkhassa vā  antaraṃ natthi. tasmā so avīcīti saṅkhaṃ gatoti. tassa hi  puratthimabhittito jālā uṭṭhitā saṃsibbamānā yojanasataṃ gantvā  pacchimabhittiṃ vinivijjhitvā parato yojanasataṃ gacchati.  sesadisāsupi eseva nayo.</p>
              <p>[03] imesaṃ channaṃ jālānaṃ majjhe nibbatto devadatto, tassa  yojanasatappamāṇo attabhāvo, dve pādā yāva gopphakā lohapathaviṃ  paviṭṭhā, dve hatthā yāva maṇibandhā lohabhittiyo paviṭṭhā, sīsaṃ yāva  bhamukaṭṭhito lohachadane paviṭṭhaṃ, adhobhāgena ekaṃ lohasūlaṃ pavisitvā  kāyaṃ vinivijjhantaṃ ^a^V4.0173^ea^ chadane paviṭṭhaṃ, pācīnabhittito nikkhantasūlaṃ  hadayaṃ vinivijjhitvā pacchimabhittiṃ paviṭṭhaṃ ^a^P4.0236^ea^,  uttarabhittito nikkhantasūlaṃ phāsukā vinivijjhitvā dakkhiṇabhittiṃ  paviṭṭhaṃ. niccale tathāgatamhi aparaddhattā niccalova hutvā paccatīti  kammasarikkhatāya ediso jāto. evaṃ jālānaṃ nirantaratāya  avīci nāma.</p>
              <p>[03] abbhantare panassa yojanasatike ṭhāne nāḷiyaṃ koṭṭetvā pūritapiṭṭhaṃ  viya sattā nirantarā, ``imasmiṃ ṭhāne satto atthi, imasmiṃ  natthī''ti na vattabbaṃ, gacchantānaṃ ṭhitānaṃ nisinnānaṃ nipannānaṃ anto  natthi, gacchante vā ṭhite vā nisinne vā nipanne vā aññamaññaṃ na  bādhanti. evaṃ sattānaṃ nirantaratāya avīci.</p>
              <p>[03] kāyadvāre ^a^M4.0168^ea^ pana cha upekkhāsahagatāni cittāni uppajjanti, ekaṃ  dukkhasahagataṃ. evaṃ santepi yathā jivhagge cha madhubindūni ṭhapetvā  ekasmiṃ tambalohabindumhi ṭhapite anudahanabalavatāya tadeva paññāyati,  itarāni abbohārikāni honti, evaṃ anudahanabalavatāya dukkhamevettha  nirantaraṃ, itarāni abbohārikānīti. evaṃ dukkhassa nirantaratāya  avīci. </p>
              <p>[03] 269^b^.^eb^ ^b^mahanto^eb^ti yojanasatiko. ^b^so tattha  patatī^eb^ti eko pādo mahāniraye hoti, eko gūthaniraye nipatati.  ^b^sūcimukhā^eb^ti sūcisadisamukhā, te hatthigīvappamāṇā  ekadoṇikanāvāppamāṇā vā honti.</p>
              <p>[03] ^b^kukkulanirayo^eb^ti yojanasatappamāṇova anto  kūṭāgāramattavitaccitāṅgārapuṇṇo ādittachārikanirayo, yattha ^a^P4.0237^ea^  patitapatitā kudrūsakarāsimhi khittaphālavāsisilādīni  viya heṭṭhimatalameva gaṇhanti.</p>
              <p>[03] ^b^āropentī^eb^ti ayadaṇḍehi pothentā āropenti. tesaṃ  ārohanakāle te kaṇṭakā adhomukhā honti, orohanakāle uddhaṃmukhā.</p>
              <p>[03] ^b^vāteritānī^eb^ti ^a^V4.0174^ea^ kammamayena vātena calitāni.  ^b^hatthampi chindantī^eb^ti phalake maṃsaṃ viya koṭṭayamānāni  chindanti. sace uṭṭhāya palāyati, ayopākāro samuṭṭhahitvā  parikkhipati, heṭṭhā khuradhārā samuṭṭhāti. </p>
              <p>[01] ^b^khārodakā nadī^eb^ti vetaraṇī nāma tambalohanadī.  tattha ayomayāni kharavālika-pokkharapattāni, heṭṭhā khuradhārā ubhosu  tīresu vettalatā ca kusatiṇāni ca. ^b^so tattha dukkhā tibbā  kharā^eb^ti so tattha uddhañca adho ca vuyhamāno pokkharapattesu  chijjati. siṅghāṭakasaṇṭhānāya kharavālikāya kaṇṭakehi  vijjhiyati, khuradhārāhi phāliyati, ubhosu tīresu kusatiṇehi  vilekhati, vettalatāhi ākaḍḍhiyati, tikkhasattīhi phāliyati. </p>
              <p>[03] 270^b^.^eb^ ^b^tattena^eb^ ^a^M4.0169^ea^ ^b^ayosaṅkunā^eb^ti tena  jigacchitomhīti ^a^P4.0238^ea^ vutte mahantaṃ lohapacchiṃ  lohaguḷānaṃ pūretvā taṃ upagacchanti, so lohaguḷabhāvaṃ ñatvā dante  samphuseti, athassa te tattena ayosaṅkunā mukhaṃ vivaranti,  tambalohadhārehi mahantena lohakaṭāhena tambalohaṃ upanetvā evamevaṃ  karonti. puna ^b^mahāniraye^eb^ti evaṃ pañcavidhabandhanato paṭṭhāya  yāva tambalohapānā tambalohapānato paṭṭhāya puna pañcavidhabandhanādīni  kāretvā mahāniraye pakkhipanti. tattha koci pañcavidhabandhaneneva  muccati, koci dutiyena, koci tatiyena, koci tambalohapānena  muccati, kamme pana aparikkhīṇe puna mahāniraye pakkhipanti.</p>
              <p>[03] idaṃ pana suttaṃ gaṇhanto eko daharabhikkhu, -- ``bhante, ettakaṃ  dukkhamanubhavitasattaṃ punapi mahāniraye pakkhipantī''ti āha. āma,  āvuso, kamme aparikkhīṇe punappunaṃ evaṃ karontīti. tiṭṭhatu,  bhante, uddeso, kammaṭṭhānameva kathethāti kammaṭṭhānaṃ kathāpetvā sotāpanno  hutvā āgamma uddesaṃ aggahesi. aññesampi imasmiṃ padese uddesaṃ  ṭhapetvā arahattaṃ pattānaṃ gaṇanā natthi. sabbabuddhānañcetaṃ suttaṃ  avijahitameva hoti. </p>
              <p>[03] 271^b^.^eb^ ^b^hīnakāyūpagā^eb^ti hīnakāyaṃ upagatā hutvā.  ^b^upādāne^eb^ti taṇhādiṭṭhigahaṇe. ^b^jātimaraṇasambhave^eb^ti  jātiyā ca maraṇassa ca kāraṇabhūte. ^b^anupādā^eb^ti catūhi  upādānehi anupādiyitvā. ^b^jātimaraṇasaṅkhaye^eb^ti  jātimaraṇasaṅkhayasaṅkhāte nibbāne vimuccanti.</p>
              <p>[03] ^b^diṭṭhadhammābhinibbutā^eb^ti ^a^V4.0175^ea^ ^a^P4.0239^ea^ diṭṭhadhamme  imasmiṃyeva attabhāve sabbakilesanibbānena nibbutā. ^b^sabbadukkhaṃ  upaccagu^eb^nti sabbadukkhātikkantā nāma honti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] devadūtasuttavaṇṇanā niṭṭhitā. </p>
              <p>[06] tatiyavaggavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 4. vibhaṅgavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. bhaddekarattasuttavaṇṇanā </h3n>
            <h4>
              <h4n> </h4n>
              <p>[03] 272^b^.^eb^ ^b^evaṃ^eb^ ^a^V4.0176^ea^ ^a^P5.0001^ea^  ^a^M4.0170^ea^ ^b^me suta^eb^nti  bhaddekarattasuttaṃ. tattha ^b^bhaddekarattassā^eb^ti  vipassanānuyogasamannāgatattā bhaddakassa ekarattassa. ^b^uddesa^eb^nti  mātikaṃ. ^b^vibhaṅga^eb^nti vitthārabhājanīyaṃ.</p>
              <p>[03] ^b^atīta^eb^nti atīte pañcakkhandhe. ^b^nānvāgameyyā^eb^ti  taṇhādiṭṭhīhi nānugaccheyya. ^b^nappaṭikaṅkhe^eb^ti taṇhādiṭṭhīhi na  pattheyya. ^b^yadatīta^eb^nti idamettha kāraṇavacanaṃ. yasmā yaṃ  atītaṃ, taṃ pahīnaṃ niruddhaṃ atthaṅgataṃ, tasmā taṃ puna nānugaccheyya.  yasmā ca yaṃ anāgataṃ, taṃ appattaṃ ajātaṃ anibbattaṃ, tasmā tampi na  pattheyya.</p>
              <p>[03] ^b^tattha tatthā^eb^ti paccuppannampi dhammaṃ yattha yattheva uppanno,  tattha tattheva ca naṃ aniccānupassanādīhi sattahi anupassanāhi yo  vipassati araññādīsu vā tattha tattheva vipassati. ^b^asaṃhīraṃ^eb^  ^a^P5.0002^ea^ ^b^asaṃkuppa^eb^nti idaṃ  vipassanāpaṭivipassanādassanatthaṃ vuttaṃ. vipassanā hi rāgādīhi na  saṃhīrati na saṃkuppatīti asaṃhīraṃ asaṃkuppaṃ, taṃ anubrūhaye vaḍḍheyya,  paṭivipasseyyāti vuttaṃ hoti. atha vā nibbānaṃ rāgādīhi na  saṃhīrati na saṃkuppatīti asaṃhīraṃ asaṃkuppaṃ. taṃ ^b^vidvā^eb^ paṇḍito  bhikkhu anubrūhaye, punappunaṃ tadārammaṇaṃ taṃ taṃ phalasamāpattiṃ appento  vaḍḍheyyāti attho.</p>
              <p>[03] tassa pana anubrūhantassa atthāya -- ^b^ajjeva  kiccamātappa^eb^nti kilesānaṃ ātāpanaparitāpanena ātappanti laddhanāmaṃ  vīriyaṃ ajjeva kātabbaṃ. ^b^ko jaññā maraṇaṃ suve^eb^ti ^a^V4.0177^ea^ sve jīvitaṃ  vā maraṇaṃ vā ko jānāti. ajjeva dānaṃ vā dassāmi, sīlaṃ vā  rakkhissāmi, aññataraṃ vā pana kusalaṃ karissāmīti hi ``ajja  tāva papañco atthi, sve vā punadivase vā karissāmī''ti cittaṃ  anuppādetvā ajjeva karissāmīti evaṃ vīriyaṃ kātabbanti dasseti.  ^b^mahāsenenā^eb^ti aggivisasatthādīni anekāni maraṇakāraṇāni  tassa senā, tāya mahatiyā senāya vasena mahāsenena evarūpena  maccunā saddhiṃ ``katipāhaṃ tāva āgamehi yāvāhaṃ buddhapūjādiṃ attano  avassayakammaṃ karomī''ti ^a^M4.0171^ea^. evaṃ mittasanthavākārasaṅkhāto vā,  ``idaṃ sataṃ vā sahassaṃ vā gahetvā katipāhaṃ āgamehī''ti evaṃ  lañjānuppadānasaṅkhāto vā, ``imināhaṃ balarāsinā  paṭibāhissāmī''ti evaṃ balarāsisaṅkhāto vā saṅgaro natthi.  ^b^saṅgaro^eb^ti hi mittasanthavākāralañjānuppadānabalarāsīnaṃ ^a^P5.0003^ea^  nāmaṃ, tasmā ayamattho vutto.</p>
              <p>[03] ^b^atandita^eb^nti analasaṃ uṭṭhāhakaṃ. evaṃ paṭipannattā bhaddo  ekaratto assāti ^b^bhaddekaratto^eb^. iti taṃ evaṃ paṭipannapuggalaṃ  ``bhaddekaratto aya''nti. rāgādīnaṃ santatāya ^b^santo buddhamuni^eb^  ācikkhati. </p>
              <p>[03] 273^b^.^eb^ ^b^evaṃrūpo^eb^tiādīsu kāḷopi samāno  indanīlamaṇivaṇṇo ahosinti evaṃ manuññarūpavaseneva evaṃrūpo  ahosiṃ. kusalasukhasomanassavedanāvaseneva evaṃvedano.  taṃsampayuttānaṃyeva saññādīnaṃ vasena evaṃsañño evaṃsaṅkhāro  evaṃviññāṇo ahosiṃ atītamaddhānanti.</p>
              <p>[03] ^b^tattha nandiṃ samanvānetī^eb^ti tesu rūpādīsu taṇhaṃ  samanvāneti anupavatteti. hīnarūpādivasena pana evaṃrūpo  ahosiṃ...pe0... evaṃviññāṇo ahosinti na maññati.</p>
              <p>[03] ^b^nandiṃ na samanvānetī^eb^ti taṇhaṃ vā taṇhāsampayuttadiṭṭhiṃ vā  nānupavattayati. </p>
              <p>[03] 274^b^.^eb^ ^b^evaṃrūpo siya^eb^ntiādīsupi  taṃmanuññarūpādivaseneva taṇhādiṭṭhipavattasaṅkhātā nandisamanvānayanāva  veditabbā. </p>
              <p>[03] 275^b^.^eb^ ^b^kathañca^eb^ ^a^V4.0178^ea^, ^b^bhikkhave, paccuppannesu dhammesu  saṃhīratī^eb^ti idaṃ ``paccuppannañca yo dhammaṃ, tattha tattha vipassati.  asaṃhīraṃ asaṃkuppa''nti uddesassa niddesatthaṃ vuttaṃ. kāmañcettha  ``kathañca, bhikkhave, paccuppannaṃ dhammaṃ ^a^P5.0004^ea^ na  vipassatī''tiādi vattabbaṃ siyā, yasmā pana asaṃhīrāti ca  asaṃkuppāti ca vipassanā vuttā, tasmā tassā eva abhāvañca bhāvañca  dassetuṃ saṃhīratīti mātikaṃ uddharitvā vitthāro vutto. tattha  ^b^saṃhīratī^eb^ti vipassanāya abhāvato taṇhādiṭṭhīhi ^a^M4.0172^ea^ ākaḍḍhiyati.  ^b^na saṃhīratī^eb^ti vipassanāya bhāvena taṇhādiṭṭhīhi nākaḍḍhiyati.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] bhaddekarattasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. ānandabhaddekarattasuttavaṇṇanā </h3n>
            <h4>
              <h4n> </h4n>
              <p>[03] 276^b^.^eb^ ^b^evaṃ^eb^ ^a^V4.0179^ea^ ^b^me suta^eb^nti ānandabhaddekarattasuttaṃ.  tattha ^b^paṭisallānā vuṭṭhito^eb^ti phalasamāpattito vuṭṭhito. ^b^ko  nu kho, bhikkhave^eb^ti jānantova kathāsamuṭṭhāpanatthaṃ pucchi. </p>
              <p>[03] 278^b^.^eb^ ^b^sādhu sādhū^eb^ti therassa sādhukāramadāsi.  ^b^sādhu kho tva^eb^nti parimaṇḍalehi padabyañjanehi parisuddhehi  kathitattā desanaṃ pasaṃsanto āha. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] ānandabhaddekarattasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. mahākaccānabhaddekarattasuttavaṇṇanā </h3n>
            <h4>
              <h4n> </h4n>
              <p>[03] 279^b^.^eb^ ^b^evaṃ^eb^ ^a^V4.0180^ea^ ^b^me suta^eb^nti mahākaccānabhaddekarattasuttaṃ.  tattha ^b^tapodārāme^eb^ti tattodakassa rahadassa vasena evaṃladdhanāme  ārāme. vebhārapabbatassa ^a^P5.0005^ea^ kira heṭṭhā bhūmaṭṭhakanāgānaṃ  pañcayojanasatikaṃ nāgabhavanaṃ devalokasadisaṃ maṇimayena talena  ārāmauyyānehi ca samannāgataṃ, tattha nāgānaṃ kīḷanaṭṭhāne  mahāudakarahado, tato tapodā nāma nadī sandati kuthitā uṇhodakā.  kasmā panesā edisā jātā? rājagahaṃ kira parivāretvā mahā  petaloko, tattha dvinnaṃ mahālohakumbhinirayānaṃ antarena ayaṃ tapodā  āgacchati, tasmā sā kuthitā sandati. vuttampi cetaṃ -- ``yatāyaṃ,  bhikkhave, tapodā sandati, so daho acchodako sītodako sātodako  setodako suppatittho ramaṇīyo pahūtamacchakacchapo, cakkamattāni ca  padumāni pupphanti ^a^M4.0173^ea^. apicāyaṃ, bhikkhave, tapodā dvinnaṃ mahānirayānaṃ  antarikāya āgacchati, tenāyaṃ tapodā kuthitā sandatī''ti (pārā0  231). imassa pana ārāmassa abhisammukhaṭṭhāne tato  mahāudakarahado jāto, tassa nāmavasenāyaṃ vihāro  ^b^tapodārāmo^eb^ti vuccati. </p>
              <p>[03] 280^b^.^eb^ ^b^samiddhī^eb^ti tassa kira therassa attabhāvo  samiddho abhirūpo pāsādiko, tasmā samiddhitveva saṅkhaṃ gato.  ^b^ādibrahmacariyako^eb^ti maggabrahmacariyassa ādi  pubbabhāgappaṭipattibhūto. ^b^idaṃ vatvāna sugato uṭṭhāyāsanā^eb^ti  madhupiṇḍikasutte (ma0 ni0 1.199 ādayo) vuttanayeneva  vitthāretabbaṃ. </p>
              <p>[03] 282^b^.^eb^ ^b^iti me cakkhu^eb^nti imasmiṃ kira sutte  bhagavā dvādasāyatanavaseneva mātikaṃ ṭhapesi. theropi ``bhagavatā heṭṭhā  ^a^P5.0006^ea^ dvīsu, upari catutthe cāti imesu tīsu suttesu  pañcakkhandhavasena mātikā ca vibhaṅgo ca kato, idha pana  dvādasāyatanavaseneva vibhajanatthaṃ mātikā ṭhapitā''ti nayaṃ paṭilabhitvā  evamāha. imaṃ pana nayaṃ labhantena therena bhāriyaṃ kataṃ, apade padaṃ  dassitaṃ, ākāse padaṃ kataṃ, tena naṃ bhagavā imameva suttaṃ sandhāya --  ``etadaggaṃ ^a^V4.0181^ea^, bhikkhave, mama sāvakānaṃ bhikkhūnaṃ saṃkhittena bhāsitassa  vitthārena atthaṃ vibhajantānaṃ yadidaṃ mahākaccāno''ti (a0 ni0   1.197) etadagge ṭhapesi. ettha pana ^b^cakkhū^eb^ti  cakkhupasādo. ^b^rūpā^eb^ti catusamuṭṭhānikarūpā. iminā nayena  sesāyatanānipi veditabbāni. ^b^viññāṇa^eb^nti nikantiviññāṇaṃ.  ^b^tadabhinandatī^eb^ti taṃ cakkhuñceva rūpañca taṇhādiṭṭhivasena  abhinandati. ^b^anvāgametī^eb^ti taṇhādiṭṭhīhi anugacchati.</p>
              <p>[03] ^b^iti me mano ahosi atītamaddhānaṃ iti dhammā^eb^ti ettha  pana ^b^mano^eb^ti bhavaṅgacittaṃ. ^b^dhammā^eb^ti tebhūmakadhammārammaṇaṃ. </p>
              <p>[03] 283^b^.^eb^ ^b^paṇidahatī^eb^ti patthanāvasena ṭhapesi.  ^b^paṇidhānapaccayā^eb^ti patthanāṭṭhapanakāraṇā. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahākaccānabhaddekarattasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. lomasakaṅgiyabhaddekarattasuttavaṇṇanā </h3n>
            <h4>
              <h4n> </h4n>
              <p>[03] 286^b^.^eb^ ^b^evaṃ^eb^ ^a^V4.0182^ea^ ^a^M4.0174^ea^ ^b^me suta^eb^nti lomasakaṅgiyabhaddekarattasuttaṃ.  tattha ^b^lomasakaṅgiyo^eb^ti aṅgathero kira nāmesa, kāyassa pana  īsakalomasākāratāya lomasakaṅgiyoti pākaṭo jāto.  ^b^candano^eb^ ^a^P5.0007^ea^ ^b^devaputto^eb^ti  kassapasammāsambuddhakāle kiresa candano nāma upāsako aḍḍho  mahaddhano tīṇi ratanāni catūhi paccayehi pūjetvā devaloke nibbatto,  purimanāmena candano devaputtotveva saṅkhaṃ gato.  ^b^paṇḍukambalasilāya^eb^nti rattakambalasilāyaṃ. tassā kira  rattakambalasseva jayasumanapuppharāsi viya vaṇṇo, tasmā  ``paṇḍukambalasilā''ti vuccati.</p>
              <p>[03] kadā pana tattha bhagavā vihāsīti? bodhipattito sattame  saṃvacchare sāvatthiyaṃ āsāḷhīmāsapuṇṇamāya dvādasayojanāya parisāya  majjhe yamakapāṭihāriyaṃ katvā oruyha kaṇḍambamūle paññattavarabuddhāsane  nisīditvā dhammadesanāya mahājanaṃ mahāviduggato uddharitvā buddhā  nāma yasmā pāṭihāriyaṃ katvā manussapathe na vasanti, tasmā  passamānasseva tassa janassa padavīkkamaṃ katvā tāvatiṃsabhavane  pāricchattakamūle paṇḍukambalasilāyaṃ vassaṃ upagato, tasmiṃ samaye  vihāsi.</p>
              <p>[03] ^b^tatra bhagavā^eb^ti tatra viharanto bhagavā yebhuyyena dasahi  cakkavāḷasahassehi sannipatitāhi devatāhi parivuto mātaraṃ kāyasakkhiṃ  katvā ^b^abhidhammapiṭakaṃ^eb^ kathento gambhīraṃ nipuṇaṃ tilakkhaṇāhataṃ  rūpārūpaparicchedakathaṃ paṭivijjhituṃ asakkontānaṃ devānaṃ saṃvegajananatthaṃ  antarantarā bhaddekarattassa uddesañca vibhaṅgañca abhāsi. tatrāyaṃ  devaputto uggaṇhanto imā gāthā saddhiṃ vibhaṅgena uggaṇhi, devattassa  pana pamādādhiṭṭhānattā dibbehi ārammaṇehi nippīḷiyamāno anupubbena  suttaṃ sammuṭṭho gāthāmattameva dhāresi. tenāha ^a^P5.0008^ea^ ``evaṃ  kho ahaṃ bhikkhu dhāremi bhaddekarattiyo gāthā''ti.</p>
              <p>[03] ^b^uggaṇhāhi^eb^ ^a^V4.0183^ea^ ^a^M4.0175^ea^ ^b^tva^eb^ntiādīsu tuṇhībhūto nisīditvā suṇanto  uggaṇhāti nāma, vācāya sajjhāyaṃ karonto pariyāpuṇāti nāma,  aññesaṃ vācento dhāreti nāma. sesamettha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] lomasakaṅgiyabhaddekarattasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. cūḷakammavibhaṅgasuttavaṇṇanā </h3n>
            <h4>
              <h4n> </h4n>
              <p>[03] 289^b^.^eb^ ^b^evaṃ^eb^ ^a^V4.0184^ea^ ^b^me suta^eb^nti cūḷakammavibhaṅgasuttaṃ.  tattha ^b^subho^eb^ti so kira dassanīyo ahosi pāsādiko, tenassa  aṅgasubhatāya subhotveva nāmaṃ akaṃsu. ^b^māṇavo^eb^ti pana taṃ  taruṇakāle vohariṃsu, so mahallakakālepi teneva vohārena vohariyati.  ^b^todeyyaputto^eb^ti todeyyassa nāma pasenadirañño  purohitabrāhmaṇassa putto. so kira sāvatthiyā avidūre tudigāmo  nāma atthi, tassa adhipatittā todeyyoti saṅkhaṃ gato. mahādhano  pana hoti sattāsītikoṭivibhavo paramamaccharī, ``dadato bhogānaṃ  aparikkhayo nāma natthī''ti cintetvā kassaci kiñci na deti.  vuttampi cetaṃ -- </p>
              <p>[21] ``añjanānaṃ khayaṃ disvā, vammikānañca sañcayaṃ. </p>
              <p>[22] madhūnañca samāhāraṃ, paṇḍito gharamāvase''ti..</p>
              <p>[03] evaṃ adānameva sikkhāpesi. dhuravihāre vasato  sammāsambuddhassa yāgūḷuṅgamattaṃ vā bhattakaṭacchumattaṃ vā adatvā  dhanalobhena kālaṃ katvā tasmiṃyeva ghare sunakho hutvā nibbatto.  subho taṃ sunakhaṃ ativiya piyāyati ^a^P5.0009^ea^, attano  bhuñjanakabhattaṃyeva bhojeti, ukkhipitvā varasayane sayāpeti. atha  bhagavā ekadivasaṃ paccūsasamaye lokaṃ volokento taṃ sunakhaṃ disvā --  ``todeyyabrāhmaṇo dhanalobhena attanova ghare sunakho hutvā nibbatto,  ajja mayi subhassa gharaṃ gate maṃ disvā sunakho bhukkāraṃ karissati,  athassāhaṃ ekaṃ vacanaṃ vakkhāmi, so `jānāti maṃ samaṇo gotamo'ti  gantvā uddhanaṭṭhāne ^a^M4.0176^ea^ nipajjissati. tatonidānaṃ subhassa mayā saddhiṃ  eko kathāsallāpo bhavissati, so dhammaṃ sutvā saraṇesu  patiṭṭhahissati, sunakho pana kālaṃ katvā niraye nibbattissatī''ti  imaṃ māṇavassa saraṇesu patiṭṭhānabhāvaṃ ñatvā bhagavā taṃ divasaṃ  sarīrapaṭijagganaṃ katvā ekakova gāmaṃ pavisitvā nikkhante māṇave taṃ  gharaṃ piṇḍāya pāvisi.</p>
              <p>[03] sunakho ^a^V4.0185^ea^ bhagavantaṃ disvā bhukkāraṃ karonto bhagavato samīpaṃ gato.  tato naṃ bhagavā etadavoca -- ``todeyya tvaṃ pubbepi maṃ bho bhoti  paribhavitvā sunakho jāto, idānipi bhukkāraṃ katvā avīciṃ  gamissasī''ti. sunakho taṃ sutvā -- ``jānāti maṃ samaṇo  gotamo''ti vippaṭisārī hutvā gīvaṃ onāmetvā uddhanantare chārikāyaṃ  nipanno. manussā ukkhipitvā sayane sayāpetuṃ nāsakkhiṃsu. subho  āgantvā -- ``kenāyaṃ sunakho sayanā oropito''ti āha.  manussā na kenacīti vatvā taṃ pavattiṃ ārocesuṃ. māṇavo sutvā --  ``mama pitā brahmaloke nibbatto, todeyyo nāma sunakho natthi.  samaṇo pana gotamo pitaraṃ sunakhaṃ karoti, yaṃkiñci esa mukhāruḷhaṃ  bhāsatī''ti kujjhitvā bhagavantaṃ musāvādena niggahetukāmo vihāraṃ  gantvā taṃ pavattiṃ pucchi.</p>
              <p>[03] bhagavāpi tassa tatheva vatvā avisaṃvādanatthaṃ āha -- ``atthi  pana te māṇava pitarā anakkhātaṃ dhana''nti ^a^P5.0010^ea^.  atthi, bho gotama, satasahassagghanikā suvaṇṇamālā  satasahassagghanikā suvaṇṇapādukā satasahassagghanikā suvaṇṇapāti  satasahassañca kahāpaṇanti. gaccha taṃ sunakhaṃ appodakapāyāsaṃ  bhojāpetvā sayane āropetvā īsakaṃ niddaṃ okkantakāle puccha, sabbaṃ te  ācikkhissati. atha naṃ jāneyyāsi ``pitā me eso''ti.  māṇavo -- ``sace saccaṃ bhavissati, dhanaṃ lacchāmi, no ce, samaṇaṃ  gotamaṃ musāvādena niggaṇhissāmī''ti dvīhipi kāraṇehi tuṭṭho gantvā  tathā akāsi. sunakho -- ``ñātomhi iminā''ti roditvā huṃ  hunti karonto dhananidhānaṭṭhānaṃ gantvā pādena pathaviṃ khaṇitvā saññaṃ  adāsi, māṇavo dhanaṃ gahetvā -- ``bhavapaṭicchannaṃ nāma evaṃ sukhumaṃ  paṭisandhiantaraṃ pākaṭaṃ samaṇassa gotamassa, addhā esa sabbaññū''ti  bhagavati pasannacitto cuddasa pañhe abhisaṅkhari. aṅgavijjāpāṭhako  kiresa, tenassa ^a^M4.0177^ea^ etadahosi -- ``idaṃ dhammapaṇṇākāraṃ gahetvā samaṇaṃ  gotamaṃ pañhe pucchissāmī''ti dutiyagamanena yena bhagavā tenupasaṅkami,  tena puṭṭhapañhe pana bhagavā ekappahāreneva vissajjento  ^b^kammassakā^eb^tiādimāha.</p>
              <p>[03] tattha kammaṃ etesaṃ sakaṃ attano bhaṇḍakanti ^b^kammassakā^eb^.  kammassa dāyādāti ^b^kammadāyādā,^eb^ kammaṃ etesaṃ dāyajjaṃ  bhaṇḍakanti attho. kammaṃ etesaṃ yoni kāraṇanti ^b^kammayonī^eb^.  kammaṃ etesaṃ bandhūti ^b^kammabandhū,^eb^ kammañātakāti attho.  kammaṃ etesaṃ paṭisaraṇaṃ patiṭṭhāti ^a^V4.0186^ea^ ^b^kammapaṭisaraṇā. yadidaṃ^eb^  ^a^P5.0011^ea^ ^b^hīnappaṇītatāyā^eb^ti yaṃ idaṃ ``tvaṃ hīno bhava,  tvaṃ paṇīto, tvaṃ appāyuko, tvaṃ dīghāyuko...pe0... tvaṃ duppañño  bhava, tvaṃ paññavā''ti evaṃ hīnappaṇītatāya vibhajanaṃ, taṃ na añño  koci karoti, kammameva evaṃ satte vibhajatīti attho. na māṇavo  kathitassa atthaṃ sañjānāsi, ghanadussapaṭṭenassa mukhaṃ bandhitvā madhuraṃ  purato ṭhapitaṃ viya ahosi. mānanissito kiresa paṇḍitamānī,  attanā samaṃ na passati. athassa ``kiṃ samaṇo gotamo katheti,  yamahaṃ jānāmi, tadeva kathetīti ayaṃ māno mā ahosī''ti  mānabhañjanatthaṃ bhagavā ``āditova duppaṭivijjhaṃ katvā kathessāmi,  tato `nāhaṃ bho gotama jānāmi, vitthārena me pākaṭaṃ katvā  kathethā'ti maṃ yācissati, athassāhaṃ yācitakāle kathessāmi,  evañcassa sātthakaṃ bhavissatī''ti duppaṭivijjhaṃ katvā kathesi.</p>
              <p>[03] idāni so attano appaṭividdhabhāvaṃ pakāsento ^b^na kho  aha^eb^ntiādimāha. </p>
              <p>[03] 290^b^.^eb^ ^b^samattenā^eb^ti paripuṇṇena.  ^b^samādinnenā^eb^ti gahitena parāmaṭṭhena. ^b^appāyukasaṃvattanikā  esā, māṇava, paṭipadā yadidaṃ pāṇātipātī^eb^ti yaṃ idaṃ  pāṇātipātakammaṃ, esā appāyukasaṃvattanikā paṭipadāti.</p>
              <p>[03] kathaṃ panesā appāyukataṃ karoti? cattāri hi kammāni  upapīḷakaṃ upacchedakaṃ janakaṃ upatthambhakanti. balavakammena hi  nibbattaṃ pavatte upapīḷakaṃ āgantvā ^a^M4.0178^ea^ atthato evaṃ vadati nāma --  ``sacāhaṃ paṭhamataraṃ jāneyyaṃ, na te idha nibbattituṃ dadeyyaṃ, catūsuyeva  taṃ apāyesu nibbattāpeyyaṃ. hotu, tvaṃ yattha ^a^P5.0012^ea^  katthaci nibbatta, ahaṃ upapīḷakakammaṃ nāma taṃ pīḷetvā nirojaṃ  niyūsaṃ kasaṭaṃ karissāmī''ti. tato paṭṭhāya taṃ tādisaṃ karoti.  kiṃ karoti? parissayaṃ upaneti, bhoge vināseti.</p>
              <p>[03] tattha dārakassa mātukucchiyaṃ nibbattakālato paṭṭhāya mātu  assādo vā sukhaṃ vā na hoti, mātāpitūnaṃ pīḷāva uppajjati. evaṃ  parissayaṃ upaneti. dārakassa pana mātukucchimhi nibbattakālato  paṭṭhāya gehe bhogā udakaṃ patvā loṇaṃ viya rājādīnaṃ vasena nassanti,  kumbhadohanadhenuyo khīraṃ na denti, sūratā goṇā caṇḍā honti, kāṇā  honti, khujjā ^a^V4.0187^ea^ honti, gomaṇḍale rogo patati, dāsādayo vacanaṃ na  karonti, vāpitaṃ sassaṃ na jāyati, gehagataṃ gehe, araññagataṃ araññe  nassati, anupubbena ghāsacchādanamattaṃ dullabhaṃ hoti, gabbhaparihāro na  hoti, vijātakāle mātuthaññaṃ chijjati, dārako parihāraṃ alabhanto  pīḷito nirojo niyūso kasaṭo hoti, idaṃ ^b^upapīḷakakammaṃ^eb^  nāma.</p>
              <p>[03] dīghāyukakammena pana nibbattassa upacchedakakammaṃ āgantvā āyuṃ  chindati. yathā hi puriso aṭṭhusabhagamanaṃ katvā saraṃ khipeyya  tamañño dhanuto vimuttamattaṃ muggarena paharitvā tattheva pāteyya, evaṃ  dīghāyukakammena nibbattassa upacchedakakammaṃ āyuṃ chindati. kiṃ  karoti? corānaṃ aṭaviṃ paveseti, vāḷamacchodakaṃ otāreti,  aññataraṃ vā pana saparissayaṭṭhānaṃ upaneti, idaṃ ^b^upacchedakakammaṃ^eb^  nāma, ``upaghātaka''ntipi etasseva nāmaṃ.</p>
              <p>[03] paṭisandhinibbattakaṃ pana kammaṃ ^b^janakakammaṃ^eb^ nāma.  appabhogakulādīsu nibbattassa bhogasampadādikaraṇena upatthambhakakammaṃ  ^b^upatthambhakakammaṃ^eb^ ^a^P5.0013^ea^ nāma.</p>
              <p>[03] imesu catūsu purimāni dve akusalāneva, janakaṃ kusalampi  akusalampi, upatthambhakaṃ kusalameva. tattha pāṇātipātakammaṃ  upacchedakakammena appāyukasaṃvattanikaṃ hoti. pāṇātipātinā vā kataṃ  kusalakammaṃ ^a^M4.0179^ea^ uḷāraṃ na hoti, dīghāyukapaṭisandhiṃ janetuṃ na sakkoti.  evaṃ pāṇātipāto appāyukasaṃvattaniko hoti. paṭisandhimeva vā  niyāmetvā appāyukaṃ karoti, sanniṭṭhānacetanāya vā niraye nibbattati,  pubbāparacetanāhi vuttanayena appāyuko hoti.</p>
              <p>[03] ^b^dīghāyukasaṃvattanikā esā māṇava paṭipadā^eb^ti ettha  parittakammenapi nibbattaṃ pavatte etaṃ pāṇātipātā viratikammaṃ āgantvā  atthato evaṃ vadati nāma -- ``sacāhaṃ paṭhamataraṃ jāneyyaṃ, na te idha  nibbattituṃ dadeyyaṃ, devalokeyeva taṃ nibbattāpeyyaṃ. hotu, tvaṃ yattha  katthaci nibbatti, ahaṃ upatthambhakakammaṃ nāma thambhaṃ te  karissāmī''ti upatthambhaṃ karoti. kiṃ karoti? parissayaṃ  nāseti, bhoge uppādeti.</p>
              <p>[03] tattha ^a^V4.0188^ea^ dārakassa mātukucchiyaṃ nibbattakālato paṭṭhāya mātāpitūnaṃ  sukhameva sātameva hoti. yepi pakatiyā manussāmanussaparissayā  honti, te sabbe apagacchanti. evaṃ parissayaṃ nāseti. dārakassa  pana mātukucchimhi nibbattakālato paṭṭhāya gehe bhogānaṃ pamāṇaṃ na  hoti, nidhikumbhiyo puratopi pacchatopi gehaṃ pavaṭṭamānā pavisanti.  mātāpitaro parehi ṭhapitadhanassāpi sammukhībhāvaṃ gacchanti. dhenuyo  bahukhīrā honti, goṇā sukhasīlā honti, vappaṭṭhāne sassāni  sampajjanti. vaḍḍhiyā vā sampayuttaṃ, tāvakālikaṃ vā dinnaṃ dhanaṃ  acoditā sayameva āharitvā denti, dāsādayo suvacā honti,  kammantā na parihāyanti. dārako ^a^P5.0014^ea^ gabbhato paṭṭhāya  parihāraṃ labhati, komārikavejjā sannihitāva honti. gahapatikule  jāto seṭṭhiṭṭhānaṃ, amaccakulādīsu jāto senāpatiṭṭhānādīni labhati.  evaṃ bhoge uppādeti. so aparissayo sabhogo ciraṃ jīvatīti.  evaṃ apāṇātipātakammaṃ dīghāyukasaṃvattanikaṃ hoti.</p>
              <p>[03] apāṇātipātinā vā kataṃ aññampi kusalaṃ uḷāraṃ hoti,  dīghāyukapaṭisandhiṃ janetuṃ sakkoti, evampi dīghāyukasaṃvattanikaṃ hoti.  paṭisandhimeva vā niyāmetvā dīghāyukaṃ karoti. sanniṭṭhānacetanāya  vā devaloke nibbattati, pubbāparacetanāhi vuttanayena dīghāyuko hoti.  iminā nayena sabbapañhavissajjanesu attho veditabbo.</p>
              <p>[03] viheṭhanakammādīnipi ^a^M4.0180^ea^ hi pavatte āgantvā atthato tatheva  vadamānāni viya upapīḷanena nibbhogataṃ āpādetvā paṭijagganaṃ  alabhantassa roguppādanādīhi vā, viheṭhakādīhi katassa kusalassa  anuḷāratāya vā, āditova paṭisandhiniyāmanena vā, vuttanayeneva  pubbāparacetanāvasena vā bahvābādhatādīni karonti, apāṇātipāto  viya ca aviheṭhanādīnipi appābādhatādīnīti. </p>
              <p>[03] 293^b^.^eb^ ettha pana ^b^issāmanako^eb^ti  issāsampayuttacitto. ^b^upadussatī^eb^ti issāvaseneva upakkosanto  dussati. ^b^issaṃ bandhatī^eb^ti yavakalāpaṃ bandhanto viya yathā na  nassati evaṃ bandhitvā viya ṭhapeti. ^b^appesakkho^eb^ti  appaparivāro, rattiṃ khitto viya saro na paññāyati, ucchiṭṭhahattho  nisīditvā udakadāyakampi na labhati. </p>
              <p>[03] 294^b^.^eb^ ^b^na^eb^ ^a^V4.0189^ea^ ^b^dātā hotī^eb^ti macchariyavasena na dātā  hoti. ^b^tena kammenā^eb^ti tena macchariyakammena. </p>
              <p>[03] 295^b^.^eb^ ^b^abhivādetabba^eb^nti ^a^P5.0015^ea^  abhivādanārahaṃ buddhaṃ vā paccekabuddhaṃ vā ariyasāvakaṃ vā.  ^b^paccuṭṭhātabbā^eb^dīsupi eseva nayo. imasmiṃ pana pañhavissajjane  upapīḷakaupatthambhakakammāni na gahetabbāni. na hi pavatte  nīcakulinaṃ vā uccākulinaṃ vā sakkā kātuṃ, paṭisandhimeva pana  niyāmetvā nīcakuliyaṃ kammaṃ nīcakule nibbatteti, uccākuliyaṃ kammaṃ  uccākule. </p>
              <p>[03] 296^b^.^eb^ ^b^na paripucchitā hotī^eb^ti ettha pana  aparipucchanena niraye na nibbattati. aparipucchako pana ``idaṃ  kātabbaṃ, idaṃ na kātabba''nti na jānāti, ajānanto kātabbaṃ na  karoti, akātabbaṃ karoti. tena niraye nibbattati, itaro sagge.  ^b^iti kho, māṇava...pe0... yadidaṃ hīnappaṇītatāyā^eb^ti satthā  desanaṃ yathānusandhiṃ pāpesi. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] cūḷakammavibhaṅgasuttavaṇṇanā niṭṭhitā. </p>
              <p>[06] subhasuttantipi vuccati. </p>
            </h4>
          </h3>
          <h3>
            <h3n> 6. mahākammavibhaṅgasuttavaṇṇanā </h3n>
            <h4>
              <h4n> </h4n>
              <p>[03] 298^b^.^eb^ ^b^evaṃ^eb^ ^a^V4.0190^ea^ ^a^M4.0181^ea^ ^b^me suta^eb^nti mahākammavibhaṅgasuttaṃ.  tattha ^b^mogha^eb^nti tucchaṃ aphalaṃ. ^b^sacca^eb^nti tathaṃ bhūtaṃ.  idañca etena na sammukhā sutaṃ, upālisutte (ma0 ni0 2.56) pana  -- ``manokammaṃ mahāsāvajjataraṃ paññapemi pāpassa kammassa kiriyāya  pāpassa kammassa ^a^P5.0016^ea^ pavattiyā, no tathā kāyakammaṃ no  tathā vacīkamma''nti bhagavatā vuttaṃ atthi, sā kathā titthiyānaṃ  antare pākaṭā jātā, taṃ gahetvā esa vadati. ^b^atthi ca sā  samāpattī^eb^ti idaṃ -- ``kathaṃ nu kho, bho, abhisaññānirodho  hotī''ti poṭṭhapādasutte (dī0 ni0 1.406 ādayo) uppannaṃ  abhisaññānirodhakathaṃ sandhāya vadati. ^b^na kiñci vediyatī^eb^ti  ekavedanampi na vediyati. ^b^atthi ca kho^eb^ti thero  nirodhasamāpattiṃ sandhāya anujānāti. ^b^parirakkhitabba^eb^nti  garahato mocanena rakkhitabbaṃ. sañcetanā assa atthīti  ^b^sañcetanikaṃ,^eb^ sābhisandhikaṃ sañcetanikakammaṃ katvāti attho.  ^b^dukkhaṃ so^eb^ti thero ``akusalameva sandhāya paribbājako  pucchatī''ti saññāya evaṃ vadati.</p>
              <p>[03] ^b^dassanampi kho aha^eb^nti bhagavā caturaṅgepi andhakāre  samantā yojanaṭṭhāne tilamattampi saṅkhāraṃ maṃsacakkhunāva passati,  ayañca paribbājako na dūre gāvutamattabbhantare vasati, kasmā bhagavā  evamāhāti? samāgamadassanaṃ sandhāyevamāha. </p>
              <p>[03] 299^b^.^eb^ ^b^udāyī^eb^ti lāludāyī. ^b^taṃ  dukkhasmi^eb^nti sabbaṃ taṃ dukkhameva. iti imaṃ vaṭṭadukkhaṃ  kilesadukkhaṃ saṅkhāradukkhaṃ sandhāya ``sace bhāsitaṃ bhaveyya  bhagavā''ti pucchati. </p>
              <p>[03] 300^b^.^eb^ ^b^ummaṅga^eb^nti pañhāummaṅgaṃ.  ^b^ummujjamāno^eb^ti sīsaṃ nīharamāno. ^b^ayoniso  ummujjissatī^eb^ti anupāyena sīsaṃ nīharissati. idañca pana  bhagavā jānanto neva dibbacakkhunā na cetopariyañāṇena na  sabbaññutañāṇena jāni, adhippāyeneva ^a^P5.0017^ea^ pana  aññāsi. kathentassa hi adhippāyo nāma suvijāno hoti,  kathetukāmo gīvaṃ paggaṇhāti, hanukaṃ ^a^V4.0191^ea^ cāleti, mukhamassa phandati,  sannisīdituṃ na sakkoti. bhagavā tassa taṃ ākāraṃ ^a^M4.0182^ea^ disvā ``ayaṃ  udāyī sannisīdituṃ na sakkoti, yaṃ abhūtaṃ, tadeva kathessatī''ti  oloketvāva aññāsi. ^b^ādiṃ yevā^eb^tiādimhiyeva.  ^b^tisso vedanā^eb^ti ``kiṃ so vediyatī''ti? pucchantena  ``tisso vedanā pucchāmī''ti evaṃ vavatthapetvāva tisso vedanā  pucchitā. ^b^sukhavedaniya^eb^nti sukhavedanāya paccayabhūtaṃ. sesesupi  eseva nayo.</p>
              <p>[03] ettha ca kāmāvacarakusalato somanassasahagatacittasampayuttā  catasso cetanā, heṭṭhā tikajjhānacetanāti evaṃ paṭisandhipavattesu  sukhavedanāya jananato ^b^sukhavedaniyaṃ kammaṃ^eb^ nāma.  kāmāvacarañcettha paṭisandhiyaṃyeva ekantena sukhaṃ janeti, pavatte  iṭṭhamajjhattārammaṇe adukkhamasukhampi.</p>
              <p>[03] akusalacetanā paṭisandhipavattesu dukkhasseva jananato  ^b^dukkhavedaniyaṃ kammaṃ^eb^ nāma. kāyadvāre pavatteyeva cetaṃ ekantena  dukkhaṃ janeti, aññattha adukkhamasukhampi, sā pana vedanā  aniṭṭhāniṭṭhamajjhattesuyeva ārammaṇesu uppajjanato dukkhātveva saṅkhaṃ  gatā.</p>
              <p>[03] kāmāvacarakusalato pana upekkhāsahagatacittasampayuttā catasso  cetanā, rūpāvacarakusalato catutthajjhānacetanāti evaṃ paṭisandhipavattesu  tatiyavedanāya jananato ^b^adukkhamasukhavedaniyaṃ kammaṃ^eb^ nāma.  ettha ca kāmāvacaraṃ paṭisandhiyaṃyeva ekantena adukkhamasukhaṃ janeti,  pavatte iṭṭhārammaṇe sukhampi. apica sukhavedaniyakammaṃ  paṭisandhipavattivasena vaṭṭati, tathā adukkhamasukhavedaniyaṃ, ^a^P5.0018^ea^  dukkhavedaniyaṃ pavattivaseneva vaṭṭati. etassa pana vasena  sabbaṃ pavattivaseneva vaṭṭati.</p>
              <p>[03] ^b^etassa bhagavā^eb^ti thero tathāgatena mahākammavibhaṅgakathanatthaṃ  ālayo dassito, tathāgataṃ yācitvā mahākammavibhaṅgañāṇaṃ  bhikkhusaṅghassa pākaṭaṃ karissāmīti cintetvā anusandhikusalatāya  evamāha. tattha ^b^mahākammavibhaṅga^eb^nti mahākammavibhajanaṃ.  ^b^katame cattāro...pe0... idhānanda, ekacco puggalo...pe0...  nirayaṃ upapajjatī^eb^ti idaṃ na mahākammavibhaṅgañāṇabhājanaṃ,  mahākammavibhaṅgañāṇabhājanatthāya pana mātikāṭṭhapanaṃ. </p>
              <p>[03] 301^b^.^eb^ ^b^idhānanda^eb^ ^a^V4.0192^ea^ ^a^M4.0183^ea^, ^b^ekacco samaṇo vā^eb^ti pāṭiyekko  anusandhi. idañhi bhagavā -- ``dibbacakkhukā samaṇabrāhmaṇā idaṃ  ārammaṇaṃ katvā imaṃ paccayaṃ labhitvā idaṃ dassanaṃ gaṇhantī''ti  pakāsanatthaṃ ārabhi. tattha ^b^ātappa^eb^ntiādīni pañcapi  vīriyasseva nāmāni. ^b^cetosamādhi^eb^nti dibbacakkhusamādhiṃ.  ^b^passatī^eb^ti ``so satto kuhiṃ nibbatto''ti olokento passati.  ^b^ye aññathā^eb^ti ye ``dasannaṃ kusalānaṃ kammapathānaṃ pūritattā  nirayaṃ upapajjatī''ti jānanti, micchā tesaṃ ñāṇanti vadati.  iminā nayena sabbavāresu attho veditabbo. ^b^vidita^eb^nti pākaṭaṃ.  ^b^thāmasā^eb^ti diṭṭhithāmena. ^b^parāmāsā^eb^ti diṭṭhiparāmāsena.  ^b^abhinivissa voharatī^eb^ti adhiṭṭhahitvā ādiyitvā voharati. </p>
              <p>[03] 302^b^.^eb^ ^b^tatrānandā^eb^ti ^a^P5.0019^ea^ idampi na  mahākammavibhaṅgañāṇassa bhājanaṃ, atha khvāssa mātikāṭṭhapanameva.  ettha pana etesaṃ dibbacakkhukānaṃ vacane ettakā anuññātā, ettakā  ananuññātāti idaṃ dassitaṃ. tattha ^b^tatrā^eb^ti tesu catūsu  samaṇabrāhmaṇesu. ^b^idamassā^eb^ti idaṃ vacanaṃ assa.  ^b^aññathā^eb^ti aññenākārena. iti imesaṃ samaṇabrāhmaṇānaṃ vāde  dvīsu ṭhānesu anuññātā, tīsu ananuññātāti evaṃ sabbattha anuññā  nānuññā veditabbā. </p>
              <p>[03] 303^b^.^eb^ evaṃ dibbacakkhukānaṃ vacane anuññā ca  ananuññā ca dassetvā idāni mahākammavibhaṅgañāṇaṃ vibhajanto  ^b^tatrānanda, yvāyaṃ puggalo^eb^tiādimāha.</p>
              <p>[03] ^b^pubbe vāssa taṃ kataṃ hotī^eb^ti yaṃ iminā dibbacakkhukena  kammaṃ karonto diṭṭho, tato pubbe kataṃ. pubbe katenapi hi niraye  nibbattati, pacchā katenapi nibbattati, maraṇakāle vā pana --  ``khando seṭṭho sivo seṭṭho, pitāmaho seṭṭho, issarādīhi vā loko  visaṭṭho''tiādinā micchādassanenapi nibbattateva. ^b^diṭṭheva  dhamme^eb^ti yaṃ tattha diṭṭhadhammavedanīyaṃ hoti, tassa diṭṭheva dhamme, yaṃ  upapajjavedanīyaṃ, tassa upapajjitvā, yaṃ aparāpariyavedanīyaṃ, tassa  aparasmiṃ pariyāye vipākaṃ paṭisaṃvedeti.</p>
              <p>[03] iti ^a^M4.0184^ea^ ayaṃ samaṇo vā brāhmaṇo vā ekaṃ kammarāsiṃ ekañca  vipākarāsiṃ addasa, sammāsambuddho iminā adiṭṭhe tayo kammarāsī, dve  ca vipākarāsī addasa. iminā pana diṭṭhe ^a^V4.0193^ea^ adiṭṭhe ca cattāro  kammarāsī tayo ca vipākarāsī addasa. imāni satta ṭhānāni  jānanañāṇaṃ tathāgatassa mahākammavibhaṅgañāṇaṃ nāma. dutiyavāre  dibbacakkhukena kiñci na diṭṭhaṃ ^a^P5.0020^ea^, tathāgatena pana  tayo kammarāsī, dve ca vipākarāsī diṭṭhāti. imānipi pañca  paccattaṭṭhānāni jānanañāṇaṃ tathāgatassa mahākammavibhaṅgañāṇaṃ nāma.  sesavāradvayepi eseva nayo.</p>
              <p>[03] ^b^abhabba^eb^nti bhūtavirahitaṃ akusalaṃ. ^b^abhabbābhāsa^eb^nti  abhabbaṃ ābhāsati abhibhavati paṭibāhatīti attho. bahukasmiñhi  akusalakamme āyūhite balavakammaṃ dubbalakammassa vipākaṃ paṭibāhitvā  attano vipākassa okāsaṃ karoti idaṃ abhabbañceva abhabbābhāsañca.  kusalaṃ pana āyūhitvā āsanne akusalaṃ kataṃ hoti, taṃ kusalassa  vipākaṃ paṭibāhitvā attano vipākassa okāsaṃ karoti, idaṃ abhabbaṃ  bhabbābhāsaṃ. bahumhi kusale āyūhitepi balavakammaṃ dubbalakammassa  vipākaṃ paṭibāhitvā attano vipākassa okāsaṃ karoti, idaṃ  bhabbañceva bhabbābhāsañca. akusalaṃ pana āyūhitvā āsanne kusalaṃ  kataṃ hoti, taṃ akusalassa vipākaṃ paṭibāhitvā attano vipākassa  okāsaṃ karoti, idaṃ bhabbaṃ abhabbābhāsaṃ.</p>
              <p>[03] apica upaṭṭhānākārenapettha attho veditabbo. idañhi vuttaṃ  hoti, abhabbato ābhāsati upaṭṭhātīti ^b^abhabbābhāsaṃ^eb^. tattha  ``yvāyaṃ puggalo idha pāṇātipātī''tiādinā nayena cattāro puggalā  vuttā, tesu paṭhamassa kammaṃ abhabbaṃ abhabbābhāsaṃ, tañhi akusalattā  abhabbaṃ, tassa ca niraye nibbattattā tattha nibbattikāraṇabhūtaṃ akusalaṃ  hutvā upaṭṭhāti. dutiyassa kammaṃ abhabbaṃ bhabbābhāsaṃ, tañhi  akusalattā abhabbaṃ. tassa pana sagge nibbattattā ^a^P5.0021^ea^  aññatitthiyānaṃ sagge nibbattikāraṇabhūtaṃ ^a^M4.0185^ea^ kusalaṃ hutvā upaṭṭhāti.  itarasmimpi kammadvaye eseva nayo. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahākammavibhaṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. saḷāyatanavibhaṅgasuttavaṇṇanā </h3n>
            <h4>
              <h4n> </h4n>
              <p>[03] 304^b^.^eb^ ^b^evaṃ^eb^ ^a^V4.0194^ea^ ^b^me suta^eb^nti saḷāyatanavibhaṅgasuttaṃ.  tattha ^b^veditabbānī^eb^ti sahavipassanena maggena jānitabbāni.  ^b^manopavicārā^eb^ti vitakkavicārā. vitakkuppādakañhi mano idha  manoti adhippetaṃ, manassa upavicārāti manopavicārā.  ^b^sattapadā^eb^ti vaṭṭavivaṭṭanissitānaṃ sattānaṃ padā. ettha hi  aṭṭhārasa vaṭṭapadā nāma, aṭṭhārasa vivaṭṭapadā nāma, tepi sahavipassanena  maggeneva veditabbā. ^b^yoggācariyāna^eb^nti  hatthiyoggādiācārasikkhāpakānaṃ, dametabbadamakānanti attho. sesaṃ  vibhaṅgeyeva āvibhavissati. ^b^ayamuddeso^eb^ti idaṃ mātikāṭṭhapanaṃ. </p>
              <p>[03] 305^b^.^eb^ ^b^cakkhāyatanā^eb^dīni visuddhimagge  vitthāritāni. ^b^cakkhuviññāṇa^eb^nti kusalākusalavipākato dve  cakkhuviññāṇāni. sesapasādaviññāṇesupi eseva nayo. imāni  pana dasa ṭhapetvā sesaṃ idha manoviññāṇaṃ nāma.</p>
              <p>[03] ^b^cakkhusamphasso^eb^ti cakkhumhi samphasso.  cakkhuviññāṇasampayuttasamphassassetaṃ adhivacanaṃ. sesesupi eseva  nayo.</p>
              <p>[03] ^b^cakkhunā^eb^ ^a^P5.0022^ea^ ^b^rūpaṃ disvā^eb^ti  cakkhuviññāṇena rūpaṃ disvā. eseva nayo sabbattha.  ^b^somanassaṭṭhāniya^eb^nti somanassassa ārammaṇavasena kāraṇabhūtaṃ.  ^b^upavicaratī^eb^ti tattha vicārapavattanena upavicarati, vitakko  taṃsampayutto cāti iminā nayena aṭṭhārasa vitakkavicārasaṅkhātā  manopavicārā veditabbā. ^b^cha somanassūpavicārā^eb^ti ettha pana  somanassena saddhiṃ upavicarantīti somanassūpavicārā. sesapadadvayepi  eseva nayo. </p>
              <p>[03] 306^b^.^eb^ ^b^gehasitānī^eb^ti ^a^M4.0186^ea^ kāmaguṇanissitāni.  ^b^nekkhammasitānī^eb^ti vipassanānissitāni. ^b^iṭṭhāna^eb^nti  pariyesitānaṃ. ^b^kantāna^eb^nti kāmitānaṃ. ^b^manoramāna^eb^nti  mano etesu ramatīti manoramāni, tesaṃ manoramānaṃ.  ^b^lokāmisapaṭisaṃyuttāna^eb^nti taṇhāpaṭisaṃyuttānaṃ. ^b^atīta^eb^nti  paṭiladdhaṃ ^a^V4.0195^ea^. paccuppannaṃ tāva ārabbha somanassaṃ uppajjatu, atīte kathaṃ  uppajjatīti. atītepi -- ``yathāhaṃ etarahi iṭṭhārammaṇaṃ anubhavāmi,  evaṃ pubbepi anubhavi''nti anussarantassa balavasomanassaṃ uppajjati.</p>
              <p>[03] ^b^aniccata^eb^nti aniccākāraṃ.  ^b^vipariṇāmavirāganirodha^eb^nti pakativijahanena vipariṇāmaṃ,  vigacchanena virāgaṃ, nirujjhanena nirodhaṃ. ^b^sammapaññāyā^eb^ti  vipassanāpaññāya. ^b^idaṃ vuccati nekkhammasitaṃ somanassa^eb^nti  idaṃ rañño viya attano sirisampattiṃ olokentassa vipassanaṃ  paṭṭhapetvā nisinnassa saṅkhārānaṃ bhedaṃ passato saṅkhāragatamhi  ^a^P5.0023^ea^ tikkhe sūre vipassanāñāṇe vahante uppannasomanassaṃ  ``nekkhammasitaṃ somanassa''nti vuccati. vuttampi cetaṃ -- </p>
              <p>[21] ``suññāgāraṃ paviṭṭhassa, santacittassa bhikkhuno. </p>
              <p>[22] amānusī ratī hoti, sammā dhammaṃ vipassato.. </p>
              <p>[21] yato yato sammasati, khandhānaṃ udayabbayaṃ. </p>
              <p>[22] labhatī pītipāmojjaṃ, amatantaṃ vijānata''nti.. (dha0  pa0 373-374).</p>
              <p>[03] ^b^imānī^eb^ti imāni chasu dvāresu iṭṭhārammaṇe āpāthagate  aniccādivasena vipassanaṃ paṭṭhapetvā nisinnassa uppannāni cha  nekkhammasitāni somanassāni. </p>
              <p>[03] 307^b^.^eb^ ^b^atīta^eb^nti paccuppannaṃ tāva patthetvā  alabhantassa domanassaṃ uppajjatu, atīte kathaṃ uppajjatīti. atītepi  ``yathāhaṃ etarahi iṭṭhārammaṇaṃ patthetvā na labhāmi, evaṃ pubbepi  patthetvā na labhi''nti anussarantassa balavadomanassaṃ uppajjati.</p>
              <p>[03] ^b^anuttaresu vimokkhesū^eb^ti anuttaravimokkho nāma arahattaṃ,  arahatte patthanaṃ paṭṭhapentassāti attho. ^b^āyatana^eb^nti  arahattāyatanaṃ. ^b^pihaṃ upaṭṭhāpayato^eb^ti patthanaṃ paṭṭhapentassa. taṃ  panetaṃ patthanaṃ paṭṭhapentassa ^a^M4.0187^ea^ uppajjati, iti patthanāmūlakattā ``pihaṃ  upaṭṭhāpayato''ti vuttaṃ. ^b^imāni cha nekkhammasitāni  domanassānī^eb^ti imāni evaṃ chasu dvāresu iṭṭhārammaṇe āpāthagate  arahatte pihaṃ paṭṭhapetvā ^a^V4.0196^ea^ tadadhigamāya aniccādivasena vipassanaṃ  upaṭṭhapetvā ussukkāpetuṃ asakkontassa -- ``imampi pakkhaṃ imampi māsaṃ  imampi saṃvaccharaṃ arahattaṃ pāpuṇituṃ nāsakkhi''nti anusocato  gāmantapabbhāravāsimahāsīvattherassa viya assudhārāpavattanavasena  uppannadomanassāni ^a^P5.0024^ea^ cha nekkhammasitadomanassānīti  veditabbāni. vatthu pana ^b^sumaṅgalavilāsiniyā  dīghanikāyaṭṭhakathāya^eb^ sakkapañhavaṇṇanāyaṃ (dī0 ni0 aṭṭha0 2.361)  vitthāritaṃ, icchantena tato gahetabbaṃ. </p>
              <p>[03] 308^b^.^eb^ ^b^uppajjati upekkhā^eb^ti ettha upekkhā nāma  aññāṇupekhā. ^b^anodhijinassā^eb^ti kilesodhiṃ jinitvā  ṭhitattā khīṇāsavo odhijino nāma, tasmā akhīṇāsavassāti  attho. ^b^avipākajinassā^eb^ti etthapi āyatiṃ vipākaṃ jinitvā  ṭhitattā khīṇāsavova vipākajino nāma, tasmā akhīṇāsavassevāti  attho. ^b^anādīnavadassāvino^eb^tiādīnavato upaddavato  apassantassa. ^b^imā cha gehasitā upekkhā^eb^ti imā evaṃ chasu  dvāresu iṭṭhārammaṇe āpāthagate guḷapiṇḍake nilīnamakkhikā viya  rūpādīni anativattamānā tattha laggā laggitā hutvā uppannā  upekkhā cha gehasitā upekkhāti veditabbā. </p>
              <p>[01] ^b^rūpaṃ sā ativattatī^eb^ti rūpaṃ sā anatikkamati,  tattha nikantivasena na tiṭṭhati. ^b^imā cha nekkhammasitā  upekkhā^eb^ti imā evaṃ chasu dvāresu iṭṭhādiārammaṇe āpāthagate iṭṭhe  arajjantassa, aniṭṭhe adussantassa, asamapekkhane asammuyhantassa,  uppannavipassanā-ñāṇasampayuttā cha nekkhammasitā upekkhāti veditabbā. </p>
              <p>[03] 309^b^.^eb^ ^b^tatra idaṃ nissāya idaṃ pajahathā^eb^ti tesu  chattiṃsasattapadesu aṭṭhārasa nissāya aṭṭhārasa pajahathāti attho.  teneva ^a^P5.0025^ea^ -- ``tatra, bhikkhave, yāni cha  nekkhammasitānī''tiādimāha. ^b^nissāya āgammā^eb^ti  pavattanavasena nissāya ceva āgamma ca. ^b^evametesaṃ  samatikkamo^eb^ ^a^M4.0188^ea^  ^b^hotī^eb^ti evaṃ nekkhammasitānaṃ pavattanena gehasitāni atikkantāni  nāma honti. </p>
              <p>[01] evaṃ sarikkhakeneva sarikkhakaṃ jahāpetvā idāni balavatā  dubbalaṃ jahāpento -- ``tatra, bhikkhave, yāni cha nekkhammasitāni  somanassānī''tiādimāha. evaṃ nekkhammasitasomanassehi  nekkhammasitadomanassāni ^a^V4.0197^ea^, nekkhammasitaupekkhāhi ca  nekkhammasitasomanassāni jahāpentena balavatā dubbalappahānaṃ kathitaṃ.</p>
              <p>[03] ettha pana ṭhatvā upekkhākathā veditabbā -- aṭṭhasu hi  samāpattīsu paṭhamādīni ca tīṇi jhānāni, suddhasaṅkhāre ca pādake  katvā vipassanaṃ āraddhānaṃ catunnaṃ bhikkhūnaṃ pubbabhāgavipassanā  somanassasahagatā vā hoti upekkhāsahagatā vā, vuṭṭhānagāminī pana  somanassasahagatāva. catutthajjhānādīni pādakāni katvā vipassanaṃ  āraddhānaṃ pañcannaṃ pubbabhāgavipassanā purimasadisāva. vuṭṭhānagāminī  pana upekkhāsahagatā hoti. idaṃ sandhāya -- ``yā cha  nekkhammasitā upekkhā, tā nissāya tā āgamma, yāni cha  nekkhammasitāni somanassāni, tāni pajahathā''ti vuttaṃ. na  kevalañca evaṃpaṭipannassa bhikkhuno ayaṃ vipassanāya vedanāvisesova  hoti, ariyamaggepi pana jhānaṅgabojjhaṅgamaggaṅgānampi viseso hoti.</p>
              <p>[03] ko panetaṃ visesaṃ niyameti? keci tāva therā  vipassanāpādakajjhānaṃ niyametīti vadanti, keci vipassanāya  ārammaṇabhūtā khandhā niyamentīti vadanti, keci puggalajjhāsayo  niyametīti vadanti. tesampi vāde ayameva pubbabhāge  vuṭṭhānagāminīvipassanā niyametīti veditabbā. vinicchayakathā  ^a^P5.0026^ea^ panettha ^b^visuddhimagge^eb^ saṅkhārupekkhāniddese  vuttāva. </p>
              <p>[03] 310^b^.^eb^ ^b^nānattā^eb^ti nānā bahū anekappakārā.  ^b^nānattasitā^eb^ti nānārammaṇanissitā. ^b^ekattā^eb^ti ekā.  ^b^ekattasitā^eb^ti ekārammaṇanissitā. katamā panāyaṃ upekkhāti?  heṭṭhā tāva aññāṇupekkhā vuttā, upari chaḷaṅgupekkhā vakkhati, idha  samathaupekkhā, vipassanupekkhāti dve upekkhā gahitā.</p>
              <p>[03] tattha yasmā aññāva rūpesu upekkhā, aññāva saddādīsu, na hi  yā rūpe upekkhā, sā saddādīsu hoti. rūpe upekkhā ca rūpameva  ārammaṇaṃ karoti ^a^M4.0189^ea^, na saddādayo. rūpe upekkhābhāvañca aññā  samathaupekkhā pathavīkasiṇaṃ ārammaṇaṃ katvā uppajjati, aññā  āpokasiṇādīni. tasmā nānattaṃ nānattasitaṃ vibhajanto ^b^atthi,  bhikkhave, upekkhā rūpesū^eb^tiādimāha ^a^V4.0198^ea^. yasmā pana dve vā tīṇi  vā ākāsānañcāyatanāni vā viññāṇañcāyatanādīni vā natthi,  tasmā ekattaṃ ekattasitaṃ vibhajanto ^b^atthi, bhikkhave, upekkhā  ākāsānañcāyatananissitā^eb^tiādimāha.</p>
              <p>[03] tattha ākāsānañcāyatanaupekkhā sampayuttavasena  ākāsānañcāyatananissitā, ākāsānañcāyatanakhandhe vipassantassa  vipassanupekkhā ārammaṇavasena ākāsānañcāyatananissitā.  sesāsupi eseva nayo.</p>
              <p>[03] ^b^taṃ pajahathā^eb^ti ettha arūpāvacarasamāpattiupekkhāya  rūpāvacarasamāpattiupekkhaṃ pajahāpeti, arūpāvacaravipassanupekkhāya  rūpāvacaravipassanupekkhaṃ.</p>
              <p>[03] ^b^atammayata^eb^nti ^a^P5.0027^ea^ ettha tammayatā nāma  taṇhā, tassā pariyādānato vuṭṭhānagāminīvipassanā atammayatāti  vuccati. ^b^taṃ pajahathā^eb^ti idha vuṭṭhānagāminīvipassanāya  arūpāvacarasamāpattiupekkhañca vipassanupekkhañca pajahāpeti. </p>
              <p>[03] 311^b^.^eb^ ^b^yadariyo^eb^ti ye satipaṭṭhāne ariyo  sammāsambuddho sevati. tattha tīsu ṭhānesu satiṃ paṭṭhapento satipaṭṭhāne  sevatīti veditabbo. ^b^na sussūsantī^eb^ti saddahitvā sotuṃ na  icchanti. ^b^na aññā^eb^ti jānanatthāya cittaṃ na upaṭṭhapenti.  ^b^vokkammā^eb^ti atikkamitvā. ^b^satthu sāsanā^eb^ti satthu ovādaṃ  gahetabbaṃ pūretabbaṃ na maññantīti attho. ^b^na ca attamano^eb^ti na  sakamano. ettha ca gehasitadomanassavasena appatīto hotīti na  evamattho daṭṭhabbo, appaṭipannakesu pana attamanatākāraṇassa abhāvenetaṃ  vuttaṃ. ^b^anavassuto^eb^ti paṭighāvassavena anavassuto. ^b^sato  sampajāno^eb^ti satiyā ca ñāṇena ca samannāgato ^a^M4.0190^ea^.  ^b^upekkhako^eb^ti chaḷaṅgupekkhāya upekkhako. ^b^attamano^eb^ti  idhāpi gehasitasomanassavasena uppilāvitoti na evamattho daṭṭhabbo,  paṭipannakesu pana anattamanatākāraṇassa abhāvenetaṃ vuttaṃ.  ^b^anavassuto^eb^ti rāgāvassavena anavassuto. </p>
              <p>[03] 312^b^.^eb^ ^b^sārito^eb^ti ^a^V4.0199^ea^ damito. ^b^ekameva disaṃ  dhāvatī^eb^ti anivattitvā dhāvanto ekaṃyeva disaṃ dhāvati, nivattitvā  pana aparaṃ dhāvituṃ sakkoti. ^b^aṭṭha^eb^ ^a^P5.0028^ea^ ^b^disā  vidhāvatī^eb^ti ekapallaṅkena nisinno kāyena anivattitvāva  vimokkhavasena ekappahāreneva aṭṭha disā vidhāvati, puratthābhimukho  vā dakkhiṇādīsu aññataradisābhimukho vā nisīditvā aṭṭha  samāpattiyo samāpajjatiyevāti attho. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] saḷāyatanavibhaṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. uddesavibhaṅgasuttavaṇṇanā </h3n>
            <h4>
              <h4n> </h4n>
              <p>[03] 313^b^.^eb^ ^b^evaṃ^eb^ ^a^V4.0200^ea^ ^b^me suta^eb^nti uddesavibhaṅgasuttaṃ. tattha  ^b^uddesavibhaṅga^eb^nti uddesañca vibhaṅgañca, mātikañca vibhajanañcāti  attho. ^b^upaparikkheyyā^eb^ti tuleyya tīreyya pariggaṇheyya  paricchindeyya. ^b^bahiddhā^eb^ti bahiddhāārammaṇesu.  ^b^avikkhittaṃ avisaṭa^eb^nti nikantivasena ārammaṇe tiṭṭhamānaṃ  vikkhittaṃ visaṭaṃ nāma hoti, taṃ paṭisedhento evamāha. ^b^ajjhattaṃ  asaṇṭhita^eb^nti gocarajjhatte nikantivasena asaṇṭhitaṃ.  ^b^anupādāya na paritasseyyā^eb^ti anupādiyitvā aggahetvā taṃ  viññāṇaṃ na paritasseyya. yathā viññāṇaṃ bahiddhā avikkhittaṃ  avisaṭaṃ, ajjhattaṃ asaṇṭhitaṃ anupādāya na paritasseyya, evaṃ bhikkhu  upaparikkheyyāti vuttaṃ hoti.  ^b^jātijarāmaraṇadukkhasamudayasambhavo^eb^ti jātijarāmaraṇassa ceva  avasesassa ca dukkhassa nibbatti na hotīti attho. </p>
              <p>[03] 316^b^.^eb^ ^b^rūpanimittānusārī^eb^ti ^a^M4.0191^ea^ rūpanimittaṃ  anussarati anudhāvatīti rūpanimittānusārī. </p>
              <p>[03] 318^b^.^eb^ ^b^evaṃ kho, āvuso, ajjhattaṃ asaṇṭhita^eb^nti  nikantivasena ^a^P5.0029^ea^ asaṇṭhitaṃ. nikantivasena hi  atiṭṭhamānaṃ hānabhāgiyaṃ na hoti, visesabhāgiyameva hoti. </p>
              <p>[03] 320^b^.^eb^ ^b^anupādā paritassanā^eb^ti satthārā  khandhiyavagge ``upādāparitassanañca vo, bhikkhave, desessāmi  anupādāaparitassanañcā''ti (saṃ0 ni0  3.7) evaṃ gahetvā  paritassanā, aggahetvāva aparitassanā ca kathitā, taṃ mahāthero  upādāparitassanameva anupādāparitassananti katvā dassento evamāha.  kathaṃ panesā anupādāparitassanā hotīti. upādātabbassa  abhāvato. yadi hi koci saṅkhāro nicco vā dhuvo vā attā vā  attaniyo vāti gahetabbayuttako abhavissa, ayaṃ paritassanā  upādāparitassanāva assa. yasmā pana evaṃ upādātabbo saṅkhāro  nāma natthi, tasmā rūpaṃ attātiādinā nayena rūpādayo ^a^V4.0201^ea^ upādinnāpi  anupādinnāva honti. evamesā diṭṭhivasena upādāparitassanāpi  samānā atthato anupādāparitassanāyeva nāma hotīti veditabbā.</p>
              <p>[03] ^b^aññathā hotī^eb^ti parivattati pakatijahanena nassati,  ^b^rūpavipariṇāmānuparivattī^eb^ti ``mama rūpaṃ vipariṇata''nti vā,  ``yaṃ ahu, taṃ vata me natthī''ti vā ādinā (ma0 ni0 1.242)  nayena kammaviññāṇaṃ rūpassa bhedānuparivatti hoti.  ^b^vipariṇāmānuparivattajā^eb^ti vipariṇāmassa anuparivattanato  vipariṇāmārammaṇacittato jātā. ^b^paritassanā dhammasamuppādā^eb^ti  taṇhāparitassanā ca akusaladhammasamuppādā ca. ^b^cittaṃ pariyādāya  tiṭṭhantī^eb^ti kusalacittaṃ pariyādiyitvā gahetvā khepetvā tiṭṭhanti.  ^b^uttāsavā^eb^ti bhayatāsenapi sauttāso taṇhātāsenapi sauttāso.  ^b^vighātavā^eb^ti ^a^P5.0030^ea^ savighāto sadukkho.  ^b^apekkhavā^eb^ti sālayo sasineho. ^b^evaṃ kho, āvuso,  anupādā paritassanā hotī^eb^ti evaṃ maṇikaraṇḍakasaññāya  tucchakaraṇḍakaṃ gahetvā tasmiṃ naṭṭhe pacchā vighātaṃ āpajjantassa viya  pacchā aggahetvā paritassanā hoti. </p>
              <p>[03] 321^b^.^eb^ ^b^na^eb^ ^a^M4.0192^ea^ ^b^ca rūpavipariṇāmānuparivattī^eb^ti  khīṇāsavassa kammaviññāṇameva natthi, tasmā rūpabhedānuparivatti na  hoti. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] uddesavibhaṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. araṇavibhaṅgasuttavaṇṇanā </h3n>
            <h4>
              <h4n> </h4n>
              <p>[03] 323^b^.^eb^ ^b^evaṃ^eb^ ^a^V4.0202^ea^ ^b^me suta^eb^nti araṇavibhaṅgasuttaṃ. tattha  ^b^nevussādeyya na apasādeyyā^eb^ti gehasitavasena kañci puggalaṃ neva  ukkhipeyya na avakkhipeyya. ^b^dhammameva deseyyā^eb^ti sabhāvameva  katheyya. ^b^sukhavinicchaya^eb^nti vinicchitasukhaṃ. ^b^raho  vāda^eb^nti parammukhā avaṇṇaṃ, pisuṇavācanti attho. ^b^sammukhā  na khīṇa^eb^nti sammukhāpi khīṇaṃ ākiṇṇaṃ saṃkiliṭṭhaṃ vācaṃ na bhaṇeyya.  ^b^nābhiniveseyyā^eb^ti na adhiṭṭhahitvā ādāya vohareyya.  ^b^samañña^eb^nti lokasamaññaṃ lokapaṇṇattiṃ. ^b^nātidhāveyyā^eb^ti  nātikkameyya. </p>
              <p>[03] 324^b^.^eb^ ^b^kāmapaṭisandhisukhino^eb^ti ^a^P5.0031^ea^  kāmapaṭisandhinā kāmūpasaṃhitena sukhena sukhitassa.  ^b^sadukkho^eb^ti vipākadukkhena saṃkilesadukkhenapi sadukkho.  ^b^saupaghāto^eb^ti vipākūpaghātakilesūpaghāteheva saupaghāto. tathā  ^b^sapariḷāho. micchāpaṭipadā^eb^ti ayāthāvapaṭipadā  akusalapaṭipadā. </p>
              <p>[03] 326^b^.^eb^ ^b^ittheke apasādetī^eb^ti evaṃ gehasitavasena  ekacce puggale apasādeti. ussādanepi eseva nayo.  ^b^bhavasaṃyojana^eb^nti bhavabandhanaṃ, taṇhāyetaṃ nāmaṃ.</p>
              <p>[03] subhūtitthero kira imaṃ catukkaṃ nissāya etadagge ṭhapito.  bhagavato hi dhammaṃ desentassa puggalānaṃ ussādanāapasādanā  paññāyanti, tathā sāriputtattherādīnaṃ. subhūtittherassa pana  dhammadesanāya ``ayaṃ puggalo appaṭipannako anārādhako''ti vā,  ``ayaṃ sīlavā guṇavā lajjipesalo ācārasampanno''ti vā natthi,  dhammadesanāya panassa ``ayaṃ micchāpaṭipadā, ayaṃ ^a^M4.0193^ea^ sammāpaṭipadā''tveva  paññāyati. tasmā bhagavā ``etadaggaṃ, bhikkhave, mama sāvakānaṃ  bhikkhūnaṃ araṇavihārīnaṃ yadidaṃ subhūtī''ti āha. </p>
              <p>[03] 329^b^.^eb^ ^b^kālaññū^eb^ ^a^V4.0203^ea^ ^b^assā^eb^ti asampatte ca atikkante  ca kāle akathetvā ``idāni vuccamānaṃ mahājano gaṇhissatī''ti  yuttapattakālaṃ ñatvāva parammukhā avaṇṇaṃ bhāseyya. khīṇavādepi eseva  nayo. </p>
              <p>[03] 330^b^.^eb^ ^b^upahaññatī^eb^ti ghātiyati. ^b^saropi  upahaññatī^eb^ti saddopi bhijjati. ^b^āturīyatī^eb^ti āturo hoti  gelaññappatto sābādho. ^b^avissaṭṭha^eb^nti vissaṭṭhaṃ apalibuddhaṃ na  hoti. </p>
              <p>[03] 331^b^.^eb^ ^b^tadevā^eb^ti ^a^P5.0032^ea^ taṃyeva bhājanaṃ.  ^b^abhinivissa voharatī^eb^ti pattanti sañjānanajanapadaṃ gantvā  ``pattaṃ āharatha dhovathā''ti sutvā ``andhabālaputhujjano, nayidaṃ pattaṃ,  pāti namesā, evaṃ vadāhī''ti abhinivissa voharati. evaṃ  sabbapadehi yojetabbaṃ. ^b^atisāro^eb^ti atidhāvanaṃ. </p>
              <p>[03] 332^b^.^eb^ ^b^tathā tathā voharati aparāmasa^eb^nti amhākaṃ  janapade bhājanaṃ pātīti vuccati, ime pana naṃ pattanti vadantīti tato  paṭṭhāya janapadavohāraṃ muñcitvā pattaṃ pattanteva aparāmasanto voharati.  sesapadesupi eseva nayo. </p>
              <p>[03] 333^b^.^eb^ idāni mariyādabhājanīyaṃ karonto ^b^tatra,  bhikkhave^eb^tiādimāha. tattha ^b^saraṇo^eb^ti sarajo sakileso.  ^b^araṇo^eb^ti arajo nikkileso. ^b^subhūti ca pana,  bhikkhave^eb^ti ayaṃ thero dvīsu ṭhānesu etadaggaṃ āruḷho  ``^b^araṇavihārīnaṃ^eb^ yadidaṃ subhūti, ^b^dakkhiṇeyyānaṃ^eb^ yadidaṃ  subhūtī''ti (a0 ni0  1.202).</p>
              <p>[03] dhammasenāpati kira vatthuṃ sodheti, subhūtitthero dakkhiṇaṃ  sodheti. tathā hi dhammasenāpati piṇḍāya caranto gehadvāre ṭhito  yāva bhikkhaṃ āharanti, tāva pubbabhāge paricchinditvā nirodhaṃ  samāpajjati, nirodhā vuṭṭhāya deyyadhammaṃ paṭiggaṇhāti. subhūtitthero  ca tatheva mettājhānaṃ samāpajjati, mettājhānā vuṭṭhāya deyyadhammaṃ  paṭiggaṇhāti. evaṃ pana kātuṃ sakkāti. āma sakkā, neva  acchariyañcetaṃ, yaṃ ^a^M4.0194^ea^ mahābhiññappattā sāvakā evaṃ kareyyuṃ. imasmimpi  ^a^P5.0033^ea^ hi tambapaṇṇidīpe ^a^V4.0204^ea^ porāṇakarājakāle  piṅgalabuddharakkhitatthero nāma uttaragāmaṃ nissāya vihāsi. tattha  satta kulasatāni honti, ekampi taṃ kuladvāraṃ natthi, yattha thero  samāpattiṃ na samāpajji. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] araṇavibhaṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. dhātuvibhaṅgasuttavaṇṇanā </h3n>
            <h4>
              <h4n> </h4n>
              <p>[03] 342^b^.^eb^ ^b^evaṃ^eb^ ^a^V4.0205^ea^ ^b^me suta^eb^nti dhātuvibhaṅgasuttaṃ. tattha  ^b^cārika^eb^nti turitagamanacārikaṃ. ^b^sace te bhaggava agarū^eb^ti  sace tuyhaṃ bhāriyaṃ aphāsukaṃ kiñci natthi. ^b^sace so  anujānātī^eb^ti bhaggavassa kira etadahosi -- ``pabbajitā nāma  nānāajjhāsayā, eko gaṇābhirato hoti, eko ekābhirato. sace  so ekābhirato bhavissati, `āvuso, mā pāvisi, mayā sālā  laddhā'ti vakkhati. sace ayaṃ ekābhirato bhavissati, `āvuso,  nikkhama, mayā sālā laddhā'ti vakkhati. evaṃ sante ahaṃ ubhinnaṃ  vivādakāretā nāma bhavissāmi, dinnaṃ nāma dinnameva vaṭṭati, kataṃ  katamevā''ti. tasmā evamāha.</p>
              <p>[03] ^b^kulaputto^eb^ti jātikulaputtopi ācārakulaputtopi.  ^b^vāsūpagato^eb^ti vāsaṃ upagato. kuto āgantvāti?  takkasīlanagarato.</p>
              <p>[03] tatrāyaṃ anupubbikathā -- majjhimappadese kira rājagahanagare  bimbisāre rajjaṃ kārente paccante takkasīlanagare pukkusāti rājā rajjaṃ  kāresi. atha takkasīlato bhaṇḍaṃ gahetvā vāṇijā rājagahaṃ āgatā  paṇṇākāraṃ gahetvā rājānaṃ addasaṃsu. rājā ^a^P5.0034^ea^ te  vanditvā ṭhite ``katthavāsino tumhe''ti pucchi. takkasīlavāsino  devāti. atha ne rājā janapadassa khemasubhikkhatādīni nagarassa ca  pavattiṃ pucchitvā ``ko nāma tumhākaṃ rājā''ti pucchi. pukkusāti  nāma devāti. dhammikoti? āma deva dhammiko. catūhi  saṅgahavatthūhi janaṃ saṅgaṇhāti, lokassa mātāpitiṭṭhāne ^a^M4.0195^ea^ ṭhito, aṅge  nipannadārakaṃ viya janaṃ tosetīti. katarasmiṃ vaye vattatīti?  athassa vayaṃ ācikkhiṃsu. vayesupi bimbisārena samavayo jāto.  atha te rājā āha -- ``tātā tumhākaṃ rājā dhammiko, vayena ca me  samāno, sakkuṇeyyātha tumhākaṃ rājānaṃ mama mittaṃ kātu''nti. sakkoma  devāti. rājā tesaṃ suṅkaṃ vissajjetvā gehañca dāpetvā -- ``gacchatha  bhaṇḍaṃ vikkiṇitvā gamanakāle maṃ disvā gaccheyyāthā''ti āha. te  tathā katvā gamanakāle rājānaṃ addasaṃsu. ``gacchatha tumhākaṃ rājānaṃ  ^a^V4.0206^ea^ mama vacanena punappunaṃ ārogyaṃ pucchitvā `rājā tumhehi saddhiṃ  mittabhāvaṃ icchatī'ti vadathā''ti āha.</p>
              <p>[03] te sādhūti paṭissuṇitvā gantvā bhaṇḍaṃ paṭisāmetvā bhuttapātarāsā  rājānaṃ upasaṅkamitvā vandiṃsu. rājā ``kahaṃ bhaṇe tumhe ettake ime  divase na dissathā''ti pucchi. te sabbaṃ pavattiṃ ārocesuṃ. rājā  -- ``sādhu, tātā, tumhe nissāya mayā majjhimappadese rājā mitto  laddho''ti attamano ahosi. aparabhāge rājagahavāsinopi vāṇijā  takkasīlaṃ agamaṃsu. te paṇṇākāraṃ gahetvā āgate pukkusāti rājā  ``kuto āgatatthā''ti pucchitvā ``rājagahato''ti sutvā ``mayhaṃ  sahāyassa nagarato āgatā tumhe''ti. āma devāti. ārogyaṃ me  sahāyassāti ārogyaṃ pucchitvā ``ajja paṭṭhāya ye mayhaṃ sahāyassa  nagarato jaṅghasatthena vā sakaṭasatthena vā vāṇijā āgacchanti,  sabbesaṃ mama visayaṃ paviṭṭhakālato ^a^P5.0035^ea^ paṭṭhāya  vasanagehāni, rājakoṭṭhāgārato nivāpañca dentu, suṅkaṃ vissajjentu,  kiñci upaddavaṃ mā karontū''ti bheriṃ carāpesi. bimbisāropi  attano nagare tatheva bheriṃ carāpesi.</p>
              <p>[03] atha bimbisāro pukkusātissa paṇṇaṃ pahiṇi -- ``paccantadese  nāma maṇimuttādīni ratanāni uppajjanti, yaṃ mayhaṃ sahāyassa rajje  dassanīyaṃ vā savanīyaṃ vā ratanaṃ uppajjati, tattha me mā  maccharāyatū''ti. pukkusātipi -- ``majjhimadeso nāma mahājanapado,  yaṃ tattha evarūpaṃ ratanaṃ uppajjati, tattha me sahāyo mā  maccharāyatū''ti paṭipaṇṇaṃ pahiṇi. evaṃ te gacchante gacchante kāle  aññamaññaṃ adisvāpi daḷhamittā ahesuṃ.</p>
              <p>[03] evaṃ ^a^M4.0196^ea^ tesaṃ katikaṃ katvā vasantānaṃ paṭhamataraṃ pukkusātissa  paṇṇākāro uppajji. rājā kira aṭṭha pañcavaṇṇe anagghakambale labhi.  so -- ``atisundarā ime kambalā, ahaṃ sahāyassa  pesissāmī''ti lākhāguḷamatte aṭṭha sārakaraṇḍake likhāpetvā tesu te  kambale pakkhipitvā lākhāya vaṭṭāpetvā setavatthena veṭhetvā samugge  pakkhipitvā vatthena veṭhetvā rājamuddikāya lañchetvā ``mayhaṃ  sahāyassa dethā''ti amacce pesesi. sāsanañca adāsi -- ``ayaṃ  paṇṇākāro nagaramajjhe amaccādiparivutena daṭṭhabbo''ti. te gantvā  bimbisārassa adaṃsu.</p>
              <p>[03] so ^a^V4.0207^ea^ sāsanaṃ sutvā amaccādayo sannipatantūti bheriṃ carāpetvā  nagaramajjhe amaccādiparivuto setacchattena dhāriyamānena pallaṅkavare  nisinno lañchanaṃ bhinditvā vatthaṃ apanetvā samuggaṃ vivaritvā anto  bhaṇḍikaṃ muñcitvā lākhāguḷe disvā ``mayhaṃ sahāyo pukkusāti  `jutavittako me sahāyo'ti maññamāno maññe imaṃ paṇṇākāraṃ  pahiṇī''ti ekaṃ guḷaṃ gahetvā hatthena ^a^P5.0036^ea^ vaṭṭetvā  tulayantova anto dussabhaṇḍikaṃ atthīti aññāsi. atha naṃ  pallaṅkapāde paharitvā tāvadeva lākhā paripati, so nakhena karaṇḍakaṃ  vivaritvā anto kambalaratanaṃ disvā itarepi vivarāpesi, sabbepi  kambalā ahesuṃ. atha ne pattharāpesi, te vaṇṇasampannā phassasampannā  dīghato soḷasahatthā tiriyaṃ aṭṭhahatthā ahesuṃ. mahājano disvā  aṅguliyo poṭhesi, celukkhepaṃ akāsi, -- ``amhākaṃ rañño  adiṭṭhasahāyo pukkusāti adisvāva evarūpaṃ paṇṇākāraṃ pesesi, yuttaṃ  evarūpaṃ mittaṃ kātu''nti attamano ahosi. rājā ekamekaṃ kambalaṃ  agghāpesi, sabbe anagghā ahesuṃ. tesu cattāro sammāsambuddhassa  pesesi, cattāro attano ghare akāsi. tato cintesi -- ``pacchā  pesentena paṭhamaṃ pesitapaṇṇākārato atirekaṃ pesetuṃ vaṭṭati, sahāyena ca  me anaggho paṇṇākāro pesito, kiṃ nu kho pesemī''ti?</p>
              <p>[03] kiṃ pana rājagahe tato adhikaṃ ratanaṃ natthīti? no natthi,  mahāpuñño rājā, apica kho panassa sotāpannakālato paṭṭhāya ṭhapetvā  tīṇi ratanāni aññaṃ ratanaṃ somanassaṃ janetuṃ samatthaṃ nāma natthi  ^a^M4.0197^ea^.  so ratanaṃ vicinituṃ āraddho -- ratanaṃ nāma saviññāṇakaṃ  aviññāṇakanti duvidhaṃ. tattha aviññāṇakaṃ suvaṇṇarajatādi,  saviññāṇakaṃ indriyabaddhaṃ. aviññāṇakaṃ saviññāṇakasseva  alaṅkārādivasena paribhogaṃ hoti, iti imesu dvīsu ratanesu  saviññāṇakaṃ seṭṭhaṃ. saviññāṇakampi duvidhaṃ tiracchānaratanaṃ  manussaratananti. tattha tiracchānaratanaṃ hatthiassaratanaṃ, tampi  manussānaṃ upabhogatthameva nibbattati ^a^P5.0037^ea^, iti imesupi  dvīsu manussaratanaṃ seṭṭhaṃ. manussaratanampi duvidhaṃ itthiratanaṃ  purisaratananti. tattha cakkavattino rañño uppannaṃ itthiratanampi  purisasseva upabhogaṃ. iti imesupi dvīsu purisaratanameva seṭṭhaṃ.</p>
              <p>[03] purisaratanampi duvidhaṃ agāriyaratanaṃ anagāriyaratanañca. tattha  agāriyaratanesupi cakkavattirājā ajja pabbajitasāmaṇeraṃ  pañcapatiṭṭhitena vandati, iti imesupi dvīsu anagāriyaratanameva  ^a^V4.0208^ea^ seṭṭhaṃ.  anagāriyaratanampi duvidhaṃ sekkharatanañca asekkharatanañca. tattha  satasahassampi sekkhānaṃ asekkhassa padesaṃ na pāpuṇāti, iti  imesupi dvīsu asekkharatanameva seṭṭhaṃ. tampi duvidhaṃ buddharatanaṃ  sāvakaratananti. tattha satasahassampi sāvakaratanānaṃ buddharatanassa  padesaṃ na pāpuṇāti, iti imesupi dvīsū buddharatanameva seṭṭhaṃ.</p>
              <p>[03] buddharatanampi duvidhaṃ paccekabuddharatanaṃ sabbaññubuddharatananti. tattha  satasahassampi paccekabuddhānaṃ sabbaññubuddhassa padesaṃ na pāpuṇāti, iti  imesupi dvīsu sabbaññubuddharatanaṃyeva seṭṭhaṃ. sadevakasmiñhi loke  buddharatanasamaṃ ratanaṃ nāma natthi. tasmā asadisameva ratanaṃ mayhaṃ  sahāyassa pesessāmīti cintetvā takkasīlavāsino pucchi --  ``tātā tumhākaṃ janapade buddho dhammo saṅghoti imāni tīṇi  ratanāni dissantī''ti. ghosopi so mahārāja tāva tattha natthi,  dassanaṃ pana kutoti.</p>
              <p>[03] ``sundaraṃ tātā''ti rājā tuṭṭho cintesi -- ``sakkā bhaveyya  janasaṅgahatthāya mayhaṃ sahāyassa vasanaṭṭhānaṃ sammāsambuddhaṃ pesetuṃ, buddhā  pana ^a^P5.0038^ea^ paccantimesu janapadesu na aruṇaṃ uṭṭhapenti.  tasmā satthārā gantuṃ na sakkā. sāriputtamoggallānādayo mahāsāvake  pesetuṃ sakkā bhaveyya. mayā ^a^M4.0198^ea^ pana `therā paccante vasantī'ti sutvāpi  manusse pesetvā te attano samīpaṃ āṇāpetvā upaṭṭhātumeva yuttaṃ.  tasmā na therehipi sakkā gantuṃ. yena panākārena sāsane pesite  satthā ca mahāsāvakā ca gatā viya honti, tenākārena sāsanaṃ  pahiṇissāmī''ti. cintetvā caturatanāyāmaṃ vidatthimattaputhulaṃ  nātitanuṃ nātibahalaṃ suvaṇṇapaṭṭaṃ kārāpetvā ``tattha ajja akkharāni  likhissāmī''ti. pātova sīsaṃ nhāyitvā uposathaṅgāni adhiṭṭhāya  bhuttapātarāso apanītagandhamālābharaṇo suvaṇṇasarakena jātihiṅgulikaṃ  ādāya heṭṭhato paṭṭhāya dvārāni pidahanto pāsādamāruyha pubbadisāmukhaṃ  sīhapañjaraṃ vivaritvā ākāsatale nisīditvā suvaṇṇapaṭṭe akkharāni  likhanto -- ``idha tathāgato loke uppanno arahaṃ sammāsambuddho  vijjācaraṇasampanno sugato lokavidū anuttaro purisadammasārathi satthā  devamanussānaṃ buddho bhagavā''ti. buddhaguṇe tāva ekadesena likhi.</p>
              <p>[03] tato ``evaṃ dasa pāramiyo pūretvā tusitabhavanato cavitvā  mātukucchimhi paṭisandhiṃ gaṇhi ^a^V4.0209^ea^, evaṃ lokavivaraṇaṃ ahosi,  mātukucchiyaṃ vasamāne idaṃ nāma ahosi, agāramajjhe vasamāne idaṃ  nāma ahosi, evaṃ mahābhinikkhamanaṃ nikkhanto evaṃ mahāpadhānaṃ  padahi. evaṃ dukkarakārikaṃ katvā mahābodhimaṇḍaṃ āruyha  aparājitapallaṅke nisinno sabbaññutaññāṇaṃ paṭivijjhi,  sabbaññutaññāṇaṃ paṭivijjhantassa ^a^P5.0039^ea^ evaṃ lokavivaraṇaṃ  ahosi. sadevake loke aññaṃ evarūpaṃ ratanaṃ nāma natthīti. </p>
              <p>[21] yaṃkiñci vittaṃ idha vā huraṃ vā, </p>
              <p>[27] saggesu vā yaṃ ratanaṃ paṇītaṃ. </p>
              <p>[26] na no samaṃ atthi tathāgatena, </p>
              <p>[27] idampi buddhe ratanaṃ paṇītaṃ. </p>
              <p>[22] etena saccena suvatthi hotū''ti.. (khu0 pā0 6.3;  su0 ni0 226) -- </p>
              <p>[25] evaṃ ekadesena buddhaguṇepi likhitvā dutiyaṃ  ^b^dhammaratanaṃ^eb^ thomento -- ``svākkhāto bhagavatā dhammo...pe0...  paccattaṃ veditabbo viññūhī''ti. ``cattāro satipaṭṭhānā...pe0...  ariyo aṭṭhaṅgiko maggo''ti. ``satthārā desitadhammo nāma  evarūpo ca evarūpo cā''ti sattatiṃsa bodhipakkhiye ekadesena  likhitvā -- </p>
              <p>[21] ``yaṃ ^a^M4.0199^ea^ buddhaseṭṭho parivaṇṇayī suciṃ, </p>
              <p>[27] samādhimānantarikaññamāhu. </p>
              <p>[26] samādhinā tena samo na vijjati, </p>
              <p>[27] idampi dhamme ratanaṃ paṇītaṃ. </p>
              <p>[22] etena saccena suvatthi hotū''ti.. (khu0 pā0 6.5;  su0 ni0 228) -- </p>
              <p>[25] evaṃ ekadesena dhammaguṇe likhitvā tatiyaṃ  ^b^saṅgharatanaṃ^eb^ thomento -- ``suppaṭipanno bhagavato  sāvakasaṅgho...pe0... puññakkhettaṃ lokassā''ti. ``kulaputtā nāma  satthu dhammakathaṃ sutvā evaṃ nikkhamitvā pabbajanti, keci setacchattaṃ  pahāya pabbajanti, keci uparajjaṃ, keci senāpatiṭṭhānādīni pahāya  pabbajanti. pabbajitvā ca pana imañca paṭipattiṃ pūrentī''ti  cūḷasīlamajjhimasīlamahāsīlādīni ^a^V4.0210^ea^ ekadesena likhitvā chadvārasaṃvaraṃ  satisampajaññaṃ catupaccayasantosaṃ navavidhaṃ ^a^P5.0040^ea^ senāsanaṃ,  nīvaraṇappahānaṃ parikammaṃ jhānābhiññā aṭṭhatiṃsa kammaṭṭhānāni yāva  āsavakkhayā ekadesena likhi, soḷasavidhaṃ ānāpānassatikammaṭṭhānaṃ  vitthāreneva likhitvā ``satthu sāvakasaṅgho nāma evarūpehi ca  guṇehi samannāgato. </p>
              <p>[21] ye puggalā aṭṭhasataṃ pasaṭṭhā, </p>
              <p>[27] cattāri etāni yugāni honti. </p>
              <p>[26] te dakkhiṇeyyā sugatassa sāvakā, </p>
              <p>[27] etesu dinnāni mahapphalāni. </p>
              <p>[26] idampi saṅghe ratanaṃ paṇītaṃ, </p>
              <p>[22] etena saccena suvatthi hotū''ti.. (khu0 pā0 6.6;  su0 ni0 229) -- </p>
              <p>[25] evaṃ ekadesena saṅghaguṇe likhitvā -- ``bhagavato  sāsanaṃ svākkhātaṃ niyyānikaṃ, sace mayhaṃ sahāyo sakkoti,  nikkhamitvā pabbajatū''ti likhitvā suvaṇṇapaṭṭaṃ saṃharitvā  sukhumakambalena veṭhetvā sārasamugge pakkhipitvā taṃ samuggaṃ  suvaṇṇamaye, suvaṇṇamayaṃ, rajatamaye rajatamayaṃ maṇimaye, maṇimayaṃ  pavāḷamaye, pavāḷamayaṃ lohitaṅkamaye, lohitaṅkamayaṃ masāragallamaye,  masāragallamayaṃ phalikamaye, phalikamayaṃ dantamaye, dantamayaṃ  sabbaratanamaye, sabbaratanamayaṃ kilañjamaye, kilañjamayaṃ samuggaṃ  sārakaraṇḍake ṭhapesi.</p>
              <p>[03] puna ^a^M4.0200^ea^ sārakaraṇḍakaṃ suvaṇṇakaraṇḍaketi purimanayeneva haritvā  sabbaratanamayaṃ karaṇḍakaṃ kilañjamaye karaṇḍake ṭhapesi. tato  kilañjamayaṃ karaṇḍakaṃ sāramayapeḷāyāti puna vuttanayeneva haritvā  sabbaratanamayaṃ peḷaṃ kilañjamayapeḷāya ṭhapetvā bahi vatthena veṭhetvā  rājamuddikāya lañchetvā amacce āṇāpesi -- ``mama āṇāpavattiṭṭhāne  maggaṃ alaṅkārāpetha maggo aṭṭhusabhavitthato hotu, catūsabhaṭṭhānaṃ  sodhitamattakameva ^a^P5.0041^ea^ hotu, majjhe catūsabhaṃ  rājānubhāvena paṭiyādethā''ti. tato maṅgalahatthiṃ alaṅkārāpetvā  tassa upari pallaṅkaṃ paññapetvā setacchattaṃ ussāpetvā nagaravīthiyo  sittasammaṭṭhā samussitaddhajapaṭākā kadalipuṇṇaghaṭagandhadhūmapupphādīhi  ^a^V4.0211^ea^ suppaṭimaṇḍitā kāretvā ``attano attano visayappadese evarūpaṃ pūjaṃ  kārentū''ti antarabhogikānaṃ javanadūte pesetvā sayaṃ sabbālaṅkārena  alaṅkaritvā -- ``sabbatāḷāvacarasammissabalakāyaparivuto paṇṇākāraṃ  pesemī''ti attano visayapariyantaṃ gantvā amaccassa mukhasāsanaṃ  adāsi -- ``tāta mayhaṃ sahāyo pukkusāti imaṃ paṇṇākāraṃ  paṭicchanto orodhamajjhe apaṭicchitvā pāsādaṃ āruyha paṭicchatū''ti.  evaṃ sāsanaṃ datvā paccantadesaṃ satthā gacchatīti pañcapatiṭṭhitena  vanditvā nivatti. antarabhogikā teneva niyāmena maggaṃ paṭiyādetvā  paṇṇākāraṃ nayiṃsu.</p>
              <p>[03] pukkusātipi attano rajjasīmato paṭṭhāya teneva niyāmena maggaṃ  paṭiyādetvā nagaraṃ alaṅkārāpetvā paṇṇākārassa paccuggamanaṃ akāsi.  paṇṇākāro takkasīlaṃ pāpuṇanto uposathadivase pāpuṇi, paṇṇākāraṃ  gahetvā gatāmaccopi rañño vuttasāsanaṃ ārocesi. rājā taṃ sutvā  paṇṇākārena saddhiṃ āgatānaṃ kattabbakiccaṃ vicāretvā paṇṇākāraṃ  ādāya pāsādaṃ āruyha ``mā idha koci pavisatū''ti dvāre ārakkhaṃ  kāretvā sīhapañjaraṃ vivaritvā paṇṇākāraṃ uccāsane ṭhapetvā sayaṃ  nīcāsane nisinno lañchanaṃ bhinditvā nivāsanaṃ apanetvā  kilañjapeḷato paṭṭhāya anupubbena vivaranto sāramayaṃ samuggaṃ disvā  cintesi -- ``mahāparihāro nāyaṃ aññassa ratanassa bhavissati,  addhā majjhimadese sotabbayuttakaṃ ratanaṃ uppanna''nti. atha taṃ samuggaṃ  vivaritvā rājalañchanaṃ bhinditvā sukhumakambalaṃ ubhato viyūhitvā  suvaṇṇapaṭṭaṃ addasa.</p>
              <p>[03] so ^a^M4.0201^ea^ taṃ pasāretvā -- ``manāpāni ^a^P5.0042^ea^ vata  akkharāni samasīsāni samapantīni caturassānī''tiādito paṭṭhāya  vācetuṃ ārabhi. tassa -- ``idha tathāgato loke uppanno''ti  buddhaguṇe vācentassa balavasomanassaṃ uppajji,  navanavutilomakūpasahassāni uddhaggalomāni ahesuṃ. attano ṭhitabhāvaṃ  vā nisinnabhāvaṃ vā na jānāti. athassa --  ``kappakoṭisatasahassehipi etaṃ dullabhasāsanaṃ sahāyaṃ nissāya sotuṃ  labhāmī''ti bhiyyo balavapīti udapādi. so hi upari vācetuṃ  asakkonto yāva pītivegapassaddhiyā nisīditvā parato --  ``svākkhāto bhagavatā dhammo''ti dhammaguṇe ārabhi. tatrāpissa  tatheva ahosi. so puna yāva pītivegapassaddhiyā nisīditvā parato  ``suppaṭipanno''ti saṅghaguṇe ārabhi ^a^V4.0212^ea^. tatrāpissa tatheva ahosi.  atha sabbapariyante ānāpānassatikammaṭṭhānaṃ vācetvā  catukkapañcakajjhānāni nibbattesi, so jhānasukheneva vītināmesi.  añño koci daṭṭhuṃ na labhati, ekova cūḷupaṭṭhāko pavisati. evaṃ  addhamāsamattaṃ vītināmesi.</p>
              <p>[03] nāgarā rājaṅgaṇe sannipatitvā ukkuṭṭhiṃ akaṃsu ``paṇṇākāraṃ  paṭicchitadivasato paṭṭhāya baladassanaṃ vā nāṭakadassanaṃ vā natthi,  vinicchayadānaṃ natthi, rājā sahāyena pahitaṃ paṇṇākāraṃ yassicchati  tassa dassetu, rājāno nāma ekaccassa paṇṇākāravasenapi vañcetvā  rajjaṃ attano kātuṃ vāyamanti. kiṃ nāma amhākaṃ rājā karotī''ti?  rājā ukkuṭṭhisaddaṃ sutvā -- ``rajjaṃ nu kho dhāremi, udāhu  ^a^P5.0043^ea^ satthāra''nti cintesi. athassa etadahosi --  ``rajjakāritāttabhāvo nāma neva gaṇakena, na gaṇakamahāmattena gaṇetuṃ  sakko. satthusāsanaṃ dhāressāmī''ti sayane ṭhapitaṃ asiṃ gahetvā kese  chinditvā sīhapañjaraṃ vivaritvā -- ``etaṃ gahetvā rajjaṃ kārethā''ti  saddhiṃ cūḷāmaṇinā kesakalāpaṃ parisamajjhe pātesi, mahājano taṃ  ukkhipitvā -- ``sahāyakasantikā laddhapaṇṇākārā nāma rājāno  tumhādisā honti devā''ti ekappahāreneva viravi. raññopi  dvaṅgulamattaṃ kesamassu ahosi. bodhisattassa pabbajjāsadisameva kira  jātaṃ.</p>
              <p>[03] tato ^a^M4.0202^ea^ cūḷupaṭṭhākaṃ pesetvā antarāpaṇā dve kāsāyavatthāni  mattikāpattañca āharāpetvā -- ``ye loke arahanto, te uddissa mayhaṃ  pabbajjā''ti satthāraṃ uddissa ekaṃ kāsāvaṃ nivāsetvā ekaṃ pārupitvā  pattaṃ vāmāṃsakūṭe katvā kattaradaṇḍaṃ gahetvā -- ``sobhati nu kho me  pabbajjā no vā''ti mahātale katipayavāre aparāparaṃ caṅkamitvā --  ``sobhati me pabbajjā''ti dvāraṃ vivaritvā pāsādā otari.  otarantaṃ pana naṃ tīsu dvāresu ṭhitanāṭakādīni disvāpi na  sañjāniṃsu. ``eko paccekabuddho amhākaṃ rañño dhammakathaṃ kathetuṃ  āgato''ti kira cintayiṃsu. uparipāsādaṃ pana āruyha rañño  ṭhitanisinnaṭṭhānāni disvā rājā gatoti ñatvā samuddamajjhe  osīdamānāya nāvāya jano viya ekappahāreneva viraviṃsu. kulaputtaṃ  bhūmitalaṃ otiṇṇamattaṃ aṭṭhārasaseniyo sabbe nāgarā balakāyā ca  parivāretvā mahāviravaṃ viraviṃsu. amaccāpi taṃ etadavocuṃ -- ``deva  majjhimadesarājāno nāma bahumāyā, sāsanaṃ pesetvā buddharatanaṃ nāma  loke uppannaṃ vā no vāti ñatvā gamissatha ^a^P5.0044^ea^,  nivattatha ^a^V4.0213^ea^ devā''ti. saddahāmahaṃ mayhaṃ sahāyakassa, tassa mayā saddhiṃ  dvejjhavacanaṃ nāma natthi, tiṭṭhatha tumheti. te anugacchantiyeva.</p>
              <p>[03] kulaputto kattaradaṇḍena lekhaṃ katvā -- ``idaṃ rajjaṃ kassā''ti  āha? tumhākaṃ devāti. yo imaṃ lekhaṃ antaraṃ karoti, rājāṇāya  kāretabboti. mahājanakajātake bodhisattena katalekhaṃ sīvalidevī  antaraṃ kātuṃ avisahantī vivattamānā agamāsi. tassā gatamaggena  mahājano agamāsi. taṃ pana lekhaṃ mahājano antaraṃ kātuṃ na  visahi, lekhaṃ ussīsakaṃ katvā vivattamānā viraviṃsu. kulaputto  ``ayaṃ me gataṭṭhāne dantakaṭṭhaṃ vā mukhodakaṃ vā dassatī''ti antamaso  ekaceṭakampi aggahetvā pakkāmi. evaṃ kirassa ahosi ``mama  satthā ca mahābhinikkhamanaṃ nikkhamitvā ekakova pabbajito''ti  ekakova agamāsi. ``satthu lajjāmī''ti ca -- ``satthā kira me  pabbajitvā yānaṃ nāruḷho''ti ca antamaso ekapaṭalikampi upāhanaṃ  nāruhi, paṇṇacchattakampi na dhāresi. mahājano  rukkhapākāraṭṭālakādīni āruyha esa amhākaṃ rājā gacchatīti  olokesi. kulaputto -- ``dūraṃ gantabbaṃ, na sakkā ekena maggo  nittharitu''nti ekaṃ satthavāhaṃ anubandhi. sukhumālassa kulaputtassa  kaṭhinatattāya ^a^M4.0203^ea^ pathaviyā gachantassa pādatalesu phoṭā uṭṭhahitvā  bhijjanti, dukkhā vedanā uppajjanti. satthavāhe khandhāvāraṃ bandhitvā  nisinne kulaputto maggā okkamma ekasmiṃ rukkhamūle nisīdati.  nisinnaṭṭhāne pādaparikammaṃ vā piṭṭhiparikammaṃ ^a^P5.0045^ea^ vā  kattā nāma natthi, kulaputto ānāpānacatutthajjhānaṃ samāpajjitvā  maggadarathakilamathapariḷāhaṃ vikkhambhetvā jhānaratiyā vītināmeti.</p>
              <p>[03] punadivase uṭṭhite aruṇe sarīrapaṭijagganaṃ katvā puna satthavāhaṃ  anubandhati. pātarāsakāle kulaputtassa pattaṃ gahetvā khādanīyaṃ  bhojanīyaṃ patte pakkhipitvā denti. taṃ uttaṇḍulampi hoti  kilinnampi samasakkharampi aloṇātiloṇampi, kulaputto pavisanaṭṭhānaṃ  paccavekkhitvā amataṃ viya paribhuñjitvā etena niyāmena aṭṭhahi  ūnakāni dve yojanasatāni gato. jetavanadvārakoṭṭhakassa pana  samīpena gacchantopi -- ``kahaṃ satthā vasatī''ti nāpucchi. kasmā?  satthugāravena ceva rañño pesitasāsanavasena ca. rañño hi --  ``idha tathāgato loke uppajjatī''ti satthāraṃ rājagahe uppannaṃ viya  katvā sāsanaṃ pesitaṃ, tasmā ^a^V4.0214^ea^ naṃ apucchitvāva pañcacattālīsayojanamattaṃ  maggaṃ atikkanto. so sūriyatthaṅgamanavelāya rājagahaṃ patvā satthā  kahaṃ vasatīti pucchi. kuto nu, bhante, āgatoti? ito  uttaratoti. satthā tuyhaṃ āgatamagge ito pañcacattālīsayojanamatte  sāvatthi nāma atthi, tattha vasatīti. kulaputto cintesi --  ``idāni akālo na sakkā gantuṃ, ajja idheva vasitvā sve satthu  santikaṃ gamissāmī''ti. tato -- ``vikāle sampattapabbajitā kahaṃ  vasantī''ti pucchi. imāya kumbhakārasālāya, bhanteti. atha so  taṃ kumbhakāraṃ yācitvā tattha vāsatthāya pavisitvā nisīdi.</p>
              <p>[03] bhagavāpi taṃdivasaṃ paccūsakāle lokaṃ volokento pukkusātiṃ  disvā cintesi -- ``ayaṃ kulaputto sahāyena pesitaṃ sāsanamattakaṃ  ^a^P5.0046^ea^ vācetvā atirekatiyojanasatikaṃ mahārajjaṃ pahāya maṃ  uddissa pabbajitvā aṭṭhahi ūnakāni dve yojanasatāni atikkamma  rājagahaṃ pāpuṇissati, mayi agacchante pana tīṇi sāmaññaphalāni  appaṭivijjhitvā ekarattivāsena anāthakālakiriyaṃ karissati, mayi  pana gate ^a^M4.0204^ea^ tīṇi sāmaññaphalāni paṭivijjhissati. janasaṅgahatthāyeva  pana mayā satasahassakappādhikāni cattāri asaṅkhyeyyāni pāramiyo  pūritā, karissāmi tassa saṅgaha''nti pātova sarīrapaṭijagganaṃ katvā  bhikkhusaṅghaparivuto sāvatthiyaṃ piṇḍāya caritvā pacchābhattaṃ  piṇḍapātappaṭikkanto gandhakuṭiṃ pavisitvā muhuttaṃ attadarathakilamathaṃ  paṭipassambhetvā -- ``kulaputto mayi gāravena dukkaraṃ akāsi,  atirekayojanasataṃ rajjaṃ pahāya antamaso mukhadhovanadāyakampi ceṭakaṃ  aggahetvā ekakova nikkhanto''ti sāriputtamahāmoggallānādīsu kañci  anāmantetvā sayameva attano pattacīvaraṃ gahetvā ekakova nikkhanto.  gacchanto ca neva ākāse uppati, na pathaviṃ saṃkhipi, --  ``kulaputto mama lajjamāno hatthiassarathasuvaṇṇasivikādīsu  ekayānepi anisīditvā antamaso ekapaṭalikaṃ upāhanampi anāruyha  paṇṇacchattakampi aggahetvā nikkhanto, mayāpi padasāva gantuṃ  vaṭṭatī''ti pana cintetvā padasāva agamāsi.</p>
              <p>[03] so asīti anubyañjanāni byāmappabhā bāttiṃsa  mahāpurisalakkhaṇānīti imaṃ buddhasiriṃ paṭicchādetvā  valāhakapaṭicchanno puṇṇacando viya aññatarabhikkhuvesena gacchanto  ekapacchābhatteneva pañcacattālīsa yojanāni atikkamma  sūriyatthaṅgamalīvelāya kulaputte paviṭṭhamatteyeva ^a^V4.0215^ea^ taṃ kumbhakārasālaṃ pāpuṇi.  taṃ sandhāya vuttaṃ -- ``tena kho pana samayena, pukkusāti, nāma  kulaputto bhagavantaṃ uddissa saddhāya ^a^P5.0047^ea^ agārasmā  anagāriyaṃ pabbajito, so tasmiṃ kumbhakārāvesane paṭhamaṃ vāsūpagato  hotī''ti.</p>
              <p>[03] evaṃ gantvāpi pana bhagavā -- ``ahaṃ sammāsambuddho''ti pasayha  kumbhakārasālaṃ apavisitvā dvāre ṭhitova kulaputtaṃ okāsaṃ kārento  ^b^sace te bhikkhū^eb^tiādimāha. ^b^urunda^eb^nti vivittaṃ asambādhaṃ.  ^b^viharatāyasmā yathāsukha^eb^nti yena yena iriyāpathena phāsu  hoti, tena tena yathāsukhaṃ āyasmā viharatūti okāsaṃ akāsi.  atirekatiyojanasatañhi rajjaṃ pahāya pabbajito kulaputto parassa  chaḍḍitapatitaṃ ^a^M4.0205^ea^ kumbhakārasālaṃ kiṃ aññassa sabrahmacārino  maccharāyissati. ekacce pana moghapurisā sāsane pabbajitvā  āvāsamacchariyādīhi abhibhūtā attano vasanaṭṭhāne mayhaṃ kuṭi mayhaṃ  pariveṇanti aññesaṃ avāsāya parakkamanti. ^b^nisīdī^eb^ti  accantasukhumālo lokanātho devavimānasadisaṃ gandhakuṭiṃ pahāya tattha  tattha vippakiṇṇachārikāya  bhinnabhājanatiṇapalāsakukkuṭasūkaravaccādisaṃkiliṭṭhāya  saṅkāraṭṭhānasadisāya kumbhakārasālāya tiṇasanthāraṃ santharitvā  paṃsukūlacīvaraṃ paññapetvā devavimānasadisaṃ dibbagandhasugandhaṃ gandhakuṭiṃ  pavisitvā nisīdanto viya nisīdi.</p>
              <p>[03] iti bhagavāpi asambhinnamahāsammatavaṃse uppanno, kulaputtopi  khattiyagabbhe vaḍḍhito. bhagavāpi abhinīhārasampanno, kulaputtopi  abhinīhārasampanno. bhagavāpi rajjaṃ pahāya pabbajito, kulaputtopi.  bhagavāpi ^a^P5.0048^ea^ suvaṇṇavaṇṇo, kulaputtopi. bhagavāpi  samāpattilābhī, kulaputtopi. iti dvepi khattiyā dvepi  abhinīhārasampannā dvepi rājapabbajitā dvepi suvaṇṇavaṇṇā dvepi  samāpattilābhino kumbhakārasālaṃ pavisitvā nisinnāti tehi  kumbhakārasālā ativiya sobhati, dvīhi sīhādīhi paviṭṭhaguhādīhi  āharitvā dīpetabbaṃ. tesu pana dvīsu bhagavā -- ``sukhumālo ahaṃ  paramasukhumālo ekapacchābhattena pañcacattālīsa yojanāni āgato,  muhuttaṃ tāva sīhaseyyaṃ kappetvā maggadarathaṃ paṭipassambhemī''ti cittampi  anuppādetvā nisīdantova phalasamāpattiṃ samāpajji. kulaputtopi --  ``dvānavutiyojanasataṃ āgatomhi, muhuttaṃ tāva nipajjitvā maggadarathaṃ  vinodemī''ti cittaṃ anuppādetvā nisīdamānova ^a^V4.0216^ea^ ānāpānacatutthajjhānaṃ  samāpajji. idaṃ sandhāya ^b^atha kho bhagavā bahudeva  ratti^eb^ntiādi vuttaṃ.</p>
              <p>[03] nanu ca bhagavā kulaputtassa dhammaṃ desessāmīti āgato, kasmā  na desesīti? kulaputtassa maggadaratho appaṭipassaddho, na  sakkhissati dhammadesanaṃ sampaṭicchituṃ, so tāvassa paṭipassambhatūti  na desesi. apare -- ``rājagahaṃ nāma ākiṇṇamanussaṃ avivittaṃ  dasahi saddehi, so saddo diyaḍḍhayāmamattena sannisīdati, taṃ  āgamento na desesī''ti vadanti. taṃ akāraṇaṃ, brahmalokappamāṇampi  hi saddaṃ bhagavā attano ānubhāvena ^a^M4.0206^ea^ vūpasametuṃ sakkoti,  maggadarathavūpasamaṃ āgamentoyeva pana na desesi. </p>
              <p>[01] tattha ^b^bahudeva ratti^eb^nti diyaḍḍhayāmamattaṃ.  ^b^etadahosī^eb^ti bhagavā phalasamāpattito vuṭṭhāya suvaṇṇavimāne  maṇisīhapañjaraṃ vivaranto viya pañcapasādappaṭimaṇḍitāni akkhīni  ummīletvā olokesi, athassa  hatthakukkuccapādakukkuccasīsakampanavirahitaṃ sunikhātaindakhīlaṃ viya  niccalaṃ avibbhantaṃ suvaṇṇapaṭimaṃ viya nisinnaṃ kulaputtaṃ disvā etaṃ  -- ``pāsādikaṃ kho''tiādi ahosi. tattha ^b^pāsādika^eb^nti  pasādāvahaṃ. bhāvanapuṃsakaṃ ^a^P5.0049^ea^ panetaṃ, pāsādikena  iriyāpathena iriyati. yathā iriyato iriyāpatho pāsādiko hoti,  evaṃ iriyatīti ayamettha attho. catūsu hi iriyāpathesu tayo  iriyāpathā na sobhanti. gacchantassa hi bhikkhuno hatthā calanti,  pādā calanti, sīsaṃ calati, ṭhitassa kāyo thaddho hoti,  nipannassāpi iriyāpatho amanāpo hoti, pacchābhatte pana divāṭṭhānaṃ  sammajjitvā cammakhaṇḍaṃ paññapetvā sudhotahatthapādassa catusandhikapallaṅkaṃ  ābhujitvā nipannasseva iriyāpatho sobhati. ayañca kulaputto  pallaṅkaṃ ābhujitvā ānāpānacatutthajjhānaṃ appetvā nisīdi. itissa  iriyāpatheneva pasanno bhagavā -- ``pāsādikaṃ kho''ti parivitakkesi.</p>
              <p>[03] ^b^yaṃnūnāhaṃ puccheyya^eb^nti kasmā pucchati? kiṃ bhagavā attānaṃ  uddissa pabbajitabhāvaṃ na jānātīti? no na jānāti, apucchite  pana kathā na patiṭṭhāti, apatiṭṭhitāya kathāya kathā na sañjāyatīti  kathāpatiṭṭhāpanatthaṃ pucchi.</p>
              <p>[03] ^b^disvā^eb^ ^a^V4.0217^ea^ ^b^ca pana jāneyyāsī^eb^ti tathāgataṃ buddhasiriyā  virocantaṃ ayaṃ buddhoti sabbe jānanti. anacchariyametaṃ jānanaṃ,  buddhasiriṃ pana paṭicchādetvā aññatarapiṇḍapātikavesena caranto  dujjāno hoti. iccāyasmā, pukkusāti, ``na jāneyya''nti  sabhāvameva katheti. tathā hi naṃ ekakumbhakārasālāya nisinnampi na  jānāti.</p>
              <p>[03] ^b^etadahosī^eb^ti maggadarathassa vūpasamabhāvaṃ ñatvā ahosi.  ^b^evamāvuso^eb^ti kulaputto sahāyena pesitaṃ sāsanamattaṃ vācetvā rajjaṃ  ^a^M4.0207^ea^ pahāya pabbajamāno -- ``dasabalassa madhuradhammadesanaṃ sotuṃ  labhissāmī''ti. pabbajito, pabbajitvā ^a^P5.0050^ea^ ettakaṃ  addhānaṃ āgacchanto -- ``dhammaṃ te bhikkhu desessāmī''ti padamattassa  vattāraṃ nālattha, so ``dhammaṃ te bhikkhu desessāmī''ti vuttaṃ kiṃ  sakkaccaṃ na suṇissati. pipāsitasoṇḍo viya hi pipāsitahatthī  viya cāyaṃ, tasmā sakkaccaṃ savanaṃ paṭijānanto ``evamāvuso''ti āha. </p>
              <p>[03] 343^b^.^eb^ ^b^chadhāturo aya^eb^nti bhagavā kulaputtassa  pubbabhāgapaṭipadaṃ akathetvā āditova arahattassa padaṭṭhānabhūtaṃ  accantasuññataṃ vipassanālakkhaṇameva ācikkhituṃ āraddho. yassa hi  pubbabhāgapaṭipadā aparisuddhā hoti, tassa paṭhamameva sīlasaṃvaraṃ  indriyesu guttadvārataṃ bhojane mattaññutaṃ jāgariyānuyogaṃ satta saddhamme  cattāri jhānānīti imaṃ pubbabhāgapaṭipadaṃ ācikkhati. yassa panesā  parisuddhā, tassa taṃ akathetvā arahattassa padaṭṭhānabhūtaṃ vipassanameva  ācikkhati. kulaputtassa ca pubbabhāgapaṭipadā parisuddhā. tathā hi  anena sāsanaṃ vācetvā pāsādavaragateneva ānāpānacatutthajjhānaṃ  nibbattitaṃ, yadassa dvānavutiyojanasabhaṃ āgacchantassa yānakiccaṃ  sādhesi, sāmaṇerasīlampissa paripuṇṇaṃ. tasmā pubbabhāgapaṭipadaṃ  akathetvā arahattassa padaṭṭhānabhūtaṃ accantasuññataṃ  vipassanālakkhaṇamevassa ācikkhituṃ āraddho.</p>
              <p>[03] tattha ^b^chadhāturo^eb^ti dhātuyo vijjamānā, puriso avijjamāno.  bhagavā hi katthaci vijjamānena avijjamānaṃ dasseti, katthaci  avijjamānena vijjamānaṃ, katthaci vijjamānena vijjamānaṃ, katthaci  avijjamānena avijjamānanti sabbāsave vuttanayeneva vitthāretabbaṃ.  idha pana vijjamānena avijjamānaṃ dassento evamāha. sace hi  bhagavā ^a^P5.0051^ea^ purisoti paṇṇattiṃ vissajjetvā  ^a^V4.0218^ea^ dhātuyo  icceva vatvā cittaṃ upaṭṭhāpeyya, kulaputto sandehaṃ kareyya, sammohaṃ  āpajjeyya, desanaṃ sampaṭicchituṃ na sakkuṇeyya. tasmā tathāgato  anupubbena purisoti paṇṇattiṃ pahāya ``sattoti vā purisoti vā  puggaloti vā paṇṇattimattameva, paramatthato satto nāma natthi,  dhātumatteyeva cittaṃ ṭhapāpetvā tīṇi phalāni paṭivijjhāpessāmī''ti  ^a^M4.0208^ea^ anaṅgaṇasutte (ma0 ni0 1.57 ādayo) vuttabhāsantarakusalo tāya  tāya bhāsāya sippaṃ uggaṇhāpento ācariyo viya evamāha.</p>
              <p>[03] tattha cha dhātuyo assāti ^b^chadhāturo^eb^. idaṃ vuttaṃ hoti --  yaṃ tvaṃ purisoti sañjānāsi, so chadhātuko, na cettha paramatthato  puriso atthi, purisoti pana paṇṇattimattamevāti. sesapadesupi  eseva nayo. ^b^caturādhiṭṭhāno^eb^ti ettha adhiṭṭhānaṃ vuccati patiṭṭhā,  catupatiṭṭhānoti attho. idaṃ vuttaṃ hoti -- svāyaṃ bhikkhu puriso  chadhāturo chaphassāyatano aṭṭhārasamanopavicāro, so ettova vivaṭṭitvā  uttamasiddhibhūtaṃ arahattaṃ gaṇhamāno imesu catūsu ṭhānesu patiṭṭhāya  gaṇhātīti caturādhiṭṭhānoti. ^b^yattha ṭhita^eb^nti yesu adhiṭṭhānesu  patiṭṭhitaṃ. ^b^maññassa vā nappavattantī^eb^ti maññassa vā mānassa  vā nappavattanti. ^b^muni santoti vuccatī^eb^ti khīṇāsavamuni  upasanto nibbutoti vuccati. ^b^paññaṃ nappamajjeyyā^eb^ti  arahattaphalapaññāya paṭivijjhanatthaṃ ^a^P5.0052^ea^ āditova  samādhivipassanāpaññaṃ nappamajjeyya. ^b^saccamanurakkheyyā^eb^ti  paramatthasaccassa nibbānassa sacchikiriyatthaṃ āditova vacīsaccaṃ  rakkheyya. ^b^cāgamanubrūheyyā^eb^ti arahattamaggena  sabbakilesapariccāgakaraṇatthaṃ āditova kilesapariccāgaṃ brūheyya.  ^b^santimeva so sikkheyyā^eb^ti arahattamaggena  sabbakilesavūpasamanatthaṃ āditova kilesavūpasamanaṃ sikkheyya. iti  paññādhiṭṭhānādīnaṃ adhigamatthāya imāni samathavipassanāpaññādīni  pubbabhāgādhiṭṭhānāni vuttāni. </p>
              <p>[03] 345^b^.^eb^ ^b^phassāyatana^eb^nti phassassa āyatanaṃ,  ākaroti attho. ^b^paññādhiṭṭhāna^eb^ntiādīni pubbe vuttānaṃ  arahattaphalapaññādīnaṃ vasena veditabbāni. </p>
              <p>[03] 348^b^.^eb^ idāni nikkhittamātikāvasena ``yattha ṭhitaṃ  maññassa vā nappavattantī''ti vattabbaṃ bhaveyya, arahatte pana patte puna  ``paññaṃ nappamajjeyyā''tiādīhi kiccaṃ natthi. iti ^a^V4.0219^ea^ bhagavā mātikaṃ  uppaṭipāṭidhātukaṃ ṭhapetvāpi yathādhammavaseneva vibhaṅgaṃ vibhajanto  ^b^paññaṃ nappamajjeyyā^eb^tiādimāha. tattha ko paññaṃ pamajjati, ko  nappamajjati? yo tāva imasmiṃ sāsane pabbajitvā  vejjakammādivasena ekavīsatividhāya anesanāya ^a^M4.0209^ea^ jīvikaṃ kappento  pabbajjānurūpena cittuppādaṃ ṭhapetuṃ na sakkoti, ayaṃ paññaṃ pamajjati  nāma. yo pana sāsane pabbajitvā sīle patiṭṭhāya buddhavacanaṃ  uggaṇhitvā sappāyaṃ dhutaṅgaṃ samādāya cittarucitaṃ kammaṭṭhānaṃ gahetvā  vivittaṃ senāsanaṃ nissāya kasiṇaparikammaṃ katvā samāpattiṃ patvā  ajjeva arahattanti vipassanaṃ vaḍḍhetvā vicarati, ayaṃ paññaṃ  nappamajjati nāma. imasmiṃ pana sutte dhātukammaṭṭhānavasena esa  paññāya appamādo vutto. dhātukammaṭṭhāne panettha yaṃ vattabbaṃ, taṃ heṭṭhā  hatthipadopamasuttādīsu vuttameva. </p>
              <p>[03] 354^b^.^eb^ ^b^athāparaṃ^eb^ ^a^P5.0053^ea^ ^b^viññāṇaṃyeva  avasissatī^eb^ti ayampettha pāṭiyekko anusandhi. heṭṭhato hi  rūpakammaṭṭhānaṃ kathitaṃ, idāni arūpakammaṭṭhānaṃ vedanāvasena nibbattetvā  dassetuṃ ayaṃ desanā āraddhā. yaṃ vā panetaṃ imassa bhikkhuno  pathavīdhātuādīsu āgamaniyavipassanāvasena kammakārakaviññāṇaṃ, taṃ  viññāṇadhātuvasena bhājetvā dassentopi imaṃ desanaṃ ārabhi. tattha  ^b^avasissatī^eb^ti kimatthāya avasissati? satthu kathanatthāya  kulaputtassa ca paṭivijjhanatthāya avasissati. ^b^parisuddha^eb^nti  nirupakkilesaṃ. ^b^pariyodāta^eb^nti pabhassaraṃ. ^b^sukhantipi  vijānātī^eb^ti sukhavedanaṃ vedayamāno sukhavedanaṃ vedayāmīti  pajānāti. sesapadadvayesupi eseva nayo. sace panāyaṃ vedanākathā  heṭṭhā na kathitā bhaveyya, idha ṭhatvā kathetuṃ vaṭṭeyya. satipaṭṭhāne  panesā kathitāvāti tattha kathitanayeneva veditabbā.  ^b^sukhavedaniya^eb^nti evamādi paccayavasena udayatthaṅgamanadassanatthaṃ  vuttaṃ. tattha ^b^sukhavedaniya^eb^nti sukhavedanāya paccayabhūtaṃ.  sesapadesupi eseva nayo. </p>
              <p>[03] 360^b^.^eb^ ^b^upekkhāyeva avasissatī^eb^ti ettāvatā hi  yathā nāma chekena maṇikārācariyena vajirasūciyā vijjhitvā  cammakhaṇḍe pātetvā pātetvā dinnamuttaṃ antevāsiko gahetvā gahetvā  suttagataṃ karonto muttolambakamuttajālādīni karoti, evameva bhagavatā  kathetvā kathetvā dinnaṃ kammaṭṭhānaṃ ayaṃ kulaputto manasikaronto  manasikaronto paguṇaṃ akāsīti rūpakammaṭṭhānampissa  arūpakammaṭṭhānampi paguṇaṃ ^a^M4.0210^ea^ jātaṃ, atha bhagavā ``athāparaṃ upekkhāyeva  avasissatī''ti āha.</p>
              <p>[03] kimatthaṃ ^a^V4.0220^ea^ pana avasissatīti? satthu kathanatthaṃ. kulaputtassa  paṭivijjhanatthantipi vadanti ^a^P5.0054^ea^, taṃ na gahetabbaṃ.  kulaputtena hi sahāyassa sāsanaṃ vācetvā pāsādatale ṭhiteneva  ānāpānacatutthajjhānaṃ nibbattitaṃ, yadassa ettakaṃ maggaṃ āgacchantassa  yānakiccaṃ sādheti. satthu kathanatthaṃyeva avasissati. imasmiñhi  ṭhāne satthā kulaputtassa rūpāvacarajjhāne vaṇṇaṃ kathesi. idañhi vuttaṃ  hoti ``bhikkhu paguṇaṃ tava idaṃ rūpāvacaracatutthajjhāna''nti.  ^b^parisuddhā^eb^tiādi tassāyeva upekkhāya vaṇṇabhaṇanaṃ. ^b^ukkaṃ  bandheyyā^eb^ti aṅgārakapallaṃ sajjeyya. ^b^ālimpeyyā^eb^ti tattha  aṅgāre pakkhipitvā aggiṃ datvā nāḷikāya dhamento aggiṃ jāleyya.  ^b^ukkāmukhe pakkhipeyyā^eb^ti aṅgāre viyūhitvā aṅgāramatthake vā  ṭhapeyya, tattake vā pakkhipeyya. ^b^nīhaṭa^eb^nti nīhaṭadosaṃ.  ^b^ninnītakasāva^eb^nti apanītakasāvaṃ. ^b^evameva kho^eb^ti yathā  taṃ suvaṇṇaṃ icchiticchitāya piḷandhanavikatiyā saṃvattati, evameva  ayaṃ tāva catutthajjhānupekkhā vipassanā abhiññā nirodho  bhavokkantīti imesu yaṃ icchati, tassatthāya hotīti vaṇṇaṃ kathesi.</p>
              <p>[03] kasmā pana bhagavā imasmiṃ rūpāvacaracatutthajjhāne  nikantipariyādānatthaṃ avaṇṇaṃ akathetvā vaṇṇaṃ kathesīti.  kulaputtassa hi catutthajjhāne nikantipariyuṭṭhānaṃ balavaṃ. sace avaṇṇaṃ  katheyya, -- ``mayhaṃ pabbajitvā ^a^P5.0055^ea^ dvānavutiyojanasataṃ  āgacchantassa imaṃ catutthajjhānaṃ yānakiccaṃ sādhesi, ahaṃ ettakaṃ maggaṃ  āgacchanto jhānasukhena jhānaratiyā āgato, evarūpassa nāma  paṇītadhammassa avaṇṇaṃ katheti, jānaṃ nu kho katheti ajāna''nti  kulaputto saṃsayaṃ sammohaṃ āpajjeyya, tasmā bhagavā vaṇṇaṃ kathesi. </p>
              <p>[03] 361^b^.^eb^ ^b^tadanudhamma^eb^nti ettha arūpāvacarajjhānaṃ  dhammo nāma, taṃ anugatattā rūpāvacarajjhānaṃ ^b^anudhammo^eb^ti vuttaṃ.  vipākajjhānaṃ vā dhammo, kusalajjhānaṃ anudhammo.  ^b^tadupādānā^eb^ti taggahaṇā. ^b^ciraṃ dīghamaddhāna^eb^nti  vīsatikappasahassāni. vipākavasena hetaṃ vuttaṃ. ito uttarimpi  eseva nayo. </p>
              <p>[03] 362^b^.^eb^ evaṃ ^a^M4.0211^ea^ catūhi vārehi arūpāvacarajjhānassa vaṇṇaṃ  kathetvā idāni tasseva ādīnavaṃ dassento ^b^so evaṃ  pajānātī^eb^tiādimāha. tattha ^b^saṅkhatameta^eb^nti kiñcāpi ettha  vīsatikappasahassāni ^a^V4.0221^ea^ āyu atthi, etaṃ pana saṅkhataṃ pakappitaṃ  āyūhitaṃ, karontena karīyati, aniccaṃ adhuvaṃ asassataṃ tāvakālikaṃ,  cavanaparibhedanaviddhaṃsanadhammaṃ, jātiyā anugataṃ, jarāya anusaṭaṃ,  maraṇena abbhāhataṃ, dukkhe patiṭṭhitaṃ, atāṇaṃ aleṇaṃ asaraṇaṃ  asaraṇībhūtanti. viññāṇañcāyatanādīsupi eseva nayo.</p>
              <p>[03] idāni arahattanikūṭena desanaṃ gaṇhanto ^b^so neva taṃ  abhisaṅkharotī^eb^tiādimāha. yathā hi cheko bhisakko visavikāraṃ  disvā vamanaṃ kāretvā visaṃ ṭhānato cāvetvā upari āropetvā khandhaṃ  vā sīsaṃ vā gahetuṃ adatvā visaṃ otāretvā pathaviyaṃ pāteyya, evameva  bhagavā kulaputtassa ^a^P5.0056^ea^ arūpāvacarajjhāne vaṇṇaṃ kathesi.  taṃ sutvā kulaputto rūpāvacarajjhāne nikantiṃ pariyādāya  arūpāvacarajjhāne patthanaṃ ṭhapesi.</p>
              <p>[03] bhagavā taṃ ñatvā taṃ asampattassa appaṭiladdhasseva bhikkhuno  ``atthesā ākāsānañcāyatanādīsu sampatti nāma. tesañhi  paṭhamabrahmaloke vīsatikappasahassāni āyu, dutiye cattālīsaṃ, tatiye  saṭṭhi, catutthe caturāsīti kappasahassāni āyu. taṃ pana aniccaṃ  adhuvaṃ asassataṃ tāvakālikaṃ, cavanaparibhedanaviddhaṃsanadhammaṃ, jātiyā  anugataṃ, jarāya anusaṭaṃ, maraṇena abbhāhataṃ, dukkhe patiṭṭhitaṃ, atāṇaṃ  aleṇaṃ asaraṇaṃ asaraṇībhūtaṃ, ettakaṃ kālaṃ tattha sampattiṃ  anubhavitvāpi puthujjanakālakiriyaṃ katvā puna catūsu apāyesu  patitabba''nti sabbametaṃ ādīnavaṃ ekapadeneva ``saṅkhatameta''nti  kathesi. kulaputto taṃ sutvā arūpāvacarajjhāne nikantiṃ  pariyādiyi, bhagavā tassa rūpāvacarārūpāvacaresu nikantiyā  pariyādinnabhāvaṃ ñatvā arahattanikūṭaṃ gaṇhanto ``so neva taṃ  abhisaṅkharotī''tiādimāha.</p>
              <p>[03] yathā vā paneko mahāyodho ekaṃ rājānaṃ ārādhetvā  satasahassuṭṭhānakaṃ gāmavaraṃ labheyya, puna rājā tassānubhāvaṃ saritvā --  ``mahānubhāvo yodho, appakaṃ tena laddha''nti -- ``nāyaṃ tāta gāmo  ^a^M4.0212^ea^ tuyhaṃ anucchaviko, aññaṃ catusatasahassuṭṭhānakaṃ gaṇhāhī''ti dadeyya  so sādhu devāti taṃ vissajjetvā itaraṃ gāmaṃ gaṇheyya. rājā  asampattameva ca naṃ pakkosāpetvā -- ``kiṃ te tena, ahivātarogo  ettha uppajjati? asukasmiṃ pana ṭhāne mahantaṃ nagaraṃ atthi, tattha  chattaṃ ussāpetvā rajjaṃ kārehī''ti pahiṇeyya, so tathā kareyya.</p>
              <p>[03] tattha ^a^V4.0222^ea^ rājā viya sammāsambuddho daṭṭhabbo, mahāyodho viya  pukkusāti kulaputto, paṭhamaladdhagāmo viya ānāpānacatutthajjhānaṃ, taṃ  vissajjetvā itaraṃ gāmaṃ gaṇhāhīti vuttakālo viya  ānāpānacatutthajjhāne nikantipariyādānaṃ katvā āruppakathanaṃ, taṃ gāmaṃ  asampattameva ^a^P5.0057^ea^ pakkosāpetvā ``kiṃ te tena,  ahivātarogo ettha uppajjati? asukasmiṃ ṭhāne nagaraṃ atthi, tattha  chattaṃ ussāpetvā rajjaṃ kārehī''ti vuttakālo viya arūpe  saṅkhatametanti ādīnavakathanena appattāsuyeva tāsu samāpattīsu  patthanaṃ nivatthāpetvā upari arahattanikūṭena desanāgahaṇaṃ.</p>
              <p>[03] tattha ^b^neva abhisaṅkharotī^eb^ti nāyūhati na rāsiṃ karoti.  ^b^na abhisañcetayatī^eb^ti na kappeti. ^b^bhavāya vā vibhavāya  vā^eb^ti vuddhiyā vā parihāniyā vā, sassatucchedavasenapi yojetabbaṃ.  ^b^na kiñci loke upādiyatī^eb^ti loke rūpādīsu kiñci  ekadhammampi taṇhāya na gaṇhāti, na parāmasati. ^b^nāparaṃ  itthattāyāti pajānātī^eb^ti bhagavā attano buddhavisaye ṭhatvā desanāya  arahattanikūṭaṃ gaṇhi. kulaputto pana attano yathopanissayena tīṇi  sāmaññaphalāni paṭivijjhi. yathā nāma rājā suvaṇṇabhājanena  nānārasabhojanaṃ bhuñjanto attano pamāṇena piṇḍaṃ vaṭṭetvā aṅke  nisinnena rājakumārena piṇḍamhi ālaye dassite taṃ piṇḍaṃ  upanāmeyya, kumāro attano mukhappamāṇeneva kabaḷaṃ kareyya, sesaṃ rājā  sayaṃ vā bhuñjeyya, pātiyaṃ vā pakkhipeyya, evaṃ dhammarājā tathāgato  attano pamāṇena arahattanikūṭaṃ gaṇhanto desanaṃ desesi, kulaputto  attano yathopanissayena tīṇi sāmaññaphalāni paṭivijjhi.</p>
              <p>[03] ito pubbe panassa khandhā dhātuyo āyatanānīti evarūpaṃ  accantasuññataṃ tilakkhaṇāhataṃ kathaṃ kathentassa neva kaṅkhā, na  vimati, nāpi -- ``evaṃ kira taṃ, evaṃ me ācariyena vutta''nti  iti kira na dandhāyitattaṃ na vitthāyitattaṃ ^a^P5.0058^ea^ atthi  ^a^M4.0213^ea^. ekaccesu ca kira ṭhānesu buddhā aññātakavesena vicaranti,  sammāsambuddho nu kho esoti ahudeva saṃsayo, ahu vimati. yato  anena anāgāmiphalaṃ paṭividdhaṃ, atha ayaṃ me satthāti niṭṭhaṃ gato.  yadi evaṃ kasmā accayaṃ na desesīti. okāsābhāvato. bhagavā hi  yathānikkhittāya mātikāya acchinnadhāraṃ katvā ākāsagaṅgaṃ  otārento viya desanaṃ desesiyeva. </p>
              <p>[03] 363^b^.^eb^ ^b^so^eb^ti ^a^V4.0223^ea^ arahā. ^b^anajjhositā^eb^ti  gilitvā pariniṭṭhāpetvā gahetuṃ na yutthāti pajānāti.  ^b^anabhinanditā^eb^ti taṇhādiṭṭhivasena abhinandituṃ na yuttāti  pajānāti. </p>
              <p>[03] 364^b^.^eb^ ^b^visaṃyutto naṃ vedetī^eb^ti sace hissa  sukhavedanaṃ ārabbha rāgānusayo, dukkhavedanaṃ ārabbha paṭighānusayo,  itaraṃ ārabbha avijjānusayo uppajjeyya, saṃyutto vediyeyya nāma.  anuppajjanato pana visaṃyutto naṃ vedeti nissaṭo vippamutto.  ^b^kāyapariyantika^eb^nti kāyakoṭikaṃ. yāva kāyapavattā uppajjitvā  tato paraṃ anuppajjanavedananti attho. dutiyapadepi eseva nayo.  ^b^anabhinanditāni sītībhavissantī^eb^ti dvādasasu āyatanesu  kilesānaṃ visevanassa natthitāya anabhinanditāni hutvā idha  dvādasasuyeva āyatanesu nirujjhissanti. kilesā hi nibbānaṃ  āgamma niruddhāpi yattha natthi, tattha niruddhāti vuccanti.  svāyamattho -- ``etthesā taṇhā nirujjhamānā nirujjhatī''ti  samudayapañhena dīpetabbo. tasmā bhagavā nibbānaṃ āgamma  sītibhūtānipi idheva sītībhavissantīti āha. nanu ca idha  vedayitāni vuttāni, na kilesāti. vedayitānipi kilesābhāveneva  sītībhavanti. itarathā nesaṃ sītibhāvo nāma natthīti suvuttametaṃ. </p>
              <p>[03] 365^b^.^eb^ ^b^evameva^eb^ ^a^P5.0059^ea^ ^b^kho^eb^ti  ettha idaṃ opammasaṃsandanaṃ -- yathā hi eko puriso telapadīpassa  jhāyato tele khīṇe telaṃ āsiñcati, vaṭṭiyā khīṇāya vaṭṭiṃ  pakkhipati, evaṃ dīpasikhāya anupacchedova hoti, evameva puthujjano  ekasmiṃ bhave ṭhito kusalākusalaṃ karoti, so tena sugatiyañca  apāyesu ca nibbattatiyeva, evaṃ vedanānaṃ anupacchedova ^a^M4.0214^ea^ hoti. yathā  paneko dīpasikhāya ukkaṇṭhito -- ``imaṃ purisaṃ āgamma dīpasikhā  na upacchijjatī''ti nilīno tassa purisassa sīsaṃ chindeyya, evaṃ  vaṭṭiyā ca telassa ca anupahārā dīpasikhā anāhārā nibbāyati,  evameva vaṭṭe ukkaṇṭhito yogāvacaro arahattamaggena kusalākusalaṃ  samucchindati, tassa samucchinnattā khīṇāsavassa bhikkhuno kāyassa  bhedā puna vedayitāni na uppajjantīti.</p>
              <p>[03] ^b^tasmā^eb^ti yasmā ādimhi samādhivipassanāpaññāhi  arahattaphalapaññā uttaritarā, tasmā. ^b^evaṃ samannāgato^eb^ti iminā  uttamena arahattaphalapaññādhiṭṭhānena samannāgato.  ^b^sabbadukkhakkhaye^eb^ ^a^V4.0224^ea^  ^b^ñāṇaṃ^eb^ nāma arahattamagge ñāṇaṃ, imasmiṃ pana sutte arahattaphale ñāṇaṃ  adhippetaṃ. tenevāha ^b^tassa sā vimutti sacce ṭhitā akuppā  hotī^eb^ti. </p>
              <p>[03] 366^b^.^eb^ ettha hi ^b^vimuttī^eb^ti arahattaphalavimutti,  ^b^sacca^eb^nti paramatthasaccaṃ nibbānaṃ. iti akuppārammaṇakaraṇena  ^b^akuppā^eb^ti vuttā. ^b^musā^eb^ti vitathaṃ. ^b^mosadhamma^eb^nti  nassanasabhāvaṃ. ^b^taṃ sacca^eb^nti taṃ avitathaṃ sabhāvo.  ^b^amosadhamma^eb^nti anassanasabhāvaṃ.</p>
              <p>[03] ^b^tasmā^eb^ti yasmā ādito samathavipassanāvasena vacīsaccato  dukkhasaccasamudayasaccehi ca paramatthasaccaṃ nibbānameva uttaritaraṃ, tasmā.  ^b^evaṃ samannāgato^eb^ti iminā uttamena paramatthasaccādhiṭṭhānena  samannāgato. </p>
              <p>[03] 367^b^.^eb^ ^b^pubbe^eb^ti puthujjanakāle. ^b^upadhī^eb^  ^a^P5.0060^ea^ ^b^hontī^eb^ti khandhūpadhi kilesūpadhi  abhisaṅkhārūpadhi pañcakāmaguṇūpadhīti ime upadhayo honti.  ^b^samattā samādinnā^eb^ti paripūrā gahitā paramaṭṭhā. ^b^tasmā^eb^ti  yasmā ādito samathavipassanāvasena kilesapariccāgato,  sotāpattimaggādīhi ca kilesapariccāgato arahattamaggeneva  kilesapariccāgo uttaritaro, tasmā. ^b^evaṃ samannāgato^eb^ti  iminā uttamena cāgādhiṭṭhānena samannāgato. </p>
              <p>[03] 368^b^.^eb^ ^b^āghāto^eb^tiādīsu āghātakaraṇavasena  āghāto, byāpajjanavasena ^b^byāpādo,^eb^ sampadussanavasena  ^b^sampadoso^eb^ti tīhi padehi dosākusalamūlameva vuttaṃ.  ^b^tasmā^eb^ti yasmā ādito samathavipassanāvasena ^a^M4.0215^ea^ kilesavūpasamato,  sotāpattimaggādīhi kilesavūpasamato ca arahattamaggeneva  kilesavūpasamo uttaritaro, tasmā. ^b^evaṃ samannāgato^eb^ti iminā  uttamena upasamādhiṭṭhānena samannāgato. </p>
              <p>[03] 369^b^.^eb^ ^b^maññitameta^eb^nti taṇhāmaññitaṃ mānamaññitaṃ  diṭṭhimaññitanti tividhampi vaṭṭati. ^b^ayamahamasmī^eb^ti ettha pana  ayamahanti ekaṃ taṇhāmaññitameva vaṭṭati. ^b^rogo^eb^tiādīsu  ābādhaṭṭhena ^b^rogo,^eb^ antodosaṭṭhena ^b^gaṇḍo,^eb^ anupaviṭṭhaṭṭhena  ^b^sallaṃ. muni santoti vuccatī^eb^ti khīṇāsavamuni santo  nibbutoti vuccati. ^b^yattha ṭhita^eb^nti yasmiṃ ṭhāne ṭhitaṃ.  ^b^saṃkhittenā^eb^ti buddhānaṃ ^a^V4.0225^ea^ kira sabbāpi dhammadesanā saṃkhittāva,  vitthāradesanā nāma natthi, samantapaṭṭhānakathāpi ^a^P5.0061^ea^  saṃkhittāyeva. iti bhagavā desanaṃ yathānusandhiṃ pāpesi.  ugghāṭitaññūtiādīsu pana catūsu puggalesu pukkusāti kulaputto  vipañcitaññū, iti vipañcitaññuvasena bhagavā imaṃ dhātuvibhaṅgasuttaṃ  kathesi. </p>
              <p>[03] 370^b^.^eb^ ^b^na kho me, bhante, paripuṇṇaṃ pattacīvara^eb^nti  kasmā kulaputtassa iddhimayapattacīvaraṃ na nibbattanti. pubbe aṭṭhannaṃ  parikkhārānaṃ adinnattā. kulaputto hi dinnadāno katābhinīhāro, na  dinnattāti na vattabbaṃ. iddhimayapattacīvaraṃ pana pacchimabhavikānaṃyeva  nibbattati, ayañca punapaṭisandhiko, tasmā na nibbattanti. atha  bhagavā sayaṃ pariyesitvā kasmā na upasampādesīti. okāsābhāvato.  kulaputtassa āyu parikkhīṇaṃ, suddhāvāsiko anāgāmī mahābrahmā  kumbhakārasālaṃ āgantvā nisinno viya ahosi. tasmā sayaṃ na  pariyesi.</p>
              <p>[03] ^b^pattacīvarapariyesanaṃ pakkāmī^eb^ti kāya velāya pakkāmi?  uṭṭhite aruṇe. bhagavato kira dhammadesanāpariniṭṭhānañca aruṇuṭṭhānañca  rasmivissajjanañca ekakkhaṇe ahosi. bhagavā kira desanaṃ  niṭṭhapetvāva chabbaṇṇarasmiyo vissajji, sakalakumbhakāranivesanaṃ  ekapajjotaṃ ahosi, chabbaṇṇarasmiyo jālajālā puñjapuñjā hutvā  vidhāvantiyo sabbadisābhāge suvaṇṇapaṭapariyonaddhe viya ca  nānāvaṇṇakusumaratanavisarasamujjale viya ca akaṃsu. bhagavā  ``nagaravāsino maṃ passantū''ti adhiṭṭhāsi. nagaravāsino bhagavantaṃ  ^a^P5.0062^ea^ disvāva ``satthā kira āgato, kumbhakārasālāya  kira nisinno''ti aññamaññassa ārocetvā rañño ārocesuṃ.</p>
              <p>[03] rājā ^a^M4.0216^ea^ āgantvā satthāraṃ vanditvā, ``bhante, kāya velāya  āgatatthā''ti pucchi. hiyyo sūriyatthaṅgamanavelāya mahārājāti.  kena kammena bhagavāti? tumhākaṃ sahāyo pukkusāti rājā tumhehi  pahitaṃ sāsanaṃ sutvā nikkhamitvā pabbajitvā maṃ uddissa āgacchanto  sāvatthiṃ atikkamma pañcacattālīsa yojanāni āgantvā imaṃ  kumbhakārasālaṃ pavisitvā nisīdi, ahaṃ tassa saṅgahatthaṃ āgantvā  dhammakathaṃ kathesiṃ, kulaputto tīṇi phalāni paṭivijjhi mahārājāti.  idāni kahaṃ, bhanteti? upasampadaṃ yācitvā aparipuṇṇapattacīvaratāya  pattacīvarapariyesanatthaṃ ^a^V4.0226^ea^ gato mahārājāti. rājā kulaputtassa  gatadisābhāgena agamāsi. bhagavāpi ākāsenāgantvā  jetavanagandhakuṭimhiyeva pāturahosi.</p>
              <p>[03] kulaputtopi pattacīvaraṃ pariyesamāno neva bimbisārarañño na  takkasīlakānaṃ jaṅghavāṇijānaṃ santikaṃ agamāsi. evaṃ kirassa  ahosi -- ``na kho me kukkuṭassa viya tattha tattha manāpāmanāpameva  vicinitvā pattacīvaraṃ pariyesituṃ yuttaṃ, mahantaṃ nagaraṃ vajjitvā  udakatitthasusānasaṅkāraṭṭhānāntaravīthīsu pariyesissāmī''ti  antaravīthiyaṃ saṅkārakūṭesu tāva pilotikaṃ pariyesituṃ āraddho.</p>
              <p>[03] ^b^jīvitā voropesī^eb^ti etasmiṃ saṅkārakūṭe pilotikaṃ  olokentaṃ vibbhantā taruṇavacchā gāvī upadhāvitvā siṅgena  vijjhitvā ghātesi. chātakajjhatto kulaputto ākāseyeva āyukkhayaṃ  patvā patito. saṅkāraṭṭhāne adhomukhaṭṭhapitā suvaṇṇapaṭimā viya  ahosi, kālaṅkato ca pana avihābrahmaloke nibbatti, nibbattamattova  arahattaṃ pāpuṇi. avihābrahmaloke kira nibbattamattāva satta janā  arahattaṃ pāpuṇiṃsu. vuttañhetaṃ -- </p>
              <p>[21] ``avihaṃ ^a^P5.0063^ea^ upapannāse, vimuttā satta  bhikkhavo. </p>
              <p>[22] rāgadosaparikkhīṇā, tiṇṇā loke visattikaṃ.. </p>
              <p>[21] ke ca te ataruṃ paṅkaṃ, maccudheyyaṃ suduttaraṃ. </p>
              <p>[22] ke hitvā mānusaṃ dehaṃ, dibbayogaṃ upaccaguṃ.. </p>
              <p>[21] upako ^a^M4.0217^ea^ palagaṇḍo ca, pukkusāti ca te tayo. </p>
              <p>[27] bhaddiyo khaṇḍadevo ca, bāhuraggi ca siṅgiyo. </p>
              <p>[22] te hitvā mānusaṃ dehaṃ, dibbayogaṃ upaccagu''nti.. (saṃ0  ni0  1.50, 105).</p>
              <p>[03] bimbisāropi ``mayhaṃ sahāyo mayā pesitasāsanamattaṃ vācetvā  hatthagataṃ rajjaṃ pahāya ettakaṃ ^a^V4.0227^ea^ addhānaṃ āgato, dukkaraṃ kataṃ kulaputtena,  pabbajitasakkārena taṃ sakkarissāmī''ti ``pariyesatha me sahāyaka''nti  tattha tattha pesesi. pesitā taṃ addasaṃsu saṅkāraṭṭhāne patitaṃ, disvā  āgamma rañño ārocesuṃ. rājā gantvā kulaputtaṃ disvā -- ``na  vata, bho, labhimhā sahāyakassa sakkāraṃ kātuṃ, anātho me jāto  sahāyako''ti. paridevitvā kulaputtaṃ mañcakena gaṇhāpetvā yuttokāse  ṭhapetvā anupasampannassa sakkāraṃ kātuṃ jānanābhāvena nhāpakakappakādayo  pakkosāpetvā kulaputtaṃ sīsaṃ nhāpetvā suddhavatthāni nivāsāpetvā  rājavesena alaṅkārāpetvā sovaṇṇasivikaṃ āropetvā  sabbatāḷāvacaragandhamālādīhi pūjaṃ karonto nagarā nīharitvā bahūhi  gandhakaṭṭhehi mahācitakaṃ kāretvā kulaputtassa sarīrakiccaṃ katvā dhātuyo  ādāya cetiyaṃ patiṭṭhapesi. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dhātuvibhaṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 11. saccavibhaṅgasuttavaṇṇanā </h3n>
            <h4>
              <h4n> </h4n>
              <p>[03] 371^b^.^eb^ ^b^evaṃ^eb^ ^a^V4.0228^ea^ ^a^P5.0064^ea^ ^b^me suta^eb^nti  saccavibhaṅgasuttaṃ. tattha ^b^ācikkhanā^eb^ti idaṃ dukkhaṃ ariyasaccaṃ  nāma...pe0... ayaṃ dukkhanirodhagāminī paṭipadā ariyasaccaṃ nāmāti.  sesapadesupi eseva nayo. apicettha ^b^paññāpanā^eb^ nāma  dukkhasaccādīnaṃ ṭhapanā. āsanaṃ ṭhapento hi āsanaṃ paññapetīti  vuccati. ^b^paṭṭhapanā^eb^ti paññāpanā. ^b^vivaraṇā^eb^ti vivaṭakaraṇā.  ^b^vibhajanā^eb^ti vibhāgakiriyā. ^b^uttānīkamma^eb^nti  pākaṭabhāvakaraṇaṃ.</p>
              <p>[03] ^b^anuggāhakā^eb^ti ^a^M4.0218^ea^ āmisasaṅgahena dhammasaṅgahenāti dvīhipi  saṅgahehi anuggāhakā. ^b^janetā^eb^ti janikā mātā.  ^b^āpādetā^eb^ti posetā. posikamātā viya moggallānoti dīpeti.  janikamātā hi nava vā dasa vā māse loṇambilādīni  pariharamānā kucchiyā dārakaṃ dhāretvā kucchito nikkhantaṃ  posikamātaraṃ dhātiṃ paṭicchāpeti. sā khīranavanītādīhi dārakaṃ  posetvā vaḍḍheti, so vuddhimāgamma yathāsukhaṃ vicarati. evameva  sāriputto attano vā paresaṃ vā santike pabbajite dvīhi saṅgahehi  saṅgaṇhanto gilāne paṭijagganto kammaṭṭhāne yojetvā sotāpannabhāvaṃ  ñatvā apāyabhayehi vuṭṭhitakālato paṭṭhāya -- ``idāni  paccattapurisakārena uparimagge nibbattessantī''ti tesu anapekkho hutvā  aññe nave nave ovadati. mahāmoggallānopi attano vā paresaṃ vā  santike pabbajite tatheva saṅgaṇhitvā kammaṭṭhāne yojetvā heṭṭhā tīṇi  ^a^P5.0065^ea^ phalāni pattesupi anapekkhataṃ na āpajjati.  kasmā? evaṃ kirassa hoti -- vuttaṃ bhagavatā -- ``seyyathāpi,  bhikkhave, appamattakopi gūtho duggandho hoti...pe0... appamattakampi  muttaṃ... kheḷo... pubbo... lohitaṃ duggandhaṃ hoti, evameva kho ahaṃ,  bhikkhave, appamattakampi bhavaṃ na vaṇṇemi antamaso  accharāsaṅghatamattampī''ti (a0 ni0  1.320-321). tasmā  yāva arahattaṃ na pāpuṇanti, tāva tesu anapekkhataṃ anāpajjitvā  arahattaṃ pattesuyeva āpajjatīti. tenāha bhagavā -- ``seyyathāpi,  bhikkhave, janetā evaṃ sāriputto. seyyathāpi jātassa āpādetā,  evaṃ moggallāno. sāriputto, bhikkhave, sotāpattiphale vineti,  moggallāno uttamatthe''ti. ^b^pahotī^eb^ti sakkoti.</p>
              <p>[03] ^b^dukkhe^eb^ ^a^V4.0229^ea^ ^b^ñāṇa^eb^nti savanasammasanapaṭivedhañāṇaṃ, tathā  ^b^dukkhasamudaye. dukkhanirodhe^eb^ savanapaṭivedhañāṇanti vaṭṭati, tathā  ^b^dukkhanirodhagāminiyā^eb^ paṭipadāya. nekkhammasaṅkappādīsu  kāmapaccanīkaṭṭhena, kāmato nissaṭabhāvena vā, kāmaṃ sammasantassa  uppannoti vā, kāmapadaghātaṃ kāmavūpasamaṃ karonto uppannoti vā,  kāmavivittante uppannoti vā ^b^nekkhammasaṅkappo^eb^. sesapadadvayepi  eseva nayo. sabbepi cete pubbabhāge nānācittesu, maggakkhaṇe  ekacitte labbhanti. tatra hi micchāsaṅkappacetanāya samugghātako  ekova saṅkappo labbhati, na nānā labbhati ^a^M4.0219^ea^. sammāvācādayopi  pubbabhāge nānācittesu, vuttanayeneva maggakkhaṇe ekacitte labbhanti.  ayamettha saṅkhepo, vitthārena pana saccakathā ^b^visuddhimagge^eb^ ca  sammādiṭṭhisutte (ma0 ni0 1.89 ādayo) ca vuttāyevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] saccavibhaṅgasuttavaṇṇanā niṭṭhitā. </p>
            </h4>
          </h3>
          <h3>
            <h3n> 12. dakkhiṇāvibhaṅgasuttavaṇṇanā </h3n>
            <h4>
              <h4n> </h4n>
              <p>[03] 376^b^.^eb^ ^b^evaṃ^eb^ ^a^V4.0230^ea^ ^a^P5.0066^ea^ ^b^me suta^eb^nti  dakkhiṇāvibhaṅgasuttaṃ. tattha ^b^mahāpajāpati gotamī^eb^ti  ^b^gotamī^eb^ti gottaṃ. nāmakaraṇadivase panassā laddhasakkārā  brāhmaṇā lakkhaṇasampattiṃ disvā -- ``sace ayaṃ dhītaraṃ labhissati,  cakkavattirañño aggamahesī bhavissati. sace puttaṃ labhissati,  cakkavattirājā bhavissatīti ubhayathāpi mahatīyevassā pajā  bhavissatī''ti byākariṃsu. athassā ^b^mahāpajāpatī^eb^ti nāmaṃ  akaṃsu. idha pana gottena saddhiṃ saṃsanditvā  ^b^mahāpajāpatigotamī^eb^ti vuttaṃ. ^b^nava^eb^nti ahataṃ. ^b^sāmaṃ  vāyita^eb^nti na sahattheneva vāyitaṃ, ekadivasaṃ pana dhātigaṇaparivutā  sippikānaṃ vāyanaṭṭhānaṃ āgantvā vemakoṭiṃ gahetvā vāyanākāraṃ akāsi.  taṃ sandhāyetaṃ vuttaṃ.</p>
              <p>[03] kadā pana gotamiyā bhagavato dussayugaṃ dātuṃ cittaṃ uppannanti.  abhisambodhiṃ patvā paṭhamagamanena kapilapuraṃ āgatakāle. tadā hi  piṇḍāya paviṭṭhaṃ satthāraṃ gahetvā suddhodanamahārājā sakaṃ nivesanaṃ  pavesesi, atha bhagavato rūpasobhaggaṃ disvā mahāpajāpatigotamī  cintesi -- ``sobhati vata me puttassa attabhāvo''ti. athassā  balavasomanassaṃ uppajji. tato cintesi -- ``mama puttassa  ekūnatiṃsa vassāni agāramajjhe vasantassa antamaso mocaphalamattampi  mayā dinnakameva ahosi, idānipissa cīvarasāṭakaṃ dassāmī''ti.  ``imasmiṃ kho pana rājagehe bahūni mahagghāni vatthāni atthi, tāni  maṃ na tosenti, sahatthā katameva maṃ toseti, sahatthā katvā  dassāmī''ti cittaṃ uppādesi.</p>
              <p>[03] athantarāpaṇā ^a^M4.0220^ea^ kappāsaṃ āharāpetvā sahattheneva ^a^P5.0067^ea^  pisitvā pothetvā sukhumasuttaṃ kantitvā antovatthusmiṃyeva sālaṃ  kārāpetvā sippike pakkosāpetvā sippikānaṃ attano  paribhogakhādanīyabhojanīyameva datvā vāyāpesi, kālānukālañca  dhātigaṇaparivutā gantvā vemakoṭiṃ aggahesi. niṭṭhitakāle  sippikānaṃ mahāsakkāraṃ katvā dussayugaṃ gandhasamugge pakkhipitvā vāsaṃ  gāhāpetvā -- ``mayhaṃ puttassa cīvarasāṭakaṃ gahetvā gamissāmī''ti  rañño ārocesi ^a^V4.0231^ea^. rājā maggaṃ paṭiyādāpesi, vīthiyo sammajjitvā  puṇṇaghaṭe ṭhapetvā dhajapaṭākā ussāpetvā rājagharadvārato paṭṭhāya yāva  nigrodhārāmā maggaṃ paṭiyādāpetvā pupphābhikiṇṇaṃ akaṃsu.  mahāpajāpatipi sabbālaṅkāraṃ alaṅkaritvā dhātigaṇaparivutā samuggaṃ  sīse ṭhapetvā bhagavato santikaṃ gantvā ^b^idaṃ me, bhante, navaṃ  dussayuga^eb^ntiādimāha.</p>
              <p>[03] ^b^dutiyampi kho^eb^ti ``saṅghe gotami dehī''ti vutte --  ``pahomahaṃ, bhante, dussakoṭṭhāgārato bhikkhusatassāpi  bhikkhusahassassāpi bhikkhusatasahassassāpi cīvaradussāni dātuṃ, idaṃ  pana me bhagavantaṃ uddissa sāmaṃ kantaṃ sāmaṃ vāyitaṃ, taṃ me, bhante,  bhagavā paṭiggaṇhātū''ti nimantayamānā āha. evaṃ yāvatatiyaṃ yāci,  bhagavāpi paṭikkhipiyeva.</p>
              <p>[03] kasmā pana bhagavā attano diyyamānaṃ bhikkhusaṅghassa dāpetīti?  mātari anukampāya. evaṃ kirassa ahosi -- ``imissā maṃ  ārabbha pubbacetanā muñcacetanā paracetanāti tisso cetanā uppannā,  bhikkhusaṅghampissā ārabbha uppajjantu, evamassā cha cetanā ekato  hutvā dīgharattaṃ hitāya sukhāya pavattissantī''ti. vitaṇḍavādī  panāha -- ``saṅghe dinnaṃ mahapphalanti tasmā evaṃ vutta''nti. so  vattabbo -- ``kiṃ tvaṃ satthu dinnato saṅghe dinnaṃ mahapphalataraṃ  vadasī''ti āma vadāmīti. suttaṃ āharāti. saṅghe gotami dehi,  saṅghe te dinne ahañceva pūjito bhavissāmi saṅgho cāti. kiṃ  panassa suttassa ayameva atthoti ^a^P5.0068^ea^? āma  ayamevāti. yadi evaṃ ``tena hānanda, vighāsādānaṃ pūvaṃ dehī''ti  ca (pāci0 269) ``tena hi tva, kaccāna, vighāsādānaṃ guḷaṃ  dehī''ti (mahāva0 284) ca vacanato vighāsādānaṃ dinnaṃ  mahapphalatarañca bhaveyya. evampi hi ``satthā attano diyyamānaṃ  ^a^M4.0221^ea^ dāpetī''ti. rājarājamahāmattādayopi attano āgataṃ paṇṇākāraṃ  hatthigopakādīnaṃ dāpenti, te rājādīhi mahantatarā bhaveyyuṃ. tasmā  mā evaṃ gaṇha -- </p>
              <p>[21] ``nayimasmiṃ loke parasmiṃ vā pana, </p>
              <p>[27] buddhena seṭṭho sadiso vā vijjati. </p>
              <p>[26] yamāhuneyyānamaggataṃ gato, </p>
              <p>[22] puññatthikānaṃ vipulaphalesina''nti.. --</p>
              <p>[03] vacanato ^a^V4.0232^ea^ hi satthārā uttaritaro dakkhiṇeyyo nāma natthi.  evamassā cha cetanā ekato hutvā dīgharattaṃ hitāya sukhāya  bhavissantīti sandhāya yāvatatiyaṃ paṭibāhitvā saṅghassa dāpesi.</p>
              <p>[03] pacchimāya janatāya saṅghe cittīkārajananatthaṃ cāpi evamāha.  evaṃ kirassa ahosi -- ``ahaṃ na ciraṭṭhitiko, mayhaṃ pana sāsanaṃ  bhikkhusaṅghe patiṭṭhahissati, pacchimā janatā saṅghe cittīkāraṃ  janetū''ti yāvatatiyaṃ paṭibāhitvā saṅghassa dāpesi. evañhi sati  -- ``satthā attano diyyamānampi saṅghassa dāpesi, saṅgho nāma  dakkhiṇeyyo''ti pacchimā janatā saṅghe cittīkāraṃ uppādetvā cattāro  paccaye dātabbe maññissati, saṅgho catūhi paccayehi akilamanto  buddhavacanaṃ uggahetvā samaṇadhammaṃ karissati. evaṃ mama sāsanaṃ pañca  vassasahassāni ṭhassatīti. ``paṭiggaṇhātu, bhante, bhagavā''ti  vacanatopi cetaṃ veditabbaṃ ``satthārā uttaritaro dakkhiṇeyyo nāma  natthī''ti. na hi ānandattherassa mahāpajāpatiyā āghāto vā veraṃ  vā atthi. na thero -- ``tassā dakkhiṇā mā mahapphalā  ahosī''ti icchati. paṇḍito hi thero bahussuto  sekkhapaṭisambhidāpatto ^a^P5.0069^ea^, so satthu dinnassa  mahapphalabhāve sampassamānova paṭiggaṇhātu, bhante, bhagavāti gahaṇatthaṃ  yāci.</p>
              <p>[03] puna vitaṇḍavādī āha -- ``saṅghe te dinne ahañceva pūjito  bhavissāmi saṅgho cā''ti vacanato satthā saṅghapariyāpanno vāti.  so vattabbo -- ``jānāsi pana tvaṃ kati saraṇāni, kati  aveccappasādā''ti jānanto tīṇīti vakkhati, tato vattabbo -- tava  laddhiyā satthu saṅghapariyāpannattā dveyeva honti. evaṃ sante ca --  ``anujānāmi, bhikkhave, imehi ^a^M4.0222^ea^ tīhi saraṇagamanehi pabbajjaṃ  upasampada''nti (mahāva0 34) evaṃ anuññātā pabbajjāpi  upasampadāpi na ruhati. tato tvaṃ neva pabbajito asi, na gihi.  sammāsambuddhe ca gandhakuṭiyaṃ nisinne bhikkhū uposathampi pavāraṇampi  saṅghakammānipi karonti, tāni satthu saṅghapariyāpannattā kuppāni  bhaveyyuṃ, na ca honti. tasmā na vattabbametaṃ ``satthā  saṅghapariyāpanno''ti. </p>
              <p>[03] 377^b^.^eb^ ^b^āpādikā^eb^ti saṃvaḍḍhikā, tumhākaṃ  hatthapādesu hatthapādakiccaṃ asādhentesu hatthe ca pāde ^a^V4.0233^ea^ ca vaḍḍhetvā  paṭijaggikāti attho. ^b^posikā^eb^ti divasassa dve tayo vāre  nhāpetvā bhojetvā pāyetvā tumhe posesi. ^b^thaññaṃ pāyesī^eb^ti  nandakumāro kira bodhisattato katipāheneva daharo, tasmiṃ jāte  mahāpajāpati attano puttaṃ dhātīnaṃ datvā sayaṃ bodhisattassa dhātikiccaṃ  sādhayamānā attano thaññaṃ pāyesi. taṃ sandhāya thero evamāha.  iti mahāpajāpatiyā bahūpakārataṃ kathetvā idāni ^a^P5.0070^ea^  tathāgatassa bahūpakārataṃ dassento ^b^bhagavāpi, bhante^eb^tiādimāha.  tattha ^b^bhagavantaṃ, bhante, āgammā^eb^ti bhagavantaṃ paṭicca nissāya  sandhāya. </p>
              <p>[03] 378^b^.^eb^ atha bhagavā dvīsu upakāresu atirekataraṃ  anumodanto ^b^evameta^eb^ntiādimāha. tattha ^b^yaṃ hānanda,  puggalo puggalaṃ āgammā^eb^ti yaṃ ācariyapuggalaṃ antevāsikapuggalo  āgamma. ^b^imassānanda, puggalassa iminā puggalenā^eb^ti imassa  ācariyapuggalassa iminā antevāsikapuggalena. ^b^na suppaṭikāraṃ  vadāmī^eb^ti paccūpakāraṃ na sukaraṃ vadāmi, abhivādanādīsu ācariyaṃ  disvā abhivādanakaraṇaṃ ^b^abhivādanaṃ^eb^ nāma. yasmiṃ vā  disābhāge ācariyo vasati, iriyāpathe vā kappento tadabhimukho  vanditvā gacchati, vanditvā nisīdati, vanditvā nipajjati,  ācariyaṃ pana dūratova disvā paccuṭṭhāya paccuggamanakaraṇaṃ ^b^paccuṭṭhānaṃ^eb^  nāma. ācariyaṃ pana disvā añjaliṃ paggayha sīse ṭhapetvā ācariyaṃ  namassati, yasmiṃ vā disābhāge so vasati, tadabhimukhopi tatheva  namassati, gacchantopi ṭhitopi nisinnopi añjaliṃ paggayha  namassatiyevāti idaṃ ^b^añjalikammaṃ^eb^ nāma. anucchavikakammassa  pana karaṇaṃ ^b^sāmīcikammaṃ^eb^ nāma. cīvarādīsu cīvaraṃ dento na  yaṃ vā taṃ vā deti, mahagghaṃ satamūlikampi pañcasatamūlikampi  sahassamūlikampi detiyeva ^a^M4.0223^ea^. piṇḍapātādīsupi eseva nayo. kiṃ  bahunā, catūhi paṇītapaccayehi cakkavāḷantaraṃ pūretvā sinerupabbatena kūṭaṃ  gahetvā dentopi ācariyassa anucchavikaṃ kiriyaṃ kātuṃ na  sakkotiyeva. </p>
              <p>[03] 379^b^.^eb^ ^b^cuddasa kho panimā^eb^ti kasmā ārabhi?  idaṃ suttaṃ pāṭipuggalikaṃ dakkhiṇaṃ ārabbha samuṭṭhitaṃ. ānandattheropi  ``paṭiggaṇhātu, bhante, bhagavā''ti pāṭipuggalikadakkhiṇaṃyeva ^a^P5.0071^ea^  samādapeti, cuddasasu ca ṭhānesu dinnadānaṃ pāṭipuggalikaṃ  nāma hotīti dassetuṃ imaṃ desanaṃ ārabhi. ^b^ayaṃ paṭhamā^eb^ti ayaṃ  dakkhiṇā guṇavasenapi paṭhamā jeṭṭhakavasenapi. ayañhi paṭhamā aggā  jeṭṭhikā, imissā dakkhiṇāya pamāṇaṃ nāma natthi. dutiyatatiyāpi  ^a^V4.0234^ea^ paramadakkhiṇāyeva, sesā paramadakkhiṇabhāvaṃ na pāpuṇanti.  ^b^bāhirake kāmesu vītarāge^eb^ti kammavādikiriyavādimhi  lokiyapañcābhiññe. ^b^puthujjanasīlavante^eb^ti puthujjanasīlavā nāma  gosīladhātuko hoti, asaṭho amāyāvī paraṃ apīḷetvā dhammena samena  kasiyā vā vaṇijjāya vā jīvikaṃ kappetā.  ^b^puthujjanadussīle^eb^ti puthujjanadussīlā nāma kevaṭṭamacchabandhādayo  paraṃ pīḷāya jīvikaṃ kappetā.</p>
              <p>[03] idāni pāṭipuggalikadakkhiṇāya vipākaṃ paricchindanto  ^b^tatrānandā^eb^tiādimāha. tattha ^b^tiracchānagate^eb^ti yaṃ  guṇavasena upakāravasena posanatthaṃ dinnaṃ, idaṃ na gahitaṃ. yampi  ālopāḍḍhāalopamattaṃ dinnaṃ, tampi na gahitaṃ. yaṃ pana  sunakhasūkarakukkuṭakākādīsu yassa kassaci sampattassa phalaṃ  paṭikaṅkhitvā yāvadatthaṃ dinnaṃ, idaṃ sandhāya vuttaṃ ``tiracchānagate  dānaṃ datvā''ti. ^b^sataguṇā^eb^ti satānisaṃsā.  ^b^pāṭikaṅkhitabbā^eb^ti icchitabbā. idaṃ vuttaṃ hoti -- ayaṃ  dakkhiṇā āyusataṃ vaṇṇasataṃ sukhasataṃ balasataṃ paṭibhānasatanti pañca  ānisaṃsasatāni deti, attabhāvasate ^a^P5.0072^ea^ āyuṃ deti,  vaṇṇaṃ, sukhaṃ, balaṃ, paṭibhānaṃ deti, nipparitasaṃ karoti. bhavasatepi  vutte ayameva attho. iminā upāyena sabbattha nayo netabbo.</p>
              <p>[03] ^b^sotāpattiphalasacchikiriyāya paṭipanne^eb^ti ettha  heṭṭhimakoṭiyā tisaraṇaṃ gato upāsakopi sotāpattiphalasacchikiriyāya  paṭipanno nāma, tasmiṃ dinnadānampi asaṅkhyeyyaṃ appameyyaṃ.  pañcasīle patiṭṭhitassa tato uttari mahapphalaṃ, dasasīle patiṭṭhitassa  tato ^a^M4.0224^ea^ uttari, tadahupabbajitassa sāmaṇerassa tato uttari,  upasampannabhikkhuno tato uttari, upasampannasseva vattasampannassa tato  uttari, vipassakassa tato uttari, āraddhavipassakassa tato uttari,  uttamakoṭiyā pana maggasamaṅgī sotāpattiphalasacchikiriyāya paṭipanno  nāma. etassa dinnadānaṃ tato uttari mahapphalameva.</p>
              <p>[03] kiṃ pana maggasamaṅgissa sakkā dānaṃ dātunti? āma sakkā.  āraddhavipassako hi pattacīvaramādāya gāmaṃ piṇḍāya pavisati, tassa  gehadvāre ṭhitassa hatthato pattaṃ gahetvā khādanīyabhojanīyaṃ pakkhipanti.  tasmiṃ khaṇe bhikkhuno maggavuṭṭhānaṃ hoti, idaṃ dānaṃ maggasamaṅgino  dinnaṃ nāma hoti. atha vā panesa āsanasālāya nisinno hoti,  manussā gantvā ^a^V4.0235^ea^ patte khādanīyabhojanīyaṃ ṭhapenti, tasmiṃ khaṇe tassa  maggavuṭṭhānaṃ hoti, idampi dānaṃ maggasamaṅgino dinnaṃ nāma. atha vā  panassa vihāre vā āsanasālāya vā nisinnassa upāsakā pattaṃ  ādāya attano gharaṃ gantvā khādanīyabhojanīyaṃ pakkhipanti, tasmiṃ  khaṇe tassa maggavuṭṭhānaṃ hoti, idampi dānaṃ maggasamaṅgino dinnaṃ nāma.  tattha ^a^P5.0073^ea^ soṇḍiyaṃ udakassa viya  sotāpattiphalasacchikiriyāya paṭipanne dinnadānassa asaṅkhyeyyatā  veditabbā. tāsu tāsu mahānadīsu mahāsamudde ca udakassa viya  sotāpannādīsu dinnadānassa uttaritaravasena asaṅkhyeyyatā veditabbā.  pathaviyā khayamaṇḍalamatte padese paṃsuṃ ādiṃ katvā yāva  mahāpathaviyā paṃsuno appameyyatāyapi ayamattho dīpetabbo. </p>
              <p>[03] 380^b^.^eb^ ^b^satta kho panimā^eb^ti kasmā ārabhi?  ``saṅghe gotami dehi, saṅghe te dinne ahañceva pūjito bhavissāmi  saṅgho cā''ti hi vuttaṃ, tattha sattasu ṭhānesu dinnadānaṃ saṅghe dinnaṃ  nāma hotīti dassetuṃ imaṃ desanaṃ ārabhi. tattha ^b^buddhappamukhe  ubhatosaṅghe^eb^ti ekato bhikkhusaṅgho, ekato bhikkhunisaṅgho,  satthā majjhe nisinno hotīti ayaṃ buddhappamukho ubhatosaṅgho nāma.  ^b^ayaṃ paṭhamā^eb^ti imāya dakkhiṇāya samappamāṇā dakkhiṇā nāma  natthi. dutiyadakkhiṇādayo pana etaṃ paramadakkhiṇaṃ na pāpuṇanti.</p>
              <p>[03] kiṃ ^a^M4.0225^ea^ pana tathāgate parinibbute buddhappamukhassa ubhatosaṅghassa  dānaṃ dātuṃ sakkāti? sakkā. kathaṃ? ubhatosaṅghassa hi pamukhe  sadhātukaṃ paṭimaṃ āsane ṭhapetvā ādhārakaṃ ṭhapetvā dakkhiṇodakaṃ ādiṃ  katvā sabbaṃ satthu paṭhamaṃ datvā ubhatosaṅghassa dātabbaṃ, evaṃ  buddhappamukhassa ubhatosaṅghassa dānaṃ dinnaṃ nāma hoti. tattha yaṃ  satthu dinnaṃ, taṃ kiṃ kātabbanti? yo satthāraṃ paṭijaggati  vattasampanno bhikkhu, tassa dātabbaṃ. pitusantakañhi puttassa  pāpuṇāti, bhikkhusaṅghassa dātumpi vaṭṭati, sappitelāni pana gahetvā  dīpā jalitabbā, sāṭakaṃ gahetvā paṭākā āropetabbāti.  ^b^bhikkhusaṅghe^eb^ti ^a^P5.0074^ea^  aparicchinnakamahābhikkhusaṅghe. bhikkhunisaṅghepi eseva nayo.</p>
              <p>[03] ^b^gotrabhuno^eb^ti gottamattakameva anubhavamānā, nāmamattasamaṇāti  attho. ^b^kāsāvakaṇṭhā^eb^ti kāsāvakaṇṭhanāmakā. te kira ekaṃ  kāsāvakhaṇḍaṃ hatthe vā gīvāya vā bandhitvā vicarissanti ^a^V4.0236^ea^. gharadvāraṃ  pana tesaṃ puttabhariyā kasivaṇijjādikammāni ca pākatikāneva  bhavissanti. ^b^tesu dussīlesu saṅghaṃ uddissa dānaṃ dassantī^eb^ti  ettha dussīlasaṅghanti na vuttaṃ. saṅgho hi dussīlo nāma natthi.  dussīlā pana upāsakā tesu dussīlesu bhikkhusaṅghaṃ uddissa  saṅghassa demāti dānaṃ dassanti. iti bhagavatā buddhappamukhe saṅghe  dinnadakkhiṇāpi guṇasaṅkhāya asaṅkhyeyyāti vuttaṃ.  kāsāvakaṇṭhasaṅghe dinnadakkhiṇāpi guṇasaṅkhāyeva asaṅkhyeyyāti  vuttā. saṅghagatā dakkhiṇā hi saṅghe cittīkāraṃ kātuṃ sakkontassa  hoti, saṅghe pana cittīkāro dukkaro hoti.</p>
              <p>[03] yo hi saṅghagataṃ dakkhiṇaṃ dassāmīti deyyadhammaṃ paṭiyādetvā  vihāraṃ gantvā, -- ``bhante, saṅghaṃ uddissa ekaṃ theraṃ dethā''ti  vadati, atha saṅghato sāmaṇeraṃ labhitvā ``sāmaṇero me laddho''ti  aññathattaṃ āpajjati, tassa dakkhiṇā saṅghagatā na hoti. mahātheraṃ  labhitvāpi ``mahāthero me laddho''ti somanassaṃ uppādentassāpi na  hotiyeva. yo pana sāmaṇeraṃ vā upasampannaṃ vā daharaṃ vā theraṃ vā  bālaṃ vā paṇḍitaṃ vā yaṃkiñci saṅghato labhitvā nibbematiko hutvā  saṅghassa demīti saṅghe cittīkāraṃ kātuṃ sakkoti, tassa dakkhiṇā  saṅghagatā nāma hoti. parasamuddavāsino ^a^P5.0075^ea^ kira  evaṃ karonti.</p>
              <p>[03] tattha ^a^M4.0226^ea^ hi eko vihārasāmi kuṭumbiko ``saṅghagataṃ dakkhiṇaṃ  dassāmī''ti saṅghato uddisitvā ekaṃ bhikkhuṃ dethāti yāci. so  ekaṃ dussīlabhikkhuṃ labhitvā nisinnaṭṭhānaṃ opuñjāpetvā āsanaṃ  paññāpetvā upari vitānaṃ bandhitvā gandhadhūmapupphehi pūjetvā pāde  dhovitvā telena makkhetvā buddhassa nipaccakāraṃ karonto viya saṅghe  cittīkārena deyyadhammaṃ adāsi. so bhikkhu pacchābhattaṃ  vihārajagganatthāya kudālakaṃ dethāti gharadvāraṃ āgato, upāsako  nisinnova kudālaṃ pādena khipitvā ``gaṇhā''ti adāsi. tamenaṃ  manussā āhaṃsu -- ``tumhehi pātova etassa katasakkāro vattuṃ na  sakkā, idāni upacāramattakampi natthi, kiṃ nāmeta''nti. upāsako  -- ``saṅghassa so ayyā cittīkāro, na etassā''ti āha.  kāsāvakaṇṭhasaṅghassa dinnadakkhiṇaṃ pana ko sodhetīti?  sāriputtamoggallānādayo asīti mahātherā sodhentīti. apica therā  ciraparinibbutā, there ādiṃ katvā yāvajja dharamānā khīṇāsavā  sodhentiyeva.</p>
              <p>[03] ^b^na tvevāhaṃ^eb^ ^a^V4.0237^ea^, ^b^ānanda, kenaci pariyāyena saṅghagatāya  dakkhiṇāyā^eb^ti ettha atthi buddhappamukho saṅgho, atthi etarahi  saṅgho, atthi anāgate kāsāvakaṇṭhasaṅgho. buddhappamukho saṅgho  etarahi saṅghena na upanetabbo, etarahi saṅgho anāgate  kāsāvakaṇṭhasaṅghena saddhiṃ na upanetabbo. tena teneva samayena  kathetabbaṃ. saṅghato uddisitvā gahitasamaṇaputhujjano hi  pāṭipuggaliko sotāpanno, saṅghe cittīkāraṃ kātuṃ sakkontassa  puthujjanasamaṇe dinnaṃ mahapphalataraṃ. uddisitvā gahito sotāpanno  pāṭipuggaliko sakadāgāmītiādīsupi eseva nayo. saṅghe  cittīkāraṃ kātuṃ sakkontassa hi khīṇāsave dinnadānato uddisitvā  gahite dussīlepi dinnaṃ mahapphalatarameva ^a^P5.0076^ea^. yaṃ pana  vuttaṃ ``sīlavato kho, mahārāja, dinnaṃ mahapphalaṃ, no tathā  dussīle''ti, taṃ imaṃ nayaṃ pahāya ``catasso kho imānanda,  dakkhiṇā visuddhiyo''ti imasmiṃ catukke daṭṭhabbaṃ. </p>
              <p>[03] 381^b^.^eb^ ^b^dāyakato visujjhatī^eb^ti mahapphalabhāvena  visujjhati, mahapphalā hotīti attho. ^b^kalyāṇadhammo^eb^ti  sucidhammo, na pāpadhammo. ^b^dāyakato visujjhatī^eb^ti cettha  vessantaramahārājā kathetabbo. so hi jūjakabrāhmaṇassa dārake datvā  pathaviṃ kampesi.</p>
              <p>[03] ^b^paṭiggāhakato^eb^ ^a^M4.0227^ea^ ^b^visujjhatī^eb^ti ettha  kalyāṇīnadīmukhadvāravāsikevaṭṭo kathetabbo. so kira  dīghasomattherassa tikkhattumpi piṇḍapātaṃ datvā maraṇamañce nipanno  ``ayyassa maṃ dīghasomattherassa dinnapiṇḍapāto uddharatī''ti āha.</p>
              <p>[03] ^b^neva dāyakato^eb^ti ettha vaḍḍhamānavāsiluddako kathetabbo.  so kira petadakkhiṇaṃ dento ekassa dussīlasseva tayo vāre  adāsi, tatiyavāre ``amanusso dussīlo maṃ vilumpatī''ti viravi,  ekassa sīlavantabhikkhuno datvā pāpitakāleyevassa pāpuṇi.</p>
              <p>[03] ^b^dāyakato ceva visujjhatī^eb^ti ettha asadisadānaṃ kathetabbaṃ.</p>
              <p>[03] ^b^sā dakkhiṇā dāyakato visujjhatī^eb^ti ettha yathā nāma  cheko kassako asārampi khettaṃ labhitvā samaye kasitvā paṃsuṃ  apanetvā sārabījāni patiṭṭhapetvā rattindivaṃ ārakkhe ^a^P5.0077^ea^  pamādaṃ anāpajjanto ^a^V4.0238^ea^ aññassa sārakhettato adhikataraṃ dhaññaṃ  labhati, evaṃ sīlavā dussīlassa datvāpi phalaṃ mahantaṃ adhigacchatīti.  iminā upāyena sabbapadesu visujjhanaṃ veditabbaṃ.</p>
              <p>[03] ^b^vītarāgo vītarāgesū^eb^ti ettha ^b^vītarāgo^eb^ nāma  anāgāmī, arahā pana ekantavītarāgova, tasmā arahatā arahato  dinnadānameva aggaṃ. kasmā? bhavālayassa bhavapatthanāya abhāvato.  nanu khīṇāsavo dānaphalaṃ na saddahatīti? dānaphalaṃ saddahantā  khīṇāsavasadisā na honti. khīṇāsavena katakammaṃ pana  nicchandarāgattā kusalaṃ vā akusalaṃ vā na hoti, kiriyaṭṭhāne  tiṭṭhati, tenevassa dānaṃ aggaṃ hotīti vadanti.</p>
              <p>[03] kiṃ pana sammāsambuddhena sāriputtattherassa dinnaṃ mahapphalaṃ, udāhu  sāriputtattherena sammāsambuddhassa dinnanti. sammāsambuddhena  sāriputtattherassa dinnaṃ mahapphalanti vadanti. sammāsambuddhañhi  ṭhapetvā añño dānassa vipākaṃ jānituṃ samattho nāma natthi.  dānañhi catūhi sampadāhi dātuṃ sakkontassa tasmiṃyeva attabhāve  vipākaṃ deti. tatrimā sampadā -- deyyadhammassa dhammena ^a^M4.0228^ea^ samena paraṃ  apīḷetvā uppannatā, pubbacetanādivasena cetanāya mahattatā,  khīṇāsavabhāvena guṇātirekatā, taṃdivasaṃ nirodhato vuṭṭhitabhāvena  vatthusampannatāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] dakkhiṇāvibhaṅgasuttavaṇṇanā niṭṭhitā. </p>
              <p>[06] catutthavaggavaṇṇanā niṭṭhitā. </p>
            </h4>
          </h3>
        </h2>
      </h1>
    </h0>
    <h0>
      <h0n> 5. saḷāyatanavaggo </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> 1. anāthapiṇḍikovādasuttavaṇṇanā </h3n>
            <h4>
              <h4n> </h4n>
              <p>[03] 383^b^.^eb^ ^b^evaṃ^eb^ ^a^V4.0239^ea^ ^a^M4.0229^ea^ ^b^me suta^eb^nti anāthapiṇḍikovādasuttaṃ.  tattha ^b^bāḷhagilāno^eb^ti adhimattagilāno maraṇaseyyaṃ upagato.  ^b^āmantesī^eb^ti ^a^P5.0078^ea^ gahapatissa kira yāva pādā  vahiṃsu, tāva divase sakiṃ vā dvikkhattuṃ vā tikkhattuṃ vā buddhupaṭṭhānaṃ  akhaṇḍaṃ akāsi. yattakañcassa satthu upaṭṭhānaṃ ahosi, tattakaṃyeva  mahātherānaṃ. so ajja gamanapādassa pacchinnattā anuṭṭhānaseyyaṃ upagato  sāsanaṃ pesetukāmo aññataraṃ purisaṃ āmantesi. ^b^tenupasaṅkamī^eb^ti  bhagavantaṃ āpucchitvā sūriyatthaṅgamanavelāya upasaṅkami. </p>
              <p>[03] 384^b^.^eb^ ^b^paṭikkamantī^eb^ti osakkanti, tanukā bhavanti.  ^b^abhikkamantī^eb^ti abhivaḍḍhanti ottharanti, balavatiyo honti.</p>
              <p>[03] ^b^abhikkamosānaṃ paññāyati no paṭikkamo^eb^ti yasmiñhi samaye  māraṇantikā vedanā uppajjati, uparivāte jalitaggi viya hoti,  yāva usmā na pariyādiyati, tāva mahatāpi upakkamena na sakkā  vūpasametuṃ, usmāya pana pariyādinnāya vūpasammati. </p>
              <p>[03] 385^b^.^eb^ athāyasmā sāriputto cintesi -- ``ayaṃ  mahāseṭṭhissa vedanā māraṇantikā, na sakkā paṭibāhituṃ, avasesā kathā  niratthakā, dhammakathamassa kathessāmī''ti. atha naṃ taṃ kathento  ^b^tasmātihā^eb^tiādimāha. tattha ^b^tasmā^eb^ti yasmā cakkhuṃ  tīhi gāhehi gaṇhanto uppannaṃ māraṇantikaṃ vedanaṃ paṭibāhituṃ samattho  nāma natthi, tasmā. ^b^na cakkhuṃ upādiyissāmī^eb^ti cakkhuṃ  ^a^V4.0240^ea^ tīhi gāhehi na gaṇhissāmi. ^b^na ca me cakkhunissitaṃ  viññāṇa^eb^nti viññāṇañcāpi me cakkhunissitaṃ na bhavissati.  ^b^na rūpa^eb^nti heṭṭhā āyatanarūpaṃ kathitaṃ, imasmiṃ ṭhāne sabbampi  kāmabhavarūpaṃ kathento evamāha. </p>
              <p>[03] 386^b^.^eb^ ^b^na idhaloka^eb^nti vasanaṭṭhānaṃ vā ghāsacchādanaṃ  vā ^a^P5.0079^ea^ na upādiyissāmīti attho. idañhi  paccayesu aparitassanatthaṃ kathitaṃ. ^b^na paraloka^eb^nti ^a^M4.0230^ea^ ettha pana  manussalokaṃ ṭhapetvā sesā paralokā nāma. idaṃ --  ``asukadevaloke nibbattitvā asukaṭṭhāne bhavissāmi, idaṃ nāma  khādissāmi bhuñjissāmi nivāsessāmi pārupissāmī''ti evarūpāya  paritassanāya pahānatthaṃ vuttaṃ. tampi na upādiyissāmi, na ca me  tannissitaṃ viññāṇaṃ bhavissatīti evaṃ tīhi gāhehi parimocetvā  thero desanaṃ arahattanikūṭena niṭṭhapesi. </p>
              <p>[03] 387^b^.^eb^ ^b^olīyasī^eb^ti attano sampattiṃ disvā  ārammaṇesu bajjhasi allīyasīti. iti āyasmā ānando --  ``ayampi nāma gahapati evaṃ saddho pasanno maraṇabhayassa bhāyati,  añño ko na bhāyissatī''ti maññamāno tassa gāḷhaṃ katvā ovādaṃ  dento evamāha. ^b^na ca me evarūpī dhammīkathā sutapubbā^eb^ti  ayaṃ upāsako -- ``satthu santikāpi me evarūpī dhammakathā na  sutapubbā''ti vadati, kiṃ satthā evarūpi sukhumaṃ gambhīrakathaṃ na  kathetīti? no na katheti. evaṃ pana cha ajjhattikāni  āyatanāni cha bāhirāni cha viññāṇakāye cha phassakāye cha  vedanākāye cha dhātuyo pañcakkhandhe cattāro arūpe idhalokañca  paralokañca dassetvā diṭṭhasutamutaviññātavasena arahatte pakkhipitvā  kathitakathā etena na sutapubbā, tasmā evaṃ vadati.</p>
              <p>[03] apicāyaṃ upāsako dānādhimutto dānābhirato buddhānaṃ santikaṃ  gacchanto ^a^P5.0080^ea^ tucchahattho na gatapubbo. purebhattaṃ  gacchanto yāgukhajjakādīni gāhāpetvā gacchati, pacchābhattaṃ  sappimadhuphāṇitādīni. tasmiṃ asati vālikaṃ gāhāpetvā  gandhakuṭipariveṇe okirāpeti, dānaṃ datvā sīlaṃ rakkhitvā gehaṃ gato.  bodhisattagatiko kiresa upāsako, tasmā bhagavā catuvīsati  saṃvaccharāni upāsakassa yebhuyyena dānakathameva kathesi --  ``upāsaka, idaṃ dānaṃ nāma bodhisattānaṃ gatamaggo, mayhampi  gatamaggo, mayā satasahassakappādhikāni cattāri asaṅkhyeyyāni  ^a^V4.0241^ea^ dānaṃ  dinnaṃ, tvaṃ mayā gatamaggameva anugacchasī''ti. dhammasenāpatiādayo  mahāsāvakāpi attano attano santikaṃ āgatakāle dānakathamevassa  kathenti. tenevāha ^b^na kho gahapati gihīnaṃ odātavasanānaṃ  evarūpī dhammīkathā paṭibhātī^eb^ti. idaṃ vuttaṃ hoti -- gahapati  gihīnaṃ nāma khettavatthuhiraññasuvaṇṇadāsīdāsaputtabhariyādīsu tibbo  ālayo tibbaṃ nikantipariyuṭṭhānaṃ ^a^M4.0231^ea^, tesaṃ -- ``ettha ālayo na  kātabbo, nikanti na kātabbā''ti kathā na paṭibhāti na ruccatīti.</p>
              <p>[03] ^b^yena bhagavā tenupasaṅkamī^eb^ti kasmā upasaṅkami?  tusitabhavane kirassa nibbattamattasseva tigāvutappamāṇaṃ suvaṇṇakkhandhaṃ  viya vijjotamānaṃ attabhāvaṃ uyyānavimānādisampattiñca disvā --  ``mahatī ayaṃ mayhaṃ sampatti, kiṃ nu kho me manussapathe kammaṃ  kata''nti olokento tīsu ratanesu adhikāraṃ disvā cintesi  ``pamādaṭṭhānamidaṃ devattaṃ nāma, imāya hi me sampattiyā modamānassa  satisammosopi siyā, handāhaṃ gantvā mama jetavanassa ceva  bhikkhusaṅghassa ca tathāgatassa ca ariyamaggassa ca sāriputtattherassa  ca vaṇṇaṃ kathetvā tato āgantvā sampattiṃ anubhavissāmī''ti. so  tathā ^a^P5.0081^ea^ akāsi. taṃ dassetuṃ ^b^atha kho  anāthapiṇḍiko^eb^tiādi vuttaṃ.</p>
              <p>[03] tattha ^b^isisaṅghanisevita^eb^nti bhikkhusaṅghanisevitaṃ. evaṃ  paṭhamagāthāya jetavanassa vaṇṇaṃ kathetvā idāni ariyamaggassa vaṇṇaṃ  kathento ^b^kammaṃ vijjā cā^eb^tiādimāha. tattha ^b^kamma^eb^nti  maggacetanā. ^b^vijjā^eb^ti maggapaññā. ^b^dhammo^eb^ti  samādhipakkhiko dhammo. ^b^sīlaṃ jīvitamuttama^eb^nti sīle  patiṭṭhitassa jīvitaṃ uttamanti dasseti. atha vā ^b^vijjā^eb^ti  diṭṭhisaṅkappo. ^b^dhammo^eb^ti vāyāmasatisamādhayo. ^b^sīla^eb^nti  vācākammantājīvā. ^b^jīvitamuttama^eb^nti etasmiṃ sīle  patiṭṭhitassa jīvitaṃ nāma uttamaṃ. ^b^etena maccā sujjhantī^eb^ti  etena aṭṭhaṅgikena maggena sattā visujjhanti.</p>
              <p>[03] ^b^tasmā^eb^ti yasmā maggena sujjhanti, na gottadhanehi, tasmā.  ^b^yoniso vicine dhamma^eb^nti upāyena samādhipakkhiyaṃ dhammaṃ  vicineyya. ^b^evaṃ tattha visujjhatī^eb^ti evaṃ tasmiṃ ariyamagge  visujjhati ^a^V4.0242^ea^. atha vā ^b^yoniso vicine dhamma^eb^nti upāyena  pañcakkhandhadhammaṃ vicineyya. ^b^evaṃ tattha visujjhatī^eb^ti evaṃ  tesu catūsu saccesu visujjhati.</p>
              <p>[03] idāni sāriputtattherassa vaṇṇaṃ kathento ^b^sāriputto  vā^eb^tiādimāha. tattha ^b^sāriputto vā^eb^ti avadhāraṇavacanaṃ.  etehi paññādīhi sāriputtova seyyoti vadati. ^b^upasamenā^eb^ti  kilesaupasamena. ^b^pāraṅgato^eb^ti ^a^M4.0232^ea^ nibbānaṃ gato. yo koci  nibbānaṃ patto bhikkhu, so etāvaparamo siyā, na therena uttaritaro  nāma atthīti vadati. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] anāthapiṇḍikovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 2. channovādasuttavaṇṇanā </h3n>
            <h4>
              <h4n> </h4n>
              <p>[03] 389^b^.^eb^ ^b^evaṃ^eb^ ^a^V4.0243^ea^ ^a^P5.0082^ea^ ^b^me suta^eb^nti  channovādasuttaṃ. tattha ^b^channo^eb^ti evaṃnāmako thero, na  abhinikkhamanaṃ nikkhantatthero. ^b^paṭisallānā^eb^ti phalasamāpattito.  ^b^gilānapucchakā^eb^ti gilānupaṭṭhānaṃ nāma buddhavaṇṇitaṃ, tasmā  evamāha. ^b^sattha^eb^nti jīvitahārakasatthaṃ. ^b^nāvakaṅkhāmī^eb^ti  icchāmi. </p>
              <p>[03] 390^b^.^eb^ ^b^anupavajja^eb^nti anuppattikaṃ appaṭisandhikaṃ. </p>
              <p>[03] 391^b^.^eb^ ^b^etaṃ mamā^eb^tiādīni  taṇhāmānadiṭṭhigāhavasena vuttāni. ^b^nirodhaṃ disvā^eb^ti khayavayaṃ  ñatvā. ^b^netaṃ mama nesohamasmi na meso attāti  samanupassāmī^eb^ti aniccaṃ dukkhaṃ anattāti samanupassāmi. </p>
              <p>[03] 393^b^.^eb^ ^b^tasmā^eb^ti yasmā māraṇantikavedanaṃ  adhivāsetuṃ asakkonto satthaṃ āharāmīti vadati, tasmā. puthujjano  āyasmā, tena idampi manasi karohīti dīpeti.  ^b^niccakappa^eb^nti niccakālaṃ. ^b^nissitassā^eb^ti taṇhādiṭṭhīhi  nissitassa. ^b^calita^eb^nti ^a^P5.0083^ea^ vipphanditaṃ hoti.  ^b^passaddhī^eb^ti kāyacittapassaddhi, kilesapassaddhi nāma hotīti  attho. ^b^natī^eb^ti taṇhānati. ^b^natiyā asatī^eb^ti bhavatthāya  ālayanikantipariyuṭṭhānesu asati. ^b^āgatigati na hotī^eb^ti  paṭisandhivasena āgati nāma na hoti, cutivasena gamanaṃ nāma na  hoti. ^b^cutūpapāto^eb^ti cavanavasena cuti, upapajjanavasena upapāto.  ^b^nevidha na huraṃ na ubhayamantarenā^eb^ti nayidha loke, na  paraloke, na ubhayattha hoti. ^b^esevanto dukkhassā^eb^ti  vaṭṭadukkhakilesadukkhassa ayameva anto ayaṃ paricchedo ^a^M4.0233^ea^ parivaṭumabhāvo  hoti. ayameva hi ettha attho. ye pana ``na ubhayamantarenā''ti  vacanaṃ gahetvā antarābhavaṃ icchanti, tesaṃ uttaraṃ heṭṭhā vuttameva. </p>
              <p>[03] 394^b^.^eb^ ^b^satthaṃ āharesī^eb^ti jīvitahārakaṃ satthaṃ  āhari, kaṇṭhanāḷiṃ chindi. athassa tasmiṃ ^a^V4.0244^ea^ khaṇe maraṇabhayaṃ  okkami, gatinimittaṃ upaṭṭhāsi. so attano puthujjanabhāvaṃ ñatvā  saṃviggo vipassanaṃ paṭṭhapetvā saṅkhāre pariggaṇhanto arahattaṃ patvā  samasīsī hutvā parinibbāyi. ^b^sammukhāyeva anupavajjatā  byākatā^eb^ti kiñcāpi idaṃ therassa puthujjanakāle byākaraṇaṃ hoti,  etena pana byākaraṇena anantarāyamassa parinibbānaṃ ahosi. tasmā  bhagavā tameva byākaraṇaṃ gahetvā kathesi. ^b^upavajjakulānī^eb^ti  ^a^P5.0084^ea^ upasaṅkamitabbakulāni. iminā thero, --  ``bhante, evaṃ upaṭṭhākesu ca upaṭṭhāyikāsu ca vijjamānāsu so bhikkhu  tumhākaṃ sāsane parinibbāyissatī''ti pucchati. athassa bhagavā  kulesu saṃsaggābhāvaṃ dīpento ^b^honti hete sāriputtā^eb^tiādimāha.  imasmiṃ kira ṭhāne therassa kulesu asaṃsaṭṭhabhāvo pākaṭo ahosi.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] channovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 3. puṇṇovādasuttavaṇṇanā </h3n>
            <h4>
              <h4n> </h4n>
              <p>[03] 395^b^.^eb^ ^b^evaṃ^eb^ ^a^V4.0245^ea^ ^b^me suta^eb^nti puṇṇovādasuttaṃ. tattha  ^b^paṭisallānā^eb^ti ekībhāvā. ^b^taṃ ce^eb^ti taṃ cakkhuñceva  rūpañca. ^b^nandīsamudayā dukkhasamudayo^eb^ti nandiyā taṇhāya  samodhānena pañcakkhandhadukkhassa samodhānaṃ hoti. iti chasu dvāresu  dukkhaṃ samudayoti dvinnaṃ saccānaṃ vasena vaṭṭaṃ matthakaṃ pāpetvā dassesi.  dutiyanaye nirodho maggoti dvinnaṃ saccānaṃ vasena vivaṭṭaṃ matthakaṃ  pāpetvā dassesi. ^b^iminā ca tvaṃ puṇṇā^eb^ti pāṭiyekko  anusandhi. evaṃ tāva vaṭṭavivaṭṭavasena desanaṃ arahatte pakkhipitvā  idāni puṇṇattheraṃ sattasu ṭhānesu sīhanādaṃ nadāpetuṃ ^b^iminā ca  tva^eb^ntiādimāha. </p>
              <p>[03] 396^b^.^eb^ ^b^caṇḍā^eb^ti ^a^M4.0234^ea^ duṭṭhā kibbisā. ^b^pharusā^eb^ti  kakkhaḷā. ^b^akkosissantī^eb^ti ^a^P5.0085^ea^ dasahi  akkosavatthūhi akkosissanti. ^b^paribhāsissantī^eb^ti kiṃ samaṇo  nāma tvaṃ, idañca idañca te karissāmāti tajjessanti.  ^b^evametthā^eb^ti evaṃ mayhaṃ ettha bhavissati.</p>
              <p>[03] ^b^daṇḍenā^eb^ti catuhatthena daṇḍena vā ghaṭikamuggarena vā.  ^b^satthenā^eb^ti ekatodhārādinā. ^b^satthahārakaṃ pariyesantī^eb^ti  jīvitahārakaṃ satthaṃ pariyesanti. idaṃ thero tatiyapārājikavatthusmiṃ  asubhakathaṃ sutvā attabhāvena jigucchantānaṃ bhikkhūnaṃ  satthahārakapariyesanaṃ sandhāyāha. ^b^damūpasamenā^eb^ti ettha  ^b^damo^eb^ti indriyasaṃvarādīnaṃ etaṃ nāmaṃ. ``saccena danto damasā  upeto, vedantagū vusitabrahmacariyo''ti (saṃ0 ni0  1.195; su0  ni0 467) ettha hi indriyasaṃvaro damoti vutto. ``yadi saccā  damā cāgā, khantyā bhiyyodha vijjatī''ti (saṃ0 ni0  1.246;  su0 ni0 191) ettha paññā damoti vutto. ``dānena damena  saṃyamena saccavajjenā''ti (dī0 ni0 1.166; ma0 ni0 2.226)  ettha uposathakammaṃ damoti vuttaṃ. imasmiṃ pana sutte khanti damoti  veditabbā. ^b^upasamo^eb^ti tasseva vevacanaṃ. </p>
              <p>[03] 397^b^.^eb^ ^b^atha kho āyasmā puṇṇo^eb^ti ko panesa  puṇṇo, kasmā panettha gantukāmo ahosīti ^a^V4.0246^ea^. sunāparantavāsiko eva  eso, sāvatthiyaṃ pana asappāyavihāraṃ sallakkhetvā tattha gantukāmo  ahosi.</p>
              <p>[03] tatrāyaṃ anupubbikathā -- sunāparantaraṭṭhe ^a^P5.0086^ea^ kira  ekasmiṃ vāṇijakagāme ete dve bhātaro. tesu kadāci jeṭṭho pañca  sakaṭasatāni gahetvā janapadaṃ gantvā bhaṇḍaṃ āharati, kadāci kaniṭṭho.  imasmiṃ pana samaye kaniṭṭhaṃ ghare ṭhapetvā jeṭṭhabhātiko pañca  sakaṭasatāni gahetvā janapadacārikaṃ caranto anupubbena sāvatthiṃ patvā  jetavanassa nātidūre sakaṭasatthaṃ nivāsetvā bhuttapātarāso  parijanaparivuto phāsukaṭṭhāne nisīdi.</p>
              <p>[03] tena ca samayena sāvatthivāsino bhuttapātarāsā uposathaṅgāni  adhiṭṭhāya suddhuttarāsaṅgā gandhapupphādihatthā yena buddho yena dhammo yena  saṅgho, tanninnā tappoṇā tappābbhārā hutvā dakkhiṇadvārena  nikkhamitvā jetavanaṃ ^a^M4.0235^ea^ gacchanti. so te disvā ``kahaṃ ime  gacchanti''ti ekamanussaṃ pucchi. kiṃ tvaṃ ayyo na jānāsi, loke  buddhadhammasaṅgharatanāni nāma uppannāni, iccesa mahājano satthu  santike dhammakathaṃ sotuṃ gacchatīti. tassa buddhoti vacanaṃ  chavicammādīni chinditvā aṭṭhimiñjaṃ āhacca aṭṭhāsi. atha attano  parijanaparivuto tāya parisāya saddhiṃ vihāraṃ gantvā satthu  madhurassarena dhammaṃ desentassa parisapariyante ṭhito dhammaṃ sutvā  pabbajjāya cittaṃ uppādesi. atha tathāgatena kālaṃ viditvā parisāya  uyyojitāya satthāraṃ upasaṅkamitvā vanditvā svātanāya nimantetvā  dutiyadivase maṇḍapaṃ kāretvā āsanāni paññapetvā buddhappamukhassa  saṅghassa mahādānaṃ datvā bhuttapātarāso uposathaṅgāni adhiṭṭhāya  bhaṇḍāgārikaṃ pakkosāpetvā, ettakaṃ bhaṇḍaṃ vissajjitaṃ, ettakaṃ na  vissajjitanti sabbaṃ ācikkhitvā -- ``imaṃ sāpateyyaṃ mayhaṃ  kaniṭṭhassa dehī''ti sabbaṃ niyyātetvā satthu santike pabbajitvā  kammaṭṭhānaparāyaṇo ahosi.</p>
              <p>[03] athassa ^a^P5.0087^ea^ kammaṭṭhānaṃ manasikarontassa kammaṭṭhānaṃ  na upaṭṭhāti. tato cintesi -- ``ayaṃ janapado mayhaṃ asappāyo,  yaṃnūnāhaṃ satthu santike kammaṭṭhānaṃ gahetvā sakaṭṭhānameva gaccheyya''nti.  atha pubbaṇhasamaye piṇḍāya caritvā sāyanhasamaye paṭisallānā  vuṭṭhahitvā bhagavantaṃ ^a^V4.0247^ea^ upasaṅkamitvā kammaṭṭhānaṃ kathāpetvā satta sīhanāde  naditvā pakkāmi. tena vuttaṃ -- ``atha kho āyasmā  puṇṇo...pe0... viharatī''ti.</p>
              <p>[03] kattha panāyaṃ vihāsīti? catūsu ṭhānesu vihāsi,  sunāparantaraṭṭhaṃ tāva pavisitvā ^b^ajjuhatthapabbate^eb^ nāma pavisitvā  vāṇijagāmaṃ piṇḍāya pāvisi. atha naṃ kaniṭṭhabhātā sañjānitvā  bhikkhaṃ datvā, ``bhante, aññattha agantvā idheva vasathā''ti paṭiññaṃ  kāretvā tattheva vasāpesi.</p>
              <p>[03] tato ^b^samuddagirivihāraṃ^eb^ nāma agamāsi. tattha  ayakantapāsāṇehi paricchinditvā katacaṅkamo atthi, taṃ koci  caṅkamituṃ samattho nāma natthi. tattha samuddavīciyo āgantvā  ayakantapāsāṇesu paharitvā mahāsaddaṃ karonti. theronaṃ --  ``kammaṭṭhānaṃ manasikarontānaṃ phāsuvihāro hotū''ti samuddaṃ nissaddaṃ  katvā adhiṭṭhāsi.</p>
              <p>[03] tato ^a^M4.0236^ea^ ^b^mātulagiriṃ^eb^ nāma agamāsi. tattha sakuṇasaṅgho  ussanno, rattiñca divā ca saddo ekābaddhova hoti, thero imaṃ ṭhānaṃ  aphāsukanti tato ^b^makulakārāmavihāraṃ^eb^ nāma gato. so  vāṇijagāmassa nātidūro naccāsanno gamanāgamanasampanno vivitto  appasaddo. thero imaṃ ṭhānaṃ phāsukanti tattha  rattiṭṭhānadivāṭṭhānacaṅkamanādīni kāretvā vassaṃ upagacchi. evaṃ catūsu  ṭhānesu vihāsi.</p>
              <p>[03] athekadivasaṃ ^a^P5.0088^ea^ tasmiṃyeva antovasse pañca  vāṇijasatāni parasamuddaṃ gacchāmāti nāvāya bhaṇḍaṃ pakkhipiṃsu.  nāvārohanadivase therassa kaniṭṭhabhātā theraṃ bhojetvā therassa santike  sikkhāpadāni gahetvā vanditvā gacchanto, -- ``bhante, mahāsamuddo  nāma appameyyo anekantarāyo, amhe āvajjeyyāthā''ti vatvā nāvaṃ  āruhi. nāvā uttamajavena gacchamānā aññataraṃ dīpakaṃ pāpuṇi.  manussā pātarāsaṃ karissāmāti dīpake otiṇṇā. tasmiṃ dīpe  aññaṃ kiñci natthi, candanavanameva ahosi.</p>
              <p>[03] atheko vāsiyā rukkhaṃ ākoṭetvā lohitacandanabhāvaṃ ñatvā āha  -- ``bho mayaṃ lābhatthāya ^a^V4.0248^ea^ parasamuddaṃ gacchāma, ito ca uttari lābho  nāma natthi, caturaṅgulamattā ghaṭikā satasahassaṃ agghati,  hāretabbakayuttaṃ bhaṇḍaṃ hāretvā candanassa pūremā''ti. te tathā kariṃsu.  candanavane adhivatthā amanussā kujjhitvā -- ``imehi amhākaṃ  candanavanaṃ nāsitaṃ, ghātessāma ne''ti cintetvā -- ``idheva  ghātitesu sabbaṃ vanaṃ ekaṃ kuṇapaṃ bhavissati, samuddamajjhe nesaṃ nāvaṃ  osīdessāmā''ti āhaṃsu. atha tesaṃ nāvaṃ āruyha muhuttaṃ  gatakāleyeva uppādikaṃ uṭṭhapetvā sayampi te amanussā bhayānakāni  rūpāni dassayiṃsu. bhītā manussā attano attano devatā  namassanti. therassa kaniṭṭho cūḷapuṇṇakuṭumbiko -- ``mayhaṃ bhātā  avassayo hotū''ti therassa namassamāno aṭṭhāsi.</p>
              <p>[03] theropi kira tasmiṃyeva khaṇe āvajjitvā tesaṃ byasanuppattiṃ  ^a^P5.0089^ea^ ñatvā vehāsaṃ uppatitvā sammukhe aṭṭhāsi.  amanussā theraṃ disvā ``ayyo puṇṇatthero etī''ti pakkamiṃsu,  uppādikaṃ sannisīdi. thero mā bhāyathāti te ^a^M4.0237^ea^ assāsetvā ``kahaṃ  gantukāmatthā''ti pucchi. bhante, amhākaṃ sakaṭṭhānameva gacchāmāti.  thero nāvaṃ phale akkamitvā ``etesaṃ icchitaṭṭhānaṃ gacchatū''ti  adhiṭṭhāsi. vāṇijā sakaṭṭhānaṃ gantvā taṃ pavattiṃ puttadārassa  ārocetvā ``etha theraṃ saraṇaṃ gacchāmā''ti pañcasatā attano  pañcamātugāmasatehi saddhiṃ tīsu saraṇesu patiṭṭhāya upāsakattaṃ paṭivedesuṃ.  tato nāvāya bhaṇḍaṃ otāretvā therassa ekaṃ koṭṭhāsaṃ katvā --  ``ayaṃ, bhante, tumhākaṃ koṭṭhāso''ti āhaṃsu. thero -- ``mayhaṃ  visuṃ koṭṭhāsakiccaṃ natthi, satthā pana tumhehi diṭṭhapubbo''ti. na  diṭṭhapubbo, bhanteti. tena hi iminā satthu maṇḍalamāḷaṃ karotha, evaṃ  satthāraṃ passissathāti. te sādhu, bhanteti tena ca koṭṭhāsena attano  ca koṭṭhāsehi maṇḍalamāḷaṃ kātuṃ ārabhiṃsu.</p>
              <p>[03] satthāpi kira āraddhakālato paṭṭhāya paribhogaṃ akāsi.  ārakkhamanussā rattiṃ obhāsaṃ disvā ``mahesakkhā devatā atthī''ti  saññaṃ kariṃsu. upāsakā maṇḍalamāḷañca bhikkhusaṅghassa ca  senāsanāni niṭṭhapetvā dānasambhāraṃ sajjetvā -- ``kataṃ, bhante,  amhehi attano kiccaṃ, satthāraṃ pakkosathā''ti therassa ārocesuṃ.  thero sāyanhasamaye iddhiyā sāvatthiṃ patvā, ``bhante,  vāṇijagāmavāsino tumhe daṭṭhukāmā, tesaṃ anukampaṃ karothā''ti  bhagavantaṃ yāci. bhagavā adhivāsesi. thero bhagavato adhivāsanaṃ  viditvā sakaṭṭhānameva paccāgato.</p>
              <p>[03] bhagavāpi ^a^V4.0249^ea^ ānandatheraṃ āmantesi ^a^P5.0090^ea^, --  ``ānanda, sve sunāparante vāṇijagāme piṇḍāya carissāma, tvaṃ  ekūnapañcasatānaṃ bhikkhūnaṃ salākaṃ dehī''ti. thero sādhu, bhanteti  bhikkhusaṅghassa tamatthaṃ ārocetvā nabhacārikā bhikkhū salākaṃ  gaṇhantūti āha. taṃdivasaṃ kuṇḍadhānatthero paṭhamaṃ salākaṃ aggahesi.  vāṇijagāmavāsinopi ``sve kira satthā āgamissatī''ti gāmamajjhe  maṇḍapaṃ katvā dānaggaṃ sajjayiṃsu. bhagavā pātova sarīrapaṭijagganaṃ  katvā gandhakuṭiṃ pavisitvā phalasamāpattiṃ appetvā nisīdi.  sakkassa paṇḍukambalasilāsanaṃ uṇhaṃ ahosi. so kiṃ idanti  āvajjetvā ^a^M4.0238^ea^ satthu sunāparantagamanaṃ disvā vissakammaṃ āmantesi --  ``tāta ajja bhagavā timattāni yojanasatāni piṇḍācāraṃ karissati,  pañca kūṭāgārasatāni māpetvā jetavanadvārakoṭṭhamatthake gamanasajjāni  katvā ṭhapehī''ti. so tathā akāsi. bhagavato kūṭāgāraṃ catumukhaṃ  ahosi, dvinnaṃ aggasāvakānaṃ dvimukhāni, sesāni ekamukhāni.  satthā gandhakuṭito nikkhamma paṭipāṭiyā ṭhapitakūṭāgāresu dhurakūṭāgāraṃ  pāvisi. dve aggasāvake ādiṃ katvā ekūnapañcabhikkhusatānipi  kūṭāgāraṃ gantvā nisinnā ahesuṃ. ekaṃ tucchakūṭāgāraṃ ahosi,  pañcapi kūṭāgārasatāni ākāse uppatiṃsu.</p>
              <p>[03] satthā ^a^P5.0091^ea^ saccabandhapabbataṃ nāma patvā kūṭāgāraṃ  ākāse ṭhapesi. tasmiṃ pabbate saccabandho nāma micchādiṭṭhikatāpaso  mahājanaṃ micchādiṭṭhiṃ uggaṇhāpento lābhaggayasaggappatto hutvā vasati.  abbhantare cassa antocāṭiyaṃ padīpo viya arahattassa upanissayo  jalati. taṃ disvā dhammamassa kathessāmīti gantvā dhammaṃ desesi.  tāpaso desanāpariyosāne arahattaṃ pāpuṇi, maggenevāssa abhiññā  āgatā. ehibhikkhu hutvā iddhimayapattacīvaradharo hutvā kūṭāgāraṃ  pāvisi.</p>
              <p>[03] bhagavā kūṭāgāragatehi pañcahi bhikkhusatehi saddhiṃ vāṇijagāmaṃ  gantvā kūṭāgārāni adissamānāni katvā vāṇijagāmaṃ pāvisi.  vāṇijā buddhappamukhassa bhikkhusaṅghassa mahādānaṃ datvā satthāraṃ  makulakārāmaṃ nayiṃsu. satthā maṇḍalamāḷaṃ pāvisi. mahājano yāva  satthā bhattadarathaṃ paṭipassambheti, tāva pātarāsaṃ katvā uposathaṅgāni  samādāya bahuṃ gandhañca pupphañca ādāya ^a^V4.0250^ea^ dhammassavanatthāya ārāmaṃ  paccāgamāsi. satthā dhammaṃ desesi. mahājanassa bandhanamokkho  jāto, mahantaṃ buddhakolāhalaṃ ahosi.</p>
              <p>[03] satthā mahājanassa saṅgahatthaṃ katipāhaṃ tattheva vasi, aruṇaṃ pana  mahāgandhakuṭiyaṃyeva uṭṭhapesi. tattha katipāhaṃ vasitvā vāṇijagāme  piṇḍāya caritvā ``tvaṃ idheva vasāhī''ti puṇṇattheraṃ nivattetvā  antare nammadānadī ^a^M4.0239^ea^ nāma atthi, tassā tīraṃ agamāsi.  nammadānāgarājā satthu paccuggamanaṃ katvā nāgabhavanaṃ pavesetvā tiṇṇaṃ  ratanānaṃ sakkāraṃ akāsi. satthā ^a^P5.0092^ea^ tassa dhammaṃ  kathetvā nāgabhavanā nikkhami. so -- ``mayhaṃ, bhante, paricaritabbaṃ  dethā''ti yāci, bhagavā nammadānadītīre padacetiyaṃ dassesi. taṃ  vīcīsu āgatāsu pidhīyati, gatāsu vivarīyati, mahāsakkārappattaṃ  ahosi. satthā tato nikkhamma saccabandhapabbataṃ gantvā saccabandhaṃ  āha -- ``tayā mahājano apāyamagge otārito, tvaṃ idheva vasitvā  etesaṃ laddhiṃ vissajjāpetvā nibbānamagge patiṭṭhāpehī''ti. sopi  paricaritabbaṃ yāci. satthā ghanapiṭṭhipāsāṇe allamattikapiṇḍamhi  lañchanaṃ viya padacetiyaṃ dassesi, tato jetavanameva gato. etamatthaṃ  sandhāya ^b^tenevantaravassenā^eb^tiādi vuttaṃ.</p>
              <p>[03] ^b^parinibbāyī^eb^ti anupādisesāya nibbānadhātuyā  parinibbāyi. mahājano therassa satta divasāni sarīrapūjaṃ katvā  bahūni gandhakaṭṭhāni samodhānetvā sarīraṃ jhāpetvā dhātuyo ādāya  cetiyaṃ akāsi. ^b^sambahulā bhikkhū^eb^ti therassa āḷāhane  ṭhitabhikkhū. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] puṇṇovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 4. nandakovādasuttavaṇṇanā </h3n>
            <h4>
              <h4n> </h4n>
              <p>[03] 398^b^.^eb^ ^b^evaṃ^eb^ ^a^V4.0251^ea^ ^b^me suta^eb^nti nandakovādasuttaṃ. tattha  ^b^tena kho pana samayenā^eb^ti bhagavā mahāpajāpatiyā yācito  bhikkhunisaṅghaṃ uyyojetvā bhikkhusaṅghaṃ sannipātetvā -- ``therā  bhikkhū vārena bhikkhuniyo ovadantū''ti saṅghassa bhāraṃ akāsi.  taṃ sandhāyetaṃ vuttaṃ. tattha ^b^pariyāyenā^eb^ti vārena. ^b^na  icchatī^eb^ti attano vāre sampatte dūraṃ gāmaṃ vā gantvā  sūcikammādīni vā ārabhitvā ``ayaṃ nāmassa papañco''ti ^a^P5.0093^ea^  vadāpesi. imaṃ pana pariyāyena ovādaṃ bhagavā  nandakattherasseva kāraṇā akāsi. kasmā? imāsañhi bhikkhunīnaṃ  theraṃ disvā cittaṃ ekaggaṃ hoti ^a^M4.0240^ea^ pasīdati. tena tā tassa ovādaṃ  sampaṭicchitukāmā, dhammakathaṃ sotukāmā. tasmā bhagavā --  ``nandako attano vāre sampatte ovādaṃ dassati, dhammakathaṃ  kathessatī''ti vārena ovādaṃ akāsi. thero pana attano vāraṃ na  karoti, kasmāti ce? tā kira bhikkhuniyo pubbe therassa jambudīpe  rajjaṃ kārentassa orodhā ahesuṃ. thero pubbenivāsañāṇena taṃ kāraṇaṃ  ñatvā cintesi -- ``maṃ imassa bhikkhunisaṅghassa majjhe nisinnaṃ  upamāyo ca kāraṇāni ca āharitvā dhammaṃ kathayamānaṃ disvā añño  pubbenivāsañāṇalābhī bhikkhu imaṃ kāraṇaṃ oloketvā `āyasmā  nandako yāvajjadivasā orodhe na vissajjeti, sobhatāyamāyasmā  orodhaparivuto'ti vattabbaṃ maññeyyā''ti. etamatthaṃ sampassamāno  thero attano vāraṃ na karoti. imāsañca kira bhikkhunīnaṃ therasseva  desanā sappāyā bhavissatīti ñatvā ^b^atha kho bhagavā āyasmantaṃ  nandakaṃ āmantesi^eb^.</p>
              <p>[03] tāsaṃ bhikkhunīnaṃ pubbe tassa orodhabhāvajānanatthaṃ idaṃ vatthuṃ --  pubbe kira bārāṇasiyaṃ pañca dāsasatāni pañca dāsisatāni cāti  jaṅghasahassaṃ ekatova kammaṃ katvā ekasmiṃ ṭhāne vasi. ayaṃ  nandakatthero tasmiṃ kāle jeṭṭhakadāso hoti ^a^P5.0094^ea^,  gotamī jeṭṭhakadāsī. sā jeṭṭhakadāsassa pādaparicārikā ahosi  paṇḍitā byattā. jaṅghasahassampi puññakammaṃ karontaṃ ekato karoti.  atha vassūpanāyikasamaye pañca paccekabuddhā nandamūlakapabbhārato  isipatane otaritvā nagare piṇḍāya caritvā isipatanameva gantvā --  ``vassūpanāyikakuṭiyā atthāya hatthakammaṃ ^a^V4.0252^ea^ yācissāmā''ti cīvaraṃ  pārupitvā sāyanhasamaye nagaraṃ pavisitvā seṭṭhissa gharadvāre aṭṭhaṃsu.  jeṭṭhakadāsī kuṭaṃ gahetvā udakatitthaṃ gacchantī paccekabuddhe nagaraṃ  pavisante addasa. seṭṭhi tesaṃ āgatakāraṇaṃ sutvā ``amhākaṃ okāso  natthi, gacchantū''ti āha.</p>
              <p>[03] atha te nagarā nikkhamante jeṭṭhakadāsī kuṭaṃ gahetvā pavisantī  disvā kuṭaṃ otāretvā vanditvā onamitvā mukhaṃ pidhāya --  ``ayyā nagaraṃ paviṭṭhamattāva nikkhantā, kiṃ nu kho''ti pucchi.  vassūpanāyikakuṭiyā hatthakammaṃ yācituṃ āgamimhāti. laddhaṃ, bhanteti.  na laddhaṃ upāsiketi? kiṃ panesā kuṭi issareheva kātabbā,  duggatehipi sakkā kātunti. yena kenaci sakkāti? sādhu, bhante,  mayaṃ karissāma. sve mayhaṃ bhikkhaṃ gaṇhathāti nimantetvā  ^a^M4.0241^ea^ udakaṃ  netvā puna kuṭaṃ gahetvā āgamma titthamagge ṭhatvā āgatā  avasesadāsiyo ``ettheva hothā''ti vatvā sabbāsaṃ āgatakāle āha  -- ``amma kiṃ niccameva parassa dāsakammaṃ karissatha, udāhu  dāsabhāvato muccituṃ icchathā''ti? ajjeva muccitumicchāma ayyeti.  yadi evaṃ mayā pañca paccekabuddhā hatthakammaṃ alabhantā svātanāya  nimantitā, tumhākaṃ sāmikehi ekadivasaṃ hatthakammaṃ dāpethāti. tā  sādhūti sampaṭicchitvā sāyaṃ aṭavito āgatakāle sāmikānaṃ  ārocesuṃ. te sādhūti jeṭṭhakadāsassa gehadvāre sannipatiṃsu.</p>
              <p>[03] atha ne jeṭṭhakadāsī sve tātā paccekabuddhānaṃ hatthakammaṃ dethāti  ānisaṃsaṃ ācikkhitvā yepi ^a^P5.0095^ea^ na kātukāmā, te  gāḷhena ovādena tajjetvā paṭicchāpesi. sā punadivase  paccekabuddhānaṃ bhattaṃ datvā sabbesaṃ dāsaputtānaṃ saññaṃ adāsi. te  tāvadeva araññaṃ pavisitvā dabbasambhāre samodhānetvā sataṃ sataṃ hutvā  ekekakuṭiṃ ekekacaṅkamanādiparivāraṃ katvā  mañcapīṭhapānīyaparibhojanīyabhājanādīni ṭhapetvā paccekabuddhe temāsaṃ  tattha vasanatthāya paṭiññaṃ kāretvā vārabhikkhaṃ paṭṭhapesuṃ. yo attano  vāradivase na sakkoti. tassa jeṭṭhakadāsī sakagehato āharitvā  deti. evaṃ temāsaṃ jaggitvā jeṭṭhakadāsī ekekaṃ dāsaṃ ekekaṃ sāṭakaṃ  vissajjāpesi. pañca thūlasāṭakasatāni ahesuṃ. tāni parivattāpetvā  pañcannaṃ paccekabuddhānaṃ ticīvarāni katvā adāsi. paccekabuddhā  yathāphāsukaṃ agamaṃsu. tampi jaṅghasahassaṃ ekato kusalaṃ katvā  kāyassa bhedā devaloke nibbatti. tāni pañca mātugāmasatāni  kālena kālaṃ tesaṃ pañcannaṃ purisasatānaṃ gehe honti, kālena  ^a^V4.0253^ea^ kālaṃ  sabbāpi jeṭṭhakadāsaputtasseva gehe honti. atha ekasmiṃ kāle  jeṭṭhakadāsaputto devalokato cavitvā rājakule nibbatto. tāpi  pañcasatā devakaññā mahābhogakulesu nibbattitvā tassa rajje ṭhitassa  gehaṃ agamaṃsu. etena niyāmena saṃsarantiyo amhākaṃ bhagavato kāle  koliyanagare devadahanagare ca khattiyakulesu nibbattā.</p>
              <p>[03] nandakattheropi pabbajitvā arahattaṃ patto, jeṭṭhakadāsidhītā vayaṃ  āgamma suddhodanamahārājassa aggamahesiṭṭhāne ṭhitā, itarāpi tesaṃ tesaṃ  ^a^M4.0242^ea^ rājaputtānaṃyeva gharaṃ gatā. tāsaṃ sāmikā pañcasatā rājakumārā  udakacumbaṭakalahe satthu dhammadesanaṃ sutvā pabbajitā, rājadhītaro tesaṃ  ukkaṇṭhanatthaṃ ^a^P5.0096^ea^ sāsanaṃ pesesuṃ. te ukkaṇṭhite bhagavā  kuṇāladahaṃ netvā sotāpattiphale patiṭṭhapetvā mahāsamayadivase arahatte  patiṭṭhāpesi. tāpi pañcasatā rājadhītaro nikkhamitvā  mahāpajāpatiyā santike pabbajiṃsu. ayamāyasmā nandako ettāva tā  bhikkhuniyoti evametaṃ vatthu dīpetabbaṃ.</p>
              <p>[03] ^b^rājakārāmo^eb^ti pasenadinā kārito nagarassa  dakkhiṇadisābhāge thūpārāmasadise ṭhāne vihāro. </p>
              <p>[03] 399^b^.^eb^ ^b^sammappaññāya sudiṭṭha^eb^nti hetunā kāraṇena  vipassanāpaññāya yāthāvasarasato diṭṭhaṃ. </p>
              <p>[03] 401^b^.^eb^ ^b^tajjaṃ tajja^eb^nti taṃsabhāvaṃ taṃsabhāvaṃ, atthato  pana taṃ taṃ paccayaṃ paṭicca tā tā vedanā uppajjantīti vuttaṃ hoti. </p>
              <p>[03] 402^b^.^eb^ ^b^pagevassa chāyā^eb^ti mūlādīni nissāya  nibbattā chāyā paṭhamataraṃyeva aniccā. </p>
              <p>[03] 413^b^.^eb^ ^b^anupahaccā^eb^ti anupahanitvā. tattha maṃsaṃ  piṇḍaṃ piṇḍaṃ katvā cammaṃ alliyāpento maṃsakāyaṃ upahanati nāma.  cammaṃ baddhaṃ baddhaṃ katvā maṃse alliyāpento maṃsakāyaṃ ^a^V4.0254^ea^ upahanati nāma.  evaṃ akatvā. ^b^vilimaṃsaṃ nhārubandhana^eb^nti sabbacamme  laggavilīpanamaṃsameva. ^b^antarākilesasaṃyojanabandhana^eb^nti sabbaṃ  antarakilesameva sandhāya vuttaṃ. </p>
              <p>[03] 414^b^.^eb^ ^b^satta kho panime^eb^ti kasmā āhāti? yā  hi esā paññā kilese chindatīti vuttā, sā na ekikāva attano  dhammatāya chindituṃ sakkoti. yathā pana kuṭhārī na ^a^P5.0097^ea^  attano dhammatāya chejjaṃ chindati, purisassa tajjaṃ vāyāmaṃ  paṭicceva chindati, evaṃ na vinā chahi bojjhaṅgehi paññā kilese  chindituṃ sakkoti. tasmā evamāha. ^b^tena hī^eb^ti yena kāraṇena  tayā cha ajjhattikāni āyatanāni, cha bāhirāni ^a^M4.0243^ea^, cha viññāṇakāye,  dīpopamaṃ, rukkhopamaṃ, gāvūpamañca dassetvā sattahi bojjhaṅgehi  āsavakkhayena desanā niṭṭhapitā, tena kāraṇena tvaṃ svepi tā  bhikkhuniyo teneva ovādena ovadeyyāsīti. </p>
              <p>[03] 415^b^.^eb^ ^b^sā sotāpannā^eb^ti yā sā guṇehi  sabbapacchimikā, sā sotāpannā. sesā pana  sakadāgāmianāgāminiyo ca khīṇāsavā ca. yadi evaṃ kathaṃ  paripuṇṇasaṅkappāti. ajjhāsayapāripūriyā. yassā hi bhikkhuniyā  evamahosi -- ``kadā nu kho ahaṃ ayyassa nandakassa dhammadesanaṃ  suṇantī tasmiṃyeva āsane sotāpattiphalaṃ sacchikareyya''nti, sā  sotāpattiphalaṃ sacchākāsi. yassā ahosi ``sakadāgāmiphalaṃ  anāgāmiphalaṃ arahatta''nti, sā arahattaṃ sacchākāsi. tenāha bhagavā  ``attamanā ceva paripuṇṇasaṅkappā cā''ti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] nandakovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 5. rāhulovādasuttavaṇṇanā </h3n>
            <h4>
              <h4n> </h4n>
              <p>[03] 416^b^.^eb^ ^b^evaṃ^eb^ ^a^V4.0255^ea^ ^b^me suta^eb^nti rāhulovādasuttaṃ. tattha  ^b^vimuttiparipācanīyā^eb^ti vimuttiṃ paripācentīti  vimuttiparipācanīyā. ^b^dhammā^eb^ti ^a^P5.0098^ea^ pannarasa  dhammā. te saddhindriyādīnaṃ visuddhikāraṇavasena veditabbā.  vuttañhetaṃ --</p>
              <p>[02] ``assaddhe puggale parivajjayato, saddhe puggale sevato bhajato  payirupāsato pasādanīye suttante paccavekkhato imehi tīhākārehi  saddhindriyaṃ visujjhati. kusīte puggale parivajjayato āraddhavīriye  puggale sevato bhajato payirupāsato sammappadhāne paccavekkhato imehi  tīhākārehi vīriyindriyaṃ visujjhati. muṭṭhassatī puggale  parivajjayato upaṭṭhitassatī puggale sevato bhajato payirupāsato  satipaṭṭhāne paccavekkhato imehi tīhākārehi satindriyaṃ visujjhati  ^a^M4.0244^ea^.  asamāhite puggale parivajjayato samāhite puggale sevato bhajato  payirupāsato jhānavimokkhe paccavekkhato imehi tīhākārehi  samādhindriyaṃ visujjhati. duppaññe puggale parivajjayato paññavante  puggale sevato bhajato payirupāsato gambhīrañāṇacariyaṃ paccavekkhato  imehi tīhākārehi paññindriyaṃ visujjhati. iti ime pañca puggale  parivajjayato pañca puggale sevato bhajato payirupāsato pañca  suttantakkhandhe paccavekkhato imehi pannarasahi ākārehi imāni  pañcindriyāni visujjhantī''ti (paṭi0 ma0 1.185).</p>
              <p>[03] aparepi pannarasa dhammā vimuttiparipācanīyā -- saddhādīni  pañcimāni indriyāni, aniccasaññā, anicce dukkhasaññā, dukkhe  anattasaññā, pahānasaññā, virāgasaññāti, imā pañca nibbedhabhāgiyā  saññā, meghiyattherassa kathitā kalyāṇamittatādayo pañcadhammāti.  kāya pana velāya bhagavato etadahosīti. paccūsasamaye lokaṃ  volokentassa. </p>
              <p>[03] 419^b^.^eb^ ^b^anekānaṃ devatāsahassāna^eb^nti āyasmatā  rāhulena padumuttarassa bhagavato pādamūle pālitanāgarājakāle patthanaṃ  ^a^P5.0099^ea^ paṭṭhapentena saddhiṃ patthanaṃ paṭṭhapitadevatāyeva. tāsu  pana kāci bhūmaṭṭhakā ^a^V4.0256^ea^ devatā, kāci antalikkhakā, kāci  cātumahārājikā, kāci devaloke, kāci brahmaloke nibbattā.  imasmiṃ pana divase sabbā ekaṭṭhāne andhavanasmiṃyeva sannipatitā.  ^b^dhammacakkhu^eb^nti upāliovāda- (ma0 ni0 2.69)  dīghanakhasuttesu (ma0 ni0 2.206) paṭhamamaggo dhammacakkhunti  vutto, brahmāyusutte (ma0 ni0 2.395) tīṇi phalāni, imasmiṃ sutte  cattāro maggā, cattāri ca phalāni dhammacakkhunti veditabbāni.  tattha hi kāci devatā sotāpannā ahesuṃ, kāci sakadāgāmī,  anāgāmī, khīṇāsavā. tāsañca pana devatānaṃ ettakāti gaṇanavasena  paricchedo natthi. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] rāhulovādasuttavaṇṇanā niṭṭhitā. </p>
            </h4>
          </h3>
          <h3>
            <h3n> 6. chachakkasuttavaṇṇanā </h3n>
            <h4>
              <h4n> </h4n>
              <p>[03] 420^b^.^eb^ ^b^evaṃ^eb^ ^a^V4.0257^ea^ ^a^M4.0245^ea^ ^b^me suta^eb^nti chachakkasuttaṃ. tattha  ^b^ādikalyāṇa^eb^ntiādimhi kalyāṇaṃ bhaddakaṃ niddosaṃ katvā  desessāmi. majjhapariyosānesupi eseva nayo. iti bhagavā  ariyavaṃsaṃ navahi, mahāsatipaṭṭhānaṃ sattahi, mahāassapuraṃ sattahiyeva  padehi thomesi. idaṃ pana suttaṃ navahi padehi thomesi.</p>
              <p>[03] ^b^veditabbānī^eb^ti ^a^P5.0100^ea^ sahavipassanena maggena  jānitabbāni. manāyatanena tebhūmakacittameva kathitaṃ, dhammāyatanena  bahiddhā tebhūmakadhammā ca, manoviññāṇena ṭhapetvā dve pañcaviññāṇāni  sesaṃ bāvīsatividhaṃ lokiyavipākacittaṃ. phassavedanā  yathāvuttavipākaviññāṇasampayuttāva. ^b^taṇhā^eb^ti vipākavedanāpaccayā  javanakkhaṇe uppannataṇhā. </p>
              <p>[03] 422^b^.^eb^ ^b^cakkhu attā^eb^ti pāṭiyekko anusandhi.  heṭṭhā kathitānañhi dvinnaṃ saccānaṃ anattabhāvadassanatthaṃ ayaṃ desanā  āraddhā. tattha ^b^na upapajjatī^eb^ti na yujjati. ^b^vetī^eb^ti  vigacchati nirujjhati. </p>
              <p>[03] 424^b^.^eb^ ^b^ayaṃ kho pana, bhikkhave^eb^ti ayampi  pāṭiyekko anusandhi. ayañhi desanā tiṇṇaṃ gāhānaṃ vasena vaṭṭaṃ  dassetuṃ āraddhā. dukkhaṃ samudayoti dvinnaṃ saccānaṃ vasena vaṭṭaṃ  dassetuntipi vadantiyeva. ^b^etaṃ mamā^eb^tiādīsu  taṇhāmānadiṭṭhigāhāva veditabbā. ^b^samanupassatī^eb^ti gāhattayavasena  passati.</p>
              <p>[03] evaṃ vaṭṭaṃ dassetvā idāni tiṇṇaṃ gāhānaṃ paṭipakkhavasena,  nirodho maggoti imesaṃ vā dvinnaṃ saccānaṃ vasena vivaṭṭaṃ dassetuṃ  ^b^ayaṃ kho panā^eb^tiādimāha. ^b^netaṃ mamā^eb^tiādīni  taṇhādīnaṃ paṭisedhavacanāni. ^b^samanupassatī^eb^ti aniccaṃ  dukkhamanattāti passati. </p>
              <p>[03] 425^b^.^eb^ evaṃ ^a^V4.0258^ea^ vivaṭṭaṃ dassetvā idāni tiṇṇaṃ anusayānaṃ  vasena puna vaṭṭaṃ dassetuṃ ^b^cakkhuñca, bhikkhave^eb^tiādimāha. tattha  ^b^abhinandatī^eb^tiādīni taṇhādiṭṭhivaseneva vuttāni.  ^b^anusetī^eb^ti appahīno hoti. ^b^dukkhassā^eb^ti ^a^P5.0101^ea^  vaṭṭadukkhakilesadukkhassa. </p>
              <p>[03] 426^b^.^eb^ evaṃ ^a^M4.0246^ea^ tiṇṇaṃ anusayānaṃ vasena vaṭṭaṃ kathetvā  idāni tesaṃ paṭikkhepavasena vivaṭṭaṃ dassento puna  cakkhuñcātiādimāha. ^b^avijjaṃ pahāyā^eb^ti vaṭṭamūlikaṃ avijjaṃ  pajahitvā. ^b^vijja^eb^nti arahattamaggavijjaṃ uppādetvā. </p>
              <p>[03] 427^b^.^eb^ ^b^ṭhānametaṃ vijjatī^eb^ti ettakeneva kathāmaggena  vaṭṭavivaṭṭavasena desanaṃ matthakaṃ pāpetvā puna tadeva sampiṇḍetvā dassento  ^b^evaṃ passaṃ, bhikkhave^eb^tiādimāha. ^b^saṭṭhimattānaṃ  bhikkhūna^eb^nti ettha anacchariyametaṃ, yaṃ sayameva tathāgate desente saṭṭhi  bhikkhū arahattaṃ pattā. imañhi suttaṃ dhammasenāpatimhi kathentepi  saṭṭhi bhikkhū arahattaṃ pattā, mahāmoggallāne kathentepi,  asītimahātheresu kathentesupi pattā eva. etampi anacchariyaṃ.  mahābhiññappattā hi te sāvakā.</p>
              <p>[03] aparabhāge pana tambapaṇṇidīpe māleyyadevatthero nāma heṭṭhā  lohapāsāde idaṃ suttaṃ kathesi. tadāpi saṭṭhi bhikkhū arahattaṃ pattā.  yathā ca lohapāsāde, evaṃ thero mahāmaṇḍapepi idaṃ suttaṃ kathesi.  mahāvihārā nikkhamitvā cetiyapabbataṃ gato, tatthāpi kathesi. tato  sākiyavaṃsavihāre, kūṭālivihāre, antarasobbhe, muttaṅgaṇe,  vātakapabbate, pācinagharake, dīghavāpiyaṃ, lokandare, nomaṇḍalatale  kathesi. tesupi ṭhānesu saṭṭhi saṭṭhi ^a^P5.0102^ea^ bhikkhū  arahattaṃ pattā. tato nikkhamitvā pana thero cittalapabbataṃ gato.  tadā ca cittalapabbatavihāre atirekasaṭṭhivasso mahāthero, pokkharaṇiyaṃ  kuruvakatitthaṃ nāma paṭicchannaṭṭhānaṃ atthi, tattha thero nhāyissāmīti  otiṇṇo. devatthero tassa santikaṃ gantvā nhāpemi, bhanteti āha.  thero paṭisanthāreneva -- ``māleyyadevo nāma atthīti vadanti,  so ayaṃ bhavissatī''ti ñatvā tvaṃ devoti āha. āma, bhanteti.  saṭṭhivassaddhānaṃ me, āvuso, koci sarīraṃ hatthena phusituṃ nāma na  labhi, tvaṃ pana nhāpehīti uttaritvā tīre nisīdi.</p>
              <p>[03] thero ^a^V4.0259^ea^ sabbampi hatthapādādiparikammaṃ katvā mahātheraṃ nhāpesi.  taṃ divasañca dhammassavanadivaso hoti. atha mahāthero -- ``deva  amhākaṃ dhammadānaṃ dātuṃ vaṭṭatī''ti āha. thero sādhu, bhanteti  sampaṭicchi. atthaṅgate sūriye ^a^M4.0247^ea^ dhammassavanaṃ ghosesuṃ.  atikkantasaṭṭhivassāva saṭṭhi mahātherā dhammassavanatthaṃ agamaṃsu.  devatthero sarabhāṇāvasāne imaṃ suttaṃ ārabhi, suttantapariyosāne ca  saṭṭhi mahātherā arahattaṃ pāpuṇiṃsu. tato tissamahāvihāraṃ gantvā  kathesi, tasmimpi saṭṭhi therā. tato nāgamahāvihāre kāḷakacchagāme  kathesi, tasmimpi saṭṭhi therā. tato kalyāṇiṃ gantvā tattha cātuddase  heṭṭhāpāsāde kathesi, tasmimpi saṭṭhi therā. uposathadivase  uparipāsāde kathesi, tasmimpi saṭṭhi therāti evaṃ devatthereyeva idaṃ  suttaṃ kathente saṭṭhiṭṭhānesu saṭṭhi saṭṭhi janā arahattaṃ pattā.</p>
              <p>[03] ambilakāḷakavihāre pana tipiṭakacūḷanāgatthere ^a^P5.0103^ea^  imaṃ suttaṃ kathente manussaparisā gāvutaṃ ahosi, devaparisā  yojanikā. suttapariyosāne sahassabhikkhū arahattaṃ pattā, devesu pana  tato tato ekekova puthujjano ahosīti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] chachakkasuttavaṇṇanā niṭṭhitā. </p>
            </h4>
          </h3>
          <h3>
            <h3n> 7. mahāsaḷāyatanikasuttavaṇṇanā </h3n>
            <h4>
              <h4n> </h4n>
              <p>[03] 428^b^.^eb^ ^b^evaṃ^eb^ ^a^V4.0260^ea^ ^b^me suta^eb^nti mahāsaḷāyatanikasuttaṃ.  tattha ^b^mahāsaḷāyatanika^eb^nti mahantānaṃ channaṃ āyatanānaṃ jotakaṃ  dhammapariyāyaṃ. </p>
              <p>[03] 429^b^.^eb^ ^b^ajāna^eb^nti sahavipassanena maggena  ajānanto. ^b^upacayaṃ gacchantī^eb^ti vuḍḍhiṃ gacchanti, vasibhāvaṃ  gacchantīti attho. ^b^kāyikā^eb^ti pañcadvārikadarathā.  ^b^cetasikā^eb^ti manodvārikadarathā. ^b^santāpādī^eb^supi eseva  nayo. </p>
              <p>[03] 430^b^.^eb^ ^b^kāyasukha^eb^nti pañcadvārikasukhaṃ.  ^b^cetosukha^eb^nti manodvārikasukhaṃ. ettha ca pañcadvārikajavanena  samāpajjanaṃ vā vuṭṭhānaṃ vā natthi, uppannamattakameva hoti.  manodvārikena sabbaṃ hoti. ayañca maggavuṭṭhānassa paccayabhūtā  balavavipassanā, sāpi manodvārikeneva hoti. </p>
              <p>[03] 431^b^.^eb^ ^b^tathābhūtassā^eb^ti ^a^M4.0248^ea^  kusalacittasampayuttacetosukhasamaṅgībhūtassa. ^b^pubbeva kho  panassā^eb^ti assa bhikkhuno vācākammantājīvā pubbasuddhikā nāma  ādito paṭṭhāya parisuddhāva ^a^P5.0104^ea^ honti.  diṭṭhisaṅkappavāyāmasatisamādhisaṅkhātāni pana pañcaṅgāni  sabbatthakakārāpakaṅgāni nāma. evaṃ lokuttaramaggo aṭṭhaṅgiko vā  sattaṅgiko vā hoti.</p>
              <p>[03] vitaṇḍavādī pana ``yā yathābhūtassa diṭṭhī''ti imameva suttapadesaṃ  gahetvā ``lokuttaramaggo pañcaṅgiko''ti vadati. so --  ``evamassāyaṃ ariyo aṭṭhaṅgiko maggo bhāvanāpāripūriṃ gacchatī''ti  iminā anantaravacaneneva paṭisedhitabbo. uttari ca evaṃ  saññāpetabbo -- lokuttaramaggo pañcaṅgiko nāma natthi, imāni pana  pañca sabbatthakakārāpakaṅgāni maggakkhaṇe virativasena pūrenti.  ``yā catūhi vacīduccaritehi ārati viratī''ti evaṃ vuttaviratīsu  hi micchāvācaṃ pajahati, sammāvācaṃ bhāveti, evaṃ sammāvācaṃ  ^a^V4.0261^ea^ bhāventassa imāni pañcaṅgikāni na vinā, saheva viratiyā pūrenti.  sammākammantājīvesupi eseva nayo. iti vacīkammādīni  ādito paṭṭhāya parisuddhāneva vaṭṭanti. imāni pana pañca  sabbatthakakārāpakaṅgāni virativasena paripūrentīti pañcaṅgiko maggo  nāma natthi. subhaddasuttepi (dī0 ni0 2.214) cetaṃ vuttaṃ --  ``yasmiṃ kho, subhadda, dhammavinaye ariyo aṭṭhaṅgiko maggo''ti.  aññesu ca anekesu suttasatesu aṭṭhaṅgikova maggo āgatoti. </p>
              <p>[03] 433^b^.^eb^ ^b^cattāropi satipaṭṭhānā^eb^ti maggasampayuttāva  cattāro satipaṭṭhānā. sammappadhānādīsupi eseva nayo.  ^b^yuganandhā^eb^ti ekakkhaṇikayuganandhā. etehi aññasmiṃ khaṇe  samāpatti, aññasmiṃ vipassanāti. evaṃ nānākhaṇikāpi honti,  ariyamagge pana ekakkhaṇikā.</p>
              <p>[03] ^b^vijjā ca vimutti cā^eb^ti arahattamaggavijjā ca phalavimutti  ca. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] mahāsaḷāyatanikasuttavaṇṇanā niṭṭhitā. </p>
            </h4>
          </h3>
          <h3>
            <h3n> 8. nagaravindeyyasuttavaṇṇanā </h3n>
            <h4>
              <h4n> </h4n>
              <p>[03] 435^b^.^eb^ ^b^evaṃ^eb^ ^a^V4.0262^ea^ ^a^P5.0105^ea^  ^a^M4.0249^ea^ ^b^me suta^eb^nti  nagaravindeyyasuttaṃ. tattha ^b^samavisamaṃ carantī^eb^ti kālena samaṃ  caranti, kālena visamaṃ. ^b^samacariyampi heta^eb^nti samacariyampi  hi etaṃ. </p>
              <p>[03] 437^b^.^eb^ ^b^ke ākārā^eb^ti kāni kāraṇāni? ^b^ke  anvayā^eb^ti kā anubuddhiyo? ^b^natthi kho pana tatthā^eb^ti kasmā  āha, nanu araññe haritatiṇacampakavanādivasena atimanuññā rūpādayo  pañca kāmaguṇā atthīti? no natthi. na panetaṃ vanasaṇḍena  kathitaṃ, itthirūpādīni pana sandhāyetaṃ kathitaṃ. tāni hi purisassa  cittaṃ pariyādāya tiṭṭhanti. yathāha -- ``nāhaṃ, bhikkhave, aññaṃ  ekarūpampi samanupassāmi, yaṃ evaṃ purisassa cittaṃ pariyādāya  tiṭṭhati, yathayidaṃ, bhikkhave, itthirūpaṃ. itthirūpaṃ, bhikkhave,  purisassa cittaṃ pariyādāya tiṭṭhatī''ti (a0 ni0  1.1)  vitthāretabbaṃ. sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] nagaravindeyyasuttavaṇṇanā niṭṭhitā. </p>
            </h4>
          </h3>
          <h3>
            <h3n> 9. piṇḍapātapārisuddhisuttavaṇṇanā </h3n>
            <h4>
              <h4n> </h4n>
              <p>[03] 438^b^.^eb^ ^b^evaṃ^eb^ ^a^V4.0263^ea^ ^b^me suta^eb^nti piṇḍapātapārisuddhisuttaṃ.  tattha ^b^paṭisallānā^eb^ti phalasamāpattito.</p>
              <p>[03] ^b^vippasannānī^eb^ti okāsavasenetaṃ vuttaṃ. phalasamāpattito hi  vuṭṭhitassa pañcahi pasādehi patiṭṭhitokāso vippasanno hoti,  chavivaṇṇo parisuddho. tasmā evamāha. ^b^suññatavihārenā^eb^ti  suññataphalasamāpattivihārena. ^b^mahāpurisavihāro^eb^ti ^a^P5.0106^ea^  buddhapaccekabuddhatathāgatamahāsāvakānaṃ mahāpurisānaṃ vihāro.  ^b^yena cāhaṃ maggenā^eb^tiādīsu vihārato paṭṭhāya yāva gāmassa  indakhīlā esa paviṭṭhamaggo nāma, antogāmaṃ pavisitvā  gehapaṭipāṭiyā caritvā yāva nagaradvārena nikkhamanā esa  caritabbapadeso nāma, bahi indakhīlato paṭṭhāya yāva vihārā esa  paṭikkantamaggo nāma. ^b^paṭighaṃ vāpi cetaso^eb^ti citte  paṭihaññanakilesajātaṃ ^a^M4.0250^ea^ kiñci atthi natthīti.  ^b^ahorattānusikkhinā^eb^ti divasañca rattiñca anusikkhantena. </p>
              <p>[03] 440^b^.^eb^ ^b^pahīnā nu kho me pañca  kāmaguṇā^eb^tiādīsu ekabhikkhussa paccavekkhaṇā nānā, nānābhikkhūnaṃ  paccavekkhaṇā nānāti. kathaṃ? eko hi bhikkhu pacchābhattaṃ  piṇḍapātapaṭikkanto pattacīvaraṃ paṭisāmetvā vivittokāse nisinno  paccavekkhati ``pahīnā nu kho me pañcakāmaguṇā''ti. so  ``appahīnā''ti ñatvā vīriyaṃ paggayha anāgāmimaggena  pañcakāmaguṇikarāgaṃ samugghāṭetvā maggānantaraṃ phalaṃ phalānantaraṃ maggaṃ  tato vuṭṭhāya paccavekkhanto ``pahīnā''ti pajānāti.  nīvaraṇādīsupi eseva nayo. etesaṃ pana arahattamaggena pahānādīni  honti, evaṃ ekabhikkhussa nānāpaccavekkhaṇā hoti. etāsu pana  paccavekkhaṇāsu añño bhikkhu ekaṃ paccavekkhaṇaṃ paccavekkhati, añño  ekanti evaṃ nānābhikkhūnaṃ nānāpaccavekkhaṇā hoti. sesaṃ sabbattha  uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] piṇḍapātapārisuddhisuttavaṇṇanā niṭṭhitā. </p>
            </h4>
          </h3>
          <h3>
            <h3n> 10. indriyabhāvanāsuttavaṇṇanā </h3n>
            <h4>
              <h4n> </h4n>
              <p>[03] 453^b^.^eb^ ^b^evaṃ^eb^ ^a^V4.0264^ea^ ^b^me suta^eb^nti indriyabhāvanāsuttaṃ. tattha  ^b^gajaṅgalāya^eb^nti evaṃnāmake nigame. ^b^suveḷuvane^eb^ti ^a^P5.0107^ea^  suveḷu nāma ekā rukkhajāti, tehi sañchanno  mahāvanasaṇḍo, tattha viharati. ^b^cakkhunā rūpaṃ na passati,  sotena saddaṃ na suṇātī^eb^ti cakkhunā rūpaṃ na passitabbaṃ, sotena  saddo na sotabboti evaṃ desetīti adhippāyena vadati.</p>
              <p>[03] ^b^aññathā ariyassa vinaye^eb^ti iminā bhagavā attano sāsane  asadisāya indriyabhāvanāya kathanatthaṃ ālayaṃ akāsi. athāyasmā  ānando -- ``satthā ālayaṃ dasseti, handāhaṃ imissaṃ parisati  bhikkhusaṅghassa indriyabhāvanākathaṃ kāremī''ti satthāraṃ yācanto  ^b^etassa^eb^ ^a^M4.0251^ea^ ^b^bhagavā^eb^tiādimāha. athassa bhagavā indriyabhāvanaṃ  kathento ^b^tena hānandā^eb^tiādimāha. </p>
              <p>[03] 454^b^.^eb^ tatha ^b^yadidaṃ upekkhā^eb^ti yā esā  vipassanupekkhā nāma, esā santā esā paṇītā, atappikāti attho.  iti ayaṃ bhikkhu cakkhudvāre rūpārammaṇampi iṭṭhe ārammaṇe manāpaṃ,  aniṭṭhe amanāpaṃ, majjhatte manāpāmanāpañca cittaṃ, tassa rajjituṃ vā  dussituṃ vā muyhituṃ vā adatvāva pariggahetvā vipassanaṃ majjhatte  ṭhapeti. ^b^cakkhumā^eb^ti sampannacakkhuvisuddhanetto.  cakkhābādhikassa hi uddhaṃ ummīlananimmīlanaṃ na hoti, tasmā so  na gahito. </p>
              <p>[03] 456^b^.^eb^ ^b^īsakaṃpoṇe^eb^ti rathīsā viya uṭṭhahitvā ṭhite. </p>
              <p>[03] 461^b^.^eb^ ^b^paṭikūle appaṭikūlasaññī^eb^tiādīsu  paṭikūle mettāpharaṇena vā dhātuso upasaṃhārena vā appaṭikūlasaññī  viharati. appaṭikūle asubhapharaṇena vā aniccato upasaṃhārena vā  paṭikūlasaññī viharati. sesapadesupi eseva nayo. tadubhayaṃ  abhinivajjetvāti ^a^V4.0265^ea^ majjhatto hutvā viharitukāmo ^a^P5.0108^ea^  kiṃ karotīti? iṭṭhāniṭṭhesu āpāthagatesu neva somanassiko na  domanassiko hoti. vuttañhetaṃ --</p>
              <p>[02] ``kathaṃ paṭikūle appaṭikūlasaññī viharati? aniṭṭhasmiṃ  vatthusmiṃ mettāya vā pharati, dhātuto vā upasaṃharati, evaṃ paṭikūle  appaṭikūlasaññī viharati. kathaṃ appaṭikūle paṭikūlasaññī viharati?  iṭṭhasmiṃ vatthusmiṃ asubhāya vā pharati, aniccato vā upasaṃharati,  evaṃ appaṭikūle paṭikūlasaññī viharati. kathaṃ paṭikūle ca  appaṭikūle ca appaṭikūlasaññī viharati? aniṭṭhasmiñca iṭṭhasmiñca  vatthusmiṃ mettāya vā pharati, dhātuto vā upasaṃharati. evaṃ paṭikūle  ca appaṭikūle ca appaṭikūlasaññī viharati. kathaṃ appaṭikūle ca  paṭikūle ca paṭikūlasaññī viharati? iṭṭhasmiñca aniṭṭhasmiñca  vatthusmiṃ asubhāya vā pharati, aniccato vā upasaṃharati, evaṃ  appaṭikūle ca paṭikūle ca paṭikūlasaññī viharati ^a^M4.0252^ea^. kathaṃ paṭikūle  ca appaṭikūle ca tadubhayaṃ abhinivajjetvā upekkhako viharati sato  sampajāno? idha bhikkhu cakkhunā rūpaṃ disvā neva sumano hoti  na dummano, upekkhako viharati sato sampajāno...pe0... manasā  dhammaṃ viññāya neva sumano hoti na dummano, upekkhako viharati  sato sampajāno. evaṃ paṭikūle ca appaṭikūle ca tadubhayaṃ  abhinivajjetvā upekkhako viharati sato sampajāno''ti.</p>
              <p>[03] imesu ca tīsu nayesu paṭhamanaye manāpaṃ amanāpaṃ manāpāmanāpanti  saṃkilesaṃ vaṭṭati, nikkilesaṃ vaṭṭati. dutiyanaye saṃkilesaṃ, tatiyanaye  saṃkilesanikkilesaṃ vaṭṭati. puna vuttaṃ -- ``paṭhamaṃ saṃkilesaṃ vaṭṭati,  dutiyaṃ saṃkilesampi nikkilesampi, tatiyaṃ nikkilesameva vaṭṭatī''ti.  sesaṃ sabbattha uttānamevāti. </p>
              <p>[06] papañcasūdaniyā majjhimanikāyaṭṭhakathāya </p>
              <p>[06] indriyabhāvanāsuttavaṇṇanā niṭṭhitā. </p>
              <p>[06] pañcamavaggavaṇṇanā niṭṭhitā. </p>
              <p>[06] uparipaṇṇāsaṭṭhakathā niṭṭhitā.</p>
              <p>[03] yo ^a^V4.0266^ea^ ^a^P5.0109^ea^ cāyaṃ ``sabbadhammamūlapariyāyaṃ vo,  bhikkhave, desissāmī''ti āraddhattā ^b^ādikalyāṇo,^eb^ majjhe  ``suttaṃ geyyaṃ veyyākaraṇaṃ gāthā udānaṃ itivuttakaṃ jātakaṃ abbhutadhammaṃ  vedalla''nti vacanato ^b^majjhekalyāṇo,^eb^ sanniṭṭhāne ``ariyo  bhāvitindriyo''ti vacanato ^b^pariyosānakalyāṇo^eb^ti  tividhakalyāṇo majjhimanikāyo ``mahāvipassanā nāmāya''nti  vutto, so vaṇṇanāvasena samatto hoti. </p>
            </h4>
          </h3>
        </h2>
      </h1>
    </h0>
    <h0>
      <h0n> nigamanakathā </h0n>
      <h1>
        <h1n> </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] ettāvatā ^a^M4.0253^ea^ ca -- </p>
              <p>[21] āyācito sumatinā therena ^b^bhadantabuddhamittena,^eb^ </p>
              <p>[22] pubbe mayūradūtapaṭṭanamhi saddhiṃ nivasantena.. </p>
              <p>[21] paravādavidhaṃsanassa ^b^majjhimanikāyaseṭṭhassa,^eb^ </p>
              <p>[22] yamahaṃ ^b^papañcasūdanimaṭṭhakathaṃ^eb^ kātumārabhiṃ.. </p>
              <p>[21] sā hi mahāaṭṭhakathāya sāramādāya niṭṭhitā esā, </p>
              <p>[22] sattuttarasatamattāya pāḷiyā bhāṇavārehi.. </p>
              <p>[21] ekūnasaṭṭhimatto visuddhimaggopi bhāṇavārehi, </p>
              <p>[22] atthappakāsanatthāya āgamānaṃ kato yasmā.. </p>
              <p>[21] tasmā tena sahā'yaṃ gāthāgaṇanānayena aṭṭhakathā, </p>
              <p>[22] samadhikachasaṭṭhisatamiti viññeyyā bhāṇavārānaṃ.. </p>
              <p>[21] samadhikachasaṭṭhisatapamāṇamiti bhāṇavārato esā, </p>
              <p>[22] samayaṃ pakāsayantī mahāvihārādhivāsīnaṃ.. </p>
              <p>[21] mūlaṭṭhakathāsāraṃ ^a^V4.0267^ea^ ^a^P5.0110^ea^ ādāya mayā imaṃ  karontena, </p>
              <p>[22] yaṃ paññamupacitaṃ tena hotu loko sadā sukhitoti..</p>
              <p>[03] paramavisuddhasaddhābuddhivīriyappaṭimaṇḍitena  sīlācārajjavamaddavādiguṇasamudayasamuditena  sakasamayasamayantaragahanajjhogāhanasamatthena paññāveyyattiyasamannāgatena  tipiṭakapariyattippabhede sāṭṭhakathe satthu sāsane appaṭihatañāṇappabhāvena  mahāveyyākaraṇena  karaṇasampattijanitasukhaviniggatamadhurodāravacanalāvaṇṇayuttena  yuttamuttavādinā vādīvarena mahākavinā pabhinnapaṭisambhidāparivāre  chaḷabhiññādippabhedaguṇappaṭimaṇḍite uttarimanussadhamme suppatiṭṭhitabuddhīnaṃ  theravaṃsappadīpānaṃ therānaṃ mahāvihāravāsīnaṃ vaṃsālaṅkārabhūtena  vipulavisuddhabuddhinā ^b^buddhaghoso^eb^ti garūhi gahitanāmadheyyena therena  katā ayaṃ ^b^papañcasūdanī^eb^ nāma majjhimanikāyaṭṭhakathā -- </p>
              <p>[21] tāva ^a^M4.0254^ea^ tiṭṭhatu lokasmiṃ, lokanittharaṇesinaṃ. </p>
              <p>[22] dassentī kulaputtānaṃ, nayaṃ diṭṭhivisuddhiyā.. </p>
              <p>[21] buddhoti nāmampi, suddhacittassa tādino. </p>
              <p>[22] lokamhi lokajeṭṭhassa, pavattati mahesinoti.. </p>
              <p>[06] papañcasūdanī nāma  </p>
              <p>[06] majjhimanikāyaṭṭhakathā sabbākārena niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
