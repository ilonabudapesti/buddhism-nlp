<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] khuddakanikāye </h>
  <ha>
    <han> peṭakopadesapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. ariyasaccappakāsanapaṭhamabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[06] namo sammāsambuddhānaṃ paramatthadassīnaṃ</p>
              <p>[03] sīlādiguṇapāramippattānaṃ. </p>
              <p>[03] 1^b^.^eb^ duve ^a^V0.0165^ea^ ^a^P0.0001^ea^ ^a^M0.0167^ea^ hetū duve  paccayā sāvakassa sammādiṭṭhiyā uppādāya -- parato ca ghoso  saccānusandhi, ajjhattañca yoniso manasikāro.  tattha katamo parato ghoso? yā parato desanā ovādo  anusāsanī saccakathā saccānulomo. cattāri saccāni -- dukkhaṃ  samudayo nirodho maggo. imesaṃ catunnaṃ saccānaṃ yā  ^a^V0.0166^ea^ desanā sandassanā vivaraṇā vibhajanā   uttānīkiriyā {uttānikiriyā (ka0)} pakāsanā -- ayaṃ vuccati   saccānulomo ghosoti. </p>
              <p>[03] 2^b^.^eb^ tattha katamo ajjhattaṃ yoniso manasikāro?</p>
              <p>[03] ajjhattaṃ yoniso manasikāro nāma yo yathādesite dhamme  bahiddhā ārammaṇaṃ anabhinīharitvā yoniso manasikāro -- ayaṃ  vuccati yoniso manasikāro.</p>
              <p>[03] taṃākāro yoniso dvāro vidhi upāyo. yathā puriso  sukkhe kaṭṭhe vigatasnehe sukkhāya uttarāraṇiyā thale abhimanthamānaṃ  bhabbo jotissa adhigamāya ^a^P0.0002^ea^. taṃ kissa hetu.  yoniso aggissa adhigamāya. evamevassa yamidaṃ  dukkhasamudayanirodhamaggānaṃ aviparītadhammadesanaṃ manasikaroti -- ayaṃ  vuccati yoniso manasikāro.</p>
              <p>[03] yathā ^a^M0.0168^ea^ tisso upamā pubbe assutā ca  assutapubbā ca paṭibhanti. yo hi koci kāmesu  avītarāgoti...pe0... duve upamā ayoniso kātabbā pacchimesu vuttaṃ.  tattha yo ca parato ghoso yo ca ajjhattaṃ yoniso manasikāro  -- ime dve paccayā. parato ghosena yā uppajjati paññā -- ayaṃ  vuccati sutamayī paññā. yā ajjhattaṃ yoniso manasikārena  uppajjati paññā -- ayaṃ vuccati cintāmayī paññāti. imā dve  paññā veditabbā. purimakā ca dve paccayā. ime dve hetū dve paccayā  sāvakassa sammādiṭṭhiyā uppādāya. </p>
              <p>[03] 3^b^.^eb^ tattha parato ghosassa saccānusandhissa  desitassa atthaṃ avijānanto atthappaṭisaṃvedī bhavissatīti netaṃ ṭhānaṃ  vijjati. na ca atthappaṭisaṃvedī yoniso manasikarissatīti netaṃ  ṭhānaṃ vijjati. parato ghosassa saccānusandhissa desitassa atthaṃ  vijānanto atthappaṭisaṃvedī bhavissatīti ṭhānametaṃ vijjati.  atthappaṭisaṃvedī ca yoniso manasikarissatīti ṭhānametaṃ vijjati.  esa hetu etaṃ ārammaṇaṃ eso upāyo sāvakassa niyyānassa,  natthañño. soyaṃ na ca suttassa atthavijānanāya saha yutto nāpi  ghosānuyogena parato ghosassa atthaṃ avijānantena sakkā  uttarimanussadhammaṃ alamariyañāṇadassanaṃ adhigantuṃ, tasmā  nibbāyitukāmena sutamayena atthā pariyesitabbā. tattha ^a^P0.0003^ea^  pariyesanāya ayaṃ anupubbī bhavati soḷasa hārā, pañca nayā,  aṭṭhārasa mūlapadāni. </p>
            </h4>
            <h4>
              <h4n> tatthāyaṃ ^a^V0.0167^ea^ uddānagāthā </h4n>
              <p>[21] soḷasahārā nettī, pañcanayā sāsanassa pariyeṭṭhi. </p>
              <p>[22] aṭṭhārasamūlapadā, kaccāyanagottaniddiṭṭhā.. </p>
              <p>[03] 4^b^.^eb^ tattha katame soḷasahārā?</p>
              <p>[03] desanā vicayo yutti padaṭṭhānaṃ lakkhaṇaṃ catubyūho āvaṭṭo  vibhatti parivattano vevacano paññatti otaraṇo sodhano adhiṭṭhāno  parikkhāro samāropano -- ime soḷasa hārā. </p>
            </h4>
            <h4>
              <h4n> tattha uddānagāthā </h4n>
              <p>[21] desanā ^a^M0.0169^ea^ vicayo yutti, padaṭṭhāno ca  lakkhaṇo {padaṭṭhānañca lakkhaṇaṃ (pī0)}. </p>
              <p>[22] catubyūho ca āvaṭṭo, vibhatti parivattano.. </p>
              <p>[21] vevacano ca paññatti, otaraṇo ca sodhano. </p>
              <p>[22] adhiṭṭhāno parikkhāro, samāropano   soḷaso -- {soḷasa hārā (pī0 ka0)}.  </p>
              <p>[03] 5^b^.^eb^ tattha katame pañca nayā?</p>
              <p>[03] nandiyāvaṭṭo tipukkhalo sīhavikkīḷito disālocano  aṅkusoti. </p>
            </h4>
            <h4>
              <h4n> tattha uddānagāthā </h4n>
              <p>[21] paṭhamo nandiyāvaṭṭo, dutiyo ca tipukkhalo. </p>
              <p>[22] sīhavikkīḷito nāma, tatiyo hoti so nayo.. </p>
              <p>[21] disālocanamāhaṃsu, catuttho nayalañjako. </p>
              <p>[22] pañcamo aṅkuso nāma {pañcamaṃ aṅkusaṃ āhu (pī0 ka0)},   sabbe pañca nayā gatā.. </p>
              <p>[03] 6^b^.^eb^ tattha katamāni aṭṭhārasa mūlapadāni?</p>
              <p>[03] avijjā ^a^P0.0004^ea^ taṇhā lobho doso moho subhasaññā  sukhasaññā niccasaññā attasaññā samatho ^a^V0.0168^ea^ vipassanā alobho adoso  amoho asubhasaññā dukkhasaññā aniccasaññā anattasaññā, imāni  aṭṭhārasa mūlapadāni. tattha nava padāni akusalāni yattha sabbaṃ  akusalaṃ samosarati. nava padāni kusalāni yattha sabbaṃ kusalaṃ  samosarati.</p>
              <p>[03] katamāni nava padāni akusalāni yattha sabbaṃ akusalaṃ  samosarati?</p>
              <p>[03] avijjā yāva attasaññā, imāni nava padāni akusalāni,  yattha sabbaṃ akusalaṃ samosarati.</p>
              <p>[03] katamāni nava padāni kusalāni yattha sabbaṃ kusalaṃ  samosarati?</p>
              <p>[03] samatho yāva anattasaññā, imāni nava padāni kusalāni yattha  sabbaṃ kusalaṃ samosarati. imāni aṭṭhārasa mūlapadāni. </p>
            </h4>
            <h4>
              <h4n> tattha imā uddānagāthā </h4n>
              <p>[21] taṇhā ^a^M0.0170^ea^ ca avijjā lobho, doso tatheva  moho ca. </p>
              <p>[22] cattāro ca vipallāsā, kilesabhūmi nava padāni.. </p>
              <p>[21] ye ca satipaṭṭhānā samatho, vipassanā kusalamūlaṃ. </p>
              <p>[22] etaṃ sabbaṃ kusalaṃ, indriyabhūmi navapadāni.. </p>
              <p>[21] sabbaṃ kusalaṃ navahi padehi yujjati, navahi ceva  akusalaṃ. </p>
              <p>[22] ekake nava mūlapadāni, ubhayato aṭṭhārasa mūlapadāni..</p>
              <p>[03] imesaṃ aṭṭhārasannaṃ mūlapadānaṃ yāni nava padāni akusalāni,  ayaṃ dukkhasamudayo; yāni nava padāni kusalāni, ayaṃ  dukkhanirodhagāminī paṭipadā. iti samudayassa dukkhaṃ phalaṃ,  dukkhanirodhagāminiyā paṭipadāya nirodhaṃ phalaṃ. imāni ^a^P0.0005^ea^  cattāri ariyasaccāni bhagavatā bārāṇasiyaṃ desitāni. </p>
              <p>[03] 7^b^.^eb^ tattha dukkhassa ariyasaccassa aparimāṇāni  akkharāni padāni byañjanāni ākārāni ^a^V0.0169^ea^ niruttiyo niddesā desitā  etassevatthassa saṅkāsanāya pakāsanāya vivaraṇāya vibhajanāya  uttānīkammatāya paññāpanāyāti yā evaṃ sabbesaṃ saccānaṃ. iti  ekamekaṃ saccaṃ aparimāṇehi akkharapadabyañjanāakāraniruttiniddesehi  pariyesitabbaṃ, tañca byañjanaṃ atthaputhuttena pana attheva byañjanaputhuttena.</p>
              <p>[03] yo hi koci samaṇo vā brāhmaṇo vā evaṃ vadeyya ``ahaṃ idaṃ  dukkhaṃ paccakkhāya aññaṃ dukkhaṃ paññapessāmī''ti tassa taṃ  vācāvatthukamevassa pucchito ca na sampāyissati. evaṃ saccāni.  yañca rattiṃ bhagavā abhisambuddho, yañca rattiṃ anupādāya parinibbuto,  etthantare yaṃ kiñci bhagavatā bhāsitaṃ suttaṃ geyyaṃ veyyākaraṇaṃ gāthā  udānaṃ itivuttakaṃ jātakaṃ abbhutadhammaṃ vedallaṃ, sabbaṃ taṃ dhammacakkaṃ  pavattitaṃ. na kiñci buddhānaṃ bhagavantānaṃ ^a^M0.0171^ea^  dhammadesanāya dhammacakkato bahiddhā, tassa sabbaṃ suttaṃ ariyadhammesu  pariyesitabbaṃ. tattha pariggaṇhanāya ālokasabhāni cattāri  ariyasaccāni thāvarāni imāni.</p>
              <p>[03] tattha katamaṃ dukkhaṃ? jāti jarā byādhi maraṇaṃ saṃkhittena  pañcupādānakkhandhā dukkhā. tatthāyaṃ lakkhaṇaniddeso,  pātubhāvalakkhaṇā ^a^P0.0006^ea^ jāti, paripākalakkhaṇā jarā,  dukkhadukkhatālakkhaṇo byādhi, cutilakkhaṇaṃ maraṇaṃ,  piyavippayogavipariṇāmaparitāpanalakkhaṇo soko, lālappanalakkhaṇo  paridevo, kāyasampīḷanalakkhaṇaṃ dukkhaṃ, cittasampīḷanalakkhaṇaṃ  domanassaṃ, kilesaparidahanalakkhaṇo upāyāso,  amanāpasamodhānalakkhaṇo appiyasampayogo, manāpavinābhāvalakkhaṇo  piyavippayogo, adhippāyavivattanalakkhaṇo alābho,  apariññālakkhaṇā pañcupādānakkhandhā, paripākacutilakkhaṇaṃ  jarāmaraṇaṃ, pātubhāvacutilakkhaṇaṃ cutopapatti,  paṭisandhinibbattanalakkhaṇo samudayo, samudayaparijahanalakkhaṇo  nirodho, anusayasamucchedalakkhaṇo maggo. byādhilakkhaṇaṃ dukkhaṃ,  sañjānanalakkhaṇo samudayo, niyyānikalakkhaṇo maggo,  santilakkhaṇo nirodho. appaṭisandhibhāvanirodhalakkhaṇā  anupādisesā nibbānadhātu, dukkhañca samudayo ca, dukkhañca nirodho  ca, dukkhañca maggo ca, samudayo ca dukkhañca, samudayo ca nirodho  ca, samudayo ca maggo ca, nirodho ca samudayo ca, nirodho ca  dukkhañca, nirodho ca maggo ca, maggo ca nirodho ca, maggo ca  samudayo ca, maggo ca dukkhañca. </p>
              <p>[03] 8^b^.^eb^ tatthimāni suttāni. </p>
              <p>[21] ``yamekarattiṃ ^a^V0.0170^ea^ {jātaka 1 vīsatinipāte ayogharajātake} paṭhamaṃ,   gabbhe vasati māṇavo. </p>
              <p>[22] abbhuṭṭhitova so yāti, sa gacchaṃ na nivattatī''ti..</p>
              <p>[03] aṭṭhimā, ānanda, dānupapattiyo ekuttarike suttaṃ -- ayaṃ jāti.</p>
              <p>[03] tattha katamā jarā? </p>
              <p>[21] acaritvā ^a^P0.0007^ea^ {dha0 pa0 155} brahmacariyaṃ, aladdhā yobbane  dhanaṃ. </p>
              <p>[22] jiṇṇakoñcāva jhāyanti, khīṇamaccheva pallale..</p>
              <p>[03] pañca pubbanimittāni devesu -- ayaṃ jarā.</p>
              <p>[03] tattha ^a^M0.0172^ea^ katamo byādhi? </p>
              <p>[21] sāmaṃ tena kuto rāja, tuvampi jarāyanti vedesi. </p>
              <p>[22] khattiya kammassa phalo, loko na hi kammaṃ panayati..</p>
              <p>[03] tayo gilānā -- ayaṃ byādhi.</p>
              <p>[03] tattha katamaṃ maraṇaṃ? </p>
              <p>[21] yathāpi {dīghanikāye adholikhitagāthā} kumbhakārassa, kataṃ mattikabhājanaṃ. </p>
              <p>[27] khuddakañca mahantañca, yaṃ pakkaṃ yañca āmakaṃ. </p>
              <p>[22] sabbaṃ bhedanapariyantaṃ, evaṃ maccāna jīvitaṃ.. </p>
              <p>[21] mamāyite passatha phandamāne {haññamāne (pī) passa su0 ni0 783},   maccheva appodake khīṇasote. </p>
              <p>[22] etampi disvā amamo careyya, bhavesu  āsattimakubbamāno..</p>
              <p>[03] udakappanasuttaṃ -- idaṃ maraṇaṃ.</p>
              <p>[03] tattha katamo soko? </p>
              <p>[21] idha ^a^V0.0171^ea^ socati pecca socati, pāpakārī ubhayattha socati. </p>
              <p>[22] so socati so vihaññati, disvā kammakiliṭṭhamattano {kammakiliṭṭhaṃ   atthano (pī0) passa dha0 pa0 15}..</p>
              <p>[03] tīṇi duccaritāni -- ayaṃ soko.</p>
              <p>[03] tattha katamo paridevo? </p>
              <p>[21] kāmesu {su0 ni0 780} giddhā pasutā pamūḷhā,   avadāniyā te visame niviṭṭhā. </p>
              <p>[22] dukkhūpanītā ^a^P0.0008^ea^ paridevayanti, kiṃsu  bhavissāma ito cutāse..</p>
              <p>[03] tisso vipattiyo -- ayaṃ paridevo.</p>
              <p>[03] tattha ^a^M0.0173^ea^ katamaṃ dukkhaṃ? </p>
              <p>[21] sataṃ āsi ayosaṅkū {ayosaṅku (pī0 ka0) passa theragā0 1197},   sabbe paccattavedanā. </p>
              <p>[22] jalitā jātavedāva, accisaṅghasamākulā..</p>
              <p>[03] mahā vata so pariḷāho {paridāgho (pī0 ka0) passa saṃ0 ni0  5.1113} saṃyuttake   suttaṃ saccasaṃyuttesu -- idaṃ dukkhaṃ.</p>
              <p>[03] tattha katamaṃ domanassaṃ? </p>
              <p>[21] saṅkappehi pareto {parato (ka0) passa su0 ni0 824} so,   kapaṇo viya jhāyati. </p>
              <p>[22] sutvā paresaṃ nigghosaṃ, maṅku hoti tathāvidho..</p>
              <p>[03] dveme tapanīyā dhammā -- idaṃ domanassaṃ.</p>
              <p>[03] tattha katamo upāyāso? </p>
              <p>[21] kammārānaṃ yathā ukkā, anto ḍayhati no bahi. </p>
              <p>[22] evaṃ ḍayhati me hadayaṃ, sutvā nibbattamambujaṃ..</p>
              <p>[03] tayo aggī -- ayaṃ upāyāso.</p>
              <p>[03] tattha katamo appiyasampayogo? </p>
              <p>[21] ayasāva ^a^V0.0172^ea^ {dha0 pa0 240} malaṃ samuṭṭhitaṃ,   tatuṭṭhāya tameva khādati. </p>
              <p>[22] evaṃ atidhonacārinaṃ, sāni kammāni nayanti duggatiṃ..</p>
              <p>[03] dveme tathāgataṃ abbhācikkhanti, ekuttarike suttaṃ dukesu -- ayaṃ  appiyasampayogo.</p>
              <p>[03] tattha ^a^P0.0009^ea^ katamo piyavippayogo? </p>
              <p>[21] supinena yathāpi saṅgataṃ, paṭibuddho puriso na passati. </p>
              <p>[22] evampi piyāyitaṃ {mamāyitaṃ (pī0 ka0) passa su0 ni0 813} janaṃ,   petaṃ kālaṅkataṃ {kālakataṃ (pī0)} na passati..</p>
              <p>[03] te devā cavanadhammaṃ viditvā tīhi vācāhi anusāsanti.  ayaṃ piyavippayogo. </p>
              <p>[21] yampicchaṃ ^a^M0.0174^ea^ na labhati, tisso  māradhītaro. </p>
              <p>[27] tassa ce kāmayānassa {kāmayamānassa (ka0) passa su0 ni0 773},   chandajātassa jantuno. </p>
              <p>[22] te kāmā parihāyanti, sallaviddhova ruppati..</p>
              <p>[03] saṃkhittena pañcupādānakkhandhā dukkhā. </p>
              <p>[21] cakkhu sotañca ghānañca, jivhā kāyo tato manaṃ. </p>
              <p>[22] ete lokāmisā ghorā, yattha sattā puthujjanā..</p>
              <p>[03] pañcime bhikkhave khandhā -- idaṃ dukkhaṃ.</p>
              <p>[03] tattha katamā jarā ca maraṇañca? </p>
              <p>[21] appaṃ vata jīvitaṃ idaṃ, oraṃ vassasatāpi mīyate {mīyati (su0 ni0  810)}. </p>
              <p>[22] atha vāpi akicchaṃ jīvitaṃ, atha kho so jarasāpi  mīyate..</p>
              <p>[03] saṃyuttake pasenadisaṃyuttake suttaṃ ayyikā me kālaṅkatā -- ayaṃ  jarā ca maraṇañca.</p>
              <p>[03] tattha katamā cuti ca upapatti ca? </p>
              <p>[21] ``sabbe ^a^V0.0173^ea^ sattā marissanti, maraṇantaṃ hi jīvitaṃ. </p>
              <p>[22] yathākammaṃ gamissanti, attakammaphalūpagā''ti {puññapāpaphalūpagāti (saṃ0  ni0  1.133)}.. --</p>
              <p>[03] ayaṃ cuti ca upapatti ca.</p>
              <p>[03] imehi suttehi ekasadisehi ca aññehi navavidhaṃ suttaṃ taṃ  anupaviṭṭhehi ^a^P0.0010^ea^ lakkhaṇato dukkhaṃ ñatvā sādhāraṇañca  asādhāraṇañca dukkhaṃ ariyasaccaṃ niddisitabbaṃ. gāthāhi gāthā  anuminitabbā, byākaraṇehi vā byākaraṇaṃ -- idaṃ dukkhaṃ. </p>
              <p>[03] 9^b^.^eb^ tattha katamo dukkhasamudayo? </p>
              <p>[21] kāmesu sattā kāmasaṅgasattā {kāmapasaṅgasattā (pī0) passa udā0 63},   saṃyojane vajjamapassamānā. </p>
              <p>[22] na hi jātu saṃyojanasaṅgasattā, oghaṃ tareyyuṃ vipulaṃ  mahantaṃ..</p>
              <p>[03] cattāro āsavā suttaṃ -- ayaṃ dukkhasamudayo.</p>
              <p>[03] tattha ^a^M0.0175^ea^ katamo dukkhanirodho? </p>
              <p>[21] yamhi na māyā vasatī na māno, </p>
              <p>[27] yo vītalobho amamo nirāso, </p>
              <p>[26] panuṇṇakodho {panunnakodho (pī0) passa udā0 26} abhinibbutatto. </p>
              <p>[22] so brāhmaṇo so samaṇo sa bhikkhu..</p>
              <p>[03] dvemā vimuttiyo, rāgavirāgā ca cetovimutti; avijjāvirāgā  ca paññāvimutti -- ayaṃ nirodho.</p>
              <p>[03] tattha katamo maggo? </p>
              <p>[21] eseva maggo natthañño, dassanassa visuddhiyā. </p>
              <p>[22] ariyo aṭṭhaṅgiko maggo, mārassetaṃ pamohanaṃ..</p>
              <p>[03] sattime, bhikkhave, bojjhaṅgā -- ayaṃ maggo.</p>
              <p>[03] tattha ^a^V0.0174^ea^ katamāni cattāri ariyasaccāni? </p>
              <p>[21] ``ye dhammā {mahāva0 60} hetuppabhavā, tesaṃ hetuṃ tathāgato āha. </p>
              <p>[22] tesañca yo nirodho, evaṃvādī mahāsamaṇo''ti..</p>
              <p>[03] hetuppabhavā ^a^P0.0011^ea^ dhammā dukkhaṃ, hetusamudayo, yaṃ  bhagavato vacanaṃ. ayaṃ dhammo yo nirodho, ye hi keci  saṃyojaniyesu dhammesu assadānupassino viharanti. kilesā taṇhā  pavaḍḍhati, taṇhāpaccayā upādānaṃ...pe0... evametassa kevalassa  dukkhakkhandhassa samudayo hoti. tattha yaṃ saṃyojanaṃ -- ayaṃ  samudayo. ye saṃyojaniyā dhammā ye ca   sokaparidevadukkhadomanassupāyāsā sambhavanti -- idaṃ dukkhaṃ. yā saṃyojaniyesu  dhammesu ādīnavānupassanā -- ayaṃ maggo. parimuccati jātiyā  jarāya byādhīhi maraṇehi sokehi paridevehi yāva upāyāsehi -- idaṃ  nibbānaṃ. imāni cattāri saccāni.</p>
              <p>[03] tattha katamā anupādisesā nibbānadhātu? </p>
              <p>[21] atthaṅgatassa na pamāṇamatthi, taṃ hi vā natthi yena naṃ  paññapeyya. </p>
              <p>[22] sabbasaṅgānaṃ samūhatattā vidū,   sitā vādasatassu {vādasatassa (pī0 ka0)} sabbe.. </p>
              <p>[06] saṃyuttake godhikasaṃyuttaṃ.</p>
              <p>[03] imāni ^a^M0.0176^ea^ asādhāraṇāni suttāni. yahiṃ yahiṃ saccāni   niddiṭṭhāni, tahiṃ tahiṃ saccalakkhaṇato otāretvā {ohāretvā (pī0 ka0)}   aparimāṇehi byañjanehi so attho pariyesitabbo. tattha  atthānuparivatti byañjanena puna byañjanānuparivatti atthena tassa  ekamekassa aparimāṇāni byañjanāni imehi suttehi yathānikkhittehi  cattāri ariyasaccāni niddisitabbāni. pañcanikāye anupaviṭṭhāhi  gāthāhi gāthā anuminitabbā, byākaraṇena byākaraṇaṃ. imāni  asādhāraṇāni suttāni. </p>
              <p>[06] tesaṃ ^a^P0.0012^ea^ imā uddānagāthā </p>
              <p>[21] yamekarattiṃ paṭhamaṃ, aṭṭha dānūpapattiyo. </p>
              <p>[22] pañca pubbanimittāni, khīṇamacchaṃva pallalaṃ.. </p>
              <p>[21] sāmaṃ ^a^V0.0175^ea^ tena kuto rāja, tayo devā gilānakā. </p>
              <p>[22] yathāpi kumbhakārassa, yathā nadidakappanaṃ.. </p>
              <p>[21] idha socati pecca socati, tīṇi duccaritāni ca. </p>
              <p>[22] kāmesu giddhā pasutā, yāva tisso vipattiyo.. </p>
              <p>[21] sataṃ āsi {satamāyu (sī0), satadhātu (pī0)} ayosaṅkū, pariḷāho mahattaro. </p>
              <p>[22] saṅkappehi pareto so, tattha tapaniyehi ca.. </p>
              <p>[21] kammārānaṃ yathā ukkā, tayo aggī pakāsitā. </p>
              <p>[22] ayato malamuppannaṃ, abbhakkhānaṃ tathāgate.. </p>
              <p>[21] tividhaṃ devānusāsanti, supinena saṅgamo yathā. </p>
              <p>[22] tisso ceva māradhītā, sallaviddhova ruppati.. </p>
              <p>[21] cakkhu sotañca ghānañca, pañcakkhandhā pakāsitā. </p>
              <p>[22] appaṃ vata jīvitaṃ idaṃ, ayyikā me mahallikā.. </p>
              <p>[21] sabbe sattā marissanti, upapatti cuticayaṃ. </p>
              <p>[22] kāmesu sattā pasutā, āsavehi catūhi ca.. </p>
              <p>[21] yamhi na māyā vasati, dvemā cetovimuttiyo. </p>
              <p>[22] eseva maggo natthañño, bojjhaṅgā ca sudesitā.. </p>
              <p>[21] atthaṅgatassa ^a^M0.0177^ea^ na pamāṇamatthi, godhiko  parinibbuto. </p>
              <p>[21] ye dhammā hetuppabhavā, saṃyojanānupassino.. </p>
              <p>[06] imā dasa tesaṃ uddānagāthā. </p>
              <p>[03] 10^b^.^eb^ tatthimāni ^a^P0.0013^ea^ sādhāraṇāni  suttāni yesu suttesu sādhāraṇāni saccāni desitāni anulomampi  paṭilomampi vomissakampi. tattha ayaṃ ādi. </p>
              <p>[21] avijjāya ^a^V0.0176^ea^ nivuto loko, [ajitāti bhagavā] </p>
              <p>[27] vivicchā pamādā nappakāsati. </p>
              <p>[22] jappābhilepanaṃ {jappānulepanaṃ (ka0) passa su0 ni0 1039} brūmi,   dukkhamassa mahabbhayaṃ..</p>
              <p>[03] tattha yā avijjā ca vivicchā ca, ayaṃ samudayo. yaṃ  mahabbhayaṃ, idaṃ dukkhaṃ. imāni dve saccāni -- dukkhañca samudayo ca.  ``saṃyojanaṃ saṃyojaniyā ca dhammā''ti saṃyuttake cittasaṃyuttakesu  byākaraṇaṃ. tattha yaṃ saṃyojanaṃ, ayaṃ samudayo. ye saṃyojaniyā  dhammā, idaṃ dukkhaṃ. imāni dve saccāni -- dukkhañca samudayo ca.</p>
              <p>[03] tattha katamaṃ dukkhañca nirodho ca? </p>
              <p>[21] ucchinnabhavataṇhassa, netticchinnassa {santacittassa (su0 ni0 751)} bhikkhuno. </p>
              <p>[22] vikkhīṇo jātisaṃsāro, natthi dāni punabbhavo..</p>
              <p>[03] yaṃ cittaṃ, idaṃ dukkhaṃ. yo bhavataṇhāya upacchedo, ayaṃ  dukkhanirodho. vikkhīṇo jātisaṃsāro, natthi dāni punabbhavoti  niddeso. imāni dve saccāni -- dukkhañca nirodho ca. dvemā,  bhikkhave, vimuttiyo; rāgavirāgā ca cetovimutti, avijjāvirāgā ca  paññāvimutti. yaṃ cittaṃ, idaṃ dukkhaṃ. yā vimutti, ayaṃ nirodho.  imāni dve saccāni -- dukkhañca nirodho ca.</p>
              <p>[03] tattha ^a^P0.0014^ea^ katamaṃ dukkhañca maggo ca? </p>
              <p>[21] kumbhūpamaṃ {dha0 pa0 40} kāyamimaṃ viditvā, nagarūpamaṃ cittamidaṃ  ṭhapetvā. </p>
              <p>[22] yodhetha māraṃ paññāvudhena, jitañca rakkhe anivesano  siyā..</p>
              <p>[03] tattha ^a^M0.0178^ea^ yañca kumbhūpamo kāyo yañca nagarūpamaṃ  cittaṃ, idaṃ dukkhaṃ. yaṃ paññāvudhena māraṃ yodhethāti ayaṃ maggo.  imāni dve saccāni. yaṃ, bhikkhave, na tumhākaṃ, taṃ pajahitabbaṃ.  yā saṃyojanā, ayaṃ maggo. ye te dhammā anattaniyā pahātabbā,  rūpaṃ yāva viññāṇaṃ, idaṃ dukkhañca maggo ca.</p>
              <p>[03] tattha katamaṃ dukkhañca samudayo ca nirodho ca? </p>
              <p>[21] ye ^a^V0.0177^ea^ keci sokā paridevitā vā,   dukkhā ca {dukkhañca (pī0 ka0) passa udā0 70} lokasmimanekarūpā. </p>
              <p>[22] piyaṃ paṭiccappabhavanti ete, piye asante na bhavanti  ete..</p>
              <p>[03] ye sokaparidevā, yaṃ ca anekarūpaṃ dukkhaṃ, yaṃ pemato bhavati,  idaṃ dukkhaṃ. yaṃ pemaṃ, ayaṃ samudayo. yo tattha chandarāgavinayo  piyassa akiriyā, ayaṃ nirodho. imāni tīṇi saccāni.  timbaruko paribbājako pacceti ``sayaṃkataṃ paraṃkata''nti. yathesā  vīmaṃsā, idaṃ dukkhaṃ. yā ^a^P0.0015^ea^ ete dve ante anupagamma  majjhimā paṭipadā avijjāpaccayā saṅkhārā yāva jātipaccayā  jarāmaraṇaṃ, idampi dukkhañca samudayo ca. viññāṇaṃ nāmarūpaṃ  saḷāyatanaṃ phasso vedanā bhavo jāti jarāmaraṇaṃ, idaṃ dukkhaṃ.  avijjā saṅkhārā taṇhā upādānaṃ, ayaṃ samudayo. iti idaṃ  sayaṃkataṃ vīmaṃseyyāti {vīmaṃsīyati (pī0 ka0)} yañca paṭiccasamuppāde dukkhaṃ,   idaṃ eso samudayo niddiṭṭho. avijjānirodhā saṅkhāranirodho ca yāva ca  jarāmaraṇanirodhoti ayaṃ nirodho. imāni tīṇi saccāni  dukkhañca samudayo ca nirodho ca. </p>
              <p>[03] 11^b^.^eb^ tattha katamaṃ dukkhañca samudayo ca maggo ca? </p>
              <p>[21] ``yo dukkhamaddakkhi {saṃ0 ni0  1.157} yatonidānaṃ,   kāmesu so jantu kathaṃ nameyya. </p>
              <p>[22] kāmā hi loke saṅgāti ñatvā, tesaṃ satīmā vinayāya  sikkhe''ti..</p>
              <p>[03] yo ^a^M0.0179^ea^ dukkhamaddakkhi, idaṃ dukkhaṃ. yato  bhavati, ayaṃ samudayo. sandiṭṭhaṃ yato bhavati yāva tassa vinayāya  sikkhā, ayaṃ maggo. imāni tīṇi saccāni. </p>
              <p>[06] ekādasaṅguttaresu gopālakopamasuttaṃ.</p>
              <p>[03] tattha yāva rūpasaññuttā yañca saḷāyatanaṃ yathā vaṇaṃ  paṭicchādeti yañca titthaṃ yathā ca labhati dhammūpasañhitaṃ uḷāraṃ  pītipāmojjaṃ catubbidhaṃ ca attabhāvato ^a^P0.0016^ea^ ca vatthu, idaṃ  dukkhaṃ. yāva āsāṭikaṃ hāretā {sāṭetā (sī0 pī0) passa aṅguttaranikāye} hoti,   ayaṃ samudayo. rūpasaññuttā āsāṭakaharaṇaṃ {āsāṭikasāṭanā (pī0)}   vaṇapaṭicchādanaṃ vīthiññutā gocarakusalañca,   ayaṃ maggo. avasesā dhammā atthi hetū atthi paccayā atthi nissayā  sāvasesadohitā anekapūjā ca kalyāṇamittatappaccayā dhammā  vīthiññutā ca hetu, imāni tīṇi saccāni.</p>
              <p>[03] tattha ^a^V0.0178^ea^ katamaṃ dukkhañca maggo ca nirodho ca? </p>
              <p>[21] sati kāyagatā upaṭṭhitā,   chasu phassāyatanesu saṃvuto {saṃvaro (pī0 ka0) passa udā0 25}. </p>
              <p>[22] satataṃ bhikkhu samāhito, jaññā {jāneyya (pī0 ka0)} nibbānamattano..</p>
              <p>[03] tattha yā ca kāyagatā sati yañca saḷāyatanaṃ yattha sabbañcetaṃ  dukkhaṃ. yā ca kāyagatā sati yo ca sīlasaṃvaro yo ca samādhi  yattha yā sati, ayaṃ paññākkhandho. sabbampi sīlakkhandho  samādhikkhandho, ayaṃ maggo. evaṃvihārinā ñātabbaṃ nibbānaṃ. ayaṃ  nirodho, imāni tīṇi saccāni. sīle patiṭṭhāya dve dhammā  bhāvetabbā samatho ca vipassanā ca. tattha yaṃ cittasahajātā dhammā,  idaṃ dukkhaṃ. yo ca samatho ^a^P0.0017^ea^ yā ca vipassanā, ayaṃ  maggo. rāgavirāgā ca cetovimutti, avijjāvirāgā ca  paññāvimutti, ayaṃ nirodho. imāni tīṇi saccāni.</p>
              <p>[03] tattha ^a^M0.0180^ea^ katamo samudayo ca nirodho ca? </p>
              <p>[21] āsā ca pīhā abhinandanā ca, anekadhātūsu sarā  patiṭṭhitā. </p>
              <p>[22] aññāṇamūlappabhavā pajappitā, sabbā mayā byantikatā  samūlikā..</p>
              <p>[03] aññāṇamūlappabhavāti purimakehi samudayo. sabbā mayā  byantikatā samūlikāti nirodho. imāni dve saccāni. catunnaṃ  dhammānaṃ ananubodhā appaṭivedhā vitthārena kātabbaṃ. ariyassa  sīlassa samādhino paññāya vimuttiyā. tattha yo imesaṃ catunnaṃ  dhammānaṃ ananubodhā appaṭivedhā, ayaṃ samudayo. paṭivedho  bhavanettiyā, ayaṃ nirodho. ayaṃ samudayo ca nirodho ca.</p>
              <p>[03] tattha katamo samudayo ca maggo ca? </p>
              <p>[21] yāni {su0 ni0 1041} sotāni lokasmiṃ, [ajitāti bhagavā] </p>
              <p>[27] sati tesaṃ nivāraṇaṃ. </p>
              <p>[22] sotānaṃ saṃvaraṃ brūmi, paññāyete pidhīyare..</p>
              <p>[03] yāni ^a^V0.0179^ea^ sotānīti ayaṃ samudayo. yā ca paññā yā ca sati  nivāraṇaṃ pidhānañca, ayaṃ maggo. imāni dve saccāni.  sañcetaniyaṃ suttaṃ daḷhanemiyānākāro chahi māsehi niddiṭṭho. tattha  yaṃ kāyaṃ kāyakammaṃ savaṅkaṃ sadosaṃ sakasāvaṃ yā savaṅkatā ^a^P0.0018^ea^  sadosatā sakasāvatā, ayaṃ samudayo. evaṃ vacīkammaṃ  manokammaṃ avaṅkaṃ adosaṃ akasāvaṃ, yā avaṅkatā adosatā  akasāvatā, ayaṃ maggo. evaṃ vacīkammaṃ manokammaṃ. imāni dve  saccāni samudayo ca maggo ca.</p>
              <p>[03] tattha katamo samudayo ca nirodho ca maggo ca?</p>
              <p>[03] ``nissitassa calitaṃ, anissitassa calitaṃ natthi, calite asati passaddhi,   passaddhiyā sati nati na hoti, natiyā asati {asatiyā (pī0) passa udā0  74}   āgatigati na hoti, āgatigatiyā asati cutūpapāto na hoti,  cutūpapāte asati nevidha na huraṃ na ubhayamantarena. esevanto  dukkhassā''ti.</p>
              <p>[03] tattha ^a^M0.0181^ea^ dve nissayā, ayaṃ samudayo. yo ca  anissayo, yā ca anati, ayaṃ maggo. yā āgatigati na hoti  cutūpapāto ca yo esevanto dukkhassāti, ayaṃ nirodho. imāni  tīṇi saccāni. anupaṭṭhitakāyagatā sati...pe0... yaṃ  vimuttiñāṇadassanaṃ, ayaṃ samudayo. ekārasaupanissayā vimuttiyo  yāva upanissayaupasampadā upaṭṭhitakāyagatāsatissa viharati.  sīlasaṃvaro sosāniyo hoti, yañca vimuttiñāṇadassanaṃ, ayaṃ maggo.  yā ca vimutti, ayaṃ nirodho. imāni tīṇi saccāni.  samudayo ca nirodho ca maggo ca. </p>
              <p>[03] 12^b^.^eb^ tattha katamo nirodho ca maggo ca? </p>
              <p>[21] sayaṃ ^a^P0.0019^ea^ katena saccena, tena attanā  abhinibbānagato vitiṇṇakaṅkho. </p>
              <p>[22] vibhavañca ñatvā lokasmiṃ, tāva khīṇapunabbhavo sa  bhikkhu..</p>
              <p>[03] yaṃ saccena, ayaṃ maggo. yaṃ khīṇapunabbhavo, ayaṃ nirodho.  imāni dve saccāni. pañca vimuttāyatanāni satthā vā dhammaṃ desesi  aññataro vā viññū sabrahmacārīti vitthārena kātabbā. tassa  atthappaṭisaṃvedissa pāmojjaṃ jāyati, pamuditassa pīti jāyati, yāva  nibbindanto ^a^V0.0180^ea^ virajjati, ayaṃ maggo. yā vimutti, ayaṃ nirodho.  evaṃ pañca vimuttāyatanāni vitthārena. imāni dve saccāni nirodho  ca maggo ca.</p>
              <p>[03] imāni sādhāraṇāni suttāni. imehi sādhāraṇehi suttehi  yathānikkhittehi paṭivedhato ca lakkhaṇato ca otāretvā aññāni  suttāni niddisitabbāni aparihāyantena. gāthāhi gāthā  anuminitabbā, byākaraṇehi byākaraṇaṃ. ime ca sādhāraṇā dasa  parivaḍḍhakā eko ca catukko niddeso sādhāraṇo. ayañca  pakiṇṇakaniddeso. ekaṃ pañca cha ca savekadeso sabbaṃ. ime dve  parivajjanā purimakā ca dasa. ime dvādasa parivaḍḍhakā saccāni.  ettāvatā sabbaṃ suttaṃ natthi, taṃ byākaraṇaṃ vā gāthā viya. imehi  dvādasahi parivaḍḍhakehi na otarituṃ appamattena pariyesitvā  niddisitabbā.</p>
              <p>[03] tatthāyaṃ saṅkhepo. sabbaṃ dukkhaṃ sattahi padehi samosaraṇaṃ  gacchati. katarehi sattahi? appiyasampayogo ca piyavippayogo  ca, imehi dvīhi ^a^M0.0182^ea^ padehi sabbaṃ dukkhaṃ niddisitabbaṃ.  tassa dve nissayā -- kāyo ca cittañca ^a^P0.0020^ea^. tena  vuccati ``kāyikaṃ dukkhaṃ cetasikañce''ti, natthi taṃ dukkhaṃ na  kāyikaṃ vā na cetasikaṃ, sabbaṃ dukkhaṃ dvīhi dukkhehi niddisitabbaṃ  kāyikena ca cetasikena ca. tīhi dukkhatāhi saṅgahitaṃ  dukkhadukkhatāya saṅkhāradukkhatāya vipariṇāmadukkhatāya. iti taṃ  sabbaṃ dukkhaṃ tīhi dukkhatāhi saṅgahitaṃ. iti idañca dukkhaṃ  tividhaṃ. duvidhaṃ dukkhaṃ kāyikañca cetasikañca. duvidhaṃ  appiyasampayogo ca piyavippayogo ca. idaṃ sattavidhaṃ dukkhaṃ.</p>
              <p>[03] tattha tividho samudayo acatuttho apañcamo. katamo tividho?  taṇhā ca diṭṭhi ca kammaṃ. tattha taṇhā ca bhavasamudayo kammaṃ.  tathā {tattha (pī0)} nibbattassa hīnapaṇītatā {hīnapaṇītatāya (pī0)}, ayaṃ   samudayo. iti yāpi bhavagatīsu hīnatā ca paṇītatā ca, yāpi tīhi   dukkhatāhi saṅgahitā, yopi dvīhi mūlehi samudānīto avijjāya nivutassa  bhavataṇhāsaṃyuttassa saviññāṇako kāyo, sopi tīhi dukkhatāhi  saṅgahito.</p>
              <p>[03] tathā vipallāsato diṭṭhibhavagantabbā. sā sattavidhā  niddisitabbā. eko vipallāso tīṇi niddisīyati, cattāri  vipallāsavatthūni. tattha katamo eko vipallāso? yo  viparītaggāho paṭikkhepena, otaraṇaṃ yathā ``anicce nicca''miti  viparītaṃ gaṇhāti. evaṃ cattāro vipallāsā. ayameko  vipallāsīyati saññā cittaṃ diṭṭhi. katamāni cattāri  vipallāsavatthūni ^a^V0.0181^ea^? kāyo ^a^P0.0021^ea^ vedanā cittaṃ dhammā. evaṃ  vipallāsagatassa akusalañca pavaḍḍheti. tattha saññāvipallāso dosaṃ  akusalamūlaṃ pavaḍḍheti. cittavipallāso lobhaṃ akusalamūlaṃ pavaḍḍheti.  diṭṭhivipallāso mohaṃ akusalamūlaṃ pavaḍḍheti. tattha dosassa  akusalamūlassa tīṇi micchattāni phalaṃ -- micchāvācā  micchākammanto micchāājīvo; lobhassa akusalamūlassa tīṇi  micchattāni phalaṃ -- micchāsaṅkappo micchāvāyāmo micchāsamādhi;  mohassa akusalamūlassa dve micchattāni phalaṃ -- micchādiṭṭhi ca  micchāsati ca. evaṃ akusalaṃ sahetu sappaccayaṃ vipallāsā ca paccayo,  akusalamūlāni sahetū eteyeva paṭipakkhena anūnā anadhikā dvīhi  paccayehi niddisitabbā. nirodhe ca magge ca vipallāsamupādāya  parato {parito (pī0)} paṭipakkhena catasso. </p>
            </h4>
            <h4>
              <h4n> tatthimā uddānagāthā </h4n>
              <p>[21] avijjāya ^a^M0.0183^ea^ nivuto loko, cittaṃ  saṃyojanampi. </p>
              <p>[22] sā pacchinnabhavataṇhā, dvemā ceva vimuttiyo.. </p>
              <p>[21] kumbhūpamaṃ kāyamimaṃ, yaṃ na tumhākaṃ taṃ pajaha {jahā (pī0 ka0)}. </p>
              <p>[22] ye keci sokaparidevā, timbaruko ca sayaṃkataṃ.. </p>
              <p>[21] dukkhaṃ diṭṭhi ca uppannaṃ, yañca gopālakopamaṃ. </p>
              <p>[22] sati kāyagatā māhu, samatho ca vipassanā.. </p>
              <p>[21] āsā pihā ca abhinandanā ca, catunnamananubodhanā. </p>
              <p>[22] yāni ^a^P0.0022^ea^ sotāni lokasmiṃ, daḷhaṃ  nemiyānākāro.. </p>
              <p>[21] yaṃ nissitassa calitaṃ, anupaṭṭhitakāyagatāsati. </p>
              <p>[22] sayaṃ katena saccena, vimuttāyatanehi ca..</p>
              <p>[03] peṭakopadese mahākaccāyanena bhāsite paṭhamabhūmi  ariyasaccappakāsanā nātaṃ jīvatā bhagavatā mādisena samuddanena  tathāgatenāti. </p>
            </h4>
          </h3>
        </h2>
        <h2>
          <h2n> 2. sāsanapaṭṭhānadutiyabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 13^b^.^eb^ tattha ^a^V0.0182^ea^ ^a^P0.0023^ea^ katamaṃ sāsanappaṭṭhānaṃ?  saṃkilesabhāgiyaṃ suttaṃ, vāsanā bhāgiyaṃ suttaṃ, nibbedhabhāgiyaṃ suttaṃ,  asekkhabhāgiyaṃ suttaṃ, saṃkilesabhāgiyañca vāsanābhāgiyañca,  saṃkilesabhāgiyañca nibbedhabhāgiyañca, saṃkilesabhāgiyañca  nibbedhabhāgiyañca asekkhabhāgiyañca, vāsanābhāgiyañca  nibbedhabhāgiyañca. āṇatti, phalaṃ, upāyo, āṇatti ca phalañca,  phalañca upāyo ca, āṇatti ca phalañca upāyo ca. assādo,  ādīnavo, nissaraṇaṃ, assādo ca ādīnavo ca, assādo ca  nissaraṇañca, ādīnavo ca nissaraṇañca, assādo ca ādīnavo ca  nissaraṇañca. lokikaṃ, lokuttaraṃ, lokikañca lokuttarañca.  kammaṃ, vipāko, kammañca vipāko ca. niddiṭṭhaṃ, aniddiṭṭhaṃ,  niddiṭṭhañca aniddiṭṭhañca. ñāṇaṃ, ñeyyaṃ, ñāṇañca ñeyyañca. dassanaṃ,  bhāvanā, dassanañca bhāvanā ca. vipākakammaṃ, na vipākakammaṃ,  nevavipākanavipākakammaṃ ^a^M0.0184^ea^. sakavacanaṃ, paravacanaṃ,  sakavacanañca paravacanañca. sattādhiṭṭhānaṃ, dhammādhiṭṭhānaṃ,  sattādhiṭṭhānañca dhammādhiṭṭhānañca. thavo, sakavacanādhiṭṭhānaṃ,  paravacanādhiṭṭhānaṃ, sakavacanādhiṭṭhānañca paravacanādhiṭṭhānañca. kiriyaṃ,  phalaṃ, kiriyañca phalañca. anuññātaṃ, paṭikkhittaṃ, anuññātañca  paṭikkhittañca. imāni cha paṭikkhittāni. </p>
              <p>[03] 14^b^.^eb^ tattha ^a^P0.0024^ea^ katamaṃ saṃkilesabhāgiyaṃ  suttaṃ? </p>
              <p>[21] kāmandhā jālasañchannā, taṇhāchadanachāditā. </p>
              <p>[27] pamattabandhunā baddhā, macchāva kumināmukhe. </p>
              <p>[22] jarāmaraṇamanventi, vaccho   khīrapakova {khīrūpakova (ka0) passa udā0 64} mātaraṃ.. </p>
              <p>[06] pañcime, bhikkhave, nīvaraṇā.</p>
              <p>[03] tattha katamaṃ vāsanābhāgiyaṃ suttaṃ? </p>
              <p>[21] manopubbaṅgamā ^a^V0.0183^ea^ dhammā, manoseṭṭhā manomayā. </p>
              <p>[27] manasā ce pasannena, bhāsati vā karoti vā. </p>
              <p>[22] tato naṃ sukhamanveti, chāyāva anapāyinī.. </p>
              <p>[06] saṃyuttake suttaṃ.</p>
              <p>[03] mahānāmassa sakkassa idaṃ bhagavā sakyānaṃ kapilavatthumhi nagare  nayavitthārena saddhāsīlaparibhāvitaṃ suttaṃ bhāvaññena paribhāvitaṃ taṃ nāma  pacchime kāle.</p>
              <p>[03] tattha katamaṃ nibbedhabhāgiyaṃ suttaṃ? </p>
              <p>[21] uddhaṃ adho {udā0 61} sabbadhi vippamutto, ayaṃ ahasmīti  anānupassī. </p>
              <p>[22] evaṃ vimutto udatāri oghaṃ, atiṇṇapubbaṃ apunabbhavāya..</p>
              <p>[03] sīlāni nu kho bhavanti kimatthiyāni ānando pucchati  satthāraṃ.</p>
              <p>[03] tattha ^a^M0.0185^ea^ katamaṃ asekkhabhāgiyaṃ suttaṃ? </p>
              <p>[21] ``yassa selūpamaṃ cittaṃ, ṭhitaṃ nānupakampati. </p>
              <p>[27] virattaṃ ^a^P0.0025^ea^ rajanīyesu,   kopaneyye {kopanīye (ka0) passa udā0 34} na kuppati. </p>
              <p>[22] yassevaṃ bhāvitaṃ cittaṃ, kuto taṃ dukkhamessatī''ti..</p>
              <p>[03] sāriputto nāma bhagavā theraññataro so maṃ āsajja  appaṭinissajja cārikaṃ pakkamati, sāriputtassa byākaraṇaṃ kātabbaṃ.  yassa nūna bhagavā kāyagatā sati abhāvitā assa abahulīkatā  vitthārena kātabbaṃ. </p>
              <p>[03] 15^b^.^eb^ tattha katamaṃ saṃkilesabhāgiyañca  vāsanābhāgiyañca? </p>
              <p>[21] channamativassati {udā0 45}, vivaṭaṃ nātivassati. </p>
              <p>[22] tasmā channaṃ vivaretha, evaṃ taṃ nātivassati..</p>
              <p>[03] channamativassatīti ^a^V0.0184^ea^ saṃkileso. vivaṭaṃ nātivassatīti  vāsanā. tamo tamaparāyanoti vitthārena. tattha yo ca tamo yo  ca tamaparāyano, ayaṃ saṃkileso. yo ca joti yo ca  jotiparāyano, ayaṃ vāsanā.</p>
              <p>[03] tattha katamaṃ saṃkilesabhāgiyañca nibbedhabhāgiyañca suttaṃ? </p>
              <p>[21] na taṃ daḷhaṃ bandhanamāhu dhīrā,   yadāyasaṃ dārujapabbajañca {dārujaṃ pabbajañca (pī0) dha0 pa0 345; saṃ0 ni0   1.121}. </p>
              <p>[22] sārattarattā maṇikuṇḍalesu, puttesu dāresu ca yā  apekkhā..</p>
              <p>[03] na taṃ daḷhaṃ bandhanamāhu dhīrā, yadā puttesu dāresu ca yā  apekkhā, ayaṃ saṃkileso. etampi ^a^P0.0026^ea^ chetvā  paribbajanti dhīrā anapekkhino sabbakāme pahāyāti, ayaṃ nibbedho.  yaṃ cetayitaṃ pakappitaṃ yā ca nāmarūpassa avakkanti hoti. imehi  catūhi padehi saṃkileso. pacchimakehi catūhi nibbedho.</p>
              <p>[03] tattha katamaṃ saṃkilesabhāgiyañca nibbedhabhāgiyañca  asekkhabhāgiyañca suttaṃ? </p>
              <p>[21] ayaṃ ^a^M0.0186^ea^ loko santāpajāto, phassapareto  rogaṃ {rodaṃ (pī0) passa udā0 30} vadati attato. </p>
              <p>[22] yena yena hi maññanti, tato taṃ hoti aññathā.. </p>
              <p>[21] aññathābhāvī bhavasatto loko, bhavapareto  bhavamevābhinandati. </p>
              <p>[27] yadabhinandati taṃ bhayaṃ, yassa bhāyati taṃ dukkhaṃ. </p>
              <p>[22] bhavavippahānāya kho panidaṃ brahmacariyaṃ vussati..</p>
              <p>[03] ye hi keci samaṇā vā brāhmaṇā vā bhavena bhavassa  vippamokkhamāhaṃsu, sabbete ``avippamuttā bhavasmā''ti vadāmi. ye  vā pana keci samaṇā vā brāhmaṇā vā vibhavena bhavassa  nissaraṇamāhaṃsu, sabbete ``anissaṭā bhavasmā''ti vadāmi. upadhiṃ  hi paṭicca dukkhamidaṃ sambhoti, sabbupādānakkhayā natthi dukkhassa  sambhavo, lokamimaṃ ^a^P0.0027^ea^ passa, puthū avijjāya paretā bhūtā  bhūtaratā bhavā aparimuttā. ye hi keci bhavā sabbadhi sabbatthatāya  sabbete bhavā aniccā dukkhā vipariṇāmadhammāti. </p>
              <p>[21] ``evametaṃ ^a^V0.0185^ea^ yathābhūtaṃ, sammappaññāya passato. </p>
              <p>[27] bhavataṇhā pahīyati, vibhavaṃ nābhinandati. </p>
              <p>[22] sabbaso taṇhānaṃ khayā, asesavirāganirodho nibbānaṃ.. </p>
              <p>[21] ``tassa nibbutassa bhikkhuno, anupādā punabbhavo na  hoti. </p>
              <p>[22] abhibhūto māro vijitasaṅgāmo, upeccagā sabbabhavāni  tādī''ti..</p>
              <p>[03] ayaṃ loko santāpajāto yāva dukkhanti yaṃ taṇhā saṃkileso.</p>
              <p>[03] yaṃ punaggahaṇaṃ ye hi keci samaṇā vā brāhmaṇā vā bhavena  bhavassa vimokkhamāhaṃsu, sabbete ``avimuttā bhavasmā''ti vadāmi.  ye vā pana keci samaṇā vā brāhmaṇā vā vibhavena bhavassa  nissaraṇamāhaṃsu ``anissaṭā bhavasmā''ti vadāmi. ayaṃ  diṭṭhisaṃkileso, taṃ diṭṭhisaṃkileso ^a^M0.0187^ea^ ca  taṇhāsaṃkileso ca, ubhayametaṃ saṃkileso. yaṃ punaggahaṇaṃ  bhavavippahānāya brahmacariyaṃ vussati, yāva sabbaso upādānakkhayā  sambhavā, idaṃ nibbedhabhāgiyaṃ. tassa ^a^P0.0028^ea^ nibbutassa  bhikkhuno yāva upaccagā sabbabhavāni tādīti idaṃ asekkhabhāgiyaṃ.  cattāro puggalā anusotagāmī saṃkileso ṭhitatto ca paṭisotagāmī ca  nibbedho. thale tiṭṭhatīti asekkhabhūmi. </p>
              <p>[03] 16^b^.^eb^ tattha katamaṃ vāsanābhāgiyañca nibbedhabhāgiyañca  suttaṃ? </p>
              <p>[21] ``dadato {udā0 75; dī0 ni0 2.197} puññaṃ pavaḍḍhati,   saṃyamato veraṃ na cīyati. </p>
              <p>[22] kusalo ca jahāti pāpakaṃ, rāgadosamohakkhayā  sanibbuto''ti..</p>
              <p>[03] ``dadato puññaṃ pavaḍḍhati, saṃyamato veraṃ na cīyatī''ti  vāsanā. ``kusalo ca jahāti pāpakaṃ, rāgadosamohakkhayā  sanibbuto''ti nibbedho.</p>
              <p>[03] sotānugatesu dhammesu vacasā paricitesu manasānupekkhitesu  diṭṭhiyā suppaṭividdhesu pañcānisaṃsā pāṭikaṅkhā. idhekaccassa  bahussutā dhammā honti dhātā apamuṭṭhā vacasā paricitā  manasānupekkhitā diṭṭhiyā suppaṭividdhā, so yuñjanto ghaṭento  vāyamanto diṭṭheva dhamme visesaṃ pappoti. no ce diṭṭheva dhamme  visesaṃ pappoti, gilāno pappoti. no ce gilāno ^a^V0.0186^ea^  pappoti, maraṇakālasamaye pappoti. no ce maraṇakālasamaye pappoti, devabhūto  pāpuṇāti. no ce devabhūto pāpuṇāti, tena dhammarāgena tāya  dhammanandiyā paccekabodhiṃ pāpuṇāti.</p>
              <p>[03] tatthāyaṃ diṭṭheva dhamme pāpuṇāti, ayaṃ nibbedho. yaṃ ^a^P0.0029^ea^  samparāye paccekabodhiṃ pāpuṇāti, ayaṃ vāsanā. imāni  soḷasa suttāni sabbasāsanaṃ atiggaṇhanto tiṭṭhanti. imehi  soḷasahi suttehi navavidho suttanto vibhatto bhavati. so ca  paññavato no duppaññassa, yuttassa no ayuttassa, akammassa  vihārissa pakatiyā loke saṃkileso ^a^M0.0188^ea^ carati. so  saṃkileso tividho -- taṇhāsaṃkileso diṭṭhisaṃkileso  duccaritasaṃkileso. tato saṃkilesato uṭṭhahanto saṃkileso dhammesu  patiṭṭhahati, lokiyesu patiṭṭhahatīti. tatthākusalo diṭṭhato sace taṃ  sīlañca diṭṭhiñca parāmasati, tassa so taṇhāsaṃkileso hoti.  sace panassa evaṃ hoti ``imināhaṃ sīlena vā vatena vā brahmacariyena   vā devo vā bhavissaṃ {bhavissāmi (pī0)} devaññataro vā''ti yassa hoti  micchādiṭṭhi, etassa micchādiṭṭhisaṃkileso bhavati. sace pana sīle  patiṭṭhito aparāmaṭṭhassa hi sīlavataṃ hoti, tassa taṃ sīlavato  yoniso gahitaṃ avippaṭisāraṃ janeti yāva vimuttiñāṇadassanaṃ, tañca  tassa diṭṭheva dhamme kālaṅkatassa vā tamhiyeva vā pana aparāpariyāyena  vā, aññesu khandhesu evaṃ sutaṃ ``sucaritaṃ vāsanāya saṃvattatī''ti  vāsanābhāgiyaṃ suttaṃ vuccati. tattha sīlesu ṭhitassa vinīvaraṇaṃ  cittaṃ, taṃ tato sakkāyadiṭṭhippahānāya bhagavā dhammaṃ deseti. so  accantaniṭṭhaṃ nibbānaṃ pāpuṇāti; yadi vā sāsanantare, accantaṃ  nibbānaṃ pāpuṇāti, yadi vā ekāsane cha abhiññe. tattha ^a^P0.0030^ea^  dve puggalā ariyadhamme pāpuṇanti saddhānusārī ca dhammānusārī  ca. tattha dhammānusārī ugghaṭitaññū, saddhānusārī neyyo. tattha  ugghaṭitaññū duvidho -- koci tikkhindriyo koci mudindriyo.  tattha neyyopi duvidho -- koci tikkhindriyo koci mudindriyo.  tattha yo ca ugghaṭitaññū mudindriyo, yo ca neyyo tikkhindriyo,  ime puggalā asamindriyā honti. tattha ime puggalā samindriyā  parihāyanti ca ugghaṭitaññuto, vipañcitaññū neyyato, ime majjhimā  bhūmigatā vipañcitaññū hoti. ime tayo puggalā. </p>
              <p>[03] 17^b^.^eb^ tattha catutthā pana pañcamā ugghaṭitaññū  vipañcitaññū neyyo ca, tattha ugghaṭitaññū puggalo indriyāni  paṭilabhitvā dassanabhūmiyaṃ ṭhito sotāpattiphalañca pāpuṇāti,  ekabījī hoti paṭhamo sotāpanno. tattha vipañcitaññū puggalo  indriyāni paṭilabhitvā dassanabhūmiyaṃ ṭhito sotāpattiphalañca  pāpuṇāti, kolaṃkolo ca hoti dutiyo sotāpanno ^a^V0.0187^ea^. tattha neyyo  puggalo indriyāni paṭilabhitvā dassanabhūmiyaṃ ṭhito sotāpattiphalañca  pāpuṇāti, sattakkhattuparamo ca hoti ^a^M0.0189^ea^, ayaṃ tatiyo  sotāpanno. ime tayo puggalā indriyavemattatāya sotāpattiphale ṭhitā.</p>
              <p>[03] ugghaṭitaññū ekabījī hoti, vipañcitaññū kolaṃkolo hoti,  neyyo sattakkhattuparamo hoti. idaṃ nibbedhabhāgiyaṃ suttaṃ. sace  ^a^P0.0031^ea^ pana taduttari vāyamati, accantaniṭṭhaṃ nibbānaṃ pāpuṇāti.  tattha ugghaṭitaññū puggalo yo tikkhindriyo, te dve puggalā honti  -- anāgāmiphalaṃ pāpuṇitvā antarāparinibbāyī ca  upahaccaparinibbāyī ca. tattha vipañcitaññū puggalo yo  tikkhindriyo, te dve puggalā honti -- anāgāmiphalaṃ pāpuṇanti  asaṅkhāraparinibbāyī ca sasaṅkhāraparinibbāyī ca. tattha neyyo  anāgāmiphalaṃ pāpuṇanto uddhaṃsoto akaniṭṭhagāmī hoti, ugghaṭitaññū  ca vipañcitaññū ca, indriyanānattena ugghaṭitaññū puggalo  tikkhindriyo antarāparinibbāyī hoti, ugghaṭitaññū mudindriyo  uddhaṃsoto akaniṭṭhagāmī hoti. ugghaṭitaññū ca vipañcitaññū ca  indriyanānattena ugghaṭitaññū puggalo tikkhindriyo  sasaṅkhāraparinibbāyī hoti, tikkhindriyo antarāparinibbāyī  hoti, ugghaṭitaññū mudindriyo upahaccaparinibbāyī hoti.  vipañcitaññū tikkhindriyo asaṅkhāraparinibbāyī hoti,  vipañcitaññū mudindriyo sasaṅkhāraparinibbāyī hoti, neyyo  upahaccaparinibbāyī hoti, vipañcitaññū tikkhindriyo  asaṅkhāraparinibbāyī hoti. vipañcitaññū mudindriyo  sasaṅkhāraparinibbāyī hoti, neyyo uddhaṃsoto akaniṭṭhagāmī hoti.  iti pañca anāgāmino, chaṭṭho sakadāgāmī, tayo ca sotāpannāti  ime nava sekkhā.</p>
              <p>[03] tattha ugghaṭitaññū puggalo tikkhindriyo arahattaṃ pāpuṇanto dve  puggalā honti ubhatobhāgavimutto paññāvimutto ca. tattha  ugghaṭitaññū puggalo mudindriyo arahattaṃ pāpuṇanto dve puggalā honti,  ṭhitakappī {ṭhitakappi (pī0 ka0) passa pu0 pa0 17} ca paṭivedhanabhāvo   puggalo ca tikkhindriyo so arahattaṃ pāpuṇanto dve puggalā honti  cetanābhabbo ca rakkhaṇābhabbo ca. tattha vipañcitaññū mudindriyo  arahattaṃ pāpuṇanto dve puggalā honti, sace ceteti na parinibbāyī,  no ce ceteti parinibbāyīti. sace anurakkhati na parinibbāyī,  no ce anurakkhati parinibbāyīti. tattha neyyo puggalo  bhāvanānuyogamanuyutto parihānadhammo ^a^M0.0190^ea^ hoti  kammaniyato vā samasīsi vā, ime nava arahanto idaṃ catubbidhaṃ  suttaṃ saṃkilesabhāgiyaṃ asekkhabhāgiyaṃ. imesu puggalesu tathāgatassa  dasavidhaṃ balaṃ pavattati. </p>
              <p>[03] 18^b^.^eb^ katamaṃ ^a^V0.0188^ea^ dasavidhaṃ? idha buddhānaṃ bhagavantānaṃ  appavattite dhammacakke mahesakkhā devaputtā yācanāya abhiyātā {atiyātā   (pī0 ka0)} honti ``desetu sugato dhamma''nti. so anuttarena   buddhacakkhunā volokento addasāsi sattānaṃ tayo rāsīnaṃ sammattaniyato  micchattaniyato aniyato. tattha sammattaniyato rāsi micchāsatiṃ  āpajjeyyāti netaṃ ṭhānaṃ vijjati, asatthuko parinibbāyeyyāti netaṃ  ṭhānaṃ vijjati, samāpattiṃ āpajjeyyāti ṭhānametaṃ vijjati. tattha  micchattaniyato rāsi ariyasamāpattiṃ paṭipajjissatīti netaṃ ṭhānaṃ  vijjati, anariyamicchāpaṭipattiṃ paṭipajjissatīti ṭhānametaṃ vijjati.  tattha ^a^P0.0033^ea^ aniyato rāsi sammāpaṭipajjamānaṃ  sammattaniyatarāsiṃ gamissatīti ṭhānametaṃ vijjati,  micchāpaṭipajjamāno sammattaniyatarāsiṃ gamissatīti netaṃ ṭhānaṃ  vijjati. sammāpaṭipajjamānaṃ sammattaniyatarāsiṃ gamissatīti  ṭhānametaṃ vijjati, micchāpaṭipajjamānaṃ micchattaniyatarāsiṃ  gamissatīti ṭhānametaṃ vijjati. ime tayo anuttarena buddhacakkhunā  volokentassa sammāsambuddhassa me sato ime dhammā anabhisambuddhāti  ettavatā maṃ koci sahadhammena paṭicodissatīti netaṃ ṭhānaṃ vijjati,  vītarāgassa te paṭijānato akhīṇāsavatāya sahadhammena koci  paṭicodissatīti netaṃ ṭhānaṃ vijjati. yato pana imassa aniyatassa  rāsissa dhammadesanā, sā na dissati takkarassa  sammādukkhakkhayāyāti netaṃ ṭhānaṃ vijjati, tathā ovadito yaṃ pana me  aniyatarāsi sāvako pubbenāparaṃ visesaṃ na sacchikarissatīti netaṃ  ṭhānaṃ vijjati. </p>
              <p>[03] 19^b^.^eb^ yaṃ kho muni nānappakārassa nānāniruttiyo  devanāgayakkhānaṃ dameti dhamme vavatthānena vatvā kāraṇato aññaṃ pāraṃ  gamissatīti netaṃ ṭhānaṃ vijjati. dhammapaṭisambhidā. yato panimā  niruttito satta satta niruttiyo nābhisambhuneyyāti netaṃ ṭhānaṃ vijjati.  niruttipaṭisambhidā. nirutti kho pana abhisamaggaratānaṃ  sāvakānaṃ tamatthamaviññāpayeti netaṃ ṭhānaṃ vijjati. atthapaṭisambhidā  ^a^P0.0034^ea^. mahesakkhā devaputtā upasaṅkamitvā pañhe pucchiṃsu  ^a^M0.0191^ea^. kāyikena vā mānasikena vā paripīḷitassa hatthakuṇīti   vā pāde vā khañje dandhassa {dantassa (pī0 ka0)} so attho na  paribhājiyatīti netaṃ ṭhānaṃ vijjati. paṭibhānapaṭisambhidā. yamhi  taṃ tesaṃ hoti tamhi asantaṃ bhavatīti netaṃ ṭhānaṃ vijjati. yaṃ hi  nāsaṃ tesaṃ na bhavati, tamhi nāsaṃ tesaṃ bhavissatīti netaṃ ṭhānaṃ  vijjati. evaṃ samudayassa nirodhāya dasa akusalakammapathā. māro  vā indo vā brahmā vā tathāgato vā cakkavattī vā so vata nāma  mātugāmo bhavissatīti netaṃ ṭhānaṃ vijjati, puriso assa rājā  cakkavattī sakko devānamindo bhavissatīti ṭhānametaṃ vijjati.  itissa evarūpaṃ balaṃ evarūpaṃ ñāṇaṃ, idaṃ vuccati ṭhānāṭṭhānañāṇaṃ paṭhamaṃ  tathāgatabalaṃ taṃ niddisitabbaṃ. tīhi rāsīhi catūhi vesārajjehi  catūhi paṭisambhidāhi ^a^V0.0189^ea^ paṭiccasamuppādassa pavattiyaṃ nivattiyaṃ  bhāgiyañca. kusalaṃ kusalavipākesu ca upapajjati yañca  itthipurisānaṃ. idaṃ paṭhamaṃ balaṃ tathāgato evaṃ jānāti.</p>
              <p>[03] yesaṃ pana sammattaniyato rāsi, nāyaṃ sabbatthagāminī paṭipadā,  nibbānagāminīyevāyaṃ paṭipadā. tattha siyā micchattaniyato rāsi,  esāpi na sabbatthagāminī paṭipadā. sakkāyasamudayagāminīyevāyaṃ  paṭipadā ^a^P0.0035^ea^ hotu, ayaṃ tattha tattha paṭipattiyā ṭhito  gacchati nibbānaṃ, gacchati apāyaṃ, gacchati devamanussassa. yaṃ yaṃ  vā paṭipadaṃ paṭipajjeyya sabbattha gaccheyya, ayaṃ sabbatthagāminī  paṭipadā. yaṃ ettha ñāṇaṃ yathābhūtaṃ, idaṃ vuccati sabbatthagāminī  paṭipadāñāṇaṃ dutiyaṃ tathāgatabalaṃ.</p>
              <p>[03] sā kho panāyaṃ sabbatthagāminī paṭipadā nānādhimuttā keci  kāmesu keci dukkarakāriyaṃ keci attakilamathānuyogamanuyuttā keci  saṃsārena suddhiṃ paccenti keci anajjābhāvanāti. tena tena caritena  vinibandhānaṃ sattānaṃ yaṃ ñāṇaṃ yathābhūtaṃ nānāgataṃ lokassa  anekādhimuttagataṃ yathābhūtaṃ pajānāti. idaṃ tatiyaṃ tathāgatabalaṃ.</p>
              <p>[03] tattha sattānaṃ adhimuttā bhavanti āsevanti bhāventi  bahulīkaronti. tesaṃ kammupasayānaṃ tadādhimuttānaṃ. sā ceva dhātu  saṃvahati. katarā panesā dhātu nekkhammadhātu baladhātu kāci sampatti  kāci micchattañca dhātu adhimuttā bhavanti. aññatarā uttari na  samanupassanti. te tadevaṭṭhānaṃ mayā ^a^M0.0192^ea^ jarāmaraṇassa  abhinivissa voharanti ``idameva saccaṃ moghamañña''nti. yathā  bhagavā sakkassa devānamindassa bhāsitaṃ. yaṃ tattha yathābhūtaṃ ñāṇaṃ.  idaṃ vuccati catutthaṃ tathāgatabalaṃ.</p>
              <p>[03] tattha yaṃyeva dhātu {yaṃ yadeva dhātuṃ (ka0)} seṭṭhanti taṃ taṃ kāyena ca vācāya ca  ārambhanti cetasiko. ārambho cetanā kammaṃ kāyikā ^a^P0.0036^ea^  vācasikā ārambho cetasikattā kammantaraṃ tathāgato evaṃ  pajānāti ``iminā sattena evaṃ dhātukena evarūpaṃ kammaṃ kataṃ, taṃ  atītamaddhānaṃ iminā hetunā tassa evarūpo vipāko vipaccati  etarahi vipaccissati vā anāgatamaddhāna''nti. evaṃ paccuppannamaddhānaṃ  pajānāti ``ayaṃ puggalo evaṃdhātuko idaṃ kammaṃ karoti''. taṇhāya  ca diṭṭhiyā ca iminā hetunā na tassa vipāko diṭṭheyeva dhamme  nibbattissati, upapajje vā''ti aparamhi vā pariyāye evaṃ pajānāti  ``ayaṃ puggalo evarūpaṃ kammaṃ karissati anāgatamaddhānaṃ, iminā  hetunā tassa evarūpo vipāko nibbattissati, iminā hetunā yāni  cattāri ^a^V0.0190^ea^ kammaṭṭhānāni idaṃ kammaṭṭhānaṃ paccuppannasukhaṃ āyatiṃ ca  sukhavipākaṃ'' ...pe0... iti ayaṃ atītānāgatapaccuppannānaṃ  kammasamādānānaṃ hetuso ṭhānaso vipākavemattataṃ pajānāti uccāvacā  hīnapaṇītatā, idaṃ vuccati kammavipākañāṇaṃ pañcamaṃ tathāgatabalaṃ.</p>
              <p>[03] tathā sattā yaṃ vā kammasamādānaṃ samādiyantā tattha evaṃ  pajānāti imassa puggalassa kammādhimuttassa rāgacaritassa  nekkhammadhātūnaṃ pāripūriṃ gacchanti, tassa rāgānugate suññamānassa  paṭhamaṃ jhānaṃ saṃkilissati, sace puna uttari vāyāmato jhānavodānagate  mānase visesabhāgiyaṃ paṭipadaṃ anuyuñjiyati. tassa hi  jhānabhāgiyaṃyeva paṭhamajjhāne ṭhitassa dutiyaṃ jhānaṃ vodānaṃ gacchati,  tatiyañca ^a^P0.0037^ea^ jhānaṃ samāpajjitukāmassa somanassindriyaṃ  cittaṃ pariyādāya tiṭṭhati, tassa sā pīti avisesabhāgiyaṃ tatiyaṃ  jhānaṃ ādissa tiṭṭhati. sace tassa nissaraṇaṃ yathābhūtaṃ pajānāti.  tathāgatassa catutthajjhānaṃ vodānaṃ gacchatiyeva, catutthassa jhānassa  hānabhāgiyā dhammā, te ca dhammā yattha pajāyanti yehi catutthajjhānaṃ  vodānaṃ dissati. evaṃ ajjhāsayasamāpattiyā yā catasso  samāpattiyo tīṇi vimokkhamukhāni aṭṭha vimokkhajhānānīti cattāri  jhānāni vimokkhāti. aṭṭha ca vimokkhā tīṇi ca  vimokkhamukhāni. samādhīti cattāro ^a^M0.0193^ea^ samādhī --  chandasamādhi vīriyasamādhi cittasamādhi vīmaṃsāsamādhīti.  samāpattiyo catasso ajjhāsayasamāpattiyo iti imesaṃ jhānānaṃ  vimokkhasamāpattīti evarūpo saṃkileso rāgacaritassa puggalassa.  evaṃ dosacaritassa. mohacaritassa. rāgacaritassa puggalassa  evarūpaṃ vodānaṃ iti yaṃ ettha ñāṇaṃ yathābhūtaṃ asādhāraṇaṃ sabbasattehi.  idaṃ vuccati chaṭṭhaṃ tathāgatabalaṃ.</p>
              <p>[03] tattha tathāgato evaṃ pajānāti lokikā dhammā lokuttarā dhammā  bhāvanābhāgiyaṃ indriyaṃ nāmaṃ labhanti. ādhipateyyabhūmiṃ upādāya balaṃ  nāmaṃ labhanti thāmagataṃ mano manindriyaṃ taṃ upādāya. vīriyaṃ nāmaṃ  labhanti ārambhadhātuṃ upādāya. itissa deva evarūpaṃ ñāṇaṃ imehi ca  dhammehi ime puggalā samannāgatātipi dhammadesanaṃ akāsi. ākārato  ca vokārato ca āsayajjhāsayassa ^a^P0.0038^ea^  adhimuttisamannāgatānaṃ. idaṃ vuccati parasattānaṃ parapuggalānaṃ  indriyabalavīriyavemattataṃ ñāṇaṃ sattamaṃ tathāgatabalaṃ.</p>
              <p>[03] tattha ca tathāgato lokādīsu ca bhūmīsu saṃyojanānañca  sekkhānaṃ dvīhi balehi gatiṃ pajānāti, pubbenivāsānussatiyā atīte  saṃsāre etarahi ca paccuppanne dibbacakkhunā cutūpapātaṃ iti imāni dve  balāni dibbacakkhuto abhinīhitāni. so atītamaddhānaṃ dibbassa  ^a^V0.0191^ea^ cakkhuno gocaro so etarahi sati gocaro iti attano ca paresaṃ ca  pubbenivāsañāṇaṃ anekavidhaṃ nānappakārakaṃ paccuppannamaddhānaṃ dibbena  cakkhunā imāni dve tathāgatabalāni, aṭṭhamaṃ pubbenivāso, navamaṃ  dibbacakkhu.</p>
              <p>[03] puna caparaṃ tathāgato ariyapuggalānaṃ jhānaṃ vodānaṃ  nibbedhabhāgiyaṃ pajānāti ayaṃ puggalo iminā maggena imāya  paṭipadāya āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sacchikatvā upasampajja viharatīti iti attano ca āsavānaṃ  khayaṃ ñāṇaṃ diṭṭhekaṭṭhānaṃ catubhūmimupādāya yāva navannaṃ arahantānaṃ  āsavakkhayo odhiso sekkhānaṃ anodhiso arahantānaṃ. tattha  cetovimutti dvīhi āsavehi anāsavā kāmāsavena ca bhavāsavena ca,  paññāvimutti dvīhi āsavehi anāsavā diṭṭhāsavena ca avijjāsavena  ca, imāsaṃ dvinnaṃ vimuttīnaṃ yathābhūtaṃ ^a^P0.0039^ea^ ñāṇaṃ, idaṃ vuccati  āsavakkhaye ñāṇaṃ. dasamaṃ tathāgatabalaṃ. </p>
              <p>[03] 20^b^.^eb^ imesu ^a^M0.0194^ea^ dasasu balesu ṭhito  tathāgato pañcavidhaṃ sāsanaṃ deseti saṃkilesabhāgiyaṃ vāsanābhāgiyaṃ  dassanabhāgiyaṃ bhāvanābhāgiyaṃ asekkhabhāgiyaṃ. tattha yo  taṇhāsaṃkileso, imassa alobho nissaraṇaṃ. yo diṭṭhisaṃkileso,  imassa amoho nissaraṇaṃ. yo duccaritasaṃkileso, imassa tīṇi kusalāni   nissaraṇaṃ. kiṃ nidānaṃ? tīṇi imāni {tīṇi hi imāni (pī0)}   manoduccaritāni -- abhijjhā byāpādo micchādiṭṭhi. tattha  abhijjhā manoduccaritaṃ kāyakammaṃ upaṭṭhapeti, adinnādānaṃ sabbañca  tadupanibbaddhaṃ vācākammaṃ upaṭṭhapeti, musāvādañca sabbavitathaṃ sabbaṃ  vācamabhāvaṃ sabbamakkhaṃ palāsaṃ abhijjhā akusalamūlanti, sucarite  sucaritaṃ musāvādā adinnādānā abhijjhāya cetanā, tattha byāpādo  manoduccaritaṃ kāyakammaṃ upaṭṭhapeti, pāṇātipātaṃ sabbañca metaṃ  ākaḍḍhanaṃ parikaḍḍhanaṃ nibbaddhaṃ rocanaṃ vācākammaṃ upaṭṭhapeti,  pisuṇavācaṃ pharusavācaṃ micchādiṭṭhi manoduccaritañca abhijjhaṃ byāpādaṃ  micchādiṭṭhiṃ payojeti, tassa yo koci micchādiṭṭhi cāgo rāgajo  vā dosajo vā sabbaso micchādiṭṭhi sambhūto iminā kāraṇena  micchādiṭṭhiṃ upaṭṭhapeti, kāmesumicchācāraṃ vacīkammaṃ upaṭṭhapeti  samphappalāpaṃ. imāni ^a^P0.0040^ea^ tīṇi duccaritāni  akusalamūlāni.</p>
              <p>[03] yā abhijjhā, so lobho. yo byāpādo, so doso. yā  micchādiṭṭhi, so moho. tāni aṭṭha micchattāni upaṭṭhapenti. tesu  gahitesu tīsu akusalamūlesu dasavidhaṃ akusalamūlaṃ pāripūriṃ gacchati,  tassa tividhassa duccaritasaṃkilesassa vāsanābhāgiyañca suttaṃ  nissaraṇaṃ. tattha ^a^V0.0192^ea^ yo bahusito niddeso yathā lobho doso mohopi,  tattha asituṃ ettha lobho ussado tena kāraṇena tesu vā dhammesu  lobho paññapiyati. tatthāyaṃ moho akusalaṃ moho ayaṃ avijjā,  sā catubbidhā rūpe abhiniviṭṭhā, rūpaṃ attato samanupassati,  avijjāgato rūpavantaṃ attānaṃ, attani vā rūpaṃ, rūpasmiṃ vā attānaṃ.  tattha katamaṃ padaṃ sakkāyadiṭṭhiyā ucchedaṃ vadati ``taṃ jīvaṃ taṃ  sarīra''nti natthikadiṭṭhi adhiccasamuppannadiṭṭhi ca añño ca karoti,  añño paṭisaṃvediyati. pacchimasaṭṭhikappānaṃ tīṇi padāni  sakkāyadiṭṭhiyā sassataṃ bhajanti ``aññaṃ jīvaṃ aññaṃ sarīra''nti  akiriyañca taṃ dukkhamicchato ahetukā ca patanti anajjhābhāvo ca  kammānaṃ sabbañca mānayi {mānati (pī0)}. tattha ``idameva saccaṃ   moghamañña''nti saṃsārena ^a^M0.0195^ea^ suddhi ājīvakā chaḷāsīti paññapenti.  yathārūpe sakkāyadiṭṭhiyā catuvatthukā, evaṃ pañcasu khandhesu  vīsativatthukā sakkāyadiṭṭhiyā sassataṃ bhajati. aññājīvakā ca  sassatavādike ca sīlabbataṃ bhajanti parāmasanti ^a^P0.0041^ea^  iminā bhavissāmi devo vā devaññataro vā, ayaṃ sīlabbataparāmāso.  tattha sakkāyadiṭṭhiyā so rūpaṃ attato samanupassati, ``taṃ jīvaṃ taṃ  sarīra''miti taṃ kaṅkhati vicikicchati nādhimuccati nābhippasīdati  pubbante aparante pubbantāparante...pe0... iti vāsanābhāgiyesu ṭhitassa  ayaṃ upakkileso. </p>
              <p>[03] 21^b^.^eb^ tattha saddhindriyena sabbaṃ vicikicchitaṃ  pajahati, paññindriyena udayabbayaṃ passati, samādhindriyena cittaṃ  ekodi karoti vīriyindriyena ārabhati. so imehi pañcahi  indriyehi saddhānusārī aveccappasāde nirato anantariyaṃ samādhiṃ  uppādeti. indriyehi suddhehi dhammānusārī appaccayatāya anantariyaṃ  samādhiṃ uppādeti. so ``idaṃ dukkha''nti yathābhūtaṃ pajānāti.  saccāni idaṃ dassanabhāgiyaṃ suttaṃ. tassa pañcannaṃ orambhāgiyānaṃ  saṃyojanānaṃ tīṇi saṃyojanāni dassanapahātabbāni sabbena sabbaṃ  pahīnāni dve puggalakatāni. tattha tīṇi akusalamūlāni  bhāvanāpahātabbāni uparikkhittāni cha bhave nibbattenti. tattha tesu  abhijjhāya ca byāpādesu tanukatesu cha bhavā parikkhayā mariyādaṃ  gacchanti, dve bhavā avasiṭṭhā. tassa abhijjhā ca byāpādo ca  sabbena sabbaṃ parikkhīṇā honti. eko bhavo avasiṭṭho hoti.  so ca mānavasena nibbatteti. kiñcāpi ettha aññepi cattāro  kilesā rūparāgo bhavarāgo avijjā uddhaccaṃ ketusmimānabhūtā  nappaṭibalā asmimānaṃ vinivattetuṃ, sabbepi ^a^P0.0042^ea^ te  asmimānassa pahānaṃ ārabhate. khīṇesu na ca tesu  idamuttaridassanabhūmiyaṃ pañcasu sekkhapuggalesu tīsu ca paṭippannakesu  dvīsu ca phalaṭṭhesu bhāvanābhāgiyaṃ suttaṃ. taduttari asekkhabhāgiyasuttaṃ,  katthaci bhūmi nipīḷiyati. idañca pañcamaṃ suttaṃ. tiṇṇaṃ  puggalānaṃ desitaṃ puthujjanassa sekkhassa asekkhassa saṃkilesabhāgiyaṃ  vāsanābhāgiyaṃ. puthujjanassa ^a^V0.0193^ea^ dassanabhāgiyaṃ. bhāvanābhāgiyaṃ pañcannaṃ  sekkhānaṃ. yaṃ paṭhamaniddiṭṭhaṃ asekkhabhāgiyaṃ sabbesaṃ arahantānaṃ. sā pana pañcavidhā   sattavīsāakāre {sattavīsaṃ ākāre (pī0)} pariyesitabbaṃ. etesu tassa gatīnaṃ  tato uttari. tañca kho saṅkhepena paññāsāya ākārehi ^a^M0.0196^ea^  sampatati, ye paññāsa ākārā sāsane niddiṭṭhā, te  saṅkhipiyantā dasahi ākārehi patanti. ye ariyasaccaṃ nikkhepena  ṭhite saṅkhipiyattā aṭṭhasu ākāresu patanti. catūsu ca sādhāraṇesu  suttesu yā hārasampātassa bhūmi, te saṅkhipiyantā pañcasu suttesu  patanti. saṃkilesabhāgiye vāsanābhāgiye bhāvanābhāgiye  nibbedhabhāgiye asekkhabhāgiye ca. te saṅkhipiyantā catūsu suttesu  patanti. saṃkilesabhāgiye vāsanābhāgiye nibbedhabhāgiye  asekkhabhāgiye ca. te saṅkhipiyamānā tīsu suttesu patanti,  puthujjanabhāgiye sekkhabhāgiye asekkhabhāgiye ca. te saṅkhipiyantā  dvīsu suttesu patanti nibbedhabhāgiye ca pubbayogabhāgiye ca. yathā  vuttaṃ ^a^P0.0043^ea^ bhagavatā dve atthavase sampassamānā tathāgatā  arahanto sammāsambuddhā dhammaṃ desenti suttaṃ geyyaṃ...pe0... satthā  pubbayogasamannāgate appakasirena maññamānā vasiyanti pubbayogā ca  bhavissanti santānaṃ maññamānādharāya. tattha paññāvemattataṃ attano  samanupassamānena aṭṭhavidhe suttasaṅkhepe, yattha yattha sakkoti, tattha  tattha yojetabbaṃ. tattha tattha yojetvā suttassa attho niddisitabbo.  na hi sati vedanā mano dhāretvā sakkā yena kenaci suttassa  attho yathābhūtaṃ niddisituṃ. </p>
              <p>[06] ^b^tattha purimakānaṃ suttānaṃ imā uddānagāthā^eb^ </p>
              <p>[21] kāmandhā jālasañchannā, pañca nīvaraṇāni ca. </p>
              <p>[22] manopubbaṅgamā dhammā, mahānāmo ca sākiyo.. </p>
              <p>[21] uddhaṃ adho vippamutto, yañca sīlakimatthiyā. </p>
              <p>[22] yassa selūpamaṃ cittaṃ, upatissa pucchādikā.. </p>
              <p>[21] yassa kāyagatāsati, channaṃ tamoparāyaṇo. </p>
              <p>[22] na taṃ daḷhaṃ cetasikaṃ, ayaṃ lokotiādikaṃ.. </p>
              <p>[21] cattāro ceva puggalā, dadato puññaṃ pavaḍḍhitaṃ. </p>
              <p>[22] sotānugatadhammesu, imā tesaṃ uddānagāthā.. </p>
              <p>[03] 22^b^.^eb^ tattha ^a^V0.0194^ea^ katamā āṇatti? </p>
              <p>[21] sace bhāyatha {udā0 44} dukkhassa, sace vo dukkhamappiyaṃ. </p>
              <p>[22] mākattha pāpakaṃ kammaṃ, āvi vā yadi vā raho..</p>
              <p>[03] ``atīte ^a^M0.0197^ea^, rādha, rūpe anapekkho hohī''ti  vitthārena kātabbā. ``sīlavantena ^a^P0.0044^ea^, ānanda,  puggalena sadā karaṇīyā kintime avippaṭisāro assā''ti. ayaṃ  vuccati āṇatti.</p>
              <p>[03] tattha katamaṃ phalaṃ? </p>
              <p>[21] dhammo have rakkhati dhammacāriṃ, chattaṃ mahantaṃ yatha  vassakāle. </p>
              <p>[22] esānisaṃso dhamme suciṇṇe, na duggatiṃ gacchati  dhammacārī.. </p>
              <p>[06] idaṃ phalaṃ.</p>
              <p>[03] tattha katamo upāyo? </p>
              <p>[21] ``sabbe dhammā {dha0 pa0 279} anattā''ti, yadā paññāya passati. </p>
              <p>[22] atha nibbindati dukkhe, esa maggo visuddhiyā..</p>
              <p>[03] ``sattahaṅgehi samannāgato kho, bhikkhu, api himavantaṃ  pabbatarājānaṃ cāleyya, ko pana vādo chavaṃ avijjaṃ sattakesu''  veyyākaraṇaṃ kātabbaṃ. ayaṃ upāyo.</p>
              <p>[03] tattha katamā āṇatti ca phalañca? </p>
              <p>[21] sace bhāyatha dukkhassa, sace vo dukkhamappiyaṃ. </p>
              <p>[22] mākattha pāpakaṃ kammaṃ, āvi vā yadi vā raho.. </p>
              <p>[21] sace hi pāpakaṃ kammaṃ, karotha vā karissatha. </p>
              <p>[22] na vo dukkhā pamokkhātthi,   upaccāpi palāyataṃ {palāyato (pī0)}..</p>
              <p>[03] purimikāya ^a^V0.0195^ea^ gāthāya āṇatti pacchimikāya phalaṃ. sīle  patiṭṭhāya dve dhammā bhāvetabbā yā ca cittabhāvanā yā ca paññābhāvanā  yā ca āṇatti rāgavirāgā ca phalaṃ.</p>
              <p>[03] tattha ^a^P0.0045^ea^ katamaṃ phalañca upāyo ca? </p>
              <p>[21] sīle patiṭṭhāya {saṃ0 ni0  1.23} naro sapañño, cittaṃ paññañca bhāvayaṃ. </p>
              <p>[22] ātāpī nipako bhikkhu, so imaṃ vijaṭaye jaṭaṃ..</p>
              <p>[03] purimikāya aḍḍhagāthāya upāyo, pacchimikāya aḍḍhagāthāya phalaṃ.   nandiyo {nandiko (pī0 ka0)} sakko   isivutthapuririkāmaekarakkhe {isivutta... (pī0)} suttaṃ   mūlato upādāya yāva ^a^M0.0198^ea^ chasu dhammesu. uttari pañcasu dhammesu  yācayogo {yo ca yogo (pī0)} karaṇīyo, ayaṃ upāyo. asahagatassa   kāmāsavāpi cittaṃ muccatīti. sabbāsu chasu tīsu. ayaṃ upāyo ca phalañca.</p>
              <p>[03] tattha katamā āṇatti ca phalañca upāyo ca? </p>
              <p>[21] suññato lokaṃ avekkhassu, mogharāja sadā sato. </p>
              <p>[22] attānudiṭṭhiṃ uhacca {ūhacca (su0 ni0 1125)}, evaṃ maccutaro siyā..</p>
              <p>[03] ``suññato lokaṃ avekkhassu, mogharājā''ti āṇatti.  ``sadā sato''ti upāyo. ``attānudiṭṭhiṃ uhacca, evaṃ maccutaro  siyā''ti phalaṃ. samādhiṃ, bhikkhave, bhāvetha, samāhito, bhikkhave,  bhikkhu rūpaṃ aniccanti pajānāti. evaṃ passaṃ ariyasāvako  parimuccati jātiyāpi...pe0... upāyāsehipi idha tīṇipi''. </p>
              <p>[03] 23^b^.^eb^ tattha katamo assādo?</p>
              <p>[03] kāmaṃ kāmayamānassa, tassa cetaṃ samijjhati. ayaṃ assādo.</p>
              <p>[03] ``dhammacariyā ^a^P0.0046^ea^ samacariyā kusalacariyā  hetūhi, brāhmaṇa, evamidhekacce sattā kāyassa bhedā sugatiṃ saggaṃ lokaṃ  upapajjanti''. ayaṃ assādo.</p>
              <p>[03] tattha ^a^V0.0196^ea^ katamo ādīnavo?</p>
              <p>[03] kāmesu ve haññate sabbā mucceva -- ayaṃ ādīnavo.  pasenadisaṃyuttake sutte pabbatopamā -- ayaṃ ādīnavo.</p>
              <p>[03] tattha katamaṃ nissaraṇaṃ? </p>
              <p>[21] yo kāme parivajjeti, sappasseva padā siro. </p>
              <p>[22] somaṃ visattikaṃ loke, sato samativattati..</p>
              <p>[03] saṃyuttake suttaṃ pāricchattako paṇḍupalāso sannipalāso -- idaṃ  nissaraṇaṃ.</p>
              <p>[03] tattha ^a^M0.0199^ea^ katamo assādo ca ādīnavo ca? </p>
              <p>[21] yāni {jā0 1.2.144 dukanipāte} karoti puriso, tāni attani passati. </p>
              <p>[22] kalyāṇakārī kalyāṇaṃ, pāpakārī ca pāpakaṃ..</p>
              <p>[03] tattha yaṃ pāpakārī paccanubhoti ayaṃ assādo.  lābhālābhāṭṭhakesu byākaraṇaṃ, tattha alābho ayaso nindā dukkhaṃ,  ayaṃ ādīnavo. lābho yaso sukhaṃ pasaṃsā, ayaṃ assādo.</p>
              <p>[03] tattha katamaṃ assādo ca nissaraṇañca? </p>
              <p>[21] ``sukho vipāko puññānaṃ, adhippāyo ca ijjhati. </p>
              <p>[22] khippañca paramaṃ santiṃ, nibbānamadhigacchatī''ti..</p>
              <p>[03] yo ca vipāko puññānaṃ yā ca adhippāyassa ijjhanā, ayaṃ  assādo. yaṃ khippañca paramaṃ santiṃ nibbānamadhigacchati, idaṃ  nissaraṇaṃ.</p>
              <p>[03] bāttiṃsāya ceva mahāpurisalakkhaṇehi samannāgatassa  mahāpurisassa dveyeva gatiyo honti, sace ^a^V0.0197^ea^ agāraṃ ajjhāvasati, rājā  ^a^P0.0047^ea^ hoti cakkavattī yāva abhivijinitvā ajjhāvasati  ayaṃ assādo. sace agārasmā anagāriyaṃ pabbajati sabbena oghena   {osadhena (pī0 ka0)} nissaraṇaṃ ayaṃ assādo ca nissaraṇañca.</p>
              <p>[03] tattha katamo ādīnavo ca nissaraṇañca? </p>
              <p>[21] ādānassa {ādinnassa (ka0)} bhayaṃ ñatvā, jātimaraṇasambhavaṃ. </p>
              <p>[22] anādātuṃ nibbattati, jātimaraṇasaṅkhayā..</p>
              <p>[03] purimikāya aḍḍhagāthāya jātimaraṇasambhavo ādīnavo.  anādātuṃ nibbattati jātimaraṇasaṅkhayāti nissaraṇaṃ.</p>
              <p>[03] kicchaṃ vatāyaṃ loko āpanno yamidaṃ jāyate ca mīyate ca.  yāva kudassunāmassa dukkhassa anto bhavissati parato vāti ettha  yā uparikkhā, ayaṃ ādīnavo. yo gedhaṃ ñatvā abhinikkhamati  yāva purāṇakāya rājadhāniyā, idaṃ nissaraṇaṃ. ayaṃ ādīnavo ca  nissaraṇañca.</p>
              <p>[03] tattha ^a^M0.0200^ea^ katamo assādo ca ādīnavo ca nissaraṇañca? </p>
              <p>[21] kāmā hi citrā vividhā {madhurā (theragā0 787)} manoramā,   virūparūpehi mathenti cittaṃ. </p>
              <p>[22] tasmā ahaṃ {theragā0 787} pabbajitomhi rāja,   apaṇṇakaṃ sāmaññameva seyyo..</p>
              <p>[03] yaṃ ``kāmā hi citrā vividhā manoramā''ti ayaṃ assādo.  yaṃ ``virūparūpehi mathenti citta''nti ayaṃ ādīnavo. yaṃ ahaṃ  ^a^P0.0048^ea^ agārasmā pabbajitomhi rāja apaṇṇakaṃ sāmaññameva  seyyoti idaṃ nissaraṇaṃ.</p>
              <p>[03] balavaṃ bālopamasuttaṃ yaṃ āsāya vā vedanīyaṃ kammaṃ gāhati,  tathā cepi yaṃ yaṃ pāpakammaṃ anubhoti, tattha dukkhavedanīyena kammena  abhāvitakāyena ca yāva parittacetaso ca ādīnavaṃ dasseti  sukhavedanīyena kammena assādeti. yaṃ purāsadiso hoti.  bhāvitacitto bhāvitakāyo bhāvitapañño mahānāmo aparittacetaso, idaṃ  nissaraṇaṃ. </p>
              <p>[03] 24^b^.^eb^ tattha ^a^V0.0198^ea^ katamaṃ lokikaṃ suttaṃ? </p>
              <p>[21] na hi pāpaṃ kataṃ kammaṃ, sajjukhīraṃva muccati. </p>
              <p>[22] ḍahantaṃ bālamanveti,   bhasmacchannova {bhasmāchannova (ka0) passa dha0 pa0 71} pāvako..</p>
              <p>[03] cattāri agatigamanāni, idaṃ lokikaṃ suttaṃ.</p>
              <p>[03] tattha katamaṃ lokuttaraṃ suttaṃ? </p>
              <p>[21] ``yassindriyāni samathaṅgatāni {samathaṃ gatāni (pī0) passa dha0 pa0  94},   assā yathā sārathinā sudantā. </p>
              <p>[22] pahīnamānassa anāsavassa, devāpi tassa pihayanti  tādino''ti..</p>
              <p>[03] ``ariyaṃ vo, bhikkhave, sammāsamādhiṃ desessāmī''ti idaṃ  lokuttaraṃ suttaṃ.</p>
              <p>[03] tattha ^a^M0.0201^ea^ katamaṃ lokikaṃ lokuttarañca suttaṃ? </p>
              <p>[21] sattiyā viya omaṭṭho, dayhamānova matthake. </p>
              <p>[22] kāmarāgappahānāya, sato bhikkhu paribbaje.. </p>
              <p>[21] ``sattiyā viya omaṭṭho, dayhamānova matthake''ti  lokikaṃ. </p>
              <p>[22] ``kāmarāgappahānāya, sato bhikkhu paribbaje''ti  lokuttaraṃ.</p>
              <p>[03] kabaḷīkāre ^a^P0.0049^ea^ āhāre atthi chandoti lokikaṃ.  natthi chandoti lokuttaraṃ suttaṃ.</p>
              <p>[03] tattha katamaṃ kammaṃ? </p>
              <p>[21] yo pāṇamatipāteti, musāvādañca bhāsati. </p>
              <p>[22] loke adinnaṃ ādiyati {ādiyi (ka0) passa a0 ni0  5.174}, paradārañca gacchati.. </p>
              <p>[21] surāmerayapānañca, yo naro anuyuñjati. </p>
              <p>[22] appahāya ^a^V0.0199^ea^ pañca verāni, dussīlo iti vuccati..</p>
              <p>[03] tīṇimāni, bhikkhave, duccaritāni. idaṃ kammaṃ.</p>
              <p>[03] tattha katamo vipāko?</p>
              <p>[03] saṭṭhivassasahassāni, yathārūpī vipaccagā..</p>
              <p>[03] ``diṭṭhā mayā, bhikkhave {saṃ0 ni0  4.135}, cha phassāyatanikā nāma nirayā.  diṭṭhā mayā, bhikkhave, cha phassāyatanikā nāma saggā''. ayaṃ  vipāko.</p>
              <p>[03] tattha katamaṃ kammañca vipāko ca? </p>
              <p>[21] ayasāva malaṃ samuṭṭhitaṃ, tatuṭṭhāya tameva khādati. </p>
              <p>[22] evaṃ atidhonacārinaṃ, sāni kammāni nayanti duggatiṃ..</p>
              <p>[03] ayasāva malaṃ samuṭṭhitaṃ, yāva sāni kammānīti idaṃ kammaṃ.  nayanti duggatinti vipāko.</p>
              <p>[03] catūsu sammāpaṭipajjamāno mātari pitari tathāgate  tathāgatasāvake ^a^P0.0050^ea^ yā sammāpaṭipatti, idaṃ kammaṃ. yaṃ  devesu upapajjati, ayaṃ vipāko. idaṃ kammañca vipāko ca. </p>
              <p>[03] 25^b^.^eb^ tattha ^a^M0.0202^ea^ katamaṃ niddiṭṭhaṃ suttaṃ? </p>
              <p>[21] nelaṅgo setapacchādo, ekāro vattatī {vattate (ka0) udā0 65} ratho. </p>
              <p>[27] anīghaṃ passa āyantaṃ, chinnasotaṃ abandhanaṃ. </p>
              <p>[22] yaṃ vā cittaṃ samaṇesu, cittāgahapati dissati..</p>
              <p>[03] evaṃ imāya gāthāya niddiṭṭho attho.</p>
              <p>[03] gopālakopame ^a^V0.0200^ea^ ekādasa padāni. evaṃ kho, bhikkhave, bhikkhu  rūpaññū hoti. yā ca atirekapūjāya pūjetā hotīti. imāni  ekādasa padāni yathābhāsitāni niddiṭṭho attho.</p>
              <p>[03] tattha katamo aniddiṭṭho attho? </p>
              <p>[21] sukho viveko tuṭṭhassa, sutadhammassa passato. </p>
              <p>[22] abyāpajjaṃ {abyāpajjhaṃ (pī0 ka0) passa udā0 11} sukhaṃ loke,   pāṇabhūtesu saṃyamoti.. </p>
              <p>[21] sukhā virāgatā loke, kāmānaṃ samatikkamo. </p>
              <p>[22] asmimānassa yo vinayo, etaṃ ve paramaṃ sukhanti..</p>
              <p>[03] idaṃ aniddiṭṭhaṃ. aṭṭha mahāpurisavitakkā. idaṃ aniddiṭṭhaṃ.</p>
              <p>[03] tattha katamaṃ niddiṭṭhañca aniddiṭṭhañca? </p>
              <p>[21] pasannanetto {su0 ni0 555} sumukho, brahā uju patāpavā. </p>
              <p>[22] majjhe samaṇasaṅghassa, ādiccova virocasi..</p>
              <p>[03] pasannanetto ^a^P0.0051^ea^ yāva ādiccova virocasīti  niddiṭṭho. pasannanetto yo bhagavā kathañca pana pasannanettatā, kathaṃ  sumukhatā, kathaṃ brahakāyatā, kathaṃ ujukatā, kathaṃ patāpavatā, kathaṃ  virocatāti aniddiṭṭho. pheṇapiṇḍopamaṃ veyyākaraṇaṃ yathā pheṇapiṇḍo  evaṃ rūpaṃ yathā pubbuḷo evaṃ vedanā māyā viññāṇaṃ pañcakkhandhā  pañcahi upamāhi niddiṭṭhā. kena kāraṇena pheṇapiṇḍopamaṃ rūpaṃ  sabbañca cakkhuviññeyyaṃ yaṃ vā catūhi āyatanehi? kathaṃ vedanā  pubbuḷūpamā? katarā ca sā vedanā sukhā dukkhā adukkhamasukhā?  evamesā aniddiṭṭhā. evaṃ niddiṭṭhañca aniddiṭṭhañca. </p>
              <p>[03] 26^b^.^eb^ tattha ^a^M0.0203^ea^ katamaṃ ñāṇaṃ? </p>
              <p>[21] paññā hi seṭṭhā lokasmiṃ, yāyaṃ nibbedhagāminī. </p>
              <p>[22] yāya {yāyaṃ (ka0) passa itivu0 41} sammā   pajānāti, jātimaraṇasaṅkhayaṃ..</p>
              <p>[03] tīṇimāni ^a^V0.0201^ea^ indriyāni anaññātaññassāmītindriyaṃ aññindriyaṃ  aññātāvindriyaṃ, idaṃ ñāṇaṃ.</p>
              <p>[03] tattha katamaṃ neyyaṃ? </p>
              <p>[21] kāmesu {udā0 63} sattā kāmasaṅgasattā,   saṃyojane vajjamapassamānā. </p>
              <p>[22] na hi jātu saṃyojanasaṅgasattā, oghaṃ tareyyuṃ vipulaṃ  mahantaṃ..</p>
              <p>[03] catūhi ^a^P0.0052^ea^ aṅgehi samannāgatā kāyassa bhedā devesu  uppajjanti. udāne kāpiyaṃ suttaṃ apaṇṇakapasādanīyaṃ -- idaṃ neyyaṃ.</p>
              <p>[03] tattha katamaṃ ñāṇañca neyyañca? </p>
              <p>[21] sabbe dhammā anattāti, yadā paññāya passati. </p>
              <p>[22] atha nibbindati dukkhe, esa maggo visuddhiyā..</p>
              <p>[03] yadā passatīti ñāṇaṃ. yo sabbadhamme anattākārena upaṭṭhapeti  idaṃ neyyaṃ.</p>
              <p>[03] cattāri ariyasaccāni, tattha tīṇi neyyāni maggasaccaṃ  sīlakkhandho ca paññākkhandho ca, idaṃ ñāṇañca neyyañca. </p>
              <p>[03] 27^b^.^eb^ tattha katamaṃ dassanaṃ? </p>
              <p>[21] eseva maggo {dha0 pa0 274 dhammapade} natthañño, dassanassa visuddhiyā. </p>
              <p>[22] etañhi tumhe paṭipajjatha, mārassetaṃ pamohanaṃ..</p>
              <p>[03] catūhi aṅgehi samannāgato ariyasāvako attanāva {attanāyeva (ka0) saṃ0 ni0   5.1003} attānaṃ  byākareyya ``khīṇanirayomhi yāva sotāpannohamasmi  avinipātadhammo niyato sambodhiparāyaṇo''ti. idaṃ dassanaṃ.</p>
              <p>[03] tattha ^a^V0.0202^ea^ ^a^M0.0204^ea^ katamā bhāvanā? </p>
              <p>[21] yassindriyāni subhāvitāni, ajjhattaṃ bahiddhā ca  sabbaloke. </p>
              <p>[22] so puggalo mati ca rūpasaññī, sumohagatā na  jānāti {kiṃsu mohagatānu jānāti (ka0)}..</p>
              <p>[03] cattāri dhammapadāni -- anabhijjhā abyāpādo sammāsati  sammāsamādhi. ayaṃ ^a^P0.0053^ea^ bhāvanā.</p>
              <p>[03] tattha katamaṃ dassanañca bhāvanā ca? </p>
              <p>[21] vacasā manasātha kammunā ca,   aviruddho sammā viditvā {viditvāna (ka0) su0 ni0 367} dhammaṃ. </p>
              <p>[22] nibbānapadābhipatthayāno, sammā so loke paribbajeyya..</p>
              <p>[03] sotāpattiphalaṃ sacchikātukāmena katame dhammā manasikātabbā,  bhagavā āha pañcupādānakkhandhā. idaṃ dassanañca bhāvanā ca. </p>
              <p>[03] 28^b^.^eb^ tattha katame vipākadhammadhammā?</p>
              <p>[03] yāni karoti purisoti vitthāro. tīṇimāni, bhikkhave,  sucaritāni. ime vipākadhammadhammā.</p>
              <p>[03] tattha katame navipākadhammadhammā? </p>
              <p>[21] rūpaṃ vedayitaṃ saññā, viññāṇaṃ yā ceva cetanā. </p>
              <p>[22] nesohamasmi na meso attā, iti diṭṭho virajjati..</p>
              <p>[03] pañcime, bhikkhave, khandhā -- ime navipākadhammadhammā.</p>
              <p>[03] tattha katamo nevavipāko navipākadhammadhammo? </p>
              <p>[21] ``ye ^a^V0.0203^ea^ evaṃ paṭipajjanti, nayaṃ buddhena desitaṃ. </p>
              <p>[22] te dukkhassantaṃ karissanti, satthusāsanakārakā''ti..</p>
              <p>[03] iti yā ca sammāpaṭipatti yo ca nirodho, ubhayametaṃ  nevavipāko navipākadhammo. brahmacariyaṃ ^a^P0.0054^ea^ vo,  bhikkhave, desessāmi, brahmacariyaphalāni ca brahmacariyañca ariyo  aṭṭhaṅgiko maggo brahmacariyaphalāni sotāpattiphalaṃ yāva arahattaṃ. </p>
              <p>[03] 29^b^.^eb^ tattha ^a^M0.0205^ea^ katamaṃ sakavacanaṃ? </p>
              <p>[21] sabbapāpassa akaraṇaṃ, kusalassa upasampadā. </p>
              <p>[22] sacittapariyodapanaṃ, etaṃ buddhāna sāsanaṃ..</p>
              <p>[03] tīṇimāni, bhikkhave, vimokkhamukhāni. idaṃ sakavacanaṃ.</p>
              <p>[03] tattha katamaṃ paravacanaṃ? </p>
              <p>[21] natthi puttasamaṃ pemaṃ, natthi goṇasamitaṃ dhanaṃ. </p>
              <p>[22] natthi sūriyasamā ābhā, samuddaparamā sarā..</p>
              <p>[03] hetunā mārisā kosiyā subhāsitena saṅgāmavijayo sopi  nāma, bhikkhave, sakko devānamindo sakaṃ phalaṃ paribhuñjamānoti  vitthārena kātabbaṃ. idaṃ paravacanaṃ.</p>
              <p>[03] tattha katamaṃ sakavacanañca paravacanañca? </p>
              <p>[21] ``yaṃ pattaṃ yañca pattabbaṃ, ubhayametaṃ rajānukiṇṇaṃ. </p>
              <p>[22] ye evaṃvādino natthi, tesaṃ kāmesu doso''ti..</p>
              <p>[03] idaṃ paravacanaṃ. ye ca kho te ubho ante anupagamma vaṭṭaṃ tesaṃ  natthi paññāpanāya. idaṃ sakavacanaṃ. </p>
              <p>[21] ``nandati ^a^V0.0204^ea^ ^a^P0.0055^ea^ puttehi puttimā,   gomā gohi {bhogiko bhogehi (pī0) saṃ0 ni0  1.12} tatheva nandati. </p>
              <p>[22] upadhī hi narassa nandanā, na hi so nandati yo  nirūpadhī''ti -- paravacanaṃ.. </p>
              <p>[21] ``socati puttehi puttimā, gomā gohi tatheva socati. </p>
              <p>[22] upadhī hi narassa socanā, na hi so socati yo  nirūpadhī''ti -- sakavacanaṃ.. </p>
              <p>[06] idaṃ sakavacanaṃ paravacanañca. </p>
              <p>[03] 30^b^.^eb^ tattha ^a^M0.0206^ea^ katamaṃ sattādhiṭṭhānaṃ? </p>
              <p>[21] ye keci bhūtā bhavissanti ye vāpi, sabbe gamissanti  pahāya dehaṃ. </p>
              <p>[22] taṃ sabbajāniṃ kusalo viditvā,   dhamme {ātāpiyo (udā0 42)} ṭhito brahmacariyaṃ careyya..</p>
              <p>[03] tayome, bhikkhave, satthāro, tathāgato arahaṃ sekkho paṭipado.  idaṃ sattādhiṭṭhānaṃ.</p>
              <p>[03] tattha katamaṃ dhammādhiṭṭhānaṃ? </p>
              <p>[21] yañca kāmasukhaṃ {udā0 12} loke, yañcidaṃ diviyaṃ sukhaṃ. </p>
              <p>[22] taṇhakkhayasukhassete, kalaṃ nāgghanti soḷasiṃ..</p>
              <p>[03] sattime ^a^P0.0056^ea^, bhikkhave, bojjhaṅgā, idaṃ dhammādhiṭṭhānaṃ.</p>
              <p>[03] tattha katamaṃ sattādhiṭṭhānañca dhammādhiṭṭhānañca? duddasamantaṃ saccaṃ  duddaso paṭivedho bālehi, jānato passato natthi nandīti vadāmi.  duddasamantaṃ saccaṃ duddaso paṭivedho bālehīti dhammādhiṭṭhānaṃ. jānato  passato natthi nandīti sattādhiṭṭhānaṃ. dārukkhandhopamaṃ gaṅgāya tīriyā   orimañca tīraṃ pārimañca tīraṃ thale vā {thaleva ca (ka0) saṃyuttanikāye} na   ca ussīdanaṃ, majjhe ca na saṃsīdanaṃ manussaggāho ca amanussaggāho ca  antopūtibhāvo ca, idaṃ dhammādhiṭṭhānaṃ. evaṃ pana bhikkhu  nibbānaninno bhavissati nibbānaparāyaṇoti sattādhiṭṭhānaṃ. idaṃ  sattādhiṭṭhānañca dhammādhiṭṭhānañca.</p>
              <p>[03] tattha katamo thavo? </p>
              <p>[21] maggānaṭṭhaṅgiko ^a^V0.0205^ea^ seṭṭho, saccānaṃ caturo padā. </p>
              <p>[22] virāgo seṭṭho dhammānaṃ, dvipadānañca cakkhumā..</p>
              <p>[03] tīṇimāni, bhikkhave, aggāni -- buddho sattānaṃ, virāgo  dhammānaṃ, saṅgho gaṇānaṃ. ayaṃ thavo. </p>
              <p>[03] 31^b^.^eb^ tattha ^a^M0.0207^ea^ katamaṃ anuññātaṃ? </p>
              <p>[21] kāyena ^a^P0.0057^ea^ {dha0 pa0 361} saṃvaro sādhu,   sādhu vācāya saṃvaro. </p>
              <p>[27] manasā saṃvaro sādhu, sādhu sabbattha saṃvuto. </p>
              <p>[22] sabbattha saṃvuto bhikkhu, sabbadukkhā pamuccati.. </p>
              <p>[06] idaṃ bhagavatā anuññātaṃ.</p>
              <p>[03] tīṇimāni, bhikkhave, karaṇīyāni -- kāyasucaritaṃ  vacīsucaritaṃ manosucaritaṃ. idaṃ anuññātaṃ.</p>
              <p>[03] tattha katamaṃ paṭikkhittaṃ?</p>
              <p>[03] natthi puttasamaṃ pemaṃ. vitthāro idaṃ paṭikkhittaṃ.</p>
              <p>[03] tīṇimāni, bhikkhave, akaraṇīyāni sayaṃ abhiññāya  desitāni. katamāni tīṇi? kāyaduccaritaṃ vacīduccaritaṃ  manoduccaritaṃ. idaṃ paṭikkhittaṃ.</p>
              <p>[03] tattha katamaṃ anuññātañca paṭikkhittañca? </p>
              <p>[21] kāyena kusalaṃ kare, assa kāyena saṃvuto. </p>
              <p>[22] kāyaduccaritaṃ hitvā, kāyasucaritaṃ care..</p>
              <p>[03] dvīhi paṭhamapadehi catutthena ca padena anujānāti.  kāyaduccaritaṃ hitvāti tatiyena padena paṭikkhittanti. mahāvibhaṅgo  aciratapānādo. </p>
            </h4>
            <h4>
              <h4n> tatthimā uddānagāthā </h4n>
              <p>[21] sace ^a^V0.0206^ea^ bhāyasi dukkhassa, mābhinandi anāgataṃ. </p>
              <p>[22] vassakāle yathā chattaṃ, kusalāni kamatthake.. </p>
              <p>[21] sabbe ^a^P0.0058^ea^ dhammā anattāti, samāgataṃ  vicālaye. </p>
              <p>[22] na vo dukkhā pamokkhātthi, samatho ca vipassanā.. </p>
              <p>[21] kāmacchandaṃ upādāya, yo so vitakkehi khajjati. </p>
              <p>[22] subhāvitatte bojjhaṅge, so imaṃ vijaṭaye jaṭaṃ.. </p>
              <p>[21] suññato lokaṃ avekkhassu, samādhibhāvi bhāvase. </p>
              <p>[22] kāmaṃ kāmayamānassa, dhammacariyāya sugatiṃ.. </p>
              <p>[21] haññate sabbā mucceva, nippoṭhento catuddisā. </p>
              <p>[22] yo kāme parivajjeti, pārichattopameva ca.. </p>
              <p>[21] yāni ^a^M0.0208^ea^ karoti puriso, lokadhammā  pakāsitā. </p>
              <p>[22] sukho vipāko puññānaṃ, tatiyaṃ aññaṃ na vijjati.. </p>
              <p>[21] ādānassa bhayaṃ ñatvā, jāyate jīyatepi ca. </p>
              <p>[22] kāmā hi citrā vividhā, atha loṇasallopamaṃ.. </p>
              <p>[21] na hi pāpaṃ kataṃ kammaṃ, agatīhi ca gacchati. </p>
              <p>[22] yassindriyāni samathaṅgatāni, tatheva pañcañāṇiko.. </p>
              <p>[21] sattiyā viya omaṭṭho, viññāṇañca patiṭṭhitā. </p>
              <p>[22] yo pāṇamatipāteti, tīṇi duccaritāni ca.. </p>
              <p>[21] saṭṭhivassasahassāni, khaṇaṃ laddhāna dullabhaṃ. </p>
              <p>[22] ayasāva malaṃ samuṭṭhitaṃ, catūsu paṭipattisu.. </p>
              <p>[21] nelaṅgo ^a^V0.0207^ea^ setapacchādo, atha gopālakopamaṃ. </p>
              <p>[22] sukho viveko tuṭṭhassa, vitakkā ca sudesitā.. </p>
              <p>[21] pheṇapiṇḍopamaṃ rūpaṃ, brahā uju patāpavā. </p>
              <p>[22] paññā hi seṭṭhā lokasmiṃ, anaññā tīṇi indriyāni.. </p>
              <p>[21] kāmesu ^a^P0.0059^ea^ sattā kāmasaṅgasattā, atha  vaṇṇo rahassavā. </p>
              <p>[22] sabbe dhammā anattāti, ariyasaccañca desitaṃ.. </p>
              <p>[21] eseva maggo natthañño, sotāpannoti byākare. </p>
              <p>[22] yassindriyāni subhāvitāni, atha dhammapadehi ca.. </p>
              <p>[21] vacasā manasā ceva, pañcakkhandhā aniccato. </p>
              <p>[22] yāni karoti puriso, tīṇi sucaritāni ca.. </p>
              <p>[21] rūpaṃ vedayitaṃ saññā, pañcakkhandhā pakāsitā. </p>
              <p>[22] yo evaṃ paṭipajjati, brahmā ceva phalāni ca.. </p>
              <p>[21] sabbapāpassa akaraṇaṃ, vimokkhā taṃ hi desitā. </p>
              <p>[22] natthi puttasamaṃ pemaṃ, devānaṃ asurāna ca.. </p>
              <p>[21] yaṃ pattaṃ yañca pattabbaṃ, nandati socati niccaṃ. </p>
              <p>[22] ye keci bhūtā bhavissanti, satthāro ca pakāsitā.. </p>
              <p>[21] yañca ^a^M0.0209^ea^ kāmasukhaṃ loke, bojjhaṅgā ca  sudesitā. </p>
              <p>[22] maggānaṭṭhaṅgiko seṭṭho, tayo ca aggapattiyo.. </p>
              <p>[21] kāyena saṃvaro sādhu, karaṇīyañca desitaṃ. </p>
              <p>[22] natthi attasamaṃ pemaṃ, ariyā tīṇi ca desitā.. </p>
              <p>[21] kāyena ^a^V0.0208^ea^ kusalaṃ abhirato, vinayañca kāmasukhaṃ loke. </p>
              <p>[22] bojjhaṅgā ca sudesitā, duddasaṃ anataṃ ceva parāparaṃ ca. </p>
              <p>[06] peṭakopadese sāsanappaṭṭhānaṃ nāma dutiyabhūmi samattā. </p>
            </h4>
          </h3>
        </h2>
        <h2>
          <h2n> 3. suttādhiṭṭhānatatiyabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 32^b^.^eb^ tattha ^a^V0.0209^ea^ ^a^P0.0060^ea^ katamaṃ suttādhiṭṭhānaṃ?</p>
              <p>[03] lobhādhiṭṭhānaṃ dosādhiṭṭhānaṃ mohādhiṭṭhānaṃ alobhādhiṭṭhānaṃ  adosādhiṭṭhānaṃ amohādhiṭṭhānaṃ kāyakammādhiṭṭhānaṃ vācākammādhiṭṭhānaṃ  manokammādhiṭṭhānaṃ saddhindriyādhiṭṭhānaṃ vīriyindriyādhiṭṭhānaṃ  satindriyādhiṭṭhānaṃ samādhindriyādhiṭṭhānaṃ paññindriyādhiṭṭhānaṃ.</p>
              <p>[03] tattha katamaṃ lobhādhiṭṭhānaṃ? </p>
              <p>[21] vitakkamathitassa {vitakkanimmathitassa (ka0) dha0 pa0 349} jantuno,   tibbarāgassa subhānupassino. </p>
              <p>[22] bhiyyo taṇhā pavaḍḍhati, esa kho gāḷhaṃ karoti  bandhanaṃ..</p>
              <p>[03] vitakkamathitassāti kāmarāgo. subhānupassinoti  kāmarāgavatthu. bhiyyo taṇhā pavaḍḍhatīti kāmataṇhā. esa gāḷhaṃ  karoti bandhananti rāgaṃ, iti yo yo dhammo mūlanikkhitto, so  yevettha dhammo uggāvahitabbo {uggāpayitabbo (pī0 ka0)}. na bhagavā   ekaṃ dhammaṃ ārabbha aññaṃ dhammaṃ deseti. yassa vitakketi kāmavitakko   tameva vitakkaṃ kāmavitakkena niddisīyati. tibbarāgassāti tasseva vitakkassa   vatthuṃ niddisati. subhānupassino bhiyyo taṇhā pavaḍḍhatīti tameva rāgaṃ  kāmataṇhāti ^a^P0.0061^ea^ niddisati. esa gāḷhaṃ karoti  bandhananti tameva taṇhāsaṃyojanaṃ niddisati. evaṃ gāthāsu  anuminitabbaṃ. evaṃ saveyyākaraṇesu.</p>
              <p>[03] tattha ^a^M0.0210^ea^ bhagavā ekaṃ dhammaṃ tividhaṃ niddisati,  nissandato hetuto phalato. </p>
              <p>[21] dadaṃ piyo {passa saṃyuttanikāye} hoti bhajanti naṃ bahū,   kittiñca pappoti yaso ca vaḍḍhati. </p>
              <p>[22] amaṅkubhūto parisaṃ vigāhati, visārado hoti naro  amaccharī..</p>
              <p>[03] dadanti ^a^V0.0210^ea^ yaṃ yaṃ dānaṃ, idaṃ dānamayikaṃ puññakriyaṃ. tattha hetu.  yaṃ cetaṃ. bhajanti naṃ bahū, kittinti yo ca kalyāṇo kittisaddo  loke abbhuggacchati, yaṃ bahukassa janassa piyo bhavati manāpo ca.  yañca avippaṭisārī kālaṅkaroti ayaṃ nissando. yaṃ kāyassa bhedā  devesu upapajjatīti idaṃ phalaṃ. idaṃ lobhādhiṭṭhānaṃ. </p>
              <p>[03] 33^b^.^eb^ tattha katamaṃ dosādhiṭṭhānaṃ? </p>
              <p>[21] yo pāṇamatipāteti, musāvādañca bhāsati. </p>
              <p>[27] loke adinnaṃ ādiyati, paradārañca gacchati. </p>
              <p>[22] surāmerayapānañca, yo naro anuyuñjati {abhigijjhati (pī0 ka0)  passa a0 ni0  5.174}.. </p>
              <p>[21] appahāya pañca verāni, dussīlo iti vuccati. </p>
              <p>[22] kāyassa bhedā duppañño, nirayaṃ sopapajjati..</p>
              <p>[03] yo pāṇamatipātetīti duṭṭho pāṇamatipāteti. musāvādañca  bhāsatīti dosopaghātāya musāvādañca bhāsati. surāmerayapānañca,  yo naro anuyuñjatīti doso nidānaṃ. yo ^a^P0.0062^ea^ ca  surāmerayapānaṃ anuyuñjati yathāparadāravihārī {yathāpamuditavihārī (ka0)}   amittā janayanti.</p>
              <p>[03] pañca verāni appahāyāti pañcannaṃ bhikkhāpadānaṃ samatikkamanaṃ  sabbesaṃ dosajānaṃ sā paṇṇatti, teneva dosajanitena kammena dussīlo  iti vuccati sopi dhammo hetunā niddisitabbo, nissandena phalena ca.</p>
              <p>[03] tīṇi bālassa bālalakkhaṇāni -- dubbhāsitabhāsī {dubbhāsitabhāsitā   (pī0 ka0) passa a0 ni0  3.3} ca hoti,  duccintitacintī ca dukkaṭakammakārī ca. tattha yaṃ kāyena ca vācāya  ca parakkamati, idamassa dukkaṭakammakārī. tāyaṃ yathā ca musāvādaṃ  bhāsati yathā pubbaniddiṭṭhaṃ ^a^M0.0211^ea^, idamassa dubbhāsitā.  yañca saṅkappeti manoduccaritaṃ byāpādaṃ, idamassa duccintitacintitā.  yaṃ so imehi tīhi bālalakkhaṇehi samannāgato tīṇi tajjāni  dukkhāni domanassāni anubhavati, so ca hoti sabhaggato vā  parisaggato vā tajjaṃ kathaṃ kathanti. yadā bhavati so ca  pāṇātipātādidasākusalakammapathā, so tatonidānaṃ dukkhaṃ  domanassaṃ paṭisaṃvedetīti. puna caparaṃ yadā passati coraṃ  rājāparādhikaṃ raññā gahitaṃ jīvitā voropetaṃ, tassevaṃ bhavati sace  mamampi rājā jāneyya ^a^V0.0211^ea^ mamampi rājā gāhāpetvā jīvitā  voropeyyāti, so tatonidānaṃ dukkhaṃ ^a^P0.0063^ea^ domanassaṃ  paṭisaṃvedeti. puna caparaṃ bālo yadā bhavati āsanā samārūḷho  yāva yā me gati bhavissati ito pecca paraṃ maraṇāti so tatonidānaṃ  dukkhaṃ domanassaṃ paṭisaṃvedeti iti bālalakkhaṇaṃ hetu. tīṇi  tajjāni dukkhāni nissando. kāyassa bhedā nirayesu upapajjati,  idaṃ phalaṃ. idaṃ dosādhiṭṭhānaṃ. </p>
              <p>[03] 34^b^.^eb^ tattha katamaṃ mohādhiṭṭhānaṃ? </p>
              <p>[21] satañceva sahassānaṃ, kappānaṃ saṃsarissati. </p>
              <p>[22] athavā pi tato bhiyyo, gabbhā gabbhaṃ gamissatha.. </p>
              <p>[21] anupādāya buddhavacanaṃ, saṅkhāre attato upādāya. </p>
              <p>[22] dukkhassantaṃ karissanti, ṭhānametaṃ na vijjati..</p>
              <p>[03] yo yaṃ anamataggasaṃsāraṃ samāpanno jāyate ca mīyate ca, ayaṃ  avijjāhetukā. yānipi ca saṅkhārānaṃ payojanāni, tānipi  avijjāpaccayāni, yaṃ adassanaṃ buddhavacanassa, ayaṃ avijjāsutteyeva  niddiṭṭhaṃ. yo ca saṅkhāre attato harati pañcakkhandhe pañca diṭṭhiyo  upagacchati. ``etaṃ mama, esohamasmi, eso me attā''ti idaṃ suttaṃ  avijjāya nikkhittaṃ, avijjāya nikkhipitaṃ. evaṃ satthā sutte  nayena {sutanayena (pī0)} dhammena niddisati. asādhāraṇena taṃyeva   tattha niddisitabbaṃ. na aññaṃ.</p>
              <p>[03] ye hi keci, bhikkhave, samaṇā vā brāhmaṇā vā ``idaṃ  dukkha''nti nappajānanti cattāri saccāni vitthārena, yaṃ tattha  appajānanā, idaṃ dukkhaṃ, ayaṃ hetu. appajānanto vividhe saṅkhāre  abhisaṅkharoti, ayaṃ nissando. yañca diṭṭhigatāni parāmasati  ``idameva saccaṃ moghamañña''nti ayaṃ nissando. yaṃ ^a^M0.0212^ea^  punabbhavaṃ ^a^P0.0064^ea^ nibbatteti, idaṃ phalaṃ. ayampi  dhammo saniddiṭṭho hetuto ca phalato ca nissandato ca.</p>
              <p>[03] ettha pana keci dhammā sādhāraṇā bhavanti. hetu khalu  āditoyeva sutte nikkhipissanti. yathā kiṃ bhave cattārimāni,  bhikkhave, agatigamanāni. tattha yañca chandāgatiṃ gacchati yañca  bhayāgatiṃ gacchati, ayaṃ lobho akusalamūlaṃ. yaṃ dosā, ayaṃ  dosoyeva ^a^V0.0212^ea^. yaṃ mohā, ayaṃ mohoyeva. evaṃ imāni tīṇi  akusalamūlāni āditoyeva upaparikkhitabbāni. yattha ekaṃ  niddisitabbaṃ, tattha ekaṃ niddisīyati. tathā dve yathā tīṇi, na hi  ādīhi anikkhitte hetu vā nissando vā phalaṃ vā niddisitabbaṃ.</p>
              <p>[03] ayañcettha gāthā -- </p>
              <p>[21] chandā dosā bhayā mohā, yo dhammaṃ ativattati. </p>
              <p>[22] nihīyati {nihīyate (pī0 ka0) passa a0 ni0  4.17} tassa yaso,   kāḷapakkheva candimā..</p>
              <p>[03] kattha chandā ca ayaṃ lobho yathā niddiṭṭhaṃ pubbe. idaṃ  mohādhiṭṭhānaṃ. </p>
              <p>[03] 35^b^.^eb^ tattha katamaṃ alobhādhiṭṭhānaṃ? </p>
              <p>[21] ``asubhānupassiṃ {asubhānupassī (pī0) passa dha0 pa0 8} viharantaṃ,   indriyesu susaṃvutaṃ. </p>
              <p>[27] bhojanamhi ca mattaññuṃ, saddhaṃ āraddhavīriyaṃ. </p>
              <p>[22] taṃ ve nappasahati māro, vāto selaṃva pabbata''nti..</p>
              <p>[03] tattha yā asubhāya upaparikkhā, ayaṃ kāmesu ādīnavadassanena  pariccāgo. indriyesu susaṃvuto tasseva alobhassa pāripūriyaṃ mama  āyatanasocitaṃ anupādāya. bhojanamhi ca mattaññunti rasataṇhāpahānaṃ.  iti ayaṃ alobho asubhānupassitāya vatthuto dhārayati, so  alobho ^a^P0.0065^ea^ hetu. indriyesu guttadvāratāya gocarato  dhārayati, bhojanemattaññutāya parato dhārayati, ayaṃ nissando. taṃ ve  nappasahati māro, vāto selaṃ va pabbatanti, idaṃ phalaṃ. iti yoyeva  dhammo ādimhi nikkhitto, soyeva majjhe ceva avasāne ca.</p>
              <p>[03] nāhaṃ, bhikkhave, aññaṃ ekadhammampi samanupassāmi  asamuppannassa kāmacchandassa anuppādāya uppannassa vā pahānāya,  yathayidaṃ {yadidaṃ (pī0 ka0) passa a0 ni0  1.17} asubhanimittaṃ. tattha   asubhanimittaṃ ^a^M0.0213^ea^ manasikarontassa anuppanno ceva kāmacchando na uppajjati,   uppanno ca kāmacchando pahīyati. idaṃ alobhassa vatthu. yaṃ puna anuppanno  kāmarāgo pariyādiyati rūparāgaṃ arūparāgaṃ, iti phalaṃ. iti  ayampi ca dhammo niddiṭṭho hetuto ca nissandato ca phalato ca.  idaṃ alobhādhiṭṭhānaṃ.</p>
              <p>[03] tattha ^a^V0.0213^ea^ katamaṃ adosādhiṭṭhānaṃ? </p>
              <p>[21] ekampi ce pāṇamaduṭṭhacitto,   mettāyati kusalo {kusalī (ka0) passa itivu0 27} tena hoti. </p>
              <p>[22] sabbe ca pāṇe manasānukampaṃ {anukampamāno (pī0)},   pahūtamariyo pakaroti puññaṃ..</p>
              <p>[03] ekampi ce pāṇamaduṭṭhacitto mettāyatīti ayaṃ adoso.  nigghātena assādo, kusalo tena hotīti tena kusalena dhammena  saṃyutto dhammapaññattiṃ gacchati. kusaloti yathā paññāya pañño  paṇḍiccena paṇḍito. pahūtamariyo pakaroti puññanti tassāyeva  vipāko ayaṃ lokiyassa, na hi lokuttarassa. tattha ^a^P0.0066^ea^  yā mettāyanā, ayaṃ hetu. yaṃ kusalo bhavati ayaṃ nissando. yāva  abyāpajjo bhūmiyaṃ bahupuññaṃ pasavati, idaṃ phalaṃ. iti adoso  niddiṭṭho hetuto ca nissandato ca phalato ca.</p>
              <p>[03] ekādasānisaṃsā mettāya cetovimuttiyā. tattha yā  mettācetovimutti, ayaṃ ariyadhammesu rāgavirāgā cetovimutti,  lokikāya bhūmikā hetu, yaṃ sukhaṃ āyatiṃ manāpo hoti manussānaṃ,  ime ekādasa dhammā nissando. yañca akatāvī brahmakāye upapajjati.  idaṃ phalaṃ. idaṃ adosādhiṭṭhānaṃ. </p>
              <p>[03] 36^b^.^eb^ tattha katamaṃ amohādhiṭṭhānaṃ? </p>
              <p>[21] paññā hi seṭṭhā lokasmiṃ,   yāyaṃ nibbedhagāminī {nibbedhabhāginī (pī0 ka0) passa itivu0 41}. </p>
              <p>[22] yāya sammā pajānāti, jātimaraṇasaṅkhayaṃ..</p>
              <p>[03] paññā ^a^M0.0214^ea^ hi seṭṭhāti vatthuṃ. nibbedhagāminīti  nibbānagāminiyaṃ yathābhūtaṃ paṭivijjhati. sammā pajānāti,  jātimaraṇasaṅkhayanti amoho. paññāti hetu. yaṃ pajānāti ayaṃ  nissando. yo jātimaraṇasaṅkhayo, idaṃ phalaṃ. iti amoho  niddiṭṭho hetunā ca nissandena ca phalena ca.</p>
              <p>[03] tīṇimāni, bhikkhave {itivu0 62 tikanipāte}, indriyāni anaññātaññassāmītindriyaṃ  aññindriyaṃ aññātāvindriyaṃ. tattha katamaṃ  anaññātaññassāmītindriyaṃ? idha, bhikkhave, bhikkhu anabhisametassa  dukkhassa ariyasaccassa abhisamayāya chandaṃ janeti vāyamati, vīriyaṃ  ārabhati ^a^V0.0214^ea^, cittaṃ paggaṇhāti padahati. evaṃ catunnaṃ ariyasaccānaṃ  kātabbaṃ. tattha katamaṃ aññindriyaṃ? idha ^a^P0.0067^ea^,  bhikkhave, bhikkhu ``idaṃ dukkhaṃ ariyasacca''nti yathābhūtaṃ pajānāti,  yā ca maggo, idaṃ aññindriyaṃ. āsavakkhayā anāsavo hoti, idaṃ  vuccati aññātāvindriyaṃ. tathāyaṃ paññā, ayaṃ hetu. yaṃ chandaṃ  janeti vāyamati, yā pajānāti, ayaṃ nissando. yena sabbaso  āsavānaṃ khayā hetu, yaṃ khaye ñāṇamuppajjati, anuppāde ñāṇañca, ayaṃ  nissando. yaṃ arahattaṃ, idaṃ phalaṃ. tattha khīṇā me jāti, vusitaṃ  brahmacariyaṃ, kataṃ karaṇīyanti, idaṃ khaye ñāṇaṃ. nāparaṃ itthattāyāti  pajānāmīti idaṃ anuppāde ñāṇaṃ. iti imāni indriyāni amoho  niddiṭṭho hetunā ca nissandena ca phalena ca. imāni asādhāraṇāni  niddiṭṭhāni.</p>
              <p>[03] tattha katamāni kusalamūlāni sādhāraṇāni? kusalañca vo,  bhikkhave, desessāmi kusalamūlañceva. tattha katamaṃ kusalamūlaṃ?  alobho adoso amoho. tattha katamaṃ kusalaṃ? aṭṭha sammattāni  sammādiṭṭhi yāva sammāsamādhi. tattha yāni kusalamūlāni, ayaṃ hetu.  yañca alobho tīṇi kammāni samuṭṭhāpeti saṅkappaṃ vāyāmaṃ  samādhiñca, ayaṃ alobhassa nissando. tattha yo adoso, ayaṃ hetu.  yaṃ tayo dhamme paṭṭhapeti sammāvācaṃ sammākammantaṃ sammāājīvañca,  ayaṃ nissando. tattha ^a^P0.0068^ea^ yo amoho hetu, yaṃ dve dhamme  upaṭṭhapeti aviparītadassanampi ca anabhilāpanaṃ, ayaṃ nissando.  imassa brahmacariyassa yaṃ phalaṃ, tā dve vimuttiyo rāgavirāgā  cetovimutti avijjā virāgā ca paññāvimutti, idaṃ phalaṃ. iti  imāni tīṇi kusalamūlāni niddiṭṭhāni hetuto ^a^M0.0215^ea^ ca  nissandato ca phalato ca. evaṃ sādhāraṇāni kusalāni  paṭivijjhitabbāni.</p>
              <p>[03] yattha duve yattha tīṇi. ayañcettha gāthā. </p>
              <p>[21] ``tulamatulañca sambhavaṃ, bhavasaṅkhāramavassaji muni. </p>
              <p>[22] ajjhattarato samāhito, abhindi  kavacamivattasambhava''nti..</p>
              <p>[03] tulamatulañca sambhavanti tulasaṅkhataṃ atulasaṅkhataṃ. tattha ye  saṅkhatā tulaṃ, te dve dhammā assādo ca ādīnavo ca tulitā  bhavanti. ettako kāmesu assādo. ettako ādīnavo imassa, idaṃ  nissaraṇanti iti nibbānaṃ pajānāti. dvīhi kāraṇehi atulaṃ na  ca sakkā tulayituṃ. ettakaṃ etaṃ netaṃ paramatthīti tena atulaṃ. atha  pāpuṇā ratanaṃ karitvā acchariyabhāvena ^a^V0.0215^ea^ atulaṃ. tattha kusalassa ca  abhisambhavā jānanā passanā, ayaṃ amoho. yaṃ tattha ñātā  osiraṇā bhavasaṅkhārānaṃ, ayaṃ alobho. yaṃ ajjhattarato  samāhitoti vikkhepapaṭisaṃharaṇā, ayaṃ adoso. iti imāni tīṇi  kusalamūlāni. tulamatulasambhavanti ^a^P0.0069^ea^ ayaṃ amoho.  yo bhavasaṅkhārānaṃ samosaraṇaṃ lobho sammāsamādhīnaṃ assādo, ayaṃ  hetu. yaṃ ajjhattarato avijjaṇḍakosaṃ sambhedo, ayaṃ nissando.  sā pavatti imāni tīṇi niddiṭṭhāni kusalamūlāni hetuto ca  nissandato ca phalato ca.</p>
              <p>[03] ettāvatā esā pavatti ca nivatti ca akusalamūlehi pavattati,  kusalamūlehi nivattatīti imehi ca tīhi sabbaṃ akusalamūlaṃ  samosaraṇaṃ gacchati. so dhamme vā vacanato niddiṭṭho taṇhāti vā  kodhoti vā asampajaññanti vā anusayoti vā makkhoti vā  paḷāsoti vā assatīti vā issāti vā macchariyanti vā  aññāṇanti vā, tehi ye ca vatthūhi niddisitabbaṃ. yassimāni dve  vacanāni dhammapadāni niddiṭṭhāni na so atthi kilesā, yo imesu  navasu padesu samodhānaṃ samosaraṇaṃ gacchati. ayaṃ kileso, na ca  lobho, na ca doso, na ca moho.</p>
              <p>[03] yathā akusalamūlāni, evaṃ kusalāni paṭikkhepena  niddisitabbāni. </p>
              <p>[06] idaṃ amohādhiṭṭhānaṃ. </p>
              <p>[03] 37^b^.^eb^ tattha ^a^M0.0216^ea^ katamaṃ kāyakammādhiṭṭhānaṃ? </p>
              <p>[21] kāyena kusalaṃ kare, assa kāyena saṃvuto. </p>
              <p>[22] kāyaduccaritaṃ hitvā, kāyena sucaritaṃ care..</p>
              <p>[03] tīṇimāni, bhikkhave, sucaritāni {itivu0 69 sucaritasutte}. pāṇātipātā veramaṇī,  adinnādānā veramaṇī, kāmesumicchācārā veramaṇī, idaṃ  kāyakammādhiṭṭhānaṃ.</p>
              <p>[03] tattha katamaṃ vācākammādhiṭṭhānaṃ? </p>
              <p>[21] subhāsitaṃ ^a^V0.0216^ea^ {su0 ni0 452 suttanipāte} uttamamāhu santo,   dhammaṃ bhaṇe nādhammaṃ taṃ dutiyaṃ. </p>
              <p>[27] piyaṃ bhaṇe nāppiyaṃ taṃ tatiyaṃ, saccaṃ bhaṇe nālikaṃ taṃ  catutthaṃ..</p>
              <p>[03] cattārimāni ^a^P0.0070^ea^ ca vacīsucaritāni idaṃ  vācākammādhiṭṭhānaṃ.</p>
              <p>[03] tattha katamaṃ manokammādhiṭṭhānaṃ? </p>
              <p>[21] manena kusalaṃ kammaṃ, manasā saṃvuto bhave. </p>
              <p>[22] manoduccaritaṃ hitvā, manasā sucaritaṃ care..</p>
              <p>[03] tīṇimāni manosucaritāni, anabhijjhā, abyāpādo,  sammādiṭṭhi, idaṃ manokammādhiṭṭhānaṃ. imāni asādhāraṇāni suttāni.</p>
              <p>[03] tattha katamāni sādhāraṇāni suttāni? </p>
              <p>[21] vācānurakkhī manasā susaṃvuto, kāyena ca nākusalaṃ  kayirā {akusalaṃ na kayirā (pī0 ka0) passa dha0 pa0 281}. </p>
              <p>[22] ete tayo kammapathe visodhaye, ārādhaye  maggamisippaveditaṃ..</p>
              <p>[03] tisso imā, bhikkhave, pārisuddhiyo -- kāyakammapārisuddhi,  vācākammapārisuddhi, manokammapārisuddhi.</p>
              <p>[03] tattha katamā kāyakammapārisuddhi? pāṇātipātā veramaṇī,  adinnādānā veramaṇī, kāmesumicchācārā veramaṇī. tattha katamā  vacīkammapārisuddhi? musāvādā veramaṇī...pe0... samphappalāpā  veramaṇī. tattha katamā manokammapārisuddhi? anabhijjhā  abyāpādo sammādiṭṭhi. idaṃ sādhāraṇasuttaṃ.</p>
              <p>[03] iti ^a^M0.0217^ea^ sādhāraṇāni ca suttāni asādhāraṇāni  ca suttāni paṭivijjhitabbāni. paṭivijjhitvā vācāya kāyena ca  suttassa attho niddisitabbo. </p>
              <p>[03] 38^b^.^eb^ tattha katamaṃ saddhindriyādhiṭṭhānaṃ? </p>
              <p>[21] yassa ^a^V0.0217^ea^ ^a^P0.0071^ea^ saddhā {saṃ0 ni0  1.260; theragā0  507 aṭṭhakanipāte ca passitabbaṃ} tathāgate,   acalā suppatiṭṭhitā. </p>
              <p>[22] sīlañca yassa kalyāṇaṃ, ariyakantaṃ pasaṃsitaṃ.. </p>
              <p>[21] saṅghe pasādo yassatthi, ujubhūtañca dassanaṃ. </p>
              <p>[22] adaliddoti taṃ āhu, amoghaṃ tassa jīvitaṃ.. </p>
              <p>[21] saddhā ve nandikā ārādhiko, no tassa saddhoti. </p>
              <p>[22] sabbaṃ siyāti bhagavantaṃ, tathārūpo dhammasampasādo.. </p>
              <p>[06] idaṃ saddhindriyādhiṭṭhānaṃ.</p>
              <p>[03] tattha katamaṃ vīriyādhiṭṭhānaṃ? </p>
              <p>[21] ārambhatha {ārabhatha (pī0) passa saṃ0 ni0  1.185} nikkamatha,   yuñjatha buddhasāsane. </p>
              <p>[22] dhunātha maccuno senaṃ, naḷāgāraṃva kuñjaro..</p>
              <p>[03] cattārome, bhikkhave, sammappadhānā, idaṃ vīriyādhiṭṭhānaṃ..</p>
              <p>[03] tattha katamaṃ satindriyādhiṭṭhānaṃ? </p>
              <p>[21] satīmato sadā bhaddaṃ, bhaddamatthu satīmato. </p>
              <p>[22] satīmato sadā {suve (saṃ0 ni0  1.238)} seyyo, satīmā sukhamedhati..</p>
              <p>[03] cattāro satipaṭṭhānā vitthārena kātabbā, idaṃ satindriyādhiṭṭhānaṃ.</p>
              <p>[03] tattha katamaṃ samādhindriyādhiṭṭhānaṃ? </p>
              <p>[21] ākaṅkhato te naradammasārathi, devā manussā manasā  vicintitaṃ. </p>
              <p>[22] sabbena jaññā kasiṇāpi pāṇino, santaṃ samādhiṃ  araṇaṃ nisevato..</p>
              <p>[03] tayome ^a^P0.0072^ea^, bhikkhave, samādhī -- savitakko  savicāro, avitakko vicāramatto, avitakko avicāro. idaṃ  samādhindriyādhiṭṭhānaṃ.</p>
              <p>[03] tattha ^a^V0.0218^ea^ ^a^M0.0218^ea^ katamaṃ paññindriyādhiṭṭhānaṃ?</p>
              <p>[03] paññā hi seṭṭhā lokasminti vitthārena.</p>
              <p>[03] tisso imā, bhikkhave, paññā -- sutamayī, cintāmayī,  bhāvanāmayī, idaṃ paññindriyādhiṭṭhānaṃ suttaṃ, imāni indriyādhiṭṭhānāni  asādhāraṇāni suttāni. </p>
              <p>[03] 39^b^.^eb^ tattha katamāni sādhāraṇāni indriyādhiṭṭhānāni  suttāni? </p>
              <p>[21] avītarāgo {a0 ni0  6.54} kāmesu, yassa pañcindriyā mudū. </p>
              <p>[27] saddhā sati ca vīriyaṃ, samatho ca vipassanā. </p>
              <p>[22] tādisaṃ bhikkhumāsajja, pubbeva upahaññati..</p>
              <p>[03] pañcimāni indriyāni. saddhindriyādīndriyaṃ daṭṭhabbaṃ. tīsu  aveccappasāde vitthārena suttaṃ kātabbaṃ. imāni sādhāraṇāni  indriyādhiṭṭhānāni suttāni. yaṃ yassa sambandhaṃ kusalassa vā  akusalassa vā tena tena adhiṭṭhānena taṃ suttaṃ niddisitabbaṃ, natthañño  dhammo niddisitabbo. tattha sādhāraṇaṃ kusalaṃ nāpi kusalaṃ akusalaṃ  yathā sādhāraṇāni ca kusalamūlāni sādhāraṇāni ca akusalamūlāni  uppannaṃ kāmavitakkaṃ pajahati...pe0... cattāro sammappadhānā kusalaṃ  akusalañca. </p>
            </h4>
            <h4>
              <h4n> tatthimā uddānagāthā </h4n>
              <p>[21] vitakko hi mamatthiko {pamatthiko (pī0)}, dadaṃ piyo naro iti. </p>
              <p>[22] yo ^a^P0.0073^ea^ pāṇamatipāteti, tīṇi tassa  bālalakkhaṇaṃ.. </p>
              <p>[21] satañceva sahassānaṃ, ye ca samaṇabrāhmaṇā. </p>
              <p>[22] chandā dosā bhayā mohā, catūhi agatīhi ca.. </p>
              <p>[21] asubhānupassiṃ viharantaṃ, nimittesu asubhā ca. </p>
              <p>[22] ekampi ce piyaṃ pāṇaṃ, mittā sace subhāsitā.. </p>
              <p>[21] paññā hi seṭṭhā lokasmiṃ, anuññā tīṇi indriyāni. </p>
              <p>[22] kusalākusalamūlāni ca, tulamatulañca sambhavaṃ.. </p>
              <p>[21] kāyena kusalaṃ kare, tīṇi sucaritāni ca. </p>
              <p>[22] subhāsitaṃ uttamamāhu, santo vacīsucaritāni ca.. </p>
              <p>[21] kāyena ^a^M0.0219^ea^ ca kusalaṃ kayirā,  manoduccaritāni ca. </p>
              <p>[22] kāyānurakkhī ca sadā, tisso ca pārisuddhiyo.. </p>
              <p>[21] yassa saddhā tathāgate, samuppāde ca desito. </p>
              <p>[22] ārambhatha nikkamatha, yā ca sammappadhānatā.. </p>
              <p>[21] satīmato sadā bhaddaṃ, satipaṭṭhānabhāvanā. </p>
              <p>[22] ākaṅkhato ca anaññāṇaṃ, ye ca tīṇi samādhayo.. </p>
              <p>[21] paññā ^a^V0.0219^ea^ hi seṭṭhā lokasmiṃ, tisso paññā pakāsitā. </p>
              <p>[22] avītarāgo kāmesu, tatheva pañcindriyā.. </p>
              <p>[06] iti therassa mahākaccāyanassa </p>
              <p>[06] jambuvanavāsino peṭakopadese </p>
              <p>[06] tatiyabhūmi suttādhiṭṭhānaṃ nāma. </p>
            </h4>
          </h3>
        </h2>
        <h2>
          <h2n> 4. suttavicayacatutthabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 40^b^.^eb^ tattha ^a^P0.0074^ea^ katamo suttavicayo?</p>
              <p>[03] tattha ^a^V0.0220^ea^ kusalehi dhammehi akusalehi dhammehi pubbāparaso sādhukaṃ  upaparikkhiyati. kiṃnu kho idaṃ suttaṃ ārabhi...pe0... tehi suttehi  saha adhisannaṭṭhehi yujjati udāhu na yujjatīti?</p>
              <p>[03] yathā bhagavā kilese ādimhi tattha deseti. kiṃ desitaṃ?  tesaṃ kilesānaṃ pahānaṃ udāhu no desitanti upaparikkhitabbaṃ. yadi  na desitaṃ bhagavati tesaṃ kilesānaṃ pahānaṃ kusalā dhammā  pariyesitabbā yattha te akusalā pahānaṃ gacchanti. sace  samannehamāno na labhati. tattha akusalā dhammā apakaḍḍhitabbā  vīmaṃsitabbā, saṃkilesabhāgiyasuttaṃ, yadi kilesā apakaḍḍhiyantā.  ye vā na denti tattha upaparikkhitabbā ariyamaggadhammā tāsu bhūmīsu  kilesā pahānaṃ gacchanti, udāhu na gacchantīti. yattakā pana  kilesā desitā. na tattakā ariyadhammā desitā. yattha kilesā  pahānaṃ gacchanti, tattha ye kilesā ariyadhammānaṃ paṭipakkhena na  yujjanti, te apakaḍḍhitabbā, sace apakaḍḍhiyantā yojanaṃ deti.  tattha evaṃ vīmaṃsitabbaṃ. dve tīṇi vā taduttari vā kilesā ekena  ariyamaggena pahānaṃ gacchantīti. sace evaṃ vīmaṃsiyantā yojanaṃ  deti, tattha upaparikkhitabbaṃ. paramparāya vā piṭakasampadānena vā  suttassa attho ca nattho ca. yaṃ vā na sakkā suttaṃ ^a^P0.0075^ea^  niddisituṃ neva suttaṃ vicikicchitabbaṃ. evaṃ yathā ādimhi kusalā  dhammā honti. ye kilesā ^a^M0.0220^ea^ te pahīneyyāti. te  upaparikkhitabbā. puro vā kusalo paṭipakkhena vā puro desanā,  anūnā anadhikā uggahetabbā. yathā paṭhamo uttilo yesamidāni  kilesānaṃ ye ariyadhammā desitā ime kilesā imehi ariyadhammehi  pahīyanti, udāhu nappahīyantīti vicinitabbā. yadi  upaparikkhiyamānā yujjanti, gahetabbā. atha na yujjanti, ye  kilesā apaṭipakkhā honti, te kilesā aparipakkhitabbā. ye ca  ariyadhammā paṭipakkhā honti, te ariyadhammā apakaḍḍhitabbā  ^a^V0.0221^ea^. na hi ariyadhammā anāgāmikilesappahānaṃ gacchanti, nāpi ariyadhammā  sabbakilesānaṃ pahānāya saṃvattanti. yathā kusalā mettā akusalo  rāgo na tu kusalā mettāti kāretvā akusalassa rāgassa pahānāya  sambhavati byāpādo mettāya pahānaṃ gacchati. tasmā ubho kilesā  upaparikkhitabbā. yo yo ca dhammo upadisiyati kusalo vā  akusalo vā so apakaḍḍhitabbo. sace te yujjanti  apakaḍḍhiyamāno natthi upaparikkhitabbaṃ. dve vā kilesā ekena  ariyadhammena pahīneyyāti dvīhi vā ariyadhammehi eko vā kileso  pahīyatīti.</p>
              <p>[03] atha vā evampi upaparikkhiyamānaṃ yujjati, tattha vīmaṃsitabbaṃ  vā yathā yujjati tattha vīmaṃsitabbaṃ vā, yathā nanu sakkā suttaṃ  niddisituṃ, na hi sutte vicikicchitabbaṃ. kileso ^a^P0.0076^ea^  maṃ ariyadhammesu desitesu ubhayato upaparikkhitabbaṃ. kira ye vā  ime kilesā desitā ye ca ariyadhammā desitā gāthāya vā  byākaraṇena vā, kiṃ nu kho ime kilesā imehi ariyadhammehi  pahīyanti, udāhu nappahīyanti? ime vā ariyadhammā imesaṃ  kilesānaṃ pahānāya saṃvattantīti. kiñcāpi kusalehi dhammehi  akusalā dhammā pahānaṃ gacchanti. na tu sabbehi ariyadhammehi  sabbākusalā pahānaṃ gacchanti. yathā mettā kusalo akusalo ca  rāgo na tu kusalā mettā akusalo rāgoti kāretvā mettāya rāgo  pahānaṃ, byāpādo mettāya pahānaṃ gacchanti. evaṃ kilesoti kāretvā  suttena pahānaṃ gacchati. na sutto dhammoti kāretvā sabbaṃ kilesassa  pahānāya saṃvattati. yaṃ tu suttassa ariyadhammo saṃkilesapaṭipakkho,  so tena pahānaṃ gacchatīti. </p>
              <p>[03] 41^b^.^eb^ tattha kusale desite sutte byākaraṇe vā  saṃkilesā na yujjanti ariyadhammā vā, te mahāpadese  niddisitabbāvayavena apakaḍḍhitabbā ^a^M0.0221^ea^. tattha  kilesehi ca desitehi ariyadhammesu ca yadipi tena ariyadhammena te  kilesā pahānaṃ gacchanti. tatthapi uttari upaparikkhitabbaṃ. kena  kāraṇena ete kilesā pajahitabbā, kena kāraṇena ariyadhammā  desitāti? yena yena vā ākārena ariyadhammā desitā, tena tena  pakārena ayaṃ kileso ṭhito. atthi hi eko kileso, tena vā  ariyadhammā na aññathā aññathā pahātabbo, yathā diṭṭhi rāgo avijjā  ca dassanena pahātabbā. sā ce evañca avijjā bhāvanāya bhūmi vā  dhammā bhāvanāya pahātabbā. sāyeva uddhaṃbhāgiyaṃ asaṅkhatadassanāya  vimuttiyā animittena cetosamādhinā ^a^P0.0077^ea^ amanasikārena  pahīyati. evaṃ sātthaṃ sabyañjanaṃ upaparikkhitabbaṃ. ye dassanena  pahātabbā kilesā dassanākārena ariyadhammo desito, bhāvanāya  ^a^V0.0222^ea^ pahātabbā bhāvanākārena ariyadhammo desito, patisevanā pahātabbā  patisevanākārena ariyadhammo desito, evaṃ vinodanapahātabbā yāva  satta āsavā kātabbā, yāvaññathā. aññathā hesa dhammo pahātabbo  aññenākārena ariyadhammo desito, so ariyadhammo aññathā  pariyesitabbo. yadi ayaṃ dhammo pariyesato yo ca deseti yena  yenākārena, so ariyadhammo pariyesitabbo, tenākārena kileso  pahīyati. so tattha upaparikkhitabbo. atha na yujjati yadi hi  tena suttena vihitaṃ suttaṃ vīmaṃsitabbaṃ. yathā yujjati, tathā gahetabbaṃ.  yathā na yujjati, tathā na gahetabbaṃ, addhā etaṃ bhagavatā na  bhāsitaṃ, āyasmatā vā duggahitaṃ, yathā mahāpadese niddisitabbaṃ,  bhagavatā yathābhūtaṃ desitaṃ, yo ca dhammo desito kusalo ca akusalo  ca tassa dhammassa paccayo pariyesitabbo. na hi paccayā vinā  dhammo appaccayo uppajjati. tattha ko ākāro pariyesanāya?</p>
              <p>[03] tattha tathārūpaṃ sahetu sappaccayaṃ soyaṃ dhammo vuttoti idaṃ  vīmaṃsitabbaṃ. so ca paccayo tividho -- mudu majjho adhimatto.  tattha mudumhi paccaye mududhammo gahetabbo, evaṃ satyesa paccayo duvidho  paraṃparāpaccayo ca samanantarapaccayo ca. so paccayo mudutena  byādhimattaṃ pariyesitabbaṃ. kiṃ kāraṇaṃ? aññataropi paccayo  aññehi paccayehi pariyattiṃ vā pāripūriṃ vā gacchati ^a^P0.0078^ea^.  tattha yo dhammo desito, tassa dhammassa ^a^M0.0222^ea^ etena  vā kāraṇena vā hetu pariyesitabbo. yathā paccayo hetunā paccayena  ca, so tassa dhammassa nissando pariyesitabbo. yathā niddiṭṭho  adhiṭṭhāne padhānaṃ pariyesati, so paccayo pariyesitabbo. na hi  mudussa dhammassa adhimatto nissando adhimattassa vā nissandassa  mududhammo, atha mudussa mudu majjhāya majjho adhimattassa adhimatto  yujjati, taṃ gahetabbaṃ, atha na yujjati na gahetabbaṃ. yañca bhagavā  ārabhati dhammaṃ desetuṃ, taṃyeva dhammaṃ majjhantapariyosānaṃ deseti, yathā  suttādhiṭṭhāne dhammā ādimhi niddisati, taṃyeva bahu tassa suttassa  pariyosānaṃ. tassa hi dhammassa vasena taṃ suttaṃ hoti gāthā vā  byākaraṇaṃ khuddakaṃ mahantaṃ vā, yathā pana duvidhā anurūpanti vā  thapanā ca desanāthapanā. rūpantipi dhammassa pariyesitabbā. yathā  ca bhagavatā pañcannaṃ indriyānaṃ saṃvaraṇaṃ desitaṃ taṇhāya niggahaṇatthaṃ  icchāva hoti. deseti yathā gopālakopame sutte aññehipi suttehi  bhagavā bhāsati icchāva hoti majjhimanikāye vitakko ayaṃ bhagavato  desanānurūpanti iti so dhammo aññesupi veyyākaraṇesu  pariyesitabbo. na hi ekaṃ hi sutte daṭṭhabbo. yujjanaṃ taṃ gahetabbaṃ. </p>
              <p>[03] 42^b^.^eb^ tattha katamaṃ anuññātaṃ? yaṃ kiñci suttaṃ  bhagavatā na bhāsitaṃ tañca suttesuyeva ^a^V0.0223^ea^ ndissati, evametaṃ dhāretabbaṃ.  yathā asukena bhāsitanti, taṃ suttaṃ vīmaṃsitabbaṃ. kiṃ nu kho imaṃ  suttaṃ ^a^P0.0079^ea^ anuññātaṃ khamaṃ bhagavato udāhu nānuññātaṃ khamaṃ,  kiñci rūpañca suttaṃ bhagavato anuññātaṃ khamaṃ kiñci rūpañca  nānuññātaṃ khamaṃ? yaṃ sabbaso anotāretvā dasabalo gocaraṃ deseti,  taṃ sabbaṃ suttaṃ bhagavato nānuññātaṃ khamaṃ. atthipi so sāvako  dasabalānaṃ gocaraṃ jānāti odhiso anodhiso, taṃ pana balaṃ sabbaso  na jānāti aññathā nāma savanena, yathā āyasmatā sāriputtena yena  brāhmaṇo ovadito, tassa āyasmato natthi indriyabalavemattañāṇaṃ,  tena puggalaparo {puggalo paroparañca (pī0)} parañca   taṃ ajānanto sati uttarikaraṇīye uppādito,  so bhagavatā apasādito. yathāva āyasmā mahākassapo bhāgineyyaṃ  ovadati anantariyasamannāgato iddhipāṭihīrena aṅguliyo adīpetvā  ^a^M0.0223^ea^ yaṃ sabbesaṃ dhammānaṃ kammasamādānānaṃ hetuso ṭhānaso  yathābhūtaṃ ñāṇaṃ, tassa āyasmato saṃvijjate, tena naṃ ovadati, taṃ  bhagavā karoti. </p>
              <p>[21] ``sacepi dasa pajjote, dhārayissasi kassapa. </p>
              <p>[22] neva dakkhati rūpāni, cakkhu tassa na vijjatī''ti..</p>
              <p>[03] api ca kho yathā dūto rājavacanena sattamanusāsati, evaṃ  sesānugo aññātakaṃ ghosaṃ paresaṃ deseti. anuññātakhamasuttaṃ gahetabbaṃ.  ananuññātakhamaṃ na gahetabbaṃ.</p>
              <p>[03] tattha katamo suttasaṅkaro? pañcavidhaṃ ^a^P0.0080^ea^ suttaṃ,  saṃkilesabhāgiyaṃ vāsanābhāgiyaṃ dassanabhāgiyaṃ bhāvanābhāgiyaṃ  asekkhabhāgiyaṃ. aññaṃ ārādheyya aññaṃ deseti aññassa ca suttassa  atthaṃ aññamhi sutte niddisati. suttassa vā hi anekākāraṃ atthaṃ  niddisati. ariyadhammasādhane atthaṃ vivarati. vāsanābhāgiyassa  atthaṃ dassanabhāgiyesu niddisati. orambhāgiyānaṃ saṃyojanānaṃ atthaṃ  uddhaṃbhāgiyesu niddisati. mudumajjhānaṃ indriyānaṃ adhimattesu suttesu  niddisati. iti ayaṃ suttaṃ sambhedaṃ hetunā ca nissandena ca phalena  ca niddesena ca mudumajjhādhimattatāyapi ca atthena ca byañjanena ca yo  sambhedo, ayaṃ vuccati suttasaṅkaro. yo asambhedo, ayaṃ vuccati  suttavicayo. </p>
            </h4>
            <h4>
              <h4n> tatthāyaṃ uddānagāthā </h4n>
              <p>[21] purimānaṃ ^a^V0.0224^ea^ akkhaṇḍaṃ, yathābhūtassa paccayo. </p>
              <p>[22] nissando vāsanāsaddhi, anuññā suttasaṅkaro.. </p>
              <p>[06] therassa mahākaccāyanassa </p>
              <p>[06] suttavicayo nāma catutthabhūmi. </p>
            </h4>
          </h3>
        </h2>
        <h2>
          <h2n> 5. pañcamabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 43^b^.^eb^ tattha ^a^V0.0225^ea^ ^a^P0.0081^ea^ katamo hāravibhaṅgo?  yattha soḷasa hārā akkharaso bhedaṃ gacchanti. tattha ādimhi  desanāhāro. tattha ayaṃ gāthā kusalā vā akusalā vā saccāni vā  saccekadeso vā. kiṃ desitanti? sutte vīmaṃsā desanāhāro.  yathā ariyasaccāni nikkhepo cattāri saccāni ^a^M0.0224^ea^  sādhāraṇāni asādhāraṇāni ca. yāni ca aṭṭhārasa padāni dukkhato  satta padāni saṅkhepena kāyikena cetasikena dukkhena,  appiyasampayogena piyavippayogena ca tīhi ca saṅkhatāhi. tattha  tīṇi saṅkhatalakkhaṇāni tisso dukkhatā uppādo saṅkhatalakkhaṇaṃ,  saṅkhāradukkhatāya dukkhatā ca saṅkhatalakkhaṇaṃ, vipariṇāmadukkhatāya  dukkhatāti aññathatthaṃ ca saṅkhatalakkhaṇaṃ, dukkhadukkhatāya ca  dukkhatā, imesaṃ tiṇṇaṃ saṅkhatalakkhaṇānaṃ tīsu vedanābhūmīsu  adukkhamasukhā vedanā uppādo saṅkhatalakkhaṇaṃ, saṅkhāradukkhatāya ca  dukkhatā tayo saṅkhatalakkhaṇaṃ, sukhā vedanāya ca  vipariṇāmadukkhatāya ca dukkhatāti aññathattaṃ saṅkhatalakkhaṇaṃ,  dukkhāvedanā dukkhadukkhatā ca dukkhatā imamhi imesu navapadesu  paṭhamakesu sattasu padesu soḷasasu padesu dukkhā pariyesitabbā,  ekādasa dukkhatāya ca lakkhaṇaṃ ^a^P0.0082^ea^ niddese niddiṭṭhaṃ.  pātubhāvalakkhaṇā jātiyā ca pātubhāvacutilakkhaṇo cutoti vitthārena  pannarasapadāni kattabbāni, evaṃ sādhāraṇāni asādhāraṇāni ca sattasu  dasasu padesu saññāsa tividhe ca sāsanappaṭṭhāne aṭṭhārasavidhesu ca  suttādhiṭṭhānesu dasavidhesu ca suttavidheyyesu soḷasavidhesu ca hāresu  ekavīsatividhāya ca pavicayavīmaṃsāyāti idaṃ desitaṃ. yathābhūtañca  desitanti, ayaṃ vuccati desanāhāro. </p>
              <p>[03] 44^b^.^eb^ tattha katamo vicayo hāro? </p>
              <p>[21] padaṃ pañhā ca pucchā ca, kiṃ pubbaṃ kiñca pacchimaṃ. </p>
              <p>[22] anugīti sā ca vicayo, hāro vicayoti niddiṭṭho..</p>
              <p>[03] padanti ^a^V0.0226^ea^ paṭhamaṃ padaṃ. tassa ko attho? yaṃ bhagavā puṭṭho  āyasmatā ajitena taṃ gahetabbaṃ, katipadāni puṭṭhāni yathākiṃ kenassu  nivuto lokoti gāthā, imāni katipadāni cattāri iti visajjanāya  pucchā. yattakehi padehi bhagavatā visajjitāni padāni iti pucchāya  ca yā padānaṃ saṅkāsanā, idaṃ vuccati padanti.</p>
              <p>[03] pañhāti imāni cattāri padāni. kati pañhā? eko vā dve  vā taduttari vā imāni cattāri padāni eko pañho, atthānuparivatti  byañjanaṃ hoti, sambahulānipi padāni ekamevatthaṃ pucchati. imāni  cattāri padāni anuparivattīni taṃ byañjanena eko pañhova hoti.  kenassu ^a^P0.0083^ea^ nivuto lokoti ^a^M0.0225^ea^ lokaṃ  sandhāya pucchati, kenassu nappakāsati kissābhilepanaṃ brūsīti taṃyeva  pucchati. kiṃsu tassa mahabbhayanti taṃyeva pucchati. evaṃ  atthānuparivatti byañjanaṃ eko pañho hoti, so pañho catubbidho  ekaṃsabyākaraṇīyo vibhajjabyākaraṇīyo paṭipucchābyākaraṇīyo  ṭhapaniyoti. tattha cakkhu aniccanti ekaṃsabyākaraṇīyo, yaṃ aniccaṃ  taṃ dukkhanti vibhajjabyākaraṇīyo, siyā aniccaṃ na cakkhu, yānipi  āyatanāni ca na cakkhu, tānipi aniccanti na cakkhuyeva, ayaṃ  vibhajjabyākaraṇīyo, yaṃ cakkhu taṃ cakkhundriyaṃ neti  paṭipucchābyākaraṇīyo, taṃ cakkhu tathāgatoti ṭhapaniyo. aññatra  cakkhunāti ṭhapaniyo pañho. idaṃ pañhaṃ bhagavā kiṃ pucchito,  lokassa saṃkileso pucchito. kiṃ kāraṇaṃ? tividho hi  saṃkileso taṇhāsaṃkileso ca diṭṭhisaṃkileso ca duccaritasaṃkileso ca.  tattha avijjāya nivutoti avijjaṃ dasseti, jappāti taṇhaṃ  dasseti, mahabbhayanti akusalassa kammassa vipākaṃ dasseti, sotaṃ  nāma sukhavedanīyassa kammassa dukkhavedanīyo vipāko bhavissatīti  netaṃ ṭhānaṃ vijjatīti bhagavā visajjeti, catūhi yo padehi avijjāya  nivuto lokoti...pe0... evaṃ vuccati. </p>
              <p>[03] 45^b^.^eb^ taduttari paṭipucchati, savanti sabbadhi sotāti  gāthā, cattāri padāni pucchati taṃ bhagavā dvīhi padehi visajjeti. </p>
              <p>[21] yāni ^a^P0.0084^ea^ sotāni lokasmiṃ, sati tesaṃ  nivāraṇaṃ. </p>
              <p>[22] sotānaṃ saṃvaraṃ brūmi, paññāyete pidhīyare..</p>
              <p>[03] imāni cattāri padāni dvīhi padehi visajjeti. idaṃ padanti  pucchito, tassa saṃkiliṭṭhassa ^a^V0.0227^ea^ lokassa vodānaṃ pucchito, sotāni cha  taṇhākāyā bahulādhivacanena niddiṭṭhā bhavanti sabbehi āyatanehi.  tāni sotāni kena nivāriyantīti pariyuṭṭhānapahānaṃ pucchati, kena  sotā pidhīyareti anusayasamugghātaṃ pucchati. tattha bhagavā chasu  dvāresu satiyā deseti, yo hi sampajāno viharati satidovārike ca  tassa indriyāni guttāni sambhavanti. tattha guttesu indriyesu yā yā  vipassanā, sā sā tesaṃ tesaṃ sotānaṃ tassā ca avijjāya yo loko  nivuto accantapahānāya saṃvattati. evaṃ sotāni pihitānipi  bhavanti tato uttari pucchati.</p>
              <p>[03] paññā ^a^M0.0226^ea^ ca sati ca nāmarūpassa kho tassa  bhagavantaṃ puṭṭhumāgamma katthetaṃ upasammati imāni cattāri padāni bhagavā  ekena padena visajjeti. </p>
              <p>[21] yametaṃ pañhaṃ apucchi {pucchase pañhaṃ (pī0 ka0) passa su0 ni0 1043},   ajita taṃ vadāmi te...pe0.... </p>
              <p>[22] viññāṇassa nirodhena, etthetaṃ upasammati..</p>
              <p>[03] iminā pañhena kiṃ pucchati? anupādisesanibbānadhātuṃ  pucchati, taṃ bhagavā anupādisesāya nibbānadhātuyā visajjeti. tattha  ^a^P0.0085^ea^ paṭhamena pañhena saṃkilesaṃ pucchati. dutiyena pañhena  vodānaṃ pucchati. tatiyena pañhena sopādisesanibbānadhātuṃ pucchati.  catutthena pañhena anupādisesanibbānadhātuṃ paṭipucchati tato uttari  paṭipucchati. </p>
              <p>[21] ye ca saṅkhātadhammāse, ye ca   sekhā {sekkhā (ka0) passa su0 ni0 1044} puthū idha. </p>
              <p>[22] tesaṃ me nipako iriyaṃ, puṭṭho pabrūhi mārisa..</p>
              <p>[03] imāni cattāri padāni pucchati. kati ca pana te pañhe  saṅkhātadhammā ca arahantā sekkhā ca? kiṃ pubbaṃ kiñca  pacchimanti ayamattho. tattha kataraṃ paṭhamaṃ pucchati, kataraṃ pacchā?  arahantaṃ paṭhamaṃ pucchati. sekkhadhamme tattha kena padena  saṅkhātadhammāti arahanto gahitā, puthūti sekkhā gahitā. tesaṃ me  nipakoti sādhāraṇaṃ padaṃ bhagavantaṃ pucchati. tassa sādhāraṇāni ca  asādhāraṇāni ca pañhesu pucchitabbāni. taṃ bhagavā visajjeti. na  tathā puṭṭhaṃ, paṭhamaṃ puṭṭhaṃ, taṃ pacchā visajjeti. yaṃ pacchā pucchitaṃ paṭhamaṃ  visajjeti. kiñca idaṃ pucchitaṃ visuddhānaṃ visujjhantānañca kā  iriyāti idaṃ pucchi, taṃ kāmesu nābhigijjheyya. manasānāvilo  siyāti pariyuṭṭhānāni vitakkena ca bhagavā nivāreti, dve pana  vitakkānāvilatāya ^a^V0.0228^ea^ pariyuṭṭhānaṃ, yathā nīvaraṇesu niddiṭṭhaṃ. kusalā  sabbadhammesūti arahantaṃ visajjeti.</p>
              <p>[03] kenassu tarati oghanti gāthā, imāni cattāri padāni.  cattāroyeva pañhā. kiṃ ^a^P0.0086^ea^ kāraṇaṃ, na hi ettha  atthānuparivatti byañjanaṃ {yathānuparivatthivajjaṃ (pī0 ka0)} yathā   paṭhamaṃ ajitapañhesu, tassa na ekaṃsena  bahūni visajjanāni, bahukā pañhā, ekova na cāpi, sabbe pucchati,  pubbe visajjito, yathā catuttho ajitopañhe, yaṃ ^a^M0.0227^ea^  ettha yathābhūtaṃ pariyesanāpadabandhena visajjanāyo evaṃ yathābhūtaṃ  pariyesati. yo puna ettha yaṃ evaṃ pucchati tattha ayamākāro  pucchanāyaṃ antojaṭā bahijaṭāti gāthā {saṃ0 ni0  1.29} pucchitavisajjanāya   maggitabbā. kathaṃ visajjitāti bhagavāti visajjeti? sīle patiṭṭhāya naro  sapaññoti gāthā. tattha cittabhāvanāya samathā, paññābhāvanāya  vipassanā. tattha evaṃ anumīyati, ye dhammā samathena ca  vipassanāya ca pahīyanti, te ime antojaṭā bahijaṭā. tattha  visajjanaṃ samathena rāgo pahīyati, vipassanāya avijjā.  ajjhattavatthuko rāgo antojaṭā, bāhiravatthuko rāgo bahijaṭā.  ajjhattavatthukā sakkāyadiṭṭhi, ayaṃ antojaṭā. ekasaṭṭhi diṭṭhigatāni  ca bāhiravatthukāni bahijaṭā, yā hi ajjhattavatthukā yā  diṭṭhibhāgiyena bhavissati, ayaṃ jaṭā. tathā saṃkhittena yā kāci  ajjhattavatthukā taṇhā ca diṭṭhi ca, ayaṃ antojaṭā. yā kāci  bāhiravatthukā taṇhā ca diṭṭhi ca, ayaṃ bahijaṭā.</p>
              <p>[03] yathā devatā bhagavantaṃ pucchati ``catucakkaṃ navadvāra''nti gāthā {saṃyuttanikāye}.  tattha bhagavā visajjeti ``chetvā naddhiṃ varattaṃ cā''ti gāthā, idaṃ  bhagavā dukkhanirodhagāminiṃ paṭipadaṃ visajjeti. imāya visajjanāya  bhagavā anumīyati ^a^P0.0087^ea^ kilese ettha purimāya gāthāya  niddisitabbena. taṃ hi catucakkanti cattāro vā hatthapādā.  navadvāranti nava vaṇamukhāni. yathā catucakkanti cattāro upādānā,  upādānappaccayā bhavo, upādānanirodhā bhavanirodho. navadvāranti nava  mānavidhā, mānajātikāya hi dukkhaṃ seyyenamhi paraso tīṇi  tikāni puṇṇaṃ. tikena saṃyuttaṃ hi pañcakāmaguṇiko rāgo. tattha  naddhīti taṇhā visajjīyati. varattanti mānaṃ visajjeti, icchā  lobho ca pāpakoti pañcakāmaguṇiko rāgo. tattha visamalobho  pāpakoti niddisiyati samūlataṇhanti. aññāṇamūlakā taṇhāti  aññāṇamūlakā taṇhā, taṇhāya ca diṭṭhiyā ca pahānaṃ. ye ca puna  aññepi keci catucakkayogena teneva kāraṇena ca yujjanti,  saṃsāragāmino dhammā sabbe niddisitabbā. tatthāyaṃ gāthā visajjanā  pucchāya ^a^V0.0229^ea^ ca visajjanāya sameti {samaṃti (pī0)}. yaṃ yadi   sandena atha saha byākaraṇena anugītiyaṃ ca so vicayoti bhagavā   yattakāni padāni nikkhipati, tattakehi anugāyati. </p>
              <p>[03] 46^b^.^eb^ aṭṭhahi ^a^M0.0228^ea^, bhikkhave, aṅgehi samannāgato bhikkhu   dūteyyaṃ gantumarahati {kātumarahati (pī0 ka0) passa a0 ni0  8.16}. imāni aṭṭha   padāni nikkhittāni. chahi padehi bhagavā anugāyati. </p>
              <p>[21] ``yo ve na byathati {byāthati (ka0)} patvā, parisaṃ uggavādiniṃ. </p>
              <p>[22] na ca hāpeti vacanaṃ, na ca chādeti sāsanaṃ.. </p>
              <p>[21] ``asandiddhiṃ ca bhaṇati, pucchito na ca kuppati. </p>
              <p>[22] sa ve tādisako bhikkhu, dūteyyaṃ gantumarahatī''ti..</p>
              <p>[03] tattha pana bhagavā yattakāni padāni nikkhipati, tattakehi  anugāyati. sattahi, bhikkhave, aṅgehi samannāgato kalyāṇamitto  piyo garubhāvanīyoti vitthārena, idaṃ bhagavā sattahi padehi  anugāyati. iti bahussutavā anugāyati, appatarakathaṃ padaṃ vā  nikkhepo, bahussutavā nava padāni nikkhepo, appatarikā anugītiyā  bahutarikā anugāyati. ayaṃ vuccati te anugīti ca vicayo, ayaṃ  ^a^P0.0088^ea^ vicayo nāma hāro.</p>
              <p>[03] tattha katamo yuttihāro? </p>
              <p>[21] sabbesaṃ hārānaṃ, yā bhūmī yo ca gocaro tesaṃ. </p>
              <p>[22] yuttāyutti parikkhā, hāro yuttīti niddiṭṭho..</p>
              <p>[03] hārānaṃ soḷasannaṃ yathā desanā yathā vicayo yo ca  niddisiyati, ayaṃ niddeso. ayaṃ pucchā suttesu na yujjatīti yā  tattha vīmaṃsā, ayaṃ yutti.</p>
              <p>[03] yathā hi sahetū sappaccayā sattā saṃkilissanti, atthi hetu  atthi paccayo sattānaṃ saṃkilesāya, sahetū sappaccayā sattā  visujjhanti, atthi hetu atthi paccayo sattānaṃ visuddhiyā.  sīlavatā, ānanda, puggalena na veyyākaraṇiyā kinti me  vippaṭisāro uppādeyya...pe0... abyākaraṇaṃ kattabbaṃ, ayaṃ visuddhiyā  maggo. tassa hetu ko paccayo, sīlakkhandhassa ^a^V0.0230^ea^ cattāri cattāri hetu  ca paccayo ca. sappurisasaṃsevo yo ca patirūpadesavāso ca, ayaṃ  upādāpaccayatā sappaccayo. yaṃ porāṇakammaṃ assa vipāko paccayo,  tāya paccayāya attasammāpaṇidhi, ayaṃ ^a^M0.0229^ea^ hetu. iti  sīlakkhandho sahetu sappaccayoti idaṃ lokikaṃ sīlaṃ.</p>
              <p>[03] yaṃ pana lokuttaraṃ sīlaṃ, tassa tīṇi indriyāni paccayo --  saddhindriyaṃ vīriyindriyaṃ samādhindriyaṃ -- ayaṃ paccayo.  satindriyañca paññindriyañca hetu. paññāya nibbedhagāminiyā, yaṃ  sīlaṃ jāyati. sotāpannassa ca sīlaṃ tenāyaṃ hetu ayaṃ paccayo. yaṃ  puna samādhino passaddhi ca pīti ca pāmojjaṃ paccayo. yaṃ sukhaṃ hetu  tena samādhikkhandho sahetu sappaccayo. yaṃ ^a^P0.0089^ea^ samāhito  yathābhūtaṃ pajānāti, ayaṃ paññā. tassa paratoghoso ajjhattaṃ ca  yoniso manasikāro hetu ca paccayo ca, iti ime tayo khandhā  sahetū sappaccayā evaṃ satta paññā. sattabyākaraṇīsu ca suttesu na  yujjati. ayaṃ yuttihāro. so catūsu mahāpadesesu daṭṭhabbo. </p>
              <p>[03] 47^b^.^eb^ tattha katamaṃ padaṭṭhānaṃ? </p>
              <p>[21] dhammaṃ deseti jino, tassa ca dhammassa yaṃ padaṭṭhānaṃ. </p>
              <p>[22] iti yāva sabbadhammā, eso hāro padaṭṭhāno..</p>
              <p>[03] tattha pañcakāmaguṇā kāmarāgassa padaṭṭhānaṃ. yesaṃ kesañci  kāmarāgo uppajjati uppanno vā uppajjissati vā, etesu yepi pañcasu  rūpesu āyatanesu nāññatra etehi kāmarāgassa padaṭṭhānanti. vuccate,  tena pañca kāmaguṇā kāmarāgassa padaṭṭhānaṃ. pañcindriyāni  rūparāgassa padaṭṭhānaṃ. manindriyaṃ bhavarāgassa padaṭṭhānaṃ. pañcakkhandhā  sakkāyadiṭṭhiyā padaṭṭhānaṃ. ekasaṭṭhi diṭṭhigatāni diṭṭhirāgassa padaṭṭhānaṃ.  kāmadhātu kāmarāgassa padaṭṭhānaṃ. arūpadhātu arūparāgassa padaṭṭhānaṃ.  sukhasaññā kāmarāgassa padaṭṭhānaṃ. byāpādasaññā byāpādassa  padaṭṭhānaṃ. asampajaññatā sammohassa padaṭṭhānaṃ. nava āghātavatthūni  byāpādassa padaṭṭhānaṃ. navavidhaṃ mānaṃ {navamānaṃ vidhamānassa (pī0 ka0)} mānassa   padaṭṭhānaṃ. sukhā vedanā rāgānusayassa padaṭṭhānaṃ. dukkhā vedanā paṭighānusayassa  padaṭṭhānaṃ. adukkhamasukhā vedanā avijjānusayassa padaṭṭhānaṃ.  attavādupādānañca musāvādo ca lobhassa padaṭṭhānaṃ. pāṇātipāto ca  pisuṇavācā ca pharusavācā ca byāpādassa padaṭṭhānaṃ. micchattañca  samphappalāpo ca mohassa padaṭṭhānaṃ. bhavaṃ bhogañca ^a^V0.0231^ea^ vokāro ahaṃkārassa  padaṭṭhānaṃ. bāhirānaṃ pariggaho ^a^M0.0230^ea^ mamaṃkārassa ^a^P0.0090^ea^  padaṭṭhānaṃ. kāyassa saṅgaṃ {kāyavaṅkaṃ (pī0)} diṭṭhiyā padaṭṭhānaṃ. kāyikadoso  dosassa padaṭṭhānaṃ. kāyikakāsāvo lobhassa padaṭṭhānaṃ. yo yo vā  pana dhammo yena yena ārammaṇena uppajjati saccādhiṭṭhānena vā  dhammādhiṭṭhānena vā anusayanena vā, so dhammo tassa padaṭṭhānaṃ. tena  sārammaṇena so dhammo uppajjati.</p>
              <p>[03] yathā manusso purimassa padassa padaṭṭhānaṃ alabhanto dutiyaṃ padaṃ  uddharati, so pacchānupadaṃ saṃharati. yadi pana yo na dutiyapadassa  padaṭṭhānaṃ labhati, aparaṃ padaṃ uddharati. tassa yo ceso paccayo bhavati.  evaṃ dhammo kusalo vā akusalo vā abyākato vā padaṭṭhānaṃ alabhanto na   pavattati. yathā payuttassa dhammassa yonilābho {yoniso lābho (pī0)}, ayaṃ  vuccati padaṭṭhāno hāro. </p>
              <p>[03] 48^b^.^eb^ tattha katamo lakkhaṇo hāro? </p>
              <p>[21] vuttamhi ekadhamme, ye dhammā ekalakkhaṇā tena. </p>
              <p>[22] sabbe bhavanti vuttā, so hāro lakkhaṇo nāma..</p>
              <p>[03] yesañca susamāraddhā, niccaṃ kāyagatāsatīti gāthāya vuttāya  kāyagatāsatiyā vuttā vedanāgatā cittagatā dhammagatā ca sati catunnaṃ  satipaṭṭhānānaṃ ekena satipaṭṭhānena. na hi cittaṃ ekasmiṃ  viññāṇaṭṭhitiyā pavattati, nānāsu gatīsu pavattati, kāyagatāsatiyā  vuttāya vuttā vedanāgatā cittadhammagatā ca. na hi kāyagatāsatiyā  bhāvitāya satipaṭṭhānā cattāro bhāvanāpāripūriṃ na gacchanti. evaṃ  ^a^P0.0091^ea^ tassadisesu dhammesu vuttesu sabbadhammā vuttā ca  bhavanti.</p>
              <p>[03] sacittapariyodāpanaṃ, etaṃ buddhāna sāsananti gāthā cetasikā  dhammā vuttā, citte rūpaṃ vuttaṃ. idaṃ nāmarūpaṃ dukkhaṃ ariyasaccaṃ.  tato sacittapariyodāpanā yaṃ yaṃ odapeti, taṃ dukkhaṃ. yena  odapeti, so maggo. yato odapanā, so nirodho. cakkhuṃ ca  paṭicca rūpe ca uppajjati cakkhuviññāṇaṃ, tattha sahajātā vedanā  saññā cetanā phasso manasikāro ete te dhammā ekalakkhaṇā  uppādalakkhaṇena. yo ca rūpe nibbindati, vedanāya so  nibbindati, saññāsaṅkhāraviññāṇesupi so nibbindati. iti  ^a^M0.0231^ea^ ye ekalakkhaṇā dhammā, tesaṃ ekamhi dhamme niddiṭṭhe  sabbe dhammā niddiṭṭhā honti, ayaṃ vuccati lakkhaṇo hāro.</p>
              <p>[03] tattha ^a^V0.0232^ea^ katamo catubyūho hāro? </p>
              <p>[21] nirutti adhippāyo ca, byañjanā desanāya ca. </p>
              <p>[22] suttattho pubbāparasandhi, eso hāro catubyūho..</p>
              <p>[03] tattha katamā nirutti, sā kathaṃ pariyesitabbā {passitabbā (pī0 ka0)}? yathā vuttaṃ  bhagavatā ekādasahi aṅgehi samannāgato bhikkhu khippaṃ dhammesu mahattaṃ  pāpuṇāti, atthakusalo ca hoti, dhammakusalo ca hoti,  niruttikusalo ca hoti, itthādhivacanakusalo ca hoti,  purisādhivacanakusalo ca, vipurisādhivacanakusalo ca,  atītādhivacanakusalo ca, anāgatādhivacanakusalo ca,  paccuppannādhivacanakusalo ca. ekādhippāyena kusalo nānādhippāyena  kusalo. kimhi ^a^P0.0092^ea^ desitaṃ, atītānāgatapaccuppannaṃ.  itthādhivacanena purisādhivacanena vipurisādhivacanena sabbaṃ yathāsuttaṃ  niddiṭṭhaṃ. taṃ byañjanato niruttikosallato yo yaṃ suttassa  suniruttidunniruttitaṃ avekkhati, idaṃ evaṃ niropayitabbaṃ. idampi na  niropayitabbaṃ. idaṃ vuccate niruttikosallaṃ. </p>
              <p>[03] 49^b^.^eb^ tattha katamaṃ adhippāyakosallaṃ? yathādesitassa  suttassa sabbassa vāraṃ gacchati imena bhagavatā desitabbanti. yathā  kiṃ appamādo amataṃ padaṃ, pamādo maccuno padanti gāthā. ettha  bhagavato ko adhippāyo? ye asītimeva ākaṅkhanti te appamattā  viharissanti, ayaṃ adhippāyo. </p>
              <p>[21] yogassa kālaṃ na nivattati yā ca, so na tattha  pāpintave bhavanti. </p>
              <p>[22] vedanāmaggaisinā {vedanāmaggaṃ isinā (pī0)} paveditaṃ, dhutarajāsavā dukkhā  pamokkhātā..</p>
              <p>[03] ettha bhagavato ko adhippāyo? ye dukkhe nāssādakā {dukkhena sādhakā (pī0)}, te  vīriyamārabhissanti dukkhakkhayāyāti. ayaṃ tattha bhagavato  adhippāyo. iti gāthāya vā byākaraṇena vā desite iminā suttena  sādhakā, yo ^a^M0.0232^ea^ evaṃ dhammānudhammaṃ paṭipajjatīti so  adhippāyo, ayaṃ vuccati desanādhippāyo.</p>
              <p>[03] tattha katamo pubbāparasandhi? yaṃ ^a^P0.0093^ea^ gāthāyaṃ vā  suttesu vā padāni asīti tāni bhavanti evaṃ vā evameti tassā  gāthāya suttassa vā yāni purimāni padāni yāni ca pacchimakāni  ^a^V0.0233^ea^, tāni samosāretabbāni. evaṃ so pubbāparena sandhi ñāyati. yā  ekā samāraddhā gāthā dve tīṇi vā tassa mekadese bhāsitānaṃ  abhāsitāhi gāthāhi aniddiṭṭho attho bhavati tadupadhāritabbaṃ. yaṃva  sabbā {yaṃ vattabbaṃ (pī0)} itissa pariyesamānassa pariyesanā kaṅkhā,   tassa vā puggalassa paññattīnaṃ apare pariyesitabbaṃ. idaṃ vuccate pubbāparena  sandhi. kosallanti vatthuto nidānakosallaṃ. byañjanato  niruttikosallaṃ. desanādhippāyakosallaṃ. pubbāparena sandhikosallaṃ.  tattha tassa gāthā pariyesitā nidānaṃ vā. upalabbhituṃ na attho  niddisitabbo vatthuto nidānakosallaṃ atthakosallaṃ imehi catūhi padehi  attho pariyesiyanto yathābhūtaṃ pariyiṭṭho hoti. atha ca sabbo  vatthuto vā nidānena vā yo adhippāyo byañjano nirutti sandhi ca  anuttaro eso pubbāparena evaṃ suttatthena desitabbaṃ. ayaṃ catubyūho  hāro. </p>
              <p>[03] 50^b^.^eb^ tattha katamo āvaṭṭo hāro? </p>
              <p>[21] ekamhi padaṭṭhāne, pariyesati sesakaṃ padaṭṭhānaṃ. </p>
              <p>[22] āvaṭṭati paṭipakkhe, āvaṭṭo nāma so hāro..</p>
              <p>[03] yathā kiṃ unnaḷānaṃ pamattānanti gāthāyo. yaṃ pamādo, idaṃ  kissa padaṭṭhānaṃ? kusalānaṃ dhammānaṃ osaggassa. kusaladhammosaggo  pana kissa padaṭṭhānaṃ ^a^P0.0094^ea^? akusaladhammapaṭisevanāya.  kissa padaṭṭhānaṃ, kusaladhammapaṭisevanāya? kissa padaṭṭhānaṃ,  kilesavatthupaṭisevanāya? iti pamādena mohapakkhiyā diṭṭhi avijjā  chandarāgapakkhiyā. tattha taṇhā ca diṭṭhi cattāro āsavā taṇhā  kāmāsavo ca bhavāsavo ca diṭṭhāsavo ca avijjāsavo ca. tattha  citte atthīti diṭṭhi cetasikesu niccanti pañcasu kāmaguṇesu  ajjhāvahanena kāmāsavo, upapattīsu āsatti bhavāsavo. tattha  rūpakāyo ^a^M0.0233^ea^ kāmāsavassa bhavāsavassa ca padaṭṭhānaṃ.  nāmakāyo diṭṭhāsavassa avijjāsavassa ca padaṭṭhānaṃ.</p>
              <p>[03] tattha alliyanāya ajjhattavāhanaṃ kāmāsavassa lakkhaṇaṃ.  patthanaganthanābhisaṅkhārakāyasaṅkhāraṇaṃ bhavāsavassa lakkhaṇaṃ,  abhiniveso ca parāmāso ca diṭṭhāsavassa lakkhaṇaṃ. appaṭivedho  dhammesu asampajaññā ca avijjāsavassa lakkhaṇaṃ. ime cattāro  āsavā cattāri upādānāni. kāmāsavo kāmupādānaṃ, bhavāsavo  bhavupādānaṃ, diṭṭhāsavo diṭṭhupādānaṃ, avijjāsavo attavādupādānaṃ, imehi  catūhi upādānehi pañcakkhandhā. tattha avijjāsavo citte pahātabbo,  so citte cittānupassissa pahīyati. diṭṭhāsavo dhammesu pahātabbo,  so dhammesu ^a^V0.0234^ea^ dhammānupassissa pahīyati. bhavāsavo āsattiyā  pahātabbo, so vedanāsu vedanānupassissa pahīyati. kāmāsavo  pañcasu kāmaguṇesu pahātabbo, so kāye kāyānupassissa pahīyati.  tattha kāyānupassanā dukkhamariyasaccaṃ bhajati. vedanānupassanā  pañcannaṃ indriyānaṃ paccayo sukhindriyassa ^a^P0.0095^ea^  dukkhindriyassa somanassindriyassa domanassindriyassa  upekkhindriyassa, sattakilesopacāro tena samudayaṃ bhajati. citte  cittānupassanā nirodhaṃ bhajati. dhammesu dhammānupassanā maggaṃ  bhajati. tenassa catūsu ca dassanena tasseva sabbe pahīyanti, yena  niddiṭṭhā paṭhamaṃ unnaḷānaṃ pamattānaṃ tesaṃ vaḍḍhanti āsavā. jānato hi  passato āsavānaṃ khayo dukkhaṃ samudayo nirodho maggo hi akusalā  dhammā. evaṃ pariyesitabbā. yāva tassa akusalassa gati tato  paṭipakkhena akusale dhamme pariyesati tesaṃ kilesānaṃ hārena āvaṭṭati.  ayaṃ vuccate āvaṭṭo hāro. evaṃ sukkāpi dhammā pariyesitabbā.  akusaladhamme āgamissa.</p>
              <p>[03] tattha āvaṭṭassa hārassa ayaṃ bhūmi sati upaṭṭhānā ca vipallāsā  ca cattāri ñāṇāni sakkāyasamuppādāyagāminī ca paṭipadā  sakkāyanirodhagāminī paṭipadā. </p>
              <p>[03] 51^b^.^eb^ tattha katamo vibhatti hāro? yaṃ kiñci  vibhajjabyākaraṇīyaṃ vuccati vibhatti hāro. yathā kiṃ āgantvā ca  puna puggalo hoti, no vāgataṃ ^a^M0.0234^ea^ na paribhāsati {no vā  na paribhāsati (pī0), na tāvāyaṃ paribhāsi (ka0)} paripucchatāya   pañhāya atiyanaṃ ekassa kiñci -- ayaṃ vuccate vibhatti hāro.</p>
              <p>[03] tattha katamo parivattano hāro. yaṃ kiñci paṭipakkhaniddeso,  ayaṃ vuccati parivattano hāro. yathā vuttaṃ ^a^P0.0096^ea^ bhagavatā  sammādiṭṭhikassa purisapuggalassa micchādiṭṭhi nijjiṇṇā hotīti  vitthārena sabbāni maggaṅgāni. ayaṃ vuccate parivattano hāro.</p>
              <p>[03] tattha katamo vevacano hāro? </p>
              <p>[21] vevacanehi anekehi, ekaṃ dhammaṃ pakāsitaṃ. </p>
              <p>[22] sutte yo jānāti suttavidū, vevacano nāma so hāro..</p>
              <p>[03] yathā āyasmā sāriputto ekamhi vatthumhi vevacanena  nānāvuttena bhagavatā pasaṃsito ``mahāpañño sāriputto hāsapañño  javanapañño''ti idaṃ paññāya vevacanaṃ. yathā ca maggavibhaṅge  ^a^V0.0235^ea^ niyyānattho ekamekaṃ maggaṅgaṃ vevacanehi niddiṭṭhaṃ. evaṃ avijjāya  vevacanā. ekaṃ akusalamūlaṃ tadeva santaṃ tesu tesu janapadesu tena  tena pajānanti. na hi anena tadevapi ālapiyanti aññaṃ bhajati.  sabbakāmajahassa bhikkhunoti kāmā ālapitā. yassa nitthiṇṇo  saṅkoti teyeva kāme saṅkāti ālapati. suṇamānassa puretaraṃ  rajjanti teyeva kāme rajjanti ālapati. evaṃ suttamhi yo dhammo  desiyati tassa pariyeṭṭhi ``katamassa dhammassa idaṃ nāmaṃ katamassa  idaṃ vevacana''nti. sabbaññū hi yesaṃ yesaṃ yā nirutti hoti,  yathāgāmi tena tena desetīti tassa vevacanaṃ pariyesitabbaṃ. ayaṃ  vevacano hāro. </p>
              <p>[03] 52^b^.^eb^ tattha katamo paññatti hāro? cattāri  ^a^P0.0097^ea^ ariyasaccānīti suttaṃ niddisati, nikkhepapaññatti.  yā samudayapaññatti. kabaḷīkāre āhāre atthi chando atthi rāgo  yāva patiṭṭhitaṃ. tattha viññāṇaṃ pabhavapaññattiṃ paññapeti. kabaḷīkāre  āhāre natthi chando...pe0... samugghāti paññatti.</p>
              <p>[03] tassa kāmāsavāpi cittaṃ vimuccati, bhavāsavāpi cittaṃ  vimuccati, avijjāsavāpi cittaṃ vimuccatīti pahānapaññattiṃ paññapeti.  taṇhā yassa purakkhatā paññā ^a^M0.0235^ea^ parivattati gāthā  manāpapaññattiṃ paññapeti. evaṃ pana manāpapaññattīti ekadhammaṃ bhagavā  paññapeti. na hi taṇhā dukkhasamudayoti kāretvā sabbattha  taṇhāsamudayo niddisitabbo. yathā uppannaṃ kāmavitakkaṃ nādhivāseti  vinodeti pajahatīti paṭikkhepapaññatti. evaṃ sabbesaṃ dhammānaṃ  kusalānañca akusalānañca yañcassa dhammakkhettaṃ bhavati, so ceva  dhammo tattha pavattati. tadavasiṭṭhā dhammā tassānuvattakā honti.  sā duvidhā paññatti -- parādhīnapaññatti ca sādhīnapaññatti ca. katamā   sādhīnapaññatti? samādhiṃ, bhikkhave {passa saṃ0 ni0  3.5}, bhāvetha, samāhito,  bhikkhave, bhikkhu yathābhūtaṃ pajānāti. ``rūpaṃ anicca''nti  yathābhūtaṃ pajānāti, ayaṃ sādhīnapaññatti parādhīnapaññatti ca, sā  paññatti paññāya ca sīlassa ca, yathā cattāri jhānāni bhāvetha.  tassa atthi samādhindriyaṃ mudūni cattāri indriyāni tāni  catuparādhīnāni, tīṇi aveccappasādeti ^a^P0.0098^ea^ parādhīnaṃ  samādhindriyaṃ cattāri indriyāni parādhīnāti catūsu ariyasaccesu  aparādhīnaṃ paññindriyaṃ satipaṭṭhānesu sammappadhānesu vīriyindriyaṃ.  iti sake padaṭṭhāne sake khettasādhīno so dhammo, so ca tattha  paññāpetabbo. tassa paṭipakkhā nighāto niddisitabbo. etthāyaṃ  anekākārapaññatti kena kāraṇena ayaṃ dhammo paññattoti. ayaṃ  vuccate paññatti. </p>
              <p>[03] 53^b^.^eb^ tattha ^a^V0.0236^ea^ katamo otaraṇo hāro? chasu dhammesu  otāretabbaṃ. katamesu chasu? khandhesu dhātūsu āyatanesu indriyesu  saccesu paṭiccasamuppādesu. natthi taṃ suttaṃ vā gāthā vā byākaraṇaṃ  vā. imesu channaṃ dhammānaṃ aññatarasmiṃ na sandissati. ettāvatā  esa sabbā desanā yā tā khandhā vā dhātuyo vā āyatanāni vā  saccāni vā paṭiccasamuppādo vā, tattha pañcannaṃ khandhānaṃ  vedanākkhandho rāgadosamohānaṃ padaṭṭhānaṃ. tattha tisso vedanāyo  tassa sukhāya vedanāya somanasso savicāro, dukkhāya vedanāya  domanasso savicāro, adukkhamasukhāya vedanāya upekkho savicāro.  yaṃ puna tattha vedayitaṃ idaṃ dukkhasaccaṃ, khandhesu saṅkhārakkhandho  tattha kāyo pamattaṃ saupavattati, tañca saṅkhāragato dvidhā ca  bhavaṅgotaraṇaṃ kammaṃ tīṇi ca saṅkhārāni ^a^P0.0099^ea^  puññābhisaṅkhārā vā apuññā vā āneñjā vā hetu sabbasarāgassa no  vītarāgassa, dosassa abhisaṅkhārāni ca avītarāgo ceteti ca  pakappeti ca, vītarāgo ^a^M0.0236^ea^ pana ceteti ca no  abhisaṅkharoti, yaṃ uṇhaṃ vajiraṃ kaṭṭhe vā rukkhe vā aññattha vā  patantaṃ bhindati ca ḍahati ca, evaṃ sarāgacetanā ceteti ca  abhisaṅkharoti ca. yathā sataṃ vajiraṃ na bhindati na ca ḍahati,  evaṃ vītarāgacetanā ceteti na ca abhisaṅkharoti. tattha pañcannaṃ  khandhānaṃ eko khandho anindriyasarīraṃ saññākkhandho.</p>
              <p>[03] tattha dhātūnaṃ aṭṭhārasa dhātuyo. tattha yā rūpī dasa dhātuyo,  tāsu desiyamānāsu rūpakkhandho niddisitabbo, dukkhaṃ ariyasaccaṃ.  yepi ca cha viññāṇakāyā manodhātusattamā, tattha viññāṇakkhandho ca  niddisitabbo, dukkhaṃ ariyasaccaṃ. dhammadhātu pana dhammasamosaraṇā,  so dhammo hetunā ca nissandena ca phalena ca kiccena ca vevacanena  ca yena yena upalabbhati, tena tena niddisitabbo. yadi vā kusalā  yadi vā akusalā yadi vā abyākatā yadi vā asaṅkhatā.  dvādasannaṃ āyatanānaṃ dasa āyatanāni rūpāni taṃ dukkhaṃ ariyasaccaṃ  niddisitabbaṃ. rūpakkhandho ca manāyatanañca viññāṇakkhandhena  niddisitabbaṃ, dukkhaṃ ariyasaccaṃ. dhammāyatanaṃ nānādhammasamosaraṇaṃ.  tattha ye dhammā indriyānaṃ indriyesu niddisitabbā, ye  anindriyānaṃ anindriyesu niddisitabbā. pariyāyato ca ^a^P0.0100^ea^  otāretabbā. yathā sā dhammadhātu tathā dhammāyatanaṃ  pariyesitabbaṃ. yāyeva hi dhammadhātu tadeva dhammāyatanaṃ anūnaṃ  anadhikaṃ.</p>
              <p>[03] tattha paṭiccasamuppādo atthi tividho, atthi catubbidho,  atthi duvidho. tattha tividho paṭiccasamuppādo hetuphalanissando.  avijjā saṅkhārā taṇhā upādānaṃ ca ayaṃ hetu, viññāṇaṃ  ^a^V0.0237^ea^ nāmarūpaṃ saḷāyatanaṃ phasso vedanā ca ayaṃ paccayo, yo bhavo ayaṃ vipāko,  yā jāti maraṇaṃ ayaṃ nissando.</p>
              <p>[03] kathaṃ catubbidho hetu paccayo vipāko nissando ca? avijjā  ca taṇhāsaṅkhārā ca upādānaṃ ca -- ayaṃ hetu. viññāṇaṃ  nāmarūpassa paccayo. nāmarūpaṃ upapajjati, tathā upapannassa  saḷāyatanaṃ phasso vedanā ca -- ayaṃ paccayo. yo bhavo ayaṃ  vipāko. yā jāti yā ca jarāmaraṇaṃ -- ayaṃ nissando.</p>
              <p>[03] kathaṃ duvidho paṭiccasamuppādo? avijjā saṅkhārā taṇhā  upādānaṃ -- ayaṃ samudayo. viññāṇaṃ nāmarūpaṃ saḷāyatanaṃ phasso  vedanā bhavo jāti maraṇañca ^a^M0.0237^ea^ -- idaṃ dukkhaṃ. yaṃ  pana avijjānirodhā saṅkhāranirodho imāni tappaṭipakkhena dve  saccāni. tasmā paṭiccasamuppādo yena ākārena niddiṭṭho, tena tena  niddisitabbo.</p>
              <p>[03] tathā bāvīsati indriyāni. dvādasa indriyāni  cakkhundriyāni cakkhundriyaṃ yena domanassindriyaṃ, idaṃ dukkhaṃ.  purisindriyaṃ ca diṭṭhiyā ca taṇhāpadaṭṭhānaṃ. yato puriso purisakānaṃ  taṃ evaṃ kātabbatā. atha ajjhattaṃ sārajjati. ayaṃ ahaṃkāro taṃ  yasā sāratto bahiddhā pariyesati, ayaṃ mamaṃkāro evaṃ itthī, tattha  ^a^P0.0101^ea^ sukhindriyaṃ ca somanassindriyaṃ ca  purisindriyassānuvattakā honti. tassa adhippāyaparipuṇṇā  lobhadhammā kusalamūle pavaḍḍhenti. tassa ce ayamadhippāyo na  pāripūriṃ gacchati. tassa dukkhindriyaṃ ca domanassindriyaṃ ca  vattati. doso ca akusalamūlaṃ pavaḍḍhati. sace pana upekkhā  bhāveti upekkhindriyassa anuvattakāmā bhavati. amoho ca  kusalamūlaṃ pavaḍḍhati. iti satta indriyāni kilesavatthumupādāya  ananvemāni avamāni sabbassa vedanā itthindriyaṃ purisindriyaṃ.  tattha aṭṭha indriyāni saddhindriyaṃ yāva aññātāvino indriyaṃ, ayaṃ  dukkhanirodhagāminī paṭipadā. dasannaṃ paññindriyānaṃ kāmarāgassa  padaṭṭhānaṃ. manindriyaṃ bhavarāgassa padaṭṭhānaṃ. paññindriyāni  rūparāgassa padaṭṭhānaṃ. itthindriyaṃ ca purisindriyaṃ ca satta  paññattiyā padaṭṭhānaṃ. tattha yena yena indriyena yuttaṃ vā gāthāya  otāretuṃ sakkoti, tena tena niddisitabbo. evaṃ khandhesu dhātūsu  āyatanesu saccesu paṭiccasamuppādesu ayaṃ otaraṇo hāro. </p>
              <p>[03] 54^b^.^eb^ tattha katamo sodhano hāro? yo gāthā ekena  ārambho bhāsissanti. tattha ekissā bhāsitāya avasiṭṭhāsu  bhāsitāsu so attho na niddisitabbo. kiṃ kāraṇaṃ? na hi  ^a^V0.0238^ea^ tāva so attho bhāsito, so abhāsito na sakkā niddisituṃ. yathā  ^a^P0.0102^ea^ kiṃ appamādo amataṃ padanti gāthā ayamekā gāthā  niddisitabbā. kiṃ kāraṇaṃ, atthikkhātāva imassa ārambhassa  anabhāsitaṃ? </p>
              <p>[21] evaṃ {etaṃ (pī0) passa dha0 pa0 22} visesato ñatvā, appamādamhi paṇḍitā. </p>
              <p>[22] appamāde pamodanti, ariyānaṃ gocare ratāti..</p>
              <p>[03] idaṃ ^a^M0.0238^ea^ abhāsitaṃ. imissāpi gāthāya  bhāsitāya attho niddisitabbo. kiṃ kāraṇaṃ, atthi tattha avasiṭṭhaṃ?  te jhāyino {dha0 pa0 23} sātatikā, niccaṃ daḷhaparakkamāti gāthā, evaṃ imā  gāthāyo upadhāritā yadā bhavanti, tadā attho niddisitabbo. evaṃ  assutapubbesu suttesu byākaraṇesu vā ekuddeso bhāsito. yā vīmaṃsā  tulanā idaṃ atthi kiccaṃ, idaṃ suttaṃ bhāsitaṃ tassa vevacanaṃ niddiṭṭhaṃ vā  na vāti. tattha yā vīmaṃsā, ayaṃ vuccate sodhano hāro. </p>
              <p>[03] 55^b^.^eb^ tattha katamo adhiṭṭhāno hāro? ekattatā ca  vemattatā ca. tattha kitapaññatti ca kiccapaññatti ca. sā ekattatā  ca vemattatā ca yathā paññatti ekavevacanena vemattatā pajānātīti  paññā, sā ca ādhipateyyaṭṭhena paññatti. yaṃ anomattiyaṭṭhena  paññattanti. taṃ anomattiyaṭṭhena paññābalaṃ. tanubhūtā ^a^P0.0103^ea^  gocarattavasā sevasati tīsu ratanesu anussati buddhānussati  dhammānussati saṅghānussati aviparītānussaraṇatāya. sammādiṭṭhi  dhammānaṃ pavicayena dhammavicayasambojjhaṅgo abhinīhārato abhiññāti.  saṅkhepena maggā kā vatthu avikopanatāya ekattā, yathā uṇhena  saṃsaṭṭhaṃ uṇhodakaṃ, sītena saṃsaṭṭhaṃ sītodakaṃ khārodakaṃ guḷhodakanti,  idaṃ ekattatā vemattatā ca.</p>
              <p>[03] atthi ^a^V0.0239^ea^ puna dhammo nānādhammasaṅghato ekato yathārūpaṃ cattāro  vāretabbā, tañca rūpanti ekattatā. pathavīdhātu āpo tejo  vāyodhātūti vemattatā. evaṃ sabbā catasso dhātuyo rūpanti  ekattatā, pathavīdhātu āpo tejo vāyodhātūti vemattatā.  pathavīdhātūti lakkhaṇato ekattatā, saṃkiṇṇavatthuto vemattatā. yaṃ  kiñci kakkhaḷalakkhaṇaṃ, sabbaṃ taṃ pathavīdhātūti ekattatā. kesā  lomā nakhā dantā chavi cammanti vemattatā. evaṃ sabbaṃ catasso  dhātuyo rūpanti ekattaṃ. saddā gandhā rasā phoṭṭhabbāti vemattatā.</p>
              <p>[03] atthi puna dhammo vemattatā añño nāmaṃ labhati. yathā  kāyānupassanāya navasaññā vinīlakasaññā uddhumātakasaññā, ayaṃ  asubhasaññā, yā ekattatā ārammaṇato vemattato, sā evaṃ  saññāvedanāsu ādīnavaṃ samanupassato tathādhiṭṭhānaṃ samādhindriyaṃ ca  sāyeva ^a^M0.0239^ea^ dhammesu tattha saññābhāvanā vīriyindriyaṃ ca  dhammesu dhammānupassanā citte attasaññaṃ pajahato paññindriyaṃ ca citte  cittānupassanā. (iti) {( ) natthi pī0 potthake} yo koci ñāṇapacāro sabbaso ^a^P0.0104^ea^  paññāya gocaro paññā, ayaṃ vemattatā, yathā kāmarāgo  bhavarāgo diṭṭhirāgoti vemattatā taṇhāya. iti yaṃ ekattatāya ca  vemattatāya ca ñāṇaṃ vīmaṃsanā tulanā. ayaṃ adhiṭṭhāno hāro. </p>
              <p>[03] 56^b^.^eb^ tattha katamo parikkhāro hāro? sahetu  sappaccayaṃ vodānañca saṃkileso ca, yaṃ tadubhayaṃ pariyeṭṭhi, sa  parikkhāro hāro. iti dhammānaṃ sahetukānaṃ hetu pariyesitabbo,  sappaccayānaṃ paccayo pariyesitabbo.</p>
              <p>[03] tattha kiṃ nānākaraṇaṃ, hetussa ca paccayassa ca? sabhāvo hetu,  parabhāvo paccayo. parabhāvassa paccayo hetupi, sabhāvassa hetuyā  parabhāvassa kassaci paccayo avutto hetu, vutto paccayo. ajjhattiko  hetu, bāhiro paccayo. sabhāvo hetu, parabhāvo paccayo. nibbattako  hetu, paṭiggāhako {pariggāhako (ka0)} paccayo. nevāsiko hetu, āgantuko paccayo.  asādhāraṇo hetu, sādhāraṇo paccayo. ekoyeva hetu, aparāparo  paccayo.</p>
              <p>[03] hetussa upakaraṇaṃ samudānetabbo. samudānaṃ hetu, tattha duvidho  hetu. duvidho paccayo -- samanantarapaccayo ca paramparapaccayo ca.  hetupi duvidho -- samanantarahetu ca paramparahetu ca. tattha katamo  paramparapaccayo? avijjā nāmarūpassa paramparapaccayo, viññāṇaṃ  samanantarapaccayatāya paccayo. yadi ādimhi avijjānirodho  bhavati nāmarūpassa nirodhopi. tattha samanantaraṃ kiṃ kāraṇaṃ  paramparapaccayo samanantarapaccayo samuddānito, ayaṃ paccayato. tattha  ^a^P0.0105^ea^ katamo paramparahetu? vijānantassa paramparahetutāya  hetu, aññākāro samanantarahetutāya hetu. yassa hi yaṃ samanantaraṃ  nibbattati, so tassa hetupi jātinirodhā bahi ākāranirodho,  ākāranirodhā daṇḍanirodho, daṇḍanirodhā khaṇḍanirodho. evaṃ hetupi  dvidhā so tāhi passitabbo.</p>
              <p>[03] paṭiccasamuppādo ^a^M0.0240^ea^ yathā avijjāpaccayo tassa  puna kiṃpaccayo, ayoniso manasikāro. so kassa paccayo  saṅkhārānaṃ, iti paccayo ca samuppannaṃ ca tassa ko hetu avijjāyeva  ^a^V0.0240^ea^. tathā hi purimā koṭi na paññāyati. tattha avijjānusayo  avijjāpariyuṭṭhānassa hetu purimā hetu pacchā paccayo, sāpi  avijjāsaṅkhārānaṃ paccayo catūhi kāraṇehi sahajātapaccayatāya  samanantarapaccayatāya abhisandanapaccayatāya patiṭṭhānapaccayatāya. </p>
              <p>[03] 57^b^.^eb^ kathaṃ sahajātapaccayatāya avijjāsaṅkhārānaṃ  paccayo? yaṃ cittaṃ rāgapariyuṭṭhaṃ, tattha avijjāpariyuṭṭhānena sabbaṃ  paññāya gocaraṃ hanti. tattha saṅkhārā tipaccayaṭṭhikā  addhābhūmikāramahattassa {laddhā bhūmikaramahattassa (pī0 ka0)} ayaṃ avijjāsahasamuppannaṃ vuddhiṃ virūḷhiṃ  vepullatamāpajjantī catūhi kāraṇehi paññā pahīyati. katamehi catūhi?  anusayo pariyuṭṭhānaṃ saṃyojanaṃ upādānaṃ. tattha anusayo  pariyuṭṭhānaṃ jāti pariyuṭṭhitā saṃyujjati saṃyuttā upādiyati  upādānapaccayā bhavo. evaṃ ^a^P0.0106^ea^ te saṅkhārā tividhā  uppannā bhūmigatā nāsaññattha ayaṃ maggena vinītattāyāti {vinibhattāya   (pī0), vinibhattatāya (ka0)} te thāmagatā  apativinītātipi te saṅkhārāti vuccati, evaṃ sahetusamuppannaṭṭhena  atthi meva paccayā saṅkhārānaṃ paccayo niddiṭṭhaṃ apanetvā kusalaṃ  akusalaṃ kusalo ca akusalo ca pakkhipitabbo, vipākadhammā  apanetvā vacanīyaṃ avacanīyaṃ vacanīyañca avacanīyañca pakkhipitabbaṃ,  bhavāpevirittā, sabbasuttaṃ parikkhipitabbaṃ.</p>
              <p>[03] dasa tathāgatabalāni cattāri vesārajjāni puññāni anaññākataṃ  avijjā samanantarapaccayatāya saṅkhārānaṃ paccayo yena cittena saha  samuppannā avijjā tassa cittassa samanantaracittaṃ samuppannanti, tassa  yaṃ samanantaracittaṃ samuppannanti, tassa pacchimassa cittassa  purimacittaṃ hetupaccayatāya paccayo, tena avijjā hetu tena cittena  upādānaṃ anokāsakatā ñāṇaṃ na uppajjanti. yā tassa appamādā  dhātu abhijjhābhisanditā tahiṃ vipallāsā uppajjanti ``asubhe  subha''nti ``dukkhe sukha''nti, tattha saṅkhārā uppajjanti rattā duṭṭhā  mūlassa cetanā rāgapariyuṭṭhānena byāpādapariyuṭṭhānena  avijjāpariyuṭṭhānena diṭṭhivipallāso vatthuniddese niddisitabbo ^a^M0.0241^ea^,  yaṃ viparītacitto vijānāti ayaṃ cittavipallāso, yā  viparītasaññā upaggaṇhāti ayaṃ saññāvipallāso. yaṃ viparītadiṭṭhi  abhinivisati ayaṃ diṭṭhivipallāso. aṭṭha ^a^P0.0107^ea^  micchattāni vaḍḍhanti, tīṇi akusalāni ayoniso manasikāre  uppannaṃ viññāṇañca vijjañca karonti. iti pubbāparante  akusalānātaritaro saṅkhārā vuddhiṃ vepullataṃ gacchanti. te ca mahatā  ca appaṭividitā ponobhavikā {ponobbhavikā (ka0)} saṅkhārā bhavanti. iti evaṃ  avijjā sahajātapaccayatāya saṅkhārānaṃ paccayo samanantarapaccayatāya ca. </p>
              <p>[03] 58^b^.^eb^ kathaṃ ^a^V0.0241^ea^ abhisandanākārena avijjā saṅkhārānaṃ  paccayo? sā avijjā te saṅkhāre abhisanneti parippharati.  seyyathāpi nāma uppalaṃ vā padumaṃ vā taṃ udake vaḍḍhaṃ assa, sītena  vārinā abhisannaṃ parisandanaṃ vuddhiṃ virūḷhiṃ vepullataṃ āpajjati.  evaṃ abhisandanaṭṭhena avijjā saṅkhārānaṃ paccayo.</p>
              <p>[03] kathaṃ patiṭṭhahanaṭṭhena avijjā saṅkhārānaṃ paccayo? te saṅkhārā  avijjāyaṃ nissāya vuddhiṃ virūḷhiṃ vepullataṃ āpajjanti. seyyathāpi  nāma uppalaṃ vā padumaṃ vā pathaviṃ nissāya pathaviṃ patiṭṭhāya vuddhiṃ  virūḷhiṃ vepullataṃ āpajjati. ete saṅkhārā avijjāyaṃ patiṭṭhitā  avijjāyaṃ nissāya vuddhiṃ virūḷhiṃ vepullataṃ gacchanti. evaṃ  patiṭṭhahanaṭṭhena avijjā saṅkhārānaṃ paccayo.</p>
              <p>[03] puna rāgasahagatassa kammassa vipākena paṭisandhimhi bhavo  nibbattati, taṃ kammassa {kāmassa (pī0)} sabbaṃ abhiniviṭṭhaṃ aññāṇavasena ponobhavikā  saṅkhārāti vuccanti, evampi avijjāpaccayā saṅkhārā atthi. puna  ^a^P0.0108^ea^ pañcasu ye ca sekkhā puggalā, ye ca  asaññisamāpattiṃ samāpannā, ye ca bhavagatā, ye ca antogatāyeva  saṃsedajā, ye ca vā pana añño hi koci anāgāmibhūtā na cetenti  na ca patthenti, tesaṃ kiṃ paccayā saṅkhārā. puna rāgā atthi tesaṃ  saṅkhārāni upādānāni cittamanussarantiyeva avipakkavipākasamūhatā  asamucchinnapaccayā tesaṃ puna ca gato bhavati. evampi hi  avijjāpaccayā saṅkhārā. puna sā te na upādānā napi saṅkhārā  atthi, puna tesaṃ satta anusayā asamūhatā asamucchinnā tadārammaṇaṃ  bhavati. viññāṇassa patiṭṭhāya viññāṇapaccayā nāmarūpaṃ. evampi  avijjāpaccayā saṅkhārā. puna sā yaṃ kiñci kammaṃ ācayagāmi  sabbaṃ taṃ avijjāvasena abhisaṅkhariyati ^a^M0.0242^ea^ taṇhāvasena  ca allīyati aññāṇavasena ca tattha ādīnavampi na jānāti.  tadeva viññāṇabījaṃ bhavati, sāyeva taṇhāsineho bhavati. sāyeva  avijjā sammohoti. evampi avijjāpaccayā saṅkhārā vattabbā.  iti imehi ākārehi avijjā saṅkhārānaṃ paccayo.</p>
              <p>[03] tattha avijjāya hetu ayoniso manasikāro paccayo hoti.  tattha abhicchedo ayaṃ tattha tatiyaṃ balaṃ {phalaṃ (pī0)} nivatti, ayaṃ paṭisandhi.  tattha punabbhavo yo avecchedo asamugghātanaṭṭhena ayaṃ anusayo. yathā  ^a^P0.0109^ea^ paṭākaṃ vā sāṭakaṃ vā dve janā pīḷesu ca ekā vā  balaṃ vā assa nivāṭassesu, na pana pīḷesu soseyya. tattha yaṃ  sinehā āpodhātu anupullanā sosetabbā. uṇhadhātumāgamma sace puna  taṃ ākāse nikkhipeyya taṃ ussāvena yebhuyyataraṃ sinehamāpajjeyya,  ^a^V0.0242^ea^ na hi anāgamma tejodhātuṃ parisesaṃ gaccheyya. evameva bhavaggaparamāpi  samāpatti na anurūpassa samugghātāya saṃvattati. te hi ālayanti  sammasanti, na ca taṇhāya taṇhāpahānaṃ gacchanti. tattha so  asamugghāto. avijjāya anusayo ca cittassa sampalibodho, idaṃ  pariyuṭṭhānaṃ. yathābhūtaṃ viññāṇassa appaṭivedho ayaṃ avijjāāsavo  avijjāviññāṇabījaṃ bhavati. yaṃ bījaṃ so hetu na samucchijjati,  asamucchijjanto paṭisandehati. paṭisandahanto na samugghātaṃ gacchati.  asamugghātaṃ cittaṃ pariyonahati, pariyonaddhacitto yathābhūtaṃ  nappajānāti, iti saññāṇassa sāsavattho, avijjattho, hetuattho,  avacchedattho, anivattiattho, phalattho paṭisandhiattho, punabbhavattho,  asamugghātattho, anusayattho, pariyuṭṭhānattho, apaṭivedhanattho.  ettāvatā avijjāya khettaṃ niddiṭṭhaṃ bhavati. ayaṃ vuccate parikkhāro  nāma hāro. </p>
              <p>[03] 59^b^.^eb^ tattha katamo samāropano hāro? ugghaṭitamhi  ^a^P0.0110^ea^ tamhi santañceva ca naṃ vitthāraṃ pana vattabbaṃ.  vitthāravidhaṃ cittaññā ayaṃ samāropano hāro. tattha nāmaniddeso  upaghaṭakā {ugghaṭakā (pī0)} vatthuniddeso vevacanaṃ vatthubhūto vitthāro. yathā kiṃ, yā  bhikkhūnaṃ vattato {nivattato (pī0)} pahātabbo, ayaṃ upaghaṭanā.</p>
              <p>[03] tattha ^a^M0.0243^ea^ katamo samāropano? kiñci na  vattabbaṃ, rūparāgaṃ vā nāmavantapahātabbaṃ {nāmamantapahātabbaṃ (ka0)}. yāva viññāṇanti vitthārena  kātabbāni. avijjā tā opammena paññāpetabbā, ayaṃ samāropano.  nissitacittassa ca mattiko ca nissayo taṇhā ca diṭṭhi ca.  tattha diṭṭhi avijjā taṇhā saṅkhārā. tattha diṭṭhipaccayā taṇhā ime  avijjāpaccayā saṅkhārā. tattha nissitaṃ viññāṇaṃ idaṃ  saṅkhārapaccayā viññāṇaṃ yāva jarāmaraṇaṃ, idaṃ saṃkhittena bhāsite  avasiṭṭhaṃ paropayati.</p>
              <p>[03] anissitassa {passa udā0 74} calitaṃ natthīti tassa evaṃ diṭṭhiyā taṇhāya ca  pahānaṃ tattha diṭṭhiavijjānirodhāya bhūtaṃ viññāṇaṃ sarāgaṭṭhāniyesu  dhammesu taṃ taṃ dhammaṃ upecca aññaṃ dhammaṃ dhāvati makkaṭopamatāya, atha  khvassa parittesu dhammesu sarāgaṭṭhāniyesu chandarāgo natthi kuto tato  calanā, adhimattesu sattesu cittaṃ nivessayati taṃ apatiṭṭhitaṃ viññāṇaṃ  anāhāraṃ nirujjhati viññāṇanirodhā nāmarūpanirodho yāva  jarāmaraṇanirodho. ayaṃ samāropano.</p>
              <p>[03] tattha ^a^P0.0111^ea^ rāgavasena viññāṇassa calitaṃ  sapariggaho, tasmiṃ calite asati yo parikilesopacāro  ^a^V0.0243^ea^ tividho aggi paṭippassaddho bhavati. tenāha calite asante passaddhi hoti.  tattha yaṃ samāropanā passaddhakāyo sukhaṃ vedeti, sukhino cittaṃ  samādhiyati. yāva vimuttitamiti ñāṇadassanaṃ bhavati. so  āsavānaṃ khayā ca vimutti no upapajjati. tassa upapattissa  āgatigatiyā asantiyā nevidha na huraṃ na ubhayamantarena. esevanto  dukkhassāti anupādisesā nibbānadhātu. idamassa suttassa majjhe  samāropitaṃ paṭiccasamuppāde ca vimuttiyaṃ ca yogo na ca etaṃ tassa  saṃkhittena bhāsitassa vitthārena atthaṃ vibhajjanti. ayaṃ vuccate  samāropano hāro. na ca saṃkilesabhāgiyena suttena saṃkilesabhāgiyo  ye ca dhammā samāropayitabbā nāññe. evaṃ vāsanābhāgiye  nibbedhabhāgiye, ayaṃ samāropano hāro. ime soḷasa hārā. </p>
              <p>[06] suvīrassa mahākaccāyanassa jambuvanavāsino peṭakopadese</p>
              <p>[03] pañcamā bhūmi. </p>
            </h4>
          </h3>
        </h2>
        <h2>
          <h2n> 6. suttatthasamuccayabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 60^b^.^eb^ buddhānaṃ ^a^V0.0244^ea^ ^a^P0.0112^ea^ ^a^M0.0244^ea^ bhagavantānaṃ  sāsanaṃ tividhena saṅgahaṃ gacchati, khandhesu dhātūsu āyatanesu ca.  tattha pañcakkhandhā rūpakkhandho yāva viññāṇakkhandho. dasa  rūpāayatanāni cakkhu rūpā ca yāva kāyo phoṭṭhabbā ca, ayaṃ  rūpakkhandho. tattha cha vedanākāyā vedanākkhandho cakkhusamphassajā  vedanā yāva manosamphassajā vedanā, ayaṃ vedanākkhandho. tattha cha  saññākāyā saññākkhandho, rūpasaññā yāva dhammasaññā ime cha  saññākāyā, ayaṃ saññākkhandho. tattha cha cetanākāyā  saṅkhārakkhandho, rūpasañcetanā yāva dhammasañcetanā ime cha  cetanākāyā, ayaṃ saṅkhārakkhandho. tattha cha viññāṇakāyā  viññāṇakkhandho, cakkhuviññāṇaṃ yāva manoviññāṇaṃ ime cha  viññāṇakāyā, ayaṃ viññāṇakkhandho. ime pañcakkhandhā.</p>
              <p>[03] tesaṃ kā pariññā? aniccaṃ dukkhaṃ saññā anattāti esā  etesaṃ pariññā. tattha katamo khandhattho? samūhattho khandhattho,  puñjattho khandhattho, rāsattho khandhattho. taṃ ^a^P0.0113^ea^ yathā  dabbakkhandho vanakkhandho dārukkhandho aggikkhandho udakakkhandho  vāyukkhandho iti evaṃ khandhesu sabbasaṅgahova evaṃ khandhattho.</p>
              <p>[03] tattha aṭṭhārasa dhātuyo cakkhudhātu rūpadhātu  cakkhuviññāṇadhātu...pe0... manodhātu dhammadhātu manoviññāṇadhātu.  etāyo aṭṭhārasa dhātuyo. tāsaṃ pariññā aniccaṃ dukkhaṃ saññā  anattāti esā etāsaṃ pariññā. tattha ko dhātuattho? vuccate  avayavattho dhātuattho. avayavoti cakkhu no pasādo cakkhudhātu.  evaṃ pañcasu dhātūsu puna rāgavavacchedattho dhātuattho. vavacchinnā hi  cakkhudhātu. evaṃ pañcasu punarāha ekantipakatyatthena dhātuatthoti  vuccate. taṃ yathā, pakatiyā ayaṃ puriso pittiko semhiko vātiko  sannipātikoti evaṃ pakaticakkhudhātu dasannaṃ piyā ca sabbesu  indriyesu...pe0... visabhāgattho dhātuattho.</p>
              <p>[03] tattha ^a^V0.0245^ea^ dvādasāyatanāni katamāni? cha ajjhattikāni cha  bāhirāni. cakkhāyatanaṃ yāva manāyatananti ajjhattikaṃ, rūpāyatanaṃ  yāva dhammāyatananti bāhiraṃ. etāni dvādasa āyatanāni. etesaṃ  kā pariññā? aniccaṃ dukkhaṃ saññā anattāti, esā etesaṃ pariññā.  api ^a^P0.0114^ea^ ^a^M0.0245^ea^ ca dvidhā pariññā ñātapariññā  ca pahānapariññā ca. tattha ñātapariññā nāma aniccaṃ dukkhaṃ saññā  anattāti, esā ñātapariññā. pahānapariññā pana chandarāgappahānā,  esā pahānapariññā. tattha katamo āyatanattho? vuccate ākārattho  āyatanattho. yathā suvaṇṇākaro dubbaṇṇākaro, yathā dvīhi tehi  ākārehi te te gāvā uttiṭṭhanti. evaṃ etehi cittacetasikā gāvā  uttiṭṭhanti kammakilesā dukkhadhammā ca. punarāha āyadānattho  āyatanattho. yathā rañño āyadānehi āyo bhavati, evaṃ  āyadānattho āyatanattho. </p>
              <p>[03] 61^b^.^eb^ cattāri ariyasaccāni dukkhaṃ samudayo nirodho  maggo ca. dukkhaṃ yathā samāsena dhammācariyaṃ mānasañca, samudayo  samāsena avijjā ca taṇhā ca, nirodho samāsena vijjā ca vimutti  ca, maggo samāsena samatho ca vipassanā ca.</p>
              <p>[03] tattha sattatiṃsa bodhipakkhikā dhammā katame? cattāro  satipaṭṭhānā yāva ariyo aṭṭhaṅgiko maggo, evamete sattatiṃsa  bodhipakkhikā dhammā. ye dhammā atītānāgatapaccuppannānaṃ buddhānaṃ  bhagavantānaṃ paccekabuddhānaṃ sāvakānaṃ ca nibbānāya saṃvattantīti, so  maggo cattāro satipaṭṭhānā. katame cattāro? idha bhikkhu kāye  kāyānupassī viharati, sammappadhānaṃ...pe0... iddhipādaṃ...pe0...  indriyāni...pe0... balāni...pe0... tattha ko indriyattho?  indattho ^a^P0.0115^ea^ indriyattho, ādhipateyyattho indriyattho,  pasādattho indriyattho, asādhāraṇaṃ kassa kiriyattho indriyattho  anavapariyattho balattho, thāmattho balattho, upādāyattho balattho,  upatthambhanattho balattho.</p>
              <p>[03] tattha katame satta bojjhaṅgā? satisambojjhaṅgo yāva  upekkhāsambojjhaṅgo. tattha katamo aṭṭhaṅgiko maggo? sammādiṭṭhi  yāva sammāsamādhi. tattha aṭṭhaṅgiko maggoti khandho sīlakkhandho  ca samādhikkhandho ca paññākkhandho ca. tattha yā ca sammāvācā  yo ca sammākammanto yo ca sammāājīvo, ayaṃ sīlakkhandho.  yā ca sammāsati yo ca sammāvāyāmo yo ca sammāsamādhi, ayaṃ  samādhikkhandho. yo ca sammāsaṅkappo yā ca sammādiṭṭhi, ayaṃ  paññākkhandho. evaṃ tāyo tisso sikkhā. evaṃ tīhākārehi dasa  padāni...pe0....</p>
              <p>[03] tattha ^a^V0.0246^ea^ ^a^M0.0246^ea^ yogāvacaro sīlakkhandhe ṭhito dosaṃ  akusalaṃ na upādiyati, dosānusayaṃ samūhanati, dosasallaṃ uddharati,  dukkhavedanaṃ parijānāti, kāmadhātuṃ samatikkamati. samādhikkhandhe  ṭhito lobhaṃ akusalaṃ na upādiyati, rāgānusayaṃ samūhanati, lobhasallaṃ  uddharati, sukhavedanaṃ parijānāti, rūpadhātuṃ samatikkamati.  paññākkhandhe ṭhito mohaṃ akusalaṃ na upādiyati, avijjānusayaṃ  samūhanati, mohasallaṃ diṭṭhisallañca uddharati, adukkhamasukhavedanaṃ  ^a^P0.0116^ea^ parijānāti, arūpadhātuṃ samatikkamati. iti tīhi  khandhehi tīṇi akusalamūlāni na upādiyati, cattāri sallāni  uddharati, tisso vedanā parijānāti, tedhātukaṃ samatikkamati. </p>
              <p>[03] 62^b^.^eb^ tattha katamā avijjā? yaṃ catūsu  ariyasaccesu aññāṇanti vitthārena yathā so pāṇasajjesu kathaṃkathā  kātabbaṃ. tattha katamaṃ viññāṇaṃ? cha viññāṇakāyā vedanā saññā  cetanā phasso manasikāro, idaṃ nāmaṃ. tattha katamaṃ rūpaṃ?  cātumahābhūtikaṃ catunnaṃ mahābhūtānaṃ upādāyarūpassa paññattiṃ. iti  purimakañca nāmaṃ idañca rūpaṃ tadubhayaṃ nāmarūpanti vuccati. tattha  chaḷāyatananti cha ajjhattikāni āyatanāni, cakkhu ajjhattikaṃ  āyatanaṃ yāva mano ajjhattikaṃ āyatanaṃ. phassoti cha phassakāyā  cakkhusamphasso yāva manosamphassoti phasso. cha vedanākāyā  vedanā. taṇhāti cha taṇhākāyā taṇhā. upādānanti cattāri  upādānāni kāmupādānaṃ diṭṭhupādānaṃ sīlabbatupādānaṃ attavādupādānanti  upādānaṃ. bhavoti tayo bhavā kāmabhavo rūpabhavo arūpabhavo. tattha  katamā jāti? yā paṭhamaṃ khandhānaṃ paṭhamaṃ dhātūnaṃ paṭhamaṃ āyatanānaṃ  uppatti jāti sañjāti okkanti abhinibbatti khandhānaṃ pātubhāvo,  ayaṃ jāti. tattha ^a^P0.0117^ea^ katamā jarā? jarā nāma yaṃ  taṃ khaṇḍiccaṃ pāliccaṃ valittacatā pavivittaṃ catunnaṃ mahābhūtānaṃ  vivaṇṇataṃ bhaggo taṃ jarā hīyanā pahīyanā āyuno hāni saṃhāni  indriyānaṃ paribhedo upanāho paripāko, ayaṃ jarā. tattha katamaṃ  maraṇaṃ? maraṇaṃ nāma yaṃ tasmiṃ tasmiṃ sattanikāye tesaṃ tesaṃ sattānaṃ  cuti cavanatā maraṇaṃ kālaṅkiriyā uddhumātakānaṃ bhedo kāyassa  jīvitindriyassa upacchedo, idaṃ maraṇaṃ. iti purimikā ca jarā  idañca maraṇaṃ tadubhayaṃ jarāmaraṇaṃ.</p>
              <p>[03] tattha ^a^M0.0247^ea^ andhakāratimisā yathābhūtaṃ  appajānanalakkhaṇā avijjā saṅkhārānaṃ padaṭṭhānaṃ  ha. abhisaṅkharaṇalakkhaṇā saṅkhārā, upacayapunabbhavābhiropanapaccupaṭṭhānā.  te viññāṇassa padaṭṭhānaṃ. vatthu saviññattilakkhaṇaṃ viññāṇaṃ, taṃ  nāmarūpassa padaṭṭhānaṃ. anekasannissayalakkhaṇaṃ nāmarūpaṃ, taṃ  saḷāyatanassa padaṭṭhānaṃ. indriyavavatthāpanalakkhaṇaṃ saḷāyatanaṃ, taṃ  phassassa padaṭṭhānaṃ ^a^V0.0247^ea^. sannipātalakkhaṇo phasso, so vedanāya padaṭṭhānaṃ.  anubhavanalakkhaṇā vedanā, sā taṇhāya padaṭṭhānaṃ.  ajjhosānalakkhaṇā taṇhā, sā upādānassa padaṭṭhānaṃ.  ādānaparihananalakkhaṇaṃ upādānaṃ, taṃ bhavassa padaṭṭhānaṃ ^a^P0.0118^ea^.  nānāgativikkhepalakkhaṇo bhavo, so jātiyā padaṭṭhānaṃ.  khandhānaṃ pātubhāvalakkhaṇā jāti, sā jarāya padaṭṭhānaṃ.  upanayaparipākalakkhaṇā jarā, sā maraṇassa padaṭṭhānaṃ.  āyukkhayajīvitauparodhalakkhaṇaṃ maraṇaṃ, taṃ dukkhassa padaṭṭhānaṃ.  kāyasampīḷanalakkhaṇaṃ dukkhaṃ, taṃ domanassassa padaṭṭhānaṃ.  cittasampīḷanalakkhaṇaṃ domanassaṃ, taṃ sokassa padaṭṭhānaṃ.  socanalakkhaṇo soko, so paridevassa padaṭṭhānaṃ.  vacīnicchāraṇalakkhaṇo paridevo, so upāyāsassa padaṭṭhānaṃ. ye  āyāsā te upāyāsā.</p>
              <p>[03] nava padāni yattha sabbo akusalapakkho saṅgahaṃ samosaraṇaṃ  gacchati. katamāni nava padāni?  dve mūlakilesā, tīṇi akusalamūlāni, cattāro vipallāsā.  tattha dve mūlakilesā avijjā ca bhavataṇhā ca, tīṇi akusalamūlāni  lobho doso moho ca. cattāro vipallāsā {a0 ni0  4.49} -- ``anicce  nicca''nti saññāvipallāso cittavipallāso diṭṭhivipallāso, ``dukkhe  sukha''nti saññāvipallāso cittavipallāso diṭṭhivipallāso,  ``anattani attā''ti saññāvipallāso cittavipallāso diṭṭhivipallāso,  ``asubhe subha''nti saññāvipallāso cittavipallāso diṭṭhivipallāso. </p>
              <p>[03] 63^b^.^eb^ tattha avijjā nāma catūsu ariyasaccesu  yathābhūtaṃ aññāṇaṃ, ayaṃ avijjā. bhavataṇhā nāma yo bhavesu rāgo  sārāgo icchā mucchā patthanā nandī ajjhosānaṃ apariccāgo, ayaṃ  bhavataṇhā.</p>
              <p>[03] tattha ^a^P0.0119^ea^ katamo lobho akusalamūlaṃ?</p>
              <p>[03] lobho nāma so tesu tesu paravatthūsu paradabbesu paraṭṭhānesu  parasāpateyyesu parapariggahitesu ^a^M0.0248^ea^ lobho lubbhanā icchā  mucchā patthanā nandī ajjhosānaṃ apariccāgo, ayaṃ lobho  akusalamūlaṃ. kassetaṃ mūlaṃ? lobho lobhajassa akusalassa  kāyakammassa vacīkammassa manokammassa ca, tathā yathā taṃsampayuttānaṃ  cittacetasikānaṃ dhammānaṃ mūlaṃ.</p>
              <p>[03] tattha ^a^V0.0248^ea^ katamo doso akusalamūlaṃ?</p>
              <p>[03] so sattesu āghāto akkhanti appaccayo byāpādo padoso  anatthakāmatā cetaso paṭighāto, ayaṃ doso akusalamūlaṃ.</p>
              <p>[03] kassetaṃ mūlaṃ?</p>
              <p>[03] dosajassa kāyakammassa vacīkammassa manokammassa  sampayuttānañca cittacetasikānaṃ dhammānaṃ mūlaṃ.</p>
              <p>[03] tattha katamo moho akusalamūlaṃ?</p>
              <p>[03] yaṃ catūsu ariyasaccesu anabhisamayo asampajjaggāho  appaṭivedho moho muyhanā sammoho sammuyhanā avijjā tamo  andhakāro āvaraṇaṃ nīvaraṇaṃ chadanaṃ acchadanaṃ {avecchadanaṃ (pī0 ka0)} apasacchāgamanaṃ kusalānaṃ  dhammānaṃ, ayaṃ moho akusalamūlaṃ.</p>
              <p>[03] kassetaṃ mūlaṃ?</p>
              <p>[03] mohajassa akusalassa kāyakammassa vacīkammassa manokammassa  ca taṃsampayuttakānañca cittacetasikānaṃ dhammānaṃ mūlaṃ.</p>
              <p>[03] tattha ^a^P0.0120^ea^ vipallāsā jānitabbā, vipallāsānaṃ vatthu  jānitabbaṃ. yaṃ vipallāsaṃ siyā, taṃ jānitabbaṃ. tattha eko  vipallāso tīṇi vipallāsāni cattāri vipallāsavatthūni. katamo  eko vipallāso ca, yena paṭipakkhena vipallāsitaṃ gaṇhāti?</p>
              <p>[03] ``anicce nicca''nti, ``dukkhe sukha''nti, ``anattani  attā''ti, ``asubhe subha''nti, ayaṃ eko vipallāso.</p>
              <p>[03] katamāni cattāri vipallāsavatthūni?</p>
              <p>[03] kāyo vedanā cittaṃ dhammā ca. imāni cattāri  vipallāsavatthūni.</p>
              <p>[03] katamāni tīṇi vipallāsāni?</p>
              <p>[03] saññā cittaṃ diṭṭhi ca. imāni tīṇi vipallāsāni.</p>
              <p>[03] tattha ^a^V0.0249^ea^ manāpike vatthumhi indriyavatthe vaṇṇāyatane vā yo  nimittassa uggāho, ayaṃ saññāvipallāso. tattha viparītacittassa  vatthumhi sati viññatti, ayaṃ cittavipallāso. tattha  viparītacittassa tamhi rūpe ``asubhe subha''nti yā khanti ruci  upekkhanā nicchayo diṭṭhi nidassanaṃ santīraṇā, ayaṃ diṭṭhivipallāso.  tattha vatthubhedena kāyesu dvādasa vipallāsā bhavanti. tayo ^a^M0.0249^ea^  kāye tayo vedanāya tayo citte tayo dhamme, cattāro  saññāvipallāsā cattāro cittavipallāsā cattāro diṭṭhivipallāsā,  āyatanūpacayato cakkhuviññāṇasaññāsamaṅgissa rūpesu dvādasa  vipallāsā yāva mano saññāsamaṅgissa, dhammesu dvādasa vipallāsā cha  dvādasakā cattāri vipallāsā bhavanti. ārammaṇanānattato ^a^P0.0121^ea^  hi aparimitasaṅkheyyānaṃ sattānaṃ {attānaṃ (ka0)} aparimitamasaṅkheyyā  vipallāsā bhavanti hīnukkaṭṭhamajjhimatāya. </p>
              <p>[03] 64^b^.^eb^ tattha pañcakkhandhā cattāri attabhāvavatthūni  bhavanti. yo rūpakkhandho, so kāyo attabhāvavatthu. yo  vedanākkhandho, so vedanā attabhāvavatthu. yo saññākkhandho ca  saṅkhārakkhandho ca, te dhammā attabhāvavatthu. yo viññāṇakkhandho,  so cittaṃ attabhāvavatthu. iti pañcakkhandhā cattāri attabhāvavatthūni.  tattha kāye ``asubhe subha''nti vipallāso bhavati. evaṃ  vedanāsu...pe0... citte...pe0... dhammesu ca attavipallāso bhavati.  tattha catunnaṃ vipallāsānaṃ samugghātanatthaṃ bhagavā cattāro satipaṭṭhāne  deseti paññapeti kāye kāyānupassī viharato ``asubhe subha''nti  vipallāsaṃ samugghāteti, evaṃ vedanāsu, citte, dhammesu ca kātabbaṃ.</p>
              <p>[03] tattha andhakāratimisā appaṭivedhalakkhaṇā avijjā, tassā  vipallāsapadaṭṭhānaṃ. ajjhosānalakkhaṇā taṇhā, tassā  piyarūpasātarūpaṃ padaṭṭhānaṃ. attāsayavañcanālakkhaṇo lobho, tassa  adinnādānaṃ padaṭṭhānaṃ. idha vivādalakkhaṇo doso, tassa  pāṇātipāto padaṭṭhānaṃ. vatthuvippaṭipattilakkhaṇo moho, tassa  micchāpaṭipatti padaṭṭhānaṃ. saṅkhatānaṃ dhammānaṃ  avināsaggahaṇalakkhaṇā niccasaññā, tassā sabbasaṅkhārā padaṭṭhānaṃ.  sāsavaphassopagamanalakkhaṇā sukhasaññā, tassā mamaṅkāro padaṭṭhānaṃ.  dhammesu upagamanalakkhaṇā attasaññā ^a^P0.0122^ea^, tassā  ahaṅkāro padaṭṭhānaṃ. vaṇṇasaṅgahaṇalakkhaṇā subhasaññā, tassā  indriyāsaṃvaro padaṭṭhānaṃ. etehi navahi padehi uddiṭṭhehi sabbo  akusalapakkho niddiṭṭho bhavati, so ca kho bahussutena sakkā jānituṃ  no appassutena, paññavatā no duppaññena, yuttena no ayuttena.</p>
              <p>[03] nava ^a^V0.0250^ea^ ^a^M0.0250^ea^ padāni kusalāni yattha sabbo  kusalapakkho saṅgaho samosaraṇaṃ gacchanti. katamāni nava padāni?  samatho vipassanā alobho adoso amoho aniccasaññā  dukkhasaññā anattasaññā asubhasaññā ca.</p>
              <p>[03] tattha katamo samatho? yā cittassa ṭhiti saṇṭhiti avaṭṭhiti  ṭhānaṃ paṭṭhānaṃ upaṭṭhānaṃ samādhi samādhānaṃ avikkhepo avippaṭisāro  vūpasamo mānaso ekaggaṃ cittassa, ayaṃ samatho.</p>
              <p>[03] tattha katamā vipassanā? khandhesu vā dhātūsu vā āyatanesu  vā nāmarūpesu vā paṭiccasamuppādesu vā paṭiccasamuppannesu vā dhammesu  dukkhesu vā samudayesu vā nirodhe vā magge vā kusalākusalesu vā  dhammesu sāvajjānavajjesu vā kaṇhasukkesu vā sevitabbāsevitabbesu vā  so yathābhūtaṃ vicayo pavicayo vīmaṃsā paravīmaṃsā gāhanā aggāhanā  pariggāhanā cittena paricitanā tulanā upaparikkhā ñāṇaṃ vijjā vā  cakkhu buddhi medhā paññā obhāso āloko ābhā pabhā khaggo  nārāco {nārajjo (pī0 ka0)} dhammavicayasambojjhaṅgo ^a^P0.0123^ea^ sammādiṭṭhi maggaṅgaṃ,  ayaṃ vipassanā. tenesā vipassanā iti vuccati vividhā vā esā  vipassanāti, tasmā esā vipassanāti vuccati. dvidhā cesā hi  vipassanā dhammavipassanāti vuccati, dvidhā imāya passati subhañca  asubhañca kaṇhañca sukkañca sevitabbañca asevitabbañca kammañca  vipākañca bandhañca vimokkhañca ācayañca apacayañca pavattiñca  nivattiñca saṃkilesañca vodānañca, evaṃ vipassanāti vuccati. atha  vā vīti upasaggo passanāti attho tasmā vipassanāti vuccate,  ayaṃ vipassanā. </p>
              <p>[03] 65^b^.^eb^ tattha dve rogā sattānaṃ avijjā ca bhavataṇhā  ca, etesaṃ dvinnaṃ rogānaṃ nighātāya bhagavatā dve bhesajjāni vuttāni  samatho ca vipassanā ca. imāni dve bhesajjāni paṭisevento dve  aroge sacchikaroti rāgavirāgaṃ cetovimuttiṃ avijjāvirāgañca  paññāvimuttiṃ. tattha taṇhārogassa samatho bhesajjaṃ, rāgavirāgā  cetovimutti arogaṃ. avijjārogassa vipassanābhesajjaṃ  avijjāvirāgā paññāvimutti arogaṃ. evañhi bhagavā cāha, ``dve  dhammā pariññeyyā {passa dī0 ni0 3.352} nāmañca rūpañca, dve dhammā pahātabbā avijjā ca  bhavataṇhā ca, dve dhammā bhāvetabbā samatho ca vipassanā ^a^M0.0251^ea^  ca, dve dhammā sacchikātabbā vijjā ca vimutti cā''ti.  tattha samathaṃ bhāvento rūpaṃ parijānāti, rūpaṃ parijānanto taṇhaṃ  pajahati, taṇhaṃ pajahanto rāgavirāgā ^a^P0.0124^ea^ cetovimuttiṃ  sacchikaroti, vipassanaṃ bhāvento nāmaṃ parijānāti, nāmaṃ  parijānanto avijjaṃ pajahati, avijjaṃ pajahanto avijjāvirāgā  paññāvimuttiṃ ^a^V0.0251^ea^ sacchikaroti. yadā bhikkhuno dve dhammā pariññātā  bhavanti nāmañca rūpañca, tathāssa dve dhammā pahīnā bhavanti avijjā  ca bhavataṇhā ca. dve dhammā bhāvitā bhavanti samatho ca vipassanā  ca, dve dhammā sacchikātabbā bhavanti vijjā ca vimutti ca.  ettāvatā bhikkhu katakicco bhavati. esā sopādisesā nibbānadhātu.  tassa āyupariyādānā jīvitindriyassa uparodhā idañca dukkhaṃ  nirujjhati, aññañca dukkhaṃ na uppajjati. tattha yo imesaṃ khandhānaṃ  dhātuāyatanānaṃ nirodho vūpasamo aññesañca khandhadhātuāyatanānaṃ  appaṭisandhi apātubhāvo, ayaṃ anupādisesā nibbānadhātu.</p>
              <p>[03] tattha katamaṃ alobho kusalamūlaṃ? yaṃdhātuko alobho  alubbhanā alubbhitattaṃ anicchā apatthanā akantā anajjhosānaṃ.  ayaṃ alobho kusalamūlaṃ. kassetaṃ mūlaṃ? alobhajassa kusalassa  kāyakammassa vacīkammassa manokammassa taṃsampayuttānañca  cittacetasikānaṃ dhammānaṃ mūlaṃ. atha vā ariyo aṭṭhaṅgiko maggo  kusalanti vuccati, so tiṇṇaṃ maggaṅgānaṃ mūlaṃ. katamesaṃ tiṇṇaṃ,  sammāsaṅkappassa sammāvāyāmassa sammāsamādhissa ca imesaṃ mūlanti,  tasmā kusalamūlanti vuccati.</p>
              <p>[03] tattha katamaṃ adoso kusalamūlaṃ? yā ^a^P0.0125^ea^ sattesu  vā saṅkhāresu vā anaghāto appaṭighāto abyāpatti abyāpādo  adoso mettā mettāyanā atthakāmatā hitakāmatā cetaso pasādo, ayaṃ  adoso kusalamūlaṃ. kassetaṃ mūlaṃ? adosajassa kusalassa  kāyakammassa vacīkammassa manokammassa taṃsampayuttānañca  cittacetasikānaṃ dhammānaṃ mūlaṃ. atha vā tiṇṇaṃ maggaṅgānaṃ mūlaṃ.  katamesaṃ tiṇṇaṃ? sammāvācāya sammākammantassa sammāājīvassa ca  imesaṃ tiṇṇaṃ maggaṅgānaṃ mūlaṃ, tasmā kusalamūlanti vuccati.</p>
              <p>[03] tattha katamaṃ amoho kusalamūlaṃ? yaṃ catūsu ariyasaccesu  yathābhūtaṃ ñāṇadassanaṃ abhisamayo sammā ca paccāgamo paṭivedho  amoho asammuyhanā asammoho vijjāpakāso āloko anāvaraṇaṃ  ^a^M0.0252^ea^ sekkhānaṃ kusalānaṃ dhammānaṃ, ayaṃ amoho kusalamūlaṃ.  kassetaṃ mūlaṃ? amohajassa kusalassa kāyakammassa vacīkammassa  manokammassa taṃsampayuttānañca cittacetasikānaṃ dhammānaṃ mūlaṃ. atha  vā dvinnaṃ maggaṅgānaṃ etaṃ mūlaṃ. katamesaṃ dvinnaṃ? sammādiṭṭhiyā ca  sammāsatiyā ca imesaṃ dvinnaṃ maggaṅgānaṃ mūlaṃ, tasmā kusalamūlanti  vuccati. evaṃ ^a^P0.0126^ea^ imesaṃ tīhi kusalamūlehi aṭṭhaṅgiko  maggo yojetabbo. </p>
              <p>[03] 66^b^.^eb^ tattha ^a^V0.0252^ea^ katamā aniccasaññā? ``sabbe  saṅkhārā uppādavayadhammino''ti ca yā saññā sañjānanā vavatthapanā  uggāho, ayaṃ aniccasaññā. tassā ko nissando?  aniccasaññāya bhāvitāya bahulīkatāya aṭṭhasu lokadhammesu cittaṃ  nānusandhati na sandhati na saṇṭhahati, upekkhā vā paṭikkūlatā vā  saṇṭhahati, ayamassā nissando.</p>
              <p>[03] tattha katamā dukkhasaññā? ``sabbe saṅkhārā dukkhā''ti  yā saññā sañjānanā vavatthapanā uggāho, ayaṃ dukkhasaññā. tassā  ko nissando? dukkhasaññāya bhāvitāya bahulīkatāya ālasse  saṃpamāde vimhaye ca cittaṃ nānusandhati na sandhati na saṇṭhahati,  upekkhā vā paṭikkūlatā vā saṇṭhahati, ayamassā nissando.</p>
              <p>[03] tattha katamā anattasaññā? ``sabbesu dhammesu anattā''ti yā  saññā sañjānanā vavatthapanā uggāho, ayaṃ anattasaññā. tassā ko  nissando, anattasaññāya bhāvitāya bahulīkatāya ahaṅkāro cittaṃ  nānusandhati na sandhati, mamaṅkāro na saṇṭhahati, upekkhā vā  paṭikkūlatā vā saṇṭhahati, ayamassā nissando.</p>
              <p>[03] tattha katamā asubhasaññā? ``satta saṅkhārā ^a^P0.0127^ea^  asubhā''ti yā saññā sañjānanā vavatthapanā uggāho, ayaṃ  asubhasaññā. tassā ko nissando? asubhasaññāya bhāvitāya  bahulīkatāya subhanimitte cittaṃ nānusandhati na sandhati na saṇṭhahati,  upekkhā vā paṭikkūlatā vā saṇṭhahati, ayamassā nissando.</p>
              <p>[03] tattha pañcannaṃ khandhānaṃ pariññā bhagavatā desitā, yo tattha  asubhasaññā rūpakkhandhassa pariññattaṃ, dukkhasaññā vedanākkhandhassa  pariññattaṃ, anattasaññā saññākkhandhassa saṅkhārakkhandhassa pariññattaṃ,  aniccasaññā viññāṇakkhandhassa pariññattaṃ. tattha samathena taṇhaṃ  samugghāteti, vipassanā avijjaṃ ^a^M0.0253^ea^ samugghāteti,  adosena dosaṃ samugghāteti, amohena mohaṃ samugghāteti,  aniccasaññāya niccasaññaṃ samugghāteti, dukkhasaññāya sukhasaññaṃ  samugghāteti, anattasaññāya attasaññaṃ samugghāteti, asubhasaññāya  subhasaññaṃ samugghāteti.</p>
              <p>[03] cittavikkhepapaṭisaṃharaṇalakkhaṇo samatho, tassa jhānāni  padaṭṭhānaṃ. sabbadhammaṃ yathābhūtaṃ paṭivedhalakkhaṇā vipassanā, tassā  sabbaneyyaṃ padaṭṭhānaṃ. icchāpaṭisaṃharaṇalakkhaṇo alobho, tassa  adinnādānā veramaṇī padaṭṭhānaṃ. abyāpādalakkhaṇo adoso, tassa  pāṇātipātā veramaṇī ^a^V0.0253^ea^ padaṭṭhānaṃ. vatthuappaṭihatalakkhaṇo amoho,  tassa sammāpaṭipatti padaṭṭhānaṃ. saṅkhatānaṃ dhammānaṃ  vināsaggahaṇalakkhaṇā aniccasaññā, tassā udayabbayo padaṭṭhānaṃ.  sāsavaphassasañjānanalakkhaṇā dukkhasaññā, tassā vedanā padaṭṭhānaṃ.  sabbadhammānupagamanalakkhaṇā anattasaññā, tassā dhammasaññā  ^a^P0.0128^ea^ padaṭṭhānaṃ.  vinīlakavipubbakauddhumātakasamuggahaṇalakkhaṇā asubhasaññā, tassā  nibbidā padaṭṭhānaṃ. imesu navasu padesu upadiṭṭhesu sabbo  kusalapakkho upadiṭṭho bhavati, so ca bahussutena sakkā jānituṃ no  appassutena, paññavatā no duppaññena, yuttena no ayuttenāti. </p>
              <p>[03] 67^b^.^eb^ tattha niccasaññādhimuttassa aparāparaṃ cittaṃ  paṇāmento satimapaccavekkhato aniccasaññā na upaṭṭhāti, pañcasu  kāmaguṇesu sukhassādādhimuttassa iriyāpathassa agatimapaccavekkhato  dukkhasaññā na upaṭṭhāti, khandhadhātuāyatanesu attādhimuttassa  nānādhātuanekadhātuvinibbhogamapaccavekkhato anattasaññā na  upaṭṭhāti, vaṇṇasaṇṭhānābhiratassa kāye subhādhimuttassa ca  vippaṭicchannā asubhasaññā na upaṭṭhāti.</p>
              <p>[03] avippaṭisāralakkhaṇā saddhā, saddahanā paccupaṭṭhānaṃ. tassa  cattāri sotāpattiyaṅgāni padaṭṭhānaṃ. evañhi vuttaṃ bhagavatā {passa saṃyuttanikāye} saddhindriyaṃ  bhikkhave, kuhiṃ daṭṭhabbaṃ, catūsu sotāpattiyaṅgesu kusalesu dhammesu.</p>
              <p>[03] sūrāapaṭikkhepanalakkhaṇaṃ vīriyindriyaṃ, vīriyindriyārambho  paccupaṭṭhānaṃ. tassa atītā cattāro sammappadhānā padaṭṭhānaṃ. yathā  vuttaṃ bhagavatā {passa saṃyuttanikāye} vīriyindriyaṃ, bhikkhave, kuhiṃ daṭṭhabbaṃ, catūsu  sammappadhānesu.</p>
              <p>[03] sati ^a^M0.0254^ea^ saraṇalakkhaṇā, asammohapaccupaṭṭhānā.  tassa atītā cattāro satipaṭṭhānā padaṭṭhānaṃ. yathā vuttaṃ bhagavatā  ^a^P0.0129^ea^ satindriyaṃ bhikkhave, kuhiṃ daṭṭhabbaṃ, catūsu  satipaṭṭhānesu.</p>
              <p>[03] ekaggalakkhaṇo samādhi, avikkhepapaccupaṭṭhāno, tassa cattāri  ñāṇāni padaṭṭhānaṃ. yathā vuttaṃ bhagavatā samādhindriyaṃ, bhikkhave, kuhiṃ  daṭṭhabbaṃ, catūsu jhānesu.</p>
              <p>[03] pajānanalakkhaṇā paññā, bhūtatthasantīraṇā paccupaṭṭhānā, tassa  cattāri ariyasaccāni padaṭṭhānaṃ. yathā vuttaṃ bhagavatā {passa saṃyuttanikāye} paññindriyaṃ,  bhikkhave, kuhiṃ daṭṭhabbaṃ, catūsu ariyasaccesu.</p>
              <p>[03] cattāri ^a^V0.0254^ea^ cakkāni {passa a0 ni0  4.31} patirūpadesavāso cakkaṃ, sappurisūpanissayo  cakkaṃ, attasammāpaṇidhānaṃ cakkaṃ, pubbe katapuññatā cakkaṃ. tattha  ariyasannissayalakkhaṇo patirūpadesavāso, so sappurisūpanissayassa  padaṭṭhānaṃ. ariyasannissayalakkhaṇo sappurissūpanissayo, so  attasammāpaṇidhānassa padaṭṭhānaṃ. sammāpaṭipattilakkhaṇaṃ  attasammāpaṇidhānaṃ, taṃ puññānaṃ padaṭṭhānaṃ. kusaladhammopacayalakkhaṇaṃ  puññaṃ, taṃ sabbasampattīnaṃ padaṭṭhānaṃ.</p>
              <p>[03] ekādasasīlamūlakā dhammā sīlavato avippaṭisāro  bhavati...pe0... so vimuttiñāṇadassanaṃ ``nāparaṃ itthattāyā''ti  pajānanā. tattha veramaṇilakkhaṇaṃ sīlaṃ, taṃ avippaṭisārassa padaṭṭhānaṃ.  na attānuvādalakkhaṇo avippaṭisāro, so pāmojjassa padaṭṭhānaṃ.  abhippamodanalakkhaṇaṃ pāmojjaṃ, taṃ pītiyā padaṭṭhānaṃ.  attamanalakkhaṇā pīti ^a^P0.0130^ea^, sā passaddhiyā padaṭṭhānaṃ.  kammaniyalakkhaṇā passaddhi, sā sukhassa padaṭṭhānaṃ.  abyāpādalakkhaṇaṃ sukhaṃ, taṃ samādhino padaṭṭhānaṃ.  avikkhepanalakkhaṇo samādhi, so yathābhūtañāṇadassanassa padaṭṭhānaṃ.  aviparītasantīraṇalakkhaṇā paññā, sā nibbidāya padaṭṭhānaṃ  anālayanalakkhaṇā nibbidā, sā virāgassa padaṭṭhānaṃ.  asaṃkilesalakkhaṇo virāgo, so vimuttiyā padaṭṭhānaṃ.  akusaladhammavivekalakkhaṇā vimutti, sā vimuttino vodānassa  padaṭṭhānaṃ. </p>
              <p>[03] 68^b^.^eb^ catasso ariyabhūmiyo cattāri sāmaññaphalāni.  tattha yo yathābhūtaṃ pajānāti, esā dassanabhūmi.  sotāpattiphalañca so yathābhūtaṃ ^a^M0.0255^ea^ pajānitvā  nibbindati, idaṃ tanukāmarāgassa padaṭṭhānaṃ byāpādānaṃ.  sakadāgāmiphalañca saṇhaṃ virajjati, ayaṃ rāgavirāgā cetovimutti.  anāgāmiphalañca yaṃ avijjāvirāgā vimuccati, ayaṃ katābhūmi.  arahattañca sāmaññaphalānīti ko vacanattho, ariyo aṭṭhaṅgiko maggo  sāmaññaṃ, tassetāni phalāni sāmaññaphalānīti vuccati. kissa  brahmaññaphalānīti vuccante? brahmaññāriyo aṭṭhaṅgiko maggo, tassa  tāni phalānīti brahmaññaphalānīti vuccante.</p>
              <p>[03] tattha sotāpanno kathaṃ hoti? saha saccābhisamayā  ariyasāvakassa tīṇi saṃyojanāni pahīyanti sakkāyadiṭṭhi  vicikicchā sīlabbataparāmāso ca, imesaṃ tiṇṇaṃ saṃyojanānaṃ pahānā  parikkhayā ariyasāvako hoti sotāpanno avinipātadhammo yāva  dukkhassantaṃ karoti.</p>
              <p>[03] tattha ^a^V0.0255^ea^ ^a^P0.0131^ea^ katamā sakkāyadiṭṭhi? assutavā bālo  puthujjano yāva ariyadhamme akovido, so rūpaṃ attato samanupassati  yāva viññāṇasmiṃ attānaṃ, so imesu pañcasu khandhesu attaggāho vā  attaniyaggāho vā esohamasmi ekasmiṃ vasavattiko {avattito (pī0 ka0)} pakkhitto  anuggaho anusayanto aṅgamaṅganti parati. yā tathābhūtassa khanti  ruci pekkhanā ākāraparivitakko diṭṭhinijjhāyanā abhippasannā, ayaṃ  vuccate sakkāyadiṭṭhīti.</p>
              <p>[03] tattha pañca diṭṭhiyo ucchedaṃ bhajanti. katamāyo pañca? rūpaṃ  attato samanupassati, yāva viññāṇaṃ attato samanupassati, imāyo  pañca ucchedaṃ bhajanti, avasesāyo pannarasa sassataṃ bhajanti. iti  sakkāyadiṭṭhipahānā dvāsaṭṭhidiṭṭhigatāni pahīyanti. pahānā ucchedaṃ  sassatañca na bhajati. iti ucchedasassatappahānā ariyasāvakassa  na kiñci diṭṭhigataṃ bhavati, aññā vā lokuttarāya sammādiṭṭhiyā.  kathaṃ pana sakkāyadiṭṭhi na bhavati? idha ariyasāvako sutavā hoti,  sabbo sukkapakkho kātabbo, yāva ariyadhammesu kovido rūpaṃ  anattato samanupassati, yāva viññāṇaṃ...pe0... evamassa  samanupassantassa sakkāyadiṭṭhi na bhavati.</p>
              <p>[03] kathaṃ ^a^M0.0256^ea^ vicikicchā na bhavati? idha  ariyasāvako buddhe na kaṅkhati, na vicikicchati abhippasīdati,  itipi so bhagavāti sabbaṃ. dhamme na kaṅkhati na vicikicchati  sabbaṃ. yāva taṇhakkhayo virāgo nirodho nibbānanti, iminā  dutiyena ākaṅkhiyena dhammena ^a^P0.0132^ea^ samannāgato hoti.  saṅghe na kaṅkhati...pe0... yāva pūjā devānañca manussānañcāti,  iminā tatiyena ākaṅkhiyena dhammena samannāgato hoti.</p>
              <p>[03] sabbe saṅkhārā dukkhāti na kaṅkhati na vicikicchati  adhimuccati abhippasīdati. taṇhā dukkhasamudayoti na kaṅkhati na  vicikicchati. taṇhānirodhā dukkhanirodhoti na kaṅkhati na  vicikicchati. ariyo aṭṭhaṅgiko maggo dukkhanirodhagāminī  paṭipadāti na kaṅkhati na vicikicchati adhimuccati abhippasīdati.  yāva buddhe vā dhamme vā saṅghe vā dukkhe vā samudaye vā nirodhe  vā magge vā kaṅkhāyanā vimati vicikicchā dvedhāpathā āsappanā  {appanā (pī0 ka0) dha0 sa0 1008 nikkhepakaṇḍe passitabbaṃ}   parisappanā anavaṭṭhānaṃ adhiṭṭhāgamanaṃ {aniṭṭhāgamanaṃ (ka0)} anekaṃso anekaṃsikatā, te tassa  pahīnā bhavanti paṇunnā ucchinnamūlā tālāvatthukatā anabhāvaṃkatā  āyatiṃ anuppādadhammā. </p>
              <p>[03] 69^b^.^eb^ tattha sīlabbataparāmāso dvidhā -- sīlassa vā  suddhassa vā. tattha sīlassa sīlabbataparāmāso ^a^V0.0256^ea^ imināhaṃ sīlena vā  vatena vā tapena vā brahmacariyena vā devo vā bhavissāmi devaññataro  vā tattha kapotapādāhi accharāhi saddhiṃ kīḷissāmi ramissāmi  paricarissāmīti. yathābhūtadassananti rucivimutti rāgo  rāgaparivattakā diṭṭhirūpanā passanā asantussitassa  sīlabbataparāmāso. tattha katamo suddhassa sīlabbataparāmāso?  idhekacco sīlaṃ parāmasati, sīlena sujjhati, sīlena nīyati,  sīlena muccati, sukhaṃ vītikkamati, dukkhaṃ vītikkamati, sukhadukkhaṃ  ^a^P0.0133^ea^ vītikkamati anupāpuṇāti uparimena. tadubhayaṃ  sīlavataṃ parāmasati tadubhayena sīlavatena sujjhanti muccanti  nīyanti, sukhaṃ vītikkamanti, dukkhaṃ vītikkamanti, sukhadukkhaṃ  vītikkamanti, anupāpuṇantīti avisucikaraṃ dhammaṃ avimuttikaraṃ dhammaṃ  visucito vimuttito paccāgacchantassa yā tathābhūtassa khanti ruci  mutti pekkhanā ākāraparivitakko diṭṭhinijjhāyanā passanā, ayaṃ  suddhassa sīlabbataparāmāso. ete ubho parāmāsā ariyasāvakassa  pahīnā ^a^M0.0257^ea^ bhavanti yāva āyatiṃ anuppādadhammā, so  sīlavā bhavati ariyakantehi sīlehi samannāgato akkhaṇḍehi yāva  upasamasaṃvattanikehi. imesaṃ tiṇṇaṃ saṃyojanānaṃ pahānā sutavā  ariyasāvako bhavati sotāpanno avinipātadhammo, sabbaṃ.</p>
              <p>[03] sahasaccābhisamayā, iti ko vacanattho? cattāro abhisamayā,  pariññābhisamayo pahānābhisamayo sacchikiriyābhisamayo  bhāvanābhisamayo.</p>
              <p>[03] tattha ariyasāvako dukkhaṃ pariññābhisamayena abhisameti,  samudayaṃ pahānābhisamayena abhisameti, nirodhaṃ  sacchikiriyābhisamayena abhisameti, maggaṃ bhāvanābhisamayena  abhisameti. kiṃ kāraṇaṃ? dukkhassa pariññābhisamayo, samudayassa  pahānābhisamayo, nirodhassa sacchikiriyābhisamayo, maggassa  bhāvanābhisamayo. samathavipassanāya kathaṃ abhisameti? ārammaṇe  cittaṃ upanibandhetvā pañcakkhandhe dukkhato passati. tattha yo  upanibandho, ayaṃ samatho. yā pariyogāhanā, ayaṃ vipassanā.  pañcakkhandhe ^a^P0.0134^ea^ dukkhāti passato yo pañcakkhandhesu  ālayo nikanti upagamanaṃ ajjhosānā icchā mucchā paṇidhi patthanā  pahīyati. tattha pañcakkhandhā dukkhaṃ. yo tattha ālayo nikanti  upagamanaṃ ajjhosānaṃ icchā mucchā paṇidhi patthanā, ayaṃ samudayo.  yaṃ tassa pahānaṃ, so nirodho samatho vipassanā ca maggo, evaṃ tesaṃ  catunnaṃ ariyasaccānaṃ ekakāle ekakkhaṇe ekacitte apubbaṃ acarimaṃ  abhisamayo bhavati. tenāha bhagavā ``sahasaccābhisamayā  ariyasāvakassa tīṇi saṃyojanāni pahīyantī''ti. </p>
              <p>[03] 70^b^.^eb^ tattha ^a^V0.0257^ea^ samathavipassanā yuganaddhā vattamānā  ekakāle ekakkhaṇe ekacitte cattāri kiccāni karoti, dukkhaṃ  pariññābhisamayena abhisameti, yāva maggaṃ bhāvanābhisamayena  abhisameti. kiṃ kāraṇā? dukkhaṃ pariññābhisamayo, yāva maggaṃ  bhāvanābhisamayo. evaṃ diṭṭhanto yathā nāvā jalaṃ gacchantī cattāri  kiccāni karoti, pārimaṃ tīraṃ pāpeti, orimaṃ tīraṃ jahati, bhāraṃ  vahati, sotaṃ chindati; evameva samathavipassanā yuganaddhā vattamānā  ekakāle ekakkhaṇe ekacitte cattāri kiccāni karoti ^a^M0.0258^ea^,  dukkhaṃ pariññābhisamayena abhisameti, yāva maggaṃ  bhāvanābhisamayena abhisameti. yathā vā sūriyo udayanto ekakāle  apubbaṃ acarimaṃ cattāri kiccāni karoti, andhakāraṃ vidhamati,  ālokaṃ pātukaroti, rūpaṃ nidassīyati, sītaṃ pariyādiyati; evameva  samathavipassanā yuganaddhā vattamānā ekakāle...pe0... yathā padīpo  jalanto ekakāle apubbaṃ acarimaṃ cattāri kiccāni karoti,  andhakāraṃ vidhamati, ālokaṃ pātukaroti, rūpaṃ ^a^P0.0135^ea^  nidassīyati, upādānaṃ pariyādiyati; evameva samathavipassanā  yuganaddhā vattamānā ekakāle...pe0....</p>
              <p>[03] yadā ariyasāvako sotāpanno bhavati avinipātadhammo niyato  yāva dukkhassantaṃ karoti, ayaṃ dassanabhūmi. sotāpattiphalañca  sotāpattiphale ṭhito uttari samathavipassanaṃ bhāvento yuganaddhā  vattamānā kāmarāgabyāpādānaṃ yebhuyyena pahānā ariyasāvako hoti.  sakadāgāmi pariniṭṭhitattā sakideva imaṃ lokaṃ āgantvā dukkhassantaṃ  karoti, ayaṃ tanubhūmi.</p>
              <p>[03] sakadāgāmiphalañca yo sakadāgāmiphale ṭhito vipassanaṃ  bhāvento kāmarāgabyāpāde sānusaye anavasesaṃ pajahati,  kāmarāgabyāpādesu anavasesaṃ pahīnesu pañcorambhāgiyāni saṃyojanāni  pahīnāni bhavanti sakkāyadiṭṭhi sīlabbataparāmāso vicikicchā  kāmacchando byāpādo ca, imesaṃ pañcannaṃ orambhāgiyānaṃ saṃyojanānaṃ  pahānā {pahānāya (pī0 ka0)} ariyasāvako hoti anāgāmī tattha parinibbāyī  anāvattidhammo tasmā lokā, ayaṃ vītarāgabhūmi.</p>
              <p>[03] anāgāmiphalañca anāgāmiphale ṭhito uttari samathavipassanaṃ  bhāvento pañca uddhambhāgiyāni saṃyojanāni pajahati  rūparāgārūparāgamānauddhaccāvijjañca. imesaṃ pañcannaṃ uddhambhāgiyānaṃ  saṃyojanānaṃ pahānā ariyasāvako arahā bhavati, khīṇāsavo vusitavā  sammadaññā {sampajañño (pī0 ka0)} vimutto parikkhīṇabhavasaṃyojano anuppattasadattho, ayaṃ  katābhūmi.</p>
              <p>[03] arahantova ^a^V0.0258^ea^ ayaṃ sopādisesā nibbānadhātu. tassa āyukkhayā  jīvitindriyāparodhā idañca dukkhaṃ nirujjhati, aññañca ^a^P0.0136^ea^  dukkhaṃ na uppajjati. yo imassa dukkhassa nirodho  vūpasamo, aññassa ca apātubhāvo, ayaṃ ^a^M0.0259^ea^ anupādisesā  nibbānadhātu. imā dve nibbānadhātuyo. iti saccāni vuttāni.  saccābhisamayo vutto, kilesavavatthānaṃ vuttaṃ, pahānaṃ vuttaṃ, bhūmiyo  vuttā, phalāni vuttāni, nibbānadhātuyo vuttā. evamimesu vuttesu  sabbabodhi vuttā bhavati. ettha yogo karaṇīyo. </p>
              <p>[03] 71^b^.^eb^ tattha katamāyo nava anupubbasamāpattiyo?  cattāri jhānāni catasso ca arūpasamāpattiyo nirodhasamāpatti ca.  tattha cattāri jhānāni katamāni? idha, bhikkhave, {passa dīghanikāye} bhikkhu vivicceva  kāmehīti vitthārena kātabbāni. tattha katamā cattāro  arūpasamāpattiyo? virāgino vata vattabbo, yāva nirodhasamāpatti  vitthārena kātabbā. imāyo nava anupubbasamāpattiyo.</p>
              <p>[03] tattha katamaṃ paṭhamaṃ jhānaṃ? pañcaṅgavippayuttaṃ pañcaṅgasamannāgataṃ.  katamehi pañcahi aṅgehi vippayuttaṃ? pañcahi nīvaraṇehi. tattha  katamāni pañca nīvaraṇāni? kāmacchandoti vitthāretabbo. tattha  katamo kāmacchando? yo pañcasu kāmaguṇesu chandarāgo pemaṃ  nikanti ajjhosānaṃ icchā mucchā patthanā apariccāgo anusayo  pariyuṭṭhānaṃ, ayaṃ kāmacchandanīvaraṇaṃ. tattha ^a^P0.0137^ea^ katamaṃ  byāpādanīvaraṇaṃ? yo sattesu saṅkhāresu ca āghāto...pe0... yathā  dose tathā nioṭṭhānā, ayaṃ byāpādo nīvaraṇaṃ. tattha katamaṃ middhaṃ?  yā cittassa jaḷatā cittassa garuttaṃ cittassa akammanīyatā  cittassa nikkhepo niddāyanā pacalikatā pacalāyanā pacalāyanaṃ, idaṃ  middhaṃ. tattha katamaṃ thinaṃ {thīnaṃ (pī0)}? yā kāyassa thinatā jaḷatā kāyassa  garuttā kāyassa appassaddhi, idaṃ thinaṃ. iti idañca thinaṃ  purimakañca middhaṃ tadubhayaṃ thinamiddhanīvaraṇanti vuccati. tattha katamaṃ  uddhaccaṃ? yo avūpasamo cittassa, idaṃ uddhaccaṃ. tattha katamaṃ kukkuccaṃ?  yo cetaso vilekho alañcanā vilañcanā hadayalekho  vippaṭisāro, idaṃ kukkuccaṃ. iti idañca kukkuccaṃ purimakañca uddhaccaṃ  tadubhayaṃ uddhaccakukkuccanīvaraṇanti vuccati. tattha katamaṃ  vicikicchānīvaraṇaṃ? yo buddhe vā dhamme vā saṅghe vā...pe0...  ayaṃ vicikicchā. api ^a^P0.0138^ea^ ca kho pana pañca  vicikicchāyo samanantarāyikā desantarāyikā samāpattantarāyikā  maggantarāyikā saggantarāyikā, imāyo pañca ^a^V0.0259^ea^ vicikicchāyo ^a^M0.0260^ea^.  idha pana samāpattantarāyikā vicikicchā adhippetā. ime  pañca nīvaraṇā.</p>
              <p>[03] tattha nīvaraṇānīti ko vacanattho, kuto nivārayantīti?  sabbato kusalapakkhikā nivārayanti. kathaṃ {kiṃ kaṃ (pī0 ka0)} nivārayanti?  kāmacchando asubhato nivārayati, byāpādo mettāya {mettato (pī0)} nivārayati, thinaṃ  passaddhito nivārayati, middhaṃ vīriyārambhato nivārayati, uddhaccaṃ  samathato nivārayati, kukkuccaṃ avippaṭisārato nivārayati,  vicikicchā paññāto paṭiccasamuppādato nivārayati.</p>
              <p>[03] aparo pariyāyo. kāmacchando alobhato kusalamūlato  nivārayati, byāpādo adosato nivārayati, thinamiddhaṃ samādhito  nivārayati, uddhaccakukkuccaṃ satipaṭṭhānehi nivārayati, vicikicchā  amohato kusalamūlato nivārayati.</p>
              <p>[03] aparo pariyāyo. tayo vihārā dibbavihāro brahmavihāro  ariyavihāro. dibbavihāro cattāri jhānāni, brahmavihāro cattāri  appamāṇāni, ariyavihāro sattatiṃsa bodhipakkhiyā dhammā. tattha  kāmacchando uddhaccaṃ kukkuccañca dibbavihāraṃ nivārayati, byāpādo  brahmavihāraṃ nivārayati, thinamiddhaṃ vicikicchā ca ariyavihāraṃ  nivārayati.</p>
              <p>[03] aparo pariyāyo. kāmacchando byāpādo uddhaccakukkuccañca  samathaṃ nivārayanti, thinamiddhaṃ vicikicchā ca vipassanaṃ  nivārayanti, ato nīvaraṇanti vuccante. imehi ^a^P0.0139^ea^  pañcahi aṅgehi vippayuttaṃ paṭhamaṃ jhānaṃ.</p>
              <p>[03] katamehi pañcahi aṅgehi sampayuttaṃ paṭhamaṃ jhānaṃ?  vitakkavicārehi pītiyā sukhena ca cittekaggatāya ca. imesaṃ pañcannaṃ  aṅgānaṃ uppādapaṭilābhasamannāgamo sacchikiriyaṃ paṭhamaṃ jhānaṃ  paṭiladdhanti vuccati. imāni pañca aṅgāni uppādetvā viharatīti,  tena vuccate paṭhamaṃ jhānaṃ upasampajja viharatīti dibbena vihārena.</p>
              <p>[03] tattha dutiyaṃ jhānaṃ caturaṅgasamannāgataṃ pītisukhena cittekaggatāya  ajjhattaṃ sampasādanena imāni cattāri aṅgāni uppādetvā sampādetvā  viharati, tena vuccati dutiyaṃ jhānaṃ upasampajja viharatīti.</p>
              <p>[03] tattha ^a^V0.0260^ea^ ^a^M0.0261^ea^ pañcaṅgasamannāgataṃ tatiyaṃ jhānaṃ satiyā  sampajaññe sukhena cittekaggatāya upekkhāya imāni pañcaṅgāni  uppādetvā sampādetvā viharati, tena vuccati tatiyaṃ jhānaṃ upasampajja  viharatīti.</p>
              <p>[03] tattha catutthaṃ jhānaṃ caturaṅgasamannāgataṃ upekkhāya  satipārisuddhiyā adukkhamasukhāya vedanāya cittekaggatā ca, imehi  catūhaṅgehi samannāgataṃ catutthaṃ jhānaṃ. iti imesaṃ catunnaṃ aṅgānaṃ  uppādo paṭilābho samannāgamo sacchikiriyā catutthaṃ jhānaṃ  paṭiladdhanti vuccati. imāni cattāri jhānāni uppādetvā sampādetvā  upasampajja viharati, tena vuccati dibbena vihārena viharatīti.</p>
              <p>[03] tattha ^a^P0.0140^ea^ katamo aniccaṭṭho? pīḷanaṭṭho  aniccaṭṭho pabhaṅgaṭṭho sampāpanaṭṭho vivekaṭṭho aniccaṭṭho, ayaṃ aniccaṭṭho.</p>
              <p>[03] tattha katamo dukkhaṭṭho? pīḷanaṭṭho dukkhaṭṭho sampīḷanaṭṭho  saṃvegaṭṭho byādhinaṭṭho, ayaṃ dukkhaṭṭho.</p>
              <p>[03] tattha katamo suññaṭṭho? anupalitto suññaṭṭho, asambhājanaṭṭho  gatapaṭṭho {appaṭṭho (pī0)} vivaṭṭaṭṭho, ayaṃ suññaṭṭho.</p>
              <p>[03] tattha katamo anattaṭṭho? anissariyaṭṭho anattaṭṭho,  avasavattanaṭṭho, akāmakāriṭṭho parividaṭṭho, ayaṃ anattaṭṭhoti. </p>
              <p>[06] suttatthasamuccayo nāma saṃvattisantikā peṭakabhūmi samattā. </p>
            </h4>
          </h3>
        </h2>
        <h2>
          <h2n> 7. hārasampātabhūmi </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 72^b^.^eb^ jhānaṃ ^a^V0.0261^ea^ ^a^P0.0141^ea^ virāgo. cattāri  jhānāni vitthārena kātabbāni. tāni duvidhāni;  bojjhaṅgavippayuttāni ca bojjhaṅgasampayuttāni ca. tattha  bojjhaṅgavippayuttāni bāhirakāni, bojjhaṅgasampayuttāni  ariyapuggalāni. tattha yena cha puggalamūlāni tesaṃ nikkhipetvā  rāgacarito, dosacarito, mohacarito, rāgadosacarito,  rāgamohacarito, dosamohacarito, samabhāgacarito, iti imesaṃ  puggalānaṃ jhānaṃ samāpajjitānaṃ pañca nīvaraṇāni paṭipakkho tesaṃ  paṭighātāya yathā asamattho tīṇi akusalamūlāni ^a^M0.0262^ea^  niggaṇhāti. lobhena akusalamūlena abhijjhā ca uddhaccañca  uppilavataṃ alobhena kusalamūlena niggaṇhāti, kukkuccañca vicikicchā  ca mohapakkho, taṃ amohena niggaṇhāti. doso ca thinamiddhañca  dosapakkho, taṃ adosena niggaṇhāti.</p>
              <p>[03] tattha alobhassa pāripūriyā nekkhammavitakkaṃ vitakketi. tattha  adosassa pāripūriyā abyāpādavitakkaṃ vitakketi. tattha amohassa  pāripūriyā avihiṃsāvitakkaṃ vitakketi. tattha alobhassa pāripūriyā  vivitto hoti kāmehi. tattha adosassa pāripūriyā amohassa  pāripūriyā ca vivitto hoti pāpakehi akusalehi dhammehi, savitakkaṃ  ^a^P0.0142^ea^ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati.</p>
              <p>[03] vitakkāti tayo vitakkā -- nekkhammavitakko abyāpādavitakko  avihiṃsāvitakko. tattha paṭhamābhinipāto vitakko, paṭiladdhassa  vicaraṇaṃ vicāro. yathā puriso dūrato purisaṃ passati āgacchantaṃ,  na ca tāva jānāti eso itthīti vā purisoti vā yadā tu  paṭilabhati itthīti vā purisoti vā evaṃ vaṇṇoti vā evaṃ  saṇṭhānoti vā ime vitakkayanto uttari upaparikkhanti kiṃ nu kho  ayaṃ sīlavā udāhu dussīlo aḍḍho vā duggatoti vā. evaṃ  vicāro vitakke appeti, vicāro cariyati ca anuvattati ca. yathā  pakkhī pubbaṃ āyūhati pacchā nāyūhati yathā āyūhanā evaṃ vitakko,  yathā pakkhānaṃ pasāraṇaṃ ^a^V0.0262^ea^ evaṃ vicāro anupālati vitakketi vicarati  vicāreti. vitakkayati vitakketi, anuvicarati vicāreti.  kāmasaññāya paṭipakkho vitakko, byāpādasaññāya vihiṃsasaññāya ca  paṭipakkho vicāro. vitakkānaṃ kammaṃ akusalassa amanasikāro,  vicārānaṃ kammaṃ jeṭṭhānaṃ saṃvāraṇā. yathā paliko tuṇhiko sajjhāyaṃ  karoti evaṃ vitakko, yathā taṃyeva anupassati evaṃ vicāro. yathā  apariññā evaṃ vitakko. yathā pariññā evaṃ vicāro.  niruttipaṭisambhidāyañca paṭibhānapaṭisambhidāyañca vitakko,  dhammapaṭisambhidāyañca atthapaṭisambhidāyañca vicāro. kallitā  kosallattaṃ cittassa vitakko, abhinīhārakosallaṃ cittassa vicāro  ^a^P0.0143^ea^. idaṃ kusalaṃ idaṃ akusalaṃ idaṃ bhāvetabbaṃ idaṃ  pahātabbaṃ idaṃ sacchikātabbanti vitakko, yathā pahānañca bhāvanā ca  sacchikiriyā ca evaṃ vicāro. imesu vitakkavicāresu ṭhitassa  duvidhaṃ dukkhaṃ na uppajjati kāyikañca cetasikañca; duvidhaṃ sukhaṃ  uppajjati kāyikañca ^a^M0.0263^ea^ cetasikañca. iti  vitakkajanitaṃ cetasikaṃ sukhaṃ pīti kāyikaṃ sukhaṃ kāyikoyeva. yā  tattha cittassa ekaggatā, ayaṃ samādhi. iti paṭhamaṃ jhānaṃ  pañcaṅgavippahīnaṃ pañcaṅgasamannāgataṃ.</p>
              <p>[03] tesaṃyeva vitakkavicārānaṃ abhikkhaṇaṃ āsevanāya tassa  tappoṇamānasaṃ hoti. tassa vitakkavicārā oḷārikā khāyanti.  yañca pītisukhañca nekkhammañca oḷārikaṃ bhavati. api ca  samādhijā pīti rati ca jāyati. tassa vicārārammaṇaṃ. tesaṃ  vūpasamā ajjhattaṃ ceto sampasīdati. ye vitakkavicārā dve  dhammānussaritabbā. paccuppannā daraṇitabbaṃ. tesaṃ vūpasamā  ekodibhāvaṃ cittekaggataṃ hoti. tassa ekodibhāvena pīti pāripūriṃ  gacchati. yā pīti, taṃ somanassindriyaṃ, yaṃ sukhaṃ, taṃ sukhindriyaṃ.  yā cittekaggatā, ayaṃ samādhi. taṃ dutiyaṃ jhānaṃ  caturaṅgasamannāgataṃ. so pītiyā virāgā yāti ojahi jallasahagataṃ. </p>
              <p>[03] 73^b^.^eb^ tattha somanassacittamupādānanti ca so taṃ  vicinanto upekkhameva manasikaroti. so pītiyā virāgā  upekkhako viharati. yathā ca pītiyā sukhamānitaṃ, taṃ kāyena  paṭisaṃvedeti sampajāno viharati. yena satisampajaññena  upekkhāpāripūriṃ gacchati. idaṃ tatiyaṃ jhānaṃ caturaṅgasamannāgataṃ.</p>
              <p>[03] tathā ^a^P0.0144^ea^ kāyikassa sukhassa pahānāya paṭhame  jhāne somanassindriyaṃ nirujjhati. dutiye jhāne dukkhindriyaṃ  nirujjhati. so sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati ^a^V0.0263^ea^. tattha catūhi indriyehi upekkhā  pasādā hoti, dukkhindriyena domanassindriyena sukhindriyena  somanassindriyena ca. tesaṃ nirodhā upekkhāsampajaññaṃ hoti, tattha  sukhindriyena somanassindriyena ca asati hoti, tesaṃ nirodhā  satimā hoti, dukkhindriyena domanassindriyena ca asampajaññaṃ, tesaṃ  nirodhā sampajaññaṃ hoti, iti upekkhāya ca saññā, sato sampajāno  cittekaggatā ca idaṃ vuccate ca catutthaṃ jhānaṃ.</p>
              <p>[03] tattha yo rāgacarito puggalo tassa sukhindriyañca  somanassindriyañca; yo dosacarito puggalo tassa dukkhindriyañca  domanassindriyañca; yo mohacarito puggalo tassa asati ca  asampajaññañca.</p>
              <p>[03] tattha ^a^M0.0264^ea^ rāgacaritassa puggalassa tatiye jhāne  catutthe ca anunayo nirujjhati, dosacaritassa paṭhame jhāne dutiye ca  paṭighaṃ nirujjhati, mohacaritassa puggalassa paṭhame jhāne dutiye ca  asampajaññaṃ nirujjhati. tatiye jhāne catutthe ca asati  nirujjhati, evameva tesaṃ tiṇṇaṃ puggalānaṃ cattāri jhānāni vodānaṃ  gamissanti.</p>
              <p>[03] tattha rāgadosacaritassa puggalassa asampajaññañca anunayo ca  paṭighañca, tena hānabhāgiyaṃ {pahānabhāgiyaṃ (pī0 ka0)} jhānaṃ hoti. tattha ^a^P0.0145^ea^  rāgamohacaritassa puggalassa anunayattaṃ ca ādīnavaṃ dassitā, taṃ  tassa hānabhāgiyaṃ jhānaṃ hoti. tattha dosamohacaritassa puggalassa  paṭigho ca asati ca asampajaññañca ādīnavaṃ dassitā tena tassa  hānabhāgiyaṃ jhānaṃ hoti.</p>
              <p>[03] tattha rāgadosamohasamabhāgacaritassa puggalassa visesabhāgiyaṃ  jhānaṃ hoti, imāni cattāri jhānāni sattasu puggalesu  niddisitabbāni. catūsu ca samādhīsu chandasamādhinā paṭhamaṃ jhānaṃ,  vīriyasamādhinā dutiyaṃ jhānaṃ, cittasamādhinā tatiyaṃ jhānaṃ,  vīmaṃsāsamādhinā catutthaṃ jhānaṃ. appaṇihitena paṭhamaṃ jhānaṃ,  suññatāya dutiyaṃ jhānaṃ, animittena tatiyaṃ jhānaṃ, ānāpānassatiyā  catutthaṃ jhānaṃ. kāmavitakkabyāpādānañca taṃ taṃ vūpasamena paṭhamaṃ jhānaṃ  hoti, vitakkavicārānaṃ vūpasamena dutiyaṃ jhānaṃ,  sukhindriyasomanassindriyānaṃ vūpasamena tatiyaṃ jhānaṃ, kāyasaṅkhārānaṃ  vūpasamena catutthaṃ jhānañca. cāgādhiṭṭhānena paṭhamaṃ jhānaṃ,  saccādhiṭṭhānena dutiyaṃ jhānaṃ, paññādhiṭṭhānena tatiyaṃ jhānaṃ,  upasamādhiṭṭhānena catutthaṃ jhānaṃ. imāni cattāri jhānāni  saṅkhepaniddesena niddiṭṭhāni, tattha samādhindriyaṃ pāripūriṃ gacchati.  anuvattanakāni cattāri, tattha yo paṭhamaṃ jhānaṃ nissāya āsavakkhayaṃ  pāpuṇāti, so sukhāya ^a^V0.0264^ea^ paṭipadāya dandhābhiññāya  domanassindriyapaṭipakkhena. yo dutiyaṃ jhānaṃ nissāya āsavānaṃ  khayaṃ pāpuṇāti, so sukhāya paṭipadāya khippābhiññāya  dukkhindriyapaṭipakkhena. yo tatiyaṃ jhānaṃ nissāya āsavānaṃ khayaṃ  pāpuṇāti, so sukhāya paṭipadāya dandhābhiññāya  somanassindriyapaṭipakkhena. yo catutthaṃ jhānaṃ ^a^P0.0146^ea^  nissāya āsavānaṃ khayaṃ pāpuṇāti, so sukhāya paṭipadāya  khippābhiññāya sukhindriyapaṭipakkhena gato. </p>
              <p>[06] pakiṇṇakaniddeso. </p>
              <p>[03] 74^b^.^eb^ yāni ^a^M0.0265^ea^ cattāri jhānāni, tesaṃ  jhānānaṃ imāni aṅgāni, tesaṃ aṅgānaṃ samūho {sammoho (pī0 ka0)} assa aṅgā, ayaṃ  jhānabhūmi ko visesoti assa viseso. ime sambhārā tehi ayaṃ  samudāgamo, tassa samudāgamassa ayaṃ upanisā, tāya upanisāya ayaṃ  bhāvanā. tassā bhāvanāya ayaṃ ādīnavo. tena ayaṃ parihāni.  kassa parihānīti tadupagajjhāyino {tadupakajjhāyino (pī0 ka0)}. taṃ yathā bhaṇitaṃ paccavekkhanto  ayaṃ viseso. tena visesena ayaṃ assādo, so kassa assādo  ajhāniyā jhāyino, tassā ajhāniyā jhāyino, idaṃ kallitā  kosalle ṭhitajjhānaṃ anomaddiyataṃ gacchati jhānabalaṃ, jhānabale ṭhitassa  ayaṃ pāramippattassa imāni jhānaṅgāni anāvilasaṅkappo paṭhame jhāne  jhānaṅgāni bhāvī. so pīti tadanusārittāva paṭhame jhāne jhānaṅgaṃ  tassaṅguno ca dhammā tadabhisannitāya ca. pīti dutiye jhāne  jhānaṅgadhammatā kho pana tathā pavattassa sahagataṃ jhānaṅgadhammaṃ  sasukhatāya ajjhattaṃ sampasādo dutiye jhāne jhānaṅgaṃ  manosampasādanatāya ^a^P0.0147^ea^ tadabhisannitāya ca. pīti  dutiye jhāne jhānaṅgaṃ ajjhattaṃ sampasādanaṃ samādhitā {samādhikā (pī0)} pīti dutiye  jhāne jhānaṅgaṃ, cetaso ekodibhāvo dutiye jhāne jhānaṅgaṃ, upekkhā  phassatā tatiye jhāne jhānaṅgaṃ, sukhaṃ tassa aṅganti ca. cetaso  ekodibhāvo catutthe jhāne jhānaṅgaṃ, upekkhā adukkhamasukhā catutthe  jhāne jhānaṅgaṃ, abhinisābhūmi upekkhāsatipārisuddhi catutthe jhāne  jhānaṅgaṃ. satipārisuddhi ca anekajjhābhūmīsu jhānaṅgasamāyuttā pīti  cetaso ekodibhāvo catutthe jhāne jhānaṅgaṃ.</p>
              <p>[03] tattha katamā jhānabhūmi? savitakke savicāre vivekā anugatā  paṭhame jhāne jhānabhūmi. avitakke avicāre ajjhattaṃ sampasādanaṃ  janitaṃ pītimanugatā dutiye jhāne jhānabhūmi. sukhasātasamohitā  sappītikā tatiye jhāne jhānabhūmi. tassa sukhadukkhasahagatā  abhinīhārasahagatā catutthe jhāne jhānabhūmi. appamāṇasahagatā  sattārammaṇā paṭhame jhāne jhānabhūmi. abhibhūmiāyatanasahagatā  rūpasaññīsu dutiye jhāne jhānabhūmi. vimokkhasahagatānaṃ  ^a^V0.0265^ea^ vimokkhesu tatiye jhāne jhānabhūmi. anupassanāsahagatā  kāyasaṅkhārā sammā catutthassa jhānassa bhūmi. </p>
              <p>[03] 75^b^.^eb^ tattha ^a^M0.0266^ea^ katame jhānavisesā?  vivicceva kāmehi vivicca pāpakehi akusalehi dhammehi  cittacetasikasahagatā kāmadhātusamatikkamanatāpi, ayaṃ jhānaviseso.  avitakkā ceva avicārā ca sappītikāya satisahagatāya pītisahagatā  saññāmanasikārā samudācaranti. ayaṃ ^a^P0.0148^ea^ jhānaviseso.  avitakkāya bhūmiyā avicāreyeva sati anugatā upekkhāsahagatā  manasikārā samudācaranti. tadanudhammatāya ca sati saṇḍahati  {sandahati (pī0)}. tañca bhūmiṃ upasampajja viharati, ayaṃ jhānaviseso.  satipārisuddhisahagatā saññāmanasikārā samudācaranti, tañca bhūmiṃ  upasampajja viharati, ayaṃ jhānaviseso.   viññāṇañcāyatanasahagatāya bhūmiyaṃ ākiñcaññāyatanasahagatā saññāmanasikārā  samudācaranti, tañca bhūmiṃ upasampajja viharati, ayaṃ jhānaviseso.</p>
              <p>[03] jhānasambhārā nekkhammavitakko sambhāro  kāmavitakkavinodanādhippāyatā. abyāpādavitakko sambhāro  byāpādavitakkapaṭivinodanādhippāyatā. avihiṃsāvitakko sambhāro  vihiṃsāvitakkapaṭivinodanādhippāyatā. indriyesu guttadvāratā  appicchatā sambhāro parisuddhājīvo catunnaṃ samāpattīnaṃ sambhāro  akammassa vihāritā. maggasambhāro samāpattipajjanatā.  phalasambhāro jhānanibbattitāya jhānasamudāgamo. kusalahetu yaṃ jhānaṃ  samudayaṃ gacchanti ko ca {koci (ka0)} na kutoci nekkhammappattā samudāgacchanti.  ālambanirodhasamādhi santo samudāgacchanti. avītikkantā  samudāgacchanti. sukhindriyaṃ somanassindriyaṃ pahānāya te ca  abyāpajjatāya samudāgacchanti. taṃ pana sandhāya samudāgacchanti.  aparidāhanāya samudāgacchanti. ayaṃ ñāṇasamudāgamo. </p>
              <p>[03] 76^b^.^eb^ tattha katamā upanisā? kalyāṇamittatā  ^a^P0.0149^ea^ jhānassa upanisā. kalyāṇasampavaṅkatā jhānassa  upanisā. indriyesu guttadvāratā jhānassa upanisā. asantuṭṭhitā  kusalesu dhammesu jhānassa upanisā. saddhammassavanaṃ jhānassa  upanisā. saṃvejaniye ṭhāne saṃviggassa yoniso padhānaṃ. ayaṃ  jhānopanisā.</p>
              <p>[03] tattha ^a^M0.0267^ea^ katamā bhāvanā? mettāsevanā  abyāpādavitakkabhāvanā. karuṇāsevanā avihiṃsāvitakkabhāvanā.  muditābhāvanā pītisukhasampajaññā kāritā. upekkhābhāvanā  passavatā ^a^V0.0266^ea^ upekkhābhāvanā apassavatā upekkhā ca ajjhupekkhā ca,  asubhasaññābhāvanā dukkhāpaṭipadā dandhābhiññā bhavasandhābhiññā  bhavasandhānaṃ, sā chabbidhā bhāvanā bhāvitā bahulīkatā anuṭṭhitā  vatthukatā yānīkatā paricitā susamāraddhā. ayaṃ bhāvanā.</p>
              <p>[03] evaṃ bhāvayantassa ayaṃ ādīnavo. paṭhame jhāne  saṅkhārasamannāgato eso dhammo assuto sāsavo. sace esa dhammo  ayaṃ sīlo āsannapaṭipakkho ca esa dhammo kāmo paticāro  pativicāro samāpattīnaṃ ca sabboḷāriko esa dhammo vitakkavicāro  ca. tattha cittaṃ khobhenti, kāyo cettha kilamati, kāyamhi cettha  kilante cittaṃ vihaññati. anabhinīhārakkhamova abhiññānaṃ ime  ādīnavā paṭhame jhāne.</p>
              <p>[03] dutiye ^a^P0.0150^ea^ jhāne ime ādīnavā  pītipharaṇasahagato ca eso dhammo, na samudācārasseti cittaṃ.  asodhayaṃ upagamo cesa dhammo upagamiparissayo {upagamiparicayo (pī0)} domanassapaccatthiko  cesa dhammo. tattha tattha yuttīnaṃ pīti parajjato cesa dhammo dukkaraṃ  hoti, avattasantāsabhūmiparivajjayanto catūsu dukkhatāsu esa dhammo  anuviddhāpanasaddhāya {anuviddhā passatiyā (pī0)} dukkhatāya ca na palibodhadukkhatāya ca  abhiññādukkhatāya ca rogadukkhatāya ca, ime ādīnavā dutiye jhāne.</p>
              <p>[03] tattha katame ādīnavā tatiye jhāne? upekkhāsukhasahagatāya  tattha sātāvīnaṃ pañcannaṃ upekkhāsukhaṃ parivattito esa dhammo tena  niccasaññitānañca yaṃ hoti. dukkhopaniyaṃ sukhaṃ cittassa  saṅkhobhataṃ upādāya sukhadukkhāya gato savati. sukhadukkhānukatañca  upādāya anabhihārakkhamaṃ cittaṃ hoti. abhiññāya sacchikiriyāsu  sabbepi cete dhammā tīsu jhānasamāpattīsu catūhi ca dukkhatāhi  anuviddhānaṃ sā bhayā dukkhatāya palibodhadukkhatāya ca abhiññāya  dukkhatāya ca ime ādīnavā tatiye jhāne.</p>
              <p>[03] tattha ^a^M0.0268^ea^ katame ^a^P0.0151^ea^ ādīnavā  catutthe jhāne? ākiñcaññāsamāpattikā te dhammānusamāpattikā  etissā ca bhūmiyaṃ sātānaṃ bālaputhujjanānaṃ anekavidhāni diṭṭhigatāni  uppajjanti. oḷārikā sukhumehi ca rūpasaññāhi anuvidhāni  etāni jhānāni sadā anudayamettājhānakalānudanukalāya sādhāraṇā,  dukkarā ca sabbe cattāro mahāsambhārā samudāgatāni ca etāni  jhānāni aññamaññaṃ nissāya samudāgacchanti. ettha samudāgatā ca  ete dhammā na samattā honti. asamuggahitanimittā ca ete dhammā  parihāyanti. nirujjhanti ca ete dhammā na upādiyanti  nirujjhaṅgāni ca, etesaṃ dhammānaṃ jhānāni nimittāni na  jhānanimittasaññā ^a^V0.0267^ea^ vokirati. appaṭiladdhapubbā ca jhāyīvasena ca  bhavati {jhāyī ca vasena ca bhavati (pī0 ka0)}. imehi ādīnavehi ayaṃ jhānaparihāni. </p>
              <p>[03] 77^b^.^eb^ nirodhasamāpattiyā apaṭisaṅkhāya  avasesasaññino ākiñcaññāyatanasahagatā saññāmanasikārā  samudācaranti, so nirodhasamāpattito parihāyati. āneñjasaññino  asaññāyatanaṃ samāpannassa ākiñcaññāyatanasahagatā manasikārā  samudācaranti, tañca bhūmiṃ na pajānāti, so tato parihāyati.  ākiñcaññāyatanaṃ samāpannassa viññāṇañcāyatanasaññā manasikārā  samudācaranti, tañca bhūmiṃ na pajānāti, so tato parihāyati.  viññāṇañcāyatanaṃ samāpannassa rūpasaññāsahagatā. vitthārena...pe0...  yāva paṭhame jhāne kāmasaññāsahagatā kātabbā. sakassa ^a^P0.0152^ea^  {sā tassa (pī0 ka0)} parihāyati, kalaṅkajjhāne kalaṅkaṃ jhāyati, parisamantato  jhāyati, bhindanto jhāyati, na sajjhāyati, āyūhanto jhāyati,  kiñci ca niparicito jhāyati. atividhāvanto jhāyati,  atimaññanto jhāyati, kāyasaṅkhāre appaṭisambhāre jhāyati,  pariyuṭṭhānassa nissaraṇaṃ ajānanto jhāyati, nīvaraṇābhibhūto jhāyati,  assāpattimanasikaronto jhānassa assādo kāmarāgapariyuṭṭhānaṃ pahānaṃ  jhānassa assādo kāmarāgahetūnaṃ dhammānaṃ udayanti, nirujjhaṅgāni  etesaṃ dhammānaṃ jhānāni uparimā sukhupekkhā kāmakammakilesānaṃ  pahānaṃ assādo, evaṃ kho puna jhānassa assādo mahāsaṃvāsamappīḷite  lokasaṃnivāse asambodhokāsā vigamessamidaṃ jhānappahānā. ayaṃ  palirodhamappalirodhalokasannivāse esanidhamidaṃ jhānaṃ  anamataggasaṃsārasamāpannānaṃ sattānaṃ saṃsārappahānanā ānisaṃso, yamidaṃ  jhānassa ^a^M0.0269^ea^ assādo kāyassa ajhāniyajhāyino bhavati.  ajhāniyajhāniyajhāyīhi aparāmasanto ajhāniyajhāyitaṃ jhāyati,  yāni kalaṅkajjhāyino padāni, tāni anudhitāni paṭipakkhe. </p>
              <p>[03] 78^b^.^eb^ tattha katamaṃ jhānakosallaṃ? samāpattikosallaṃ  jhānakosallaṃ, jhānavisesakosallaṃ jhānakosallaṃ, jhānantarikakosallaṃ  jhānakosallaṃ, samāpattivuṭṭhānakosallaṃ jhānakosallaṃ, jhāne sabhāvakosallaṃ  jhānakosallaṃ, jhāne ādīnavakosallaṃ jhānakosallaṃ, jhāne  nissaraṇakosallaṃ jhānakosallaṃ, jhānaphalena ^a^P0.0153^ea^ upādāya  kosallaṃ, jhānaphalena paṭisaṅkhānaphale aparihānadhammatā nibbattijhāne  ca kīḷitāpi visesabhāgiyaṃ jhānaṃ paṭilabbhati. idaṃ panassāti  bhavahāritā ca ārammaṇānimittaggāho anabhinīhārabalaṃ, cittekaggatā  nimittāsu gatisahitā samathabalena asaṃsīdanañca jhāne maggaphalaṃ  samathaṃ pavatte samādhino upekkhāpalipubbāparanimittāsayo paggāhino {maggāhino (pī0)}   satibalaṃ taṃ pavattitānañca vipassanānaṃ samaññābale.</p>
              <p>[03] tattha ^a^V0.0268^ea^ katamā jhānapāramitā? supāramitā mettā kāmesu sattā  kāmasaṅgasattāti {udā0 63 udāne passitabbaṃ} yamhi sutte desanāya vohārena dve saccāni  niddiṭṭhāni, dukkhañca samudayo ca, vicayena hārena ye saṃyojanīyesu  dhammesu vajjaṃ na passanti, te oghaṃ tarissantīti netaṃ ṭhānaṃ vijjati.  na tarissantīti atthi esā yutti ca vicayo ca idaṃ nu kissa  padaṭṭhānaṃ, kāmesu sattāti pañca kāmaguṇā, taṃ kāmataṇhāya padaṭṭhānaṃ.  saṃyojane vajjamapassamānāti avijjāya padaṭṭhānaṃ, na hi jātu  saṃyojanasaṅgasattā oghaṃ tareyyuṃ vipulaṃ mahantanti upādānassa padaṭṭhānaṃ.  kāmesu sattāti kāmā dvidhā -- vatthukāmā ca kilesakāmā ca,  tattha ^a^P0.0154^ea^ kilesakāmā kāmataṇhā kāmataṇhāya yuttā  bhavanti rūpataṇhā bhavataṇhā lakkhaṇena hārena, saṃyojane  vajjamapassamānāti saṃyojanassa. yo tattha chandarāgo tassa kiṃ  padaṭṭhānaṃ? sukhā vedanā dve ca indriyāni -- sukhindriyañca  somanassindriyañca. iti sukhāya vedanāya gahitāya tayopi vedanā  gahitā honti. vedanākkhandhe gahite sabbe pañcakkhandhā gahitā  honti. rūpasaddagandharasaphoṭṭhabbā gahitā, vatthukāmesu ^a^M0.0270^ea^  gahitesu sabbāni cha bāhirāni āyatanāni gahitāni  honti. ajjhattikabāhiresu āyatanesu yo sato, ayaṃ vuccate  lakkhaṇo hāro, tattha yo oḷārikamhi kilese ajjhāvasito  sabbakilesesu yo na tato sukhumataresu na vītarāgo bhavati. tattha  bāhirasaṃyojanaṃ mamanti ajjhattasaṃyojanaṃ ahanti. tattha bhagavato ko  adhippāyo? ye oghaṃ taritukāmā te saṃyojanīyesu dhammesu  ādīnavānupassino viharissantīti ayamettha bhagavato adhippāyo.  kāmesu sattāti yesu ca sattā yena ca sattā yesañca sattā ayaṃ  catubbidho ākāro sabbesaṃ hārabhāgiyo. </p>
              <p>[03] 79^b^.^eb^ tattha katamāni tīṇi vipallāsāni padaṭṭhānāni  ca? cittavipallāsassa diṭṭhivipallāsassa saññāvipallāsassa tayo  vipallāsā tīṇi akusalamūlāni padaṭṭhānaṃ. tīṇi akusalamūlāni  ^a^P0.0155^ea^ hīnappaṇītakāriyakammassa padaṭṭhānaṃ. catunnañca  upādānānaṃ doso akusalamūlaṃ dissati. hīnappaṇītakāriyakammassa  padaṭṭhānaṃ. yathā mātuyā vā pituno vā aññatarassa vā puna  uḷārassa bhikkhuno abhayaṃ deti. tattha añño micchā paṭipajjeyya  kāyena vā vācāya vā. tattha so byāpādamupādāya tesaṃ uḷārānaṃ  rakkhāvaraṇaguttiyā anupālayanto yo uḷārānaṃ abhayaṃ deti. tesaṃ  abhaye dinne yo tattha micchā paṭipajjeyya. tattha so byāpādaṃ  upādāyanto dosajaṃ kammaṃ karoti. yo tattha asādhu indriyā  nīvaraṇaṃ yaṃ tesaṃ abhayaṃ dakkhiṇato saññaṃ idaṃ paṇītaṃ kāraṇaṃ mayā  puna tattha micchāpaṭipatti ayaṃ byāpādo hīnagamivakammaṃ lobho moho  ca imāni nīvaraṇāni vacanāni tāni cattāri upādānāni  ^a^V0.0269^ea^ tehi catūhi upādānehi yo so upādāno itthī vā puriso vā tesaṃ  pañcakkhandhānaṃ teyeva upādāno samudayo idaṃ dukkhañca samudayo ca  soyeva desanāhāro.</p>
              <p>[03] tattha kāmesu ye na pajjanti, te ādīnavānupassanāya pajjanti.  itissā kāmadhātuyā nikkhamitukāmatā, ayaṃ vuccati  nekkhammacchando. yo tattha anabhisaṅkhārānaṃ kiñci visodheti  tassa dhāvarā vā, ayaṃ abyāpādacchando. kiñci vihiṃsati, ayaṃ  vihiṃsāchando. iti nekkhammābhinīhatā tayo chandā --  nekkhammacchando abyāpādacchando avihiṃsāchando. tattha ^a^M0.0271^ea^  ^a^P0.0156^ea^ nekkhammacchando alobho; abyāpādacchando  adoso; avihiṃsāchando amoho. imāni tīṇi kusalamūlāni  aṭṭhasu sampattesu parahitāni, tesaṃyeva catunnaṃ upādānānaṃ nirodhāya  saṃvattanti. sace vā puna kammaṃ kareyya kaṇhaṃ vā sukkaṃ vā tassa  vipākahānāya saṃvattanti. idaṃ kammaṃ akaṇhaṃ asukkaṃ kammakkhayāya  saṃvattati. tattha yo tiṇṇaṃ akusalamūlānaṃ nirodho, ayaṃ nirodho.  soyeva maggo tattha paṭipadāni imāni dve saccāni imāni cattāri  saccāni āvaṭṭo hāro.</p>
              <p>[03] kāmesu sattāti ye sekkhā, te ekenevākārena sattā. ye  puthujjanā, te dvīhākārehi sattā, tassāyaṃ pañho vibhajjabyākaraṇīyo  vattabbo. kiñcāpi sotāpanno paṭisevanāya, no ca kho abhinivese  satto yo hi apacayāya padahati, na upacayāya. sekkho hi  kilesavasena kāme paṭisevati. puthujjano pana kilesasamuṭṭhānāya  kāme paṭisevati. tattha kāmesu sattānaṃ catuoghaṃ tarissatīti  vibhajjabyākaraṇīyo, ayaṃ vibhatti. </p>
              <p>[03] 80^b^.^eb^ parivattanoti kāme ye neva sajjanti na ca  saṃyojanehi saṃyuttā, te oghaṃ tarissanti vipulaṃ mahantanti. ayaṃ  suttassa paṭipakkho.</p>
              <p>[03] vevacananti yo kāmesu satto yo ca tattha kāmānaṃ guṇo, tattha  viso satto. yepi kāmānaṃ āhārā dhammā, tattha viso satto.  tatthimaṃ kāmānaṃ vevacanaṃ pāko rajo sallaṃ gaṇḍo īti upaddavoti.  yāni vā pana aññāni ^a^P0.0157^ea^ vevacanāni tattha viso  sattoti vevacanaṃ. satto bandho mucchito gadhito ajjhosito kāme  ajjhāpannā parimutto tabbahulavihārīti. yāni vā pana aññāni  vevacanāni, ayaṃ vevacano nāma. kāmappacārapaññattiyā  kilesagocarapaññattiyā paññattā cittanti vevacanaṃ. satto  tabbahulavihārīti yāni vā pana aññāni. ime  kāmappacārapaññattiyā kilesagocara paññattiyā ^a^V0.0270^ea^ paññattā,  bījapaññattiyā paññattā, saṅkhārā saṃyojanapaññattiyā paññattā,  upādānaṃ hetupaññattiyā paññattaṃ, puggalo puthupaññattiyā paññatto.</p>
              <p>[03] otaraṇoti imāya paṭiccasamuppādo dukkhañca samudayo ca.  ye kilesā ye saṅkhārā saṃyojanāni ca pañcasu khandhesu  saṅkhārakkhandho dhammāyatanesu ^a^M0.0272^ea^ akusalā  dhammāyatanāni indriyesu sukhindriyañca, somanassindriyañca, ayaṃ  indriyotaraṇo.</p>
              <p>[03] sodhanoti ettako. eseva ārambho niddisitabbo suttattho.</p>
              <p>[03] adhiṭṭhānoti ime dhammā atthi ekattatāya paññattā atthi  vemattatāya. ye saññā bāhiro kāme, te vemattatāya paññattā.  pañcasu kāmaguṇesu sattāti pariyuṭṭhānavipallāsā vemattatāya paññattā  oghaṃ tareyyuṃ. vipulaṃ mahantanti avijjā ekattatāya paññattā.</p>
              <p>[03] parikkhāroti tassa ko hetu ko paccayo?  ārammaṇapaccayatāya paccayo. ayoniso ca manasikāro  sannissayassa paccayatāya paccayo. avijjā samanantarapaccayatāya  paccayo. rāgānusayo hetupaccayatāya paccayo. ayaṃ hetu, ayaṃ paccayo.</p>
              <p>[03] samāropano ^a^P0.0158^ea^ paccayoti ye kāmesu sattā sugatā  surūpāti ayaṃ kāmadhātuyā chando rāgo te apuññamayā saṅkhārā.  te kiṃ paccayā? avijjā paccayā. te kissa paccayā?  viññāṇassa paccayā. iti avijjāpaccayā saṅkhārā.  saṅkhārapaccayā viññāṇaṃ yāva jarāmaraṇaṃ evametassa kevalassa mahato  dukkhakkhandhassa samudayo hoti ekaṃ suttaṃ gataṃ. pañcanīvaraṇikaṃ  suttaṃ kātabbaṃ. </p>
              <p>[03] 81^b^.^eb^ tattha katamo desanāhāro nāma? yā ca  abhijjhā yo ca byāpādo yañca uddhaccaṃ, ayaṃ taṇhā. yañca  thinamiddhaṃ, yañca kukkuccaṃ yā ca vicikicchā, ayaṃ diṭṭhi. yā pana  kāyassa akammaniyatā kiñcāpi taṃ middhaṃ no tu sabhāvakilesatāya  kileso, iti yā ca cittasallīyanā yā ca kāyākammaniyatā, ayaṃ  pakkhopakileso na tu sabhāvakileso. tattha attasaññānupacittaṃ  kilamatho kukkuccānupacittaṃ thinaṃ yā cittassa līyanā, iti ime pañca  nīvaraṇā cattāri nīvaraṇāni sabhāvakilesā thinamiddhaṃ  nīvaraṇapakkhopakileso. yathā cattāro āsavā sabhāvāasavatāya  āsavā no tu cittasāsavatāya ^a^V0.0271^ea^ āsavā. sabhāvatāya āsavā.  pakkhe āsavatāya āsavā. atha panāha suttantaṃ yena te sampayuttā  vā vippayuttā vā āsavā, teyeva ete vattabbā sāsavā vā anāsavā  vā.</p>
              <p>[03] tattha ^a^P0.0159^ea^ ^a^M0.0273^ea^ katamo vicayo.  abhijjhā kāmataṇhā rūpataṇhā bhavataṇhā. yaṃ vā pana kiñci  ajjhosānagataṃ sāsavā abhijjhitassa mettānupassiya yo anatthaṃ  carati. tattha yo byāpādaṃ uppādeti, acari carissatīti. evaṃ  nava āghātavatthūni kattabbāni, tassevaṃ byāpādānupassissa kileso  yo paridāho kāyakilamatho akammaniyatā middhaṃ. cittānupassissa  paṭighātena khiyanā, idaṃ thinamiddhaṃ. tattha adhikaraṇāvūpasamo, idaṃ  uddhaccaṃ. yaṃ kiṃ kasathamīti {karathamīti (pī0 ka0)} idaṃ kukkuccaṃ. yaṃ yathā idaṃ santīraṇaṃ,  ayaṃ vicikicchā. tattha avijjā ca taṇhā ca atthi, idaṃ  pariyuṭṭhānaṃ. āvaraṇaṃ nīvaraṇaṃ chadanaṃ upakkileso ca atthi, idaṃ  kāmacchando kāmarāgapariyuṭṭhānassa padaṭṭhānaṃ. byāpādo  byāpādapariyuṭṭhānassa padaṭṭhānaṃ. thinamiddhaṃ thinamiddhapariyuṭṭhānassa  padaṭṭhānaṃ. uddhaccakukkuccaṃ avijjāpariyuṭṭhānassa padaṭṭhānaṃ. vicikicchā  vicikicchāpariyuṭṭhānassa padaṭṭhānaṃ. kāmarāgapariyuṭṭhānaṃ   anusayasaṃyojanassa padaṭṭhānaṃ. byāpādapariyuṭṭhānaṃ paṭighasaṃyojanassa padaṭṭhānaṃ.  thinamiddhapariyuṭṭhānaṃ mānasaṃyojanassa padaṭṭhānaṃ.  avijjāpariyuṭṭhānañca vicikicchāpariyuṭṭhānañca diṭṭhisaṃyojanassa  padaṭṭhānaṃ.</p>
              <p>[03] tattha katamo lakkhaṇo hāro? kāmarāgapariyuṭṭhāne vutte  sabbāni pariyuṭṭhānāni vuttāni hontīti. saṃyojanesu vuttesu  sabbasaṃyojanāni vuttāni honti. ayaṃ lakkhaṇo hāro. </p>
              <p>[03] 82^b^.^eb^ tattha katamo catubyūho hāro? ye ime pañca  nīvaraṇā jhānapaṭipakkho so dukkhasamudayo. yaṃ phalaṃ, idaṃ dukkhaṃ.  tattha kāmacchandassa ^a^P0.0160^ea^ nekkhammavitakko paṭipakkho;  byāpādassa abyāpādavitakko paṭipakkho; tiṇṇaṃ nīvaraṇānaṃ  avihiṃsāvitakko paṭipakkho. iti ime tayo vitakkā.  nekkhammavitakko samādhikkhandhaṃ bhajati. abyāpādavitakko  sīlakkhandhaṃ bhajati. avihiṃsāvitakko paññākkhandhaṃ bhajati. ime  tayo khandhā. ariyo aṭṭhaṅgiko maggo nīvaraṇappahānāya saṃvattati.  yaṃ nīvaraṇappahānaṃ, ayaṃ nirodho. imāni cattāri saccāni.  ayaṃ catubyūho hāro.</p>
              <p>[03] tattha katamo āvaṭṭo hāro? pañca nīvaraṇāni dasa bhavanti.  yadapi ajjhattaṃ sārajjati ^a^V0.0272^ea^, tadapi nīvaraṇaṃ. yadapi bahiddhā  sārajjati, tadapi nīvaraṇaṃ, evaṃ ^a^M0.0274^ea^ yāva vicikicchā  ime dasa nīvaraṇā. ajjhattabahiddhā kilesā imāni dve saṃyojanāni  ajjhattasaṃyojanañca bahiddhāsaṃyojanañca. tattha ahanti ajjhattaṃ,  mamanti bahiddhā. sakkāyadiṭṭhi ajjhattaṃ, ekasaṭṭhi diṭṭhigatāni  bahiddhā. yo ajjhattaṃ chandarāgo rūpesu avītarāgo bhavati  avītacchando. evaṃ yāva viññāṇe, ayaṃ ajjhattā taṇhā. yaṃ chasu  bāhiresu āyatanesu tīsu ca bhavesu ajjhosānaṃ, ayaṃ bahiddhā taṇhā.  imāni dve saccāni saṃyojanāni saṃyojanīyā ca dhammā. tattha  saṃyojanesu dhammesu yā nibbidānupassanā ca, ayaṃ maggo. yaṃ  saṃyojanappahānaṃ, ayaṃ nirodho. ayaṃ āvaṭṭo hāro.</p>
              <p>[03] tattha katamo vibhattihāro? saṃyojananti na etaṃ ekaṃsena.  mānasaṃyojanaṃ diṭṭhibhāgiyanti na taṃ ekaṃsena adiṭṭhamānaṃ nissāyamānaṃ  ^a^P0.0161^ea^ na pajahati. yo pañca uddhambhāgiyo māno  kiñcāpi so diṭṭhipakkhe siyā. na tu orambhāgiyaṃ saṃyojanaṃ  tassa pahānāya saṃvattatīti. yo ca ahaṃkāro na paviddhoyaṃ panassa  evaṃ hoti. kadāsu nāmāhaṃ taṃ santaṃ āyatanaṃ sacchikatvā  upasampajja viharissāmi, yaṃ ariyā santaṃ āyatanaṃ upasampajja  viharissantīti, ayaṃ abhijjhā na ca taṃ nīvaraṇaṃ. atthi pana  arahato kāyakilesamiddhañca okkamati na ca taṃ nīvaraṇaṃ tassa  thinamiddhaṃ nīvaraṇanti. na ekaṃsena. ayaṃ vibhattihāro.</p>
              <p>[03] parivattanoti pañca nīvaraṇā pañcaṅgikena jhānena pahānaṃ  gacchanti. ayaṃ tesaṃ paṭipakkho nīvaraṇo asukassa pahīnāti na  aññānuminitabbaṃ, paramatthamajjhattaṃ, ayaṃ parivattanā.</p>
              <p>[03] tattha katamo vevacano? kāmacchando chandarāgo pemaṃ  nikantīti vevacanaṃ. nīvaraṇaṃ chadanaṃ upakkileso pariyuṭṭhānanti  vevacanaṃ.</p>
              <p>[03] paññattīti avijjāpaccayā kiccapaññattiyā {paccāpaññattiyā (ka0)} paññatti, byāpādo  vikkhepapaññattiyā paññatti, thinamiddhaṃ asamugghātapaññattiyā paññatti.  evaṃ sabbepi ete pañca nīvaraṇā imamhi sutte vikkhepapaññattiyā  paññatti.</p>
              <p>[03] tattha katamo otaraṇo? ime pañca nīvaraṇā avijjā ca  taṇhā ca tattha avijjāmūlā ^a^V0.0273^ea^ nīvaraṇā. yā taṇhā ime saṅkhārā, te  avijjāpaccayā ^a^P0.0162^ea^ ime ^a^M0.0275^ea^ dve dhammā  pañcasu khandhesu saṅkhārakkhandhapariyāpannā, āyatanesu dhammāyatanaṃ,  dhātūsu dhammadhātu, indriyesu imesaṃ dhammānaṃ padaṭṭhānaṃ sukhindriyassa ca  somanassindriyassa ca itthindriyassa ca purisindriyassa ca.</p>
              <p>[03] tattha katamo sodhano hāro? idaṃ suttaṃ yathā ārabbha  nikkhittaṃ so attho bhāsito imehi pañcahi padehi.</p>
              <p>[03] tattha kāmacchando ca byāpādo ca vicikicchā ca na  ekattatāya paññattā, kāmāti na ekattatāya paññattā, atha khalu  vemattatāya paññattā. ayaṃ adhiṭṭhāno hāro.</p>
              <p>[03] tattha katamo parikkhāro? kāmacchandassa ayoniso  manasikāro subhārammaṇapaccayo; subhanimittañca hetu. byāpādassa  ayoniso manasikāro āghātavatthūni ca paccayo; paṭighānusayo hetu.  thinamiddhassa paṭisaṃhāro paccayo; pavattiyā kilamathā calanā tañca  hetu. uddhaccakukkuccassa rajanīyaṃ ārammaṇiyaṃ assādiyākindriyaṃ  tāva aparipuṇṇañca ñāṇaṃ paccayo; kāmasaññā ca diṭṭhianusayo ca  hetu. vicikicchāya nava mānavidhā ārammaṇaṃ mānānusayo, sova  paccayo; vicikicchānusayo hetu. ete pañca dhammā sahetu sappaccayā  uppajjanti.</p>
              <p>[03] tattha katamo samāropano hāro? ime pañca nīvaraṇā  cattāropi ete āsavā gaṇḍāpi {taṇhāpi (pī0)} ete sallāpi ete upādānāni ete.  tesu eva bāhiresu dhammesu saṃkilesabhāgiyaṃ suttanti paññattiṃ gacchati.  ayaṃ samāropano hāro. </p>
              <p>[06] niddiṭṭhaṃ ^a^P0.0163^ea^ saṃkilesikabhāgiyaṃ suttaṃ. </p>
              <p>[03] 83^b^.^eb^ manopubbaṅgamā dhammāti gāthā.</p>
              <p>[03] tattha katamo desanā hāro? imamhi sutte ko attho  khandhavavatthānena viññāṇakkhandhaṃ deseti, dhātuvavatthānena  manoviññāṇadhātuṃ, āyatanavavatthānena manāyatanaṃ, indriyavavatthānena  manindriyaṃ. tassa kiṃ pubbaṅgamā dhammā? saṃkhittena cha dhammā  pubbaṅgamā dhammā kusalamūlāni ca ^a^V0.0274^ea^ akusalamūlāni ca animittaṃ  imamhi sutte kusalamūlaṃ desitaṃ. tattha katamā manopubbaṅgamā dhammā?  mano tesaṃ pubbaṅgamaṃ, yathāpi balassa rājā pubbaṅgamo, evameva  ^a^M0.0276^ea^ dhammānaṃ manopubbaṅgamā. tattha tividhānaṃ  pubbaṅgamānaṃ nekkhammacchandena abyāpādacchandena avihiṃsāchandena.  alobhassa nekkhammacchandena pubbaṅgamā. adosassa abyāpādacchandena  pubbaṅgamā. amohassa avihiṃsāchandena pubbaṅgamā. tattha  ^b^manoseṭṭhā^eb^ti manasā ime dhammā ussaṭā manena vā nimmitā.  manova imesaṃ dhammānaṃ seṭṭhoti manova imesaṃ dhammānaṃ seṭṭhajeṭṭhoti  manova imesaṃ dhammānaṃ ādhipaccaṃ karotīti manoseṭṭhā.  ^b^manojavā^eb^ti ^a^P0.0164^ea^ yattha mano gacchati. tattha ime  dhammā gacchantīti manojavā. yathā vāto sīghaṃ gacchati añño vā  koci sīghaṃ gāmako vuccate vātajavoti pakkhigāmikoti, evameva  ime dhammā manena sampajāyamānā gacchanti, tattha ime dhammā  gacchantīti manojavāti. te tividhā chandasamudānitā anāvilatā  ca saṅkappo. sattavidhā ca kāyikaṃ sucaritaṃ vācasikaṃ sucaritaṃ, te  dasa kusalakammapathā. tattha ^b^manasā ce pasannenā^eb^ti manokammaṃ.  ^b^bhāsati vā^eb^ti vacīkammaṃ. ^b^karoti vā^eb^ti kāyakammaṃ.  imehi imasmiṃ sutte dasa kusalakammapathā paramāpi santā sīlavatā  paramā. so bhavati vivattiyaṃ na lokaniyyānāya vāsanābhāgiyaṃ  suttaṃ bhavati. ayaṃ desanā.</p>
              <p>[03] tattha katamo vicayo hāro? manopubbaṅgamā dhammāti  kusalamūlāni ca aṭṭhaṅgasammattāni. idaṃ suttaṃ.</p>
              <p>[03] yuttīti dasannaṃ kusalakammapathānaṃ yo vipāko, so  sukhavedanīyo abyāpādassaṅgamāno. ^b^chāyāva anapāyinī^eb^ti  anugacchati atthi esā yutti.</p>
              <p>[03] padaṭṭhānanti aṭṭhārasannaṃ manopavicārānaṃ padaṭṭhānaṃ.  manopubbaṅgamā dhammāti sabbakusalapakkhassa ime dhammā padaṭṭhānaṃ.  ^b^manasā ce pasannenā^eb^ti yo cetaso pasādo, idaṃ saddhindriyassa  padaṭṭhānaṃ. ^b^bhāsati vā^eb^ti sammāvācāya. ^b^karoti vā^eb^ti  sammākammantassa ca sammāvāyāmassa ca padaṭṭhānaṃ.</p>
              <p>[03] lakkhaṇoti ^a^P0.0165^ea^ iti pubbaṅgamā dhammāti  vedanāpubbaṅgamāpi ete, saññāpubbaṅgamāpi ete, saṅkhārapubbaṅgamāpi  ete. ye keci dhammā sahajātā sabbe pubbaṅgamā etesaṃ dhammānaṃ.  ^b^tato naṃ sukhamanvetī^eb^ti somanassamapi naṃ anveti yaṃ  susukhacchāyā tadāpi naṃ sukhaṃ tadapi anveti. </p>
              <p>[03] 84^b^.^eb^ tattha ^a^V0.0275^ea^ ^a^M0.0277^ea^ katamo catubyūho hāro?  manopubbaṅgamāti na idaṃ ekādivacanaṃ. kiṃ kāraṇā? sabbe yeva  ime chaviññāṇakāyā, imamhi bhagavato ko adhippāyo? ye sukhena  atthikā, te manaṃ pasādentīti ayaṃ imamhi sutte bhagavato adhippāyo.  attho pubbeyeva niddiṭṭho.</p>
              <p>[03] yāni hi kusalamūlāni, tāni aṭṭhānisaṃsamattā hetu, ayaṃ  aṭṭhaṅgiko maggo. dasa ṭhānāni desanāhetūni desanāpaccayā niddesanā  ca. tattha yaṃ maññe dukkhena saha nāmarūpaṃ viññāṇasaccanti aṅgena  kusalamūlaṃ pahīyati, ayaṃ appahīnabhūmiyaṃ samudayo. yaṃ tesaṃ pahānā,  ayaṃ nirodho. imāni cattāri saccāni. ayaṃ āvaṭṭo hāro.</p>
              <p>[03] vibhattīti -- </p>
              <p>[21] manopubbaṅgamā dhammā, manoseṭṭhā manomayā. </p>
              <p>[27] manasā ce pasannena, bhāsati vā karoti vā. </p>
              <p>[22] tato naṃ sukhamanveti, chāyāva anapāyinīti..</p>
              <p>[03] taṃ ^a^P0.0166^ea^ na ekaṃsena samaṇassa vā brāhmaṇassa vā  pana hoti. tassa vā micchādiṭṭhikassa sakasatthe cittaṃ pasādeti,  tena ca pasannena cittena bhāsati byākaroti na taṃ sukhamanveti na  chāyāva anugāminī, dukkhameva taṃ anveti. yathā vahantaṃ cakkaṃ  padamanveti, idaṃ taṃ vibhajjabyākaraṇīyaṃ. manasā ce pasannena  kāyakammaṃ vacīkammaṃ sukhavedanīyanti samaggate sukhavedanīyaṃ  micchaggate dukkhavedanīyaṃ, ayaṃ vibhatti.</p>
              <p>[03] tattha katamo parivattano hāro? manopubbaṅgamā dhammāti yaṃ  manasā paduṭṭhena bhāsati vā karoti vā dukkhamassānugāminī,  etāniyeva dve suttāni bhāsitāni esa eva ca paṭipakkho.  vevacananti yadidaṃ manocittaṃ viññāṇaṃ manindriyaṃ manoviññāṇadhātu.</p>
              <p>[03] paññattīti manopubbaṅgamā dhammāti ayaṃ mano kiñci  paññattiyā paññattaṃ. dhammāti kusalakammapathapaññattiyā paññattaṃ.  manoseṭṭhāti visiṭṭhapaññattiyā paññattaṃ. manojavāti sahapaññattiyā  paññattaṃ. cittanti nekkhammapaññattiyā paññattaṃ. manasā ce  pasannenāti saddhindriyapaññattiyā paññattaṃ. manasā ce pasannenāti  anāvilasaṅkappadutiyajjhānapaññattiyā paññattaṃ ^a^V0.0276^ea^. manasā ce pasannenāti  ^a^M0.0278^ea^ assaddhānaṃ paṭipakkhapaññattiyā paññattaṃ. bhāsati  vāti sammāvācāpaññattiyā paññattaṃ. karoti vāti  sammākammantapaññattiyā paññattaṃ. tato ^a^P0.0167^ea^ naṃ  sukhamanvetīti jhānasamādhānaṃ. indriyesu manindriyaṃ.  paṭiccasamuppāde viññāṇaṃ. manopubbaṅgamā dhammāti mettā ca mudutā  ca jhānesu dutiyaṃ jhānaṃ tatiyañca. khandhesu  saṅkhārakkhandhapariyāpanno. dhātūsu dhammadhātu, āyatanesu dhammāyatanaṃ.  yaṃ kusalaṃ indriyesu sukhindriyañca somanassindriyañca padaṭṭhānaṃ.  imesaṃ dhammānaṃ paṭiccasamuppannānaṃ phassapaccayā sukhavedanīyo phasso  sukhavedanā manopavicāresu somanassavicāro chattiṃsesu paṭhamapadesu cha  somanassanekkhammassitā. iti ayaṃ otaraṇo hāro.</p>
              <p>[03] tattha katamo sodhano hāro? yaṃ atthaṃ ārabbha idaṃ suttaṃ  bhāsitaṃ. so attho niyutto etamatthaṃ ārabbha suttaṃ. ayaṃ sodhano  hāro. </p>
              <p>[03] 85^b^.^eb^ tattha katamo adhiṭṭhāno hāro? manopubbaṅgamā  dhammāti vevacanapaññatti, na ekattapaññatti. dhammāti ekato na  vevacanapaññatti. manasā ce pasannenāti so pasādo dvidho  ajjhattañca abyāpādāvikkhambhanabahiddhā ca okappanato. so  ajjhattapasādo dvidho. samugghātapasādo ca vikkhambhanapasādo ca  byāpādapariyuṭṭhānaṃ. vighāto na mūlapasādo jātamūlampi vā.  pasādo sabyāpādaṃ vighātena. tato naṃ sukhamanvetīti sukhaṃ  kāyikañca cetasikañca appiyavippayogopi piyasampayogopi  nekkhammasukhampi puthujjanasukhampi pītisambojjhaṅgampi cetasikaṃ sukhaṃ  ^a^P0.0168^ea^. yampi passaddhakāyo sukhaṃ vedeti, tampi kāyikaṃ  sukhaṃ bojjhaṅgā ca cetasikaṃ sukhaṃ. yampi passaddhakāyo sukhaṃ  vedesi, tampi tañca sukhapadaṭṭhānaṃ paññattiyā yathāvuttaṃ taṃ aparāmaṭṭhaṃ  kusalānaṃ dhammānaṃ. anvetīti appanā sandissati na cāyaṃ vā  pattabhūto anveti. tadidaṃ suttaṃ dvīhi ākārehi adhiṭṭhātabbaṃ.  hetunā ca yo pasannamānaso vipākena ca yo dukkhavedanīyo.</p>
              <p>[03] parikkhāroti bhagavā pañcasatena bhikkhusaṅghena nagaraṃ pavisati  rājagahaṃ. tattha manusso puggalo bhagavantaṃ parivisati, tassa pasādo  uppanno kusalamūlapubbayogāvacaropi. so aññesañca akkhāti, idaṃ  vācaṃ bhāsati ^a^M0.0279^ea^ lābhā tesaṃ, yesaṃ nivesanaṃ bhagavā  pavisati, amhākampi yadi bhaveyya mayampi bhagavato saṃpasādaṃ  lacchamhāti. yena bhagavā tenañjaliṃ paṇāmetvā ``namo bhagavato  namo bhagavato''ti abyāpādamāno ekamante aṭṭhāsi. tadanantare  bhagavā imaṃ suttaṃ abhāsittha ``manopubbaṅgamā dhammā''ti. sabbaṃ  suttaṃ tathā yaṃ paresaṃ bhāsati idaṃ ^a^V0.0277^ea^ vācākammaṃ. yaṃ añjaliṃ paṇāmeti,  idaṃ kāyakammaṃ. yo manopasādo, idaṃ manokammaṃ. tattha yaṃ paresaṃ  pakāseti bhāsati vaṇṇaṃ. yesaṃ bhagavā nivesanaṃ gacchatīti. sabbaṃ  tassa alobho kusalamūlaṃ. yaṃ bhagavati mettacitto, tassa adoso  kusalamūlaṃ ^a^P0.0169^ea^. yaṃ añjaliṃ paṇāmeti mānañca  niggaṇhāti, tatthassa amoho kusalamūlaṃ pātubhavati. yaṃ uḷārapaññaṃ  paṭilabhati, idamassa diṭṭhivipallāsappahānaṃ. yaṃ tathāyeva saṃvaro  hoti, idamassa saññāvipallāsappahānaṃ. yaṃ manassa pasādanaṃ,  idamassa cittavipallāsappahānanti akusalavipallāsānaṃ vikkhambhanaṃ  pahānaṃ paccayo. tīṇi kusalamūlāni yo anāvilacittasaṅkappo, so  tassa manasikāroti vuccati. yaṃ kilesehi vikkhambhanaṃ iti  vipallāsā ca ārammaṇā sappaccayatāya paccayo kusalamūlāni ca  sandissayatāya paccayo, so ca manasikāro hetunā iminā paccayena  cittaṃ uppannaṃ. tattha yaṃ sasatthārammaṇaṃ cittaṃ pavattaṃ ayaṃ buddhānussati.  yampi bhagavato guṇe manasi karoti, ayamassa dhammānussati.  tattha satisampajaññaṃ hetu, ayañca paccayo. vācā paññā hetu  vitakkavicārā paccayo. kāyasaṅkhārā kammassa abhisaṅkhāro nāma  hetu vā appaccayo sukhavedanīyassa kammassa upacayo hetukā kammassa  paccayo. </p>
              <p>[03] 86^b^.^eb^ tattha katamo samāropano hāro? manasāyeva  pasannena satoyevettha pasanno api ca cittavodānā sattā vimuccantīti  tena sattā cittapubbaṅgamā cittena pasannena cetanāpi tattha cittabhūtā  bhavantīti paṭighā ayaṃ cetanānaṃ pasādena kāyo cassa pasādo  ^a^P0.0170^ea^, so ca ārabhati pasādena pasanno saññānanti cassa  aviparītā, so pañcavidho vikkhambhanā, kāyapassambhanāyevā pasādo  cittasito cittaṃ pana pubbaṃyeva pasannaṃ. ayaṃ samāropanā. evaṃ  pañcannampi pasādo. tato naṃ sukhamanvetīti katamaṃ bhagavā niddisati?  na hi attasaccaṃ tassa kammassa vipāko anveti. tassa upāyo  anugacchati yadā sitapaccayā uppajjate ^a^M0.0280^ea^ somanassaṃ  avippaṭisāropi anveti. ayaṃ samāropano hāro.</p>
              <p>[03] mahānāma sakkassa suttaṃ {passa saṃ0 ni0  5.1017}. tasmiṃ ce samaye assato  asampajāno kālaṃ kareyya kāme bhavati. assato abhisamāhāro yo  mā bhāyi, mahānāma, yaṃ taṃ cittaṃ dīgharattaṃ saddhāparibhāvitaṃ  sīlaparibhāvitaṃ sutacāgaparibhāvitanti vitthārena kātabbaṃ. cāgena  ca paññāya ca kiṃ dasseti? yā saddhā, sā cetaso pasādo. yā  anāvilasaṅkappitā, sā saddhā. kiṃ kāraṇā? anāvilalakkhaṇā.  anāvilalakkhaṇā hi saddhā. apare ^a^P0.0171^ea^ āhu  guṇaparisuddhiniṭṭhāgamanalakkhaṇā, yañca apare vā  vacanapaṭiggahalakkhaṇā saddhā. aparo pariyāyo ^a^V0.0278^ea^ attānaṃ yadi evaṃ  okappeti ``nāhaṃ kiñci jānāmīti esā ahaṃ tattha anuññattā  anaññatā''ti. ayaṃ saddhāti. aparo pariyāyo ekasaṭṭhiyā  diṭṭhigatānaṃ ādīnavānupassanā aniccaṃ dukkhamanattāti. tena ca  padiṭṭhaṃ bhavati yathā gambhīre udapāne udakaṃ cakkhunā passati na ca  kāyena abhisambhunāti. evamassa ariyā nijjhānakkhantiyā diṭṭhi  bhavati, na ca sacchikatā. ayaṃ vuccati saddhā. sā ca lokikā.  aparo pariyāyo khamati puthujjanabhūtassa vīsati cāti ko  sakkāyādhīnā na niveso. na etaṃ ekanti nayasaññā yathābhūtaṃ  diṭṭhiyā tu khalu mudūhi pañcahi indriyehi dassanamaggena pahīnā  bhavanti. diṭṭhekaṭṭhā ca kilesā, ayaṃ saddhā.</p>
              <p>[03] sotāpattaṅgamadukkhāyaṃ bhūmiyaṃ paripuṇṇā vuccati. tasmiṃyeva  bhūmiyaṃ sekkhasīlaṃ ariyā dhāranti vuccati. tasmiṃyeva bhūmiyaṃ  mudupaññā paññindriyanti vuccati. tasmiṃyeva bhūmiyaṃ khandhehi  anatthikatā, ayaṃ cāgo. tasmā saddhā cāgādhiṭṭhānena niddisitabbā.  yatikena {tena (ka0)} bhiyyo manena sā hissa viparītā diṭṭhikā assaddhā, sā  nayanaupadhīsu pamattā samādinnā. tattha saddhindriyaṃ yo kāmaṃ  parivissanti iti santapāpapaṭinissaggā na cāgādhiṭṭhānaṃ  paññindriyena paññādhiṭṭhānaṃ, sīlena upasamādhiṭṭhānaṃ. ime cattāro  ^a^P0.0172^ea^ dhammā sīlaṃ paribhāvayanti saddhā sīlaṃ cāgo ca  paññāti. tattha saddhāya oghaṃ tarati. yaṃ sīlaṃ, ayaṃ appamādo.  yo cāgo, idaṃ paññāya kammaṃ. yā paññā, idaṃ paññindriyaṃ, tattha  yaṃ saddhindriyaṃ. taṃ tīsu aveccappasādesu. yaṃ sīlaṃ, taṃ  saddhindriyesu. yo cāgo, so catūsu ^a^M0.0281^ea^ jhānesu. yā  paññā, sā saccesu, sati sabbatthagāminī. tassa sekkhassa bhaddikā  bhati, bhaddiko abhisamparāyo. tassa sammuṭṭhassatikassa sīlaṃ  karontassa na kāyasammuṭṭhassatitāya tāni vā indriyāni taṃ vā  kusalamūlaṃ kammavipākaṃ bhavati. tassa tikassa atthaniddeso. tattha  saddhā sīlaṃ cāgo paññā cattāro dhammā. yā saddhā yā ca paññā,  idaṃ manosucaritaṃ. yaṃ sīlaṃ, idaṃ kāyikaṃ vācasikaṃ sucaritaṃ. yo  cāgo, idaṃ cetasikaṃ alobho sucaritaṃ. iti citte gahite  pañcakkhandhā gahitā bhavanti. imehi dhammehi sucaritaṃ idaṃ dukkhañca  ariyasaccaṃ padaṭṭhānaṃ maggassa. </p>
              <p>[03] 87^b^.^eb^ tattha katamo vicayo hāro? yā ca saddhā  yañca sīlaṃ. taṃ kissa karoti? yā saddhā tāya bhagavantaṃ  anussarati mattenapi hatthinā samāgatā, assa bho kukkurā sabbaṃ  sīlena nappaṭipajjati kāyena vā vācāya vā ṭhānaṃ visārado bhavatīti  avippaṭisārī paññā yassa paññattaṃ upaṭṭhapeti. tassa akhaṇḍassa  ^a^P0.0173^ea^ sīlaṃ yaṃ na pacchi tassaṃ mohassa akusalacittaṃ  ^a^V0.0279^ea^ uppajjati micchādiṭṭhisahagataṃ vā, ayaṃ vicayo hāro. dhammavādino  bhaddikārāti bhavissati atthi esā yutti.</p>
              <p>[03] tattha katamo padaṭṭhāno hāro? yamidaṃ cittaṃ dīgharattaṃ  paribhāvitaṃ saddhāya sīlena cāgena paññāya samādhinā paṭhamajjhānassa  padaṭṭhānaṃ. yā saddhā assa anāvilasaṅkappo, taṃ dutiyajjhānassa  padaṭṭhānaṃ. tīṇi ca aveccappasādā yaṃ sīlaṃ, taṃ ariyakantaṃ, taṃ  sīlakkhandhassa padaṭṭhānaṃ. yā paññā, sā paññākkhandhassa padaṭṭhānaṃ.  ime ca dhammā idañca cittaṃ ekodibhūtasamādhissa padaṭṭhānaṃ. saddhā  saddhindriyassa padaṭṭhānaṃ. cāgo samādhindriyassa padaṭṭhānaṃ. paññā  paññindriyassa padaṭṭhānaṃ. saddhā ca paññā ca vipassanā padaṭṭhānaṃ.  sīlañca cāgo ca samathassa padaṭṭhānaṃ. saddhā ca paññā ca avijjā  virāgāya paññāvimuttiyā padaṭṭhānaṃ. sīlañca cāgo ca rāgavirāgāya  cetovimuttiyā padaṭṭhānaṃ.</p>
              <p>[03] tattha katamo lakkhaṇo hāro? viññāṇe vutte saddhāsatibhāvite  sabbe pañcakkhandhā vuttā bhavanti. saddhāya bhaṇitāya sabbāni satta  dhanāni bhaṇitāni honti saddhādhanaṃ...pe0... sīlakkhandhe vutte  samādhikkhandho ca paññākkhandho ca vuttā bhavanti. yaṃ taṃ cittaṃ  dīgharattaṃ paribhāvitaṃ pacchimake ^a^M0.0282^ea^ kāle na  tadanuparivatti bhavissatīti netaṃ ṭhānaṃ vijjati. tattha ^a^P0.0174^ea^  saññāpi tadanuparivattinī bhavati. yepi tajjātikā dhammā,  tepi tadanuparivattino bhavanti. rūpasaññā  rūpasañcetanānupassanamanasikāro evaṃ channaṃ āyatanānaṃ viññāṇakāye,  ayaṃ lakkhaṇo hāro.</p>
              <p>[03] tattha katamo catubyūho hāro? idha sutte bhagavato ko  adhippāyo? ye bhaddikaṃ bhatiṃ ākaṅkheyya bhaddikañca abhisamparāyaṃ,  te saddhaṃ sīlaṃ cāgaṃ paññañca manasi karissanti, ayaṃ adhippāyo.  ye caññepi sattā tathāgatassa sammukhaṃ na paṭiyujjhante, imaṃ dhammaṃ  sotā avippaṭisārato kālaṃ karissantīti, ayaṃ adhippāyo. </p>
              <p>[03] 88^b^.^eb^ tattha katamo āvaṭṭo hāro? idampi cattāro  dhammā saddhā ca paññā ca assaddhiyañca avijjañca hananti.  sīlañca cāgo ca taṇhā ca dosañca hananti. tassa dve mūlāni  pahīyanti. dukkhaṃ nivatteti appahīnabhūmiyañca dvimūlāni  pañcakkhandhā. dve ariyasaccāni samatho ca vipassanā ca. dvinnaṃ  mūlānaṃ pahānaṃ. imāni dve saccāni nirodho ca maggo ca. ayaṃ  āvaṭṭo hāro.</p>
              <p>[03] tattha ^a^V0.0280^ea^ katamo vibhatti? yaṃ taṃ cittaṃ saddhāparibhāvitaṃ...pe0...  sace puthujjanassa tassapi bhaddikā bhati bhavissatīti na ekaṃsena  tassa kammaṃ diṭṭheyeva dhamme vipākanti paccessati, aparamhi vā  pariyāye bhavissati. yaṃ vā atītaṃ ^a^P0.0175^ea^ vipākāya  paccupaṭṭhitaṃ, tappaccayāni cetāni, ye yathā mahākammavibhaṅge ``tenāyaṃ  vibhajjabyākaraṇiyo niddeso dhammacārino yā bhaddikā bhatī''ti.</p>
              <p>[03] tattha katamā parivattanā? assaddhiyaṃ dussīlyaṃ yaṃ maccheraṃ  duppaññaṃ ca {duppaññiyaṃ (ka0)} yañca paṭipakkhena pahīnā bhavanti, ayaṃ parivattanā.</p>
              <p>[03] tattha katamaṃ vevacanaṃ? yaṃ taṃ cittaṃ dīgharattaṃ paribhāvitaṃ cittaṃ  manoviññāṇaṃ...pe0... yaṃ saddhābalaṃ saddhindriyaṃ, yaṃ sīlaṃ taṃ  sucaritaṃ, saṃyamo niyamo damo khandhatā imāni tassa vevacanāni.  yo cāgo so paṭinissaggo alobho vosaggo cāgoyiṭṭhānaṃ. yā  paññā sā paññattā paññappabhā paññindriyaṃ paññābalaṃ.</p>
              <p>[03] tattha ^a^M0.0283^ea^ katamā paññatti? yaṃ taṃ cittaṃ bījaṃ  paññattiyā paññattaṃ. paribhāvanā vāsanā paññattiyā paññatti. saddhā  pasādapaññattiyā paññattā. sīlaṃ sucaritapaññattiyā paññattaṃ. cāgo  puññakiriyapaññattiyā paññatto. paññā vīmaṃsapaññattiyā paññattā.  ime tayo dhammā saddhā sīlaṃ cāgo paññavato pārisuddhiṃ gacchanti.</p>
              <p>[03] tattha katamo otaraṇo? yaṃ cittaṃ, taṃ khandhesu  viññāṇakkhandho, dhātūsu manoviññāṇadhātu, āyatanesu manāyatanaṃ.  ye cattāro dhammā, te khandhesu saṅkhārakkhandhe pariyāpannā...pe0...  dhātūsu āyatanesu.</p>
              <p>[03] tattha ^a^P0.0176^ea^ katamo sodhano hāro? idaṃ bhagavato  bhāsitaṃ mahānāmena sakkena pucchitena sabbaṃ taṃ niyuttaṃ.</p>
              <p>[03] tattha katamo adhiṭṭhāno? idaṃ cittaṃ vemattatāya paññattaṃ  akusalehi cittehi aparibhāvitehi paribhāvitanti yāni puna  paribhāvitāni aññesampi tattha upādāya paññattaṃ sabbepime cattāro  dhammā ekattatāya paññattā. bhaddikā bhatīti kāmabhogino teva  rūpadhātu arūpadhātu manussāti sabbā bhaddikā bhati tadeva kathāya  paññattaṃ, ayaṃ paññatti.</p>
              <p>[03] tattha ^a^V0.0281^ea^ katamo parikkhāro? cittassa indriyāni paccayo  ādhipateyyapaccayatāya manasikāro. hetupaccayatāya paccayo. saddhāya  lokikā paññā hetupaccayatāya paccayo. yoniso ca manasikāro  paccayo. sīlassa patirūpadesavāso paccayo. attasammāpaṇidhānañca  hetu. cāgassa alobho hetu. avippaṭisāro ca hetupaccayo. paññā  parato ca ghoso ajjhattañca yoniso manasikāro hetupaccayo ca.</p>
              <p>[03] tattha katamo samāropano? yaṃ taṃ cittaṃ dīgharattaṃ  paribhāvitanti cetasikāpi. ettha sabbe dhammā paribhāvitā bhaddikā  te bhati bhavissati, bhaddikā upapattiko abhisamparāyo. iti ye  keci manussakā upabhogaparibhogā sabbe bhaddikā bhatiyeva, ayaṃ  samāropano. </p>
              <p>[03] 89^b^.^eb^ uddhaṃ ^a^M0.0284^ea^ adho sabbadhi  vītarāgoti gāthā {passa udā0 61 udāne}. tattha kiṃ uddhaṃ nāma? yaṃ ^a^P0.0177^ea^  ito uddhaṃ bhavissati anāgāmī, idaṃ uddhaṃ. adho nāma  yamatikkantamatītaṃ, idamavoca apadānatanti uddhaṃ. tattha atītena  sassatadiṭṭhi pubbantākappikānaṃ aparantadiṭṭhi kesañci, ucchedadiṭṭhiṃ yaṃ  {ucchedadiṭṭhiyaṃ (ka0)} vuttakappikānaṃ imā ceva diṭṭhiyo ucchedadiṭṭhi ca sassatadiṭṭhi ca.  tatthāyaṃ sassatadiṭṭhi imāni pannarasa padāni sakkāyadiṭṭhi sassataṃ  bhajanti. rūpavantaṃ me attā, attani me rūpaṃ, rūpaṃ me attāti  yaduccate paññaṃ paridahanti. yā ucchedadiṭṭhi sā pañcasatāni ucchedaṃ  bhajanti. te ``taṃ jīvaṃ taṃ sarīra''nti passanti, rūpaṃ me attāti  tathārūpā catubbidhā sakkāyadiṭṭhi ucchedena ca sassatena ca. evaṃ  pañcasu khandhesu vīsativatthukāya diṭṭhiyā pannarasa padāni pubbantaṃ  bhajanti. sassatadiṭṭhiyā pañca padāni aparantaṃ bhajanti  ucchedadiṭṭhiyā. tattha ``ayamahamasmī''ti passantā rūpaṃ attato  samanupassati, so ucchedavādī rūpavantañca attānaṃ, attani ca rūpaṃ,  rūpasmiṃ vā attāti so passati cāti iti ucchedadiṭṭhi ca, attato  paṭissarati sassatadiṭṭhi pubbantato ca paṭissarati.  ``ayamahamasmī''ti na samanupassati. tassa diṭṭhāsavā pahānaṃ  gacchanti. yo tīsu addhāsu pubbante ca aparante ca tena tena  niddiṭṭhānena uddhaṃ adho sabbadhi vītarāgo ``ahamasmī''ti na  anupassatīti iminā dvārena iminā payogena iminā upāyena idaṃ  dassanabhūmi ca sotāpattiphalañca so ariyo payogo anabhāvaṃgatena  saṃsārena apunabbhavāti yo koci ariyo payogo ^a^P0.0178^ea^  punabbhavāya mudūni vā pañcindriyāni majjhāni adhimattāni vā sabbaṃ  apunabbhavappahānāya saṃvattanti. ahanti diṭṭhogho kāmogho bhavogho  avijjogho ca odhiso. tattha desanāhārena cattāri saccāni  pañcahi indriyehi sotāpattiphalena ca dve saccāni maggo ca nirodho  ca. sakkāyasamudayena dve saccāni dukkhañca samudayo ca, ayaṃ desanā  hāro.</p>
              <p>[03] tattha ^a^V0.0282^ea^ katamo vicayo? ``ayamahamasmī''ti asamanupassanto  tīṇi dassanappahātabbāni saṃyojanāni pajahati. ayaṃ vicayo.</p>
              <p>[03] tattha katamā yutti? tividhā puggalā koci ugghaṭitaññū  koci vipañcitaññū koci neyyo. ugghaṭitaññū tikkhindriyo ca  tato vipañcitaññū mudindriyo tato mudindriyehi neyyo. tattha  ugghaṭitaññū tikkhindriyatāya dassanabhūmimāgamma ^a^M0.0285^ea^  sotāpattiphalaṃ pāpuṇāti, ekabījako bhavati. ayaṃ paṭhamo sotāpanno.  vipañcitaññū mudūhi indriyehi dassanabhūmimāgamma sotāpattiphalaṃ  pāpuṇāti, kolaṃkolo ca hoti. ayaṃ dutiyo sotāpanno. tattha  neyyo dassanabhūmimāgamma sotāpattiphalaṃ pāpuṇāti, sattakkhattuparamo  ca bhavati. ayaṃ tatiyo sotāpanno.</p>
              <p>[03] atthi esā yutti mudumajjhādhimattehi indriyehi  mudumajjhādhimattaṃ bhūmiṃ sacchikareyya sakkāyadiṭṭhippahānena vā  diṭṭhigatāni pajahati. ayaṃ ^a^P0.0179^ea^ yutti.</p>
              <p>[03] tattha katamo padaṭṭhāno? tattha sakkāyadiṭṭhi sabbamicchādiṭṭhiyā  padaṭṭhānaṃ. sakkāyo nāmarūpassa padaṭṭhānaṃ. nāmarūpaṃ sakkāyadiṭṭhiyā  padaṭṭhānaṃ. pañca indriyāni rūpīni rūparāgassa padaṭṭhānaṃ.  saḷāyatanaṃ ahaṃkārassa padaṭṭhānaṃ. tattha katamo lakkhaṇo? dvīsu  diṭṭhīsu pahīnāsu tattha ekā diṭṭhi diṭṭhigatāni pahānaṃ gacchanti.  uddhaṃ ca adho ca vītarāgo sabbarajanīyesu vītarāgo hoti. tajjā  parabhūmiyaṃ, idaṃ paccayanti yathābhūtaṃ passati. so  sabbapaṭiccasamuppādaṃ āmasati. ayaṃ lakkhaṇo hāro. </p>
              <p>[03] 90^b^.^eb^ tattha katamo catubyūho hāro? imamhi sutte  bhagavato ko adhippāyo? ye sattā ye nābhiramissanti, te  diṭṭhippahānāya vāyamissanti. ayamettha bhagavato adhippāyo. ayaṃ  catubyūho hāro.</p>
              <p>[03] tattha katamo āvaṭṭo hāro? yānimāni mudūni  pañcindriyāni tāni orambhāgiyāni pañcindriyāni. sabbena sabbaṃ  samūhananti abhijjhābyāpādo ca bhāvanākārena sekkhāya vimuttiyā  balaṃ saddhā, uddhambhāgiyāni diṭṭhivasena balaṃ saddhā, vīriyindriyaṃ  ārabhitattā satindriyaṃ paggahitattā accantaṃ niṭṭhaṃ gacchanti. tattha  yāni indriyāni, ayaṃ maggo saṃkilesappahānaṃ. ayaṃ nirodho  āyatiṃ anuppādadhammo, idaṃ dukkhaṃ. ayaṃ āvaṭṭo hāro.</p>
              <p>[03] tattha ^a^V0.0283^ea^ katamo vibhatti hāro? ``ayamahamasmī''ti ^a^P0.0180^ea^  yo samanupassati, so ca kho adhimattena lokikā yaṃ  bhūmiyaṃ na tu ariyena payogena so sakkāyadiṭṭhi pajahati. yaṃ  vuccati tajjāya bhūmiyā adhimattāya. tattha tajjāya bhūmiyaṃ pañcahi  ākārehi adhimattataṃ paṭilabhati sīlena vatena bāhussaccena samādhinā  nekkhammasukhena. tattha appatte pattasaññī ^a^M0.0286^ea^ adhimānaṃ  gaṇhāti. etasmiṃyeva vatthuppattiyaṃ bhagavā idaṃ suttaṃ bhāsati.  sīlavā vatamattenāti. tattha yo appatte pattasaññī tassa yo  samādhi, so sāmiso kāpurisasevito pana so kāpurisā vuccanti  puthujjanā. āmisaṃ yañca ariyamaggamāgamma lokikā anariyaṃ tena  samādhi hoti anariyo kāpurisasevito. yo pana ariyākārena  yathābhūtaṃ na jānāti na passati {jānāti passati (pī0)}, so adhigamanaṃ pajahati yo  ariyena samādhinā akāpurisasevitena nirāmisena nīyati, tattha  akāpurisā vuccanti ariyapuggalā. yo tehi sevito samādhi, so  akāpurisasevito. tasmā ekaṃ vibhajjabyākaraṇīyaṃ  ``ayamahamasmī''ti asamanupassanto tathā pāteti.</p>
              <p>[03] tattha katamā parivattanā? imāya dassanabhūmiyā kilesā  pahātabbā, tehi pahīyanti aniddiṭṭhāpi bhagavatā niddisitabbā yo.</p>
              <p>[03] tattha katamaṃ vevacanaṃ? yā ^a^P0.0181^ea^ sakkāyadiṭṭhiyā  attadiṭṭhiyā. ayaṃ bhūmi. ye kilesā pahātabbā. te appahīyanti  aniddiṭṭhāpi bhagavatā sassatadiṭṭhi ca ucchedadiṭṭhi ca, sā  pariyantadiṭṭhi ca. yā apariyantadiṭṭhi ca, sā sassatadiṭṭhi ca.  yā ucchedadiṭṭhi, sā natthikā diṭṭhi. yā sassatadiṭṭhi, sā  akiriyadiṭṭhi. idaṃ vevacanaṃ.</p>
              <p>[03] tattha katamā paññatti? taṇhā saṃyojanapaññattiyā paññattā.  maggo paṭilābhapaññattiyā paññatto. indriyā paṭilābhapaññattiyā  paññattāti. tattha katamo otaraṇo? sakkāyo dukkhaṃ  dassanappahātabbo. samudayo maggo. indriyāni tāni ca  niddiṭṭhāni khandhadhātuāyatanesu.</p>
              <p>[03] tattha katamo sodhano hāro? yañhi ārabbha bhagavatā idaṃ  suttaṃ bhāsitaṃ, so ārabbha niddiṭṭho. tattha katamo parikkhāro?  nāmarūpassa hetupaccayopi viññāṇaṃ hetu bījaṃ. tena avijjā ca  saṅkhārā ca paccayo. nivattinayo na aparo pariyāyo sabbabhavo,  ye ca sabbabhavassa hetu parabhaṇḍapaccayo iti sammādiṭṭhi parato ca  ghoso yoniso ca manasikāro paccayo ^a^V0.0284^ea^. yā paññā uppādeti, esā  hetu sammādiṭṭhiyā sammāsaṅkappo bhavati, yā sammāsamādhi {sammādiṭṭhi (pī0)}, ayaṃ  parikkhāro.</p>
              <p>[03] tattha ^a^M0.0287^ea^ katamo samāropano?  ``ayamahamasmī''ti ^a^P0.0182^ea^ asamanupassī dukkhato  rogato...pe0... pannarasa padāni. sīlāni bhagavā kimatthiyāni  kimānisaṃsāni. sīlāni, ānanda, avippaṭisāratthāni yāva  vimutti. tattha duvidho attho -- purisattho ca vacanattho ca. </p>
              <p>[03] 91^b^.^eb^ tattha katamo purisattho? yāyaṃ na  pacchānutāpitā ayaṃ avippaṭisāro, ayaṃ purisattho. yathā koci  brūhayati imatthamāsevati so bhaṇeyya, kiñci mamettha adhīnaṃ  tassatthāya idaṃ kiriyaṃ ārabhāmīti. ayaṃ purisattho.</p>
              <p>[03] tattha katamo vacanattho? sīlāni kāyikaṃ vā vācasikaṃ vā  sucaritaṃ avippaṭisāroti. tattha sīlassa vatassa ca bhāsoyeva.  anaññā sugatakammatā sucaritaṃ ayaṃ avippaṭisāro. evaṃ yāva  vimuttīti ekamekasmiṃ pade dve atthā -- purisattho ca vacanattho ca,  yathā imamhi sutte evaṃ sabbesu suttesu dve dve atthā. ayaṃ hi  paramattho uttamattho ca. yaṃ nibbānasacchikaṃ nissāya yaṃ sakaṃ  sacchikātabbaṃ bhavati, so vuccati katassa {satassa (ka0)} katthoti. ayaṃ puna  vevacanaṃ sampajānāti. iminā niyuttatthamabhilabbhanti vacanattho.  tattha yaṃ atthaṃ sāvako abhikaṅkhati. tassa yo paṭilābho, ayaṃ  purisattho. yaṃ yaṃ bhagavā dhammaṃ deseti, tassa tassa dhammassa yā  atthaviññatti. ayaṃ attho, tattha ^a^P0.0183^ea^ sīlānaṃ  avippaṭisāro atthopi ānisaṃsopi. eso ca ānisaṃso yaṃ  duggatiṃ na gacchati. yathā taṃ bhagavatā esānisaṃso dhamme suciṇṇe  na duggatiṃ gacchati dhammacārī, ayaṃ attho.</p>
              <p>[03] yaṃ puriso bhāvanābhūmiyaṃ sīlāni ārabbha sīlena saṃyutto  hoti evaṃ yāva vimutti tathā sīlakkhandho. tattha yo ca  avippaṭisāro anusayavasena niddiṭṭho, tañca sīlaṃ ayaṃ sīlakkhandho.  pāmojjapītipassaddhīti ca samādhindriyena, ayaṃ samādhikkhandho.  yaṃ samāhito yathābhūtaṃ pajānāti, ayaṃ paññākkhandho. ime tayo  khandhā sīlaṃ samādhi paññā ca tathā sīlaṃ paripūreti yaṃ  vīriyindriyaṃ tena kāraṇena so sīlaṃ paripūreti, anuppannassa ca  akusalassa anuppādāya vāyamati, uppannassa ca pahānāya anuppannassa  ca kusalassa uppādāya, uppannassa ca kusalassa bhiyyobhāvāya  ^a^M0.0288^ea^ iti vīriyindriyaṃ niddiṭṭhaṃ. tattha yo  samādhikkhandho ^a^V0.0285^ea^, idaṃ samādhindriyaṃ. paññākkhandho paññindriyaṃ, taṃ  catūsu sammappadhānesu daṭṭhabbaṃ. tathā yo anuppannassa ca akusalassa  anuppādāya vāyamati, idaṃ paṭhamaṃ sammappadhānaṃ. yaṃ uppannassa, idaṃ  dutiyaṃ. cattāri sammappadhānāni catūsu jhānesu passitabbāni.  tathā ^a^P0.0184^ea^ sīlakkhandhena nekkhammadhātu ca adhikā {ādikā (pī0)}, tayo  ca vitakkā nekkhammavitakko abyāpādavitakko avihiṃsāvitakko ca.  sādhāraṇabhūtā. yā piyāyamānassa pāmojjena idaṃ kāyikaṃ sukhaṃ  ānitaṃ aniyamītipemena, idaṃ dukkhaṃ. yo tattha avikkhepo, ayaṃ  samādhi. idaṃ pañcaṅgikaṃ paṭhamaṃ jhānaṃ. yā cetasikā passaddhi  savitakkaṃ savicāraṃ virodhanaṃ, yo kileso ca paridāho, so paṭhame  jhāne niruddho. tathā yā ca kilesapassaddhi yā ca vitakkavicārānaṃ  passaddhi, ubhayepi ete dhamme passaddhāyaṃ. tattha kāyassa cittassa ca  sukhaṃ sukhāyanā, idaṃ pītisukhino passaddhi. yopi ekodibhāvo  cittassa, tena ekodibhāvena yaṃ cittassa ajjhattaṃ sampasādanaṃ, idaṃ  catutthaṃ jhānaṅgaṃ. iti ajjhattañca sampasādo cetaso ca ekodibhāvo  pīti ca sukhañca, idaṃ dutiyaṃ jhānaṃ caturaṅgikaṃ. yo passaddhakāyo  sukhaṃ vedeti, tena adhimattena sukhena pharitvā sukhaṃ cetasikaṃ yaṃ, so  pītivītarāgo evaṃ tassa pītivītarāgatāya upekkhaṃ paṭilabhati. so  pītiyā ca virāgā upekkhaṃ paṭilabhati. sukhañca paṭisaṃvedeti.  sati ca sammā paññāya paṭilabhati. sace sati ekaggatā idaṃ  pañcaṅgikaṃ tatiyaṃ jhānaṃ. yaṃ ^a^P0.0185^ea^ sukhino cittaṃ  samādhiyati, ayaṃ ekaggatāya parāvidhānabhāgiyā, paṭhame jhāne atthi  cittekaggatā no cakkhussa vedanā sabbaṃ pāripūriṃ gacchati. yathā  catutthe jhāne, tathā yā upekkhā passambhayaṃ satisampajaññaṃ  cittekaggatā ca, idaṃ catutthaṃ jhānaṃ. </p>
              <p>[03] 92^b^.^eb^ yathā samādhi dassayitabbaṃ, tathā paññindriyaṃ  taṃ catūsu ariyasaccesu passitabbaṃ. yaṃ samāhito yathābhūtaṃ  pajānāti, sā pajānanā catubbidhā asubhato dukkhato anattato ca,  yadārammaṇaṃ taṃ dukkhaṃ ariyasaccaṃ, yaṃ pajānanto nibbindati  vimuccati tathā yaṃ kāmāsavassa pahānaṃ bhavāsavassa diṭṭhāsavassa  avijjāsavassa, ayaṃ nirodho appahīnabhūmiyaṃ ^a^M0.0289^ea^  āsavasamudayo. imāni cattāri ariyasaccāni yathā paññindriyaṃ  passitabbaṃ. yathāyaṃ samāhito yathābhūtaṃ pajānāti, ayaṃ dassanabhūmi.  sotāpattiphalañca yathābhūtaṃ pajānanto nibbindatīti, idaṃ tanukañca.  kāmarāgabyāpādaṃ sakadāgāmiphalañca yaṃ nibbindati virajjati, ayaṃ  paṭhamajjhānabhāvanābhūmi ca rāgavirāgā cetovimutti anāgāmiphalañca.  yaṃ vimutti vimuccati, ayaṃ avijjāvirāgā paññāvimutti  arahattañca. ime avippaṭisārā ca vīriyindriyañca cattāro  sammappadhānā avippaṭisārā tañca upari yāva ^a^V0.0286^ea^ samādhi, evaṃ te  cattāri jhānāni samādhindriyañca yaṃ samāhito yathābhūtaṃ pajānāti.  ime cattāro satipaṭṭhānā sīlapāripūrimupādāya cāgasaṃhitena ca  nibbedhikānañca nimittānaṃ anāvilamanā, idaṃ satindriyaṃ cattāro  satipaṭṭhānā. yaṃ ^a^P0.0186^ea^ puna imāya dhammadesanāya tīsu  ṭhānesu diṭṭhogamanakindriyaṃ kilesapahānena ca sekkhasīlaṃ, idaṃ  saddhindriyaṃ. cattāri ca sotāpattiyaṅgāni phalāni.  samādhindriyāni sopaniyāhārīni sabbasuttesu niddisitabbāni. yaṃ  jhānaṃ paṭilabhanaṃ vīriyagahitaṃyeva ñāṇaṃ paṭissarato, ayaṃ sutamayī  paññā. yo samādhi pubbāparanimittābhāso anomagatitāya  yathākāmo, ayaṃ cintāmayī paññā, yaṃ tathāsamāhito yathābhūtaṃ  pajānāti, ayaṃ bhāvanāmayī paññā. ayaṃ suttaniddeso.</p>
              <p>[03] imaṃ suttaṃ nibbedhabhāgiyaṃ bujjhakāradhikaṃ bujjhitabbaṃ. yehi  aṅgehi samannāgataṃ taṃ bujjhissanti tassa aṅgāni bujjhissanti, tena  bojjhaṅgā. tathā ādito yāva sīlaṃ vataṃ cetanā karaṇīyā, kissa  sīlāni pāripūreti. anuppannassa ca akusalassa anuppādāya  uppannassa ca akusalassa pahānāya anuppannassa kusalassa uppādāya  uppannassa ca kusalassa bhiyyobhāvāya, idaṃ vīriyaṃ tassa tassa  bujjhitassa aṅganti. ayaṃ vīriyasambojjhaṅgo. iminā vīriyena  dve dhammā ādito avippaṭisāro pāmojjañca yā puna pīti  avippaṭisārapaccayā pāmojjapaccayā, ayaṃ pītisambojjhaṅgo. yaṃ  pītimanassa kāyo passambhati. ayaṃ passaddhisambojjhaṅgo. tena  ^a^P0.0187^ea^ kāyikasukhamānitaṃ yaṃ sukhino cittaṃ samādhiyati,  ayaṃ samādhisambojjhaṅgo. yaṃ samāhito yathābhūtaṃ pajānāti, ayaṃ  dhammavicayasambojjhaṅgo. yā sīlamupādāya pañcannaṃ bojjhaṅgānaṃ  upādāyānulomatā nimittāyanā pītibhāgiyānañca visesabhāgiyānañca  ^a^M0.0290^ea^ apilāpanatā sahagatā hoti anavamaggo, ayaṃ  satisambojjhaṅgo. yaṃ yathābhūtaṃ pajānāti, accāraddhavīriyaṃ karoti.  uddhaccabhūmīti katā abhipatthitaṃ peseti. kosajjabhūmīti garahito  rahitehi aṅgehi bujjhati yaṃ cakkhusamathapathaṃ, sā upekkhāti. tena  sā upekkhā tassa bojjhaṅgassa aṅganti karitvā  upekkhāsambojjhaṅgoti vuccate. eso suttaniddeso. </p>
              <p>[03] 93^b^.^eb^ tattha katamā desanā? asmiṃ sutte cattāri  ariyasaccāni desitāni. tattha katamo vicayo? sīlavato  avippaṭisāro yāva vimutti imissāya pucchāya minikimatthassamīti  dve padāni pucchā dve padāni visajjanāni dvīhi padehi dve abhiññaṃ  dvīhi ceva padehi visajjanā kiṃ pucchati nibbādhikaṃ kāyabhūmiṃ  kammassa tathā hi patiṭṭhā ca asekkhe dhamme uppādeti. tattha katamā  yutti? sīlavato ^a^P0.0188^ea^ avippaṭisāro bhavati kiṃ  nicchandassa ^a^V0.0287^ea^ ca virāgo atthi esā yutti. tattha katamaṃ padaṭṭhānaṃ?  vīriyaṃ vīriyindriyassa padaṭṭhānaṃ. samādhi samādhindriyassa padaṭṭhānaṃ.  paññā paññindriyassa padaṭṭhānaṃ. vīriyaṃ adosassa padaṭṭhānaṃ.  samādhi alobhassa padaṭṭhānaṃ. paññā amohassa padaṭṭhānaṃ.  vīriyindriyaṃ tiṇṇaṃ maggaṅgānaṃ padaṭṭhānaṃ, sammāvācāya  sammākammantassa sammāājīvassa. samādhindriyaṃ tiṇṇaṃ maggaṅgānaṃ  padaṭṭhānaṃ, sammāsaṅkappassa sammāvācāya sammāsamādhino. paññindriyaṃ  dvinnaṃ maggaṅgānaṃ padaṭṭhānaṃ, sammāsatiyā sammādiṭṭhiyā ca.</p>
              <p>[03] tattha katamo lakkhaṇo? sīlakkhandhe vutte sabbe tayo khandhā  vuttā bhavanti, sīlameva hi selopamatā yathā selo sabbapaccatthikehi  akaraṇīyo evaṃ taṃ cittaṃ sabbakilesehi na kampatīti, ayaṃ amoho.  virattaṃ {passa udā0 34 udānapāḷiyaṃ} rajanīyesūti ayaṃ alobho. kopaneyye na kuppatīti ayaṃ  adoso. tattha paññā amoho kusalamūlaṃ, alobho alobhoyeva,  adoso adosoyeva. imehi tīhi kusalamūlehi sekkhabhūmiyaṃ ṭhito  asekkhamaggaṃ uppādeti. sekkhabhūmi sampattikammadhamme uppādeti, sā  ca sammāvimutti, yañca vimuttirasañāṇadassanaṃ ime dasa asekkhānaṃ  arahattaṃ dhammā. tattha aṭṭhaṅgikena maggena catubbidhā bhāvanāpi  labbhati. sīlabhāvanā kāyabhāvanā cittabhāvanā ^a^M0.0291^ea^  paññābhāvanā ca. tattha sammākammantena sammāājīvena ca kāyo  bhāvito. sammāvācāya sammāvāyāmena ca sīlaṃ bhāvitaṃ.  sammāsaṅkappena sammāsamādhinā ca cittaṃ bhāvitaṃ. sammādiṭṭhiyā  sammāsatiyā ca paññā bhāvitā. imāya catubbidhāya bhāvanāya dve  dhammā bhāvanāpāripūriṃ gacchanti cittaṃ paññañca. cittaṃ bhāvanāya  samatho, paññā bhāvanāya vipassanā. tattha paññā avijjāpahānena  cittaṃ upakkilesehi amissīkatanti. paññā bhāvanāya cittabhāvanaṃyeva  paripūreti. evaṃ yassa subhāvitaṃ cittaṃ kuto taṃ dukkhamessatīti.  api ca kho pana tassa āyasmato abyāpādadhātu adhimuttā, na so  petaṃ samāpanno tassa saṅkhāpahāraṃ deti, saṅkhāvitakkite sarīre  dukkhaṃ na vediyati, ayaṃ suttattho. </p>
              <p>[03] 94^b^.^eb^ tattha katamā desanā? imamhi sutte dasa  asekkhā arahattadhammā desitā appamāṇā ca sammā vibhāvanā. tattha  katamo vicayo? selopamatā ye ye dhammā vedanīyasukhadukkhopagatā,  te sabbe nirūpaṃ vānupassantānaṃ vūpagatā kāyato vedayitaparikkhāro  appavattito dukkhaṃ na vediyati. tattha katamā yutti, yassevaṃ  bhāvitaṃ cittaṃ kuto taṃ {naṃ (ka0)} dukkhamessatīti. tīsu bhāvanāsu dukkhaṃ  nakkhamati cittaṃ cittabhāvanāya ca. nirodhabhāvanāya ca ^a^V0.0288^ea^ ānantarikā  samādhibhāvanāya ca. iti yassevaṃ bhāvitaṃ cittanti samādhi phalassa  padaṭṭhānaṃ.</p>
              <p>[03] tattha katamo lakkhaṇo? yassevaṃ bhāvitaṃ {passa udā0 34 udānapāḷiyaṃ} cittanti cittāni  bhāvitāni yathā paṭhamaṃ niddiṭṭhāni paññā sīlaṃ kāyo cittaṃ, sīlampi  subhāvitaṃ kāyikacetasikañca ṭhitattā nānupakampatīti vedanāpi tathā  saññāpi saṅkhārāpi. kuto taṃ dukkhamessatīti sukhampi  nānugacchati, adukkhamasukhampi nāgatanti.</p>
              <p>[03] tattha katamo catubyūho hāro? idha bhagavato ko adhippāyo?  ye dukkhena adhikā bhavissanti, te evarūpāhi samāpattīhi  virahissanti. ayamettha bhagavato adhippāyo. ye ca appasannā, te  hi bhavissanti, pasannānañca ^a^M0.0292^ea^ pītipāmojjaṃ  bhavissati, ayaṃ tattha bhagavato adhippāyo. āvaṭṭoti natthi  āvaṭṭanassa bhūmi.</p>
              <p>[03] vibhattīti yassevaṃ bhāvitaṃ cittaṃ kuto taṃ dukkhamessatīti  duvidho niddeso -- dukkhahetuniddeso ca paṭipakkhaniddeso ca. ko  so dukkhahetu? yato dukkhaṃ āgacchati paṭipakkhe vutte sesadhammānaṃ  sīlaṃ hetu ca paccayo ca, te sabbe dhammā vuttā honti.  ekabodhipakkhiye dhamme vutte sabbe bodhagamanīyā dhammā vuttā bhavanti.</p>
              <p>[03] tattha katamo catubyūho hāro? imamhi sutte bhagavato ko  adhippāyo? ye avippaṭisārena chandikā, te sīlapāripūrī bhavanti  pāmojjachandikā avippaṭisārīpāripūrī, ayamettha bhagavato  adhippāyo...pe0... ayaṃ catubyūho hāro.</p>
              <p>[03] tattha katamo āvaṭṭo? idaṃ ^a^P0.0189^ea^ suttaṃ  nibbedhabhāgiyaṃ. yo nibbedho, ayaṃ nirodho. yena nibbijjhati,  so maggo. yaṃ nibbijjhati, taṃ dukkhaṃ. yaṃ nibbedhagāminā  maggena pahīyati, samudayoyaṃ vutto.</p>
              <p>[03] tattha katamā vibhatti? sīlavato avippaṭisāroti  vibhajjabyākaraṇīyaṃ, parāmasantassa natthi avippaṭisāro yāva  dosakataṃ kāyena vā vācāya vā akusalaṃ ārabhati. kiñcipissa  evaṃ hoti ``sukatametaṃ sucaritametaṃ no cassa tena avippaṭisārena  pāmojjaṃ jāyati ^a^V0.0289^ea^ yāva vimutti, tassa sīlavato avippaṭisāro''ti  vibhajjabyākaraṇīyaṃ, ayaṃ vibhattihāro.</p>
              <p>[03] tattha katamā parivattanā? imehi sattahi upanisāsampattīhi  ekādasa upanisā vibhattiyaṃ pajahānaṃ pajahanti, ayaṃ parivattanā.</p>
              <p>[03] tattha katamā vevacanā? imesaṃ ariyadhammānaṃ  balabojjhaṅgavimokkhasamādhisamāpattīnaṃ imāni vevacanāni.</p>
              <p>[03] tattha katamā paññatti? sīlavato avippaṭisāroti  sīlakkhandhe nekkhammapaññattiyā paññattaṃ, nisajjapaññatti ca evaṃ dasa  aṅgāni dvīhi dvīhi aṅgehi paññattāni.</p>
              <p>[03] tattha katamo otaraṇo? idaṃ nibbedhabhāgiyasuttaṃ pañcasu  otiṇṇaṃ yathā yaṃ paṭhamaṃ niddiṭṭhaṃ evamindriyādikhandhadhātuāyatanesu  niddisitabbāni.</p>
              <p>[03] tattha ^a^M0.0293^ea^ katamo sodhano hāro? sīlavato  avippaṭisāroti na tāva suddho ārambho avippaṭisārino  pāmojjanti na tāva suddho ārambho yāni ekādasa padāni desitāni  yadā tadā suddho ārambho, ayaṃ sodhano.</p>
              <p>[03] tattha ^a^P0.0190^ea^ katamo adhiṭṭhāno? sīlavemattatāya  paññattaṃ evaṃ dasa padāni sabbāni sīlakkhandhassa ānisaṃso, te ca  patirūpadesavāso ca paccayo attasammāpaṇidhānañca hetu,  samādhikkhandhassa sukhaṃ hetu passaddhi paccayo, yena jhānasahajāti ca  ṭhānanti jhānaṅgā aparo pariyāyo kāmesu ādīnavānupassanā  samādhino paccayo nekkhamme ānisaṃsadassāvitā hetu.</p>
              <p>[03] tattha katamā samāropanā? yaṃ vīriyindriyaṃ, so  sīlakkhandho. yaṃ sīlaṃ, te cattāro dhammā padhānā. yaṃ  dhammānudhammapaṭipatti, so pātimokkhasaṃvaro. </p>
              <p>[03] 95^b^.^eb^ yassa selopamaṃ cittanti gāthā {passa udā0 34 udāne}, selopamanti  upamā yathā selo vātena na kampati na uṇhena na sītena saṃkampati.  yathā anekā acetanā, te uṇhena milāyanti, sītena  avasussanti, vātena bhajanti. na evaṃ selo virattaṃ rajanīyesu  dosanīye na dussatīti ^a^V0.0290^ea^ kāraṇaṃ dosanīye domanassantaṃ, na duṭṭhena vā  kampati uṇhena vā, so milāyati sītena vā avasussati, evaṃ cittaṃ  rāgena nānussati sītena kampatīti. kiṃ kāraṇaṃ? virattaṃ  rajanīyesu dosanīye na dussati. kiṃ kāraṇaṃ? dosanīye ^a^P0.0191^ea^  panassanti na dussati, aduṭṭhaṃ taṃ na kosissanti, tena  kuppanīye na kuppati, yassevaṃ bhāvitaṃ cittaṃ kuto taṃ dukkhaniddeso ca  ^a^P0.0193^ea^ kuto evarūpassa dukkhaṃ āgamissatīti niddiṭṭhaṃ.</p>
              <p>[03] parivattanāti kuto taṃ dukkhamessatīti yaṃ cetasikaṃ sukhaṃ  anupādisesā ayaṃ natthi sopādisesā ayaṃ atthi. puna evamāhaṃsu  taṃ khaṇaṃ taṃ muhuttaṃ ubhayameva avedayitaṃ sopādisesaṃ yañca  anupādisesaṃ yañca taṃ khaṇaṃ taṃ muhuttaṃ anupādisesaṃ yañca sopādisesaṃ  ca avedayitaṃ. sukhamāpannassa anāvattikanti ayamettha viseso  parivattanā.</p>
              <p>[03] tattha ^a^M0.0294^ea^ katamo vevacano? yassevaṃ bhāvitaṃ  cittaṃ vā bhāvitaṃ subhāvitaṃ anuṭṭhitaṃ vatthukataṃ susamāraddhaṃ. cittanti  mano viññāṇaṃ manindriyaṃ manoviññāṇadhātu.</p>
              <p>[03] tattha ^a^P0.0194^ea^ katamā paññatti? cittaṃ mano  saṅkhārā vūpasamapaññattiyā paññattaṃ. samādhi asekkhapaññattiyā  paññatto. dukkhaṃ ucchinnapaññattiyā paññattaṃ.</p>
              <p>[03] tattha katamo otaraṇo? citte niddiṭṭhe pañcakkhandhā niddiṭṭhā  honti, ayaṃ khandhesu otaraṇo, manoviññāṇadhātuyā niddiṭṭhāya  aṭṭhārasa dhātuyo niddiṭṭhā honti, ayaṃ dhātūsu otaraṇo. manāyatane  niddiṭṭhe sabbāni āyatanāni niddiṭṭhāni honti. tattha manāyatanaṃ  nāmarūpassa padaṭṭhānaṃ. nāmarūpapaccayā saḷāyatanaṃ. tathā  paṭiccasamuppāde. ayaṃ otaraṇo. tattha katamo sodhano suddhoyeva  ārambho.</p>
              <p>[03] tattha katamo adhiṭṭhāno? chaḷindriyaṃ bhāvanā ekattāyaṃ  paññatti chaṭṭhitena kāyo ekattāya paññatto.</p>
              <p>[03] tattha katamo parikkhāro? cittassa pubbahetu samuppādāya  manasikāro ca tappoṇatā ca yaṃ asamāhitabhūmiyaṃ ca visesadhammānaṃ  abhāvitattā cittasatataṃ gacchati, sace samādhino sukhaṃ hetu  avippaṭisāro paccayo, ayaṃ hetu ayaṃ paccayo parikkhāro.</p>
              <p>[03] tattha ^a^V0.0291^ea^ katamā samāropanā? yassevaṃ bhāvitanti tassa dhammā  samāropayitabbā. kāyo sīlaṃ paññā bhāvitacittanti anabhirataṃ  anapaṇataṃ anekaṃ anutaṃ anāpajjāsattaṃ ayaṃ samaññāyatanā na tassa  sekkhassa sammāsamādhi sabbe asekkhā dasa arahantadhammā niddiṭṭhā  honti. asekkhabhāgiyāni suttāni. </p>
              <p>[03] 96^b^.^eb^ yassa ^a^P0.0195^ea^ nūna, bhante,  kāyagatāsati abhāvitā, ayaṃ so aññataraṃ sabrahmacāriṃ {sabrahmacārīnaṃ (ka0)} āsajja  samāpajja appaṭinisajja janapadacārikaṃ pakkameyya, so āyasmā  imasmiṃ vippaṭijānāti dve pajāni paṭijānāti cittabhāvanāyañca  diṭṭhiyā pahānaṃ, kāyabhāvanāyañca diṭṭhippahānaṃ, kāyabhāvanāyañca  taṇhāpahānaṃ, yaṃ paṭhamaṃ upamaṃ karoti. asucināpi sucināpi pathavī  neva aṭṭiyati na jigucchati na pītipāmojjaṃ paṭilabhati, evameva  ^a^M0.0295^ea^ hi pathavīsamena so cetasā anvayena appakena  averena abyāpajjena viharāmīti. iti so āyasmā kiṃ  paṭijānāti, kāyabhāvanāya sukhindriyapahānaṃ paṭijānāti,  cittabhāvanāya somanassindriyapahānaṃ paṭijānāti. kāyikā vedanā  rāgānusayamanugatānaṃ sukhindriyaṃ paṭikkhipati. na hi vedanākkhandhaṃ  yā cetasikā sukhavedanā tattha ayaṃ paṭilābhapaccayā uppajjati sukhaṃ  somanassaṃ. sotaṃ paṭikkhipati, na hi manosamphassajaṃ vedanaṃ.  tattha catūsu mahābhūtesu rūpakkhandhassa anusayapaṭighapahānaṃ bhaṇati.  kāme rūpañca tañca asekkhabhūmiyaṃ. kāye kāyānupassanā  diṭṭhadhammasukhavihārañca. balena ca ussāhena ca sabbaṃ manasi  katattānaṃ pahānaṃ ^a^P0.0196^ea^ medaṃ katālikāya ca purisena ca  maṇḍanakajātikena ca, etehi imassa mātāpitusambhūtaṃ paccavekkhaṇaṃ,  so kāyena ca kāyānupassanāya ca cittena ca cittānupassanāya ca dve  dhamme dhāreti. kāyakilesavatthuṃ cittena ca cittasannissaye cittena  subhāvitena sattannaṃ ca samāpattīnaṃ viharituṃ paṭijānāti.</p>
              <p>[03] gahapatiputtopamatāya ca yathā gahapatiputtassa nānāraṅgānaṃ  vatthakaraṇḍako puṇṇo bhaveyya, so yaṃ yadeva vatthayugaṃ pubbaṇhasamaye  ākaṅkhati, pubbaṇhasamaye nibbāpeti, evaṃ majjhanhikasamaye,  sāyanhasamaye, evameva so āyasmā cittassa subhāvitattā yathārūpena  vihārena ākaṅkhati pubbaṇhasamayaṃ viharituṃ, tathārūpena {yathārūpena (pī0 ka0)} pubbaṇhasamayaṃ  viharati, majjhanhikasamaye, sāyanhasamaye. tena vesa āyasmatā  upamāya me āsitāya pathavī vā anuttarā indriyabhāvanā  bhāvitacittena. tena so āyasmā idaṃ aṭṭhavidhaṃ bhāvanaṃ paṭijānāti  catūsu mahābhūtesu, kāyabhāvanaṃ upakacaṇḍālaṃ purisametakaṃ bhavatalākāsu  cittabhāvanaṃ, imāhi bhāvanāhi tāya bhāvanāya ca samathā  pāripūrimantehi. imehi catūhi paññāpāripūrimantehi. </p>
              <p>[03] 97^b^.^eb^ kathaṃ ^a^V0.0292^ea^ upakacaṇḍālaṃ paṭikūlesu dhammesu  appaṭikūlasaññī viharati? kāyo ^a^P0.0197^ea^ pakatiyā  appaṭikūlaṃ kāye uddhumātakasaññā saṃkhittena nava saññā ime paṭikūlā  dhammā ceso āyasmā paṭikūlato ajigucchito kāyagatāsatiyā  bhāvanānuyogamanuyutto viharati, na hi tassa jigucchappahāya cittaṃ  paṭikūlati.</p>
              <p>[03] kathaṃ ^a^M0.0296^ea^ appaṭikūlesu dhammesu paṭikūlasaññī  viharatīti? kāyo sabbalokassa appaṭikūlo taṃ so āyasmā  asubhasaññāya viharati. evaṃ appaṭikūlesu dhammesu paṭikūlasaññī  viharati.</p>
              <p>[03] kathaṃ paṭikūlesu ca appaṭikūlesu ca appaṭikūlasaññī  viharatīti api sabboyaṃ lokassa yamidaṃ muṇḍo pattapāṇī kulesu  piṇḍāya vicarati, tena ca so āyasmā suvaṇṇadubbaṇṇena  appaṭikūlasaññī cittena ca kāyena nibbidāsahagatena  appaṭikūlasaññī, evaṃ paṭikūlesu appaṭikūlesu ca dhammesu  appaṭikūlasaññī viharati.</p>
              <p>[03] kathaṃ paṭikūlesu ca dhammesu appaṭikūlasaññī viharati?  paṭikūlesu ca dhammesu subhasaññino itthirūpe paṭikūlesu ca  jigucchino vinīlakavipubbake tattha so āyasmā paṭikūlasaññī  viharati.</p>
              <p>[03] kathaṃ paṭikūlesu dhammesu tadubhayaṃ abhinivajjayitvā upekkhako  viharati sato ca sampajāno ca? appaṭikūlesu ca dhammesu  subhasaññino itthirūpe paṭikūlesu ca jigucchino vinīlakavipubbake  tadubhayaṃ abhinivajjayitvā `netaṃ mama'`nesohamasmi'`neso me'  attāti viharati. evaṃ ^a^P0.0198^ea^ tadubhayaṃ abhinivajjayitvā  upekkhako viharati sato sampajāno.</p>
              <p>[03] aparo pariyāyo. tedhātuko lokasannivāso  sabbabālaputhujjanānaṃ appaṭikūlasaññā. tattha ca āyasmā sāriputto  appaṭikūlasaññī viharati. evaṃ appaṭikūlesu dhammesu paṭikūlasaññī  viharati.</p>
              <p>[03] kathaṃ paṭikūlesu dhammesu appaṭikūlasaññī viharati?  paṭikūlasaññino sabbasekkhā idha kā tedhātuke sabbaloke. tattha  katamo bhūmippatto samādhiphale sacchikato appaṭikūlasaññī viharati  ^a^V0.0293^ea^? kiṃ kāraṇaṃ? na hi taṃ atthi yassa lokassa pahānāya  paṭikūlasaññī uppādeyya.</p>
              <p>[03] kathaṃ paṭikūlesu ca appaṭikūlesu ca dhammesu paṭikūlasaññī  viharati? tedhātuke lokasannivāse yāva kāmalokabhūmatā hi rāgānaṃ  vītarāgānaṃ paṭikūlasamatā rūpārūpadhātuṃ appaṭikūlasamatā. tattha ca  āyasmā sāriputto paṭikūlasaññī viharati. evaṃ paṭikūlesu ca  appaṭikūlesu ca dhammesu paṭikūlasaññī viharati.</p>
              <p>[03] kathaṃ ^a^M0.0297^ea^ paṭikūlesu ca appaṭikūlesu ca dhammesu  appaṭikūlasaññī viharati? yaṃ kiñci parato duruttānaṃ durāgatānaṃ  vacanapathānaṃ taṃ vacanaṃ appaṭikūlaṃ yāvatā vācaso appatirūpā tathā  janassa appaṭikūlasaññā. tattha āyasmā sāriputto abhiññāya  sacchikato appaṭikūlasaññī viharati, evaṃ paṭikūlesu ca  appaṭikūlesu ca dhammesu appaṭikūlasaññī viharati. </p>
              <p>[03] 98^b^.^eb^ kathaṃ ^a^P0.0199^ea^ paṭikūlesu ca  appaṭikūlesu ca dhammesu tadubhayaṃ abhinivajjayitvā upekkhako ca  viharati sato ca sampajāno? yañca nesaṃ samanupassati ye dhammā  duccaritā, te dhammā appaṭikūlā. tattha āyasmā sāriputto iti  paṭisañcikkhati ye dhammā duccaritā, te dhammā aniṭṭhavipākā. ye  dhammā sucaritā, te ācayagāmino. so ca sucaritaṃ ācayagāminiṃ  karitvā duccaritaṃ aniṭṭhavipākaṃ karitvā tadubhayaṃ abhinivajjayitvā  upekkhako viharati.</p>
              <p>[03] atha paṭikūlesu ca dhammesu appaṭikūlesu ca paṭikūlasaññī  viharati. taṇhā paṭikūladhammā kiṃ kāraṇaṃ? taṇhāvasena hi sattā  dvīhi dhammehi sattā, kabaḷīkāre āhāre rasataṇhāya sattā, phasse  sukhasaññāya sattā. tatthāyasmā sāriputto kabaḷīkāre ca āhāre  paṭikūlasaññī viharati, phasse ca dukkhasaññī viharati. evaṃ  paṭikūlesu ca appaṭikūlesu ca paṭikūlasaññī viharati.</p>
              <p>[03] kathaṃ paṭikūlesu ca dhammesu appaṭikūlesu ca dhammesu  appaṭikūlasaññī viharati? taṇhākkhayaṃ anuttaraṃ nibbānaṃ tathā  bālaputhujjanānaṃ paṭikūlasaññā pahatasaññā ca. tatthāyasmato  ^a^V0.0294^ea^ sāriputtassa appaṭikūlasaññā abyāpādasaññā ca sāmaṃ paññāya  passitvā evaṃ paṭikūlesu ca dhammesu appaṭikūlasaññī viharati.</p>
              <p>[03] kathaṃ paṭikūlesu ca appaṭikūlesu ca dhammesu appaṭikūlasaññī  viharati? tatiye ^a^P0.0200^ea^ ca nibbāne paṭikūlasaññino  yasena ca kittini ca appaṭikūlasaññino. tatthāyasmā sāriputto  assādañca ādīnavañca nissaraṇañca yathābhūtaṃ sammāpaññāya  paṭijānanto paṭikūlañca appaṭikūlañca dhammaṃ tadubhayaṃ  abhinivajjayitvā appaṭikūlasaññī viharati.</p>
              <p>[03] kathaṃ ^a^M0.0298^ea^ paṭikūlaṃ appaṭikūlañca dhammaṃ tadubhayaṃ  abhinivajjayitvā upekkhako viharati? sato ca sampajāno ca,  yañca samanupassati anunayo appaṭikūlo dhammo paṭigho ca paṭikūlo  dhammo, tatthāyasmā sāriputto anunayassa paṭighappahīnattā upekkhako  viharati sato sampajāno ca. yañcassa samanupassati ayaṃ  pañcavidhā anuttarā indriyabhāvanā. ayaṃ suttaniddeso. </p>
              <p>[03] 99^b^.^eb^ tattha katamo desanāhāro? imamhi sutte kiṃ  desitabbaṃ? tattha vuccate, imamhi sutte diṭṭhadhammasukhavihāro desito,  tathā vimuttaṃ cittaṃ paccavekkhaṇā ca adhipaññādhammaṃ desitaṃ.</p>
              <p>[03] tattha katamo vicayo? ye kāye kāyānupassino viharanti,  tesaṃ cittaṃ anunayappaṭighena na viharati anunayappaṭighena  cābhiramamānassa cittaṃ samaggataṃ bhavissatīti bhāvanāya balametaṃ, ayaṃ  vicayo hāro.</p>
              <p>[03] tattha katamo yuttihāro? kāyabhāvanāya ca cittabhāvanāya ca  na kiñci sabrahmacārī atimaññissatīti. atthi esā yutti, ayaṃ  yuttihāro.</p>
              <p>[03] tattha katamo padaṭṭhāno hāro? kāyabhāvanāya ^a^P0.0201^ea^  paṭhamassa sati upaṭṭhānassa padaṭṭhānaṃ. yā pathavīsamacittatā, sā  aniccānupassanāya padaṭṭhānaṃ.</p>
              <p>[03] tattha katamo lakkhaṇo? yaṃ pathavīsamena cetasā viharati  attānupassī pathavīsamena gihī ^a^V0.0295^ea^ viharati. ko attho pathavīsamenāti?  yathā ye ca selopamatāya akammayuttā evameva pathavīsamo ayaṃ  hiriyatāya. ayaṃ lakkhaṇo.</p>
              <p>[03] tattha katamo catubyūho hāro? imamhi byākaraṇe ko tassa  āyasmato adhippāyo? ye keci arahantā indriyabhāvanaṃ  ākaṅkhiyanti, te pathavīsamataṃ uppādayissantīti. ayaṃ adhippāyo.</p>
              <p>[03] tattha katamo āvaṭṭoti? natthi āvaṭṭassa bhūmi.</p>
              <p>[03] tattha ^a^M0.0299^ea^ katamo vibhatti? yo kāyānupassī  viharati, so pathavīsamacittataṃ paṭilabhissatīti na ekaṃsena. kiṃ  kāraṇaṃ? ye khaṇḍakādichinnakādino, na te pathavīsamacittataṃ  paṭilabhanti. sabbā kāyagatāsati sekkhabhāvanāya nibbānaṃ phalaṃ,  ayaṃ vibhatti.</p>
              <p>[03] tattha katamo parivattano hāro? ye kāyānupassino  viharissanti, tesaṃyeva kāyapaccayā uppajjeyya āsavā  vighātapariḷāhā, ayaṃ parivattano hāro.</p>
              <p>[03] tattha katamo otaraṇo? pañcakkhandhā {sattesu ca pañcakkhandhā (pī0)} avitiṇṇā  {avatiṇṇā (pī0)} bāvīsatindriyāni, tathā yaṃ manindriyaṃ, taṃ manodhātu manāyatanañca.  yaṃ samādhindriyaṃ, taṃ dhammadhātu dhammāyatanañca. ayaṃ otaraṇo hāro.</p>
              <p>[03] tattha ^a^P0.0202^ea^ katamo sodhano hāro? ye ca manasā  cattāro bhāvetabbā, te sabbe bhāvitā yaṃ taṃ manena pahīne pattabbataṃ  sabbattha etassa ca atthāya ārambho, so attho suddho. ayaṃ  sodhano hāro.</p>
              <p>[03] tattha katamo adhiṭṭhāno? ayaṃ samādhi ekattatāya paññatto,  cha kāyā ekattatāya paññattā. pañcindriyāni rūpīni rūpakāyo.  cha vedanākāyā vedanākāyo. cha saññākāyā saññākāyo. cha  cetanākāyā cetanākāyo. cha viññāṇakāyā viññāṇakāyo.  sabbepi ete dhammā dhammakāyotiyeva saṅkhaṃ gacchanti. ayaṃ  adhiṭṭhāno.</p>
              <p>[03] parikkhāroti ^a^V0.0296^ea^ samāpattikosallañca vīthikosallañca {dhītikosallañca (pī0)} hetu. yañca  gocarakosallaṃ yañca kallaṃ taṃ kosallaṃ paccayo. vodānakosallaṃ hetu,  kallaṃ paccayo. sukhaṃ hetu, abyāpajjaṃ paccayo. ayaṃ parikkhāro.</p>
              <p>[03] tattha katamo samāropanoti? yathā pathavī sucimpi  nikkhīpante asucimpi nikkhitte tādiseyeva evaṃ kāyo  manāpikehipi phassehi amanāpikehipi phassehi tādisoyeva  paṭighasamphassena vā sukhāya vedanāya tādisaṃ yo cittaṃ. idaṃ suttaṃ  vibhattaṃ saopammaṃ ugghaṭitaññussa puggalassa vibhāgena. tattha  samāropanāya avakāso natthi. </p>
              <p>[03] 100^b^.^eb^ tattha ^a^M0.0300^ea^ katamaṃ suttaṃ  saṃkilesabhāgiyaṃ? yato ca kusalehi dhammehi na virodhati, na  vaḍḍhati, imaṃ ādīnavaṃ bhagavā deseti, tasmā channaṃ vivareyya, vivaṭaṃ  nātivassati, tato ādīnavato vivareyyāti taṃ ^a^P0.0203^ea^  tīhi dhammehi nābhidhaṃsitāti asubhasaññāya rāgena nābhidhaṃsiyati.  mettāya dosena nābhidhaṃsiyati. vipassanā mohena nābhidhaṃsiyati.  evañcassa yo yo dhammo paṭipakkho tamhi tamhi dhamme paripūrissati.  yo tassa dhammassa akusalo dhammo paṭipakkho, tena  nādhivāsiyati.</p>
              <p>[03] aparo pariyāyo. ye ime dhammā attanā na sakkoti vuṭṭhānaṃ,  te ete dhammā desitā. channamativassatīti tehi vitakkaṃ yena ca  sakkā puna desitaṃ cittaṃ vibhāvetuṃ pariyodāpetuṃ vivekaninnassa  vivekapoṇassa vivekapabbhārassa vuddhiṃ virūḷhiṃ vepullataṃ āpajjati  kusalesu dhammesu, seyyathāpi nāma uppalaṃ vā kumudaṃ vā padumaṃ vā  udake sukkapakkhe cando yāvaratti yāvadivaso āgacchati, tassa  vuddhiyeva pāṭikaṅkhitabbā, na parihāni, evaṃvidhaṃ taṃ cittaṃ  nābhidhaṃsiyati. aparopettha yo akūṭo asaṭho amāyāvī uju  puriso yathābhūtaṃ attānaṃ āvikaroti. tattha yo chādeti tassa  akusalā dhammā cittaṃ anudhāvanti. channamativassatīti yo pana  hoti asaṭho akūṭo amāyāvī uju puriso yathābhūtaṃ attānaṃ  āvikaroti. tassa cittaṃ akusalehi dhammehi na viddhaṃsiyati, ayaṃ  suttattho. </p>
              <p>[03] 101^b^.^eb^ tattha katamā desanā? idha desitā dasa  akusalakammapathā adhivassanatāya dasa kusalakammapathā  anadhivassanatāya akusalehi na ^a^P0.0204^ea^ visujjhati. yathā  vuttaṃ bhagavatā ``cittasaṃkilesā, bhikkhave, sattā saṃkilissantī''ti.</p>
              <p>[03] tattha ^a^V0.0297^ea^ katamo vicayo? yassevaṃ cittaṃ adhivāsiyati, tassa  bujjhitassa yaṃ bhaveyya kūṭeyya, taṃ ānantariyenapi satthari vā  guṇānukampanatāya, ayaṃ vicayo.</p>
              <p>[03] tattha katamā yuttīti? evaṃ anadhivasiyantaṃ cittaṃ vuṭṭhāti.  vuṭṭhitaṃ patiṭṭhahati kusalesu dhammesūti atthi esā yutti.</p>
              <p>[03] padaṭṭhānanti ^a^M0.0301^ea^ channamativassatīti channaṃ asaṃvarānaṃ  padaṭṭhānaṃ, vivaṭaṃ nātivassatīti achannaṃ saṃvaraṇānaṃ. tasmā channaṃ  vivareyya vivaṭaṃ nātivassatīti desanāya padaṭṭhānaṃ.</p>
              <p>[03] lakkhaṇoti channamativassatīti ye keci vicittena channena  ekalakkhaṇā dhammā sabbe te aviddhaṃsiyanti. tasmā channaṃ vivareyya.  vivaṭaṃ nātivassatīti ye keci tena acchannena ekalakkhaṇā dhammā  sabbe te nātivassantīti lakkhaṇo hāro.</p>
              <p>[03] tattha katamo catubyūho hāro? imamhi sutte bhagavato ko  adhippāyo? yesaṃ kesañci cittaṃ akusalā dhammā adhipaṭidesitā te  yathādhammaṃ paṭikarissantīti ayaṃ tattha bhagavato adhippāyo. ayaṃ  catubyūho hāro.</p>
              <p>[03] āvaṭṭoti ^a^P0.0205^ea^ yaṃ channaṃ taṃ duvidhaṃ kampamānaṃ  samucchitabbo. ānantariyasamādhīnaṃ. tattha passaddhiyañca māno  āsave vaḍḍheti, assaddhiyena ca pamādaṃ gacchati, pamādena onamati,  unnaḷabhāvaṃ gacchati. vuttaṃ cetaṃ bhagavatā ``unnaḷānaṃ pamattānaṃ tesaṃ  vaḍḍhanti āsavā''ti cattāri tāni upādānāni, yāni cattāri  upādānāni, te pañcupādānakkhandhā bhavanti. imāni saccāni  dukkhañca samudayo ca. tasmā channaṃ vivareyyāti yena hetunā, te  āsavā vaḍḍhanti. tesaṃ pahīnattā āsavā pahīyante. tattha  appamādena assaddhiyaṃ pahīyati uddhaccakukkuccappahānena oḷārikatā  tassa dve dhammā na samatho ca bhāvanā ca pāripūriṃ gacchanti. yo  tesaṃ āsavānaṃ khayo, ayaṃ nirodho. imāni cattāri saccāni, ayaṃ  āvaṭṭo.</p>
              <p>[03] tattha katamo vibhatti hāro? channamativassatīti na ekaṃso.  kiṃ kāraṇaṃ? yassa assā nivattanā yathāpi sekkhānaṃ.  yathāvuttaṃ bhagavatā -- </p>
              <p>[21] ``kiñcāpi ^a^V0.0298^ea^ sekkho pakareyya pāpaṃ, kāyena vācāya uda  cetasā vā. </p>
              <p>[22] abhabbo hi tassa pariguhanāya, abhabbatā diṭṭhapadassa  hotī''ti..</p>
              <p>[03] kiñcāpi ^a^M0.0302^ea^ tesaṃ nivāraṇaṃ cittaṃ hoti. api  tu appaccayā samāye ca te niddisitabbā, ayaṃ vibhattihāro.</p>
              <p>[03] tattha katamo parivattano hāro. channamativassatīti yassa ye  dhammā sabbaṃ anavivaṭaṃ ativassiyati, vivaṭaṃ nātivassati,  avaguṇantaṃ nātivassati. ayaṃ parivattano hāro.</p>
              <p>[03] tattha katamo vevacano hāro. channanti āvutaṃ nivutaṃ pihitaṃ  paṭikujjitaṃ sañchannaṃ parodhaṃ, vivaṭaṃ nātivassatīti yassa te dhammā  pabbajjitā ^a^P0.0206^ea^ vinodaṃ nādhivassitā vantikatāti, ayaṃ  vevacano hāro.</p>
              <p>[03] tattha katamo paññatti hāro. channamativassatīti  kilesabhāgiyapaññattaṃ vivaṭaṃ nātivassatīti sadhammakiccaṃ yaṃ paṭipadā  paññattiyā paññattaṃ, tasmā hi channaṃ vivareyyāti anusāsanapaññattiyā  paññattaṃ, vivaṭaṃ nātivassatīti niddhānapaññattiyā paññattaṃ, ayaṃ  paññatti hāro.</p>
              <p>[03] tattha katamo otaraṇo hāro? channamativassatīti tayo  kilesā rāgo doso moho, te khandhesu saṅkhārakkhandho...pe0... te  purā yathā niddiṭṭhaṃ khandhadhātuāyatanesu, ayaṃ otaraṇo hāro.</p>
              <p>[03] tattha katamo sodhano hāro? yenārambhena idaṃ suttaṃ bhāsati  so ārambho niyutto.</p>
              <p>[03] adhiṭṭhānoti channamativassatīti ekattatāya paññattaṃ.  kiṃkāraṇaṃ? idaṃ hi ativassatīti imassa ca ativassati evañca  ativassatīti ayaṃ vemattatāya yā suṇasādhāraṇehi lakkhaṇehi  paññāpiyati, sā ekattapaññatti.</p>
              <p>[03] tattha katamo parikkhāro? yañca taṃ ativassiyanti, tassa  dve hetū dve paccayā akusalapasuteva ^a^V0.0299^ea^ vācakattābhirati ca. ime dve  ayonisomanasikāro ca kusalā dhammā vopasaggā ca, ime dve paccayā.</p>
              <p>[03] tattha katamo samāropano? channamativassatīti vemati  passatīti channaṃ yaṃ pariggahituṃ yaṃ adesituṃ appassutaṃ yaṃ kathaṃkathā  vibhūtena ^a^P0.0207^ea^ akusalamūlena yaṃ taṇhāya ca te vaḍḍhati  dosāti sannitvā te appasakkhayena saṅkhārā. saṅkhārapaccayā  viññāṇaṃ yāva jarāmaraṇaṃ, ayaṃ samāropano ^a^M0.0303^ea^. yaṃ  puna tathā desanā, tasseva akusalā dhammā vuddhiṃ virūḷhiṃ  vepullatamāpajjati tassa saṅkhārā nirodhā, ayaṃ samāropano. </p>
              <p>[03] 102^b^.^eb^ cattāro puggalā {passa a0 ni0  4.85} tamo tamaparāyanoti...pe0...  tattha katamo vuccate tamo nāma? yo tamo andhakāro, yathā vuttaṃ  bhagavatā ``yathā andhakāre tasmiṃ bhayānake sakampidhātupuriso na  passati, evameva aññāṇato tamopanandhakāro pāpakasakammasavipākaṃ na  saddho hoti. iti evaṃ lakkhaṇatā aññāṇaṃ tamo avijjā moho,  yena sattā yathābhūtaṃ nappajānanti, iti vuccati tamoti. so tiṇṇaṃ  cakkhūnaṃ tamo maṃsacakkhuno dibbacakkhuno paññācakkhuno, imesaṃ  cakkhūnaṃ idha tamo niddisiyati aññāṇanti. tattha katamaṃ aññāṇaṃ  adassanaṃ? atha nissaye yaṃ pubbante aññāṇaṃ aparante aññāṇaṃ  pubbantāparante aññāṇaṃ hetumhi aññāṇaṃ paccayamhi aññāṇaṃ tassa  aññāṇino samādhibhūtassa eso nissando. yaṃ na jānāti idaṃ  sevitabbaṃ idaṃ na manasikātabbanti. so tena tamena niddisiyati  tamopi yathā vuccati. mūḷhoti evaṃ cetanā. tena tamena so  puggalo vuccati. tamoti ^a^P0.0208^ea^ so tena tamena  asamūhatena asamucchinnena tapparamo bhavati tapparāyano, ayaṃ vuccati  puggalo tamo tamaparāyanoti. parāyanoyeva dhammo manasikātabbo  so tamo dahati aññacittaṃ upaṭṭhapeti. te cassa dhammā  nijjhānakkhamanti. so sutamayāya paññāya samanupassati.</p>
              <p>[03] tattha katamo tamo jotiparāyano? so tena paññāvasena  iriyati evaṃ tasseva iriyantassa parāyano bhavati. ayaṃ vuccate  puggalo tamo jotiparāyano.</p>
              <p>[03] tattha katamo puggalo joti jotiparāyano {jotiparāyano (pī0)}? tattha vuccati  joti nāma yaṃ tassa ce tamassa paṭipakkhena ye ca dhamme antamaso  ñāṇāloko, so suṇadhammo puggalo tamo jotiparāyano, tattha  vuccate, yoyaṃ puggalo tamo jotiparāyano, so yadi tathārūpaṃ  kalyāṇamittaṃ paṭilabhati, yo naṃ akusalato ca nivāreti ^a^M0.0304^ea^  bhāvitakusalatāva bhāvī niyojetīti ^a^V0.0300^ea^. evañca saddhammaṃ  deseti. ime dhammā kusalā, ime dhammā akusalā. ime dhammā  sāvajjā, ime dhammā anavajjā. ime dhammā sevitabbā, ime dhammā  na sevitabbā. ime dhammā bhajitabbā, ime dhammā na bhajitabbā.  ime dhammā upasampajja vihātabbā, ime dhammā na upasampajja  vihātabbā. ime dhammā manasikātabbā, ime dhammā na  manasikātabbāti. paccate saññāya yathā saññāyati satindriyāni,  so evaṃ pajānāti. ime dhammā kusalā, ime dhammā akusalā.  ime dhammā sāvajjā, ime dhammā anavajjā. ime dhammā sevitabbā,  ime ^a^P0.0209^ea^ dhammā na sevitabbā. ime dhammā bhāvetabbā,  ime dhammā na bhāvetabbā. ime dhammā upasampajja vihātabbā, ime  dhammā na upasampajja vihātabbā. ime dhammā manasikātabbā, ime  dhammā na manasikātabbāti. so te dhamme susuyyati, sotaṃ  odahati, aññaṃ cittaṃ upaṭṭhapeti, te cassa dhammā nijjhānakkhamanti,  so sutamayāya paññāya samannāgato so tena paccayavasena iriyati evaṃ  tasseva iriyanti tapparamo bhavati tapparāyano. ayaṃ vuccate puggalo  tamo tamaparāyano.</p>
              <p>[03] tattha katamo puggalo joti tamaparāyano? joti nāma yā  tasseva tamassa paṭipakkhena ye dhammā antamaso ñāṇāloko, so puna  dhammo. katamā uccate? paññāyato paṇḍitoti vuccate, so evaṃ  pajānāti. ime dhammā kusalā, ime dhammā akusalā. ime dhammā  sāvajjā, ime dhammā anavajjā. ime dhammā sevitabbā, ime dhammā  na sevitabbā. ime dhammā bhāvitabbā, ime dhammā na bhāvitabbā.  ime dhammā upasampajja vihātabbā, ime dhammā na upasampajja  vihātabbā. ime dhammā manasikātabbā, ime dhammā na  manasikātabbā. idha pana pāpamittasaṃsevano pāpamittavasānugo  akusale dhamme abhivaḍḍheti, kusale dhamme pajahati. so tena  pamādena paccayasaññā amanasikatvā assatiasampajaññaṃ āsevati.  tayā yo paṭipakkho tamo, so pavaḍḍheti. so tamābhibhūto parāyano  tamaparamo ceva bhavati. ayaṃ ^a^P0.0210^ea^ vuccati puggalo joti  tamaparāyano. </p>
              <p>[03] 103^b^.^eb^ tattha katamo puggalo joti jotiparāyano?  tattha vuccate soyaṃ puggalo kalyāṇamittassa sannissito bhavati sakkā  saṃyogī kusalaṃ ^a^M0.0305^ea^ gavesī, so kalyāṇamitte  upasaṅkamitvā paripucchati, paripañhayati: kiṃ kusalaṃ, kiṃ akusalaṃ?  kiṃ sāvajjaṃ, kiṃ anavajjaṃ? kiṃ sevitabbaṃ, kiṃ na sevitabbaṃ? kiṃ  bhāvitabbaṃ, kiṃ na bhāvitabbaṃ? kiṃ upasampajja vihātabbaṃ, kiṃ na  upasampajja vihātabbaṃ? kiṃ manasikātabbaṃ, kiṃ na manasikātabbaṃ?  kathaṃ saṃkileso hoti, kathaṃ vodānaṃ hoti? kathaṃ pavatti hoti, kathaṃ  nivatti ^a^V0.0301^ea^ hoti? kathaṃ bandho hoti, kathaṃ mokkho hoti? kathaṃ  sakkāyasamudayo hoti, kathaṃ sakkāyanirodho hoti? so ettha desitaṃ  yathā upaṭṭhitaṃ tathā sampaṭipajjanto so evaṃ pajānāti. ime dhammā  kusalā, ime dhammā akusalā. evaṃ...pe0... yāva kathaṃ  sakkāyasamudayo hoti, kathaṃ sakkāyanirodho hotīti vitthārena kātabbaṃ.  so te dhamme adhipāṭikaṅkhāti evaṃ lakkhaṇaṃ ñāṇaṃ vijjā  ālokaṃ vaḍḍheti. so puggalo tapparamo bhavati tapparāyano, ayaṃ  vuccate puggalo joti jotiparāyano.</p>
              <p>[03] tattha katamo puggalo tamo tamaparāyano? yo akusalaṃ dhammaṃ  dīpeti. taṃ bhāvanāya hīnāsu gatīsu upapattiṃ dasseti, tapparamo  bhavati tapparāyano. ayaṃ vuccate puggalo tamo tamaparāyano.</p>
              <p>[03] tattha yo puggalo tamo jotiparāyano? so tamena  akusalassa kammassa vipākaṃ dasseti. tameti yaṃ cakkhu  kalyāṇamittassa yena akusale dhamme pajahati, kusale dhamme  abhivaḍḍhati.</p>
              <p>[03] tattha ^a^P0.0211^ea^ yo ca paṇītāsu gatīsu upapattiṃ  dasseti, tapparamo tena vuccate tamo jotiparāyano.</p>
              <p>[03] tattha yo puggalo joti tamaparāyano? kusalassa kammavipākaṃ  dasseti. yaṃ cakkhu pāpamittasaṃsaggena pāpamittupasevena  pāpamittavasānugo akusalaṃ dhammaṃ abhivaḍḍhati, taṃ bhāvanāya hīnāsu  gatīsu upapattiṃ dasseti. tapparamo tena vuccate joti tamaparāyano.</p>
              <p>[03] tattha yo puggalo joti jotiparāyano so jotitā pabhātā {jotitabhāvatāya (pī0)}   yāva paṇītāsu gatīsu upapattiṃ dasseti. tapparamo tenāha joti  jotiparāyano.</p>
              <p>[03] jotitamaparāyanena ^a^M0.0306^ea^ dasa akusalānaṃ kammānaṃ  udayaṃ dasseti. tamena puggalena akusalānaṃ kammānaṃ vipākaṃ dasseti.  na akusalānaṃ dhammānaṃ vipākaṃ dasseti. tamena aṭṭha micchattāni  dasseti. jotinā aṭṭha sammattāni dasseti. jotinā  tamaparāyanena dasa akusalakammapathe dasseti. jotinā paṇītattaṃ  dasseti. tamena jotiparāyanena atapanīyaṃ dhammaṃ dasseti.  jotinā tamaparāyanena tapanīyaṃ dhammaṃ dasseti. ayaṃ suttattho. </p>
              <p>[03] 104^b^.^eb^ tattha ^a^V0.0302^ea^ katamo desanā hāro? imamhi sutte kiṃ  desitaṃ? tattha vuccate imamhi sutte kusalākusalā dhammā desitā.  kusalākusalānañca dhammānaṃ vipāko desito. hīnappaṇītānañca  sattānaṃ gati nānākāraṇaṃ desitaṃ. ayaṃ desanā hāro.</p>
              <p>[03] tattha katamo vicayo hāro? akusalassa ^a^P0.0212^ea^  kammassa yo vipākaṃ paccanubhoti. tattha ṭhito akusale dhamme  uppādiyati vicayantaṃ yujjati. kusalassa kammassa yo vipākaṃ  paccanubhoti. tattha ṭhito kusale dhamme uppādiyati vicayantaṃ  yujjati. ayaṃ vicayo yutti ca.</p>
              <p>[03] tattha katamo padaṭṭhāno hāro? yo puggalo joti, so  paccavekkhaṇāya padaṭṭhānaṃ. yo puggalo tamo, so tamādinnaṃ  vānupassanāya padaṭṭhānanti dasseti. tamena jotiparāyanena  appamādassa padaṭṭhānaṃ dasseti, tamo avijjāya ca diṭṭhiyā ca padaṭṭhānaṃ  dasseti. jotinā tamaparāyanena pamādassa ca diṭṭhiyā ca padaṭṭhānaṃ  dasseti. ayaṃ padaṭṭhāno.</p>
              <p>[03] tattha katamo lakkhaṇo hāro? tamena tamaparāyanena tamoti  avijjāya niddiṭṭhāya sabbakilesadhammā niddiṭṭhā honti. tamena  jotiparāyanena jotivijjāya niddiṭṭhāya sabbe bodhipakkhiyadhammā  niddiṭṭhā honti. jotitamaparāyanena pamādo niddiṭṭho hoti. tamena  jotiparāyanena appamādo niddiṭṭho hoti. ayaṃ lakkhaṇo hāro.</p>
              <p>[03] tattha katamo catubyūho hāro? imamhi sutte bhagavato ko  adhippāyo? ye sattā nīcakulino, na te imaṃ sutvā kusale dhamme  samādāya vattissanti. ye sattā uccakulino, te imaṃ dhammadesanaṃ  sutvā ^a^M0.0307^ea^ bhiyyoso mattāya kusale dhamme samādāya  vattissantīti. ayaṃ catubyūho hāro. bhūmiyaṃ upadeso.</p>
              <p>[03] tattha katamo āvaṭṭo hāro? yā avijjāto pabhūti taṇhā,  ayaṃ samudayo. yo tamo tamaparāyano, idaṃ dukkhaṃ. imāni dve  saccāni dukkhañca samudayo ca joti yena suttena dhammena  paññāpiyati, so ^a^P0.0213^ea^ dhammo paññindriyassa padaṭṭhānaṃ.  tena amohena tīṇi kusalamūlāni pāripūriṃ gacchanti saggassa  padaṭṭhānaṃ.</p>
              <p>[03] tattha katamā vibhatti? tamo tamaparāyanoti na ekaṃsena.  kiṃ kāraṇaṃ? atthi tamo ca ^a^V0.0303^ea^ bhavo aparāpariyavedanīyena ca kusalena  jotinā puggalena sahopattibhāve. atthi joti ca bhavo  aparāpariyavedanīyena ca akusalena tamena puggalena sahopattibhāve  parivattanā tamesu paṭipakkhoti jotinā tamaparāyano.</p>
              <p>[03] tattha katamo vevacano? yo tamo, so evaṃ attabyāpādāya  paṭipanno, so assaddhāya bālo akusalo abyatto anādīnavadassī.  yo joti, so attahitāya paṭipanno paṇḍito kusalo byatto  ādīnavadassī. ayaṃ vevacano.</p>
              <p>[03] tattha katamā paññatti? so puggalo vipākapaññattiyā  paññāpiyati, akusale pariyādinnatā paññāpiyati.  jotikusaladhammupapattipaññattiyā paññāpiyati   kusaladhammavipākapaññattiyā cāti.</p>
              <p>[03] otaraṇoti ye avijjāpaccayā saṅkhārā yañca jarāmaraṇaṃ yā  ca avijjā, taṃ padaṭṭhānaṃ, niddesena vijjuppādo avijjānirodho yo  yāva jarāmaraṇanirodho, ime dve dhammā saṅkhārakkhandhapariyāpannā.  dhammadhātu dhammāyatanañca padaṭṭhānaṃ niddesena dhātūsu.</p>
              <p>[03] tattha katamo sodhano? imassa suttassa desitassa ārambho.  adhiṭṭhānoti ^a^P0.0214^ea^ tamoti bhagavā bravīti, na ekaṃ puggalaṃ  deseti. yāvatā sattānaṃ gati, tattha ye duccaritadhammena upapannā, te  bahulādhivacanena tamo niddisati. yā joti sabbasattesu  kusaladhammopapatti sabbaṃ taṃ jotīti abhilapati ayamekatā paccayo  yonisomanasikārapaññatti catunnaṃ mahābhūtānaṃ puggalānaṃ.</p>
              <p>[03] tattha ^a^M0.0308^ea^ katamo parikkhāro? akusalassa  pāpamittatā paccayo, ayoniso manasikāro hetu. kusalassa  kalyāṇamittatā paccayo, yoniso manasikāro hetu.</p>
              <p>[03] tattha katamā samāropanāti? idhekacco nīce kule paccājāto  hotīti nīce kule paccājāto rūpesu saddesu gandhesu rasesu phassesu,  so upapanno sabbamhi mānussake upabhogaparibhoge. joti paṇītesu  kusalesu upapanno sabbamhi mānussake upabhogaparibhoge upapannoti. </p>
              <p>[03] 105^b^.^eb^ tattha ^a^V0.0304^ea^ katamaṃ saṃkilesabhāgiyaṃ nibbedhabhāgiyaṃ ca  suttaṃ? na taṃ daḷhaṃ bandhanamāhu dhīrāti gāthā. kena kāraṇena taṃ  bandhanaṃ daḷhaṃ? catūhi kāraṇehi issariyena sakkā mocetuṃ dhanena vā  aññena vā yācanāya vā parāyanena vā. yesu ca ayaṃ rāgo  maṇikuṇḍalesu puttesu dāresu ca yā apekkhā, idamassa cetasikabandhanaṃ.  taṃ na sakkā issariyena vā dhanena vā aññena vā yācanāya vā  parāyanena vā mocetuṃ. na ca tattha koci atthi ^a^P0.0215^ea^  pāṭibhogo. iminā bandhanato mocayitthāti devo vā manusso vā  tadidaṃ bandhanaṃ rāgānusayena ca chasu bāhiresu ca āyatanesu bandhati.  rūpesu rūpataṇhā bandhati, yāva dhammesu dhammataṇhā. yo idha  loke bandho paralokasmiṃ bandho nīyati. so bandho jāyati, bandho  mīyati. bandho asmā lokā paraṃ lokaṃ gacchati. na sakkā mocetuṃ  aññatra ariyamaggena imañca bandhanaṃ. maraṇabhāvañca upapattibhāvañca  bhayato viditvā chandarāgaṃ pajahati. so imaṃ chandarāgaṃ pajahitvā  atikkamati. ayañca loko ito paraṃ dutiyo.</p>
              <p>[03] tattha yaṃ bandhanāsaṅkhārānaṃ pahānaṃ idaṃ vuccati ubhayesu ṭhānesu  vīriyaṃ, gandhaparivāto {ganthaparivaso (pī0) ganthaparivuto (ka0)} sumuni nopalimpati. tatheva pariggahesu  puttesu dāresu ca avūḷho salloti tasseva taṇhāya pahānaṃ dasseti.  ayaṃ taṇhāmūlassa pahānā vare {ahanāvare (pī0), ahanāvaro (ka0)} appamattoti kāmo pamādavattati  pahānāya nekkhammābhirato appamādavihārī bhavati. tassa āsayaṃ  pahānāya neva imaṃ lokaṃ āsīsati na paralokaṃ. na idhalokaṃ  nissitaṃ, piyarūpaṃ sātarūpaṃ ākaṅkhati. nāpi paralokaṃ nissitaṃ  piyarūpaṃ sātarūpaṃ ^a^M0.0309^ea^ ākaṅkhati, tena vuccate  ``nāsīsate lokamimaṃ paraṃ lokañcā''ti. yaṃ tassa pahānaṃ taṃ  chedanaṃ aṭṭhakavaggiyesu muni niddiṭṭho. so idha virodho  aṭṭhakavaggiyesu nāsīsanaṃ idha anāthā. tathāyaṃ taṇhāya tassa  pariggahassa vatthukāmassa ^a^P0.0216^ea^ ekagāthāya ete sabbe  kāmā dassitā. tena bhagavā deseti ``etampi chetvāna  paribbajanti anapekkhino sabbakāme pahāyā''ti. imissā gāthāya  dvidhā niddeso saṃsandananiddeso ca samayaniddeso ca, yathā ayaṃ gāthā  saṃkilesabhāgiyañca nibbedhabhāgiyañca, evaṃ tāya gāthāya  saṃkilesabhāgiyañca nibbedhabhāgiyañca visajjanā. evaṃ gāthā  sabbagāthāsu byākaraṇesu vā niddiṭṭhaṃ suttaṃ. </p>
              <p>[03] 106^b^.^eb^ tattha katamā desanā? imaṃ suttaṃ  kenādhippāyena desitaṃ. ye rāgacaritā sattā, te kāme  pajahissantīti ayaṃ tattha bhagavato adhippāyo.</p>
              <p>[03] tattha katamo vicayo? yassa dasavatthukā kilesā uttiṇṇā  vantā viditā. katame dasavidhāti ^a^V0.0305^ea^, kilesakāmā ca  orambhāgiyauddhambhāgiyā ca saṃyojanā dasavatthukāni āyatanāni,  ayaṃ vicayo.</p>
              <p>[03] tattha katamā yutti? ye sārattā te gāḷhabandhanena bandhanti  atthi esā yutti.</p>
              <p>[03] tattha katamo padaṭṭhāno? sāratto maṇikuṇḍalesu mamaṃkārassa  padaṭṭhānaṃ. apekkhāti atītavatthussa sarāgassa padaṭṭhānaṃ. etampi  chetvāti bhāvanāya padaṭṭhānaṃ.</p>
              <p>[03] tattha katamo lakkhaṇo? sārattacitto maṇikuṇḍalesu yo  ahaṃkāre visatto mamaṃkāre visatto, yo puttadāre sāratto.  khettavatthusmiṃ sāratto. ayaṃ ^a^P0.0217^ea^ lakkhaṇo hāro.</p>
              <p>[03] tattha katamo catubyūho hāro? idha sutte bhagavato ko  adhippāyo. ye nibbānena chandikā bhavissanti, te puttadāre taṇhaṃ  pajahissanti. ayaṃ tattha bhagavato adhippāyo. imāni cattāri  saccāni.</p>
              <p>[03] tattha katamo āvaṭṭo? yā puttadāre taṇhā, ayaṃ samudayo.  ye upādinnakkhandhā, te ye ca bāhiresu rūpesu rūpapariggaho, idaṃ  dukkhaṃ, yaṃ ^a^M0.0310^ea^ tattha chedanīyaṃ, ayaṃ nirodho. yena  bhijjati, ayaṃ maggo. vibhattīti natthi vibhattiyā bhūmi,  parivattanoti paṭipakkho niddiṭṭho.</p>
              <p>[03] tattha katamo vevacano? niddiṭṭho vevacano. tattha katamo  otaraṇo? atthi taṇhā eko satto otiṇṇo tappaccayā viññāṇaṃ  yāva jarāmaraṇaṃ. yā tattha vedanā, ayaṃ avijjā vijjuppādā  avijjānirodho yāva jarāmaraṇanirodho.</p>
              <p>[03] tattha katamo sodhano? suddho gāthāya ārambho. tattha  katamo adhiṭṭhāno? na taṃ daḷhaṃ bandhanamāhu dhīrāti ekattatāya  paññattā, na vemattatāya. cattāro rāgā kāmarāgo rūparāgo bhavarāgo  diṭṭhirāgo cāti ekattatāya paññattā.</p>
              <p>[03] tattha katamo parikkhāro? yesaṃ rāgo maṇikuṇḍalesu tassa  subhasaññā hetu, anubyañjanaso ^a^V0.0306^ea^ ca nimittaggāhitā paccayo. yāya te  chinnāni tassa asubhasaññā hetu,  nimittaggahaṇānubyañjanaggahaṇavinodanaṃ paccayo.</p>
              <p>[03] tattha ^a^P0.0218^ea^ katamo samāropano? sāratto  maṇikuṇḍalesu sammūḷhavidho duṭṭhātipi etampi {evampi (pī0 ka0)} chetvāna paribbajantīti  taṃ pariññātatthaṃ parivajjitatthaṃ pajahitā, ayaṃ samāropano. </p>
              <p>[03] 107^b^.^eb^ yaṃ cetasikaṃ yaṃ pakappitaṃ vitthārena paccayo, yaṃ  vā cetasikaṃ kāyikaṃ cetasikaṃ kammaṃ. kiṃkāraṇā? cetasikā hi  cetanā manokammāti vuccate, sā cetanākammaṃ, yaṃ cetasikaṃ imaṃ  kāyikañca vācasikañca imāni tīṇi kammāni niddiṭṭhāni.  kāyakammaṃ vacīkammañca tāni kusalāni piyaṃ kāyena ca vācāya ca  ārabhati parāmasati, ayaṃ vuccati sīlabbataparāmāso. saṅkappanā te  tividhā saṅkhārā puññamayā apuññamayā āneñjamayā, tappaccayā  viññāṇaṃ te ārammaṇametaṃ hoti viññāṇassa ṭhitiyā. yā  subhasaññā sukhasaññā attasaññā ca. idaṃ cetasikaṃ. yaṃ rūpūpagaṃ  viññāṇaṃ tiṭṭhati rūpārammaṇaṃ rūpapatiṭṭhitaṃ nandūpasecanaṃ vuddhiṃ  virūḷhiṃ vepullataṃ gacchati, ayaṃ saṅkappanā, iti yaṃ viññāṇaṭṭhitīsu  ^a^M0.0311^ea^ ṭhitaṃ paṭhamābhinibbattiārammaṇavasena upādānaṃ, idaṃ  vuccati cetasikanti.</p>
              <p>[03] tattha ṭhitassa arūpassa yā nikanti ajjhosānaṃ, idampi  sakampitaṃ manāpikesu rūpesu piyarūpasātarūpesu ābhogo, idaṃ  cetasikaṃ. yaṃ ceteti sattesu {sattasu (pī0)} manāpikesu abhijjhākāyagantho  paṭighānusayesu byāpādakāyagantho sabbe cattāro ganthā, ayaṃ ^a^P0.0219^ea^  pañcasu kāmaguṇesu paṭhamābhinipāto cittassa yā cetanā yassa  tattha assādānupassissa anekā pāpakā akusalā dhammā cittaṃ  arūpavatiyo honti. puggalo rāgānubandhibhūto tehi kilesakāmehi  yathā kāmakaraṇīyo, ayaṃ vuccate kāmesu pakappanā. evaṃ sabbe  cattāro oghā. yaṃ tehi kāmehi saṃyutto viharati bhāvito  ajjhosanno, ayaṃ cetanā. yassa tathāyaṃ avītarāgassa  adhigatapemassa tassa vipariṇāmaññathābhāvā uppajjanti  sokaparidevadukkhadomanassupāyāsā dukkhānuparivattitaṃ viññāṇaṃ hoti  saritassa vayadhammasamuppādo cittaṃ pariyādiyati, idaṃ vuccati  pakappitanti.</p>
              <p>[03] ekamekassa ceteti ca pakappeti ca viññāṇassa ṭhiti yā  hoti, sā ca ṭhiti dvidhā ārammaṇaṭṭhiti ca āhāraṭṭhiti ca. tattha  yā ārammaṇaṭṭhiti, ayaṃ nāmarūpassa paccayo ^a^V0.0307^ea^. yā āhāraṭṭhiti yā  punabbhavābhinibbattikā ṭhiti yā ca ponobhavikā ṭhiti, ayaṃ vuccati  ārammaṇaṃ. taṃ hoti viññāṇassa ṭhitiyā tassa viññāṇapaccayā  nāmarūpaṃ yāva jarāmaraṇañca ceteti, atha ca puna patthayate yato na  ponobhavikā anāgatavatthumhi, ayaṃ paṭipakkho niddiṭṭho. na ceteti  na patthayati atha ca dūsetīti duvidho niddeso. assa pubbe hoti  taṃ cetasikaṃ taṃ pakappitaṃ asamūhataṃ tappaccayā, ayaṃ viññāṇassa ṭhiti  hoti. </p>
              <p>[03] 108^b^.^eb^ atha ^a^P0.0220^ea^ vā tassa anusayā  āvibhavanti tappaccayā tassa punabbhavo nibbattati. atha vā naṃ  saṃkiyate appetu āgāre vā, sukhumā vā santi vā na saṃkiyate kāme  taṃ evaṃ niccesupi āgāresu jāto hoti. taṃ nayati yaṃ no kappetuṃ  evaṃ saṅkhārā cetitā pakappitā ca ārammaṇabhūtā ^a^M0.0312^ea^  honti, yā ca cetanā yā ca pakappanā yañca vatthu nibbattaṃ, ubhopi  ete ārammaṇaṃ viññāṇassa tathā cetanāya ca saṅkappanāya ca patthanāya  ca bhūtā sattā ceteti ca saṅkappeti ca. yaṃ gavesanā na ca ceteti  na ca saṅkappeti. katame ca sattā bhūtā? ye ca tanujātāṇḍajāpi  aṇḍakā anubhinnā saṃsedajā na ca sambhinnā ime bhūtā. katame  sambhavesino gabbhagatā aṇḍagatā saṃsaranto ime na ceteti na pattheti  na ca saṅkappeti. anusaye na ca punabbhavo nibbattīti? ye bhūtā  sattā ye sambhavesino, te thāvarā. ye vā sato cetenti patthenti ca  ye thāvarā. te na ca cetenti, na ca patthenti, na ca saṅkappenti,  anusayena ca saṃsaranti.</p>
              <p>[03] aparo pariyāyo. ye ariyapuggalā sekkhā, tattha te na ca  cetenti, na ca saṅkappenti, anusayena puna uppajjanti.</p>
              <p>[03] aparo pariyāyo. sukhumā pāṇā bhūmigatā udakagatā  cakkhuno āpāthaṃ nāgacchanti, te na ca cetenti, na ca saṅkappenti,  anusayena ca saṃsaranti.</p>
              <p>[03] aparo pariyāyo. bāhikā sabbe bhikkhū abhimānikā, te na  ca cetenti, na ca patthayanti, anusayena ca saṃsaranti, na ca  cetenti, na ca saṅkappenti, na ca anusenti. ārammaṇampetaṃ  ^a^P0.0221^ea^ na hoti viññāṇassa ṭhitiyā.</p>
              <p>[03] na ca cetetīti pariyuṭṭhānasamugghātaṃ dasseti. na ca  anusetīti anusayasamugghātaṃ dasseti ^a^V0.0308^ea^. na ca cetetīti oḷārikānaṃ  kilesānaṃ pahānaṃ dasseti. na ca anusetīti sukhumānaṃ kilesānaṃ  pahānaṃ dasseti. na ca cetetīti yena bhūmi ca na ca patthayantīti  sakadāgāmī anāgāmī, na ca anusetīti arahaṃ, na ca cetetīti  sīlakkhandhassa paṭipakkhena pahānaṃ dasseti, na ca patthayatīti  samādhikkhandhassa paṭipakkhena pahānaṃ dasseti, na ca anusayatīti  paññākkhandhassa paṭipakkhena pahānaṃ dasseti, na ca cetetīti  apuññamayānaṃ saṅkhārānaṃ pahānaṃ dasseti, na ca patthayatīti  puññamayānaṃ saṅkhārānaṃ pahānaṃ dasseti, na ca anusetīti  āneñjamayānaṃ saṅkhārānaṃ pahānaṃ dasseti, na ca cetetīti  anaññātaññassāmītindriyaṃ, na ca patthayatīti aññindriyaṃ, na ca  anusayatīti aññātāvino indriyaṃ. na ca cetetīti mudukā  indriyabhāvanā, na ca patthayatīti ^a^M0.0313^ea^  majjhaindriyabhāvanā, na ca anusetīti adhimattā indriyabhāvanā.  ayaṃ suttattho. </p>
              <p>[03] 109^b^.^eb^ tattha katamā desanā? idha sutte cattāri  saccāni desitāni. yañca cetayitaṃ yañca pakappitaṃ atthi etaṃ  ārammaṇaṃ cittaṃ patiṭṭhati vicinati {vicinayati (pī0 ka0)} yujjati. na ca cetetīti na ca  patthayatīti atthi evaṃ ārammaṇaṃ anusaye viññāṇamiti viciniyati  yujjati na ca ceteti na ca patthayati. anusayappahānā viññāṇaṭṭhitiṃ  na gavesanti, viciyantaṃ yujjati. ayaṃ yuttivicayo.</p>
              <p>[03] tattha katamo padaṭṭhāno? cetanā ^a^P0.0222^ea^ pariyuṭṭhānaṃ  cetanāpariyuṭṭhānassa padaṭṭhānaṃ. saṅkappanaṃ upādānassa padaṭṭhānaṃ.  anusayo pariyuṭṭhānassa padaṭṭhānaṃ. tesaṃ chandarāgavināsāya bhāvanā  bhavarāgassa pahānaṃ.</p>
              <p>[03] tattha katamo lakkhaṇo? yaṃ cetasikanti vedayitaṃ pakappitaṃ  uggahitaṃ viññātaṃ tabbiññāṇaṃ ārammaṇampi paccayopi.</p>
              <p>[03] tattha katamo catubyūho? idha sutte bhagavato ko adhippāyo?  ye punabbhavaṃ na icchanti, te na cetayissanti na ca  patthayissantīti, ayaṃ adhippāyo.</p>
              <p>[03] āvaṭṭoti yā ca cetanā patthanā ca anusayo ca  viññāṇaṭṭhitipahānā ca, imāni dve saccāni. vibhattīti natthi  vibhattiyā bhūmi. parivattanā pana paṭipakkhaṃ suttaṃ.</p>
              <p>[03] tattha ^a^V0.0309^ea^ katamo vevacano? cetanā rūpasañcetanā  yāvadhammasañcetanā. yo anusayo, te satta anusayā.</p>
              <p>[03] paññattīti cetanāpariyuṭṭhānaṃ paññattiyā paññattā. saṅkappanaṃ  upādānapaññattiyā paññattaṃ. anusayo hetupaññattiyā paññatto.  viññāṇaṭṭhiti upapattihetupaññattiyā paññattā. cetanā saṅkappanā  anusayo samucchedo chandarāgavinayapaññattiyā paññatto. paṭhame keci  dvīhi parivattakehi paṭiccasamuppādo idappaccayatāya majjhapaññatti.</p>
              <p>[03] otaraṇoti ^a^M0.0314^ea^ dvīhi parivattakehi dukkhañca  samudayo ca majjhimakehi maggo ca nirodho ca. sodhanoti sutte  suttassa ārambho.</p>
              <p>[03] adhiṭṭhānoti ^a^P0.0223^ea^ yañcetayitaṃ sabbaṃ adhiṭṭhānena  ekattāya paññattaṃ. saṅkappitanti upādānekattāya paññattaṃ. viññāṇaṃ  ekattāya paññattaṃ.</p>
              <p>[03] parikkhāroti subhañca ārammaṇaṃ ayoniso manasikāro cetanā  hetupaccayatāya paccayo. viññāṇassa patiṭṭhāno dhammo  ārammaṇapaccayatāya paccayo. tassa manasikāro hetupaccayatāya paccayo.</p>
              <p>[03] tattha katamo samāropano? idaṃ suttaṃ saññitaṃ tattha ceteti  visajjanā iti niddisitabbā. tassa diṭṭhiyā viññāṇapaccayā  nāmarūpaṃ yāva jarāmaraṇaṃ, ayaṃ samāropano. ārammaṇametaṃ na hoti  viññāṇassa ṭhitiyā, viññāṇanirodhā nāmarūpanirodho,  nāmarūpanirodhā yāva jarāmaraṇanirodho. </p>
              <p>[03] 110^b^.^eb^ tattha katamaṃ saṃkilesabhāgiyañca  nibbedhabhāgiyañca asekkhabhāgiyañca suttaṃ? ayaṃ loko {passa udā0 30 udāne} santāpajāto  yāva ye hi keci samaṇā vā brāhmaṇā vā bhavena bhavassa  vippamokkhamāhaṃsu. saṃkilesabhāgiyaṃ upadhiṃ hi paṭicca dukkhamidaṃ  sambhoti, yā tā pana taṇhā pahīyanti, bhavaṃ nābhinandatīti  nibbedhassa nibbutassa {niccutassa (pī0 ka0)} bhikkhuno anupādāya punabbhavo na hoti.  upaccagā sabbabhavāni tādīti asekkhabhāgiyaṃ.</p>
              <p>[03] tattha santāpajātoti rāgajo santāpo dosajo mohajoti.  tesaṃ sattānaṃ ṭhānaṃ dasseti ^a^V0.0310^ea^. loko santāpajātoti phasso tividho  sukhavedanīyo dukkhavedanīyo adukkhamasukhavedanīyo. tattha  sukhavedanīyo phasso rāgasantāpo, dukkhavedanīyo dosasantāpo,  adukkhamasukhavedanīyo mohasantāpo. yathā ^a^P0.0224^ea^ ca  bhagavā āha paṭhamakassa valāhakassa gomagge {komagge (pī0 ka0) passa a0  ni0  3.35} yehi gahapatiputta rāgajehi  dosajehi mohajehi santāpehi dukkhaṃ supati, te mama santāpā na  santi.</p>
              <p>[03] rogaṃ ^a^M0.0315^ea^ vadati attatoti tehi santāpehi  santāpito tividhaṃ vipallāsaṃ paṭilabhati saññāvipallāsaṃ cittavipallāsaṃ  diṭṭhivipallāsaṃ. tattha asubhe subhanti saññāvipallāso. dukkhe  sukhanti cittavipallāso. anicce niccanti anattani attāti  diṭṭhivipallāso.</p>
              <p>[03] yathā cittassa vipallāso saññādiṭṭhite tividhā vitakkā --  cittavitakko vipallāso saññāvitakko vipallāso diṭṭhivitakko  vipallāsopi. tattha avijjā vipallāso gocarā gatipateyyabhūmi,  yathā hi taṃ sañjānāti yathā vijānāti yathā sañjānāti ca  vijānāti ca. yathā khanti ceteti ime cattāro vipallāsā sattā  yehi catubbidhaṃ attabhāvavatthuṃ rogabhūtaṃ gaṇḍabhūtaṃ ``attā''ti vadanti.  rogaṃ vadati attatoti ayaṃ āvaṭṭo. yena yena hi maññati tato taṃ  hoti aññathāti subhanti maññati na tathā hoti. evaṃ sukhanti  niccaṃ attāti so aññathā bhavameva santaṃ anāgataṃ bhavaṃ patthayati,  tena vuccati ``bhavarāgo''ti. bhavamevābhinandati, yaṃ abhinandati,  taṃ dukkhanti pañcakkhandhe niddisiyati. yañca tappaccayā  sokaparidevadukkhaṃ tassa hi bhāvessati. ettāvatā saṃkileso hoti.  pahānatthaṃ kho pana brahmacariyaṃ ^a^P0.0225^ea^ vussati. tiṇṇaṃ  santāpānaṃ chandarāgavinayo hoti.</p>
              <p>[03] upadhiṃ hi paṭicca dukkhamidaṃ bhavatīti ye bhavamevābhinandanti  yassa bhāvessati, taṃ dukkhaṃ tassa dukkhassa pahānamāha. sabbaso  upādānañca yaṃ natthi dukkhassa sambhavoti cattāro vipallāsā yathā  niddiṭṭhaupādānamāha. tassa paṭhamo vipallāso kāmupādānaṃ, dutiyaṃ  diṭṭhupādānaṃ, tatiyaṃ sīlabbatupādānaṃ, catutthaṃ attavādupādānaṃ, tesaṃ yo  khayo natthi dukkhassa sambhavo upadhi nidānaṃ dukkhanirodhamāha.  evametaṃ yathābhūtaṃ sammappaññāya passato vibhavataṇhā na hoti.  vibhavaṃ nābhinandatīti dassanabhūmiṃ manteti sabbaso taṇhakkhayaṃ  nibbānanti dve vimuttiyo katheti rāgavirāgañca avijjāvirāgañca.  tassa bhikkhunoti anupādisesanibbānadhātuṃ manteti. ayaṃ  suttassa atthaniddeso. </p>
              <p>[03] 111^b^.^eb^ tattha ^a^V0.0311^ea^ katamo vicayo? yassa yattha  pariḷāheti tassa pariḍayhantassa so yathābhūtaṃ natthi nibbindati ca,  ayaṃ vicayo ca yutti ca. padaṭṭhāno ^a^M0.0316^ea^ rāgajo  pariḷāho sukhindriyassa domanassindriyassa ca padaṭṭhānaṃ. dosajo  pariḷāho sukhindriyassa domanassindriyassa ca padaṭṭhānaṃ. mohajo  pariḷāho upekkhindriyassa domanassindriyassa ca padaṭṭhānaṃ.</p>
              <p>[03] tattha katamo lakkhaṇo hāro? phassapareto vedanāpareto  saññāparetopi saṅkhāraparetopi yena yena maññati yadi subhanimittena  yadi sukhanimittena yadi niccanimittena yadi attanimittena asubhe  subhanti maññati, evaṃ sabbaṃ rāgaje pariḷāhe vutte cattāro pariḷāhā  vuttā bhavanti. rāgajo dosajo mohajo diṭṭhijo ^a^P0.0226^ea^  ca rāgaṃ vadāmīti attato vadati. sabbāni pannarasa padāni aniccaṃ  dukkhanti.</p>
              <p>[03] tattha katamo catubyūho? idha sutte bhagavato ko adhippāyo?  ye pariḷāhena na acchanti te bhavaṃ nābhinandanti. ye bhavaṃ  nābhinandanti, te parinibbāyissanti. ayaṃ adhippāyo.</p>
              <p>[03] tattha katamo āvaṭṭo? saṃkilesabhāgiyena dukkhañca samudayañca  niddisati. nibbedhabhāgiyena maggañca nirodhañca.</p>
              <p>[03] tattha katamā vibhatti? santāpajāto rogajāto rogaṃ vadati  attato taṃ na ekaṃsena hoti amanasikārā santāpajāto kho na ca  rogaṃ attato vadati.</p>
              <p>[03] tattha katamo parivattano? pakkhapaṭipakkhanidassanatthaṃ bhūmi  parivattanāya.</p>
              <p>[03] tattha katamo vevacano hāro? rogañca attato vadati sallaṃ  attato vadati. pannarasa padāni sabbāni vattabbāni.</p>
              <p>[03] tattha katamā paññatti? santāpajātoti domanassapadaṭṭhānaṃ.  sabbe vacanapaññattiyā paññapeti. rogaṃ vadati attato vipallāso  saṃkilesapaññattiyā paññapeti. yaṃ nābhinandati, taṃ ^a^V0.0312^ea^  dukkhanti vipallāsanikkhepapaññattiyā paññattā. te akatasattā lokā majjhena  vemattatāya paññattā.</p>
              <p>[03] tattha katamo otaraṇo? santāpajātoti tīṇi  akusalamūlāni, te saṅkhārā saṅkhārakkhandhapariyāpannā, dhātūsu  dhammadhātu, āyatanesu ^a^P0.0227^ea^ dhammāyatanaṃ. indriyesu  itthindriyaṃ purisindriyañca padaṭṭhānaṃ.</p>
              <p>[03] tattha ^a^M0.0317^ea^ katamo sodhano? suddho suttassa  ārambho.</p>
              <p>[03] tattha katamo adhiṭṭhāno hāro? pariḷāhoti ye sattā lokā  ekattapaññattiyā paññattā, te akatasattā lokā majjhena vemattatāya  paññattā.</p>
              <p>[03] tattha katamo parikkhāro? santāpajātoti ayoniso  manasikāro hetu, vipallāsañca paccayo. tattha dvīhi dhammehi attā  abhiniviṭṭhā cittañca cetasikañca dhamme ubhayāni tassa viparītena  parāmasato. aparo pariyāyo, cetasikehi dhammehi attasaññā  anattasaññā samugghāteti. aparo pariyāyo. aniccasaññā  cetasikesu dhammesu, na tu attasaññā. idaṃ vuccati cittanti vā  manoti vā viññāṇanti vā idaṃ dīgharattaṃ abbhuggataṃ etaṃ mama,  esohamasmi, eso me attāti. tattha cetasikā dhammānupassanā  esāpi dhammasaññā. tassa ko hetu, ko paccayo? ahaṃkāro hetu,  mamaṃkāro paccayo.</p>
              <p>[03] tattha katamo samāropano? ayaṃ loko santāpajātoti  akusalaṃ manteti viññāṇaṃ nāmarūpassa paccayo yāva jarāmaraṇanti,  ayaṃ samāropano. </p>
              <p>[03] 112^b^.^eb^ evametaṃ yathābhūtaṃ, sammappaññāya passati  akusalamūlānaṃ pahānaṃ. tattha avijjānirodho avijjānirodhā yāva  jarāmaraṇanirodho, ayaṃ samāropano.</p>
              <p>[03] cattāro ^a^P0.0228^ea^ puggalā {passa a0 ni0  4.5} -- anusotagāmī  paṭisotagāmī ṭhitatto, tiṇṇo pāraṅgato thale tiṭṭhati brāhmaṇoti.</p>
              <p>[03] tattha yo anusotagāmī ayaṃ kāme sevati. pāpañca kammaṃ  karoti yāva kāme paṭisevati ^a^V0.0313^ea^. idaṃ lobho akusalamūlaṃ, so yeva  taṇhā, so tehi kāmehi vuyhati anusotagāmīti vuccati. yo  puggalo tāhi gamito tappaccayā tassa hetu akusalakammaṃ karoti  kāyena ca vācāya ca, ayaṃ vuccati pāpakammaṃ karotīti. tassa  tīṇi sotāni sakkāyadiṭṭhi vicikicchā sīlabbataparāmāso. imehi  tīhi sotehi ^a^M0.0318^ea^ tividhadhātuyaṃ uppajjati kāmadhātuyaṃ  rūpadhātuyaṃ arūpadhātuyaṃ. tena paṭipakkhena yo kāme na paṭisevati.  yo sīlavataṃ na parāmasati. yo sakkāyadiṭṭhīnaṃ pahānāya kāmesu  yathābhūtaṃ ādīnavaṃ passati. yena ca te dhamme paṭisevati. yañca  tappaccayā tiṭṭhati brāhmaṇoti arahaṃ kira. tattha arahaṃ tassa  pāraṅgato hoti, pāraṅgatassa thale tiṭṭhati sopādisesā nibbānadhātu.  anusotagāminīti dassanappahātabbānaṃ saṃyojanānaṃ appahānamāha.  paṭisotagāminīti phale diṭṭhekaṭṭhānañca kilesānaṃ pahānamāha, ṭhitattena  pañcannaṃ orambhāgiyānaṃ saṃyojanānaṃ pahānamāha. tattha  anusotagāminā maggarūpimāha. paṭisotagāminā ṭhitattena ca  maggamitimāha. pāraṅgatena sāvakā asekkhā ^a^P0.0229^ea^ ca  sammāsambuddhā ca vuttā. anusotagāminā sakkāyasamudayagāminiṃ  paṭipadamāha. paṭisotagāminā ṭhitattena sakkāyanirodhagāminiṃ  paṭipadamāha. pāraṅgatena dasa asekkhā arahantā dhammā vuttā. ayaṃ  suttattho. </p>
              <p>[03] 113^b^.^eb^ tattha katamā desanā? imasmiṃ hi sutte  cattāri ariyasaccāni desitāni. tedhātukalokasamatikkamanañca.</p>
              <p>[03] tattha katamo vicayo hāro? yo kāme paṭisevati pāpaṃ {pāpakaṃ (pī0)}   kareyyāti yo ca kāme na paṭisevati so pāpakammaṃ na kareyyāti yo  ca imehi dvīhi bhūmīhi uttiṇṇo pāraṅgatoti yā vīmaṃsā ayaṃ  vicayo.</p>
              <p>[03] yuttīti yujjati suttesu, nāyujjatīti yā vīmaṃsāya, ayaṃ yutti.  padaṭṭhānoti anusotagāminā sattannaṃ saṃyojanānaṃ padaṭṭhānaṃ.  akusalassa kiriyā akusalassa mūlānaṃ padaṭṭhānaṃ. paṭisotagāminā  yathābhūtadassanassa padaṭṭhānaṃ. ṭhitattena asaṃhāriyāya {asahāriyāya (pī0)} padaṭṭhānaṃ.  pāraṅgatoti kadāci bhūmiyā padaṭṭhānaṃ.</p>
              <p>[03] tattha katamo lakkhaṇo hāro? yo anusotaṃ gacchati  taṇhāvasena. sabbesampi kilesānaṃ vasena gacchati. yo paṭisotaṃ  vāyamati. taṇhāya sabbesampi so kilesānaṃ vāyamati ^a^V0.0314^ea^ paṭisotaṃ.  yo ^a^M0.0319^ea^ attanā ṭhito kāyenapi so ṭhito vācācittenapi  so ṭhito. ayaṃ lakkhaṇo hāro.</p>
              <p>[03] tattha katamo catubyūho? idha sutte bhagavato ko adhippāyo?  ye anusotagāminiyā paṭipadāya nābhiramissanti, te paṭisotaṃ  vāyamissantīti yāva kadāci bhūmiyaṃ, ayaṃ adhippāyo. āvaṭṭoti  ^a^P0.0230^ea^ idha sutte cattāri suttāni desitāni.</p>
              <p>[03] tattha katamo vibhatti hāro? yo kāme paṭisevati pāpañca  kammaṃ karoti. so anusotagāmīti na ekaṃsena sotāpannopi kāme  paṭisevati. taṃ bhāgiyañca pāpakammaṃ karoti. kiñcāpi sekkhopi  kareyya pāpaṃ yathā sutte niddiṭṭho na ca so anusotagāmī, idaṃ  vibhajjabyākaraṇīyaṃ. na ca kāme paṭisevati na ca pāpakammaṃ karoti  paṭisotagāmī na ca ekaṃsena sabbe bāhirako kāmesu vītarāgo na ca  kāme paṭisevati, tena ca pāpakammaṃ karoti anusotagāmī  paṭisotagāmī, ayaṃ vibhatti.</p>
              <p>[03] tattha katamo parivattano hāro? niddiṭṭho paṭipakkho.  vevacanoti kāmesu vatthukāmāpi kilesakāmāpi  rūpasaddagandharasaphassaputtadāradāsakammakaraporisañca pariggahā.</p>
              <p>[03] paññattīti sabbe puthujjanā ekattāya paññattā.  anusotagāmīti kilesasamudācārapaññattiyā paññattā. ye pana  sekkhā puggalā, te nibbānapaññattiyā {niṭṭhānapaññattiyā (ka0)} paññattā. ye pana anāgāmī,  te asaṃhāriya paññattiyā paññattā, ayaṃ paññatti.</p>
              <p>[03] otaraṇoti yo anusotagāmī, so dukkhaṃ. ye tassa dhammā,  te dukkhassa samudayo. yaṃ rūpaṃ, ayaṃ rūpakkhandho, evaṃ pañcapi  khandhā paṭiccasamuppādo, te kilesā saṅkhārakkhandhapariyāpannā  dhammāyatanaṃ dhammadhātu indriyesu ca paññattā.</p>
              <p>[03] sodhanoti yenārambhena idaṃ suttaṃ desitaṃ, so ārambho sabbo  suddho.</p>
              <p>[03] adhiṭṭhānoti ^a^P0.0231^ea^ ^a^M0.0320^ea^ paṭisotagāminā  sabbe sotāpannā ekattena vā niddiṭṭhā rāgānusayapaṭisotagāmino  sekkhāva maggo ca sekkho ca puggalo ṭhitattoti.</p>
              <p>[03] vītarāgo ^a^V0.0315^ea^ ekattāya paññatto. pāraṅgatoti sabbe arahanto  sabbe paccekabuddhā sammāsambuddhā ca ekattāya paññattā.</p>
              <p>[03] parikkhāroti anusotagāmino pāpamittapaccayo kāmapariyuṭṭhānaṃ  hetu. paṭisotagāmino dve hetū dve paccayā ca yāva sammādiṭṭhiyā  uppādāyadiṭṭhi {upādāyadiṭṭhi (pī0)}, tassa paṭiladdhamaggo hetu ārambho paccayo kāyiko  cetasikassa koṭṭhāso ca. samāropanoti vibhatti idaṃ suttaṃ natthi  samāropanāya bhūmi. </p>
              <p>[03] 114^b^.^eb^ pañcānisaṃsā sotānugatānaṃ dhammānaṃ {passa a0 ni0   4.191} yāva  diṭṭhiyā suppaṭividdhānaṃ suttaṃ vitthārena kātabbaṃ. yuñjato ghaṭentassa  vāyamato gilāno maraṇakāle devabhūto paccekabodhiṃ pāpuṇāti.  sotānugatāti saddhammassavanena kataṃ hoti. na ca  adhipaññādhammavipassanāya tassa cittaṃ tasitaṃ hoti, na ca  anibbiddhattaṃ, idaṃ ca suttaṃ pañcannaṃ puggalānaṃ desitaṃ, saddhānusārino  mudindriyassa tikkhindriyassa ca dhammānusārino tikkhindriyassa  mudindriyassa ca. yo pana mohacarito puggalo na sakkoti yuñjituṃ  ghaṭituṃ vāyamituṃ yathābhūtaṃ yathāsamādhikā vimutti taṃ khaṇaṃ taṃ layaṃ taṃ  muhuttaṃ phalaṃ dasseti. sādhu parihāyati paro taṃ duyhati, no tu  sukhāvipākinī bhavati ^a^P0.0232^ea^. tassa diṭṭhe yeva ca dhamme  upapajjāparāpariyavedanīyaṃ. tattha yo puggalo dhammānusārī tassa  yadi sotānugatā dhammā honti so yuñjanto pāpuṇāti. yo  dhammānusārī mudindriyo, so gilāno pāpuṇāti. yo saddhānusārī  tikkhindriyo, so maraṇakālasamaye pāpuṇāti. yo mudindriyo, so  devabhūto pāpuṇāti. yadā devabhūto na pāpuṇāti, na so teneva  dhammarāgena tāya dhammanandiyā paccekabodhiṃ pāpuṇāti. yo  sotānugatesu yuñjati ghaṭeti vāyamati, so pubbāpannena visesaṃ  sañjānāti, sañjānanto pāpuṇāti. sace pana gilānassa manasikāro  hoti, tattha yuñjanto pāpuṇāti. sace panassa maraṇakāle saṃviggo  hoti, tattha ^a^M0.0321^ea^ yuñjanto pāpuṇāti. sace pana na  katthaci {kattha (pī0 ka0), tattha (ka0)} saṃvego hoti,   tassa devabhūtassa sukhino dhammabhūtā pādā evaṃ  avilapati. so evaṃ jānāti ``ayaṃ so dhammavinayo yattha mayaṃ  pubbe manussabhūtā brahmacariyaṃ carimhā''ti. atha devabhūto pāpuṇāti.  dibbesu vā pañcasu kāmaguṇesu ajjhosito hoti pamādavihārī,  so tena kusalamūlena paccekabodhiṃ pāpuṇāti.</p>
              <p>[03] yā paratoghosena vacasā suparicitā, ayaṃ sutamayī paññā.  ye pana dhammā honti manasā anupekkhitā, ayaṃ cintāmayī paññā.  yaṃ diṭṭhiyā suppaṭividdhā, ayaṃ bhāvanāmayī paññā ^a^V0.0316^ea^. yaṃ sotānugatā  vacasā paricitā honti, so ca diṭṭhe yeva dhamme parinibbāyī, ayaṃ  arahaṃ puggalo. yo upapajjati devabhūto pāpuṇāti, tattha ca  parinibbāyati, ayaṃ anāgāmī. yo tena kusalamūlena paccekabodhiṃ  pāpuṇāti, ayaṃ pubbayogasambhārasambhūto puggalo.</p>
              <p>[03] sotānugatā ^a^P0.0233^ea^ dhammāti paṭhamaṃ vimuttāyatanaṃ,  vacasā paricitāti dutiyaṃ tatiyañca vimuttāyatanaṃ, manasā  anupekkhitāti catutthaṃ vimuttāyatanaṃ diṭṭhiyā suppaṭividdhāti pañcamaṃ  vimuttāyatanaṃ.</p>
              <p>[03] sotānugatāya vimuttiyā vacasā yā vācā suppaṭividdhā  anupubbadhammassa sotena sutvā sīlakkhandhe paripūreti, manasā  anupekkhitā samādhikkhandhaṃ paripūreti, diṭṭhiyā suppaṭividdhā  paññākkhandhaṃ paripūreti.</p>
              <p>[03] sotānugatā dhammā bahussutā hontīti vitthārena kātabbaṃ.  idaṃ paṭhamaṃ saddhāpadānaṃ manasā anupekkhitāti paṭisallānabahulo  viharati, vitthārena kātabbaṃ. idaṃ dutiyaṃ saddhāpadānaṃ diṭṭhiyā  suppaṭividdhāti anāsavā cetovimuttiyā nāparaṃ itthattāyāti  pajānātīti. idaṃ tatiyaṃ saddhāpadānaṃ.</p>
              <p>[03] sotānugatā dhammāti sekkhaṃ satthā dasseti. manasā  anupekkhitāti arahattaṃ satthā dasseti. diṭṭhiyā suppaṭividdhāti  tathāgataṃ arahantaṃ sammāsambuddhaṃ satthā dasseti.</p>
              <p>[03] sotānugatā ^a^M0.0322^ea^ dhammāti kāmānaṃ nissaraṇaṃ  dasseti. manasā anupekkhitāti rūpadhātuyā nissaraṇaṃ dasseti.  diṭṭhiyā suppaṭividdhāti tedhātukānaṃ nissaraṇaṃ dasseti. ayaṃ  suttattho. </p>
              <p>[03] 115^b^.^eb^ tattha katamo desanāhāro? imamhi sutte tayo  esanā desitā sotānugatehi dhammehi vacasā paricitehi kāmesanāya  samathamaggo. diṭṭhiyā suppaṭividdhehi brahmacariyesanāya samathamaggo.</p>
              <p>[03] vicayoti yathā suttaṃ manasikaronto vicinanto sutamayipaññaṃ  paṭilabhati. yathā ca so ^a^V0.0317^ea^ manasikarotīti yathā sutadhammā tadā  cintāmayipaññaṃ paṭilabhati. yathā diṭṭheva ^a^P0.0234^ea^ dhamme  manasikaroti tadā bhāvanāmayipaññaṃ paṭilabhati. ayaṃ vicayo.</p>
              <p>[03] sutena sutamayipaññaṃ paṭilabhati. cintāya cintāmayipaññaṃ  bhāvanāya bhāvanāmayipaññaṃ paṭilabhati. atthi esā yutti.</p>
              <p>[03] padaṭṭhānoti sotānugatā dhammāti dhammassavanassa padaṭṭhānaṃ.  vacasā paricitāti yuñjanāya padaṭṭhānaṃ. manasā anupekkhitāti  dhammānudhammāya vipassanāya padaṭṭhānaṃ. diṭṭhiyā anupekkhitāti  paññāyapi anupekkhitā diṭṭhiyāpi anupekkhitā.</p>
              <p>[03] catubyūhoti imamhi sutte bhagavato ko adhippāyo? ye  imāhi dvīhi paññāhi samannāgatā tehi....</p>
              <p>[03] sa nibbutoti maggaphalaṃ anupādisesañca nibbānadhātuṃ manteti,  dānena oḷārikānaṃ kilesānaṃ pahānaṃ manteti. sīlena majjhimānaṃ,  paññāya sukhumakilesānaṃ manteti, rāgadosamohakkhayā sa nibbutoti  katā ca bhūmi. </p>
              <p>[21] dadato puññaṃ pavaḍḍhati, saṃyamato veraṃ na cīyati. </p>
              <p>[27] kusalo ca jahāti pāpakanti maggo vutto. </p>
              <p>[22] rāgadosamohakkhayā sa nibbutoti maggaphalamāha..</p>
              <p>[03] dadato ^a^M0.0323^ea^ puññaṃ pavaḍḍhati, saṃyamatoti tīhi  padehi lokikaṃ kusalamūlaṃ vuttaṃ. rāgadosamohakkhayā sa nibbutoti  lokuttaraṃ kusalamūlaṃ vuttaṃ.</p>
              <p>[03] dadato puññaṃ pavaḍḍhati, saṃyamato veraṃ na cīyatīti  puthujjanabhūmiṃ manteti. kusalo ca jahāti pāpakanti sekkhabhūmiṃ  manteti. rāgadosamohakkhayā sa nibbutoti asekkhabhūmi vuttā.</p>
              <p>[03] dadato ^a^P0.0235^ea^ puññaṃ pavaḍḍhati, saṃyamato veraṃ na  cīyatīti magganiyā paṭipadā vuttā. kusalo ^a^V0.0318^ea^ ca jahāti pāpakanti  sekkhavimutti. rāgadosamohakkhayā sa nibbutoti asekkhavimutti.</p>
              <p>[03] dadato puññaṃ pavaḍḍhati, saṃyamato veraṃ na cīyatīti dānakathaṃ  sīlakathaṃ maggakathaṃ lokikānaṃ dhammānaṃ desanamāha. kusalo ca  jahāti pāpakanti loke ādīnavānupassanā. rāgadosamohakkhayā sa  nibbutoti sāmukkaṃsikāya dhammadesanāyapi paṭividdhā.</p>
              <p>[03] dadato puññaṃ pavaḍḍhatīti pāṇānaṃ abhayadānena pāṇātipātā  veramaṇisattānaṃ abhayaṃ deti. evaṃ sabbāni sikkhāpadāni  kātabbāni. saṃyamato veraṃ na cīyatīti sīle patiṭṭhāya cittaṃ  saṃyameti, tassa saṃyamato pāripūriṃ gacchati. rāgadosamohakkhayā sa  nibbutoti dve vimuttiyo. ayaṃ suttaniddeso. </p>
              <p>[03] 116^b^.^eb^ tattha katamā desanā? imamhi sutte kiṃ  desitaṃ? dve sugatiyo devā ca manussā ca, dibbā ca  pañcakāmaguṇā, mānussakā ca. dvīhi padehi niddeso. dadato puññaṃ  pavaḍḍhati, saṃyamato veraṃ na cīyati, kusalo ca jahāti pāpakanti  maggo vutto. rāgadosamohakkhayā sa nibbutoti dve nibbānadhātuyo  desitā sopādisesā ca anupādisesā ca. ayaṃ desanā.</p>
              <p>[03] vicayoti dadato puññaṃ pavaḍḍhatīti iminā paṭhamena padena  dānamayikapuññakiriyavatthu vuttaṃ. tenassa ānantariyānaṃ kusalānaṃ  dhammānaṃ. dutiyena padena... yanti, niyyānikaṃ sāsananti, ayaṃ  adhippāyo. assavanena ^a^P0.0236^ea^ ca amanasikārena ca  appaṭivedhena ca sakkāyasamudayagāminī paṭipadā vuttā. savanena  ^a^M0.0324^ea^ ca manasikārena ca paṭivedhena ca  sakkāyanirodhagāminī paṭipadā vuttā. ayaṃ āvaṭṭo.</p>
              <p>[03] vibhattīti ekaṃsabyākaraṇīyo. natthi tattha vibhattiyā bhūmi.  parivattanāti ye pañcānisaṃsā, te pañcādinā paṭipakkhena teneva  diṭṭheva dhamme pāpuṇāti, taṃ upapajjamānā aparo pariyāyo.</p>
              <p>[03] vevacananti sotānugatā dhammāti yaṃ suttaṃ diṭṭhampi paññindriyaṃ  viññattampi diṭṭhiyā suppaṭividdhampi vibhāvitampi.</p>
              <p>[03] paññattīti ^a^V0.0319^ea^ sotānugatādhammāti desanā avijjāpaññattiyā  paññattaṃ. manasikāro pāmojjapaññattiyā paññatto, diṭṭhadhammāpi  ānisaṃsapaññattiyā paññattā.</p>
              <p>[03] otaraṇoti tisso paññā vacasā paricitesu sutamayīpaññā  manasā anupekkhitesu cintāmayīpaññā diṭṭhiyā suppaṭividdhāsu  bhāvanāmayīpaññā. imāni ariyasaccāni indriyāni vijjuppādā  avijjānirodho paṭiccasamuppādo indriyesu tīṇi indriyāni,  āyatanesu dhammāyatanapariyāpannā dhātūsu dhammadhātupariyāpannāti.  sodhanoti yo ārambho suttassa paveso niyutto.</p>
              <p>[03] adhiṭṭhānoti pañcānisaṃsāti vemattatāya paññattā ānisaṃsā  sotā anugatāti vemattatāya ariyavohāro paññatto, dhamme ca  savananti ekattatāya paññattaṃ.</p>
              <p>[03] parikkhāroti dhammassavanassa payirupāsanā paccayo, saddhā hetu.  manasā anupekkhitāti atthappaṭisaṃveditā paccayo,  dhammappaṭisaṃveditā hetu, diṭṭhiyā suppaṭividdhāti ^a^P0.0237^ea^  saddhammassavanañca manasikāro ca paccayo, sutamayī cintāmayī paññā  hetu. samāropanoti vibhattaṃ suttaṃ aparo pariyāyo nibbatti bale  natthi. tattha samāropanāya bhūmi. </p>
              <p>[03] 117^b^.^eb^ tattha katamaṃ vāsanābhāgiyañca nibbedhabhāgiyañca  suttaṃ? dadato puññaṃ pavaḍḍhatīti gāthā. dadatoti  dānamayikapuññakiriyavatthu vuttaṃ. saṃyamato veraṃ na cīyatīti  sīlamayikapuññakiriyavatthu vuttaṃ. kusalo ca jahāti pāpakanti  lobhassa ca mohassa ca byāpādassa ca pahānamāha.  rāgadosamohakkhayā sa nibbutoti lobhassa ca mohassa ca  byāpādassa ^a^M0.0325^ea^ ca chandarāgavinayamāhāti. dadato puññaṃ  pavaḍḍhatīti gāthā alobho kusalamūlaṃ bhavati. saṃyamato veraṃ na  cīyatīti adoso kusalamūlaṃ bhavati. saṃyamato veraṃ na cīyatīti  averā asapattā abyāpādatāya sadā. kusalo ca jahāti pāpakanti  ñāṇuppādā aññāṇanirodho. catutthapadena rāgadosamohakkhayena  rāgavirāgā cetovimuttimohakkhayena avijjāvirāgā paññāvimutti, ayaṃ  vicayo.</p>
              <p>[03] yuttīti dāne ṭhito ubhayaṃ hi paripūreti. macchariyañca  pajahati. puññañca pavaḍḍhati. atthi esā yutti.</p>
              <p>[03] padaṭṭhānanti ^a^V0.0320^ea^ dadato puññaṃ pavaḍḍhatīti cāgādhiṭṭhānassa padaṭṭhānaṃ.  saṃyamato veraṃ na cīyatīti paññādhiṭṭhānassa padaṭṭhānaṃ kusalo ca  jahāti pāpakanti saccādhiṭṭhānassa padaṭṭhānaṃ. rāgadosamohakkhayā sa  nibbutoti upasamādhiṭṭhānassa padaṭṭhānaṃ. ayaṃ padaṭṭhāno.</p>
              <p>[03] tattha ^a^P0.0238^ea^ katamo lakkhaṇo? dadato puññaṃ  pavaḍḍhati saṃyamato veraṃ na cīyati. dadatopi veraṃ na kariyāti  kusalo ca jahāti pāpakaṃ rāgadosamohakkhayā sa nibbuto  rūpakkhayāpi vedanakkhayāpi, yena rūpena diṭṭhaṃ, tena tathāgato  paññapento paññapeyya rūpassa khayā virāganirodhāti evaṃ pañcakkhandhā.</p>
              <p>[03] catubyūho idha bhagavato ko adhippāyo? ye mahābhogānaṃ  patthayissanti? te dānaṃ dassanti parissayapahānāya, ye  averābhichandakā, te pañca verāni pajahissanti, ye  kusalābhichandakā, te aṭṭhaṅgikaṃ maggaṃ bhāvessanti aṭṭhannaṃ micchattānaṃ  pahānāya. ye nibbāyitukāmā, te rāgadosamohaṃ pajahissantīti ayaṃ  bhagavato adhippāyo.</p>
              <p>[03] āvaṭṭoti yañca adadato macchariyaṃ yañca asaṃyamato veraṃ yañca  akusalassa pāpassa appahānaṃ, ayaṃ dukkhaniddeso na samudayo.  alobhena ca adosena ca amohena ca kusalena imāni tīṇi  kusalamūlāni. tesaṃ paccayo aṭṭha sammattāni, ayaṃ maggo. tesaṃ  rāgadosamohānaṃ khayā, ayaṃ nirodho.</p>
              <p>[03] vibhattīti dadato puññaṃ pavaḍḍhatīti na ekaṃsena yo  rājadaṇḍabhayena deti, yo ca akappiyassa paribhogena sīlavantesu  deti, na tassa puññaṃ ^a^M0.0326^ea^ pavaḍḍhatīti so cetaṃ dānaṃ  akusalena deti, daṇḍadānaṃ satthadānaṃ apuññamayaṃ pavaḍḍhati, na puññaṃ.  saṃyamato veraṃ na cīyatīti na ekaṃsena kiṃ kāraṇaṃ yañca yo padaṃ  diṭṭhadhammikaṃ passati yadi mama rājāno gahetvā hatthaṃ vā  chindeyya...pe0... na tena saṃyamena veraṃ na karoti. yo tu evaṃ  samādiyati pāṇātipātassa ^a^P0.0239^ea^ pāpako vipākoti, diṭṭhe  yeva dhamme abhisamparāye ca evaṃ sabbassa akusalassa hetuto ārati.  iminā saṃyamena veraṃ na cīyati.</p>
              <p>[03] parivattanāti dadato puññaṃ pavaḍḍhatīti adadato puññaṃ na  pavaḍḍhati. yaṃ dānamayaṃ, taṃ saṃyamato veraṃ na cīyati, asaṃyamato  veraṃ karīyati. kusalo ca jahāti pāpakaṃ akusalo na jahāti.  rāgadosamohakkhayā sanibbutoti dūtaṃ pesetvā paṇītaṃ pesetvāpi na  pakkosāmi, so ^a^V0.0321^ea^ sayameva pana mahābhikkhusaṅghaparivāro amhākaṃ  vasanaṭṭhānaṃ sampatto amhehi ca santhāgārasālā {sandhāgārasālā (ka0)} kāritā, ettha mayaṃ  dasabalaṃ ānetvā maṅgalaṃ bhaṇāpemāti cintetvā upasaṅkamiṃsu. yena  santhāgāraṃ tenupasaṅkamiṃsūti taṃ divasaṃ kira santhāgāre cittakammaṃ  niṭṭhāpetvā aṭṭakā muttamattā honti. buddhā nāma araññajjhāsayā  araññārāmā antogāme vaseyyuṃ vā no vāti tasmā bhagavato manaṃ  jānitvāva paṭijaggissāmāti cintetvā te bhagavantaṃ upasaṅkamiṃsu.  idāni pana manaṃ labhitvā paṭijaggitukāmā yena santhāgāraṃ,  tenupasaṅkamiṃsu. sabbasantharinti yathā sabbaṃ santhataṃ hoti evaṃ yena  bhagavā tenupasaṅkamiṃsūti. ettha pana te mallarājāno santhāgāraṃ  paṭijaggitvā nagaravīthiyopi sammajjāpetvā dhaje ussāpetvā  suvaṇṇaghaṭikadaliyo ca ṭhapāpetvā sakalanagaraṃ dīpamālāhi  vippakiṇṇatārakaṃ viya katvā khīrapake {khīrupake (pī0 ka0)} dārake khīraṃ pāyetha, dahare  kumāre lahuṃ lahuṃ bhojāpetvā sayāpetha, uccāsaddaṃ mākari, ajja  ekarattiṃ satthā antogāmeva vasissati, buddhā nāma appasaddakāmā  hontīti bheriṃ carāpetvā sayaṃ daṇḍakadīpikā ādāya yena bhagavā  tenupasaṅkamiṃsu. bhagavantaṃ yeva purakkhatvāti bhagavantaṃ purato ^a^P0.0240^ea^  katvā, tattha bhagavā bhikkhūnañceva upāsakānañca majjhe  nisinno ativiya virocati. samantapāsādiko suvaṇṇavaṇṇo  abhirūpo dassanīyo puratthimakāyato ^a^M0.0327^ea^ suvaṇṇavaṇṇā  rasmi uṭṭhahitvā gaganatale asītihatthaṃ ṭhānaṃ gaṇhāti.  pacchimakāyato dakkhiṇahatthato vāmahatthato suvaṇṇavaṇṇā heṭṭhā  pādatalehi pavāḷavaṇṇarasmi uṭṭhahitvā ghanapathaviyaṃ asītihatthaṃ ṭhānaṃ  gaṇhāti, evaṃ samantā asītihatthamattaṃ ṭhānaṃ chabbaṇṇabuddharasmiyo  vijjotamānā vitaṇḍamānā vidhāvanti, sabbe disābhāgā  suvaṇṇacampakapupphehi vikiriyamānā viya suvaṇṇaghaṭato  nikkhantasuvaṇṇarasadhārāhi siñcamānā viya  pasāritasuvaṇṇapaṭaparikkhittā vviya  verambhavātasamuṭṭhitakiṃsukakiṃsukārakaṇikārapupphacuṇṇasamokiṇṇā  viya vippakasantaṃ asītianubyañjanabyāmappabhā   dvattiṃsavaralakkhaṇasamujjalaṃ sarīraṃ samuggatatārakaṃ viya gaganatalaṃ vikasitamiva  padumavanaṃ sabbaphāliphullo viya yojanasatiko pāricchattako  paṭipāṭiyā ṭhapitānaṃ dvattiṃsacandānaṃ dvattiṃsasūriyānaṃ dvattiṃsacakkavattīnaṃ  dvattiṃsadevarājānaṃ dvattiṃsamahābrahmānaṃ nibbuto asekkhassa natthi  nibbuti.</p>
              <p>[03] vevacananti dadato puññaṃ pavaḍḍhati, anumodatopi puññaṃ  pavaḍḍhati. cittassa samādahatopi veyyāvaccakiriyāyapi puññaṃ  pavaḍḍhatīti.</p>
              <p>[03] paññattīti dadato puññaṃ pavaḍḍhati, alobhassa  paṭinissayaghātapaññattiyā paññattaṃ. saṃyamato ^a^V0.0322^ea^ veraṃ na cīyatīti  adosassa paṭinissayaghātapaññattiyā paññattaṃ kusalo ca jahāti  pāpakanti amohassa paṭinissayaghātapaññattiyā paññattaṃ.</p>
              <p>[03] otaraṇoti ^a^P0.0241^ea^ pañcasu indriyesu dadato puññaṃ  pavaḍḍhati, saṃyamato veraṃ na cīyati saṃyamena sīlakkhandho.  otiṇṇo chasu indriyesu saṃvaro, ayaṃ samādhikkhandho, yaṃ kusalo ca  jahāti pāpakaṃ, ayaṃ paññākkhandho, rāgadosamohakkhayā sa nibbutoti  vimuttikkhandho. dhātūsu dhammadhātu, āyatanesu manāyatanaṃ.</p>
              <p>[03] sodhanoti yenārambhena idaṃ suttaṃ desitaṃ so ārambho suddho.</p>
              <p>[03] adhiṭṭhāno dānanti ekattatāya paññattaṃ. cāgo pariccāgo  dhammadānaṃ āmisadānaṃ, aṭṭha dānāni vitthārena kātabbāni, ayaṃ  vemattatā. na ca dadato ^a^M0.0328^ea^ ekattapaññattiyā paññattaṃ.  khantī anavajjanti paññattiyā paññattaṃ. rāgadosamohakkhayā sa  nibbutoti rodhavīriyapaññattiyā {yodha vīriyapaññattiyā (pī0 ka0)} paññattā.</p>
              <p>[03] parikkhāroti dānassa pāmojjaṃ paccayo, alobho hetu.  saṃyamato yoniso manasikāro hetu, pariccāgo paccayo. kusalo ca  jahāti pāpakanti yathābhūtadassanaṃ paccayo, ñāṇappaṭilābho hetu.  rāgadosamohakkhayā sa nibbutoti parato ca ghoso ajjhattañca  yoniso manasikāro maggo ca hetu ca paccayo ca.</p>
              <p>[03] samāropanoti dadato puññaṃ pavaḍḍhatīti gāthā tassa sīlampi  vaḍḍhati. saṃyamopi vaḍḍhati. saṃyamato veraṃ na cīyatīti.  aññepi kilesā na cīyanti yepissa tappaccayā uppajjeyyuṃ āsavā  vighātā, tepissa na uppajjanti. rāgadosamohakkhayā sa nibbutoti  rāgadosassāpi khayā rāgānusayassapi khayā dosassa mohassāpi sa  nibbutoti sopādisesā nibbānadhātu anupādisesāpi. ayaṃ  samāropano. </p>
              <p>[06] therassa mahākaccāyanassa peṭakopadese </p>
              <p>[06] hārassa sampātabhūmi samattā. </p>
            </h4>
          </h3>
        </h2>
        <h2>
          <h2n> 8. suttavebhaṅgiyaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 118^b^.^eb^ pubbā ^a^V0.0323^ea^ ^a^P0.0242^ea^ koṭi na paññāyati  avijjāya ca bhavataṇhāya ca. tattha avijjānīvaraṇānaṃ  taṇhāsaṃyojanānaṃ sattānaṃ pubbakoṭi na paññāyati. tattha ye sattā  taṇhāsaṃyojanā, te ajjhosānabahulā mandavipassakā. ye pana  ussannadiṭṭhikā sattā, te vipassanābahulā mandajjhosānā.</p>
              <p>[03] tattha taṇhācaritā sattā sattasaññābhiniviṭṭhā  anuppādavayadassino. te pañcasu khandhesu attānaṃ samanupassanti  ``rūpavantaṃ vā attānaṃ, attani vā rūpaṃ, rūpasmiṃ vā attāna''nti.  evaṃ pañcakkhandhā. aññehi khandhehi attānaṃ samanupassanti tassa  ussannadiṭṭhikā sattā vipassamānā khandhe ujuṃ attato samanupassanti.  te rūpaṃ attako samanupassanti. yaṃ rūpaṃ, so attā. yo ahaṃ,  taṃ rūpaṃ. so rūpavināsaṃ passati, ayaṃ ucchedavādī ^a^M0.0329^ea^.  iti pañcannaṃ khandhānaṃ paṭhamābhinipātā sakkāyadiṭṭhiyo pañca ucchedaṃ  bhajanti ``taṃ jīvaṃ taṃ sarīra''nti. ekamekamhi khandhe tīhi padehi  pacchimakehi sassataṃ bhajati ``aññaṃ jīvaṃ aññaṃ sarīra''nti. ito  bahiddhāte pabbajitā taṇhācaritā kāmasukhallikānuyogamanuyuttā  viharanti. tena ye ca nissandena diṭṭhicaritā  attakilamathānuyogamanuyuttā ^a^P0.0243^ea^ viharanti. tena yeva  diṭṭhisukhena ettāvatā bāhirako payogo.</p>
              <p>[03] tattha diṭṭhicaritā sattā ye ariyadhammavinayaṃ otaranti, te  dhammānusārino honti. ye taṇhācaritā sattā ariyaṃ dhammavinayaṃ  otaranti, te saddhānusārino honti.</p>
              <p>[03] tattha ye diṭṭhicaritā sattā, te kāmesu dosadiṭṭhī, na ca ye  kāmesu anusayā samūhatā, te attakilamathānuyogamanuyuttā viharanti.  tesaṃ satthā dhammaṃ deseti. añño vā sāvako kāmehi natthi  atthoti te ca pubbeyeva kāmehi anatthikā iti kāme appakasirena  paṭinissajjanti. te cetasikena dukkhena anajjhositā. tena  vuccati ``sukhā paṭipadā''ti ^a^V0.0324^ea^. ye pana taṇhācaritā sattā, te  kāmesu ajjhositā, tesaṃ satthā vā dhammaṃ deseti. aññataro vā  bhikkhu kāmehi natthi atthoti, te piyarūpaṃ dukkhena paṭinissajjanti.  tena vuccati ``dukkhā paṭipadā''ti. iti ime sabbasattā dvīsu  paṭipadāsu samosaraṇaṃ gacchanti dukkhāyañca sukhāyañca.</p>
              <p>[03] tattha ye diṭṭhicaritā sattā, te dvidhā mudindriyā ca  tikkhindriyā ca. tattha ye diṭṭhicaritā sattā tikkhindriyā sukhena  paṭinissajjanti, khippañca abhisamenti, tena vuccati  ``khippābhiññā sukhā paṭipadā''ti. tattha ye diṭṭhicaritā sattā  mudindriyā paṭhamaṃ tikkhindriyaṃ upādāya dandhataraṃ abhisamenti, te  sukhena paṭinissajjanti, dandhañca abhisamenti. tena vuccati  ``sukhā paṭipadā dandhābhiññā''ti. tattha taṇhācaritā sattā dvidhā  tikkhindriyā ca mudindriyā ca. tattha ^a^P0.0244^ea^ ye  taṇhācaritā sattā tikkhindriyā dukkhena paṭinissajjanti, khippañca  abhisamenti. tena vuccati ``dukkhā paṭipadā khippābhiññā''ti.  tattha ye taṇhācaritā sattā mudindriyā paṭhamaṃ tikkhindriyaṃ upādāya  dandhataraṃ abhisamenti, te dukkhena paṭinissajjanti, dandhañca  abhisamenti. tena vuccati ``dukkhā paṭipadā dandhābhiññā''ti.  imā catasso paṭipadāyo apañcamā achaṭṭhā. ye hi keci nibbutā  nibbāyissanti ^a^M0.0330^ea^ vā imāhi catūhi paṭipadāhi  anaññāhi ayaṃ paṭipadācatukkena kilese niddisati. yā catukkamaggena  ariyadhammesu niddisitabbā, ayaṃ vuccati sīhavikkīḷito nāma nayo. </p>
              <p>[03] 119^b^.^eb^ tatrime cattāro āhārā. cattāro vipallāsā  upādānā yogā ganthā āsavā oghā sallā viññāṇaṭṭhitiyo  agatigamanāti, evaṃ imāni sabbāni dasa padāni. ayaṃ suttassa  saṃsandanā.</p>
              <p>[03] cattāro āhārā. tattha yo ca kabaḷīkāro āhāro yo ca  phasso āhāro, ime taṇhācaritena pahātabbā. tattha yo ca  manosañcetanāhāro yo ca viññāṇāhāro, ime diṭṭhicaritena pahātabbā.</p>
              <p>[03] paṭhamo āhāro paṭhamo vipallāso, dutiyo āhāro dutiyo  vipallāso, tatiyo āhāro tatiyo vipallāso, catuttho āhāro  catuttho vipallāso. ime cattāro vipallāsā apañcamā achaṭṭhā.  idañca pamāṇā cattāro āhārā.</p>
              <p>[03] tattha ^a^V0.0325^ea^ paṭhame vipallāse ṭhito kāme upādiyati, idaṃ kāmupādānaṃ.  dutiye vipallāse ṭhito anāgataṃ bhavaṃ upādiyati, idaṃ  sīlabbatupādānaṃ. tatiye vipallāse ṭhito viparīto diṭṭhiṃ  upādiyati, idaṃ diṭṭhupādānaṃ. catutthe ^a^P0.0245^ea^ vipallāse  ṭhito khandhe attato upādiyati, idaṃ attavādupādānaṃ.</p>
              <p>[03] tattha kāmupādāne ṭhito kāme abhijjhāyati ganthati, ayaṃ  abhijjhākāyagantho. sīlabbatupādāne ṭhito byāpādaṃ ganthati, ayaṃ  byāpādakāyagantho. diṭṭhupādāne ṭhito parāmāsaṃ ganthati, ayaṃ  parāmāsakāyagantho. attavādupādāne ṭhito papañcanto ganthati, ayaṃ  idaṃsaccābhiniveso kāyagantho.</p>
              <p>[03] tassa ganthitā kilesā āsavanti. kiñci pana vuccati  vippaṭisāro. ye vippaṭisārā {yo vippaṭisāro (pī0 ka0)} te anusayā. tattha  abhijjhākāyaganthena kāmāsavo, byāpādakāyaganthena bhavāsavo,  parāmāsakāyaganthena diṭṭhāsavo, idaṃ saccābhinivesakāyaganthena  avijjāsavo.</p>
              <p>[03] te ^a^M0.0331^ea^ cattāro āsavā vepullabhāvaṃ gatā oghā  honti, tena vuccanti ``oghā''ti. tattha kāmāsavo kāmogho,  bhavāsavo bhavogho, avijjāsavo avijjogho, diṭṭhāsavo diṭṭhogho.</p>
              <p>[03] te cattāro oghā āsayamanupaviṭṭhā anusayasahagatā vuccanti.  sallāti hadayamāhacca tiṭṭhantā. tattha kāmogho rāgasallaṃ, bhavogho  dosasallaṃ, avijjogho mohasallaṃ, diṭṭhogho diṭṭhisallaṃ.</p>
              <p>[03] imehi catūhi sallehi pariyādinnaṃ viññāṇaṃ catūsu dhammesu  tiṭṭhati rūpe vedanāya saññāya saṅkhāresu. imā catasso  viññāṇaṭṭhitiyo. tattha rāgasallena nandūpasecanaṃ rūpūpagaṃ viññāṇaṃ  tiṭṭhati. dosasallena vedanūpagaṃ mohasallena saññūpagaṃ ^a^P0.0246^ea^  diṭṭhisallena nandūpasecanaṃ saṅkhārūpagaṃ viññāṇaṃ tiṭṭhati.</p>
              <p>[03] catūhi viññāṇaṭṭhitīhi catubbidhaṃ agatiṃ gacchanti chandā  dosā bhayā mohā. rāgena chandā agatiṃ gacchati, dosena dosā  agatiṃ gacchati, mohena mohā agatiṃ gacchati, diṭṭhiyā bhayā agatiṃ  gacchati. iti idañca kammaṃ ime ca kilesā. ayaṃ saṃsārassa hetu. </p>
              <p>[03] 120^b^.^eb^ tatthimā ^a^V0.0326^ea^ catasso disā kabaḷīkārāhāro  ``asubhe subha''nti vipallāso kāmupādānaṃ kāmayogo  abhijjhākāyagantho kāmāsavo kāmogho rāgasallaṃ rūpūpagā  viññāṇaṭṭhiti chandā agatigamanaṃ. ayaṃ paṭhamā disā.</p>
              <p>[03] phasso āhāro ``dukkhe sukha''nti vipallāso  sīlabbatupādānaṃ bhavayogobyāpādo kāyagantho bhavāsavo bhavogho  dosasallaṃ vedanūpagā viññāṇaṭṭhiti dosā agatigamanaṃ, ayaṃ dutiyā  disā.</p>
              <p>[03] manosañcetanāhāro ``anattani attā''ti vipallāso diṭṭhupādānaṃ  diṭṭhiyogo parāmāsakāyagantho diṭṭhāsavo diṭṭhogho diṭṭhisallaṃ saññūpagā  viññāṇaṭṭhiti bhayā agatigamanaṃ. ayaṃ tatiyā disā.</p>
              <p>[03] viññāṇāhāro ``anicce nicca''nti vipallāso attavādupādānaṃ  avijjāyogo idaṃsaccābhiniveso kāyagantho avijjāsavo avijjogho  mohasallaṃ saṅkhārūpagā viññāṇaṭṭhiti mohā agatigamanaṃ, ayaṃ ^a^M0.0332^ea^  catutthī disā. iti imesaṃ dasannaṃ suttānaṃ paṭhamena padena  paṭhamāya disāya ālokanaṃ. ayaṃ vuccati disālokanā.</p>
              <p>[03] catūhi ^a^P0.0247^ea^ vipallāsehi akusalapakkhe  disāvilokanā kilesaṃ saṃyojetvā ayaṃ akusalapakkhe  disāvilokanāya bhūmi pañcannaṃ dasannaṃ suttānaṃ yāni paṭhamāni padāni  imesaṃ dhammānaṃ ko attho? eko attho, byañjanameva nānaṃ. evaṃ  dutiyā evaṃ tatiyā evaṃ catutthī. ayaṃ paṭhamā saṃsandanā.</p>
              <p>[03] iminā peyyālena sabbe kilesā catūsu padesu pakkhipitabbā.  tato kusalapakkhe catasso paṭipadā cattāri jhānāni cattāro  satipaṭṭhānā cattāro vihārā dibbo brahmā ariyo āneñjo cattāro  sammappadhānā cattāro acchariyā abbhutadhammā cattāro adhiṭṭhānā  cattāro samādhayo chandasamādhi vīriyasamādhi cittasamādhi  vīmaṃsāsamādhi. cattāro dhammā sukhabhāgiyā nāññatra bojjhaṅgā  nāññatra tapasā nāññatindriyasaṃvarā nāññatra sabbanissaggā cattāri  appamāṇāni.</p>
              <p>[03] tattha dukkhā paṭipadā dandhābhiññā bhāviyamānā  bahulīkariyamānā paṭhamaṃ jhānaṃ paripūreti, paṭhamaṃ jhānaṃ paripuṇṇaṃ paṭhamaṃ  satipaṭṭhānaṃ paripūreti ^a^V0.0327^ea^, paṭhamaṃ satipaṭṭhānaṃ paripuṇṇaṃ paṭhamaṃ vihāraṃ  paripūreti, paṭhamo vihāro paripuṇṇo paṭhamaṃ sammappadhānaṃ paripūreti,  paṭhamaṃ sammappadhānaṃ paripuṇṇaṃ paṭhamaṃ acchariyaṃ abbhutadhammaṃ paripūreti,  paṭhamo acchariyo abbhuto dhammo paripuṇṇo paṭhamaṃ adhiṭṭhānaṃ  paripūreti, paṭhamaṃ adhiṭṭhānaṃ paripuṇṇaṃ chandasamādhiṃ paripūreti,  chandasamādhi paripuṇṇo indriyasaṃvaraṃ paripūreti, indriyasaṃvaro  paripuṇṇo paṭhamaṃ mettāappamāṇaṃ paripūreti. evaṃ yāva sabbanissaggo  catutthaṃ appamāṇaṃ paripūreti.</p>
              <p>[03] tattha paṭhamā ca paṭipadā paṭhamañca jhānaṃ paṭhamañca satipaṭṭhānaṃ  paṭhamo ca vihāro paṭhamañca sammappadhānaṃ ^a^P0.0248^ea^ paṭhamo ca  acchariyo abbhuto dhammo saccādhiṭṭhānañca chandasamādhi ca  indriyasaṃvaro ca mettā ca appamāṇaṃ. ayaṃ paṭhamā disā.</p>
              <p>[03] dukkhā ca {dutiyā ca (ka0)} paṭipadā khippābhiññā dutiyaṃ jhānaṃ dutiyañca  satipaṭṭhānaṃ dutiyo ca vihāro dutiyañca sammappadhānaṃ dutiyo ca  acchariyo abbhuto ^a^M0.0333^ea^ dhammo cāgādhiṭṭhānaṃ cittasamādhi  cattāro iddhipādā karuṇā ca appamāṇaṃ, ayaṃ dutiyā disā.</p>
              <p>[03] sukhā ca {tatiyā ca (ka0)} paṭipadā dandhābhiññā tatiyañca jhānaṃ tatiyañca  satipaṭṭhānaṃ tatiyo ca vihāro tatiyañca sammappadhānaṃ tatiyo ca  acchariyo abbhuto dhammo paññādhiṭṭhānañca vīriyasamādhi ca  bojjhaṅgā ca muditā ca appamāṇaṃ. ayaṃ tatiyā disā.</p>
              <p>[03] sukhā ca {catutthī ca (ka0)} paṭipadā khippābhiññā catutthaṃ jhānaṃ catutthañca  satipaṭṭhānaṃ catuttho ca vihāro catutthañca sammappadhānaṃ catuttho ca  acchariyo abbhuto dhammo upasamādhiṭṭhānañca vīmaṃsāsamādhi ca  sabbanissaggo ca upekkhā appamāṇañca. ayaṃ catutthī disā.  imāsaṃ catassannaṃ disānaṃ ālokanā. ayaṃ vuccati disālokano  nāma nayo.</p>
              <p>[03] tatthāyaṃ yojanā. cattāro ca āhārā catasso ca paṭipadā,  cattāro ca vipallāsā cattāro ca satipaṭṭhānā, cattāri ca upādānāni  cattāri ca jhānāni cattāro ca yogā vihārā ca, ganthā ca  sammappadhānā ca, āsavā ca acchariyā abbhutadhammā ca, oghā ca  adhiṭṭhānāni ca, sallā ca samādhayo, viññāṇaṭṭhitiyo ^a^P0.0249^ea^  cattāro ca sukhabhāgiyā dhammā, cattāri ca agatigamanāni  cattāri ca appamāṇāni iti kusalākusalānaṃ paṭipakkhavasena  yojanā, ayaṃ vuccati disālokano nayo.</p>
              <p>[03] tassa ^a^V0.0328^ea^ cattāri sāmaññaphalāni pariyosānaṃ, yo ca dhammo  kusalākusalaniddese paṭhamo disāniddeso, imassa sotāpattiphalaṃ  pariyosānaṃ dutiyaṃ sakadāgāmiphalaṃ, tatiyaṃ anāgāmiphalaṃ, catutthaṃ  arahattaphalaṃ.</p>
              <p>[03] tattha katamo tipukkhalo nayo? ye ca dukkhāya paṭipadāya  dandhābhiññāya khippābhiññāya ca niyyanti dve puggalā, ye ca  sukhāya paṭipadāya dandhābhiññāya khippābhiññāya ca niyyanti dve  puggalā.</p>
              <p>[03] imesaṃ catunnaṃ puggalānaṃ yo puggalo sukhāya paṭipadāya  dandhābhiññāya niyyāti, yo ca puggalo dukkhāya paṭipadāya  khippābhiññāya niyyāti. ime dve puggalā bhavanti. tattha yo  sukhāya paṭipadāya khippābhiññāya niyyāti ^a^M0.0334^ea^, ayaṃ  ugghaṭitaññū. yo pacchimo puggalo sādhāraṇo, ayaṃ vipañcitaññū.  yo puggalo dandhābhiññāya dukkhāya paṭipadāya niyyāti, ayaṃ neyyo.  ime cattāro bhavitvā tīṇi honti, tattha ugghaṭitaññussa  samathapubbaṅgamā vipassanā, neyyassa vipassanāpubbaṅgamo samatho,  vipañcitaññussa samathavipassanā yuganaddhā. ugghaṭitaññussa mudukā  desanā, neyyassa tikkhā desanā, vipañcitaññussa tikkhamudukā  desanā.</p>
              <p>[03] ugghaṭitaññussa adhipaññāsikkhā, neyyassa adhicittasikkhā,  vipañcitaññussa adhisīlasikkhā. iti imesaṃ puggalānaṃ catūhi  paṭipadāhi niyyānaṃ.</p>
              <p>[03] tattha ^a^P0.0250^ea^ ayaṃ saṃkileso, tīṇi akusalamūlāni  tayo phassā tisso vedanā tayo upavicārā tayo saṃkilesā tayo  vitakkā tayo pariḷāhā tīṇi saṅkhatalakkhaṇāni tisso dukkhatāti.</p>
              <p>[03] tīṇi akusalamūlānīti lobho akusalamūlaṃ, doso  akusalamūlaṃ, moho akusalamūlaṃ. tayo phassāti sukhavedanīyo  phasso, dukkhavedanīyo phasso, adukkhamasukhavedanīyo phasso.  tisso vedanāti sukhā vedanā dukkhā vedanā adukkhamasukhā vedanā.  tayo upavicārāti somanassopavicāro domanassopavicāro  upekkhopavicāro. tayo saṃkilesāti rāgo doso moho. tayo  vitakkāti kāmavitakko byāpādavitakko vihiṃsāvitakko. tayo  pariḷāhāti ^a^V0.0329^ea^ rāgajo dosajo mohajo. tīṇi saṅkhatalakkhaṇānīti  uppādo ṭhiti vayo. tisso dukkhatāti dukkhadukkhatā  vipariṇāmadukkhatā saṅkhatadukkhatā.</p>
              <p>[03] tattha lobho akusalamūlaṃ kuto samuṭṭhitaṃ? tividhaṃ ārammaṇaṃ  manāpikaṃ amanāpikaṃ upekkhāṭhāniyañca. tattha manāpikena  ārammaṇena lobho akusalamūlaṃ samuṭṭhahati. iti manāpikā  ārammaṇā sukhavedanīyo phasso, sukhavedanīyaṃ phassaṃ paṭicca uppajjate  sukhavedanā, sukhavedanaṃ paṭicca uppajjate somanassūpavicāro,  somanassūpavicāraṃ paṭicca uppajjate rāgo, rāgaṃ paṭicca uppajjate  kāmavitakko, kāmavitakkaṃ paṭicca uppajjate rāgajo pariḷāho ^a^P0.0251^ea^  rāgajaṃ pariḷāhaṃ paṭicca uppajjate uppādo saṅkhatalakkhaṇo,  uppādaṃ saṅkhatalakkhaṇaṃ paṭicca uppajjate vipariṇāmadukkhatā.</p>
              <p>[03] doso ^a^M0.0335^ea^ akusalamūlaṃ kuto samuṭṭhitaṃ?  amanāpikena ārammaṇena doso akusalamūlaṃ samuṭṭhitaṃ. iti  amanāpikā ārammaṇā dukkhavedanīyo phasso, dukkhavedanīyaṃ phassaṃ  paṭicca uppajjate dukkhavedanā, dukkhavedanaṃ paṭicca uppajjate  domanassūpavicāro, domanassūpavicāraṃ paṭicca uppajjate doso, dosaṃ  paṭicca uppajjate byāpādavitakko, byāpādavitakkaṃ paṭicca uppajjate  dosajo pariḷāho, dosajaṃ pariḷāhaṃ paṭicca uppajjate ṭhitassa  aññathattaṃ saṅkhatalakkhaṇaṃ, ṭhitassa aññathattaṃ saṅkhatalakkhaṇaṃ paṭicca  uppajjate dukkhadukkhatā vedanā.</p>
              <p>[03] moho akusalamūlaṃ kuto samuṭṭhitaṃ? upekkhāṭhāniyena  ārammaṇena moho akusalamūlaṃ samuṭṭhitaṃ. iti upekkhāṭhāniyā  ārammaṇā adukkhamasukhavedanīyo phasso, adukkhamasukhavedanīyaṃ phassaṃ  paṭicca uppajjate adukkhamasukhā vedanā, adukkhamasukhavedanaṃ paṭicca  uppajjate upekkhūpavicāro, upekkhūpavicāraṃ paṭicca uppajjate moho,  mohaṃ paṭicca uppajjate vihiṃsāvitakko, vihiṃsāvitakkaṃ paṭicca uppajjate  mohajo pariḷāho, mohajaṃ pariḷāhaṃ paṭicca uppajjate vayo  saṅkhatalakkhaṇaṃ, vayaṃ saṅkhatalakkhaṇaṃ paṭicca uppajjate  saṅkhatadukkhatā, iti ayaṃ tiṇṇaṃ kilesānaṃ niddeso, ayaṃ vuccate  kusalapakkhe tipukkhalo nayo.</p>
              <p>[03] iti tīṇi akusalamūlāni na catutthāni na pañcamāni, tayo  phassāti tisso vedanā yāva saṅkhatadukkhatāti, yo ^a^P0.0252^ea^  koci akusalapakkho, sabbo so tīsu akusalamūlesu  samosarati.</p>
              <p>[03] tattha ^a^V0.0330^ea^ katamo kusalapakkho? tīṇi kusalamūlāni, tisso  paññā sutamayī paññā cintāmayī paññā bhāvanāmayī paññā. tayo  samādhī savitakkasavicāro...pe0... tisso sikkhā  adhisīlasikkhā...pe0... sikkhā. tīṇi nimittāni  samathanimittaṃ paggahanimittaṃ upekkhānimittaṃ. tayo vitakkā  nekkhammavitakko...pe0... avihiṃsāvitakko. tīṇi indriyāni  anaññātaññassāmītindriyanti vitthāro. tayo upavicārā  nekkhammūpavicāro abyāpādūpavicāro avihiṃsūpavicāro. tisso  esanā kāmesanā bhavesanā brahmacariyesanā. tayo khandhā  sīlakkhandho samādhikkhandho paññākkhandho.</p>
              <p>[03] tattha ^a^M0.0336^ea^ yaṃ alobho kusalamūlaṃ, taṃ sutamayipaññaṃ  paripūreti, sutamayī paññā paripuṇṇā savitakkaṃ savicāraṃ samādhiṃ  paripūreti, savitakko savicāro samādhi paripuṇṇo adhicittasikkhaṃ  paripūreti, adhicittasikkhā paripuṇṇā samathanimittaṃ paripūreti,  samathanimittaṃ paripuṇṇaṃ nekkhammavitakkaṃ paripūreti, nekkhammavitakko  paripuṇṇo anaññātaññassāmītindriyaṃ paripūreti,  anaññātaññassāmītindriyaṃ paripuṇṇaṃ nekkhammūpavicāraṃ paripūreti,  nekkhammūpavicāro paripuṇṇo kāmesanaṃ pajahati, kāmesanappahānaṃ  samādhikkhandhaṃ paripūreti.</p>
              <p>[03] adoso kusalamūlaṃ cintāmayipaññaṃ paripūreti, cintāmayī  paññā paripuṇṇā avitakkavicāramattaṃ samādhiṃ paripūreti ^a^P0.0253^ea^.  avitakkavicāramatto samādhi paripuṇṇo adhisīlasikkhaṃ  paripūreti, adhisīlasikkhā paripuṇṇā upekkhānimittaṃ paripūreti,  upekkhānimittaṃ paripuṇṇaṃ abyāpādavitakkaṃ paripūreti, abyāpādavitakko  paripuṇṇo aññindriyaṃ paripūreti, aññindriyaṃ paripuṇṇaṃ  abyāpādūpavicāraṃ paripūreti, abyāpādūpavicāro paripuṇṇo bhavesanaṃ  pajahati, bhavesanappahānaṃ sīlakkhandhaṃ paripūreti.</p>
              <p>[03] amoho kusalamūlaṃ bhāvanāmayipaññaṃ paripūreti,  bhāvanāmayīpaññā paripuṇṇā avitakkāvicāraṃ samādhiṃ paripūreti,  avitakko avicāro samādhi paripuṇṇo adhipaññāsikkhaṃ paripūreti,  adhipaññāsikkhā paripuṇṇā paggahanimittaṃ paripūreti, paggahanimittaṃ  paripuṇṇaṃ aññātāvino indriyaṃ paripūreti, aññātāvino indriyaṃ  paripuṇṇaṃ avihiṃsūpavicāraṃ paripūreti, avihiṃsūpavicāro paripuṇṇo  brahmacariyesanaṃ paripūreti, brahmacariyesanā paripuṇṇā paññākkhandhaṃ  paripūreti.</p>
              <p>[03] iti ime tayo dhammā kusalapakkhikā sabbe kusalā dhammā  tīhi tikaniddesehi niddisiyanti ^a^V0.0331^ea^ tīṇi vimokkhamukhāni tassa  pariyosānaṃ. tattha paṭhamena appaṇihitaṃ, dutiyena suññataṃ, tatiyena  animittaṃ. ayaṃ vuccati dutiyo tipukkhalo nāma nayo.</p>
              <p>[03] tattha ye ime tayo puggalā ugghaṭitaññū vipañcitaññū neyyoti.  imesaṃ tiṇṇaṃ puggalānaṃ ye ca puggalā sukhāya paṭipadāya  khippābhiññāya, sukhāya paṭipadāya dandhābhiññāya ca niyyanti, te dve  puggalā. ye ca dve puggalā dukkhāya ^a^P0.0254^ea^ paṭipadāya  khippābhiññāya, dukkhāya paṭipadāya dandhābhiññāya ca niyyanti  ^a^M0.0337^ea^, ime cattāro tena visesena dve bhavanti diṭṭhicarito  ca taṇhācarito ca. ime cattāro bhavitvā tayo bhavanti, tayo  bhavitvā dve bhavanti. imesaṃ dvinnaṃ puggalānaṃ ayaṃ saṃkileso,  avijjā ca taṇhā ca, ahirikañca anottappañca, assati ca  asampajaññañca, nīvaraṇāni ca saṃyojanāni ca, ajjhosānañca  abhiniveso ca, ahaṃkāro ca mamaṃkāro ca, assaddhiyañca  dovacassañca, kosajjañca ayoniso ca manasikāro, vicikicchā ca  abhijjhā ca, asaddhammassavanañca asamāpatti ca.</p>
              <p>[03] tattha avijjā ca ahirikañca assati ca nīvaraṇāni ca  ajjhosānañca ahaṃkāro ca assaddhiyañca kosajjañca vicikicchā ca  asaddhammassavanañca, ayaṃ ekā disā.</p>
              <p>[03] taṇhā ca anottappañca asampajaññañca saṃyojanāni ca  abhiniveso ca mamaṃkāro ca dovacassatā ca ayoniso manasikāro  ca abhijjhā ca asamāpatti ca, ayaṃ dutiyā disā. dasannaṃ dukānaṃ  dasa padāni paṭhamāni kātabbāni. saṃkhittena atthaṃ ñāpenti  paṭipakkhe kaṇhapakkhassa sabbesaṃ dukānaṃ dasa padāni dutiyakāni,  ayaṃ dutiyā disā.</p>
              <p>[03] iti akusalānaṃ dhammānaṃ dukkhaniddeso, ayaṃ samudayo. yaṃ taṃ  dhammaṃ ajjhāvasati nāmañca rūpañca idaṃ dukkhaṃ iti ayañca  samudayo, idañca dukkhaṃ, imāni dve saccāni dukkhañca samudayo ca  nandiyāvaṭṭassa nayassa paṭhamaniddeso.</p>
              <p>[03] tattha katamo kusalapakkho? samatho ca vipassanā ca, vijjā  ca caraṇañca, sati ca sampajaññañca, hirī ca ottappañca,  ahaṃkārappahānañca ^a^P0.0255^ea^ mamaṃkārappahānañca, sammāvāyāmo  ca yoniso ca manasikāro, sammāsati ca sammāsamādhi ca, paññā  ca nibbidā ca, samāpatti ca saddhammassavanañca, somanassañca  dhammānudhammappaṭipatti ca.</p>
              <p>[03] tattha ^a^V0.0332^ea^ samatho ca vijjā ca sati ca hirī ca ahaṃkārappahānañca  sammāvāyāmo ca sammāsati ca paññā ca samāpatti ca somanassañca,  ime dhammā ekā disā. vipassanā ca caraṇañca sampajaññañc  ottappañca mamaṃkārappahānañca yoniso manasikāro ca sammāsamādhi  ca nibbidā ca saddhammassavanañca dhammānudhammappaṭipatti ca, ayaṃ  dutiyā disā. iti kusalapakkhe ca akusalapakkhe ca  nandiyāvaṭṭassa pana nayassa catasso disā.</p>
              <p>[03] tāsu ^a^M0.0338^ea^ yāni akusalapakkhassa paṭhamāni padāni  akusalāni kusalehi pahānaṃ gacchanti, tāni kusalapakkhe dutiyehi  padehi pahānaṃ gacchanti. tesaṃ pahānā rāgavirāgā cetovimutti yāni  akusalapakkhassa dutiyāni akusalapadāni pahānaṃ gacchanti, tāni  kusalapakkhassa paṭhamehi padehi pahānaṃ gacchanti. tesaṃ pahānā  avijjāvirāgā paññāvimutti pariyosānaṃ. imesaṃ tiṇṇaṃ nayānaṃ  paṭhamo nayo sīhavikkīḷito nāma. aṭṭha padāni cattāri ca  kusalāni cattāri ca akusalāni imāni aṭṭha padāni mūlapadāni,  atthanayena dutiyo tipukkhalo. so chahi dhammehi neti  kusalamūlāni ca neti akusalamūlāni ca, iti imāni cha padāni  purimakāni ca aṭṭha mūlapadāni imāni cuddasa padāni aṭṭhārasannaṃ  mūlapadānaṃ. tattha ^a^P0.0256^ea^ yo pacchimako nayo  nandiyāvaṭṭo, so catūhi dhammehi neti. avijjāya ca taṇhāya ca  samathena ca vipassanāya ca, ime cattāro dhammā imāni aṭṭhārasa  mūlapadāni tīsu nayesu niddiṭṭhāni.</p>
              <p>[03] tattha yāni nava padāni kusalāni, tattha sabbaṃ kusalaṃ  samosarati. tesañca navannaṃ mūlānaṃ cattāri padāni  sīhavikkīḷitanaye tīṇi tipukkhale dve nandiyāvaṭṭe, iccete kusalassa  pakkhā. tattha yāni nava padāni kusalāni, tattha sabbaṃ kusalaṃ  yujjati. tattha sīhavikkīḷite naye cattāri padāni tīṇi tipukkhale  dve nandiyāvaṭṭe imāni nava padāni kusalāni niddiṭṭhāni.</p>
              <p>[03] tattha yāni nandiyāvaṭṭe naye cattāri padāni, tattha aṭṭhārasa  mūlapadāni samosaranti. yathā kathaṃ, samatho ca alobho ca adoso  ca asubhasaññā ca dukkhasaññā ca imāni kusalapakkhe pañca padāni  samathaṃ bhajanti. vipassanā ca amoho ca aniccasaññā ca  anattasaññā ca imāni cattāri padāni vipassanaṃ bhajanti. imāni  nava padāni kusalāni dvīsu padesu yojitāni, tattha akusalapakkhe  navannaṃ akusalamūlapadānaṃ yā ca taṇhā yo ca lobho yo ca doso  yā ca subhasaññā yā ca sukhasaññā, imāni pañca padāni taṇhaṃ  bhajanti ^a^V0.0333^ea^. yā ca avijjā yo ca moho yā ca niccasaññā yā ca  attasaññā, imāni cattāri padāni avijjaṃ bhajanti. etāni nava  padāni akusalāni susaṃkhittāni. iti tayo nayā ekaṃ nayaṃ na  paviṭṭhā. evaṃ aṭṭhārasa mūlapadāni nandiyāvaṭṭanaye niddisitabbāni.</p>
              <p>[03] kathaṃ ^a^M0.0339^ea^ aṭṭhārasa mūlapadāni, tipukkhale ^a^P0.0257^ea^  naye yujjanti? navannaṃ padānaṃ kusalānaṃ, vipassanā ca  amoho ca aniccasaññā ca anattasaññā ca, imāni cattāri padāni;  amoho ca samatho ca alobho ca asubhasaññā ca, imāni cattāri  padāni; lobho ca doso ca, evaṃ imāni nava padāni tīsu kusalesu  yojetabbāni. tattha navannaṃ padānaṃ akusalānaṃ taṇhā ca lobho ca  subhasaññā ca sukhasaññā ca, imāni cattāri padāni lobho  akusalamūlaṃ; avijjā ca moho ca niccasaññā ca attasaññā ca ayaṃ  moho ayaṃ doso, ye ca imāni nava padāni tīsu akusalesu  yojitāni. evaṃ aṭṭhārasa mūlapadāni kusalamūlesu ca yojetvā  tipukkhalena nayena niddisitabbāni.</p>
              <p>[03] kathaṃ aṭṭhārasa mūlapadāni sīhavikkīḷite naye yujjanti?  taṇhā ca subhasaññā ca, ayaṃ paṭhamo vipallāso. lobho ca  sukhasaññā ca, ayaṃ dutiyo vipallāso. avijjā ca niccasaññā ca,  ayaṃ tatiyo vipallāso. moho ca attasaññā ca, ayaṃ catuttho  vipallāso. iti nava padāni akusalamūlāni catūsu padesu  yojitāni. tattha navannaṃ mūlapadānaṃ kusalānaṃ samatho ca  asubhasaññā ca, idaṃ paṭhamaṃ satipaṭṭhānaṃ. alobho ca dukkhasaññā ca,  idaṃ dutiyaṃ satipaṭṭhānaṃ. vipassanā ca aniccasaññā ca, idaṃ tatiyaṃ  satipaṭṭhānaṃ. amoho ca anattasaññā ca, idaṃ catutthaṃ satipaṭṭhānaṃ.  imāni aṭṭhārasa mūlapadāni sīhavikkīḷitanayaṃ anupaviṭṭhāni. imesaṃ  tiṇṇaṃ nayānaṃ yā bhūmi ca yo rāgo ca yo doso ca ekaṃ nayaṃ  pavisati. ekassa nayassa akusale vā dhamme kusale vā dhamme  viññāte paṭipakkho anvesitabbo, paṭipakkhe anvesitvā so nayo  niddisitabbo, tamhi naye ^a^P0.0258^ea^ niddiṭṭho. yathā ekamhi  naye sabbe nayā paviṭṭhā tathā niddisitabbā. ekamhi ca naye  aṭṭhārasa mūlapadāni paviṭṭhāni, tamhi dhamme viññāte sabbe dhammā  viññātā honti. imesaṃ tiṇṇaṃ nayānaṃ sīhavikkīḷitanayassa  cattāri phalāni pariyosānaṃ. paṭhamāya disāya paṭhamaṃ phalaṃ,  dutiyāya disāya dutiyaṃ phalaṃ, tatiyāya disāya tatiyaṃ phalaṃ,  catutthāya disāya catutthaṃ phalaṃ. tipukkhalassa nayassa tīṇi  vimokkhamukhāni pariyosānaṃ. paṭhamāya disāya appaṇihitaṃ,  dutiyāya disāya suññataṃ, tatiyāya disāya animittaṃ.  nandiyāvaṭṭassa nayassa rāgavirāgā cetovimutti avijjāvirāgā ca  paññāvimutti pariyosānaṃ ^a^M0.0340^ea^. paṭhamāya disāya  rāgavirāgā ^a^V0.0334^ea^ cetovimutti, dutiyāya disāya avijjāvirāgā  paññāvimutti. ime tayo nayā imesaṃ tiṇṇaṃ nayānaṃ aṭṭhārasannaṃ  mūlapadānaṃ ālokanā, ayaṃ vuccati disālokano {disālocano (ka0)} nayo.  āloketvāna jānāti ``ayaṃ dhammo imaṃ dhammaṃ bhajatī''ti sammā  yojanā. kusalapakkhe akusalapakkhe ca ayaṃ nayo aṅkuso nāma.  ime pañca nayā. </p>
            </h4>
            <h4>
              <h4n> tatthimā uddānagāthā </h4n>
              <p>[21] taṇhā ca avijjāpi ca, lobho doso tatheva moho ca. </p>
              <p>[22] cattāro ca vipallāsā, kilesabhūmī nava padāni.. </p>
              <p>[21] ye ^a^P0.0259^ea^ ca satipaṭṭhānā, samatho ca  vipassanā kusalamūlā. </p>
              <p>[22] etaṃ sabbaṃ kusalaṃ, indriyabhūmī nava padāni.. </p>
              <p>[21] sabbakusalaṃ navahi padehi yujjati, navahi ceva akusalaṃ. </p>
              <p>[22] ete te mūlapadā, ubhato aṭṭhārasa padāni.. </p>
              <p>[21] taṇhā ceva avijjā ca, samatho ca vipassanā. </p>
              <p>[22] yo neti sabbesu yogayutto, ayaṃ nayo nandiyāvaṭṭo.. </p>
              <p>[21] yaṃ kusalamūlehi, nayati kusalākusalamūlehi. </p>
              <p>[22] bhūtaṃ tathaṃ avitathaṃ, tipukkhalaṃ taṃ nayaṃ āhu.. </p>
              <p>[21] so neti vipallāsehi, kilesaindriyehi ca. </p>
              <p>[22] dhamme taṃ nayaṃ vinayamāhu, sīhavikkīḷitaṃ nāma.. </p>
              <p>[21] veyyākaraṇe vutte, kusalatāhi akusalatāhi ca. </p>
              <p>[22] tayo ālokayati, ayaṃ nayo disālocano nāma.. </p>
              <p>[21] oloketvā disālocanena, ukkhipiya yaṃ samāneti. </p>
              <p>[22] sabbe kusalākusale, ayaṃ nayo aṅkuso nāma.. </p>
              <p>[06] nayasamuṭṭhānaṃ. </p>
              <p>[06] peṭakopadese ^a^V0.0335^ea^ mahākaccāyanassa therassa suttavibhaṅgassa </p>
              <p>[03] {vebhaṅgissa (pī0 ka0)} dassanaṃ samattaṃ.</p>
              <p>[03] yāni ^a^M0.0341^ea^ catukkāni akusalāni kusalāni ca  sīhavikkīḷite naye niddiṭṭhāni, tikāni kusalāni ca akusalāni  ca tipukkhale naye niddiṭṭhāni, dukāni kusalāni ca akusalāni ca  nandiyāvaṭṭe naye niddiṭṭhāni. yesu ^a^P0.0260^ea^ dvīsu dhammesu {visuddhīsu (ka0)}   kusalesu so attho tikesu vibhajjamānassa bhavabhūmi, atha ca sabbo {pubbo (ka0)}   ca attho tīhi byañjanehi niddisati. tattakāni vuccati. yo  attho catūhi padehi aṭṭhavīsatibhāgehi natthibhūmi niddisituṃ,  avacarantova catūhi padehi niddisati. iti yaṃ yathāniddiṭṭhassa  avikosanā idaṃ pamāṇaṃ. yathā sabbe samādhayo tīsu samādhīsu  pariyesitabbā, savitakkasavicāre avitakkavicāramatte avitakkāvicāre  idaṃ pamāṇaṃ, natthi catuttho samādhi. tathā tisso paññā  cintāmayī sutamayī bhāvanāmayī sabbāsu paññāsu niddisati, natthi  catutthī paññā na cintāmayī na sutamayī na bhāvanāmayī, paññā  nāssa atthi imesaṃ dhammānaṃ yā avikkhepanā, idaṃ vuccati pamāṇanti. </p>
              <p>[06] therassa mahākaccāyanassa jambuvanavāsino peṭakopadeso</p>
              <p>[03] samatto. </p>
              <p>[06] peṭakopadesapakaraṇaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
  </ha>
</body>
