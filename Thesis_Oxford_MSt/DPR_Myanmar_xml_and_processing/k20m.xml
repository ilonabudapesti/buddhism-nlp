<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] khuddakanikāye </h>
  <ha>
    <han> nettippakaraṇapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. saṅgahavāro </h2n>
          <h3>
            <h3n> </h3n>
            <h4>
              <h4n> </h4n>
              <p>[21] yaṃ ^a^V0.0001^ea^ ^a^P0.0001^ea^ ^a^M0.0001^ea^ loko pūjayate,  salokapālo sadā namassati ca. </p>
              <p>[22] tasseta sāsanavaraṃ, vidūhi ñeyyaṃ naravarassa.. </p>
              <p>[21] dvādasa padāni suttaṃ, taṃ sabbaṃ byañjanañca attho ca. </p>
              <p>[22] taṃ viññeyyaṃ ubhayaṃ, ko attho byañjanaṃ katamaṃ.. </p>
              <p>[21] soḷasahārā netti {nettī (ka0)}, pañcanayā sāsanassa pariyeṭṭhi. </p>
              <p>[22] aṭṭhārasamūlapadā, mahakaccānena {mahākaccānena (sī0)} niddiṭṭhā.. </p>
              <p>[21] hārā ^a^V0.0002^ea^ byañjanavicayo, suttassa nayā tayo ca suttattho. </p>
              <p>[22] ubhayaṃ pariggahītaṃ, vuccati suttaṃ yathāsuttaṃ.. </p>
              <p>[21] yā ceva desanā yañca, desitaṃ ubhayameva viññeyyaṃ. </p>
              <p>[22] tatrāyamānupubbī, navavidhasuttantapariyeṭṭhīti.. </p>
              <p>[06] saṅgahavāro. </p>
            </h4>
          </h3>
        </h2>
        <h2>
          <h2n> 2. uddesavāro </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 1^b^.^eb^ tattha katame soḷasa hārā? desanā vicayo  yutti padaṭṭhāno lakkhaṇo catubyūho āvaṭṭo vibhatti parivattano  vevacano paññatti ^a^M0.0002^ea^ otaraṇo sodhano adhiṭṭhāno  parikkhāro samāropano iti. </p>
            </h4>
            <h4>
              <h4n> tassānugīti </h4n>
              <p>[21] desanā ^a^P0.0002^ea^ vicayo yutti, padaṭṭhāno ca  lakkhaṇo. </p>
              <p>[22] catubyūho ca āvaṭṭo, vibhatti parivattano.. </p>
              <p>[21] vevacano ca paññatti, otaraṇo ca sodhano. </p>
              <p>[22] adhiṭṭhāno parikkhāro, samāropano soḷaso {soḷasa (sī0)}.. </p>
              <p>[21] ete soḷasa hārā, pakittitā atthato asaṃkiṇṇā. </p>
              <p>[22] etesañceva bhavati, vitthāratayā nayavibhattīti.. </p>
              <p>[03] 2^b^.^eb^ tattha katame pañca nayā? nandiyāvaṭṭo  tipukkhalo sīhavikkīḷito disālocano aṅkuso iti. </p>
            </h4>
            <h4>
              <h4n> tassānugīti </h4n>
              <p>[21] paṭhamo nandiyāvaṭṭo, dutiyo ca tipukkhalo. </p>
              <p>[22] sīhavikkīḷito nāma, tatiyo nayalañjako {nayalañchako (sī0)}.. </p>
              <p>[21] disālocanamāhaṃsu ^a^V0.0003^ea^, catutthaṃ nayamuttamaṃ. </p>
              <p>[22] pañcamo aṅkuso nāma, sabbe pañca nayā gatāti.. </p>
              <p>[03] 3^b^.^eb^ tattha katamāni aṭṭhārasa mūlapadāni? nava  padāni kusalāni nava padāni akusalāni. tattha katamāni nava  padāni akusalāni, taṇhā avijjā lobho doso moho subhasaññā  sukhasaññā niccasaññā attasaññāti, imāni nava padāni  akusalāni, yattha sabbo akusalapakkho saṅgahaṃ samosaraṇaṃ gacchati.</p>
              <p>[03] tattha katamāni nava padāni kusalāni? samatho vipassanā  alobho adoso amoho asubhasaññā dukkhasaññā aniccasaññā  anattasaññāti, imāni nava padāni kusalāni, yattha sabbo  kusalapakkho saṅgahaṃ samosaraṇaṃ gacchati. </p>
            </h4>
            <h4>
              <h4n> tatridaṃ uddānaṃ </h4n>
              <p>[21] taṇhā ^a^M0.0003^ea^ ca avijjāpi ca, lobho doso  tatheva moho ca. </p>
              <p>[22] caturo ca vipallāsā, kilesabhūmī nava padāni.. </p>
              <p>[21] samatho ^a^P0.0003^ea^ ca vipassanā ca, kusalāni ca  yāni tīṇi mūlāni. </p>
              <p>[22] caturo satipaṭṭhānā, indriyabhūmī nava padāni.. </p>
              <p>[21] navahi ca padehi kusalā, navahi ca yujjanti  akusalapakkhā. </p>
              <p>[22] ete kho mūlapadā, bhavanti aṭṭhārasa padānīti.. </p>
              <p>[06] uddesavāro. </p>
            </h4>
          </h3>
        </h2>
        <h2>
          <h2n> 3. niddesavāro </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 4^b^.^eb^ tattha saṅkhepato netti kittitā. </p>
            </h4>
            <h4>
              <h4n> hārasaṅkhepo </h4n>
              <p>[40] 1^b^.^eb^ </p>
              <p>[21] assādādīnavatā ^a^V0.0004^ea^, nissaraṇampi ca  phalaṃ upāyo ca. </p>
              <p>[22] āṇattī ca bhagavato, yogīnaṃ ^b^desanāhāro^eb^.. </p>
              <p>[40] 2^b^.^eb^ </p>
              <p>[21] yaṃ pucchitañca vissajjitañca, suttassa  yā ca anugīti. </p>
              <p>[22] suttassa yo pavicayo, hāro ^b^vicayo^eb^ti niddiṭṭho.. </p>
              <p>[40] 3^b^.^eb^ </p>
              <p>[21] sabbesaṃ hārānaṃ, yā bhūmī yo ca  gocaro tesaṃ. </p>
              <p>[22] yuttāyuttaparikkhā, hāro ^b^yuttī^eb^ti niddiṭṭho.. </p>
              <p>[40] 4^b^.^eb^ </p>
              <p>[21] dhammaṃ deseti jino, tassa ca  dhammassa yaṃ padaṭṭhānaṃ. </p>
              <p>[22] iti yāva sabbadhammā, eso hāro ^b^padaṭṭhāno^eb^.. </p>
              <p>[40] 5^b^.^eb^ </p>
              <p>[21] vuttamhi ekadhamme, ye dhammā  ekalakkhaṇā keci. </p>
              <p>[22] vuttā bhavanti sabbe, so hāro ^b^lakkhaṇo^eb^ nāma.. </p>
              <p>[40] 6^b^.^eb^ </p>
              <p>[21] neruttamadhippāyo, byañjanamatha  desanānidānañca. </p>
              <p>[22] pubbāparānusandhī, eso hāro ^b^catubyūho^eb^.. </p>
              <p>[40] 7^b^.^eb^ </p>
              <p>[21] ekamhi padaṭṭhāne, pariyesati sesakaṃ  padaṭṭhānaṃ. </p>
              <p>[22] āvaṭṭati paṭipakkhe, ^b^āvaṭṭo^eb^ nāma so hāro.. </p>
              <p>[40] 8^b^.^eb^ </p>
              <p>[21] dhammañca ^a^M0.0004^ea^ padaṭṭhānaṃ,  bhūmiñca vibhajjate ayaṃ hāro. </p>
              <p>[22] sādhāraṇe asādhāraṇe ca neyyo ^b^vibhattī^eb^ti.. </p>
              <p>[40] 9^b^.^eb^ </p>
              <p>[21] kusalākusale dhamme, niddiṭṭhe bhāvite  pahīne ca. </p>
              <p>[22] parivattati paṭipakkhe, hāro ^b^parivattano^eb^ nāma.. </p>
              <p>[40] 10^b^.^eb^ </p>
              <p>[21] vevacanāni ^a^P0.0004^ea^ bahūni tu,  sutte vuttāni ekadhammassa. </p>
              <p>[22] yo jānāti suttavidū, ^b^vevacano^eb^ nāma so hāro.. </p>
              <p>[40] 11^b^.^eb^ </p>
              <p>[21] ekaṃ ^a^V0.0005^ea^ bhagavā dhammaṃ, paññattīhi  vividhāhi deseti. </p>
              <p>[22] so ākāro ñeyyo, ^b^paññattī^eb^ nāma hāroti.. </p>
              <p>[40] 12^b^.^eb^ </p>
              <p>[21] yo ca paṭiccuppādo, indriyakhandhā  ca dhātu āyatanā. </p>
              <p>[22] etehi otarati yo, ^b^otaraṇo^eb^ nāma so hāro.. </p>
              <p>[40] 13^b^.^eb^ </p>
              <p>[21] vissajjitamhi pañhe, gāthāyaṃ  pucchitāyamārabbha. </p>
              <p>[22] suddhāsuddhaparikkhā, hāro so ^b^sodhano^eb^ nāma.. </p>
              <p>[40] 14^b^.^eb^ </p>
              <p>[21] ekattatāya dhammā, yepi ca  vemattatāya niddiṭṭhā. </p>
              <p>[22] tena vikappayitabbā, eso hāro ^b^adhiṭṭhāno^eb^.. </p>
              <p>[40] 15^b^.^eb^ </p>
              <p>[21] ye dhammā yaṃ dhammaṃ, janayantippaccayā  paramparato. </p>
              <p>[22] hetumavakaḍḍhayitvā, eso hāro ^b^parikkhāro^eb^.. </p>
              <p>[40] 16^b^.^eb^ </p>
              <p>[21] ye dhammā yaṃ mūlā, ye cekatthā  pakāsitā muninā. </p>
              <p>[22] te samaropayitabbā, esa ^b^samāropano^eb^ hāro.. </p>
              <p>[06] nayasaṅkhepo </p>
              <p>[40] 17^b^.^eb^ </p>
              <p>[21] taṇhañca avijjampi ca, samathena  vipassanā yo neti. </p>
              <p>[22] saccehi yojayitvā, ayaṃ nayo ^b^nandiyāvaṭṭo^eb^.. </p>
              <p>[40] 18^b^.^eb^ </p>
              <p>[21] yo akusale samūlehi, neti kusale  ca kusalamūlehi. </p>
              <p>[22] bhūtaṃ tathaṃ avitathaṃ, ^b^tipukkhalaṃ^eb^ taṃ nayaṃ āhu.. </p>
              <p>[40] 19^b^.^eb^ </p>
              <p>[21] yo neti vipallāsehi, kilese  indriyehi saddhamme. </p>
              <p>[22] etaṃ nayaṃ nayavidū, ^b^sīhavikkīḷitaṃ^eb^ āhu.. </p>
              <p>[40] 20^b^.^eb^ </p>
              <p>[21] veyyākaraṇesu ^a^M0.0005^ea^ hi ye,  kusalākusalā tahiṃ tahiṃ vuttā. </p>
              <p>[22] manasā volokayate, taṃ khu ^b^disālocanaṃ^eb^ āhu.. </p>
              <p>[40] 21^b^.^eb^ </p>
              <p>[21] oloketvā ^a^V0.0006^ea^ disalocanena,  ukkhipiya yaṃ samāneti. </p>
              <p>[22] sabbe kusalākusale, ayaṃ nayo ^b^aṅkuso^eb^ nāma.. </p>
              <p>[40] 22^b^.^eb^ </p>
              <p>[21] soḷasa hārā paṭhamaṃ, disalocanato {disalocanena (ka0)}   disā viloketvā. </p>
              <p>[22] saṅkhipiya aṅkusena hi, nayehi tīhi niddise suttaṃ.. </p>
            </h4>
            <h4>
              <h4n> dvādasapada </h4n>
              <p>[40] 23^b^.^eb^ </p>
              <p>[21] akkharaṃ padaṃ byañjanaṃ, nirutti tatheva  niddeso. </p>
              <p>[22] ākārachaṭṭhavacanaṃ, ettāva byañjanaṃ sabbaṃ.. </p>
              <p>[40] 24^b^.^eb^ </p>
              <p>[21] saṅkāsanā ^a^P0.0005^ea^ pakāsanā,  vivaraṇā vibhajanuttānīkammapaññatti. </p>
              <p>[22] etehi chahi padehi, attho kammañca niddiṭṭhaṃ.. </p>
              <p>[40] 25^b^.^eb^ </p>
              <p>[21] tīṇi ca nayā anūnā, atthassa ca  chappadāni gaṇitāni. </p>
              <p>[22] navahi padehi bhagavato, vacanassattho samāyutto.. </p>
              <p>[40] 26^b^.^eb^ </p>
              <p>[21] atthassa navappadāni,  byañjanapariyeṭṭhiyā catubbīsa. </p>
              <p>[22] ubhayaṃ saṅkalayitvā {saṅkhepayato (ka0)}, tettiṃsā ettikā nettīti.. </p>
              <p>[06] niddesavāro. </p>
            </h4>
          </h3>
        </h2>
        <h2>
          <h2n> 4. paṭiniddesavāro </h2n>
          <h3>
            <h3n> </h3n>
            <h4>
              <h4n> 1. desanāhāravibhaṅgo </h4n>
              <p>[03] 5^b^.^eb^ tattha katamo desanāhāro?  ``assādādīnavatā''ti gāthā ayaṃ desanāhāro. kiṃ desayati?  assādaṃ ādīnavaṃ nissaraṇaṃ phalaṃ upāyaṃ āṇattiṃ. dhammaṃ vo,  bhikkhave, desessāmi ādikalyāṇaṃ majjhekalyāṇaṃ pariyosānakalyāṇaṃ  sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ pakāsessāmīti.</p>
              <p>[03] tattha ^a^V0.0007^ea^ ^a^M0.0006^ea^ katamo assādo? </p>
              <p>[21] ``kāmaṃ {kāmamādikā imā cha gāthā su0 ni0 772 passitabbā} kāmayamānassa,   tassa cetaṃ samijjhati. </p>
              <p>[22] addhā pītimano hoti, laddhā macco yadicchatī''ti..</p>
              <p>[03] ayaṃ assādo.</p>
              <p>[03] tattha katamo ādīnavo? </p>
              <p>[21] ``tassa ^a^P0.0006^ea^ ce kāmayānassa, chandajātassa  jantuno. </p>
              <p>[22] te kāmā parihāyanti, sallaviddhova ruppatī''ti..</p>
              <p>[03] ayaṃ ādīnavo.</p>
              <p>[03] tattha katamaṃ nissaraṇaṃ? </p>
              <p>[21] ``yo kāme parivajjeti, sappasseva padā siro. </p>
              <p>[22] somaṃ visattikaṃ loke, sato samativattatī''ti..</p>
              <p>[03] idaṃ nissaraṇaṃ.</p>
              <p>[03] tattha katamo assādo? </p>
              <p>[21] ``khettaṃ vatthuṃ hiraññaṃ vā, gavāssaṃ dāsaporisaṃ. </p>
              <p>[22] thiyo bandhū puthū kāme, yo naro anugijjhatī''ti..</p>
              <p>[03] ayaṃ assādo.</p>
              <p>[03] tattha katamo ādīnavo? </p>
              <p>[21] ``abalā naṃ balīyanti, maddante naṃ parissayā. </p>
              <p>[22] tato naṃ dukkhamanveti, nāvaṃ bhinnamivodaka''nti..</p>
              <p>[03] ayaṃ ādīnavo.</p>
              <p>[03] tattha katamaṃ nissaraṇaṃ? </p>
              <p>[21] ``tasmā jantu sadā sato, kāmāni parivajjaye. </p>
              <p>[22] te pahāya tare oghaṃ, nāvaṃ sitvāva pāragū''ti..</p>
              <p>[03] idaṃ nissaraṇaṃ.</p>
              <p>[03] tattha ^a^V0.0008^ea^ ^a^M0.0007^ea^ katamaṃ phalaṃ? </p>
              <p>[21] ``dhammo have rakkhati dhammacāriṃ, chattaṃ mahantaṃ yatha  vassakāle. </p>
              <p>[22] esānisaṃso dhamme suciṇṇe, na duggatiṃ gacchati  dhammacārī''ti..</p>
              <p>[03] idaṃ phalaṃ.</p>
              <p>[03] tattha katamo upāyo? </p>
              <p>[21] ``sabbe saṅkhārā aniccā''ti...pe0... </p>
              <p>[21] ``sabbe saṅkhārā {passa dha0 pa0 277} dukkhā''ti...pe0... </p>
              <p>[21] ``sabbe dhammā anattā''ti, yadā paññāya passati. </p>
              <p>[22] atha nibbindati dukkhe, esa maggo visuddhiyā''ti..</p>
              <p>[03] ayaṃ upāyo.</p>
              <p>[03] tattha ^a^P0.0007^ea^ katamā  āṇatti? </p>
              <p>[21] ``cakkhumā {passa udā0 43} visamānīva, vijjamāne parakkame. </p>
              <p>[22] paṇḍito jīvalokasmiṃ, pāpāni parivajjaye''ti..</p>
              <p>[03] ayaṃ āṇatti. </p>
              <p>[21] ```suññato lokaṃ avekkhassu, </p>
              <p>[27] mogharājā'ti āṇatti, `sadā sato'ti upāyo. </p>
              <p>[22] `attānudiṭṭhiṃ ūhacca {uhacca (ka0) passa su0 ni0 1125}, evaṃ maccutaro siyā'''..</p>
              <p>[03] idaṃ phalaṃ. </p>
              <p>[03] 6^b^.^eb^ tattha bhagavā ugghaṭitaññussa puggalassa  nissaraṇaṃ desayati, vipañcitaññussa puggalassa ādīnavañca  nissaraṇañca desayati, neyyassa puggalassa assādañca ādīnavañca  nissaraṇañca desayati.</p>
              <p>[03] tattha catasso paṭipadā, cattāro puggalā. taṇhācarito mando  satindriyena dukkhāya paṭipadāya dandhābhiññāya niyyāti satipaṭṭhānehi  nissayehi. taṇhācarito udatto {udattho (sī0) u + ā + dā + ta} samādhindriyena dukkhāya paṭipadāya  khippābhiññāya ^a^V0.0009^ea^ ^a^M0.0008^ea^ niyyāti jhānehi nissayehi.  diṭṭhicarito mando vīriyindriyena sukhāya paṭipadāya dandhābhiññāya  niyyāti sammappadhānehi nissayehi. diṭṭhicarito udatto  paññindriyena sukhāya paṭipadāya khippābhiññāya niyyāti saccehi  nissayehi.</p>
              <p>[03] ubho taṇhācaritā  samathapubbaṅgamāya vipassanā niyyanti rāgavirāgāya cetovimuttiyā.  ubho diṭṭhicaritā vipassanāpubbaṅgame samathena niyyanti  avijjāvirāgāya paññāvimuttiyā.</p>
              <p>[03] tattha ye samathapubbaṅgamāhi paṭipadāhi niyyanti, te  nandiyāvaṭṭena nayena hātabbā, ye vipassanāpubbaṅgamāhi paṭipadāhi  niyyanti, te sīhavikkīḷitena nayena hātabbā. </p>
              <p>[03] 7^b^.^eb^ svāyaṃ ^a^P0.0008^ea^ hāro kattha sambhavati,  yassa satthā vā dhammaṃ desayati aññataro vā garuṭṭhānīyo sabrahmacārī,  so taṃ dhammaṃ sutvā saddhaṃ paṭilabhati. tattha yā vīmaṃsā ussāhanā  tulanā upaparikkhā, ayaṃ sutamayī paññā. tathā sutena nissayena  yā vīmaṃsā tulanā upaparikkhā manasānupekkhaṇā, ayaṃ cintāmayī  paññā. imāhi dvīhi paññāhi manasikārasampayuttassa yaṃ ñāṇaṃ  uppajjati dassanabhūmiyaṃ vā bhāvanābhūmiyaṃ vā, ayaṃ bhāvanāmayī paññā. </p>
              <p>[03] 8^b^.^eb^ paratoghosā sutamayī paññā. paccattasamuṭṭhitā  yoniso manasikārā cintāmayī paññā. yaṃ parato ca ghosena  paccattasamuṭṭhitena ca yonisomanasikārena ñāṇaṃ uppajjati, ayaṃ  bhāvanāmayī paññā. yassa imā dve paññā atthi sutamayī  cintāmayī ca, ayaṃ ugghaṭitaññū. yassa sutamayī paññā atthi,  cintāmayī natthi, ayaṃ vipañcitaññū {vipaccitaññū (sī0)}. yassa neva sutamayī paññā  atthi na cintāmayī, ayaṃ neyyo. </p>
              <p>[03] 9^b^.^eb^ sāyaṃ dhammadesanā kiṃ desayati? cattāri  saccāni dukkhaṃ samudayaṃ nirodhaṃ maggaṃ. ādīnavo ca phalañca  dukkhaṃ, assādo samudayo, nissaraṇaṃ nirodho, upāyo āṇatti ca  maggo. imāni cattāri saccāni. idaṃ dhammacakkaṃ.</p>
              <p>[03] yathāha ^a^M0.0009^ea^ bhagavā -- ``idaṃ dukkha''nti me,  bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ  appaṭivattiyaṃ samaṇena vā brāhmaṇena vā devena vā mārena vā brahmunā  vā kenaci vā lokasmiṃ, sabbaṃ dhammacakkaṃ.</p>
              <p>[03] tattha ^a^V0.0010^ea^ aparimāṇā padā, aparimāṇā akkharā, aparimāṇā  byañjanā, aparimāṇā ākārā neruttā niddesā. etasseva atthassa  saṅkāsanā pakāsanā vivaraṇā vibhajanā uttānīkammaṃ {uttānikammaṃ (ka0)} paññatti,  itipidaṃ dukkhaṃ ariyasaccaṃ.</p>
              <p>[03] ``ayaṃ dukkhasamudayo''ti me, bhikkhave, bārāṇasiyaṃ  isipatane migadāye anuttaraṃ dhammacakkaṃ pavattitaṃ...pe0... ^a^P0.0009^ea^  ``ayaṃ dukkhanirodho''ti me, bhikkhave...pe0... ``ayaṃ  dukkhanirodhagāminī paṭipadā''ti me, bhikkhave, bārāṇasiyaṃ  isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena  vā brāhmaṇena vā devena vā mārena vā brahmunā vā kenaci vā  lokasmiṃ.</p>
              <p>[03] tattha aparimāṇā padā, aparimāṇā akkharā, aparimāṇā  byañjanā, aparimāṇā ākārā neruttā niddesā. etasseva atthassa  saṅkāsanā pakāsanā vivaraṇā vibhajanā uttānīkammaṃ paññatti itipidaṃ  dukkhanirodhagāminī paṭipadā ariyasaccaṃ.</p>
              <p>[03] tattha bhagavā akkharehi saṅkāseti, padehi pakāseti, byañjanehi  vivarati, ākārehi vibhajati, niruttīhi uttānīkaroti {uttāniṃ karoti (ka0)}, niddesehi  paññapeti. tattha bhagavā akkharehi ca padehi ca ugghaṭeti {ugghāṭeti (sī0)}, byañjanehi  ca ākārehi ca vipañcayati, niruttīhi ca niddesehi ca vitthāreti.  tattha ugghaṭanā {ugghāṭanā (sī0)} ādi, vipañcanā majjhe, vitthāraṇā pariyosānaṃ.  soyaṃ dhammavinayo ugghaṭīyanto ugghaṭitaññūpuggalaṃ vineti, tena naṃ  āhu ``ādikalyāṇo''ti. vipañcīyanto vipañcitaññūpuggalaṃ  vineti, tena naṃ āhu ``majjhekalyāṇo''ti. vitthārīyanto neyyaṃ  puggalaṃ vineti, tena naṃ āhu ``pariyosānakalyāṇo''ti. </p>
              <p>[03] 10^b^.^eb^ tattha ^a^M0.0010^ea^ chappadāni attho  saṅkāsanā pakāsanā vivaraṇā vibhajanā uttānīkammaṃ paññatti, imāni  chappadāni attho. chappadāni byañjanaṃ akkharaṃ padaṃ byañjanaṃ ākāro  nirutti niddeso, imāni chappadāni byañjanaṃ. tenāha bhagavā  ``dhammaṃ vo, bhikkhave, desessāmi ādikalyāṇaṃ majjhekalyāṇaṃ  pariyosānakalyāṇaṃ sātthaṃ sabyañjana''nti.</p>
              <p>[03] ^b^kevala^eb^nti ^a^P0.0010^ea^ lokuttaraṃ, na missaṃ lokiyehi  dhammehi. ^b^paripuṇṇa^eb^nti paripūraṃ anūnaṃ anatirekaṃ.  ^b^parisuddha^eb^nti nimmalaṃ sabbamalāpagataṃ pariyodātaṃ upaṭṭhitaṃ  sabbavisesānaṃ, idaṃ vuccati ^a^V0.0011^ea^ tathāgatapadaṃitipi tathāgatanisevitaṃitipi  tathāgatārañjitaṃitipi, atocetaṃ brahmacariyaṃ paññāyati. tenāha bhagavā  ``kevalaparipuṇṇaṃ parisuddhaṃ brahmacariyaṃ pakāsessāmī''ti.</p>
              <p>[03] kesaṃ ayaṃ dhammadesanā, yogīnaṃ. tenāha āyasmā  mahākaccāyano -- </p>
              <p>[21] ``assādādīnavatā, nissaraṇampi ca phalaṃ upāyo ca. </p>
              <p>[22] āṇattī ca bhagavato, yogīnaṃ desanāhāro''ti.. </p>
              <p>[06] niyutto desanāhāro. </p>
            </h4>
            <h4>
              <h4n> 2. vicayahāravibhaṅgo </h4n>
              <p>[03] 11^b^.^eb^ tattha katamo vicayo hāro? ``yaṃ  pucchitañca vissajjitañcā''ti gāthā, ayaṃ vicayo hāro.</p>
              <p>[03] kiṃ vicinati? padaṃ vicinati, pañhaṃ vicinati, visajjanaṃ {vissajjanaṃ (sī0 ka0)}  vicinati, pubbāparaṃ vicinati, assādaṃ vicinati, ādīnavaṃ  vicinati, nissaraṇaṃ vicinati, phalaṃ vicinati, upāyaṃ vicinati,  āṇattiṃ vicinati, anugītiṃ vicinati, sabbe nava suttante  vicinati. yathā kiṃ bhave, yathā āyasmā ajito pārāyane  bhagavantaṃ pañhaṃ pucchati -- </p>
              <p>[21] ``kenassu {passa su0 ni0 1038} nivuto loko, [iccāyasmā ajito,] </p>
              <p>[27] kenassu nappakāsati. </p>
              <p>[22] kissābhilepanaṃ brūsi, kiṃ su tassa mahabbhaya''nti..</p>
              <p>[03] imāni ^a^M0.0011^ea^ cattāri padāni pucchitāni, so eko  pañho. kasmā? ekavatthu pariggahā, evañhi ^a^P0.0011^ea^ āha  ``kenassu nivuto loko''ti lokādhiṭṭhānaṃ pucchati, ``kenassu  nappakāsatī''ti lokassa appakāsanaṃ pucchati, ``kissābhilepanaṃ  brūsī''ti lokassa abhilepanaṃ pucchati, ``kiṃsu tassa mahabbhaya''nti  tasseva lokassa mahābhayaṃ pucchati. loko tividho kilesaloko  bhavaloko indriyaloko.</p>
              <p>[03] tattha ^a^V0.0012^ea^ visajjanā -- </p>
              <p>[21] ``avijjāya nivuto loko, [ajitāti bhagavā,] </p>
              <p>[27] vivicchā {vevicchā (su0 ni0 1039)} pamādā nappakāsati. </p>
              <p>[22] jappābhilepanaṃ brūmi, dukkhamassa mahabbhaya''nti..</p>
              <p>[03] imāni cattāri padāni imehi catūhi padehi visajjitāni  paṭhamaṃ paṭhamena, dutiyaṃ dutiyena, tatiyaṃ tatiyena, catutthaṃ catutthena.</p>
              <p>[03] ``kenassu nivuto loko''ti pañhe ``avijjāya nivuto  loko''ti visajjanā. nīvaraṇehi nivuto loko, avijjānīvaraṇā  hi sabbe sattā. yathāha bhagavā ``sabbasattānaṃ, bhikkhave,  sabbapāṇānaṃ sabbabhūtānaṃ pariyāyato ekameva nīvaraṇaṃ vadāmi yadidaṃ  avijjā, avijjānīvaraṇā hi sabbe sattā. sabbasova, bhikkhave,  avijjāya nirodhā cāgā paṭinissaggā natthi sattānaṃ nīvaraṇanti  vadāmī''ti. tena ca paṭhamassa padassa visajjanā yuttā.</p>
              <p>[03] ``kenassu nappakāsatī''ti pañhe ``vivicchā pamādā  nappakāsatī''ti visajjanā. yo puggalo nīvaraṇehi nivuto, so  vivicchati. vivicchā nāma vuccati vicikicchā. so  vicikicchanto nābhisaddahati, na abhisaddahanto vīriyaṃ nārabhati  akusalānaṃ dhammānaṃ pahānāya kusalānaṃ dhammānaṃ sacchikiriyāya.  so idhappamādamanuyutto viharati pamatto, sukke dhamme na uppādiyati,  tassa te anuppādiyamānā nappakāsanti, yathāha bhagavā -- </p>
              <p>[21] ``dūre ^a^M0.0012^ea^ santo pakāsanti {pakāsenti dha0 pa0 304}, himavantova  pabbato. </p>
              <p>[27] asantettha na dissanti, rattiṃ khittā {ratti khittā (sī0),   passa dha0 pa0 304} yathā sarā. </p>
              <p>[22] te guṇehi pakāsanti, kittiyā ca yasena cā''ti..</p>
              <p>[03] tena ^a^P0.0012^ea^ ca dutiyassa padassa visajjanā yuttā.</p>
              <p>[03] ``kissābhilepanaṃ brūsī''ti pañhe ``jappābhilepanaṃ brūmī''ti  visajjanā. jappā nāma vuccati taṇhā. sā kathaṃ abhilimpati?  yathāha bhagavā -- </p>
              <p>[21] ``ratto ^a^V0.0013^ea^ atthaṃ na jānāti, ratto dhammaṃ na passati. </p>
              <p>[22] andhantamaṃ {andhatamaṃ (ka0)} tadā hoti, yaṃ rāgo sahate nara''nti..</p>
              <p>[03] sāyaṃ taṇhā āsattibahulassa puggalassa ``evaṃ abhijappā''ti  karitvā tattha loko abhilitto nāma bhavati, tena ca tatiyassa  padassa visajjanā yuttā.</p>
              <p>[03] ``kiṃ su tassa mahabbhaya''nti pañhe ``dukkhamassa  mahabbhaya''nti visajjanā. duvidhaṃ dukkhaṃ -- kāyikañca cetasikañca.  yaṃ kāyikaṃ idaṃ dukkhaṃ, yaṃ cetasikaṃ idaṃ domanassaṃ. sabbe sattā  hi dukkhassa ubbijjanti, natthi bhayaṃ dukkhena samasamaṃ, kuto vā  pana tassa uttaritaraṃ? tisso dukkhatā -- dukkhadukkhatā  saṅkhāradukkhatā vipariṇāmadukkhatā. tattha loko odhaso kadāci  karahaci dukkhadukkhatāya muccati. tathā vipariṇāmadukkhatāya. taṃ  kissa hetu? honti loke appābādhāpi dīghāyukāpi.  saṅkhāradukkhatāya pana loko anupādisesāya nibbānadhātuyā  muccati, tasmā saṅkhāradukkhatā dukkhaṃ lokassāti katvā dukkhamassa  mahabbhayanti. tena ca catutthassa padassa visajjanā yuttā. tenāha  bhagavā ``avijjāya nivuto loko''ti. </p>
              <p>[21] savanti sabbadhi sotā, [iccāyasmā ajito,] </p>
              <p>[27] sotānaṃ kiṃ nivāraṇaṃ. </p>
              <p>[22] sotānaṃ saṃvaraṃ brūhi, kena sotā pidhīyare {pithīyare (sī0), pidhiyyare (ka0),   passa su0 ni0 1040}..</p>
              <p>[03] imāni cattāri padāni pucchitāni. te dve pañhā. kasmā?  imehi batvādhivacanena pucchitā. evaṃ ^a^P0.0013^ea^ samāpannassa  lokassa evaṃ saṃkiliṭṭhassa kiṃ lokassa vodānaṃ vuṭṭhānamiti, evañhi  āha.</p>
              <p>[03] ^b^savanti^eb^ ^a^M0.0013^ea^ ^b^sabbadhi sotā^eb^ti.  asamāhitassa savanti abhijjhābyāpādappamādabahulassa. tattha yā  abhijjhā ayaṃ lobho akusalamūlaṃ, yo byāpādo ayaṃ doso  akusalamūlaṃ, yo pamādo ayaṃ moho akusalamūlaṃ. tassevaṃ  asamāhitassa chasu āyatanesu taṇhā savanti rūpataṇhā saddataṇhā  gandhataṇhā rasataṇhā phoṭṭhabbataṇhā dhammataṇhā, yathāha bhagavā --</p>
              <p>[03] ^b^``savatī''^eb^ti ca kho, bhikkhave, channetaṃ ajjhattikānaṃ  āyatanānaṃ adhivacanaṃ. cakkhu savati ^a^V0.0014^ea^ manāpikesu rūpesu,  amanāpikesu {amanāpiyesu (ka0)} paṭihaññatīti. sotaṃ...pe0... ghānaṃ... jivhā...  kāyo... mano savati manāpikesu dhammesu amanāpikesu paṭihaññatīti.  iti sabbā ca savati, sabbathā ca savati. tenāha ``savanti  sabbadhi sotā''ti.</p>
              <p>[03] ``sotānaṃ kiṃ nivāraṇa''nti pariyuṭṭhānavighātaṃ pucchati, idaṃ  vodānaṃ. ``sotānaṃ saṃvaraṃ brūhi, kena sotā pidhīyare''ti  anusayasamugghātaṃ pucchati, idaṃ vuṭṭhānaṃ.</p>
              <p>[03] tattha visajjanā -- </p>
              <p>[21] ``yāni sotāni lokasmiṃ, [ajitāti bhagavā,] </p>
              <p>[27] sati tesaṃ nivāraṇaṃ. </p>
              <p>[22] sotānaṃ saṃvaraṃ brūmi, paññāyete pidhīyare''ti..</p>
              <p>[03] kāyagatāya satiyā bhāvitāya bahulīkatāya cakkhu nāviñchati  manāpikesu rūpesu, amanāpikesu na paṭihaññati, sotaṃ...pe0...  ghānaṃ... jivhā... kāyo... mano nāviñchati manāpikesu dhammesu,  amanāpikesu na paṭihaññati. kena kāraṇena? saṃvutanivāritattā  indriyānaṃ ^a^P0.0014^ea^. kena te saṃvutanivāritā?  satiārakkhena. tenāha bhagavā -- ``sati tesaṃ nivāraṇa''nti.</p>
              <p>[03] paññāya anusayā pahīyanti, anusayesu pahīnesu pariyuṭṭhānā  pahīyanti. kissa {tassa (sī0)}, anusayassa pahīnattā? taṃ yathā khandhavantassa  rukkhassa anavasesamūluddharaṇe kate pupphaphalapallavaṅkurasantati  samucchinnā bhavati. evaṃ ^a^M0.0014^ea^ anusayesu pahīnesu  pariyuṭṭhānasantati samucchinnā bhavati pidahitā paṭicchannā. kena?  paññāya. tenāha bhagavā ``paññāyete pidhīyare''ti. </p>
              <p>[21] ``paññā ceva sati ca, [iccāyasmā ajito,] </p>
              <p>[27] nāmarūpañca mārisa. </p>
              <p>[22] etaṃ me puṭṭho pabrūhi, katthetaṃ uparujjhatī''ti.. </p>
              <p>[21] ``yametaṃ ^a^V0.0015^ea^ pañhaṃ apucchi {maṃ pucchi (ka0),   passa su0 ni0 1043}, ajita taṃ vadāmi te. </p>
              <p>[27] yattha nāmañca rūpañca, asesaṃ uparujjhati. </p>
              <p>[22] viññāṇassa nirodhena, etthetaṃ uparujjhatī''ti..</p>
              <p>[03] ayaṃ pañhe {pañho (sī0 ka0) nettivibhāvanī passitabbā} anusandhiṃ   pucchati. anusandhiṃ pucchanto kiṃ  pucchati? anupādisesaṃ nibbānadhātuṃ. tīṇi ca saccāni  saṅkhatāni nirodhadhammāni dukkhaṃ samudayo maggo, nirodho  asaṅkhato. tattha samudayo dvīsu bhūmīsu pahīyati dassanabhūmiyā ca  bhāvanābhūmiyā ca. dassanena tīṇi saṃyojanāni pahīyanti  sakkāyadiṭṭhi vicikicchā sīlabbataparāmāso, bhāvanāya satta  saṃyojanāni pahīyanti kāmacchando byāpādo rūparāgo arūparāgo  māno uddhaccaṃ avijjāvasesā {avijjā ca niravasesā (sī0 ka0)}.   tedhātuke imāni dasa saṃyojanāni pañcorambhāgiyāni pañcuddhambhāgiyāni. </p>
              <p>[03] 12^b^.^eb^ tattha ^a^P0.0015^ea^ tīṇi saṃyojanāni  sakkāyadiṭṭhi vicikicchā sīlabbataparāmāso  anaññātaññassāmītindriyaṃ adhiṭṭhāya nirujjhanti. satta saṃyojanāni  kāmacchando byāpādo rūparāgo arūparāgo māno uddhaccaṃ  avijjāvasesā aññindriyaṃ adhiṭṭhāya nirujjhanti. yaṃ pana evaṃ  jānāti ``khīṇā me jātī''ti, idaṃ khaye ñāṇaṃ. ``nāparaṃ  itthattāyā''ti pajānāti, idaṃ anuppāde ñāṇaṃ. imāni dve ñāṇāni  aññātāvindriyaṃ. tattha yañca anaññātaññassāmītindriyaṃ yañca  aññindriyaṃ, imāni aggaphalaṃ arahattaṃ pāpuṇantassa nirujjhanti, tattha  yañca khaye ñāṇaṃ yañca anuppāde ñāṇaṃ, imāni dve ñāṇāni ekapaññā.</p>
              <p>[03] api ca ārammaṇasaṅketena dve nāmāni labbhanti, ``khīṇā me  jātī''ti pajānantassa khaye ñāṇanti nāmaṃ labhati, ``nāparaṃ  itthattāyā''ti pajānantassa ^a^M0.0015^ea^ anuppāde ñāṇanti nāmaṃ  labhati. sā pajānanaṭṭhena paññā, yathādiṭṭhaṃ apilāpanaṭṭhena sati. </p>
              <p>[03] 13^b^.^eb^ tattha ye pañcupādānakkhandhā, idaṃ nāmarūpaṃ.  tattha ye phassapañcamakā dhammā, idaṃ nāmaṃ. yāni pañcindriyāni  rūpāni, idaṃ rūpaṃ. tadubhayaṃ nāmarūpaṃ viññāṇasampayuttaṃ tassa  nirodhaṃ bhagavantaṃ pucchanto āyasmā ajito pārāyane evamāha -- </p>
              <p>[21] ``paññā ^a^V0.0016^ea^ ceva sati ca, nāmarūpañca mārisa. </p>
              <p>[22] etaṃ me puṭṭho pabrūhi, katthetaṃ uparujjhatī''ti..</p>
              <p>[03] tattha sati ca paññā ca cattāri indriyāni, sati dve  indriyāni satindriyañca samādhindriyañca, paññā dve indriyāni  paññindriyañca vīriyindriyañca. yā imesu catūsu indriyesu  saddahanā okappanā, idaṃ saddhindriyaṃ. tattha yā saddhādhipateyyā  cittekaggatā, ayaṃ chandasamādhi. samāhite citte kilesānaṃ  vikkhambhanatāya paṭisaṅkhānabalena vā bhāvanābalena vā, idaṃ pahānaṃ.  tattha ^a^P0.0016^ea^ ye assāsapassāsā vitakkavicārā  saññāvedayitā sarasaṅkappā, ime saṅkhārā. iti purimako ca  chandasamādhi, kilesavikkhambhanatāya ca pahānaṃ ime ca saṅkhārā,  tadubhayaṃ chandasamādhippadhānasaṅkhārasamannāgataṃ iddhipādaṃ bhāveti  vivekanissitaṃ virāganissitaṃ nirodhanissitaṃ vossaggapariṇāmiṃ.  tattha yā vīriyādhipateyyā cittekaggatā, ayaṃ vīriyasamādhi...pe0...  tattha yā cittādhipateyyā cittekaggatā, ayaṃ cittasamādhi...pe0...  tattha yā vīmaṃsādhipateyyā cittekaggatā, ayaṃ vīmaṃsāsamādhi.  samāhite citte kilesānaṃ vikkhambhanatāya paṭisaṅkhānabalena vā  bhāvanābalena vā, idaṃ pahānaṃ. tattha ye assāsapassāsā  vitakkavicārā saññāvedayitā sarasaṅkappā, ime saṅkhārā. iti  purimako ca vīmaṃsāsamādhi, kilesavikkhambhanatāya ca pahānaṃ ime ca  saṅkhārā, tadubhayaṃ vīmaṃsāsamādhippadhānasaṅkhārasamannāgataṃ iddhipādaṃ  bhāveti vivekanissitaṃ virāganissitaṃ nirodhanissitaṃ  vossaggapariṇāmiṃ. </p>
              <p>[03] 14^b^.^eb^ sabbo samādhi ñāṇamūlako ñāṇapubbaṅgamo  ñāṇānuparivatti. </p>
              <p>[21] yathā pure tathā pacchā, yathā pacchā tathā pure. </p>
              <p>[22] yathā divā tathā rattiṃ {ratti (ka0) ayaṃ gāthā theragā0 397 dissati},   yathā rattiṃ tathā divā..</p>
              <p>[03] iti ^a^M0.0016^ea^ vivaṭena cetasā apariyonaddhena sappabhāsaṃ  cittaṃ bhāveti. pañcindriyāni kusalāni cittasahabhūni citte  uppajjamāne uppajjanti, citte nirujjhamāne nirujjhanti.  nāmarūpañca viññāṇahetukaṃ viññāṇapaccayā nibbattaṃ, tassa maggena hetu  upacchinno, viññāṇaṃ anāhāraṃ anabhinanditaṃ appaṭisandhikaṃ taṃ nirujjhati.   nāmarūpamapi ahetu appaccayaṃ punabbhavaṃ na nibbattayati {nibbattiyati (ka0)}.  evaṃ ^a^P0.0017^ea^ viññāṇassa nirodhā paññā ca sati ca  nāmarūpañca nirujjhati. tenāha bhagavā -- </p>
              <p>[21] ``yametaṃ ^a^V0.0017^ea^ pañhaṃ apucchi, ajita taṃ vadāmi te. </p>
              <p>[27] yattha nāmañca rūpañca, asesaṃ uparujjhati. </p>
              <p>[22] viññāṇassa nirodhena, etthetaṃ uparujjhatī''ti.. </p>
              <p>[21] ``ye ca {ayaṃ gāthā su0 ni0 1044 aññathā dissati} saṅkhātadhammāse, [iccāyasmā ajito] </p>
              <p>[27] ye ca sekkhā puthū idha. </p>
              <p>[22] tesaṃ me nipako iriyaṃ, puṭṭho pabrūhi mārisā''ti.. </p>
              <p>[03] 15^b^.^eb^ imāni tīṇi padāni pucchitāni, te tayo  pañhā. kissa? sekhāsekhavipassanāpubbaṅgamappahānayogena, evañhi  āha. ``ye ca saṅkhātadhammāse''ti arahattaṃ pucchati, ``ye ca  sekhā puthū idhā''ti sekhaṃ pucchati, ``tesaṃ me nipako iriyaṃ, puṭṭho  pabrūhi mārisā''ti vipassanāpubbaṅgamaṃ pahānaṃ pucchati.</p>
              <p>[03] tattha visajjanā -- </p>
              <p>[21] ``kāmesu nābhigijjheyya, [ajitāti bhagavā] </p>
              <p>[27] manasānāvilo siyā. </p>
              <p>[22] kusalo sabbadhammānaṃ, sato bhikkhu paribbaje''ti..</p>
              <p>[03] bhagavato sabbaṃ kāyakammaṃ ñāṇapubbaṅgamaṃ ñāṇānuparivatti, sabbaṃ  vacīkammaṃ ñāṇapubbaṅgamaṃ ñāṇānuparivatti, sabbaṃ manokammaṃ  ñāṇapubbaṅgamaṃ ñāṇānuparivatti. atīte aṃse appaṭihatañāṇadassanaṃ,  anāgate aṃse appaṭihatañāṇadassanaṃ, paccuppanne aṃse  appaṭihatañāṇadassanaṃ.</p>
              <p>[03] ko ^a^M0.0017^ea^ ca ñāṇadassanassa paṭighāto? yaṃ  ^a^P0.0018^ea^ anicce dukkhe anattani ca aññāṇaṃ adassanaṃ, ayaṃ  ñāṇadassanassa paṭighāto. yathā idha puriso tārakarūpāni passeyya,  no ca gaṇanasaṅketena jāneyya, ayaṃ ñāṇadassanassa paṭighāto.</p>
              <p>[03] bhagavato pana appaṭihatañāṇadassanaṃ, anāvaraṇañāṇadassanā hi  buddhā bhagavanto. tattha sekhena dvīsu dhammesu cittaṃ rakkhitabbaṃ gedhā  ca rajanīyesu dhammesu, dosā ca pariyuṭṭhānīyesu. tattha ^a^V0.0018^ea^ yā icchā  mucchā patthanā piyāyanā kīḷanā, taṃ bhagavā nivārento evamāha  ``kāmesu nābhigijjheyyā''ti.</p>
              <p>[03] ``manasānāvilo siyā''ti pariyuṭṭhānavighātaṃ āha. tathā  hi sekho abhigijjhanto asamuppannañca kilesaṃ uppādeti, uppannañca  kilesaṃ phātiṃ karoti. yo pana anāvilasaṅkappo anabhigijjhanto  vāyamati, so anuppannānaṃ pāpakānaṃ akusalānaṃ dhammānaṃ anuppādāya  chandaṃ janeti vāyamati vīriyaṃ ārabhati cittaṃ paggaṇhāti padahati.  so uppannānaṃ pāpakānaṃ akusalānaṃ dhammānaṃ pahānāya chandaṃ janeti  vāyamati vīriyaṃ ārabhati cittaṃ paggaṇhāti padahati. so  anuppannānaṃ kusalānaṃ dhammānaṃ uppādāya chandaṃ janeti vāyamati  vīriyaṃ ārabhati cittaṃ paggaṇhāti padahati. so uppannānaṃ kusalānaṃ  dhammānaṃ ṭhitiyā asammosāya bhiyyobhāvāya vepullāya bhāvanāya  pāripūriyā chandaṃ janeti vāyamati vīriyaṃ ārabhati cittaṃ paggaṇhāti  padahati. </p>
              <p>[03] 16^b^.^eb^ katame {katame ca (aṭṭha0)} anuppannā pāpakā akusalā dhammā?  kāmavitakko byāpādavitakko vihiṃsāvitakko, ime anuppannā pāpakā  akusalā dhammā. katame uppannā pāpakā akusalā dhammā? anusayā  akusalamūlāni, ime uppannā pāpakā akusalā dhammā. katame  anuppannā kusalā dhammā? yāni sotāpannassa indriyāni, ime  anuppannā kusalā dhammā. katame ^a^P0.0019^ea^ uppannā kusalā  dhammā? yāni aṭṭhamakassa indriyāni, ime uppannā kusalā dhammā.</p>
              <p>[03] yena kāmavitakkaṃ vāreti, idaṃ satindriyaṃ. yena byāpādavitakkaṃ  vāreti, idaṃ samādhindriyaṃ. yena vihiṃsāvitakkaṃ vāreti, idaṃ  vīriyindriyaṃ.</p>
              <p>[03] yena ^a^M0.0018^ea^ uppannuppanne pāpake akusale dhamme pajahati  vinodeti byantīkaroti anabhāvaṃ gameti nādhivāseti, idaṃ  paññindriyaṃ. yā imesu catūsu indriyesu saddahanā okappanā, idaṃ  saddhindriyaṃ.</p>
              <p>[03] tattha saddhindriyaṃ kattha daṭṭhabbaṃ? catūsu sotāpattiyaṅgesu.  vīriyindriyaṃ kattha daṭṭhabbaṃ? catūsu sammappadhānesu. satindriyaṃ  kattha daṭṭhabbaṃ? catūsu satipaṭṭhānesu. samādhindriyaṃ kattha daṭṭhabbaṃ?  catūsu jhānesu. paññindriyaṃ kattha daṭṭhabbaṃ? catūsu ariyasaccesu.  evaṃ sekho sabbehi ^a^V0.0019^ea^ kusalehi dhammehi appamatto vutto bhagavatā  anāvilatāya manasā. tenāha bhagavā ``manasānāvilosiyā''ti. </p>
              <p>[03] 17^b^.^eb^ ``kusalo sabbadhammāna''nti loko nāma  tividho kilesaloko bhavaloko indriyaloko. tattha kilesalokena  bhavaloko samudāgacchati, so indriyāni nibbatteti, indriyesu  bhāviyamānesu neyyassa pariññā bhavati. sā duvidhena  upaparikkhitabbā dassanapariññāya ca bhāvanāpariññāya ca. yadā hi  sekho ñeyyaṃ parijānāti, tadā nibbidāsahagatehi saññāmanasikārehi  neyyaṃ pariññātaṃ bhavati. tassa dve dhammā kosallaṃ gacchanti --  dassanakosallañca bhāvanākosallañca.</p>
              <p>[03] taṃ ñāṇaṃ pañcavidhena veditabbaṃ: abhiññā pariññā pahānaṃ  bhāvanā sacchikiriyā. tattha ^a^P0.0020^ea^ katamā abhiññā? yaṃ  dhammānaṃ salakkhaṇe ñāṇaṃ dhammapaṭisambhidā ca atthapaṭisambhidā ca,  ayaṃ abhiññā.</p>
              <p>[03] tattha katamā pariññā? evaṃ abhijānitvā yā parijānanā  ``idaṃ kusalaṃ, idaṃ akusalaṃ, idaṃ sāvajjaṃ, idaṃ anavajjaṃ, idaṃ kaṇhaṃ,  idaṃ sukkaṃ, idaṃ sevitabbaṃ, idaṃ na sevitabbaṃ, ime dhammā evaṃgahitā,  idaṃ phalaṃ nibbattenti {nibbattāpenti (ka0)}, tesaṃ evaṃgahitānaṃ ayaṃ attho''ti, ayaṃ  pariññā.</p>
              <p>[03] evaṃ parijānitvā tayo dhammā avasiṭṭhā bhavanti pahātabbā  bhāvetabbā sacchikātabbā ca. tattha katame dhammā pahātabbā? ye  akusalā. tattha katame dhammā bhāvetabbā? ye kusalā. tattha  katame dhammā sacchikātabbā? yaṃ asaṅkhataṃ. yo evaṃ jānāti  ayaṃ vuccati atthakusalo dhammakusalo ^a^M0.0019^ea^ kalyāṇatākusalo  phalatākusalo, āyakusalo apāyakusalo upāyakusalo mahatā  kosallena samannāgatoti, tenāha bhagavā ``kusalo sabbadhammāna''nti.</p>
              <p>[03] ``sato bhikkhu paribbaje''ti tena diṭṭhadhammasukhavihāratthaṃ abhikkante   paṭikkante ālokite vilokite samiñjite {sammiñjite (sī0)} pasārite  saṅghāṭipattacīvaradhāraṇe asite pīte khāyite sāyite  uccārapassāvakamme gate ṭhite nisinne sutte jāgarite bhāsite  tuṇhibhāve satena sampajānena vihātabbaṃ. imā dve cariyā anuññātā  bhagavatā ekā visuddhānaṃ, ekā visujjhantānaṃ. ke visuddhā?  arahanto. ke visujjhantā? sekkhā. katakiccāni hi arahato  ^a^V0.0020^ea^ indriyāni. yaṃ bojjhaṃ, taṃ catubbidhaṃ dukkhassa pariññābhisamayena  samudayassa pahānābhisamayena maggassa bhāvanābhisamayena nirodhassa  sacchikiriyābhisamayena, idaṃ catubbidhaṃ bojjhaṃ yo evaṃ jānāti,  ayaṃ vuccati ^a^P0.0021^ea^ sato abhikkamati sato paṭikkamati khayā  rāgassa khayā dosassa khayā mohassa. tenāha bhagavā ``sato  bhikkhu paribbaje''ti, tenāha -- </p>
              <p>[21] ``kāmesu nābhigijjheyya, [ajitāti bhagavā] </p>
              <p>[27] manasānāvilo siyā. </p>
              <p>[22] kusalo sabbadhammānaṃ, sato bhikkhu paribbaje''ti..</p>
              <p>[03] evaṃ pucchitabbaṃ, evaṃ visajjitabbaṃ. suttassa ca anugīti  atthato ca byañjanato ca samānetabbā {samānayitabbā (sī0 ka0)}. atthāpagataṃ hi byañjanaṃ  samphappalāpaṃ bhavati. dunnikkhittassa padabyañjanassa atthopi dunnayo  bhavati, tasmā atthabyañjanūpetaṃ saṅgāyitabbaṃ. suttañca pavicinitabbaṃ.  kiṃ idaṃ suttaṃ āhacca vacanaṃ anusandhivacanaṃ nītatthaṃ neyyatthaṃ  saṃkilesabhāgiyaṃ nibbedhabhāgiyaṃ asekkhabhāgiyaṃ? kuhiṃ imassa  suttassa sabbāni saccāni passitabbāni, ādimajjhapariyosāneti?  evaṃ suttaṃ pavicetabbaṃ. tenāha āyasmā mahākaccāyano -- ``yaṃ  pucchitañca vissajjitañca, suttassa yā ca anugītī''ti. </p>
              <p>[06] niyutto vicayo hāro. </p>
            </h4>
            <h4>
              <h4n> 3. yuttihāravibhaṅgo </h4n>
              <p>[03] 18^b^.^eb^ tattha ^a^M0.0020^ea^ katamo yuttihāro?  ``sabbesaṃ hārāna''nti, ayaṃ yuttihāro. kiṃ yojayati {yojeti (sī0)}? cattāro  mahāpadesā buddhāpadeso saṅghāpadeso sambahulattherāpadeso {sampahula... (ka0)}   ekattherāpadeso. ime cattāro mahāpadesā, tāni padabyañjanāni sutte  otārayitabbāni, vinaye sandassayitabbāni, dhammatāyaṃ  upanikkhipitabbāni.</p>
              <p>[03] katamasmiṃ ^a^P0.0022^ea^ sutte otārayitabbāni? catūsu  ariyasaccesu. katamasmiṃ vinaye sandassayitabbāni? rāgavinaye  dosavinaye mohavinaye. katamissaṃ {katamiyaṃ (sī0)} dhammatāyaṃ   upanikkhipitabbāni? paṭiccasamuppāde. yadi catūsu ariyasaccesu avatarati,  kilesavinaye sandissati ^a^V0.0021^ea^, dhammatañca na vilometi, evaṃ āsave na  janeti. catūhi mahāpadesehi yaṃ yaṃ yujjati, yena yena yujjati, yathā  yathā yujjati, taṃ taṃ gahetabbaṃ. </p>
              <p>[03] 19^b^.^eb^ pañhaṃ pucchitena kati padāni pañheti padaso  pariyogāhitabbaṃ vicetabbaṃ? yadi sabbāni padāni ekaṃ atthaṃ  abhivadanti, eko pañho. atha cattāri padāni ekaṃ atthaṃ  abhivadanti, eko pañho. atha tīṇi padāni ekaṃ atthaṃ  abhivadanti, eko pañho. atha dve padāni ekaṃ atthaṃ abhivadanti,  eko pañho. atha ekaṃ padaṃ ekaṃ atthaṃ abhivadati, eko pañho.  taṃ upaparikkhamānena aññātabbaṃ kiṃ ime dhammā nānatthā  nānābyañjanā, udāhu imesaṃ dhammānaṃ eko attho byañjanameva nānanti.  yathā kiṃ bhave? yathā sā devatā bhagavantaṃ pañhaṃ pucchati. </p>
              <p>[21] ``kenassubbhāhato {passa sa0 ni0  1.66} loko, kenassu parivārito. </p>
              <p>[22] kena sallena otiṇṇo, kissa dhūpāyito sadā''ti..</p>
              <p>[03] imāni cattāri padāni pucchitāni. te tayo pañhā kathaṃ  ñāyati? bhagavā hi devatāya visajjeti. </p>
              <p>[21] ``maccunābbhāhato {maccunabbhāhato (ka0) theragā0 448; saṃ0 ni0    1.66 passitabbaṃ} loko, jarāya parivārito. </p>
              <p>[22] taṇhāsallena otiṇṇo, icchādhūpāyito sadā''ti.. </p>
              <p>[03] 20^b^.^eb^ tattha ^a^M0.0021^ea^ jarā ca maraṇañca imāni  dve saṅkhatassa saṅkhatalakkhaṇāni. jarāyaṃ ṭhitassa aññathattaṃ,  maraṇaṃ vayo. tattha jarāya ca maraṇassa ca atthato nānattaṃ. kena  kāraṇena, gabbhagatāpi ^a^P0.0023^ea^ hi mīyanti, na ca te jiṇṇā  bhavanti. atthi ca devānaṃ maraṇaṃ, na ca tesaṃ sarīrāni jīranti.  sakkateva jarāya paṭikammaṃ kātuṃ, na pana sakkate maraṇassa paṭikammaṃ  kātuṃ aññatreva iddhimantānaṃ iddhivisayā. yaṃ panāha taṇhāsallena  otiṇṇoti dissanti vītarāgā jīrantāpi mīyantāpi. yadi ca  yathā jarāmaraṇaṃ, evaṃ taṇhāpi siyā. evaṃ sante sabbe yobbanaṭṭhāpi  vigatataṇhā siyuṃ. yathā ca taṇhā dukkhassa samudayo, evaṃ  jarāmaraṇampi siyā dukkhassa samudayo, na ca siyā taṇhā dukkhassa  samudayo, na hi jarāmaraṇaṃ dukkhassa samudayo, taṇhā dukkhassa  samudayo. yathā ca taṇhā maggavajjhā, evaṃ jarāmaraṇampi  ^a^V0.0022^ea^ siyā maggavajjhaṃ. imāya yuttiyā aññamaññehi kāraṇehi gavesitabbaṃ.  yadi ca sandissati yuttisamārūḷhaṃ atthato ca aññattaṃ,  byañjanatopi gavesitabbaṃ.</p>
              <p>[03] salloti vā dhūpāyananti vā imesaṃ dhammānaṃ atthato ekattaṃ.  na hi yujjati icchāya ca taṇhāya ca atthato aññattaṃ. taṇhāya  adhippāye aparipūramāne navasu āghātavatthūsu kodho ca upanāho ca  uppajjati. imāya yuttiyā jarāya ca maraṇassa ca taṇhāya ca  atthato aññattaṃ.</p>
              <p>[03] yaṃ panidaṃ bhagavatā dvīhi nāmehi abhilapitaṃ icchātipi  taṇhātipi, idaṃ bhagavatā bāhirānaṃ vatthūnaṃ ārammaṇavasena dvīhi  nāmehi abhilapitaṃ icchātipi taṇhātipi, sabbā hi taṇhā  ajjhosānalakkhaṇena ekalakkhaṇā. yathā sabbo aggi  uṇhattalakkhaṇena ekalakkhaṇo, api ca upādānavasena aññamaññāni  nāmāni labhati, kaṭṭhaggītipi tiṇaggītipi sakalikaggītipi  gomayaggītipi thusaggītipi saṅkāraggītipi, sabbo hi aggi  uṇhattalakkhaṇova. evaṃ sabbā taṇhā ajjhosānalakkhaṇena  ekalakkhaṇā ^a^P0.0024^ea^, api tu ārammaṇaupādānavasena  aññamaññehi nāmehi abhilapitā icchāitipi taṇhāitipi  salloitipi dhūpāyanāitipi saritāitipi visattikāitipi  sinehoitipi kilamathoitipi latāitipi maññanāitipi bandhoitipi  āsāitipi pipāsāitipi abhinandanāitipi, iti sabbā taṇhā  ajjhosānalakkhaṇena ekalakkhaṇā. yathā ca vevacane vuttā. </p>
              <p>[21] ``āsā ^a^M0.0022^ea^ ca pihā abhinandanā ca,  anekadhātūsu sarā patiṭṭhitā. </p>
              <p>[22] aññāṇamūlappabhavā pajappitā, sabbā mayā byantikatā  samūlakā''ti {samūlikā (sī0)}..</p>
              <p>[03] taṇhāyetaṃ vevacanaṃ. yathāha bhagavā -- rūpe tissa  avigatarāgassa avigatacchandassa avigatapemassa avigatapipāsassa  avigatapariḷāhassa. evaṃ vedanāya saññāya saṅkhāresu viññāṇe  avigatarāgassa avigatacchandassa avigatapemassa avigatapipāsassa  avigatapariḷāhassa sabbaṃ suttaṃ vitthāretabbaṃ. taṇhāyetaṃ vevacanaṃ.  evaṃ yujjati. </p>
              <p>[03] 21^b^.^eb^ sabbo dukkhūpacāro kāmataṇhāsaṅkhāramūlako,  na pana yujjati sabbo nibbidūpacāro kāmataṇhāparikkhāramūlako.  imāya yuttiyā aññamaññehi kāraṇehi gavesitabbaṃ.</p>
              <p>[03] yathā ^a^V0.0023^ea^ hi {yathāha (sī0)} bhagavā rāgacaritassa puggalassa asubhaṃ desayati,  dosacaritassa bhagavā puggalassa mettaṃ desayati. mohacaritassa bhagavā  puggalassa paṭiccasamuppādaṃ desayati. yadi hi bhagavā rāgacaritassa  puggalassa mettaṃ cetovimuttiṃ deseyya. sukhaṃ vā paṭipadaṃ dandhābhiññaṃ  sukhaṃ vā paṭipadaṃ khippābhiññaṃ vipassanāpubbaṅgamaṃ vā pahānaṃ deseyya,  na yujjati desanā. evaṃ yaṃ kiñci rāgassa anulomappahānaṃ dosassa  anulomappahānaṃ mohassa ^a^P0.0025^ea^ anulomappahānaṃ. sabbaṃ taṃ  vicayena hārena vicinitvā yuttihārena yojetabbaṃ. yāvatikā  ñāṇassa bhūmi.</p>
              <p>[03] mettāvihārissa sato byāpādo cittaṃ pariyādāya ṭhassatīti na  yujjati desanā, byāpādo pahānaṃ abbhatthaṃ gacchatīti yujjati desanā.  karuṇāvihārissa sato vihesā cittaṃ pariyādāya ṭhassatīti na  yujjati desanā, vihesā pahānaṃ abbhatthaṃ gacchatīti yujjati desanā.  muditā vihārissa sato arati cittaṃ pariyādāya ṭhassatīti na  yujjati desanā, arati pahānaṃ abbhatthaṃ gacchatīti yujjati desanā.  upekkhāvihārissa sato rāgo cittaṃ pariyādāya ṭhassatīti na yujjati  desanā, rāgo pahānaṃ abbhatthaṃ gacchatīti yujjati desanā.  animittavihārissa sato nimittānusārī tena teneva viññāṇaṃ  pavattatīti na yujjati desanā ^a^M0.0023^ea^, nimittaṃ pahānaṃ abbhatthaṃ  gacchatīti yujjati desanā. asmīti vigataṃ ayamahamasmīti na  samanupassāmi. atha ca pana me kismīti kathasmīti vicikicchā  kathaṃkathāsallaṃ cittaṃ pariyādāya ṭhassatīti na yujjati desanā,  vicikicchā kathaṃkathāsallaṃ pahānaṃ abbhatthaṃ gacchatīti yujjati desanā.</p>
              <p>[03] yathā vā pana paṭhamaṃ jhānaṃ samāpannassa sato kāmarāgabyāpādā  visesāya saṃvattantīti na yujjati desanā, hānāya saṃvattantīti  yujjati desanā. vitakkasahagatā vā saññāmanasikārā hānāya  saṃvattantīti na yujjati desanā, visesāya saṃvattantīti yujjati  desanā. dutiyaṃ jhānaṃ samāpannassa sato vitakkavicārasahagatā  saññāmanasikārā visesāya saṃvattantīti na yujjati desanā, hānāya  saṃvattantīti yujjati desanā. upekkhāsukhasahagatā vā  saññāmanasikārā hānāya saṃvattantīti na yujjati desanā, visesāya  saṃvattantīti yujjati desanā. tatiyaṃ ^a^P0.0026^ea^ jhānaṃ  samāpannassa sato pītisukhasahagatā saññāmanasikārā visesāya  saṃvattantīti na yujjati desanā, hānāya saṃvattantīti yujjati desanā,  upekkhāsatipārisuddhisahagatā vā saññāmanasikārā hānāya  saṃvattantīti na yujjati desanā, visesāya saṃvattantīti yujjati  desanā. catutthaṃ jhānaṃ samāpannassa sato upekkhāsahagatā  saññāmanasikārā visesāya saṃvattantīti na yujjati desanā, hānāya  saṃvattantīti yujjati desanā ^a^V0.0024^ea^. ākāsānañcāyatanasahagatā vā  saññāmanasikārā hānāya saṃvattantīti na yujjati desanā, visesāya  saṃvattantīti yujjati desanā.</p>
              <p>[03] ākāsānañcāyatanaṃ samāpannassa sato rūpasahagatā  saññāmanasikārā visesāya saṃvattantīti na yujjati desanā, hānāya  saṃvattantīti yujjati desanā. viññāṇañcāyatanasahagatā vā  saññāmanasikārā hānāya saṃvattantīti na yujjati desanā, visesāya  saṃvattantīti yujjati desanā. viññāṇañcāyatanaṃ samāpannassa sato  ākāsānañcāyatanasahagatā saññāmanasikārā visesāya saṃvattantīti  na yujjati desanā, hānāya saṃvattantīti yujjati desanā.  ākiñcaññāyatanasahagatā vā saññāmanasikārā hānāya saṃvattantīti  na yujjati desanā, visesāya saṃvattantīti yujjati desanā.</p>
              <p>[03] ākiñcaññāyatanaṃ ^a^M0.0024^ea^ samāpannassa sato  viññāṇañcāyatanasahagatā saññāmanasikārā visesāya saṃvattantīti na  yujjati desanā, hānāya saṃvattantīti yujjati desanā.  nevasaññānāsaññāyatanasahagatā vā saññāmanasikārā hānāya  saṃvattantīti na yujjati desanā, visesāya saṃvattantīti yujjati  desanā. nevasaññānāsaññāyatanaṃ samāpannassa sato saññūpacārā  visesāya saṃvattantīti na yujjati desanā, hānāya saṃvattantīti  yujjati desanā. saññāvedayitanirodhasahagatā vā saññāmanasikārā  hānāya saṃvattantīti na yujjati desanā, visesāya saṃvattantīti  yujjati desanā. kallatāparicitaṃ cittaṃ na ca abhinīhāraṃ khamatīti  na yujjati desanā, kallatāparicitaṃ cittaṃ atha ca abhinīhāraṃ  khamatīti yujjati desanā.</p>
              <p>[03] evaṃ sabbe navasuttantā yathādhammaṃ yathāvinayaṃ yathāsatthusāsanaṃ  ^a^P0.0027^ea^ sabbato vicayena hārena vicinitvā yuttihārena  yojetabbāti. tenāha āyasmā mahākaccāyano ``sabbesaṃ hārānaṃ yā  bhūmi yo ca gocaro tesa''nti. </p>
              <p>[06] niyutto yutti hāro. </p>
            </h4>
            <h4>
              <h4n> 4. padaṭṭhānahāravibhaṅgo </h4n>
              <p>[03] 22^b^.^eb^ tattha katamo padaṭṭhāno hāro? ``dhammaṃ deseti  jino''ti, ayaṃ padaṭṭhāno hāro. kiṃ ^a^V0.0025^ea^ deseti?  sabbadhammayāthāvāsampaṭivedhalakkhaṇā avijjā, tassā vipallāsā  padaṭṭhānaṃ. ajjhosānalakkhaṇā taṇhā, tassā piyarūpaṃ sātarūpaṃ  padaṭṭhānaṃ. patthanalakkhaṇo lobho, tassa adinnādānaṃ padaṭṭhānaṃ.  vaṇṇasaṇṭhānabyañjanaggahaṇalakkhaṇā subhasaññā, tassā indriyā saṃvaro  padaṭṭhānaṃ. sāsavaphassaupagamanalakkhaṇā sukhasaññā, tassā assādo  padaṭṭhānaṃ. saṅkhatalakkhaṇānaṃ dhammānaṃ asamanupassanalakkhaṇā  niccasaññā, tassā viññāṇaṃ padaṭṭhānaṃ.  aniccasaññādukkhasaññāasamanupassanalakkhaṇā attasaññā, tassā  nāmakāyo padaṭṭhānaṃ. sabbadhammasampaṭivedhalakkhaṇā vijjā, tassā  sabbaṃ neyyaṃ padaṭṭhānaṃ. cittavikkhepapaṭisaṃharaṇalakkhaṇo samatho, tassa  asubhā padaṭṭhānaṃ. icchāvacarapaṭisaṃharaṇalakkhaṇo alobho, tassa  adinnādānā veramaṇī {veramaṇi (ka0)} padaṭṭhānaṃ. abyāpajjalakkhaṇo ^a^M0.0025^ea^  adoso, tassa pāṇātipātā veramaṇī padaṭṭhānaṃ.  vatthuavippaṭipattilakkhaṇo {vatthuavippaṭipādānalakkhaṇo (sī0 ka0)} amoho,   tassa sammāpaṭipatti padaṭṭhānaṃ. vinīlakavipubbakagahaṇalakkhaṇā asubhasaññā, tassā   nibbidā padaṭṭhānaṃ. sāsavaphassaparijānanalakkhaṇā dukkhasaññā, tassā vedanā padaṭṭhānaṃ.  saṅkhatalakkhaṇānaṃ dhammānaṃ samanupassanalakkhaṇā aniccasaññā  ^a^P0.0028^ea^, tassā uppādavayā padaṭṭhānaṃ.  sabbadhammābhinivesalakkhaṇā anattasaññā, tassā dhammasaññā padaṭṭhānaṃ.</p>
              <p>[03] pañca kāmaguṇā kāmarāgassa padaṭṭhānaṃ, pañcindriyāni rūpīni  rūparāgassa padaṭṭhānaṃ, chaṭṭhāyatanaṃ bhavarāgassa padaṭṭhānaṃ,  nibbattabhavānupassitā pañcannaṃ upādānakkhandhānaṃ padaṭṭhānaṃ,  pubbenivāsānussatiñāṇadassanassa padaṭṭhānaṃ. okappanalakkhaṇā saddhā  adhimuttipaccupaṭṭhānā ca, anāvilalakkhaṇo pasādo  sampasīdanapaccupaṭṭhāno ca. abhipatthiyanalakkhaṇā saddhā, tassā  aveccapasādo padaṭṭhānaṃ. anāvilalakkhaṇo pasādo, tassa saddhā  padaṭṭhānaṃ. ārambhalakkhaṇaṃ vīriyaṃ, tassa sammappadhānaṃ padaṭṭhānaṃ.  apilāpanalakkhaṇā sati, tassā satipaṭṭhānaṃ padaṭṭhānaṃ.  ekaggalakkhaṇo samādhi, tassa jhānāni padaṭṭhānaṃ. pajānanalakkhaṇā  paññā, tassā saccāni padaṭṭhānaṃ.</p>
              <p>[03] aparo nayo, assādamanasikāralakkhaṇo  ayonisomanasikāro, tassa avijjā padaṭṭhānaṃ.  saccasammohanalakkhaṇā avijjā, sā saṅkhārānaṃ padaṭṭhānaṃ.  punabbhavavirohaṇalakkhaṇā saṅkhārā, te {taṃ (ka0)} viññāṇassa padaṭṭhānaṃ.  opapaccayikanibbattilakkhaṇaṃ viññāṇaṃ, taṃ nāmarūpassa padaṭṭhānaṃ.  nāmakāyarūpakāyasaṅghātalakkhaṇaṃ nāmarūpaṃ, taṃ chaḷāyatanassa padaṭṭhānaṃ.  indriyavavatthānalakkhaṇaṃ chaḷāyatanaṃ, taṃ phassassa padaṭṭhānaṃ.  cakkhurūpaviññāṇasannipātalakkhaṇo phasso, so vedanāya padaṭṭhānaṃ.  iṭṭhāniṭṭhānubhavanalakkhaṇā vedanā, sā taṇhāya padaṭṭhānaṃ.  ajjhosānalakkhaṇā ^a^V0.0026^ea^ taṇhā, sā upādānassa padaṭṭhānaṃ. opapaccayikaṃ  upādānaṃ, taṃ bhavassa padaṭṭhānaṃ. nāmakāyarūpakāyasambhavanalakkhaṇo  bhavo, so jātiyā ^a^P0.0029^ea^ padaṭṭhānaṃ. khandhapātubhavanalakkhaṇā  jāti, sā jarāya padaṭṭhānaṃ. upadhiparipākalakkhaṇā jarā, sā  maraṇassa padaṭṭhānaṃ. jīvitindriyupacchedalakkhaṇaṃ maraṇaṃ, taṃ sokassa  padaṭṭhānaṃ. ussukkakārako soko, so paridevassa padaṭṭhānaṃ ^a^M0.0026^ea^.  lālappakārako paridevo, so dukkhassa padaṭṭhānaṃ.  kāyasaṃpīḷanaṃ dukkhaṃ, taṃ domanassassa padaṭṭhānaṃ. cittasaṃpīḷanaṃ  domanassaṃ, taṃ upāyāsassa padaṭṭhānaṃ. odahanakārako upāyāso, so  bhavassa padaṭṭhānaṃ. imāni bhavaṅgāni yadā samaggāni nibbattāni  bhavanti so bhavo, taṃ saṃsārassa padaṭṭhānaṃ. niyyānikalakkhaṇo  maggo, so nirodhassa padaṭṭhānaṃ.</p>
              <p>[03] titthaññutā pītaññutāya padaṭṭhānaṃ, pītaññutā pattaññutāya {mattaññutāya (sī0 ka0)}   padaṭṭhānaṃ, pattaññutā attaññutāya padaṭṭhānaṃ, attaññutā pubbekatapuññatāya  padaṭṭhānaṃ, pubbekatapuññatā patirūpadesavāsassa padaṭṭhānaṃ,  patirūpadesavāso sappurisūpanissayassa padaṭṭhānaṃ, sappurisūpanissayo  attasammāpaṇidhānassa padaṭṭhānaṃ, attasammāpaṇidhānaṃ sīlānaṃ padaṭṭhānaṃ,  sīlāni avippaṭisārassa padaṭṭhānaṃ, avippaṭisāro pāmojjassa  padaṭṭhānaṃ, pāmojjaṃ pītiyā padaṭṭhānaṃ, pīti passaddhiyā padaṭṭhānaṃ,  passaddhi sukhassa padaṭṭhānaṃ, sukhaṃ samādhissa padaṭṭhānaṃ, samādhi  yathābhūtañāṇadassanassa padaṭṭhānaṃ, yathābhūtañāṇadassanaṃ nibbidāya  padaṭṭhānaṃ, nibbidā virāgassa padaṭṭhānaṃ, virāgo vimuttiyā padaṭṭhānaṃ.  vimutti vimuttiñāṇadassanassa padaṭṭhānaṃ. evaṃ yo koci upanissayo  yo koci paccayo, sabbo so padaṭṭhānaṃ. tenāha āyasmā  mahākaccāyano ``dhammaṃ deseti jino''ti. </p>
              <p>[06] niyutto padaṭṭhāno hāro. </p>
            </h4>
            <h4>
              <h4n> 5. lakkhaṇahāravibhaṅgo </h4n>
              <p>[03] 23^b^.^eb^ tattha ^a^P0.0030^ea^ katamo lakkhaṇo hāro?  ``vuttamhi ekadhamme''ti, ayaṃ lakkhaṇo hāro. kiṃ lakkhayati?  ye dhammā ekalakkhaṇā, tesaṃ dhammānaṃ ekasmiṃ dhamme vutte avasiṭṭhā  dhammā vuttā bhavanti. yathā kiṃ bhave? yathāha bhagavā --</p>
              <p>[03] ``cakkhuṃ ^a^V0.0027^ea^, bhikkhave, anavaṭṭhitaṃ ittaraṃ parittaṃ pabhaṅgu parato  dukkhaṃ byasanaṃ calanaṃ {calaṃ (sī0)} kukkuḷaṃ saṅkhāraṃ {sasaṅkhāraṃ (ka0)} vadhakaṃ   amittamajjhe. imasmiṃ cakkhusmiṃ vutte avasiṭṭhāni ajjhattikāni āyatanāni vuttāni  bhavanti. kena kāraṇena? sabbāni hi cha ajjhattikāni  āyatanāni vadhakaṭṭhena ekalakkhaṇāni. yathā cāha bhagavā --</p>
              <p>[03] ``atīte ^a^M0.0027^ea^, rādha, rūpe anapekkho hohi, anāgataṃ   rūpaṃ mā abhinandi {abhinanda (ka0)}, paccuppannassa rūpassa nibbidāya  virāgāya nirodhāya cāgāya paṭinissaggāya paṭipajja. imasmiṃ  rūpakkhandhe vutte avasiṭṭhā khandhā vuttā bhavanti. kena kāraṇena?  sabbe hi pañcakkhandhā yamakovādasutte {passa saṃ0 ni0  3.84} vadhakaṭṭhena   ekalakkhaṇā vuttā. yathā cāha bhagavā -- </p>
              <p>[21] ``yesañca {passa dha0 pa0 293} susamāraddhā, niccaṃ kāyagatāsati. </p>
              <p>[22] akiccaṃ te na sevanti, kicce sātaccakārino''..</p>
              <p>[03] iti kāyagatāya satiyā vuttāya vuttā bhavanti vedanāgatā sati  cittagatā dhammagatā ca. tathā yaṃ kiñci diṭṭhaṃ vā sutaṃ vā mutaṃ  vāti vutte vuttaṃ bhavati viññātaṃ. yathā cāha bhagavā --</p>
              <p>[03] tasmātiha ^a^P0.0031^ea^ tvaṃ bhikkhu kāye kāyānupassī  viharāhi ātāpī sampajāno satimā vineyya loke  abhijjhādomanassaṃ. ``ātāpī''ti vīriyindriyaṃ,  ^b^``sampajāno''^eb^ti paññindriyaṃ, ^b^``satimā''^eb^ti satindriyaṃ,  ^b^``vineyya loke abhijjhādomanassa''^eb^nti samādhindriyaṃ, evaṃ  kāye kāyānupassino viharato cattāro satipaṭṭhānā bhāvanāpāripūriṃ  gacchanti. kena kāraṇena, ekalakkhaṇattā catunnaṃ indriyānaṃ. </p>
              <p>[03] 24^b^.^eb^ catūsu satipaṭṭhānesu bhāviyamānesu cattāro  sammappadhānā bhāvanāpāripūriṃ gacchanti, catūsu sammappadhānesu  bhāviyamānesu cattāro iddhipādā bhāviyamānesu pañcindriyāni  bhāvanāpāripūriṃ gacchanti, catūsu iddhipādesu bhāvanāpāripūriṃ  gacchanti, pañcasu indriyesu bhāviyamānesu pañca balāni  bhāvanāpāripūriṃ gacchanti, pañcasu balesu bhāviyamānesu satta  bojjhaṅgā bhāvanāpāripūriṃ gacchanti, sattasu bojjhaṅgesu bhāviyamānesu ariyo   aṭṭhaṅgiko maggo bhāvanāpāripūriṃ gacchati, sabbeva {sabbe ca (sī0 ka0)} bodhaṅgamā  dhammā bodhipakkhiyā bhāvanāpāripūriṃ gacchanti ^a^V0.0028^ea^. kena kāraṇena,  sabbe hi bodhaṅgamā bodhipakkhiyā neyyānikalakkhaṇena ekalakkhaṇā,  te ekalakkhaṇattā bhāvanāpāripūriṃ gacchanti.</p>
              <p>[03] evaṃ akusalāpi dhammā ekalakkhaṇattā pahānaṃ abbhatthaṃ gacchanti.  catūsu satipaṭṭhānesu bhāviyamānesu vipallāsā pahīyanti, āhārā  ^a^M0.0028^ea^ cassa pariññaṃ gacchanti, upādānehi anupādāno  bhavati, yogehi ca visaṃyutto bhavati, ganthehi ca vippayutto bhavati,  āsavehi ca anāsavo bhavati, oghehi ca nitthiṇṇo bhavati, sallehi  ca visallo bhavati, viññāṇaṭṭhitiyo cassa pariññaṃ gacchanti,  agatigamanehi na agatiṃ gacchati, evaṃ ^a^P0.0032^ea^ akusalāpi  dhammā ekalakkhaṇattā pahānaṃ abbhatthaṃ gacchanti.</p>
              <p>[03] yattha vā pana rūpindriyaṃ desitaṃ, desitā tattheva rūpadhātu  rūpakkhandho rūpañcāyatanaṃ. yattha vā pana sukhā vedanā desitā,  desitaṃ tattha sukhindriyaṃ somanassindriyaṃ dukkhasamudayo ca  ariyasaccaṃ. yattha vā pana dukkhā vedanā desitā, desitaṃ tattha  dukkhindriyaṃ domanassindriyaṃ dukkhañca ariyasaccaṃ. yattha vā pana  adukkhamasukhā vedanā desitā, desitaṃ tattha upekkhindriyaṃ sabbo ca  paṭiccasamuppādo. kena kāraṇena, adukkhamasukhāya hi vedanāya  avijjā anuseti. avijjāpaccayā saṅkhārā, saṅkhārapaccayā  viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ,  saḷāyatanapaccayā phasso, phassapaccayā vedanā, vedanāpaccayā taṇhā,  taṇhāpaccayā upādānaṃ, upādānapaccayā bhavo, bhavapaccayā jāti,  jātipaccayā jarāmaraṇaṃ sokaparidevadukkhadomanassupāyāsā sambhavanti,  evametassa kevalassa dukkhakkhandhassa samudayo hoti. so ca  sarāgasadosasamohasaṃkilesapakkhena hātabbo,  vītarāgavītadosavītamohāriyadhammehi hātabbo.</p>
              <p>[03] evaṃ ye dhammā ekalakkhaṇā kiccato ca lakkhaṇato ca  sāmaññato ca cutūpapātato ca, tesaṃ dhammānaṃ ekasmiṃ dhamme vutte  avasiṭṭhā dhammā vuttā bhavanti. tenāha āyasmā mahākaccāyano  ``vuttamhi ekadhamme''ti. </p>
              <p>[06] niyutto lakkhaṇo hāro. </p>
            </h4>
            <h4>
              <h4n> 6. catubyūhahāravibhaṅgo </h4n>
              <p>[03] 25^b^.^eb^ tattha ^a^V0.0029^ea^ katamo catubyūho hāro?  ``neruttamadhippāyo''ti ayaṃ. byañjanena suttassa neruttañca  adhippāyo ca nidānañca pubbāparasandhi ca gavesitabbo ^a^M0.0029^ea^.  tattha ^a^P0.0033^ea^ katamaṃ neruttaṃ, yā niruttipadasaṃhitā, yaṃ  dhammānaṃ nāmaso ñāṇaṃ. yadā hi bhikkhu atthassa ca nāmaṃ  jānāti, dhammassa ca nāmaṃ jānāti, tathā tathā naṃ abhiniropeti.  ayañca vuccati atthakusalo dhammakusalo byañjanakusalo niruttikusalo  pubbāparakusalo desanākusalo atītādhivacanakusalo  anāgatādhivacanakusalo paccuppannādhivacanakusalo itthādhivacanakusalo  purisādhivacanakusalo napuṃsakādhivacanakusalo ekādhivacanakusalo  anekādhivacanakusalo, evaṃ sabbāni kātabbāni janapadaniruttāni  sabbā ca janapadaniruttiyo. ayaṃ niruttipadasaṃhitā. </p>
              <p>[03] 26^b^.^eb^ tattha katamo adhippāyo? </p>
              <p>[21] ``dhammo have rakkhati dhammacāriṃ, chattaṃ mahantaṃ yatha  vassakāle {viya vassakāle jā0 1.10.103}. </p>
              <p>[22] esānisaṃso dhamme suciṇṇe, na duggatiṃ gacchati  dhammacārī''ti..</p>
              <p>[03] idha bhagavato ko adhippāyo? ye apāyehi parimuccitukāmā  bhavissanti, te dhammacārino bhavissantīti ayaṃ ettha bhagavato  adhippāyo. </p>
              <p>[21] ``coro yathā sandhimukhe gahīto, sakammunā   haññati {haññate (sī0)} bajjhate ca. </p>
              <p>[22] evaṃ ayaṃ pecca pajā parattha, sakammunā   haññati {haññate (sī0)} bajjhate cā''ti..</p>
              <p>[03] idha bhagavato ko adhippāyo? sañcetanikānaṃ katānaṃ kammānaṃ  upacitānaṃ dukkhavedanīyānaṃ aniṭṭhaṃ asātaṃ vipākaṃ paccanubhavissatīti  ayaṃ ettha bhagavato adhippāyo. </p>
              <p>[21] ``sukhakāmāni {passa dha0 pa0 131-132} bhūtāni, yo daṇḍena vihiṃsati. </p>
              <p>[22] attano sukhamesāno, pecca so na labhate sukha''nti..</p>
              <p>[03] idha ^a^V0.0030^ea^ bhagavato ko adhippāyo? ye sukhena atthikā  bhavissanti, te pāpakammaṃ {pāpakaṃ kammaṃ (ka0)} na karissantīti ayaṃ ettha bhagavato  adhippāyo. </p>
              <p>[21] ``middhī ^a^P0.0034^ea^ ^a^M0.0030^ea^ {passa dha0 pa0 325} yadā hoti  mahagghaso ca, niddāyitā samparivattasāyī. </p>
              <p>[22] mahāvarāhova nivāpapuṭṭho, punappunaṃ gabbhamupeti mando''ti..</p>
              <p>[03] idha bhagavato ko adhippāyo? ye jarāmaraṇena aṭṭiyitukāmā  bhavissanti, te bhavissanti bhojane mattaññuno indriyesu guttadvārā  pubbarattāpararattaṃ jāgariyānuyogamanuyuttā vipassakā kusalesu dhammesu  sagāravā ca sabrahmacārīsu theresu navesu majjhimesūti ayaṃ ettha  bhagavato adhippāyo. </p>
              <p>[21] ``appamādo amatapadaṃ {amataṃ padaṃ (ka0) passa dha0 pa0 21}, pamādo maccuno padaṃ. </p>
              <p>[22] appamattā na mīyanti, ye pamattā yathā matā''ti..</p>
              <p>[03] idha bhagavato ko adhippāyo? ye amatapariyesanaṃ  pariyesitukāmā bhavissanti, te appamattā viharissantīti ayaṃ ettha  bhagavato adhippāyo. ayaṃ adhippāyo. </p>
              <p>[03] 27^b^.^eb^ tattha katamaṃ nidānaṃ? yathā so dhaniyo  gopālako bhagavantaṃ āha -- </p>
              <p>[21] ``nandati puttehi puttimā, gomā {gomiko (sī0), gopiko (ka0)   su0 ni0 33; saṃ0 ni0  1.144 passitabbaṃ} gohi tatheva nandati. </p>
              <p>[22] upadhī hi narassa nandanā, na hi so nandati yo  nirūpadhī''ti..</p>
              <p>[03] bhagavā āha -- </p>
              <p>[21] ``socati puttehi puttimā, gopiko {gomiko (sī0)} gohi tatheva  socati. </p>
              <p>[22] upadhī hi narassa socanā, na hi so socati yo  nirūpadhī''ti..</p>
              <p>[03] iminā ^a^M0.0031^ea^ vatthunā iminā nidānena evaṃ ñāyati  ``idha bhagavā bāhiraṃ pariggahaṃ upadhi āhā''ti. yathā ca māro  pāpimā gijjhakūṭā pabbatā puthusilaṃ pātesi, bhagavā āha -- </p>
              <p>[21] ``sacepi ^a^V0.0031^ea^ ^a^P0.0035^ea^ kevalaṃ sabbaṃ, gijjhakūṭaṃ  calessasi {caleyyāsi (ka0) passa saṃ0 ni0  1.147}. </p>
              <p>[22] neva sammāvimuttānaṃ, buddhānaṃ atthi iñjitaṃ.. </p>
              <p>[21] nabhaṃ phaleyyappathavī caleyya, sabbeva pāṇā uda  santaseyyuṃ. </p>
              <p>[22] sallampi ce urasi kampayeyyuṃ {pakampayeyyuṃ (sī0), kappayeyyuṃ (ka0)}, upadhīsu   tāṇaṃ na karonti buddhā''ti..</p>
              <p>[03] iminā vatthunā iminā nidānena evaṃ ñāyati ``idha bhagavā  kāyaṃ upadhiṃ āhā''ti. yathā cāha -- </p>
              <p>[21] ``na taṃ daḷhaṃ bandhanamāhu dhīrā, yadāyasaṃ  dārujapabbajañca {dārujaṃ babbajañca (sī0) passa dha0 pa0 345}. </p>
              <p>[22] sārattarattā maṇikuṇḍalesu, puttesu dāresu ca yā  apekkhā''ti..</p>
              <p>[03] iminā vatthunā iminā nidānena evaṃ ñāyati ``idha bhagavā  bāhiresu vatthūsu taṇhaṃ āhā''ti. yathā cāha -- </p>
              <p>[21] ``etaṃ daḷhaṃ bandhanamāhu dhīrā, ohārinaṃ sithilaṃ  duppamuñcaṃ. </p>
              <p>[22] etampi chetvāna paribbajanti, anapekkhino kāmasukhaṃ  pahāyā''ti..</p>
              <p>[03] iminā vatthunā iminā nidānena evaṃ ñāyati ``idha bhagavā  bāhiravatthukāya taṇhāya pahānaṃ āhā''ti. yathā cāha -- </p>
              <p>[21] ``āturaṃ asuciṃ pūtiṃ, duggandhaṃ dehanissitaṃ. </p>
              <p>[22] paggharantaṃ divā rattiṃ, bālānaṃ abhinandita''nti..</p>
              <p>[03] iminā vatthunā iminā nidānena evaṃ ñāyati ``idha bhagavā  ajjhattikavatthukāya taṇhāya pahānaṃ āhā''ti. yathā cāha -- </p>
              <p>[21] ``ucchinda ^a^P0.0036^ea^ ^a^M0.0032^ea^ {passa dha0 pa0 285} sinehamattano,  kumudaṃ sāradikaṃva pāṇinā. </p>
              <p>[22] santimaggameva brūhaya, nibbānaṃ sugatena desita''nti..</p>
              <p>[03] iminā ^a^V0.0032^ea^ vatthunā iminā nidānena evaṃ ñāyati ``idha bhagavā  ajjhattikavatthukāya taṇhāya pahānaṃ āhā''ti. idaṃ nidānaṃ.</p>
              <p>[03] tattha katamo pubbāparasandhi. yathāha -- </p>
              <p>[21] ``kāmandhā jālasañchannā, taṇhāchadanachāditā. </p>
              <p>[27] pamattabandhanā {pamattabandhunā udā0 64} baddhā   {bandhā (ka0) passa udā0 64}, macchāva kumināmukhe. </p>
              <p>[22] jarāmaraṇamanventi, vaccho khīrapakova mātara''nti..</p>
              <p>[03] ayaṃ kāmataṇhā vuttā. sā katamena pubbāparena yujjati?  yathāha -- </p>
              <p>[21] ``ratto atthaṃ na jānāti, ratto dhammaṃ na passati. </p>
              <p>[22] andhantamaṃ tadā hoti, yaṃ rāgo sahate nara''nti..</p>
              <p>[03] iti andhatāya ca sañchannatāya ca sāyeva taṇhā abhilapitā.  yañcāha kāmandhā jālasañchannā, taṇhāchadanachāditāti. yañcāha  ratto atthaṃ na jānāti, ratto dhammaṃ na passatīti, imehi padehi  pariyuṭṭhānehi sāyeva taṇhā abhilapitā. yaṃ andhakāraṃ, ayaṃ  dukkhasamudayo, yā ca taṇhā ponobhavikā, yañcāha kāmāti ime  kilesakāmā. yañcāha jālasañchannāti tesaṃ yeva kāmānaṃ payogena  pariyuṭṭhānaṃ dasseti, tasmā kilesavasena ca pariyuṭṭhānavasena ca  taṇhābandhanaṃ vuttaṃ. ye edisikā, te jarāmaraṇaṃ anventi, ayaṃ  ^a^P0.0037^ea^ bhagavatā yathānikkhittagāthābalena dassitā  jarāmaraṇamanventīti. </p>
              <p>[21] ``yassa papañcā ṭhitī ca natthi, sandānaṃ   palighañca {paḷighañca (sī0) passa udā0 67} vītivatto. </p>
              <p>[22] taṃ nittaṇhaṃ muniṃ carantaṃ, na vijānāti sadevakopi  loko''ti..</p>
              <p>[03] papañcā nāma taṇhādiṭṭhimānā, tadabhisaṅkhatā ca saṅkhārā.  ṭhiti nāma anusayā. sandānaṃ nāma taṇhāya pariyuṭṭhānaṃ, yāni  chattiṃsataṇhāya jāliniyā ^a^M0.0033^ea^ vicaritāni. paligho  nāma moho. ye ca papañcā saṅkhārā yā ca ṭhiti yaṃ sandānañca  yaṃ palighañca yo etaṃ sabbaṃ samatikkanto, ayaṃ vuccati nittaṇho iti. </p>
              <p>[03] 28^b^.^eb^ tattha ^a^V0.0033^ea^ pariyuṭṭhānasaṅkhārā diṭṭhadhammavedanīyā vā  upapajjavedanīyā vā aparāpariyavedanīyā vā, evaṃ taṇhā tividhaṃ phalaṃ  deti diṭṭhe vā dhamme upapajje vā apare vā pariyāye. evaṃ bhagavā  āha ``yaṃ lobhapakataṃ kammaṃ karoti kāyena vā vācāya vā manasā  vā, tassa vipākaṃ anubhoti diṭṭhe vā dhamme upapajje vā apare vā  pariyāye''ti. idaṃ bhagavato pubbāparena yujjati. tattha pariyuṭṭhānaṃ  diṭṭhadhammavedanīyaṃ vā kammaṃ upapajjavedanīyaṃ vā kammaṃ  aparāpariyāyavedanīyaṃ {aparāpariyavedanīyaṃ (sī0)} vā kammaṃ, evaṃ kammaṃ tidhā vipaccati diṭṭhe vā  dhamme upapajje vā apare vā pariyāye. yathāha --</p>
              <p>[03] ``yañce bālo idha pāṇātipātī hoti...pe0... micchādiṭṭhi  hoti, tassa diṭṭhe vā dhamme vipākaṃ paṭisaṃvedeti upapajje vā apare  vā pariyāye''ti. idaṃ ^a^P0.0038^ea^ bhagavato pubbāparena yujjati.  tattha pariyuṭṭhānaṃ paṭisaṅkhānabalena pahātabbaṃ, saṅkhārā dassanabalena,  chattiṃsa taṇhāvicaritāni bhāvanābalena pahātabbānīti evaṃ taṇhāpi  tidhā pahīyati. yā nittaṇhātā ayaṃ saupādisesā nibbānadhātu.  bhedā kāyassa ayaṃ anupādisesā nibbānadhātu.</p>
              <p>[03] papañco nāma vuccati anubandho. yañcāha bhagavā ``papañceti  atītānāgatapaccuppannaṃ cakkhuviññeyyaṃ rūpaṃ ārabbhā''ti. yañcāha  bhagavā -- ``atīte, rādha, rūpe anapekkho hohi, anāgataṃ rūpaṃ mā  abhinandi, paccuppannassa rūpassa nibbidāya virāgāya nirodhāya  paṭinissaggāya paṭipajjā''ti. idaṃ bhagavato pubbāparena yujjati.  yo cāpi papañco ye ca saṅkhārā yā ca atītānāgatapaccuppannassa  abhinandanā, idaṃ ekatthaṃ. api ca aññamaññehi padehi aññamaññehi  akkharehi aññamaññehi byañjanehi aparimāṇā dhammadesanā vuttā  bhagavatā. evaṃ suttena suttaṃ saṃsandayitvā pubbāparena saddhiṃ  yojayitvā suttaṃ niddiṭṭhaṃ bhavati.</p>
              <p>[03] so cāyaṃ {sa cāyaṃ (sī0)} pubbāparo sandhi catubbidho atthasandhi byañjanasandhi  desanāsandhi niddesasandhīti.</p>
              <p>[03] tattha ^a^M0.0034^ea^ atthasandhi chappadāni saṅkāsanā pakāsanā  vivaraṇā vibhajanā uttānīkammatā paññattīti.</p>
              <p>[03] byañjanasandhi chappadāni akkharaṃ padaṃ byañjanaṃ ākāro nirutti  niddesoti.</p>
              <p>[03] desanāsandhi ^a^V0.0034^ea^ na ca pathaviṃ nissāya jhāyati jhāyī jhāyati ca.  na ca āpaṃ nissāya jhāyati jhāyī jhāyati ca, na ca tejaṃ  nissāya jhāyati jhāyī jhāyati ca, na ^a^P0.0039^ea^ ca vāyuṃ  nissāya jhāyati jhāyī jhāyati ca. na ca ākāsānañcāyatanaṃ  nissāya...pe0... na ca viññāṇañcāyatanaṃ nissāya...pe0... na ca  ākiñcaññāyatanaṃ nissāya...pe0... na ca nevasaññānāsaññāyatanaṃ  nissāya...pe0... na ca imaṃ lokaṃ nissāya...pe0... na ca paralokaṃ  nissāya jhāyati jhāyī jhāyati ca. yamidaṃ ubhayamantarena diṭṭhaṃ  sutaṃ mutaṃ viññātaṃ pattaṃ pariyesitaṃ vitakkitaṃ vicāritaṃ  manasānucintitaṃ, tampi nissāya na jhāyati jhāyī jhāyati ca.  ayaṃ sadevake loke samārake sabrahmake sassamaṇabrāhmaṇiyā pajāya  sadevamanussāya anissitena cittena na ñāyati jhāyanto.</p>
              <p>[03] yathā māro pāpimā godhikassa kulaputtassa {passa saṃ0 ni0  1.159} viññāṇaṃ  samanvesanto na jānāti na passati. so hi papañcātīto  taṇhāpahānena diṭṭhinissayopissa natthi. yathā ca godhikassa, evaṃ  vakkalissa sadevakena lokena samārakena sabrahmakena sassamaṇabrāhmaṇiyā  pajāya sadevamanussāya anissitacittā na ñāyanti jhāyamānā. ayaṃ  desanāsandhi.</p>
              <p>[03] tattha katamā niddesasandhi? nissitacittā akusalapakkhena  niddisitabbā, anissitacittā kusalapakkhena niddisitabbā.  nissitacittā kilesena niddisitabbā, anissitacittā vodānena  niddisitabbā. nissitacittā saṃsārappavattiyā niddisitabbā,  anissitacittā saṃsāranivattiyā niddisitabbā. nissitacittā  taṇhāya ca avijjāya ca niddisitabbā, anissitacittā samathena ca  vipassanāya ca niddisitabbā. nissitacittā ahirikena ca  anottappena ca niddisitabbā, anissitacittā hiriyā ca ottappena  ca niddisitabbā. nissitacittā asatiyā ca asampajaññena ca  niddisitabbā, anissitacittā satiyā ca sampajaññena ca  niddisitabbā. nissitacittā ayoniyā ^a^M0.0035^ea^ ca  ayonisomanasikārena ^a^P0.0040^ea^ ca niddisitabbā,  anissitacittā yoniyā ca yonisomanasikārena ca niddisitabbā.  nissitacittā kosajjena ca dovacassena ca niddisitabbā,  anissitacittā vīriyārambhena ca sovacassena ca niddisitabbā.  nissitacittā assaddhiyena ca pamādena ca niddisitabbā,  anissitacittā saddhāya ca appamādena ca niddisitabbā.  nissitacittā asaddhammassavanena ca asaṃvaraṇena ca niddisitabbā,  anissitacittā saddhammassavanena ca saṃvarena ca niddisitabbā.  nissitacittā abhijjhāya ca byāpādena ca niddisitabbā,  anissitacittā anabhijjhāya ca abyāpādena ca niddisitabbā.  nissitacittā ^a^V0.0035^ea^ nīvaraṇehi ca saṃyojaniyehi ca niddisitabbā,  anissitacittā rāgavirāgāya ca cetovimuttiyā avijjāvirāgāya ca  paññāvimuttiyā niddisitabbā. nissitacittā ucchedadiṭṭhiyā ca  sassatadiṭṭhiyā ca niddisitabbā, anissitacittā saupādisesāya ca  anupādisesāya ca nibbānadhātuyā niddisitabbā. ayaṃ niddesasandhi.  tenāha āyasmā mahākaccāyano ``neruttamadhippāyo''ti. </p>
              <p>[06] niyutto catubyūho hāro. </p>
            </h4>
            <h4>
              <h4n> 7. āvaṭṭahāravibhaṅgo </h4n>
              <p>[03] 29^b^.^eb^ tattha katamo āvaṭṭo hāro? ``ekamhi  padaṭṭhāne''ti ayaṃ. </p>
              <p>[21] ``ārambhatha {ārabbhatha (sī0) saṃ0 ni0  1.185; theragā0 256   passitabbaṃ} nikkamatha, yuñjatha buddhasāsane. </p>
              <p>[22] dhunātha maccuno senaṃ, naḷāgāraṃva kuñjaro''ti..</p>
              <p>[03] ``ārambhatha nikkamathā''ti vīriyassa padaṭṭhānaṃ. ``yuñjatha  buddhasāsane''ti samādhissa padaṭṭhānaṃ. ``dhunātha maccuno senaṃ,  naḷāgāraṃva kuñjaro''ti paññāya padaṭṭhānaṃ. ``ārambhatha nikkamathā''ti  vīriyindriyassa padaṭṭhānaṃ. ``yuñjatha buddhasāsane''ti  samādhindriyassa padaṭṭhānaṃ. ``dhunātha maccuno senaṃ, naḷāgāraṃva  kuñjaro''ti paññindriyassa padaṭṭhānaṃ. imāni ^a^P0.0041^ea^  padaṭṭhānāni desanā.</p>
              <p>[03] ayuñjantānaṃ vā sattānaṃ yoge, yuñjantānaṃ vā ārambho.</p>
              <p>[03] tattha ye na yuñjanti, te pamādamūlakā na yuñjanti. so  pamādo duvidho taṇhāmūlako avijjāmūlako ca. tattha  avijjāmūlako yena ^a^M0.0036^ea^ aññāṇena nivuto ñeyyaṭṭhānaṃ  nappajānāti pañcakkhandhā uppādavayadhammāti, ayaṃ avijjāmūlako.  yo taṇhāmūlako, so tividho anuppannānaṃ bhogānaṃ uppādāya  pariyesanto pamādaṃ āpajjati, uppannānaṃ bhogānaṃ ārakkhanimittaṃ  paribhoganimittañca pamādaṃ āpajjati ayaṃ loke catubbidho pamādo  ekavidho avijjāya tividho taṇhāya. tattha avijjāya nāmakāyo  padaṭṭhānaṃ. taṇhāya rūpakāyo padaṭṭhānaṃ. taṃ kissa hetu, rūpīsu  bhavesu ajjhosānaṃ, arūpīsu sammoho? tattha rūpakāyo ^a^V0.0036^ea^ rūpakkhandho  nāmakāyo cattāro arūpino khandhā. ime pañcakkhandhā katamena  upādānena saupādānā, taṇhāya ca avijjāya ca? tattha taṇhā dve  upādānāni kāmupādānañca sīlabbatupādānañca. avijjā dve  upādānāni diṭṭhupādānañca attavādupādānañca. imehi catūhi  upādānehi ye saupādānā khandhā, idaṃ dukkhaṃ. cattāri upādānāni,  ayaṃ samudayo. pañcakkhandhā dukkhaṃ. tesaṃ bhagavā pariññāya  pahānāya ca dhammaṃ deseti dukkhassa pariññāya samudayassa pahānāya. </p>
              <p>[03] 30^b^.^eb^ tattha yo tividho taṇhāmūlako pamādo  anuppannānaṃ bhogānaṃ uppādāya pariyesati, uppannānaṃ bhogānaṃ  ārakkhaṇañca karoti paribhoganimittañca, tassa sampaṭivedhena  rakkhaṇā paṭisaṃharaṇā, ayaṃ samatho.</p>
              <p>[03] so kathaṃ bhavati? yadā jānāti kāmānaṃ assādañca  assādato ādīnavañca ādīnavato ^a^P0.0042^ea^ nissaraṇañca  nissaraṇato okārañca saṃkilesañca vodānañca nekkhamme ca  ānisaṃsaṃ. tattha yā vīmaṃsā upaparikkhā ayaṃ vipassanā. ime dve  dhammā bhāvanāpāripūriṃ gacchanti samatho ca vipassanā ca. imesu  dvīsu dhammesu bhāviyamānesu dve dhammā pahīyanti taṇhā ca avijjā  ca, imesu dvīsu dhammesu pahīnesu cattāri upādānāni nirujjhanti.  upādānanirodhā bhavanirodho, bhavanirodhā jātinirodho, jātinirodhā  jarāmaraṇaṃ sokaparidevadukkhadomanassupāyāsā nirujjhanti.  evametassa kevalassa dukkhakkhandhassa nirodho hoti. iti  purimakāni ca dve saccāni dukkhaṃ samudayo ca, samatho ca vipassanā  ca maggo. bhavanirodho nibbānaṃ imāni cattāri saccāni. tenāha  bhagavā ``ārambhatha nikkamathā''ti. </p>
              <p>[21] yathāpi ^a^M0.0037^ea^ mūle anupaddave daḷhe, chinnopi  rukkho punareva {punadeva (ka0) passa dha0 pa0 338} rūhati. </p>
              <p>[22] evampi taṇhānusaye anūhate, nibbattatī dukkhamidaṃ  punappunaṃ..</p>
              <p>[03] ayaṃ taṇhānusayo. katamassā taṇhāya? bhavataṇhāya. yo  etassa dhammassa paccayo ayaṃ avijjā. avijjāpaccayā hi bhavataṇhā.  ime dve kilesā taṇhā ca avijjā ca. tāni cattāri  upādānāni tehi catūhi upādānehi ye saupādānā khandhā, idaṃ dukkhaṃ.  cattāri upādānāni ayaṃ samudayo. pañcakkhandhā dukkhaṃ. tesaṃ  bhagavā pariññāya ca pahānāya ca dhammaṃ deseti dukkhassa pariññāya  samudayassa pahānāya.</p>
              <p>[03] yena ^a^V0.0037^ea^ ^a^P0.0043^ea^ taṇhānusayaṃ samūhanati {samūhanti (sī0)}, ayaṃ   samatho. yena taṇhānusayassa paccayaṃ avijjaṃ vārayati, ayaṃ vipassanā. ime  dve dhammā bhāvanāpāripūriṃ gacchanti samatho ca vipassanā ca. tattha  samathassa phalaṃ rāgavirāgā cetovimutti, vipassanāya phalaṃ  avijjāvirāgā paññāvimutti. iti purimakāni ca dve saccāni  dukkhaṃ samudayo ca, samatho vipassanā ca maggo, dve ca vimuttiyo  nirodho. imāni cattāri saccāni. tenāha bhagavā ``yathāpi  mūle''ti. </p>
              <p>[21] ``sabbapāpassa akaraṇaṃ, kusalassa upasampadā. </p>
              <p>[22] sacittapariyodāpanaṃ {pariyodapanaṃ (sī0) dha0 pa0 183;   dī0 ni0 2.90 passitabbaṃ}, etaṃ buddhāna sāsana''nti..</p>
              <p>[03] sabbapāpaṃ nāma tīṇi duccaritāni kāyaduccaritaṃ vacīduccaritaṃ  manoduccaritaṃ, te dasa akusalakammapathā pāṇātipāto adinnādānaṃ  kāmesumicchācāro musāvādo pisuṇā vācā pharusā vācā  samphappalāpo abhijjhā byāpādo micchādiṭṭhi, tāni dve kammāni  cetanā cetasikañca. tattha yo ca pāṇātipāto yā ca pisuṇā vācā  yā ca pharusā vācā, idaṃ dosasamuṭṭhānaṃ. yañca adinnādānaṃ yo ca  kāmesumicchācāro yo ca musāvādo, idaṃ lobhasamuṭṭhānaṃ, yo  samphappalāpo, idaṃ mohasamuṭṭhānaṃ. imāni satta kāraṇāni cetanākammaṃ.  yā abhijjhā, ayaṃ lobho akusalamūlaṃ. yo byāpādo, ayaṃ  doso akusalamūlaṃ. yā ^a^M0.0038^ea^ micchādiṭṭhi, ayaṃ  micchāmaggo. imāni tīṇi kāraṇāni cetasikakammaṃ. tenāha  ``cetanākammaṃ cetasikakamma''nti.</p>
              <p>[03] akusalamūlaṃ payogaṃ gacchantaṃ catubbidhaṃ agatiṃ gacchati chandā  dosā bhayā mohā. tattha ^a^P0.0044^ea^ yaṃ chandā agatiṃ gacchati,  idaṃ lobhasamuṭṭhānaṃ. yaṃ dosā agatiṃ gacchati, idaṃ dosasamuṭṭhānaṃ.  yaṃ bhayā ca mohā ca agatiṃ gacchati, idaṃ mohasamuṭṭhānaṃ. tattha  lobho asubhāya pahīyati. doso mettāya. moho paññāya. tathā  lobho upekkhāya pahīyati. doso mettāya ca karuṇāya ca. moho  muditāya pahānaṃ abbhatthaṃ gacchati. tenāha bhagavā ``sabbapāpassa  akaraṇa''nti. </p>
              <p>[03] 31^b^.^eb^ sabbapāpaṃ nāma aṭṭha micchattāni micchādiṭṭhi  micchāsaṅkappo micchāvācā micchākammanto micchāājīvo  micchāvāyāmo micchāsati micchāsamādhi, idaṃ vuccati sabbapāpaṃ.  ^a^V0.0038^ea^ imesaṃ aṭṭhannaṃ micchattānaṃ yā akiriyā akaraṇaṃ anajjhācāro, idaṃ  vuccati sabbapāpassa akaraṇaṃ.</p>
              <p>[03] aṭṭhasu micchattesu pahīnesu aṭṭha sammattāni sampajjanti. aṭṭhannaṃ  sammattānaṃ yā kiriyā karaṇaṃ sampādanaṃ, ayaṃ vuccati kusalassa  upasampadā. sacittapariyodāpananti atītassa maggassa bhāvanākiriyaṃ   dassayati, citte pariyodāpite {pariyodapite (sī0 ka0)} pañcakkhandhā  pariyodāpitā bhavanti, evañhi bhagavā āha ``cetovisuddhatthaṃ,  bhikkhave, tathāgate brahmacariyaṃ vussatī''ti. duvidhā hi  pariyodāpanā nīvaraṇappahānañca anusayasamugghāto ca. dve  pariyodāpanabhūmiyo dassanabhūmi ca, bhāvanābhūmi ca, tattha yaṃ  paṭivedhena pariyodāpeti, idaṃ dukkhaṃ. yato pariyodāpeti, ayaṃ  samudayo. yena pariyodāpeti, ayaṃ maggo. yaṃ pariyodāpitaṃ, ayaṃ  nirodho. imāni cattāri saccāni. tenāha bhagavā ``sabbapāpassa  akaraṇa''nti. </p>
              <p>[21] ``dhammo have rakkhati dhammacāriṃ, chattaṃ mahantaṃ yatha  vassakāle. </p>
              <p>[22] esānisaṃso ^a^P0.0045^ea^ dhamme suciṇṇe, na duggatiṃ  gacchati dhammacārī''ti..</p>
              <p>[03] dhammo ^a^M0.0039^ea^ nāma duvidho indriyasaṃvaro maggo ca.  duggati nāma duvidhā devamanusse vā upanidhāya apāyā duggati,  nibbānaṃ vā upanidhāya sabbā upapattiyo duggati. tattha yā  saṃvarasīle akhaṇḍakāritā, ayaṃ dhammo suciṇṇo apāyehi rakkhati.  evaṃ bhagavā āha -- dvemā, bhikkhave, sīlavato gatiyo devā ca  manussā ca. evañca nāḷandāyaṃ nigame asibandhakaputto gāmaṇi  bhagavantaṃ etadavoca --</p>
              <p>[03] ``brāhmaṇā, bhante, pacchābhūmakā kāmaṇḍalukā sevālamālikā  udakorohakā aggiparicārakā, te mataṃ kālaṅkataṃ uyyāpenti nāma,  saññāpenti nāma, saggaṃ nāma okkāmenti {uggamenti (sī0) passa   saṃ0 ni0  4.358}. bhagavā pana, bhante, arahaṃ  sammāsambuddho pahoti tathā kātuṃ, yathā sabbo loko kāyassa bhedā  paraṃ maraṇā sugatiṃ saggaṃ lokaṃ upapajjeyyā''ti.</p>
              <p>[03] ``tena hi, gāmaṇi, taññevettha paṭipucchissāmi, yathā te  khameyya, tathā naṃ byākareyyāsīti.</p>
              <p>[03] ``taṃ kiṃ maññasi, gāmaṇi, idhassa puriso pāṇātipātī  adinnādāyī kāmesumicchācārī ^a^V0.0039^ea^ musāvādī pisuṇavāco pharusavāco  samphappalāpī abhijjhālu byāpannacitto micchādiṭṭhiko, tamenaṃ  mahājanakāyo saṅgamma samāgamma āyāceyya thomeyya pañjaliko  anuparisakkeyya `ayaṃ puriso kāyassa bhedā paraṃ maraṇā sugatiṃ saggaṃ  lokaṃ upapajjatū'ti. taṃ kiṃ maññasi, gāmaṇi, api nu so puriso  mahato janakāyassa āyācanahetu vā thomanahetuvā pañjalikaṃ {pañjalikā saṃ0 ni0    4.358} anuparisakkanahetu vā kāyassa bhedā paraṃ maraṇā sugatiṃ saggaṃ lokaṃ  upapajjeyyā''ti. ``no hetaṃ, bhante''.</p>
              <p>[03] ``seyyathāpi, gāmaṇi, puriso mahatiṃ puthusilaṃ gambhīre  udakarahade {udakadahe (ka0)} pakkhipeyya, tamenaṃ mahājanakāyo saṅgamma ^a^P0.0046^ea^  samāgamma āyāceyya thomeyya pañjaliko anuparisakkeyya `ummujja,  bho, puthusile, uplava bho puthusile, thalamuplava, bho puthusile'ti.  taṃ kiṃ maññasi gāmaṇi, api nu sā mahatī puthusilā mahato  janakāyassa āyācanahetu vā thomanahetu vā pañjalikaṃ anuparisakkanahetu  vā ummujjeyya vā uplaveyya vā thalaṃ vā uplaveyyā''ti. ``no  hetaṃ ^a^M0.0040^ea^, bhante''. ``evameva kho, gāmaṇi, yo so  puriso pāṇātipātī...pe0... micchādiṭṭhiko, kiñcāpi naṃ  mahājanakāyo saṅgamma samāgamma āyāceyya thomeyya pañjaliko  anuparisakkeyya `ayaṃ puriso kāyassa bhedā paraṃ maraṇā sugatiṃ saggaṃ  lokaṃ upapajjatū'ti. atha kho so puriso kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjeyya.</p>
              <p>[03] ``taṃ kiṃ maññasi, gāmaṇi, idhassa puriso pāṇātipātā  paṭivirato adinnādānā paṭivirato kāmesumicchācārā paṭivirato  musāvādā paṭivirato pisuṇāya vācāya paṭivirato pharusāya vācāya  paṭivirato samphappalāpā paṭivirato anabhijjhālu abyāpannacitto  sammādiṭṭhiko, tamenaṃ mahājanakāyo saṅgamma samāgamma āyāceyya  thomeyya pañjaliko anuparisakkeyya `ayaṃ puriso kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjatū'ti. taṃ kiṃ  maññasi, gāmaṇi, api nu so puriso mahato janakāyassa  āyācanahetu vā thomanahetu vā pañjalikaṃ anuparisakkanahetu vā kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyā''ti.  ``no hetaṃ, bhante''.</p>
              <p>[03] ``seyyathāpi, gāmaṇi, puriso sappikumbhaṃ vā telakumbhaṃ vā  gambhīre {gambhīraṃ (sī0 ka0) passa saṃ0 ni0  4.358} udakarahade   ogāhetvā bhindeyya. tatra yāssa sakkharā vā  kaṭhalā {kathalā (ka0)}, sā adhogāmī assa. yañca khvassa tatra sappi vā telaṃ  vā, taṃ uddhaṃgāmi assa. tamenaṃ mahājanakāyo saṅgamma samāgamma  ^a^V0.0040^ea^ āyāceyya thomeyya pañjaliko anuparisakkeyya `osīda, bho sappitela,   saṃsīda, bho sappitela, adho gaccha {avaṃgaccha (sī0 ka0)}`bho sappitelā'ti.  taṃ kiṃ maññasi gāmaṇi, api nu taṃ ^a^P0.0047^ea^ sappitelaṃ  mahato janakāyassa āyācanahetu vā thomanahetu vā pañjalikaṃ  anuparisakkanahetu vā `osīdeyya vā saṃsīdeyya vā adho vā  gaccheyyā'ti. ``no hetaṃ, bhante''.</p>
              <p>[03] ``evameva kho, gāmaṇi, yo so puriso pāṇātipātā  paṭivirato...pe0... sammādiṭṭhiko, kiñcāpi naṃ mahājanakāyo  saṅgamma samāgamma āyāceyya thomeyya pañjaliko anuparisakkeyya `ayaṃ  puriso kāyassa ^a^M0.0041^ea^ bhedā paraṃ maraṇā apāyaṃ duggatiṃ  vinipātaṃ nirayaṃ upapajjatū'''ti. atha kho so puriso kāyassa  bhedā paraṃ maraṇā sugatiṃ saggaṃ lokaṃ upapajjeyya. iti dhammo  suciṇṇo apāyehi rakkhati. tattha yā maggassa tikkhatā  adhimattatā, ayaṃ dhammo suciṇṇo sabbāhi upapattīhi rakkhati.  evaṃ bhagavā āha -- </p>
              <p>[21] ``tasmā rakkhitacittassa {passa udā0 32}, sammāsaṅkappagocaro. </p>
              <p>[27] sammādiṭṭhipurekkhāro, ñatvāna udayabbayaṃ. </p>
              <p>[22] thinamiddhābhibhū bhikkhu, sabbā duggatiyo jahe''ti.. </p>
              <p>[03] 32^b^.^eb^ tattha duggatīnaṃ hetu taṇhā ca avijjā ca,  tāni cattāri upādānāni, tehi catūhi upādānehi ye saupādānā  khandhā, idaṃ dukkhaṃ. cattāri upādānāni, ayaṃ samudayo.  pañcakkhandhā dukkhaṃ, tesaṃ bhagavā pariññāya ca pahānāya ca dhammaṃ  deseti dukkhassa pariññāya samudayassa pahānāya. tattha taṇhāya  pañcindriyāni rūpīni padaṭṭhānaṃ. avijjāya manindriyaṃ padaṭṭhānaṃ.  pañcindriyāni rūpīni rakkhanto samādhiṃ bhāvayati, taṇhañca  niggaṇhāti. manindriyaṃ rakkhanto vipassanaṃ bhāvayati, avijjañca  niggaṇhāti. taṇhāniggahena dve upādānāni pahīyanti kāmupādānañca  sīlabbatupādānañca. avijjāniggahena dve upādānāni pahīyanti  diṭṭhupādānañca attavādupādānañca. catūsu ^a^P0.0048^ea^ upādānesu  pahīnesu dve dhammā bhāvanāpāripūriṃ gacchanti samatho ca vipassanā ca.  idaṃ vuccati brahmacariyanti.</p>
              <p>[03] tattha brahmacariyassa phalaṃ cattāri sāmaññaphalāni sotāpattiphalaṃ  sakadāgāmiphalaṃ anāgāmiphalaṃ arahattaṃ {arahattaphalaṃ (ka0)} aggaphalaṃ. imāni   cattāri brahmacariyassa phalāni {brahmacariyaphalānīti (sī0)}. iti purimakāni ca   dve saccāni dukkhaṃ samudayo ca. samatho ca vipassanā ca brahmacariyañca maggo,  brahmacariyassa ^a^V0.0041^ea^ phalāni ca tadārammaṇā ca asaṅkhatādhātu nirodho.  imāni cattāri saccāni. tenāha bhagavā ``dhammo have rakkhatī''ti.</p>
              <p>[03] tattha yaṃ paṭivedhena rakkhati, idaṃ dukkhaṃ. yato rakkhati,  ayaṃ samudayo. yena rakkhati, ayaṃ maggo. yaṃ rakkhati, ayaṃ  nirodho. imāni cattāri saccāni. tenāha āyasmā mahākaccāyano  ``ekamhi padaṭṭhāne''ti. </p>
              <p>[06] niyutto āvaṭṭo hāro. </p>
            </h4>
            <h4>
              <h4n> 8. vibhattihāravibhaṅgo </h4n>
              <p>[03] 33^b^.^eb^ tattha ^a^M0.0042^ea^ katamo vibhattihāro?  ``dhammañca padaṭṭhānaṃ bhūmiñcā''ti.</p>
              <p>[03] dve suttāni vāsanābhāgiyañca nibbedhabhāgiyañca. dve paṭipadā  puññabhāgiyā ca phalabhāgiyā ca. dve sīlāni saṃvarasīlañca  pahānasīlañca, tattha bhagavā vāsanābhāgiyaṃ suttaṃ puññabhāgiyāya  paṭipadāya desayati, so saṃvarasīle ṭhito tena brahmacariyena brahmacārī  bhavati, tattha ^a^P0.0049^ea^ bhagavā nibbedhabhāgiyaṃ suttaṃ  phalabhāgiyāya paṭipadāya desayati, so pahānasīle ṭhito tena  brahmacariyena brahmacārī bhavati.</p>
              <p>[03] tattha katamaṃ vāsanābhāgiyaṃ suttaṃ? vāsanābhāgiyaṃ nāma suttaṃ  dānakathā sīlakathā saggakathā kāmānaṃ ādīnavo nekkhamme  ānisaṃsoti.</p>
              <p>[03] tattha katamaṃ nibbedhabhāgiyaṃ suttaṃ? nibbedhabhāgiyaṃ nāma suttaṃ  yā catusaccappakāsanā, vāsanābhāgiye sutte natthi pajānanā, natthi  maggo, natthi phalaṃ. nibbedhabhāgiye sutte atthi pajānanā, atthi  maggo, atthi phalaṃ. imāni cattāri suttāni. imesaṃ catunnaṃ  suttānaṃ desanāya phalena sīlena brahmacariyena sabbato vicayena hārena  vicinitvā yuttihārena yojayitabbā yāvatikā ñāṇassa bhūmi. </p>
              <p>[03] 34^b^.^eb^ tattha katame dhammā sādhāraṇā? dve dhammā  sādhāraṇā nāmasādhāraṇā vatthusādhāraṇā ca. yaṃ vā pana kiñci  aññampi evaṃ jātiyaṃ, micchattaniyatānaṃ sattānaṃ aniyatānañca  sattānaṃ ^a^V0.0042^ea^ dassanappahātabbā kilesā sādhāraṇā, puthujjanassa sotāpannassa  ca kāmarāgabyāpādā sādhāraṇā, puthujjanassa anāgāmissa ca  uddhaṃbhāgiyā saṃyojanā sādhāraṇā, yaṃ kiñci ariyasāvako lokiyaṃ  samāpattiṃ samāpajjati, sabbā sā avītarāgehi {avigatarāgehi (ka0)} sādhāraṇā,   sādhāraṇā hi dhammā evaṃ aññamaññaṃ paraṃ paraṃ sakaṃ sakaṃ visayaṃ nātivattanti.  yopi imehi dhammehi samannāgato na so taṃ dhammaṃ upātivattati.  ime dhammā sādhāraṇā.</p>
              <p>[03] tattha katame dhammā asādhāraṇā? yāva desanaṃ upādāya  gavesitabbā sekkhāsekkhā bhabbābhabbāti, aṭṭhamakassa sotāpannassa ca  kāmarāgabyāpādā sādhāraṇā ^a^P0.0050^ea^ dhammatā asādhāraṇā,  aṭṭhamakassa anāgāmissa ca uddhambhāgiyā ^a^M0.0043^ea^ saṃyojanā  sādhāraṇā dhammatā asādhāraṇā. sabbesaṃ sekkhānaṃ nāmaṃ sādhāraṇaṃ  dhammatā asādhāraṇā. sabbesaṃ paṭipannakānaṃ nāmaṃ sādhāraṇaṃ dhammatā  asādhāraṇā. sabbesaṃ sekkhānaṃ sekkhasīlaṃ sādhāraṇaṃ dhammatā  asādhāraṇā. evaṃ visesānupassinā hīnukkaṭṭhamajjhimaṃ upādāya  gavesitabbaṃ.</p>
              <p>[03] dassanabhūmi niyāmāvakkantiyā padaṭṭhānaṃ, bhāvanābhūmi uttarikānaṃ  phalānaṃ pattiyā padaṭṭhānaṃ, dukkhā paṭipadā dandhābhiññā samathassa  padaṭṭhānaṃ, sukhā paṭipadā khippābhiññā vipassanāya padaṭṭhānaṃ, dānamayaṃ  puññakiriyavatthu parato ghosassa sādhāraṇaṃ padaṭṭhānaṃ, sīlamayaṃ  puññakiriyavatthu cintāmayiyā paññāya sādhāraṇaṃ padaṭṭhānaṃ, bhāvanāmayaṃ  puññakiriyavatthu bhāvanāmayiyā paññāya sādhāraṇaṃ padaṭṭhānaṃ. dānamayaṃ  puññakiriyavatthu parato ca ghosassa sutamayiyā ca paññāya sādhāraṇaṃ  padaṭṭhānaṃ sīlamayaṃ puññakiriyavatthu cintāmayiyā ca paññāya yoniso  ca manasikārassa sādhāraṇaṃ padaṭṭhānaṃ, bhāvanāmayaṃ puññakiriyavatthu  bhāvanāmayiyā ca paññāya sammādiṭṭhiyā ca sādhāraṇaṃ padaṭṭhānaṃ.  patirūpadesavāso vivekassa ca samādhissa ca sādhāraṇaṃ padaṭṭhānaṃ,  sappurisūpanissayo tiṇṇañca aveccappasādānaṃ samathassa ca sādhāraṇaṃ  padaṭṭhānaṃ, attasammāpaṇidhānaṃ hiriyā ca vipassanāya ca sādhāraṇaṃ  padaṭṭhānaṃ, akusalapariccāgo kusalavīmaṃsāya ca samādhindriyassa ca  sādhāraṇaṃ padaṭṭhānaṃ, dhammasvākkhātatā kusalamūlaropanāya ca  phalasamāpattiyā ca sādhāraṇaṃ padaṭṭhānaṃ, saṅghasuppaṭipannatā  saṅghasuṭṭhutāya sādhāraṇaṃ padaṭṭhānaṃ, satthusampadā appasannānañca pasādāya  pasannānañca bhiyyobhāvāya sādhāraṇaṃ padaṭṭhānaṃ, appaṭihatapātimokkhatā  dummaṅkūnañca ^a^P0.0051^ea^ puggalānaṃ niggahāya pesalānañca puggalānaṃ  phāsuvihārāya sādhāraṇaṃ padaṭṭhānaṃ. tenāha āyasmā mahākaccāyano  ``dhammañca padaṭṭhāna''nti. </p>
              <p>[06] niyutto vibhatti hāro. </p>
            </h4>
            <h4>
              <h4n> 9. parivattanahāravibhaṅgo </h4n>
              <p>[03] 35^b^.^eb^ tattha ^a^V0.0043^ea^ ^a^M0.0044^ea^ katamo parivattano hāro?  ``kusalākusale dhamme''ti. sammādiṭṭhissa purisapuggalassa  micchādiṭṭhi nijjiṇṇā bhavati. ye cassa micchādiṭṭhipaccayā uppajjeyyuṃ   aneke {anekā (ka0)} pāpakā akusalā dhammā, te cassa nijjiṇṇā honti.  sammādiṭṭhipaccayā cassa aneke kusalā dhammā sambhavanti, te cassa  bhāvanāpāripūriṃ gacchanti. sammāsaṅkappassa purisapuggalassa  micchāsaṅkappo nijjiṇṇo bhavati. ye cassa micchāsaṅkappapaccayā  uppajjeyyuṃ aneke pāpakā akusalā dhammā, te cassa nijjiṇṇā honti.  sammāsaṅkappapaccayā cassa aneke kusalā dhammā sambhavanti. te  cassa bhāvanāpāripūriṃ gacchanti. evaṃ sammāvācassa  sammākammantassa sammāājīvassa sammāvāyāmassa sammāsatissa  sammāsamādhissa sammāvimuttassa sammāvimuttiñāṇadassanassa  purisapuggalassa micchāvimuttiñāṇadassanaṃ nijjiṇṇaṃ bhavati. ye  cassa micchāvimuttiñāṇadassanapaccayā uppajjeyyuṃ aneke pāpakā  akusalā dhammā, te cassa nijjiṇṇā honti.  sammāvimuttiñāṇadassanapaccayā cassa aneke kusalā dhammā sambhavanti,  te cassa bhāvanāpāripūriṃ gacchanti. </p>
              <p>[03] 36^b^.^eb^ yassa vā pāṇātipātā paṭiviratassa  pāṇātipāto pahīno hoti. adinnādānā paṭiviratassa adinnādānaṃ  pahīnaṃ hoti. brahmacārissa abrahmacariyaṃ pahīnaṃ hoti.  saccavādissa musāvādo pahīno hoti. apisuṇavācassa pisuṇā  vācā pahīnā hoti. saṇhavācassa pharusā vācā pahīnā hoti. kālavādissa   samphappalāpo pahīno hoti. anabhijjhālussa {anabhijjhāmanassa (ka0)}   abhijjhā pahīnā ^a^P0.0052^ea^ hoti. abyāpannacittassa byāpādo  pahīno hoti. sammādiṭṭhissa micchādiṭṭhi pahīnā hoti.</p>
              <p>[03] ye ca kho keci ariyaṃ aṭṭhaṅgikaṃ maggaṃ garahanti, nesaṃ  sandiṭṭhikā sahadhammikā gārayhā vādānuvādā āgacchanti.  sammādiṭṭhiñca te bhavanto dhammaṃ garahanti. tena hi ye  micchādiṭṭhikā, tesaṃ bhavantānaṃ pujjā ca pāsaṃsā ca. evaṃ  sammāsaṅkappaṃ sammāvācaṃ sammākammantaṃ sammāājīvaṃ sammāvāyāmaṃ  sammāsatiṃ sammāsamādhiṃ sammāvimuttiṃ sammāvimuttiñāṇadassanañca te  bhavanto dhammaṃ garahanti. tena hi ye micchāvimuttiñāṇadassanā, tesaṃ  bhavantānaṃ pujjā ca pāsaṃsā ca.</p>
              <p>[03] ye ^a^V0.0044^ea^ ^a^M0.0045^ea^ ca kho keci evamāhaṃsu ``bhuñjitabbā  kāmā, paribhuñjitabbā kāmā, āsevitabbā kāmā, nisevitabbā  kāmā, bhāvayitabbā kāmā, bahulīkātabbā kāmā''ti. kāmehi  veramaṇī tesaṃ adhammo.</p>
              <p>[03] ye vā pana keci evamāhaṃsu ``attakilamathānuyogo dhammo''ti.  niyyāniko tesaṃ dhammo adhammo. ye ca kho keci evamāhaṃsu  ``dukkho dhammo''ti. sukho tesaṃ dhammo adhammo. yathā vā pana  bhikkhuno sabbasaṅkhāresu asubhānupassino viharato subhasaññā  pahīyanti. dukkhānupassino viharato sukhasaññā pahīyanti.  aniccānupassino viharato niccasaññā pahīyanti. anattānupassino  viharato attasaññā pahīyanti. yaṃ yaṃ vā pana dhammaṃ rocayati vā  upagacchati vā, tassa tassa dhammassa yo paṭipakkho, svassa  aniṭṭhato ajjhāpanno bhavati. tenāha āyasmā mahākaccāyano  ``kusalākusaladhamme''ti. </p>
              <p>[06] niyutto parivattano hāro. </p>
            </h4>
            <h4>
              <h4n> 10. vevacanahāravibhaṅgo </h4n>
              <p>[03] 37^b^.^eb^ tattha ^a^P0.0053^ea^ katamo vevacano hāro?  ``vevacanāni bahūnī''ti. yathā ekaṃ bhagavā dhammaṃ aññamaññehi  vevacanehi niddisati. yathāha bhagavā -- </p>
              <p>[21] ``āsā ca pihā abhinandanā ca, anekadhātūsu sarā  patiṭṭhitā. </p>
              <p>[22] aññāṇamūlappabhavā pajappitā, sabbā mayā byantikatā  samūlikā''ti..</p>
              <p>[03] ^b^āsā^eb^ nāma vuccati yā bhavissassa atthassa āsīsanā {āsiṃsanā (sī0)}  avassaṃ āgamissatīti āsāssa uppajjati. pihā nāma yā  vattamānassa {vattamānakassa (sī0)} atthassa patthanā, seyyataraṃ vā disvā ``ediso  bhaveyya''nti pihāssa uppajjati. atthanipphattipaṭipālanā  abhinandanā nāma, piyaṃ vā ñātiṃ abhinandati, piyaṃ vā dhammaṃ  abhinandati, appaṭikūlato vā abhinandati.</p>
              <p>[03] ^b^anekadhātū^eb^ti ^a^M0.0046^ea^ cakkhudhātu rūpadhātu  cakkhuviññāṇadhātu, sotadhātu saddadhātu sotaviññāṇadhātu, ghānadhātu  gandhadhātu ghānaviññāṇadhātu, jivhādhātu rasadhātu jivhāviññāṇadhātu  ^a^V0.0045^ea^, kāyadhātu phoṭṭhabbadhātu kāyaviññāṇadhātu, manodhātu dhammadhātu  manoviññāṇadhātu.</p>
              <p>[03] ^b^sarā^eb^ti keci rūpādhimuttā keci saddādhimuttā keci  gandhādhimuttā keci rasādhimuttā keci phoṭṭhabbādhimuttā keci  dhammādhimuttā. tattha yāni cha gehasitāni domanassāni yāni ca  cha gehasitāni somanassāni yāni ca cha nekkhammasitāni  domanassāni yāni ca cha nekkhammasitāni somanassāni, imāni  catuvīsapadāni taṇhāpakkho, taṇhāya etaṃ vevacanaṃ. yā cha upekkhā  gehasitā, ayaṃ diṭṭhipakkho. </p>
              <p>[03] 38^b^.^eb^ sāyeva patthanākārena dhammanandī dhammapemaṃ  dhammajjhosānanti taṇhāya etaṃ vevacanaṃ. cittaṃ mano viññāṇanti  ^a^P0.0054^ea^ cittassa etaṃ vevacanaṃ. manindriyaṃ manodhātu  manāyatanaṃ vijānanāti manassetaṃ vevacanaṃ. paññindriyaṃ paññābalaṃ  adhipaññā sikkhā paññā paññākkhandho dhammavicayasambojjhaṅgo ñāṇaṃ  sammādiṭṭhi tīraṇā vipassanā dhamme ñāṇaṃ atthe ñāṇaṃ anvaye ñāṇaṃ  khaye ñāṇaṃ anuppāde ñāṇaṃ anaññātaññassāmītindriyaṃ aññindriyaṃ  aññātāvindriyaṃ cakkhu vijjā buddhi bhūri medhā āloko, yaṃ vā pana  yaṃ kiñci aññaṃpi evaṃ jātiyaṃ, paññāya etaṃ vevacanaṃ.  pañcindriyāni lokuttarāni, sabbā paññā. api ca ādhipateyyaṭṭhena  saddhā, ārambhaṭṭhena vīriyaṃ, apilāpanaṭṭhena sati, avikkhepaṭṭhena  samādhi, pajānanaṭṭhena paññā.</p>
              <p>[03] yathā ca buddhānussatiyaṃ vuttaṃ itipi so bhagavā arahaṃ  sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā.  balanipphattigato vesārajjappatto adhigatappaṭisambhido  catuyogavippahīno agatigamanavītivatto uddhaṭasallo nirūḷhavaṇo  madditakaṇḍako nibbāpitapariyuṭṭhāno {nibbāhita ... (ka0)} bandhanātīto   ganthaviniveṭhano ajjhāsayavītivatto bhinnandhakāro cakkhumā lokadhammasamatikkanto  anurodhavirodhavippayutto iṭṭhāniṭṭhesu dhammesu asaṅkhepagato  bandhanātivatto ṭhapitasaṅgāmo abhikkantataro ukkādharo ālokakaro  pajjotakaro tamonudo raṇañjaho aparimāṇavaṇṇo appameyyavaṇṇo  asaṅkheyyavaṇṇo ābhaṃkaro pabhaṃkaro dhammobhāsapajjotakaroti ^a^M0.0047^ea^  ca buddhā bhagavantoti ca buddhānussatiyā etaṃ vevacanaṃ.</p>
              <p>[03] yathā ca dhammānussatiyaṃ vuttaṃ svākkhāto ^a^P0.0055^ea^  bhagavatā dhammo sandiṭṭhiko akāliko ehipassiko ^a^V0.0046^ea^ opaneyyiko   {opanayiko (sī0)} paccattaṃ veditabbo viññūhi. yadidaṃ madanimmadano   pipāsavinayo ālayasamugghāṭo vaṭṭūpacchedo suññato atidullabho taṇhakkhayo   virāgo nirodho nibbānaṃ. </p>
              <p>[21] ``asaṅkhataṃ anataṃ {asaṅkhataṃ nanta ... (sī0) passa saṃ0 ni0   4.409} anāsavañca,   saccañca pāraṃ nipuṇaṃ sududdasaṃ. </p>
              <p>[22] ajajjaraṃ dhuvaṃ apalokitaṃ {apalokiyaṃ (sī0 ka0)}, anidassanaṃ nippapañca santaṃ.. </p>
              <p>[21] ``amataṃ paṇītañca sivañca khemaṃ, taṇhākkhayo  acchariyañca abbhutaṃ. </p>
              <p>[22] anītikaṃ anītikadhammaṃ {nītikadhammameva vā (sī0 ka0) passa saṃ0 ni0   4.409}, nibbānametaṃ sugatena desitaṃ.. </p>
              <p>[21] ``ajātaṃ abhūtaṃ anupaddavañca, akataṃ asokañca atho  visokaṃ. </p>
              <p>[22] anūpasaggaṃnupasaggadhammaṃ, nibbānametaṃ sugatena desitaṃ.. </p>
              <p>[21] ``gambhīrañceva duppassaṃ, uttarañca anuttaraṃ. </p>
              <p>[22] asamaṃ appaṭisamaṃ, jeṭṭhaṃ seṭṭhanti vuccati.. </p>
              <p>[21] ``leṇañca tāṇaṃ araṇaṃ anaṅgaṇaṃ, akāca metaṃ  vimalanti vuccati. </p>
              <p>[22] dīpo sukhaṃ appamāṇaṃ patiṭṭhā, akiñcanaṃ appapañcanti  vutta''nti..</p>
              <p>[03] dhammānussatiyā etaṃ vevacanaṃ.</p>
              <p>[03] yathā ^a^M0.0048^ea^ ca saṅghānussatiyaṃ vuttaṃ suppaṭipanno  ujuppaṭipanno ñāyappaṭipanno sāmīcippaṭipanno yadidaṃ cattāri  purisayugāni aṭṭha purisapuggalā esa bhagavato sāvakasaṅgho āhuneyyo  pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa,  sīlasampanno ^a^P0.0056^ea^ samādhisampanno paññāsampanno  vimuttisampanno vimuttiñāṇadassanasampanno sattānaṃ sāro sattānaṃ maṇḍo  sattānaṃ uddhāro sattānaṃ esikā {esiko (ka0)} sattānaṃ surabhipasūnaṃ pujjo   devānañca manussānañcāti saṅghānussatiyā etaṃ vevacanaṃ.</p>
              <p>[03] yathā ca sīlānussatiyaṃ vuttaṃ yāni tāni sīlāni  akhaṇḍāni acchiddāni asabalāni akammāsāni ariyāni  ariyakantāni bhujissāni viññuppasatthāni aparāmaṭṭhāni  samādhisaṃvattanikāni, alaṅkāro ca sīlaṃ uttamaṅgopasobhaṇatāya,  nidhānañca sīlaṃ sabbadobhaggasamatikkamanaṭṭhena ^a^V0.0047^ea^, sippañca sīlaṃ  akkhaṇavedhitāya, velā ca sīlaṃ anatikkamanaṭṭhena, dhaññañca sīlaṃ  daliddopacchedanaṭṭhena {daḷiddo... (sī0)}, ādāso ca sīlaṃ dhammavolokanatāya, pāsādo ca  sīlaṃ volokanaṭṭhena, sabbabhūmānuparivatti ca sīlaṃ amatapariyosānanti  sīlānussatiyā etaṃ vevacanaṃ.</p>
              <p>[03] yathā ca cāgānussatiyaṃ vuttaṃ yasmiṃ samaye ariyasāvako  agāraṃ ajjhāvasati muttacāgo payatapāṇi vossaggarato yācayogo  dānasaṃvibhāgaratoti cāgānussatiyā etaṃ vevacanaṃ. tenāha āyasmā  mahākaccāyano ``vevacanāni bahūnī''ti. </p>
              <p>[06] niyutto vevacano hāro. </p>
            </h4>
            <h4>
              <h4n> 11. paññattihāravibhaṅgo </h4n>
              <p>[03] 39^b^.^eb^ tattha katamo paññattihāro? ``ekaṃ bhagavā  dhammaṃ paññattīhi vividhāhi desetī''ti.</p>
              <p>[03] yā ^a^P0.0057^ea^ pakatikathāya desanā. ayaṃ  nikkhepapaññatti. kā ca pakatikathāya desanā, cattāri saccāni.  yathā bhagavā āha ``idaṃ dukkha''nti ayaṃ paññatti pañcannaṃ khandhānaṃ  channaṃ dhātūnaṃ aṭṭhārasannaṃ dhātūnaṃ dvādasannaṃ āyatanānaṃ dasannaṃ indriyānaṃ  nikkhepapaññatti.</p>
              <p>[03] kabaḷīkāre ^a^M0.0049^ea^ ce, bhikkhave, āhāre atthi rāgo atthi   nandī {nandi (sī0) passa saṃ0 ni0  2.64)} atthi taṇhā, patiṭṭhitaṃ tattha viññāṇaṃ   virūḷhaṃ. yattha patiṭṭhitaṃ viññāṇaṃ virūḷhaṃ, atthi tattha nāmarūpassa avakkanti.  yattha atthi nāmarūpassa avakkanti, atthi tattha saṅkhārānaṃ vuddhi {buddhi (ka0)}.  yattha atthi saṅkhārānaṃ vuddhi, atthi tattha āyatiṃ  punabbhavābhinibbatti. yattha atthi āyatiṃ punabbhavābhinibbatti,  atthi tattha āyatiṃ jātijarāmaraṇaṃ. yattha atthi āyatiṃ  jātijarāmaraṇaṃ, sasokaṃ taṃ, bhikkhave, sadaraṃ saupāyāsanti vadāmi.</p>
              <p>[03] phasse ce...pe0... manosañcetanāya ce, bhikkhave, āhāre.  viññāṇe ce, bhikkhave, āhāre atthi rāgo atthi nandī atthi  taṇhā, patiṭṭhitaṃ tattha viññāṇaṃ virūḷhaṃ. yattha patiṭṭhitaṃ viññāṇaṃ  virūḷhaṃ, atthi tattha nāmarūpassa avakkanti. yattha atthi  nāmarūpassa avakkanti ^a^V0.0048^ea^, atthi tattha saṅkhārānaṃ vuddhi. yattha atthi  saṅkhārānaṃ vuddhi, atthi tattha āyatiṃ punabbhavābhinibbatti. yattha  atthi āyatiṃ punabbhavābhinibbatti, atthi tattha āyatiṃ  jātijarāmaraṇaṃ. yattha atthi āyatiṃ jātijarāmaraṇaṃ, sasokaṃ taṃ,  bhikkhave, sadaraṃ saupāyāsanti vadāmi. ayaṃ pabhavapaññatti dukkhassa  ca samudayassa ca.</p>
              <p>[03] kabaḷīkāre ce, bhikkhave {passa saṃ0 ni0  2.64}, āhāre natthi rāgo natthi nandī  natthi taṇhā, appatiṭṭhitaṃ tattha viññāṇaṃ avirūḷhaṃ. yattha  appatiṭṭhitaṃ viññāṇaṃ avirūḷhaṃ, natthi tattha nāmarūpassa avakkanti.  yattha natthi nāmarūpassa avakkanti, natthi tattha saṅkhārānaṃ vuddhi.  yattha natthi saṅkhārānaṃ vuddhi, natthi tattha āyatiṃ  punabbhavābhinibbatti. yattha natthi āyatiṃ punabbhavābhinibbatti,  natthi tattha ^a^P0.0058^ea^ āyatiṃ jātijarāmaraṇaṃ. yattha natthi  āyatiṃ jātijarāmaraṇaṃ, asokaṃ taṃ, bhikkhave, adaraṃ anupāyāsanti  vadāmi.</p>
              <p>[03] phasse ce...pe0... manosañcetanāya ce, bhikkhave, āhāre.  viññāṇe ce, bhikkhave, āhāre natthi rāgo natthi nandī natthi  taṇhā, appatiṭṭhitaṃ tattha viññāṇaṃ avirūḷhaṃ. yattha appatiṭṭhitaṃ  viññāṇaṃ avirūḷhaṃ, natthi tattha nāmarūpassa avakkanti. yattha  natthi nāmarūpassa avakkanti, natthi tattha saṅkhārānaṃ vuddhi. yattha  natthi saṅkhārānaṃ vuddhi, natthi tattha āyatiṃ punabbhavābhinibbatti.  yattha natthi āyatiṃ punabbhavābhinibbatti, natthi tattha āyatiṃ  jātijarāmaraṇaṃ. yattha natthi āyatiṃ jātijarāmaraṇaṃ, asokaṃ taṃ,  bhikkhave, adaraṃ anupāyāsanti vadāmi.</p>
              <p>[03] ayaṃ ^a^M0.0050^ea^ pariññāpaññatti dukkhassa, pahānapaññatti  samudayassa, bhāvanāpaññatti maggassa, sacchikiriyāpaññatti nirodhassa. </p>
              <p>[03] 40^b^.^eb^ samādhiṃ, bhikkhave, bhāvetha. appamatto nipako sato,   samāhito, bhikkhave, bhikkhu yathābhūtaṃ pajānāti. kiñca yathābhūtaṃ   pajānāti? ``cakkhu {cakkhuṃ (ka0) passa saṃ0 ni0  4.99} anicca''nti   yathābhūtaṃ pajānāti. ``rūpā aniccā''ti yathābhūtaṃ pajānāti  ``cakkhuviññāṇaṃ anicca''nti yathābhūtaṃ pajānāti.  ``cakkhusamphasso anicco''ti yathābhūtaṃ pajānāti. yampidaṃ {yamidaṃ (sī0 ka0)}  cakkhusamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ vā, tampi aniccanti yathābhūtaṃ pajānāti.</p>
              <p>[03] sotaṃ ^a^V0.0049^ea^ ...pe0... ghānaṃ...pe0... jivhā...pe0... kāyo...pe0...  ``mano anicco''ti {anicca''nti (saṃ0 ni0  4.100)} yathābhūtaṃ pajānāti. ``dhammā aniccā''ti  yathābhūtaṃ pajānāti. ``manoviññāṇaṃ anicca''nti yathābhūtaṃ  pajānāti. ``manosamphasso anicco''ti yathābhūtaṃ pajānāti.  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā  adukkhamasukhaṃ vā, tampi aniccanti yathābhūtaṃ pajānāti.</p>
              <p>[03] ayaṃ bhāvanāpaññatti maggassa, pariññāpaññatti dukkhassa,  pahānapaññatti samudayassa, sacchikiriyāpaññatti nirodhassa.</p>
              <p>[03] rūpaṃ ^a^P0.0059^ea^, rādha, vikiratha vidhamatha viddhaṃsetha  vikīḷaniyaṃ {vikīḷanikaṃ (sī0 ka0) passa saṃ0 ni0  3.169} karotha,   paññāya taṇhakkhayāya paṭipajjatha. taṇhakkhayā  dukkhakkhayo, dukkhakkhayā nibbānaṃ. vedanaṃ...pe0....  saññaṃ...pe0... saṅkhāre viññāṇaṃ vikiratha vidhamatha viddhaṃsetha  vikīḷaniyaṃ karotha, paññāya taṇhakkhayāya paṭipajjatha. taṇhakkhayā  dukkhakkhayo, dukkhakkhayā nibbānaṃ.</p>
              <p>[03] ayaṃ nirodhapaññatti nirodhassa, nibbidāpaññatti assādassa,  pariññāpaññatti dukkhassa, pahānapaññatti samudayassa, bhāvanāpaññatti  maggassa, sacchikiriyāpaññatti nirodhassa.</p>
              <p>[03] ``so idaṃ dukkha''nti yathābhūtaṃ pajānāti, ``ayaṃ  dukkhasamudayo''ti yathābhūtaṃ pajānāti, ``ayaṃ dukkhanirodho''ti  yathābhūtaṃ pajānāti ``ayaṃ dukkhanirodhagāminī paṭipadā''ti yathābhūtaṃ  pajānāti.</p>
              <p>[03] ayaṃ ^a^M0.0051^ea^ paṭivedhapaññatti saccānaṃ, nikkhepapaññatti  dassanabhūmiyā, bhāvanāpaññatti maggassa, sacchikiriyāpaññatti  sotāpattiphalassa. ``so ime āsavā''ti yathābhūtaṃ pajānāti,  ``ayaṃ āsavasamudayo''ti yathābhūtaṃ pajānāti, ``ayaṃ  āsavanirodho''ti yathābhūtaṃ pajānāti. ``ayaṃ  āsavanirodhagāminī paṭipadā''ti yathābhūtaṃ pajānāti. ``ime  āsavā asesaṃ nirujjhantī''ti yathābhūtaṃ pajānāti.</p>
              <p>[03] ayaṃ uppādapaññatti khaye ñāṇassa, okāsapaññatti anuppāde  ñāṇassa, bhāvanāpaññatti maggassa, pariññāpaññatti dukkhassa,  pahānapaññatti samudayassa, ārambhapaññatti ^a^V0.0050^ea^ vīriyindriyassa,  āsāṭanapaññatti āsāṭikānaṃ, nikkhepapaññatti bhāvanābhūmiyā,  abhinighātapaññatti pāpakānaṃ akusalānaṃ dhammānaṃ. </p>
              <p>[03] 41^b^.^eb^ idaṃ ``dukkha''nti me, bhikkhave, pubbe  ananussutesu dhammesu cakkhuṃ udapādi, ñāṇaṃ udapādi, paññā udapādi,  vijjā udapādi, āloko udapādi. ayaṃ ``dukkhasamudayo''ti me,  bhikkhave...pe0... ayaṃ ``dukkhanirodho''ti me, bhikkhave...pe0....  ayaṃ ``dukkhanirodhagāminī paṭipadā''ti me, bhikkhave, pubbe  ^a^P0.0060^ea^ ananussutesu dhammesu cakkhuṃ udapādi, ñāṇaṃ udapādi,  paññā udapādi, vijjā udapādi, āloko udapādi.</p>
              <p>[03] ayaṃ desanāpaññatti saccānaṃ, nikkhepapaññatti sutamayiyā  paññāya sacchikiriyāpaññatti anaññātaññassāmītindriyassa,  pavattanāpaññatti dhammacakkassa.</p>
              <p>[03] ``taṃ kho panidaṃ dukkhaṃ pariññeyya''nti me, bhikkhave, pubbe  ananussutesu dhammesu cakkhuṃ udapādi, ñāṇaṃ udapādi, paññā udapādi,  vijjā udapādi, āloko udapādi. ``so kho panāyaṃ  dukkhasamudayo pahātabbo''ti me, bhikkhave...pe0... ``so kho  panāyaṃ dukkhanirodho sacchikātabbo''ti me, bhikkhave...pe0... ``sā  kho panāyaṃ dukkhanirodhagāminī paṭipadā bhāvetabbā''ti me, bhikkhave  pubbe ananussutesu dhammesu cakkhuṃ udapādi, ñāṇaṃ udapādi, paññā  udapādi, vijjā udapādi, āloko udapādi.</p>
              <p>[03] ayaṃ bhāvanāpaññatti maggassa, nikkhepapaññatti cintāmayiyā  paññāya, sacchikiriyāpaññatti aññindriyassa.</p>
              <p>[03] ``taṃ ^a^M0.0052^ea^ kho panidaṃ dukkhaṃ pariññāta''nti me,  bhikkhave, pubbe ananussutesu dhammesu cakkhuṃ udapādi, ñāṇaṃ udapādi,  paññā udapādi, vijjā udapādi, āloko udapādi. ``so kho  panāyaṃ dukkhasamudayo pahīno''ti me, bhikkhave...pe0... ``so kho  panāyaṃ dukkhanirodho sacchikato''ti me, bhikkhave...pe0... ``sā  kho panāyaṃ dukkhanirodhagāminī paṭipadā bhāvitā''ti me, bhikkhave  pubbe ananussutesu dhammesu cakkhuṃ udapādi, ñāṇaṃ udapādi, paññā  udapādi, vijjā udapādi, āloko udapādi. ayaṃ bhāvanāpaññatti  maggassa, nikkhepapaññatti bhāvanāmayiyā paññāya,  sacchikiriyāpaññatti aññātāvino indriyassa, pavattanāpaññatti  dhammacakkassa. </p>
              <p>[21] ``tulamatulañca ^a^V0.0051^ea^ sambhavaṃ, bhavasaṅkhāramavassaji muni. </p>
              <p>[22] ajjhattarato samāhito,   abhindi {abhidā (sī0 ka0) passa dī0 ni0 2.169} kavacamivattasambhava''nti..</p>
              <p>[03] ``tula''nti ^a^P0.0061^ea^ saṅkhāradhātu. ``atula''nti  nibbānadhātu, ``tulamatulañca sambhava''nti abhiññāpaññatti  sabbadhammānaṃ. nikkhepapaññatti dhammapaṭisambhidāya.  ``bhavasaṅkhāramavassaji munī''ti pariccāgapaññatti samudayassa.  pariññāpaññatti dukkhassa. ``ajjhattarato samāhito''ti  bhāvanāpaññatti kāyagatāya satiyā. ṭhitipaññatti cittekaggatāya.  ``abhindi kavacamivattasambhava''nti abhinibbidāpaññatti cittassa,  upādānapaññatti sabbaññutāya, padālanāpaññatti avijjaṇḍakosānaṃ.  tenāha bhagavā ``tulamatulañca sambhava''nti. </p>
              <p>[21] yo dukkhamaddakkhi yatonidānaṃ, kāmesu so jantu kathaṃ  nameyya. </p>
              <p>[22] kāmā hi loke saṅgoti ñatvā, tesaṃ satīmā vinayāya  sikkheti..</p>
              <p>[03] ``yo dukkha''nti vevacanapaññatti ca dukkhassa pariññāpaññatti  ca. ^b^``yatonidāna''^eb^nti pabhavapaññatti ca samudayassa  pahānapaññatti ca. ^b^``addakkhī''^eb^ti vevacanapaññatti ca  ñāṇacakkhussa paṭivedhapaññatti ca. ^b^``kāmesu so jantukathaṃ  nameyyā''^eb^ti vevacanapaññatti ca kāmataṇhāya abhinivesapaññatti ca.  ^b^``kāmā hi loke saṅgoti ñatvā''^eb^ti paccatthikato  dassanapaññatti kāmānaṃ. kāmā hi aṅgārakāsūpamā maṃsapesūpamā  pāvakakappā papātauragopamā ca. ^b^``tesaṃ satīmā''^eb^ti  apacayapaññatti pahānāya, nikkhepapaññatti kāyagatāya ^a^M0.0053^ea^  satiyā, bhāvanāpaññatti maggassa. ^b^``vinayāya sikkhe''^eb^ti  paṭivedhapaññatti rāgavinayassa dosavinayassa mohavinayassa.  ^b^``jantū''^eb^ti vevacanapaññatti yogissa. yadā hi yogī kāmā  saṅgoti pajānāti. so kāmānaṃ anuppādāya kusale dhamme  uppādayati, so anuppannānaṃ kusalānaṃ dhammānaṃ uppādāya vāyamati.  ayaṃ ^a^P0.0062^ea^ vāyāmapaññatti appattassa pattiyā.  nikkhepapaññatti oramattikāya asantuṭṭhiyā. tattha so uppannānaṃ  kusalānaṃ dhammānaṃ ṭhitiyā vāyamatīti ayaṃ appamādapaññatti  bhāvanāya, nikkhepapaññatti vīriyindriyassa, ārakkhapaññatti  kusalānaṃ dhammānaṃ, ṭhitipaññatti adhicittasikkhāya. tenāha bhagavā  ``yo dukkhamaddakkhi yatonidāna''nti. </p>
              <p>[21] ``mohasambandhano ^a^V0.0052^ea^ loko, bhabbarūpova dissati. </p>
              <p>[27] upadhibandhano {upadhisambandhano (sī0) passa udā0 70} bālo, tamasā parivārito. </p>
              <p>[22] assirī viya {sassatoriva (udā0 70)} khāyati, passato natthi kiñcana''nti..</p>
              <p>[03] ^b^``mohasambandhano loko''^eb^ti desanāpaññatti vipallāsānaṃ.  ^b^``bhabbarūpova dissatī''^eb^ti viparītapaññatti lokassa.  ``upadhibandhano bālo''ti pabhavapaññatti pāpakānaṃ icchāvacarānaṃ,  kiccapaññatti pariyuṭṭhānānaṃ. balavapaññatti kilesānaṃ.  virūhanāpaññatti saṅkhārānaṃ. ^b^``tamasā parivārito''^eb^ti  desanāpaññatti avijjandhakārassa vevacanapaññatti ca. ``assirī  viya khāyatī''ti dassanapaññatti dibbacakkhussa, nikkhepapaññatti  paññācakkhussa. ^b^``passato natthi kiñcana''^eb^nti  paṭivedhapaññatti sattānaṃ, rāgo kiñcanaṃ doso kiñcanaṃ moho kiñcanaṃ.  tenāha bhagavā ``mohasambandhano loko''ti.</p>
              <p>[03] ``atthi, bhikkhave, ajātaṃ abhūtaṃ akataṃ asaṅkhataṃ, no cetaṃ,  bhikkhave, abhavissa ajātaṃ abhūtaṃ akataṃ asaṅkhataṃ. nayidha {na idha   (sī0 ka0) passa udā0 73} jātassa bhūtassa katassa saṅkhatassa nissaraṇaṃ   paññāyetha. yasmā ca kho, bhikkhave, atthi ajātaṃ abhūtaṃ akataṃ asaṅkhataṃ, tasmā  jātassa bhūtassa katassa saṅkhatassa nissaraṇaṃ paññāyatī''ti.</p>
              <p>[03] ``no ^a^P0.0063^ea^ cetaṃ, bhikkhave, abhavissa ajātaṃ abhūtaṃ  akataṃ asaṅkhata''nti desanāpaññatti nibbānassa vevacanapaññatti ca.  ``nayidha jātassa bhūtassa katassa saṅkhatassa nissaraṇaṃ  paññāyethā''ti vevacanapaññatti saṅkhatassa upanayanapaññatti ^a^M0.0054^ea^  ca. ``yasmā ca kho, bhikkhave, atthi ajātaṃ abhūtaṃ akataṃ  asaṅkhata''nti vevacanapaññatti nibbānassa jotanāpaññatti ca.  ``tasmā jātassa bhūtassa katassa saṅkhatassa nissaraṇaṃ  paññāyatī''ti ayaṃ vevacanapaññatti nibbānassa, niyyānikapaññatti  maggassa, nissaraṇapaññatti saṃsārato. tenāha bhagavā ``no cetaṃ,  bhikkhave, abhavissā''ti. tenāha āyasmā mahākaccāyano ``ekaṃ  bhagavā dhammaṃ, paññattīhi vividhāhi desetī''ti. </p>
              <p>[06] niyutto paññatti hāro. </p>
            </h4>
            <h4>
              <h4n> 12. otaraṇahāravibhaṅgo </h4n>
              <p>[03] 42^b^.^eb^ tattha ^a^V0.0053^ea^ katamo otaraṇo hāro? ``yo ca  paṭiccuppādo''ti. </p>
              <p>[21] ``uddhaṃ adho sabbadhi vippamutto,   ayaṃ ahasmīti {ayamahamasmīti (sī0) passa udā0 61} anānupassī. </p>
              <p>[22] evaṃ vimutto udatāri oghaṃ, atiṇṇapubbaṃ  apunabbhavāyā''ti..</p>
              <p>[03] ``uddha''nti rūpadhātu ca arūpadhātu ca. ``adho''ti  kāmadhātu. ``sabbadhi vippamutto''ti tedhātuke ayaṃ asekkhāvimutti.  tāniyeva asekkhāni pañcindriyāni, ayaṃ indriyehi otaraṇā.</p>
              <p>[03] tāniyeva asekkhāni pañcindriyāni vijjā, vijjuppādā  avijjānirodho, avijjānirodhā saṅkhāranirodho, saṅkhāranirodhā  viññāṇanirodho, viññāṇanirodhā nāmarūpanirodho, nāmarūpanirodhā  saḷāyatananirodho, saḷāyatananirodhā phassanirodho, phassanirodhā  vedanānirodho, vedanānirodhā ^a^P0.0064^ea^ taṇhānirodho,  taṇhānirodhā upādānanirodho, upādānanirodhā bhavanirodho,  bhavanirodhā jātinirodho, jātinirodhā jarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hoti. ayaṃ paṭiccasamuppādehi  otaraṇā.</p>
              <p>[03] tāniyeva ^a^M0.0055^ea^ asekkhāni pañcindriyāni tīhi  khandhehi saṅgahitāni -- sīlakkhandhena samādhikkhandhena  paññākkhandhena, ayaṃ khandhehi otaraṇā.</p>
              <p>[03] tāniyeva asekkhāni pañcindriyāni saṅkhārapariyāpannāni ye  saṅkhārā anāsavā, no ca bhavaṅgā, te saṅkhārā dhammadhātusaṅgahitā.  ayaṃ dhātūhi otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ anāsavaṃ, no  ca bhavaṅgaṃ. ayaṃ āyatanehi otaraṇā.</p>
              <p>[03] ``ayaṃ ^a^V0.0054^ea^ ahasmīti anānupassī''ti ayaṃ sakkāyadiṭṭhiyā  samugghāto, sā sekkhāvimutti, tāniyeva sekkhāni pañcindriyāni.  ayaṃ indriyehi otaraṇā.</p>
              <p>[03] tāniyeva sekkhāni pañcindriyāni vijjā, vijjuppādā  avijjānirodho, avijjānirodhā saṅkhāranirodho, evaṃ sabbo  paṭiccasamuppādo. ayaṃ paṭiccasamuppādehi otaraṇā.</p>
              <p>[03] sāyeva vijjā paññākkhandho. ayaṃ khandhehi otaraṇā.</p>
              <p>[03] sāyeva vijjā saṅkhārapariyāpannā, ye saṅkhārā anāsavā, no  ca bhavaṅgā, te saṅkhārā dhammadhātusaṅgahitā, ayaṃ dhātūhi otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ anāsavaṃ, no  ca bhavaṅgaṃ, ayaṃ āyatanehi otaraṇā.</p>
              <p>[03] sekkhāya ca vimuttiyā asekkhāya ca vimuttiyā vimutto  udatāri oghaṃ atiṇṇapubbaṃ apunabbhavāya. tenāha ^a^P0.0065^ea^  bhagavā ``uddhaṃ adho''ti. </p>
              <p>[03] 43^b^.^eb^ ``nissitassa {passa udā0 74} calitaṃ, anissitassa calitaṃ  natthi, calite asati passaddhi, passaddhiyā sati nati na hoti,  natiyā asati āgatigati na hoti, āgatigatiyā asati cutūpapāto  na hoti, cutūpapāte asati nevidha na huraṃ na ubhayamantarena esevanto  dukkhassā''ti.</p>
              <p>[03] ``nissitassa calita''nti nissayo nāma duvidho  taṇhānissayo ca diṭṭhinissayo ca. tattha yā rattassa cetanā, ayaṃ  taṇhānissayo; yā mūḷhassa cetanā, ayaṃ diṭṭhinissayo. cetanā  pana saṅkhārā, saṅkhārapaccayā ^a^M0.0056^ea^ viññāṇaṃ,  viññāṇapaccayā nāmarūpaṃ, evaṃ sabbo paṭiccasamuppādo. ayaṃ  paṭiccasamuppādehi otaraṇā.</p>
              <p>[03] tattha yā rattassa vedanā, ayaṃ sukhā vedanā. yā sammūḷhassa  vedanā, ayaṃ adukkhamasukhā vedanā, imā dve vedanā vedanākkhandho.  ayaṃ khandhehi otaraṇā.</p>
              <p>[03] tattha ^a^V0.0055^ea^ sukhā vedanā dve indriyāni sukhindriyaṃ  somanassindriyañca, adukkhamasukhā vedanā upekkhindriyaṃ. ayaṃ  indriyehi otaraṇā.</p>
              <p>[03] tāniyeva indriyāni saṅkhārapariyāpannāni, ye saṅkhārā  sāsavā bhavaṅgā, te saṅkhārā dhammadhātusaṅgahitā. ayaṃ dhātūhi  otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ sāsavaṃ  bhavaṅgaṃ, ayaṃ āyatanehi otaraṇā.</p>
              <p>[03] ``anissitassa calitaṃ natthī''ti samathavasena vā taṇhāya  anissito vipassanāvase vā diṭṭhiyā anissito. yā vipassanā  ayaṃ vijjā, vijjuppādā avijjānirodho, avijjānirodhā  saṅkhāranirodho, saṅkhāranirodhā viññāṇanirodho, evaṃ sabbo  paṭiccasamuppādo. ayaṃ ^a^P0.0066^ea^ paṭiccasamuppādehi otaraṇā.</p>
              <p>[03] sāyeva vipassanā paññākkhandho. ayaṃ khandhehi otaraṇā.</p>
              <p>[03] sāyeva vipassanā dve indriyāni -- vīriyindriyañca  paññindriyañca. ayaṃ indriyehi otaraṇā.</p>
              <p>[03] sāyeva vipassanā saṅkhārapariyāpannā, ye saṅkhārā anāsavā,  no ca bhavaṅgā, te saṅkhārā dhammadhātusaṅgahitā. ayaṃ dhātūhi  otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ anāsavaṃ, no  ca bhavaṅgaṃ. ayaṃ āyatanehi otaraṇā.</p>
              <p>[03] ``passaddhiyā satī''ti duvidhā passaddhi kāyikā ca  cetasikā ca. yaṃ kāyikaṃ sukhaṃ, ayaṃ kāyapassaddhi. yaṃ cetasikaṃ  sukhaṃ, ayaṃ cetasikā passaddhi. passaddhakāyo sukhaṃ vediyati {vedayati (ka0)},  sukhino cittaṃ samādhiyati, samāhito yathābhūtaṃ pajānāti, yathābhūtaṃ  pajānanto nibbindati, nibbindanto ^a^M0.0057^ea^ virajjati,  virāgā vimuccati, vimuttasmiṃ ``vimutta''miti {vimuttamhīti (sī0 ka0)} ñāṇaṃ hoti,  ``khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā''ti pajānāti. so ^a^V0.0056^ea^ na namati rūpesu, na saddesu, na  gandhesu, na rasesu, na phoṭṭhabbesu, na dhammesu khayā rāgassa khayā  dosassa khayā mohassa yena rūpena tathāgataṃ tiṭṭhantaṃ carantaṃ  paññāpayamāno paññāpeyya, tassa rūpassa khayā virāgā nirodhā cāgā  paṭinissaggā rūpasaṅkhaye vimutto, tathāgato atthītipi na upeti,  natthītipi na upeti, atthi natthītipi na upeti, nevatthi no  natthītipi na upeti. atha kho gambhīro appameyyo asaṅkheyyo  nibbutotiyeva saṅkhaṃ gacchati khayā rāgassa, khayā dosassa, khayā  mohassa.</p>
              <p>[03] yāya vedanāya...pe0... yāya saññāya. yehi saṅkhārehi.  yena viññāṇena tathāgataṃ ^a^P0.0067^ea^ tiṭṭhantaṃ carantaṃ  paññāpayamāno paññāpeyya, tassa viññāṇassa khayā virāgā nirodhā  cāgā paṭinissaggā viññāṇasaṅkhaye vimutto, tathāgato atthītipi  na upeti, natthītipi na upeti, atthi natthītipi na upeti, nevatthi  no natthītipi na upeti. atha kho gambhīro appameyyo  asaṅkheyyo nibbutotiyeva saṅkhaṃ gacchati khayā rāgassa, khayā  dosassa, khayā mohassa. ``āgatī''ti idhāgati. ``gatī''ti  peccabhavo. āgatigatīpi na bhavanti, ``nevidhā''ti chasu  ajjhattikesu āyatanesu. ``na hura''nti chasu bāhiresu āyatanesu.  ``na ubhayamantarenā''ti phassasamuditesu dhammesu attānaṃ na  passati. ``esevanto dukkhassā''ti paṭiccasamuppādo. so  duvidho lokiyo ca lokuttaro ca. tattha lokiyo avijjāpaccayā  saṅkhārā, yāva jarāmaraṇā. lokuttaro sīlavato avippaṭisāro  jāyati, yāva nāparaṃ itthattāyāti pajānāti. tenāha bhagavā  ``nissitassa calitaṃ anissitassa calitaṃ natthi...pe0...  esevanto dukkhassā''ti. </p>
              <p>[03] 44^b^.^eb^ </p>
              <p>[24] ``ye keci sokā paridevitā vā,   dukkhā {dukkhaṃ (sī0 ka0) passa udā0 78} ca lokasmimanekarūpā. </p>
              <p>[22] piyaṃ paṭiccappabhavanti ete, piye asante na bhavanti  ete.. </p>
              <p>[21] tasmā ^a^M0.0058^ea^ hi te sukhino vītasokā, yesaṃ  piyaṃ natthi kuhiñci loke. </p>
              <p>[22] tasmā asokaṃ virajaṃ patthayāno, piyaṃ na kayirātha  kuhiñci loke''ti..</p>
              <p>[03] ``ye keci sokā paridevitā vā, dukkhā ca  lokasmimanekarūpā piyaṃ paṭiccappabhavanti ete''ti -- ayaṃ dukkhā  vedanā. ``piye asante na bhavanti ete''ti -- ayaṃ sukhā vedanā.  vedanā ^a^P0.0068^ea^ vedanākkhandho. ayaṃ khandhehi otaraṇā.</p>
              <p>[03] vedanāpaccayā ^a^V0.0057^ea^ taṇhā, taṇhāpaccayā upādānaṃ, upādānapaccayā  bhavo, bhavapaccayā jāti, jātipaccayā jarāmaraṇaṃ, evaṃ sabbaṃ. ayaṃ  paṭiccasamuppādehi otaraṇā.</p>
              <p>[03] tattha sukhā vedanā dve indriyāni -- sukhindriyaṃ  somanassindriyañca. dukkhā vedanā dve indriyāni -- dukkhindriyaṃ  domanassindriyañca. ayaṃ indriyehi otaraṇā.</p>
              <p>[03] tāniyeva indriyāni saṅkhārapariyāpannāni, ye saṅkhārā  sāsavā bhavaṅgā, te saṅkhārā dhammadhātusaṅgahitā. ayaṃ dhātūhi  otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ sāsavaṃ bhavaṅgaṃ.  ayaṃ āyatanehi otaraṇā. </p>
              <p>[21] tasmā hi te sukhino vītasokā, yesaṃ piyaṃ natthi  kuhiñci loke. </p>
              <p>[22] tasmā asokaṃ virajaṃ patthayāno, piyaṃ na kayirātha  kuhiñci loketi..</p>
              <p>[03] idaṃ taṇhāpahānaṃ. taṇhānirodhā upādānanirodho,  upādānanirodhā bhavanirodho, evaṃ sabbaṃ. ayaṃ paṭiccasamuppādehi  otaraṇā.</p>
              <p>[03] taṃyeva taṇhāpahānaṃ samatho. so samatho dve indriyāni  satindriyaṃ samādhindriyañca. ayaṃ indriyehi otaraṇā.</p>
              <p>[03] soyeva samatho samādhikkhandho. ayaṃ khandhehi otaraṇā.</p>
              <p>[03] soyeva samatho saṅkhārapariyāpanno, ye saṅkhārā anāsavā,  no ca bhavaṅgā, te saṅkhārā dhammadhātusaṅgahitā. ayaṃ dhātūhi  otaraṇā.</p>
              <p>[03] sā ^a^M0.0059^ea^ dhammadhātu dhammāyatanapariyāpannā, yaṃ  āyatanaṃ anāsavaṃ, no ca bhavaṅgaṃ. ayaṃ āyatanehi otaraṇā.  tenāha bhagavā ``ye keci sokā''ti. </p>
              <p>[21] kāmaṃ ^a^V0.0058^ea^ ^a^P0.0069^ea^ kāmayamānassa, tassa ce taṃ  samijjhati. </p>
              <p>[22] addhā pītimano hoti, laddhā macco yadicchati.. </p>
              <p>[21] tassa ce kāmayānassa, chandajātassa jantuno. </p>
              <p>[22] te kāmā parihāyanti, sallaviddhova ruppati.. </p>
              <p>[21] yo kāme parivajjeti, sappasseva {sabbasseva (ka0) passa su0 ni0  774} padā siro. </p>
              <p>[22] somaṃ visattikaṃ loke, sato samativattatīti..</p>
              <p>[03] tattha yā pītimanatā, ayaṃ anunayo. yadāha sallaviddhova  ruppatīti, idaṃ paṭighaṃ. anunayaṃ paṭighañca pana taṇhāpakkho, taṇhāya  ca pana dasarūpīni āyatanāni padaṭṭhānaṃ. ayaṃ āyatanehi otaraṇā.</p>
              <p>[03] tāniyeva dasa rūpīni rūpakāyo nāmasampayutto, tadubhayaṃ  nāmarūpaṃ, nāmarūpapaccayā saḷāyatanaṃ, saḷāyatanapaccayā phasso,  phassapaccayā vedanā, vedanāpaccayā taṇhā, evaṃ sabbaṃ. ayaṃ  paṭiccasamuppādehi otaraṇā. </p>
              <p>[21] tadeva nāmarūpaṃ pañcakkhandho. ayaṃ khandhehi otaraṇā. </p>
              <p>[22] tadeva nāmarūpaṃ aṭṭhārasa dhātuyo. ayaṃ dhātūhi  otaraṇā.</p>
              <p>[03] tattha yo rūpakāyo imāni pañca rūpīni indriyāni, yo  nāmakāyo imāni pañca arūpīni indriyāni, imāni dasa  indriyāni. ayaṃ indriyehi otaraṇā.</p>
              <p>[03] tattha yadāha -- </p>
              <p>[21] ``yo kāme parivajjeti, sappasseva padā siro. </p>
              <p>[22] somaṃ visattikaṃ loke, sato samativattatī''ti..</p>
              <p>[03] ayaṃ saupādisesā nibbānadhātu, ayaṃ dhātūhi otaraṇā.</p>
              <p>[03] sāyeva ^a^V0.0059^ea^ saupādisesā nibbānadhātu vijjā, vijjuppādā  avijjānirodho, avijjānirodhā saṅkhāranirodho, evaṃ sabbaṃ. ayaṃ  ^a^P0.0070^ea^ paṭiccasamuppādehi otaraṇā.</p>
              <p>[03] sāyeva ^a^M0.0060^ea^ vijjā paññākkhandho. ayaṃ khandhehi  otaraṇā.</p>
              <p>[03] sāyeva vijjā dve indriyāni -- vīriyindriyaṃ paññindriyañca.  ayaṃ indriyehi otaraṇā.</p>
              <p>[03] sāyeva vijjā saṅkhārapariyāpannā, ye saṅkhārā anāsavā, no  ca bhavaṅgā, te saṅkhārā dhammadhātusaṅgahitā. ayaṃ dhātūhi otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ anāsavaṃ, no  ca bhavaṅgaṃ. ayaṃ āyatanehi otaraṇā. tenāha bhagavā ``kāmaṃ  kāmayamānassā''ti.</p>
              <p>[03] ettāvatā paṭicca indriyakhandhadhātuāyatanāni  samosaraṇotaraṇāni bhavanti. evaṃ paṭicca  indriyakhandhadhātuāyatanāni otāretabbāni. tenāha āyasmā  mahākaccāyano ``yo ca paṭiccuppādo''ti. </p>
              <p>[06] niyutto otaraṇo hāro. </p>
            </h4>
            <h4>
              <h4n> 13. sodhanahāravibhaṅgo </h4n>
              <p>[03] 45^b^.^eb^ tattha katamo sodhano hāro?  ``vissajjitamhi pañhe''tigāthā. yathā āyasmā ajito pārāyane  bhagavantaṃ pañhaṃ pucchati -- </p>
              <p>[21] ``kenassu nivuto loko, kenassu nappakāsati. </p>
              <p>[22] kissābhilepanaṃ brūsi, kiṃsu tassa mahabbhaya''nti.. </p>
              <p>[21] ``avijjāya ^a^V0.0060^ea^ nivuto loko, [ajitāti bhagavā] </p>
              <p>[27] vivicchā pamādā nappakāsati. </p>
              <p>[22] jappābhilepanaṃ brūmi, dukkhamassa mahabbhaya''nti..</p>
              <p>[03] ``kenassu nivuto loko''ti pañhe ``avijjāya nivuto  loko''ti bhagavā padaṃ sodheti, no ca ārambhaṃ. ``kenassu  nappakāsatī''ti ^a^P0.0071^ea^ pañhe ``vivicchā pamādā  nappakāsatī''ti bhagavā padaṃ sodheti, no ca ārambhaṃ.  ``kissābhilepanaṃ brūsī''ti pañhe ``jappābhilepanaṃ brūmī''ti bhagavā  padaṃ sodheti, no ca ārambhaṃ. ``kiṃsu tassa mahabbhaya''nti pañhe  ``dukkhamassa mahabbhaya''nti suddho ārambho. tenāha bhagavā  ``avijjāya nivuto loko''ti. </p>
              <p>[21] ``savanti ^a^M0.0061^ea^ sabbadhi sotā, [iccāyasmā  ajito] </p>
              <p>[27] sotānaṃ kiṃ nivāraṇaṃ. </p>
              <p>[22] sotānaṃ saṃvaraṃ brūhi, kena sotā pidhīyare''ti.. </p>
              <p>[21] ``yāni sotāni lokasmiṃ, [ajitāti bhagavā] </p>
              <p>[27] sati tesaṃ nivāraṇaṃ. </p>
              <p>[22] sotānaṃ saṃvaraṃ brūmi, paññāyete pidhīyare''ti..</p>
              <p>[03] ``savanti sabbadhi sotā, sotānaṃ kiṃ nivāraṇa''nti pañhe  ``yāni sotāni lokasmiṃ, sati tesaṃ nivāraṇa''nti bhagavā padaṃ  sodheti, no ca ārambhaṃ. ``sotānaṃ saṃvaraṃ brūhi, kena sotā  pidhīyare''ti pañhe ``sotānaṃ saṃvaraṃ brūmi, paññāyete pidhīyare''ti  suddho ārambho. tenāha bhagavā ``yāni sotāni lokasmi''nti. </p>
              <p>[21] ``paññā ceva sati ca, [iccāyasmā ajito] </p>
              <p>[27] nāmarūpañca {nāmaṃ rūpañca (ka0) passa su0 ni0 1042} mārisa. </p>
              <p>[22] etaṃ me puṭṭho pabrūhi, katthetaṃ uparujjhatī''ti..</p>
              <p>[03] pañhe ^a^V0.0061^ea^ -- </p>
              <p>[21] ``yametaṃ pañhaṃ apucchi, ajita taṃ vadāmi te. </p>
              <p>[27] yattha nāmañca rūpañca, asesaṃ uparujjhati. </p>
              <p>[22] viññāṇassa nirodhena, etthetaṃ uparujjhatī''ti..</p>
              <p>[03] suddho ārambho. tenāha bhagavā ``yametaṃ pañhaṃ apucchī''ti.  yattha ^a^P0.0072^ea^ evaṃ suddho ārambho, so pañho visajjito  bhavati. yattha pana ārambho asuddho, na tāva so pañho visajjito  bhavati. tenāha āyasmā mahākaccāyano ``vissajjitamhi pañhe''ti. </p>
              <p>[06] niyutto sodhano hāro. </p>
            </h4>
            <h4>
              <h4n> 14. adhiṭṭhānahāravibhaṅgo </h4n>
              <p>[03] 46^b^.^eb^ tattha katamo adhiṭṭhāno hāro? ``ekattatāya  dhammā, yepi ca vemattatāya niddiṭṭhā''ti.</p>
              <p>[03] ye tattha niddiṭṭhā, tathā te dhārayitabbā.</p>
              <p>[03] ``dukkha''nti ^a^M0.0062^ea^ ekattatā. tattha katamaṃ dukkhaṃ?  jāti dukkhā, jarā dukkhā, byādhi dukkho, maraṇaṃ dukkhaṃ,  appiyehi sampayogo dukkho, piyehi vippayogo dukkho, yampicchaṃ na  labhati tampi dukkhaṃ, saṃkhittena pañcupādānakkhandhā dukkhā, rūpā  dukkhā, vedanā dukkhā, saññā dukkhā, saṅkhārā dukkhā, viññāṇaṃ  dukkhaṃ. ayaṃ vemattatā.</p>
              <p>[03] ``dukkhasamudayo''ti ekattatā. tattha katamo dukkhasamudayo?  yāyaṃ taṇhā ponobhavikā {ponobbhavikā (ka0)} nandīrāgasahagatā tatratatrābhinandinī.  seyyathidaṃ, kāmataṇhā bhavataṇhā vibhavataṇhā. ayaṃ vemattatā.</p>
              <p>[03] ``dukkhanirodho''ti ekattatā. tattha katamo dukkhanirodho?  yo tassāyeva taṇhāya asesavirāganirodho cāgo paṭinissaggo  mutti anālayo. ayaṃ vemattatā.</p>
              <p>[03] ``dukkhanirodhagāminī ^a^V0.0062^ea^ paṭipadā''ti ekattatā. tattha  ^a^P0.0073^ea^ katamā dukkhanirodhagāminī paṭipadā? ayameva  ariyo aṭṭhaṅgiko maggo. seyyathidaṃ, sammādiṭṭhi sammāsaṅkappo  sammāvācā sammākammanto sammāājīvo sammāvāyāmo sammāsati  sammāsamādhi. ayaṃ vemattatā.</p>
              <p>[03] ``maggo''ti ekattatā. tattha katamo maggo? nirayagāmī  maggo tiracchānayonigāmī maggo pettivisayagāmī maggo  asurayoniyo {asurayonigāmiyo (sī0), asurayonigāmīniyo (ka0)}   maggo saggagāmiyo maggo manussagāmī maggo  nibbānagāmī maggo. ayaṃ vemattatā.</p>
              <p>[03] ``nirodho''ti ekattatā. tattha katamo nirodho?  paṭisaṅkhānirodho appaṭisaṅkhānirodho anunayanirodho  paṭighanirodho mānanirodho makkhanirodho paḷāsanirodho  issānirodho macchariyanirodho sabbakilesanirodho. ayaṃ vemattatā.</p>
              <p>[03] ``rūpa''nti ekattatā. tattha katamaṃ rūpaṃ? cātumahābhūtikaṃ {cātummahābhūtikaṃ (sī0)}   rūpaṃ catunnaṃ mahābhūtānaṃ upādāya rūpassa paññatti. tattha katamāni  cattāri mahābhūtāni? pathavīdhātu {paṭhavīdhātu (sī0)} āpodhātu tejodhātu vāyodhātu. </p>
              <p>[03] 47^b^.^eb^ dvīhi ākārehi dhātuyo pariggaṇhāti  saṅkhepena ca vitthārena ca. kathaṃ vitthārena dhātuyo pariggaṇhāti?  vīsatiyā ākārehi pathavīdhātuṃ ^a^M0.0063^ea^ vitthārena  pariggaṇhāti, dvādasahi ākārehi āpodhātuṃ vitthārena pariggaṇhāti,  catūhi ākārehi tejodhātuṃ vitthārena pariggaṇhāti, chahi ākārehi  vāyodhātuṃ vitthārena pariggaṇhāti.</p>
              <p>[03] katamehi vīsatiyā ākārehi pathavīdhātuṃ vitthārena  pariggaṇhāti? atthi ^a^P0.0074^ea^ imasmiṃ kāye kesā lomā  nakhā dantā taco, maṃsaṃ nhāru aṭṭhi aṭṭhimiñjaṃ {aṭṭhimiñjā (sī0)} vakkaṃ, hadayaṃ yakanaṃ  kilomakaṃ pihakaṃ papphāsaṃ, antaṃ antaguṇaṃ udariyaṃ karīsaṃ matthake  matthaluṅganti imehi vīsatiyā ākārehi pathavīdhātuṃ vitthārena  pariggaṇhāti.</p>
              <p>[03] katamehi dvādasahi ākārehi āpodhātuṃ vitthārena pariggaṇhāti?  atthi imasmiṃ kāye pittaṃ semhaṃ pubbo lohitaṃ sedo medo assu  vasā kheḷo siṅghāṇikā lasikā muttanti imehi dvādasahi ākārehi  āpodhātuṃ vitthārena pariggaṇhāti.</p>
              <p>[03] katamehi ^a^V0.0063^ea^ catūhi ākārehi tejodhātuṃ vitthārena pariggaṇhāti?  yena ca santappati, yena ca jīrīyati {jīrati (sī0), jīrayati (ka0),   passa ma0 ni0 3.351}, yena ca pariḍayhati, yena ca  asitapītakhāyitasāyitaṃ sammā pariṇāmaṃ gacchati, imehi catūhi  ākārehi tejodhātuṃ vitthārena pariggaṇhāti.</p>
              <p>[03] katamehi chahi ākārehi vāyodhātuṃ vitthārena pariggaṇhāti?  uddhaṅgamā vātā, adhogamā vātā, kucchisayā vātā, koṭṭhāsayā {koṭṭhasayā (sī0)} vātā,  aṅgamaṅgānusārino vātā, assāso passāso iti, imehi chahi  ākārehi vāyodhātuṃ vitthārena pariggaṇhāti.</p>
              <p>[03] evaṃ imehi dvācattālīsāya ākārehi vitthārena dhātuyo  sabhāvato upalakkhayanto tulayanto parivīmaṃsanto pariyogāhanto  paccavekkhanto na kiñci gayhūpagaṃ passati kāyaṃ vā kāyapadesaṃ vā,  yathā candanikaṃ pavicinanto na kiñci gayhūpagaṃ passeyya, yathā  saṅkāraṭṭhānaṃ pavicinanto na kiñci gayhūpagaṃ passeyya, yathā vaccakuṭiṃ  pavicinanto na kiñci gayhūpagaṃ passeyya, yathā sivathikaṃ {sīvathikaṃ (sī0)}   pavicinanto na kiñci gayhūpagaṃ passeyya. evameva imehi  dvācattālīsāya ākārehi evaṃ vitthārena ^a^P0.0075^ea^ dhātuyo  sabhāvato ^a^M0.0064^ea^ upalakkhayanto tulayanto parivīmaṃsanto  pariyogāhanto paccavekkhanto na kiñci gayhūpagaṃ passati kāyaṃ vā  kāyapadesaṃ vā. tenāha bhagavā yā ceva kho pana ajjhattikā  pathavīdhātu {nevesāhaṃ (sī0 ka0) passa ma0 ni0 3.349}, yā   ca bāhirā pathavīdhātu, pathavīdhāturevesā. taṃ ``netaṃ  mama, nesohamasmi, na meso attā''ti evametaṃ yathābhūtaṃ sammappaññāya  daṭṭhabbaṃ, evametaṃ yathābhūtaṃ sammappaññāya disvā pathavīdhātuyā  nibbindati, pathavīdhātuyā cittaṃ virājeti. yā ceva kho pana  ajjhattikā āpodhātu, yā ca bāhirā āpodhātu...pe0... yā ceva  kho pana ajjhattikā tejodhātu, yā ca bāhirā tejodhātu...pe0... yā  ceva kho pana ajjhattikā vāyodhātu, yā ca bāhirā vāyodhātu,  vāyodhāturevesā. taṃ ``netaṃ mama, nesohamasmi, na meso attā''ti  evametaṃ yathābhūtaṃ sammappaññāya daṭṭhabbaṃ, evametaṃ yathābhūtaṃ sammappaññāya  disvā vāyodhātuyā nibbindati, vāyodhātuyā cittaṃ virājeti.  ayaṃ vemattatā. </p>
              <p>[03] 48^b^.^eb^ ``avijjā''ti ekattatā. tattha katamā  avijjā? dukkhe aññāṇaṃ, dukkhasamudaye aññāṇaṃ, dukkhanirodhe  aññāṇaṃ, dukkhanirodhagāminiyā paṭipadāya aññāṇaṃ, pubbante  aññāṇaṃ, aparante aññāṇaṃ, pubbantāparante aññāṇaṃ,  idappaccayatāpaṭiccasamuppannesu dhammesu aññāṇaṃ, yaṃ evarūpaṃ aññāṇaṃ  adassanaṃ anabhisamayo ananubodho asambodho appaṭivedho  asallakkhaṇā anupalakkhaṇā apaccupalakkhaṇā asamavekkhaṇaṃ ^a^P0.0076^ea^  {asamavekkhanaṃ (ka0)} apaccakkhakammaṃ dummejjhaṃ ^a^V0.0064^ea^ bālyaṃ asampajaññaṃ moho pamoho  sammoho avijjā avijjogho avijjāyogo avijjānusayo  avijjāpariyuṭṭhānaṃ avijjālaṅgī moho akusalamūlaṃ. ayaṃ vemattatā.</p>
              <p>[03] ``vijjā''ti ekattatā. tattha katamā vijjā? dukkhe ñāṇaṃ,  dukkhasamudaye ñāṇaṃ, dukkhanirodhe ñāṇaṃ, dukkhanirodhagāminiyā  paṭipadāya ñāṇaṃ, pubbante ñāṇaṃ, aparante ñāṇaṃ, pubbantāparante ñāṇaṃ,  idappaccayatāpaṭiccasamuppannesu dhammesu ñāṇaṃ, yā evarūpā paññā  pajānanā vicayo pavicayo dhammavicayo saṃlakkhaṇā upalakkhaṇā  paccupalakkhaṇā paṇḍiccaṃ kosallaṃ nepuññaṃ vebhabyā {vebhavyā (sī0)} cintā upaparikkhā  bhūrī medhā pariṇāyikā vipassanā sampajaññaṃ patodo paññā  paññindriyaṃ paññābalaṃ paññāsatthaṃ paññāpāsādo paññāāloko ^a^M0.0065^ea^  paññāobhāso paññāpajjoto paññāratanaṃ amoho dhammavicayo  sammādiṭṭhi dhammavicayasambojjhaṅgo maggaṅgaṃ maggapariyāpannaṃ. ayaṃ  vemattatā.</p>
              <p>[03] ``samāpattī''ti ekattatā. tattha katamā samāpatti?  saññāsamāpatti asaññāsamāpatti, nevasaññānāsaññāsamāpatti.  vibhūtasaññāsamāpatti nirodhasamāpattīti. ayaṃ vemattatā.</p>
              <p>[03] ``jhāyī''ti ekattatā. tattha katamo jhāyī? atthi  sekkho jhāyī, atthi asekkho jhāyī, nevasekkhanāsekkho jhāyī,  ājāniyo jhāyī, assakhaluṅko jhāyī, diṭṭhuttaro jhāyī, taṇhuttaro  jhāyī, paññuttaro jhāyī. ayaṃ ^a^P0.0077^ea^ vemattatā.</p>
              <p>[03] ``samādhī''ti ekattatā. tattha katamo samādhi? saraṇo samādhi, araṇo   samādhi, savero samādhi, avero samādhi, sabyāpajjo {sabyāpajjho (sī0)}   samādhi, abyāpajjo samādhi, sappītiko samādhi, nippītiko  samādhi, sāmiso samādhi, nirāmiso samādhi, sasaṅkhāro  samādhi, asaṅkhāro samādhi, ekaṃsabhāvito samādhi, ubhayaṃsabhāvito  samādhi, ubhayato bhāvitabhāvano samādhi, savitakkasavicāro samādhi,  avitakkavicāramatto samādhi, avitakkāvicāro samādhi, hānabhāgiyo  samādhi, ṭhitibhāgiyo samādhi, visesabhāgiyo samādhi,  nibbedhabhāgiyo samādhi, lokiyo samādhi, lokuttaro samādhi,  micchāsamādhi, sammāsamādhi. ayaṃ vemattatā.</p>
              <p>[03] ``paṭipadā''ti ekattatā. tattha katamā paṭipadā?  āgāḷhapaṭipadā {āgaḷhā paṭipadā (sī0) aṭṭhakathā oloketabbā},   nijjhāmapaṭipadā, majjhimapaṭipadā, akkhamā  paṭipadā, khamā paṭipadā, samā paṭipadā, damā paṭipadā ^a^V0.0065^ea^, dukkhā  paṭipadā dandhābhiññā, dukkhā paṭipadā khippābhiññā, sukhā paṭipadā  dandhābhiññā, sukhā paṭipadā khippābhiññāti. ayaṃ vemattatā.</p>
              <p>[03] ``kāyo''ti ekattatā. tattha katamo kāyo? nāmakāyo  rūpakāyo ca. tattha katamo rūpakāyo? kesā lomā nakhā dantā  taco maṃsaṃ nhāru {nahāru (sī0)} aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ  papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ  sedo medo ^a^M0.0066^ea^ assu vasā kheḷo siṅghāṇikā lasikā  muttaṃ matthaluṅganti -- ayaṃ ^a^P0.0078^ea^ rūpakāyo. nāmakāyo  nāma vedanā saññā cetanā cittaṃ phasso manasikāroti -- ayaṃ  nāmakāyoti. ayaṃ vemattatā.</p>
              <p>[03] evaṃ yo dhammo yassa dhammassa samānabhāvo, so dhammo tassa  dhammassa ekattatāya ekī bhavati. yena yena vā pana vilakkhaṇo,  tena tena vemattaṃ gacchati. evaṃ sutte vā veyyākaraṇe vā gāthāyaṃ vā  pucchitena vīmaṃsayitabbaṃ, kiṃ ekattatāya pucchati, udāhu vemattatāyāti.  yadi ekattatāya pucchitaṃ, ekattatāya visajjayitabbaṃ. yadi  vemattatāya pucchitaṃ, vemattatāya visajjayitabbaṃ. yadi sattādhiṭṭhānena  pucchitaṃ, sattādhiṭṭhānena visajjayitabbaṃ. yadi dhammādhiṭṭhānena  pucchitaṃ, dhammādhiṭṭhānena visajjayitabbaṃ. yathā yathā vā pana  pucchitaṃ, tathā tathā visajjayitabbaṃ. tenāha āyasmā mahākaccāyano  ``ekattatāya dhammā''ti. </p>
              <p>[06] niyutto adhiṭṭhāno hāro. </p>
            </h4>
            <h4>
              <h4n> 15. parikkhārahāravibhaṅgo </h4n>
              <p>[03] 49^b^.^eb^ tattha katamo parikkhāro hāro? ``ye dhammā  yaṃ dhammaṃ janayantī''ti.</p>
              <p>[03] yo dhammo yaṃ dhammaṃ janayati, tassa so parikkhāro.  kiṃlakkhaṇo parikkhāro? janakalakkhaṇo parikkhāro. dve dhammā  janayanti hetu ca paccayo ca. tattha kiṃlakkhaṇo hetu, kiṃlakkhaṇo  paccayo? asādhāraṇalakkhaṇo hetu, sādhāraṇalakkhaṇo paccayo.  yathā kiṃ bhave? yathā aṅkurassa nibbattiyā bījaṃ asādhāraṇaṃ,  pathavī āpo ^a^P0.0079^ea^ ca sādhāraṇā. aṅkurassa hi pathavī  āpo ca paccayo sabhāvo hetu. yathā vā pana ghaṭe duddhaṃ pakkhittaṃ  dadhi bhavati, na ^a^V0.0066^ea^ catthi ekakālasamavadhānaṃ duddhassa ca dadhissa ca.  evamevaṃ natthi ekakālasamavadhānaṃ hetussa ca paccayassa ca.</p>
              <p>[03] ayañhi saṃsāro sahetu sappaccayo nibbatto. vuttaṃ hi  avijjāpaccayā saṅkhārā, saṅkhārapaccayā viññāṇaṃ, evaṃ sabbo  paṭiccasamuppādo. iti avijjā avijjāya hetu ayoniso  manasikāro paccayo. purimikā avijjā pacchimikāya avijjāya  hetu. tattha purimikā avijjā avijjānusayo ^a^M0.0067^ea^  pacchimikā avijjā avijjāpariyuṭṭhānaṃ, purimiko avijjānusayo  pacchimikassa avijjāpariyuṭṭhānassa hetubhūto paribrūhanāya, bījaṅkuro  viya samanantarahetutāya. yaṃ pana yattha phalaṃ nibbattati, idamassa  paramparahetutāya hetubhūtaṃ. duvidho hi hetu samanantarahetu paramparahetu  ca, evaṃ avijjāyapi duvidho hetu samanantarahetu paramparahetu ca.</p>
              <p>[03] yathā vā pana thālakañca vaṭṭi ca telañca padīpassa paccayabhūtaṃ  na sabhāvahetu, na hi sakkā thālakañca vaṭṭiñca telañca anaggikaṃ  dīpetuṃ padīpassa paccayabhūtaṃ. padīpo viya sabhāvo hetu hoti. iti  sabhāvo hetu, parabhāvo paccayo. ajjhattiko hetu, bāhiro paccayo.  janako hetu, pariggāhako paccayo. asādhāraṇo hetu, sādhāraṇo  paccayo.</p>
              <p>[03] avupacchedattho santati attho, nibbatti attho phalattho,  paṭisandhi attho punabbhavattho, palibodhattho pariyuṭṭhānattho,  asamugghātattho anusayattho, asampaṭivedhattho avijjattho,  apariññātattho viññāṇassa bījattho. yattha avupacchedo tattha  santati, yattha santati tattha nibbatti ^a^P0.0080^ea^, yattha nibbatti  tattha phalaṃ, yattha phalaṃ tattha paṭisandhi, yattha paṭisandhi tattha  punabbhavo, yattha punabbhavo tattha palibodho, yattha palibodho tattha  pariyuṭṭhānaṃ, yattha pariyuṭṭhānaṃ tattha asamugghāto. yattha asamugghāto  tattha anusayo, yattha anusayo tattha asampaṭivedho, yattha  asampaṭivedho tattha avijjā, yattha avijjā tattha sāsavaṃ viññāṇaṃ  apariññātaṃ, yattha sāsavaṃ viññāṇaṃ apariññātaṃ tattha bījattho.</p>
              <p>[03] sīlakkhandho samādhikkhandhassa paccayo, samādhikkhandho  paññākkhandhassa paccayo, paññākkhandho vimuttikkhandhassa paccayo,  vimuttikkhandho vimuttiñāṇadassanakkhandhassa paccayo. titthaññutā  pītaññutāya paccayo, pītaññutā pattaññutāya paccayo, pattaññutā  attaññutāya paccayo.</p>
              <p>[03] yathā ^a^V0.0067^ea^ vā pana cakkhuñca paṭicca rūpe ca uppajjati  cakkhuviññāṇaṃ. tattha cakkhu ādhipateyyapaccayatāya paccayo, rūpā  ārammaṇapaccayatāya paccayo. āloko sannissayatāya paccayo,  manasikāro sabhāvo hetu ^a^M0.0068^ea^. saṅkhārā viññāṇassa  paccayo, sabhāvo hetu. viññāṇaṃ nāmarūpassa paccayo, sabhāvo hetu.  nāmarūpaṃ saḷāyatanassa paccayo, sabhāvo hetu. saḷāyatanaṃ phassassa  paccayo, sabhāvo hetu. phasso vedanāya paccayo, sabhāvo hetu.  vedanā taṇhāya paccayo, sabhāvo hetu. taṇhā upādānassa paccayo,  sabhāvo hetu. upādānaṃ bhavassa paccayo, sabhāvo hetu. bhavo  jātiyā paccayo, sabhāvo hetu. jāti jarāmaraṇassa paccayo, sabhāvo  hetu. jarāmaraṇaṃ sokassa paccayo, sabhāvo hetu. soko paridevassa  paccayo, sabhāvo hetu. paridevo dukkhassa paccayo, sabhāvo hetu.  dukkhaṃ domanassassa paccayo, sabhāvo hetu. domanassaṃ upāyāsassa  paccayo, sabhāvo hetu. evaṃ yo koci upanissayo sabbo so  parikkhāro. tenāha āyasmā mahākaccāyano ``ye dhammā yaṃ dhammaṃ  janayantī''ti. </p>
              <p>[06] niyutto parikkhāro hāro. </p>
            </h4>
            <h4>
              <h4n> 16. samāropanahāravibhaṅgo </h4n>
              <p>[03] 50^b^.^eb^ tattha ^a^P0.0081^ea^ katamo samāropano hāro?  ``ye dhammā yaṃmūlā, ye cekatthā pakāsitā muninā''ti.</p>
              <p>[03] ekasmiṃ padaṭṭhāne yattakāni padaṭṭhānāni otaranti, sabbāni  tāni samāropayitabbāni. yathā āvaṭṭe hāre bahukāni padaṭṭhānāni  otarantīti. tattha samāropanā catubbidhā padaṭṭhānaṃ, vevacanaṃ,  bhāvanā, pahānamiti.</p>
              <p>[03] tattha katamā padaṭṭhānena  samāropanā? </p>
              <p>[21] ``sabbapāpassa akaraṇaṃ, kusalassa upasampadā. </p>
              <p>[22] sacittapariyodapanaṃ, etaṃ buddhāna sāsana''nti..</p>
              <p>[03] tassa kiṃ padaṭṭhānaṃ? tīṇi sucaritāni -- kāyasucaritaṃ  vacīsucaritaṃ manosucaritaṃ -- idaṃ padaṭṭhānaṃ; tattha yaṃ kāyikañca  vācasikañca sucaritaṃ, ayaṃ sīlakkhandho. manosucarite yā  ^a^V0.0068^ea^ anabhijjhā abyāpādo ca, ayaṃ samādhikkhandho. yā sammādiṭṭhi,  ayaṃ paññākkhandho. idaṃ padaṭṭhānaṃ, tattha sīlakkhandho ^a^M0.0069^ea^  ca samādhikkhandho ca samatho, paññākkhandho vipassanā. idaṃ  padaṭṭhānaṃ, tattha samathassa phalaṃ rāgavirāgā cetovimutti, vipassanā  phalaṃ avijjāvirāgā paññāvimutti. idaṃ padaṭṭhānaṃ.</p>
              <p>[03] vanaṃ vanathassa padaṭṭhānaṃ. kiñca vanaṃ? ko ca vanatho?  vanaṃ nāma pañca kāmaguṇā, taṇhā vanatho. idaṃ padaṭṭhānaṃ. vanaṃ  ^a^P0.0082^ea^ nāma nimittaggāho ``itthī''ti vā ``puriso''ti  vā. vanatho nāma tesaṃ tesaṃ aṅgapaccaṅgānaṃ anubyañjanaggāho ``aho  cakkhu, aho sotaṃ, aho ghānaṃ, aho jivhā, aho kāyo, iti.  idaṃ padaṭṭhānaṃ. vanaṃ nāma cha ajjhattikabāhirāni āyatanāni  apariññātāni. yaṃ tadubhayaṃ paṭicca uppajjati saṃyojanaṃ, ayaṃ vanatho.  idaṃ padaṭṭhānaṃ. vanaṃ nāma anusayo. vanatho nāma pariyuṭṭhānaṃ.  idaṃ padaṭṭhānaṃ. tenāha bhagavā ``chetvā vanañca vanathañcā''ti. ayaṃ  padaṭṭhānena samāropanā. </p>
              <p>[03] 51^b^.^eb^ tattha katamā vevacanena samāropanā?  rāgavirāgā cetovimutti sekkhaphalaṃ; avijjāvirāgā paññāvimutti  asekkhaphalaṃ. idaṃ vevacanaṃ. rāgavirāgā cetovimutti  anāgāmiphalaṃ; avijjāvirāgā paññāvimutti aggaphalaṃ arahattaṃ. idaṃ  vevacanaṃ. rāgavirāgā cetovimutti kāmadhātusamatikkamanaṃ;  avijjāvirāgā paññāvimutti tedhātusamatikkamanaṃ. idaṃ vevacanaṃ.  paññindriyaṃ, paññābalaṃ, adhipaññāsikkhā, paññākkhandho,  dhammavicayasambojjhaṅgo, upekkhāsambojjhaṅgo, ñāṇaṃ, sammādiṭṭhi,  tīraṇā, santīraṇā, hirī, vipassanā, dhamme ñāṇaṃ, sabbaṃ, idaṃ  vevacanaṃ. ayaṃ vevacanena samāropanā.</p>
              <p>[03] tattha katamā bhāvanāya samāropanā? yathāha bhagavā  ``tasmātiha tvaṃ bhikkhu kāye kāyānupassī viharāhi, ātāpī  sampajāno satimā vineyya loke abhijjhādomanassaṃ''. ātāpīti  ^a^P0.0083^ea^ vīriyindriyaṃ. sampajānoti paññindriyaṃ.  satimāti satindriyaṃ. vineyya loke abhijjhādomanassanti  samādhindriyaṃ. evaṃ kāye kāyānupassino viharato cattāro  satipaṭṭhānā bhāvanāpāripūriṃ gacchanti. kena kāraṇena?  ekalakkhaṇattā catunnaṃ indriyānaṃ. catūsu satipaṭṭhānesu bhāviyamānesu  cattāro sammappadhānā bhāvanāpāripūriṃ gacchanti. catūsu  sammappadhānesu bhāviyamānesu cattāro iddhipādā bhāvanāpāripūriṃ  gacchanti. catūsu iddhipādesu bhāviyamānesu pañcindriyāni  bhāvanāpāripūriṃ gacchanti. evaṃ sabbe ^a^M0.0070^ea^. kena  kāraṇena? sabbe hi ^a^V0.0069^ea^ bodhaṅgamā dhammā bodhipakkhiyā  niyyānikalakkhaṇena ekalakkhaṇā, te ekalakkhaṇattā bhāvanāpāripūriṃ  gacchanti. ayaṃ bhāvanāya samāropanā.</p>
              <p>[03] tattha katamā pahānena samāropanā? kāye kāyānupassī  viharanto ``asubhe subha''nti vipallāsaṃ pajahati, kabaḷīkāro cassa  āhāro pariññaṃ gacchati, kāmupādānena ca anupādāno bhavati,  kāmayogena ca visaṃyutto bhavati, abhijjhākāyaganthena ca  vippayujjati, kāmāsavena ca anāsavo bhavati, kāmoghañca uttiṇṇo bhavati,   rāgasallena ca visallo bhavati, rūpūpikā {rūpupikā (ka0) evamuparipi} cassa   viññāṇaṭṭhiti pariññaṃ gacchati, rūpadhātuyaṃ cassa rāgo pahīno bhavati, na ca  chandāgatiṃ gacchati.</p>
              <p>[03] vedanāsu vedanānupassī viharanto ``dukkhe sukha''nti  vipallāsaṃ pajahati, phasso cassa āhāro pariññaṃ gacchati,  bhavūpādānena ca anupādāno bhavati, bhavayogena ca visaṃyutto bhavati,  byāpādakāyaganthena ca vippayujjati, bhavāsavena ca anāsavo bhavati,  bhavoghañca ^a^P0.0084^ea^ uttiṇṇo bhavati, dosasallena ca visallo  bhavati, vedanūpikā cassa viññāṇaṭṭhiti pariññaṃ gacchati, vedanādhātuyaṃ  cassa rāgo pahīno bhavati, na ca dosāgatiṃ gacchati.</p>
              <p>[03] citte cittānupassī viharanto ``anicce nicca''nti vipallāsaṃ  pajahati, viññāṇaṃ cassa āhāro pariññaṃ gacchati, diṭṭhupādānena ca  anupādāno bhavati, diṭṭhiyogena ca visaṃyutto bhavati,  sīlabbataparāmāsakāyaganthena ca vippayujjati, diṭṭhāsavena ca anāsavo  bhavati, diṭṭhoghañca uttiṇṇo bhavati, mānasallena ca visallo bhavati,  saññūpikā cassa viññāṇaṭṭhiti pariññaṃ gacchati, saññādhātuyaṃ cassa  rāgo pahīno bhavati, na ca bhayāgatiṃ gacchati.</p>
              <p>[03] dhammesu dhammānupassī viharanto ``anattani {anattaniye (sī0) passa   a0 ni0  4.49} attā''ti vipallāsaṃ pajahati, manosañcetanā cassa āhāro pariññaṃ gacchati,  attavādupādānena ca anupādāno bhavati, avijjāyogena ca visaṃyutto  bhavati, idaṃsaccābhinivesakāyaganthena ca vippayujjati, avijjāsavena ca  anāsavo bhavati, avijjoghañca uttiṇṇo bhavati, mohasallena ca  visallo bhavati ^a^M0.0071^ea^, saṅkhārūpikā cassa viññāṇaṭṭhiti  pariññaṃ gacchati, saṅkhāradhātuyaṃ cassa rāgo pahīno bhavati, na ca  mohāgatiṃ gacchati. ayaṃ pahānena samāropanā.</p>
              <p>[03] tenāha ^a^V0.0070^ea^ āyasmā mahākaccāyano  -- </p>
              <p>[21] ``ye dhammā yaṃ mūlā, ye cekatthā pakāsitā muninā. </p>
              <p>[22] te samāropayitabbā, esa samāropano hāro''ti.. </p>
              <p>[06] niyutto samāropano hāro. </p>
              <p>[06] niṭṭhito ca hāravibhaṅgo. </p>
            </h4>
            <h4>
              <h4n> 1. desanāhārasampāto </h4n>
              <p>[03] 52^b^.^eb^ </p>
              <p>[24] ``soḷasa ^a^V0.0071^ea^ ^a^P0.0085^ea^ hārā paṭhamaṃ, disalocanato  disā viloketvā. </p>
              <p>[22] saṅkhipiya aṅkusena hi, nayehi tīhi niddise  sutta''nti..</p>
              <p>[03] vuttā, tassā niddeso kuhiṃ daṭṭhabbo? hārasampāte. tattha  katamo desanāhārasampāto? </p>
              <p>[21] ``arakkhitena cittena {kāyena (udā0 32)}, micchādiṭṭhihatena ca. </p>
              <p>[22] thinamiddhābhibhūtena, vasaṃ mārassa gacchatī''ti..</p>
              <p>[03] ^b^arakkhitena cittenā^eb^ti kiṃ desayati, pamādaṃ taṃ maccuno  padaṃ. ^b^micchādiṭṭhihatena cā^eb^ti micchādiṭṭhihataṃ nāma vuccati  yadā ``anicce nicca''nti passati, so vipallāso. so pana  vipallāso kiṃlakkhaṇo? viparītaggāhalakkhaṇo vipallāso. so  kiṃ vipallāsayati? tayo dhamme saññaṃ cittaṃ diṭṭhimiti. so kuhiṃ  vipallāsayati? catūsu attabhāvavatthūsu, rūpaṃ attato samanupassati,  rūpavantaṃ vā attānaṃ, attani vā rūpaṃ, rūpasmiṃ vā attānaṃ. evaṃ  vedanaṃ...pe0... saññaṃ...pe0... saṅkhāre...pe0... viññāṇaṃ attato  samanupassati, viññāṇavantaṃ vā attānaṃ, attani vā viññāṇaṃ,  viññāṇasmiṃ vā attānaṃ.</p>
              <p>[03] tattha ^a^M0.0072^ea^ rūpaṃ paṭhamaṃ vipallāsavatthu ``asubhe  subha''nti. vedanā dutiyaṃ vipallāsavatthu ``dukkhe sukha''nti.  saññā saṅkhārā ca tatiyaṃ vipallāsavatthu ``anattani attā''ti.  viññāṇaṃ catutthaṃ vipallāsavatthu ``anicce nicca''nti. dve ^a^P0.0086^ea^  dhammā cittassa saṃkilesā -- taṇhā ca avijjā ca.  taṇhānivutaṃ cittaṃ dvīhi vipallāsehi vipallāsīyati ``asubhe  subha''nti ``dukkhe sukha''nti. diṭṭhinivutaṃ cittaṃ dvīhi vipallāsehi  vipallāsīyati ``anicce nicca''nti ``anattani attā''ti.</p>
              <p>[03] tattha yo diṭṭhivipallāso, so atītaṃ rūpaṃ attato  samanupassati, atītaṃ vedanaṃ...pe0... atītaṃ saññaṃ, atīte  saṅkhāre...pe0... atītaṃ viññāṇaṃ attato samanupassati. tattha yo  taṇhāvipallāso, so anāgataṃ rūpaṃ abhinandati, anāgataṃ  vedanaṃ...pe0... anāgataṃ saññaṃ, anāgate saṅkhāre, anāgataṃ viññāṇaṃ  abhinandati. dve dhammā cittassa ^a^V0.0072^ea^ upakkilesā -- taṇhā ca avijjā  ca. tāhi visujjhantaṃ cittaṃ visujjhati. tesaṃ avijjānīvaraṇānaṃ  taṇhāsaṃyojanānaṃ pubbā koṭi na paññāyati sandhāvantānaṃ saṃsarantānaṃ  sakiṃ nirayaṃ sakiṃ tiracchānayoniṃ sakiṃ pettivisayaṃ sakiṃ  asurakāyaṃ sakiṃ deve sakiṃ manusse.</p>
              <p>[03] ^b^thinamiddhābhibhūtenā^eb^ti. thinaṃ {thīnaṃ (sī0)} nāma yā cittassa  akallatā akammaniyatā; middhaṃ nāma yaṃ kāyassa līnattaṃ. ^b^vasaṃ  mārassa gacchatī^eb^ti kilesamārassa ca sattamārassa ca vasaṃ gacchati,  so hi nivuto saṃsārābhimukho hoti. imāni bhagavatā dve saccāni  desitāni dukkhaṃ samudayo ca. tesaṃ bhagavā pariññāya ca pahānāya  ca dhammaṃ deseti dukkhassa pariññāya samudayassa pahānāya. yena ca  parijānāti yena ca pajahati, ayaṃ maggo. yaṃ taṇhāya avijjāya ca  pahānaṃ, ayaṃ nirodho. imāni cattāri saccāni. tenāha bhagavā  ``arakkhitena cittenā''ti. tenāhāyasmā mahākaccāyano  ``assādādīnavatā''ti. </p>
              <p>[06] niyutto desanā hārasampāto. </p>
            </h4>
            <h4>
              <h4n> 2. vicayahārasampāto </h4n>
              <p>[03] 53^b^.^eb^ tattha ^a^P0.0087^ea^ ^a^M0.0073^ea^ katamo vicayo  hārasampāto? tattha taṇhā duvidhā kusalāpi akusalāpi. akusalā  saṃsāragāminī, kusalā apacayagāminī pahānataṇhā. mānopi duvidho  kusalopi akusalopi. yaṃ mānaṃ nissāya mānaṃ pajahati, ayaṃ  māno kusalo. yo pana māno dukkhaṃ nibbattayati, ayaṃ māno  akusalo. tattha yaṃ nekkhammasitaṃ domanassaṃ kudāssunāmāhaṃ taṃ  āyatanaṃ sacchikatvā upasampajja viharissaṃ yaṃ ariyā santaṃ āyatanaṃ  sacchikatvā upasampajja viharantīti tassa uppajjati pihā,  pihāpaccayā domanassaṃ, ayaṃ taṇhā kusalā rāgavirāgā cetovimutti,  tadārammaṇā kusalā avijjāvirāgā paññāvimutti.</p>
              <p>[03] tassā ko pavicayo? aṭṭha maggaṅgāni sammādiṭṭhi  sammāsaṅkappo sammāvācā sammākammanto sammāājīvo sammāvāyāmo  sammāsati sammāsamādhi. so kattha daṭṭhabbo? catutthe jhāne  pāramitāya. catutthe hi jhāne aṭṭhaṅgasamannāgataṃ cittaṃ bhāvayati  parisuddhaṃ pariyodātaṃ anaṅgaṇaṃ vigatūpakkilesaṃ mudu kammaniyaṃ ṭhitaṃ  āneñjappattaṃ. so tattha aṭṭhavidhaṃ adhigacchati cha abhiññā dve ca  visese, taṃ cittaṃ yato parisuddhaṃ, tato pariyodātaṃ, yato pariyodātaṃ  ^a^V0.0073^ea^, tato anaṅgaṇaṃ, yato anaṅgaṇaṃ, tato vigatūpakkilesaṃ, yato  vigatūpakkilesaṃ, tato mudu, yato mudu, tato kammaniyaṃ, yato  kammaniyaṃ, tato ṭhitaṃ, yato ṭhitaṃ, tato āneñjappattaṃ. tattha  ^a^P0.0088^ea^ aṅgaṇā ca upakkilesā ca tadubhayaṃ taṇhāpakkho. yā  ca iñjanā yā ca cittassa aṭṭhiti, ayaṃ diṭṭhipakkho.</p>
              <p>[03] cattāri indriyāni dukkhindriyaṃ domanassindriyaṃ sukhindriyaṃ  somanassindriyañca catutthajjhāne nirujjhanti, tassa upekkhindriyaṃ  avasiṭṭhaṃ bhavati. so uparimaṃ samāpattiṃ santato manasikaroti,  tassa uparimaṃ samāpattiṃ santato manasikaroto catutthajjhāne  oḷārikā saññā saṇṭhahati ukkaṇṭhā ca paṭighasaññā, so sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ  amanasikārā ``anantaṃ ākāsa''nti ākāsānañcāyatanasamāpattiṃ  sacchikatvā upasampajja viharati. abhiññābhinīhāro rūpasaññā  vokāro nānattasaññā samatikkamati paṭighasaññā cassa abbhatthaṃ  gacchati, evaṃ samādhi tassa samāhitassa obhāso antaradhāyati  dassanañca rūpānaṃ, so samādhi chaḷaṅgasamannāgato paccavekkhitabbo  ^a^M0.0074^ea^. anabhijjhāsahagataṃ me mānasaṃ sabbaloke, abyāpannaṃ  me cittaṃ sabbasattesu, āraddhaṃ me vīriyaṃ paggahitaṃ, passaddho me kāyo  asāraddho, samāhitaṃ me cittaṃ avikkhittaṃ, upaṭṭhitā me sati  asammuṭṭhā {appammuṭṭhā (sī0)}, tattha yañca anabhijjhāsahagataṃ mānasaṃ   sabbaloke yañca abyāpannaṃ cittaṃ sabbasattesu yañca āraddhaṃ vīriyaṃ paggahitaṃ yañca  samāhitaṃ cittaṃ avikkhittaṃ, ayaṃ samatho. yo passaddho kāyo  asāraddho, ayaṃ samādhiparikkhāro. yā upaṭṭhitā sati asammuṭṭhā  ayaṃ vipassanā. </p>
              <p>[03] 54^b^.^eb^ so samādhi pañcavidhena veditabbo. ayaṃ  samādhi ``paccuppannasukho''ti itissa paccattameva ñāṇadassanaṃ  paccupaṭṭhitaṃ bhavati, ayaṃ samādhi ``āyatiṃ sukhavipāko''ti itissa  paccattameva ñāṇadassanaṃ paccupaṭṭhitaṃ bhavati, ayaṃ samādhi ``ariyo  nirāmiso''ti itissa ^a^P0.0089^ea^ paccattameva ñāṇadassanaṃ  paccupaṭṭhitaṃ bhavati, ayaṃ samādhi ``akāpurisasevito''ti itissa  paccattameva ñāṇadassanaṃ paccupaṭṭhitaṃ bhavati, ayaṃ samādhi ``santo ceva  paṇīto ca paṭippassaddhiladdho ca ekodibhāvādhigato ca na  sasaṅkhāraniggayhavāritagato {sasaṅkhāraniggayhavāritavato (sī0),   sasaṅkhāraniggayhavārivāvaṭo (ka0)} cā''ti itissa paccattameva ñāṇadassanaṃ  paccupaṭṭhitaṃ bhavati. taṃ kho panimaṃ samādhiṃ ``sato samāpajjāmi  sato vuṭṭhahāmī''ti itissa paccattameva ñāṇadassanaṃ paccupaṭṭhitaṃ bhavati.  tattha yo ca samādhi paccuppannasukho yo ca samādhi āyatiṃ  sukhavipāko ayaṃ samatho. yo ca samādhi ariyo nirāmiso, yo  ca samādhi akāpurisasevito, yo ca samādhi santo ceva paṇīto  paṭippassaddhiladdho ^a^V0.0074^ea^ ca ekodibhāvādhigato ca na  sasaṅkhāraniggayhavāritagato ca yañcāhaṃ taṃ kho panimaṃ samādhiṃ sato  samāpajjāmi sato vuṭṭhahāmīti, ayaṃ vipassanā.</p>
              <p>[03] so samādhi pañcavidhena  veditabbo pītipharaṇatā sukhapharaṇatā cetopharaṇatā ālokapharaṇatā  paccavekkhaṇānimittaṃ. tattha yo ca pītipharaṇo yo ca sukhapharaṇo  yo ca cetopharaṇo, ayaṃ samatho. yo ca ālokapharaṇo yañca  paccavekkhaṇānimittaṃ. ayaṃ vipassanā. </p>
              <p>[03] 55^b^.^eb^ dasa ^a^M0.0075^ea^ kasiṇāyatanāni  pathavīkasiṇaṃ āpokasiṇaṃ tejokasiṇaṃ vāyokasiṇaṃ nīlakasiṇaṃ  pītakasiṇaṃ lohitakasiṇaṃ odātakasiṇaṃ ākāsakasiṇaṃ  viññāṇakasiṇaṃ. tattha yañca pathavīkasiṇaṃ yañca āpokasiṇaṃ evaṃ  sabbaṃ, yañca odātakasiṇaṃ. imāni aṭṭha kasiṇāni samatho.  yañca ākāsakasiṇaṃ yañca viññāṇakasiṇaṃ, ayaṃ vipassanā. evaṃ  sabbo ariyo maggo yena yena ākārena vutto, tena tena  samathavipassanena yojayitabbo. te ^a^P0.0090^ea^ tīhi dhammehi  saṅgahitā aniccatāya dukkhatāya anattatāya. so samathavipassanaṃ  bhāvayamāno tīṇi vimokkhamukhāni bhāvayati. tīṇi  vimokkhamukhāni bhāvayanto tayo khandhe bhāvayati. tayo khandhe  bhāvayanto ariyaṃ aṭṭhaṅgikaṃ maggaṃ bhāvayati.</p>
              <p>[03] rāgacarito puggalo animittena vimokkhamukhena niyyāti {nīyāti (sī0)}   adhicittasikkhāya sikkhanto lobhaṃ akusalamūlaṃ pajahanto  sukhavedanīyaṃ phassaṃ anupagacchanto sukhaṃ vedanaṃ parijānanto rāgamalaṃ  pavāhento rāgarajaṃ niddhunanto rāgavisaṃ vamento rāgaggiṃ nibbāpento  rāgasallaṃ uppāṭento rāgajaṭaṃ vijaṭento. dosacarito puggalo  appaṇihitena vimokkhamukhena niyyāti adhisīlasikkhāya  sikkhanto dosaṃ akusalamūlaṃ pajahanto dukkhavedanīyaṃ phassaṃ  anupagacchanto dukkhavedanaṃ parijānanto dosamalaṃ pavāhento dosarajaṃ  niddhunanto dosavisaṃ vamento dosaggiṃ nibbāpento dosasallaṃ  uppāṭento dosajaṭaṃ vijaṭento. mohacarito puggalo  suññatavimokkhamukhena niyyāti adhipaññāsikkhāya sikkhanto mohaṃ  akusalamūlaṃ pajahanto adukkhamasukhavedanīyaṃ phassaṃ anupagacchanto  adukkhamasukhaṃ vedanaṃ parijānanto mohamalaṃ pavāhento moharajaṃ  niddhunanto mohavisaṃ vamento mohaggiṃ nibbāpento mohasallaṃ  uppāṭento mohajaṭaṃ vijaṭento.</p>
              <p>[03] tattha suññatavimokkhamukhaṃ paññākkhandho,  animittavimokkhamukhaṃ samādhikkhandho, appaṇihitavimokkhamukhaṃ  ^a^V0.0075^ea^ sīlakkhandho. so tīṇi vimokkhamukhāni bhāvayanto tayo khandhe  bhāvayati, tayo khandhe bhāvayanto ariyaṃ aṭṭhaṅgikaṃ maggaṃ bhāvayati.  tattha ^a^P0.0091^ea^ yā ca sammāvācā yo ca sammākammanto yo ca  sammāājīvo, ayaṃ sīlakkhandho, yo ca sammāvāyāmo ^a^M0.0076^ea^  yā ca sammāsati yo ca sammāsamādhi, ayaṃ samādhikkhandho,  yā ca sammādiṭṭhi yo ca sammāsaṅkappo, ayaṃ paññākkhandho.</p>
              <p>[03] tattha sīlakkhandho ca samādhikkhandho ca samatho,  paññākkhandho vipassanā. yo samathavipassanaṃ bhāveti, tassa dve  bhavaṅgāni bhāvanaṃ gacchanti kāyo cittañca, bhavanirodhagāminī  paṭipadā dve padāni sīlaṃ samādhi ca. so hoti bhikkhu  bhāvitakāyo bhāvitasīlo bhāvitacitto bhāvitapañño. kāye  bhāviyamāne dve dhammā bhāvanaṃ gacchanti sammākammanto sammāvāyāmo  ca, sīle bhāviyamāne dve dhammā bhāvanaṃ gacchanti sammāvācā  sammāājīvo ca, citte bhāviyamāne dve dhammā bhāvanaṃ gacchanti  sammāsati sammāsamādhi ca, paññāya bhāviyamānāya dve dhammā bhāvanaṃ  gacchanti sammādiṭṭhi sammāsaṅkappo ca.</p>
              <p>[03] tattha yo ca sammākammanto yo ca sammāvāyāmo siyā  kāyiko siyā cetasiko, tattha yo kāyasaṅgaho, so kāye bhāvite  bhāvanaṃ gacchati, yo cittasaṅgaho, so citte bhāvite bhāvanaṃ gacchati.  so samathavipassanaṃ bhāvayanto pañcavidhaṃ adhigamaṃ gacchati {adhigacchati (sī0)}   khippādhigamo ca hoti, vimuttādhigamo ca hoti, mahādhigamo ca  hoti, vipulādhigamo ca hoti, anavasesādhigamo ca hoti. tattha  samathena khippādhigamo ca mahādhigamo ca vipulādhigamo ca hoti,  vipassanāya vimuttādhigamo ca anavasesādhigamo ca hoti. </p>
              <p>[03] 56^b^.^eb^ tattha yo desayati, so dasabalasamannāgato  satthā ovādena sāvake na visaṃvādayati. so tividhaṃ idaṃ karotha  ^a^P0.0092^ea^ iminā upāyena karotha idaṃ vo kurumānānaṃ hitāya  sukhāya bhavissati, so tathā ovadito tathānusiṭṭho tathākaronto  tathāpaṭipajjanto taṃ bhūmiṃ na pāpuṇissatīti netaṃ ṭhānaṃ vijjati.  so tathā ovadito tathānusiṭṭho sīlakkhandhaṃ aparipūrayanto taṃ bhūmiṃ  anupāpuṇissatīti netaṃ ṭhānaṃ vijjati. so tathā ovadito  tathānusiṭṭho sīlakkhandhaṃ paripūrayanto taṃ bhūmiṃ anupāpuṇissatīti  ṭhānametaṃ vijjati.</p>
              <p>[03] sammāsambuddhassa te sato ime dhammā anabhisambuddhāti netaṃ  ṭhānaṃ vijjati. sabbāsavaparikkhīṇassa te sato ime āsavā  aparikkhīṇāti netaṃ ^a^M0.0077^ea^ ṭhānaṃ vijjati. yassa te  ^a^V0.0076^ea^ atthāya dhammo desito, so na niyyāti takkarassa sammā  dukkhakkhayāyāti netaṃ ṭhānaṃ vijjati. sāvako kho pana te  dhammānudhammappaṭipanno sāmīcippaṭipanno anudhammacārī so pubbena  aparaṃ uḷāraṃ visesādhigamaṃ na sacchikarissatīti netaṃ ṭhānaṃ vijjati.</p>
              <p>[03] ye kho pana dhammā antarāyikā, te paṭisevato nālaṃ  antarāyāyāti netaṃ ṭhānaṃ vijjati. ye kho pana dhammā  aniyyānikā, te niyyanti takkarassa sammā dukkhakkhayāyāti netaṃ  ṭhānaṃ vijjati. ye kho pana dhammā niyyānikā, te niyyanti  takkarassa sammā dukkhakkhayāyāti ṭhānametaṃ vijjati. sāvako kho  pana te saupādiseso anupādisesaṃ nibbānadhātuṃ anupāpuṇissatīti  netaṃ ṭhānaṃ vijjati.</p>
              <p>[03] diṭṭhisampanno mātaraṃ jīvitā voropeyya hatthehi vā pādehi vā  suhataṃ kareyyāti netaṃ ṭhānaṃ vijjati, puthujjano mātaraṃ jīvitā  voropeyya hatthehi vā pādehi vā suhataṃ kareyyāti ṭhānametaṃ vijjati.  evaṃ pitaraṃ, arahantaṃ, bhikkhuṃ. diṭṭhisampanno puggalo saṅghaṃ  bhindeyya saṅghe vā saṅgharājiṃ janeyyāti netaṃ ṭhānaṃ vijjati,  puthujjano saṅghaṃ ^a^P0.0093^ea^ bhindeyya saṅghe vā saṅgharājiṃ  janeyyāti ṭhānametaṃ vijjati, diṭṭhisampanno tathāgatassa duṭṭhacitto  lohitaṃ uppādeyya, parinibbutassa vā tathāgatassa duṭṭhacitto thūpaṃ  bhindeyyāti netaṃ ṭhānaṃ vijjati. puthujjano tathāgatassa duṭṭhacitto  lohitaṃ uppādeyya, parinibbutassa vā tathāgatassa duṭṭhacitto thūpaṃ  bhindeyyāti ṭhānametaṃ vijjati. diṭṭhisampanno aññaṃ satthāraṃ  apadiseyya api jīvitahetūti netaṃ ṭhānaṃ vijjati, puthujjano aññaṃ  satthāraṃ apadiseyyāti ṭhānametaṃ vijjati. diṭṭhisampanno ito bahiddhā  aññaṃ dakkhiṇeyyaṃ pariyeseyyāti netaṃ ṭhānaṃ vijjati, puthujjano ito  bahiddhā aññaṃ dakkhiṇeyyaṃ pariyeseyyāti ṭhānametaṃ vijjati,  diṭṭhisampanno kutūhalamaṅgalena suddhiṃ pacceyyāti netaṃ ṭhānaṃ vijjati.  puthujjano kutūhalamaṅgalena suddhiṃ pacceyyāti ṭhānametaṃ vijjati. </p>
              <p>[03] 57^b^.^eb^ itthī rājā cakkavattī siyāti netaṃ ṭhānaṃ  vijjati, puriso rājā cakkavattī siyāti ṭhānametaṃ vijjati; itthī  sakko devānamindo siyāti netaṃ ṭhānaṃ vijjati, puriso sakko  devānamindo siyāti ṭhānametaṃ vijjati; itthī māro pāpimā  siyāti netaṃ ṭhānaṃ vijjati, puriso māro pāpimā ^a^M0.0078^ea^  siyāti ṭhānametaṃ vijjati; itthī mahābrahmā siyāti netaṃ ṭhānaṃ  vijjati, puriso mahābrahmā siyāti ṭhānametaṃ vijjati; itthī  tathāgato arahaṃ sammāsambuddho ^a^V0.0077^ea^ siyāti netaṃ ṭhānaṃ vijjati, puriso  tathāgato arahaṃ sammāsambuddho siyāti ṭhānametaṃ vijjati.</p>
              <p>[03] dve tathāgatā arahanto sammāsambuddhā apubbaṃ acarimaṃ ekissā  lokadhātuyā uppajjeyyuṃ vā dhammaṃ vā deseyyunti netaṃ ṭhānaṃ vijjati,  ekova tathāgato arahaṃ sammāsambuddho ekissā lokadhātuyā  uppajjissati vā dhammaṃ vā desessatīti ṭhānametaṃ vijjati.</p>
              <p>[03] tiṇṇaṃ duccaritānaṃ iṭṭho kanto piyo manāpo vipāko  bhavissatīti netaṃ ṭhānaṃ vijjati, tiṇṇaṃ duccaritānaṃ aniṭṭho akanto  appiyo amanāpo vipāko bhavissatīti ṭhānametaṃ vijjati ^a^P0.0094^ea^.  tiṇṇaṃ sucaritānaṃ aniṭṭho akanto appiyo amanāpo  vipāko bhavissatīti netaṃ ṭhānaṃ vijjati, tiṇṇaṃ sucaritānaṃ iṭṭho  kanto piyo manāpo vipāko bhavissatīti ṭhānametaṃ vijjati.</p>
              <p>[03] aññataro samaṇo vā brāhmaṇo vā kuhako lapako nemittako  kuhanalapananemittakattaṃ pubbaṅgamaṃ katvā pañca nīvaraṇe appahāya cetaso upakkilese   paññāya dubbalīkaraṇe catūsu satipaṭṭhānesu anupaṭṭhitassati {anupaṭṭhitasati (sī0)}   viharanto satta bojjhaṅge abhāvayitvā anuttaraṃ sammāsambodhiṃ  abhisambujjhissatīti netaṃ ṭhānaṃ vijjati, aññataro samaṇo vā  brāhmaṇo vā sabbadosāpagato pañca nīvaraṇe pahāya cetaso upakkilese  paññāya dubbalīkaraṇe catūsu satipaṭṭhānesu upaṭṭhitassati viharanto  satta bojjhaṅge bhāvayitvā anuttaraṃ sammāsambodhiṃ  abhisambujjhissatīti ṭhānametaṃ vijjati. yaṃ ettha ñāṇaṃ hetuso  ṭhānaso anodhiso idaṃ vuccati ṭhānāṭṭhānañāṇaṃ paṭhamaṃ tathāgatabalaṃ.</p>
              <p>[03] iti ṭhānāṭṭhānagatā sabbe khayadhammā vayadhammā virāgadhammā  nirodhadhammā keci saggūpagā keci apāyūpagā keci nibbānūpagā, evaṃ  bhagavā āha -- </p>
              <p>[03] 58^b^.^eb^ </p>
              <p>[24] sabbe ^a^M0.0079^ea^ sattā {passa saṃ0 ni0  1.133} marissanti,   maraṇantaṃ hi jīvitaṃ. </p>
              <p>[27] yathākammaṃ gamissanti, puññapāpaphalūpagā. </p>
              <p>[26] nirayaṃ pāpakammantā, puññakammā ca suggatiṃ. </p>
              <p>[22] apare ca maggaṃ bhāvetvā, parinibbantināsavāti {parinibbanti anāsavāti   (sī0 ka0)}..</p>
              <p>[03] ^b^sabbe^eb^ ^a^V0.0078^ea^ ^b^sattā^eb^ti ariyā ca anariyā ca sakkāyapariyāpannā  ca sakkāyavītivattā ca. ^b^marissantī^eb^ti dvīhi maraṇehi  dandhamaraṇena ca adandhamaraṇena ca, sakkāyapariyāpannānaṃ adandhamaraṇaṃ  sakkāyavītivattānaṃ dandhamaraṇaṃ. ^b^maraṇantaṃ hi jīvita^eb^nti khayā  āyussa indriyānaṃ uparodhā jīvitapariyanto maraṇapariyanto.  ^b^yathākammaṃ gamissantī^eb^ti kammassakatā.  ^b^puññapāpaphalūpagā^eb^ti kammānaṃ phaladassāvitā ca avippavāso ca.</p>
              <p>[03] ^b^nirayaṃ pāpakammantā^eb^ti apuññasaṅkhārā. ^b^puññakammā  ca suggati^eb^nti puññasaṅkhārā ^a^P0.0095^ea^ sugatiṃ gamissanti.  ^b^apare ca maggaṃ bhāvetvā, parinibbantināsavā^eb^ti sabbasaṅkhārānaṃ  samatikkamanaṃ. tenāha bhagavā -- ``sabbe...pe0... nāsavā''ti.</p>
              <p>[03] ``sabbe sattā marissanti, maraṇantaṃ hi jīvitaṃ. yathākammaṃ  gamissanti, puññapāpaphalūpagā. nirayaṃ pāpakammantā''ti āgāḷhā ca  nijjhāmā ca paṭipadā. ``apare ca maggaṃ bhāvetvā,  parinibbantināsavā''ti majjhimā paṭipadā. ``sabbe sattā  marissanti, maraṇantaṃ hi jīvitaṃ, yathākammaṃ gamissanti,  puññapāpaphalūpagā, nirayaṃ pāpakammantā''ti ayaṃ saṃkileso. evaṃ  saṃsāraṃ nibbattayati. ``sabbe sattā marissanti...pe0... nirayaṃ  pāpakammantā''ti ime tayo vaṭṭā dukkhavaṭṭo kammavaṭṭo kilesavaṭṭo.  ``apare ca maggaṃ bhāvetvā, parinibbantināsavā''ti tiṇṇaṃ vaṭṭānaṃ  vivaṭṭanā. ``sabbe sattā marissanti...pe0... nirayaṃ  pāpakammantā''ti ādīnavo, ``puññakammā ca suggati''nti assādo,  ``apare ca maggaṃ bhāvetvā, parinibbantināsavā''ti nissaraṇaṃ.  ``sabbe sattā marissanti...pe0... nirayaṃ pāpakammantā''ti hetu ca  phalañca, pañcakkhandhā phalaṃ, taṇhā hetu, ``apare ca maggaṃ bhāvetvā,  parinibbantināsavā''ti maggo ca phalañca. ``sabbe sattā  marissanti, maraṇantaṃ hi jīvitaṃ. yathākammaṃ gamissanti,  puññapāpaphalūpagā, nirayaṃ pāpakammantā''ti ayaṃ saṃkileso, so  saṃkileso tividho taṇhāsaṃkileso diṭṭhisaṃkileso  duccaritasaṃkilesoti. </p>
              <p>[03] 59^b^.^eb^ tattha ^a^M0.0080^ea^ taṇhāsaṃkileso tīhi  taṇhāhi niddisitabbo -- kāmataṇhāya bhavataṇhāya vibhavataṇhāya.  yena yena vā pana vatthunā ajjhosito, tena teneva niddisitabbo,  tassā vitthāro chattiṃsāya taṇhāya jāliniyā vicaritāni. tattha  diṭṭhisaṃkileso ucchedasassatena niddisitabbo, yena yena vā pana  vatthunā diṭṭhivasena abhinivisati, ``idameva ^a^P0.0096^ea^ saccaṃ  moghamañña''nti tena teneva niddisitabbo, tassā vitthāro dvāsaṭṭhi  diṭṭhigatāni. tattha duccaritasaṃkileso cetanā cetasikakammena  niddisitabbo, tīhi duccaritehi kāyaduccaritena vacīduccaritena  ^a^V0.0079^ea^ manoduccaritena, tassā vitthāro dasa akusalakammapathā. apare ca  maggaṃ bhāvetvā, parinibbantināsavāti idaṃ vodānaṃ.</p>
              <p>[03] tayidaṃ vodānaṃ tividhaṃ; taṇhāsaṃkileso samathena visujjhati,  so samatho samādhikkhandho, diṭṭhisaṃkileso vipassanāya visujjhati,  sā vipassanā paññākkhandho, duccaritasaṃkileso sucaritena  visujjhati, taṃ sucaritaṃ sīlakkhandho.</p>
              <p>[03] ``sabbe sattā marissanti, maraṇantaṃ hi jīvitaṃ, yathākammaṃ  gamissanti, puññapāpaphalūpagā, nirayaṃ pāpakammantā''ti  apuññappaṭipadā, ``puññakammā ca suggati''nti puññappaṭipadā,  ``apare ca maggaṃ bhāvetvā, parinibbantināsavā''ti  puññapāpasamatikkamappaṭipadā, tattha yā ca puññappaṭipadā yā ca  apuññappaṭipadā, ayaṃ ekā paṭipadā sabbatthagāminī ekā apāyesu,  ekā devesu, yā ca puññapāpasamatikkamā paṭipadā ayaṃ tattha tattha  gāminī paṭipadā.</p>
              <p>[03] tayo rāsī -- micchattaniyato rāsi, sammattaniyato rāsi,  aniyato rāsi, tattha yo ca micchattaniyato rāsi yo ca  sammattaniyato rāsi ekā paṭipadā tattha tattha gāminī, tattha yo  aniyato rāsi, ayaṃ sabbatthagāminī paṭipadā. kena kāraṇena?  paccayaṃ labhanto niraye upapajjeyya, paccayaṃ labhanto tiracchānayonīsu  upapajjeyya, paccayaṃ labhanto pettivisayesu ^a^P0.0097^ea^ upapajjeyya,  paccayaṃ labhanto asuresu upapajjeyya, paccayaṃ labhanto devesu upapajjeyya,  paccayaṃ labhanto manussesu upapajjeyya, paccayaṃ labhanto parinibbāyeyya,  tasmāyaṃ sabbatthagāminī paṭipadā, yaṃ ettha ñāṇaṃ hetuso ṭhānaso  anodhiso, idaṃ vuccati sabbatthagāminī paṭipadā ñāṇaṃ dutiyaṃ  tathāgatabalaṃ.</p>
              <p>[03] iti ^a^M0.0081^ea^ sabbatthagāminī paṭipadā anekadhātuloko,  tattha tattha gāminī paṭipadā nānādhātuloko. tattha katamo  anekadhātuloko? cakkhudhātu rūpadhātu cakkhuviññāṇadhātu, sotadhātu  saddadhātu sotaviññāṇadhātu, ghānadhātu gandhadhātu ghānaviññāṇadhātu,  jivhādhātu rasadhātu jivhāviññāṇadhātu, kāyadhātu phoṭṭhabbadhātu  kāyaviññāṇadhātu, manodhātu dhammadhātu manoviññāṇadhātu, pathavīdhātu,  āpodhātu, tejodhātu, vāyodhātu, ākāsadhātu, viññāṇadhātu,  kāmadhātu, byāpādadhātu, vihiṃsādhātu, nekkhammadhātu, abyāpādadhātu,  avihiṃsādhātu, dukkhadhātu, domanassadhātu ^a^V0.0080^ea^, avijjādhātu, sukhadhātu,  somanassadhātu, upekkhādhātu, rūpadhātu, arūpadhātu, nirodhadhātu,  saṅkhāradhātu, nibbānadhātu, ayaṃ anekadhātuloko.</p>
              <p>[03] tattha katamo nānādhātuloko? aññā cakkhudhātu, aññā  rūpadhātu, aññā cakkhuviññāṇadhātu. evaṃ sabbā. aññā  nibbānadhātu. yaṃ ettha ñāṇaṃ hetuso ṭhānaso anodhiso, idaṃ  vuccati anekadhātu nānādhātu ñāṇaṃ tatiyaṃ tathāgatabalaṃ. </p>
              <p>[03] 60^b^.^eb^ iti anekadhātu nānādhātukassa lokassa yaṃ  yadeva dhātuṃ sattā adhimuccanti, taṃ tadeva adhiṭṭhahanti abhinivisanti,  keci rūpādhimuttā, keci saddādhimuttā, keci gandhādhimuttā, keci  rasādhimuttā, keci phoṭṭhabbādhimuttā, keci dhammādhimuttā, keci  itthādhimuttā, keci purisādhimuttā, keci cāgādhimuttā, keci  hīnādhimuttā ^a^P0.0098^ea^, keci paṇītādhimuttā, keci devādhimuttā,  keci manussādhimuttā, keci nibbānādhimuttā. yaṃ ettha ñāṇaṃ hetuso  ṭhānaso anodhiso, ayaṃ veneyyo, ayaṃ na veneyyo, ayaṃ saggagāmī,  ayaṃ duggatigāmīti, idaṃ vuccati sattānaṃ nānādhimuttikatā ñāṇaṃ  catutthaṃ tathāgatabalaṃ.</p>
              <p>[03] iti te yathādhimuttā ca bhavanti, taṃ taṃ kammasamādānaṃ  samādiyanti. te chabbidhaṃ kammaṃ samādiyanti -- keci lobhavasena,  keci dosavasena, keci mohavasena, keci saddhāvasena, keci  vīriyavasena, keci paññāvasena. taṃ vibhajjamānaṃ duvidhaṃ --  saṃsāragāmi ca nibbānagāmi ca.</p>
              <p>[03] tattha yaṃ lobhavasena dosavasena mohavasena ca kammaṃ karoti,  idaṃ kammaṃ kaṇhaṃ kaṇhavipākaṃ. tattha yaṃ saddhāvasena kammaṃ karoti,  idaṃ kammaṃ sukkaṃ ^a^M0.0082^ea^ sukkavipākaṃ. tattha yaṃ lobhavasena  dosavasena mohavasena saddhāvasena ca kammaṃ karoti, idaṃ kammaṃ  kaṇhasukkaṃ kaṇhasukkavipākaṃ. tattha yaṃ vīriyavasena paññāvasena ca  kammaṃ karoti, idaṃ kammaṃ akaṇhaṃ asukkaṃ akaṇhāsukkavipākaṃ kammuttamaṃ  kammaseṭṭhaṃ kammakkhayāya saṃvattati.</p>
              <p>[03] cattāri kammasamādānāni. atthi kammasamādānaṃ paccuppannasukhaṃ  āyatiṃ dukkhavipākaṃ, atthi kammasamādānaṃ paccuppannadukkhaṃ āyatiṃ  sukhavipākaṃ, atthi kammasamādānaṃ paccuppannadukkhañceva āyatiṃ ca  dukkhavipākaṃ, atthi kammasamādānaṃ paccuppannasukhañceva āyatiṃ ca  sukhavipākaṃ. yaṃ evaṃ jātiyaṃ kammasamādānaṃ, iminā puggalena  akusalakammasamādānaṃ ^a^V0.0081^ea^ upacitaṃ avipakkaṃ vipākāya paccupaṭṭhitaṃ na ca  bhabbo abhinibbidhā gantunti taṃ ^a^P0.0099^ea^ bhagavā na ovadati.  yathā devadattaṃ kokālikaṃ sunakkhattaṃ licchaviputtaṃ, ye vā panaññepi  sattā micchattaniyatā imesañca puggalānaṃ upacitaṃ akusalaṃ na ca tāva  pāripūriṃ gataṃ, purā pāripūriṃ gacchati. purā phalaṃ nibbattayati, purā  maggamāvārayati, purā veneyyattaṃ samatikkamatīti te bhagavā asamatte  ovadati. yathā puṇṇañca govatikaṃ acelañca kukkuravatikaṃ. </p>
              <p>[03] 61^b^.^eb^ imassa ca puggalassa akusalakammasamādānaṃ  paripūramānaṃ maggaṃ āvārayissati purā pāripūriṃ gacchati, purā phalaṃ  nibbattayati, purā maggamāvārayati, purā veneyyattaṃ samatikkamatīti taṃ  bhagavā asamattaṃ ovadati. yathā āyasmantaṃ aṅgulimālaṃ.</p>
              <p>[03] sabbesaṃ mudumajjhādhimattatā. tattha mudu āneñjābhisaṅkhārā  majjhaṃ avasesakusalasaṅkhārā, adhimattaṃ akusalasaṅkhārā, yaṃ ettha  ñāṇaṃ hetuso ṭhānaso anodhiso, idaṃ diṭṭhadhammavedanīyaṃ, idaṃ  upapajjavedanīyaṃ, idaṃ aparāpariyavedanīyaṃ, idaṃ nirayavedanīyaṃ, idaṃ  tiracchānavedanīyaṃ, idaṃ pettivisayavedanīyaṃ, idaṃ asuravedanīyaṃ, idaṃ  devavedanīyaṃ, idaṃ manussavedanīyanti, idaṃ vuccati  atītānāgatapaccuppannānaṃ kammasamādānānaṃ hetuso ṭhānaso anodhiso  vipākavemattatā ñāṇaṃ pañcamaṃ tathāgatabalaṃ. </p>
              <p>[03] 62^b^.^eb^ iti tathā samādinnānaṃ kammānaṃ samādinnānaṃ  jhānānaṃ vimokkhānaṃ samādhīnaṃ samāpattīnaṃ ayaṃ saṃkileso, idaṃ  vodānaṃ, idaṃ vuṭṭhānaṃ, evaṃ saṃkilissati, evaṃ vodāyati, evaṃ  vuṭṭhahatīti ñāṇaṃ anāvaraṇaṃ.</p>
              <p>[03] tattha ^a^M0.0083^ea^ kati jhānāni? cattāri ^a^P0.0100^ea^  jhānāni. kati vimokkhā? ekādasa ca aṭṭha ca satta ca  tayo ca dve ca. kati samādhī? tayo samādhī -- savitakko  savicāro samādhi, avitakko vicāramatto samādhi, avitakko  avicāro samādhi. kati samāpattiyo? pañca samāpattiyo --  saññāsamāpatti asaññāsamāpatti nevasaññānāsaññāsamāpatti  vibhūtasaññāsamāpatti {vibhūtasamāpatti (sī0 ka0)} nirodhasamāpatti.</p>
              <p>[03] tattha katamo saṃkileso? paṭhamajjhānassa kāmarāgabyāpādā  saṃkileso. ye ca kukkuṭajhāyī dve paṭhamakā yo vā pana koci  hānabhāgiyo samādhi, ayaṃ saṃkileso. tattha katamaṃ ^a^V0.0082^ea^  vodānaṃ,  nīvaraṇapārisuddhi, paṭhamassa jhānassa ye ca kukkuṭajhāyī dve pacchimakā  yo vā pana koci visesabhāgiyo samādhi, idaṃ vodānaṃ. tattha  katamaṃ vuṭṭhānaṃ? yaṃ samāpattivuṭṭhānakosallaṃ, idaṃ vuṭṭhānaṃ. yaṃ ettha  ñāṇaṃ hetuso ṭhānaso anodhiso, idaṃ vuccati sabbesaṃ  jhānavimokkhasamādhisamāpattīnaṃ saṃkilesavodānavuṭṭhānañāṇaṃ chaṭṭhaṃ  tathāgatabalaṃ. </p>
              <p>[03] 63^b^.^eb^ iti tasseva samādhissa tayo dhammā parivārā  indriyāni balāni vīriyamiti, tāniyeva indriyāni vīriyavasena  balāni bhavanti, ādhipateyyaṭṭhena indriyāni, akampiyaṭṭhena balāni,  iti tesaṃ mudumajjhādhimattatā ayaṃ mudindriyo ayaṃ majjhindriyo ayaṃ  tikkhindriyoti. tattha bhagavā tikkhindriyaṃ saṃkhittena ovādena  ovadati, majjhindriyaṃ bhagavā saṃkhittavitthārena ovadati, mudindriyaṃ  bhagavā vitthārena ovadati. tattha bhagavā tikkhindriyassa mudukaṃ  dhammadesanaṃ upadisati, majjhindriyassa bhagavā mudutikkhadhammadesanaṃ  ^a^P0.0101^ea^ upadisati, mudindriyassa bhagavā tikkhaṃ dhammadesanaṃ  upadisati. tattha bhagavā tikkhindriyassa samathaṃ upadisati,  majjhindriyassa bhagavā samathavipassanaṃ upadisati, mudindriyassa  bhagavā vipassanaṃ upadisati. tattha bhagavā tikkhindriyassa  nissaraṇaṃ upadisati, majjhindriyassa bhagavā ādīnavañca  nissaraṇañca upadisati, mudindriyassa bhagavā assādañca ādīnavañca  nissaraṇañca upadisati. tattha bhagavā tikkhindriyassa  adhipaññāsikkhāya paññāpayati, majjhindriyassa bhagavā  adhicittasikkhāya paññāpayati, mudindriyassa bhagavā  adhisīlasikkhāya paññāpayati. </p>
              <p>[01] yaṃ ^a^M0.0084^ea^ ettha ñāṇaṃ hetuso ṭhānaso  anodhiso ayaṃ imaṃ bhūmiṃ bhāvanañca gato, imāya velāya imāya  anusāsaniyā evaṃ dhātuko cāyaṃ ayaṃ cassa āsayo ayañca anusayo  iti, idaṃ vuccati parasattānaṃ parapuggalānaṃ indriyaparopariyattavemattatā  ñāṇaṃ sattamaṃ tathāgatabalaṃ.</p>
              <p>[03] iti tattha yaṃ anekavihitaṃ pubbenivāsaṃ anussarati.  seyyathidaṃ, ekampi jātiṃ dvepi jātiyo tissopi jātiyo  catassopi jātiyo pañcapi jātiyo dasapi jātiyo vīsampi  jātiyo tiṃsampi jātiyo cattārīsampi jātiyo paññāsampi  jātiyo jātisatampi jātisahassampi jātisatasahassampi  anekānipi jātisatāni anekānipi jātisahassāni anekānipi  jātisatasahassāni anekepi saṃvaṭṭakappe anekepi vivaṭṭakappe anekepi  saṃvaṭṭavivaṭṭakappe. amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ. tatrāpāsiṃ evaṃnāmo ^a^V0.0083^ea^ evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so ^a^P0.0102^ea^ tato  cuto idhūpapannoti, iti sākāraṃ sauddesaṃ anekavihitaṃ pubbenivāsaṃ  anussarati. </p>
              <p>[03] 64^b^.^eb^ tattha saggūpagesu ca sattesu manussūpagesu ca  sattesu apāyūpagesu ca sattesu imassa puggalassa lobhādayo ussannā  alobhādayo mandā, imassa puggalassa alobhādayo ussannā lobhādayo  mandā, ye vā pana ussannā ye vā pana mandā imassa puggalassa  imāni indriyāni upacitāni imassa puggalassa imāni indriyāni  anupacitāni amukāya vā kappakoṭiyaṃ kappasatasahasse vā  kappasahasse vā kappasate vā kappe vā antarakappe vā upaḍḍhakappe vā  saṃvacchare vā upaḍḍhasaṃvacchare vā māse vā pakkhe vā divase vā muhutte  vā iminā pamādena vā pasādena vāti. taṃ taṃ bhavaṃ bhagavā  anussaranto asesaṃ jānāti, tattha yaṃ dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānāti ime vata  bhonto sattā kāyaduccaritena samannāgatā vacīduccaritena samannāgatā  manoduccaritena samannāgatā ariyānaṃ upavādakā micchādiṭṭhikā  ^a^M0.0085^ea^ micchādiṭṭhikammasamādānā, te kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapannā.</p>
              <p>[03] ime vā pana bhonto sattā kāyasucaritena samannāgatā  vacīsucaritena samannāgatā manosucaritena samannāgatā ariyānaṃ  anupavādakā sammādiṭṭhikā sammādiṭṭhikammasamādānā, te kāyassa bhedā  paraṃ maraṇā sugatiṃ saggaṃ lokaṃ upapannā, tattha saggūpagesu ca sattesu  manussūpagesu ca sattesu apāyūpagesu ca sattesu iminā puggalena  evarūpaṃ kammaṃ amukāya kappakoṭiyaṃ upacitaṃ kappasatasahasse vā  kappasahasse vā ^a^P0.0103^ea^ kappasate vā kappe vā antarakappe vā  upaḍḍhakappe vā saṃvacchare vā upaḍḍhasaṃvacchare vā māse vā pakkhe vā  divase vā muhutte vā iminā pamādena vā pasādena vāti. imāni  bhagavato dve ñāṇāni -- pubbenivāsānussatiñāṇañca dibbacakkhu ca  aṭṭhamaṃ navamaṃ tathāgatabalaṃ.</p>
              <p>[03] iti tattha yaṃ sabbaññutā pattā viditā sabbadhammā virajaṃ  vītamalaṃ uppannaṃ sabbaññutañāṇaṃ nihato māro bodhimūle, idaṃ bhagavato  dasamaṃ balaṃ sabbāsavaparikkhayaṃ ñāṇaṃ. dasabalasamannāgatā hi buddhā  bhagavantoti. </p>
              <p>[06] niyutto vicayo hārasampāto. </p>
            </h4>
            <h4>
              <h4n> 3. yuttihārasampāto </h4n>
              <p>[03] 65^b^.^eb^ </p>
              <p>[21] tattha ^a^V0.0084^ea^ katamo yuttihārasampāto? </p>
              <p>[27] ``tasmā rakkhitacittassa, sammāsaṅkappagocaro. </p>
              <p>[26] sammādiṭṭhipurekkhāro, ñatvāna udayabbayaṃ. </p>
              <p>[22] thinamiddhābhibhū bhikkhu, sabbā duggatiyo jahe''ti..</p>
              <p>[03] ``tasmā rakkhitacittassa, sammāsaṅkappagocaro''ti  rakkhitacittassa sammāsaṅkappagocaro bhavissatīti yujjati,  sammāsaṅkappagocaro sammādiṭṭhi bhavissatīti yujjati,  sammādiṭṭhipurekkhāro viharanto udayabbayaṃ paṭivijjhissatīti yujjati,  udayabbayaṃ paṭivijjhanto sabbā duggatiyo jahissatīti yujjati.  sabbā duggatiyo jahanto sabbāni duggativinipātabhayāni  samatikkamissatīti yujjatīti. </p>
              <p>[06] niyutto yuttihārasampāto. </p>
            </h4>
            <h4>
              <h4n> 4. padaṭṭhānahārasampāto </h4n>
              <p>[03] 66^b^.^eb^ tattha ^a^P0.0104^ea^ ^a^M0.0086^ea^ katamo  padaṭṭhāno hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassā''ti tiṇṇaṃ sucaritānaṃ padaṭṭhānaṃ.  ``sammāsaṅkappagocaro''ti samathassa padaṭṭhānaṃ.  ``sammādiṭṭhipurekkhāro''ti vipassanāya padaṭṭhānaṃ. ``ñatvāna  udayabbaya''nti dassanabhūmiyā padaṭṭhānaṃ. ``thinamiddhābhibhū  bhikkhū''ti vīriyassa padaṭṭhānaṃ. ``sabbā duggatiyo jahe''ti  bhāvanāya padaṭṭhānaṃ. </p>
              <p>[06] niyutto padaṭṭhāno hārasampāto. </p>
            </h4>
            <h4>
              <h4n> 5. lakkhaṇahārasampāto </h4n>
              <p>[03] 67^b^.^eb^ tattha ^a^V0.0085^ea^ katamo lakkhaṇo hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassa, sammāsaṅkappagocaro''ti idaṃ satindriyaṃ,  satindriye gahite gahitāni bhavanti pañcindriyāni.  ``sammādiṭṭhipurekkhāro''ti sammādiṭṭhiyā gahitāya gahito bhavati  ariyo aṭṭhaṅgiko maggo. taṃ kissa hetu? sammādiṭṭhito hi  sammāsaṅkappo pabhavati, sammāsaṅkappato sammāvācā pabhavati,  sammāvācāto sammākammanto pabhavati, sammākammantato sammāājīvo  pabhavati, sammāājīvato sammāvāyāmo pabhavati, sammāvāyāmato  sammāsati pabhavati, sammāsatito sammāsamādhi pabhavati,  sammāsamādhito sammāvimutti pabhavati, sammāvimuttito  sammāvimuttiñāṇadassanaṃ pabhavati. </p>
              <p>[06] niyutto lakkhaṇo hārasampāto. </p>
            </h4>
            <h4>
              <h4n> 6. catubyūhahārasampāto </h4n>
              <p>[03] 68^b^.^eb^ tattha ^a^P0.0105^ea^ katamo catubyūho  hārasampāto.</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassā''ti rakkhitaṃ paripālīyatīti esā  nirutti. idha bhagavato ko adhippāyo? ye duggatīhi  parimuccitukāmā bhavissanti, te dhammacārino bhavissantīti ayaṃ  ettha bhagavato adhippāyo. kokāliko hi sāriputtamoggallānesu  ^a^M0.0087^ea^ theresu cittaṃ padosayitvā mahāpadumaniraye upapanno.  bhagavā ca satiārakkhena cetasā samannāgato, suttamhi vuttaṃ ``satiyā  cittaṃ rakkhitabba''nti. </p>
              <p>[06] niyutto catubyūho hārasampāto. </p>
            </h4>
            <h4>
              <h4n> 7. āvaṭṭahārasampāto </h4n>
              <p>[03] 69^b^.^eb^ tattha ^a^V0.0086^ea^ katamo āvaṭṭo hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassa, sammāsaṅkappagocaro''ti samatho {ayaṃ samatho (sī0 ka0)}.  ``sammādiṭṭhipurekkhāro''ti vipassanā. ``ñatvāna udayabbaya''nti  dukkhapariññā. ``thinamiddhābhibhū bhikkhū''ti samudayapahānaṃ.  ``sabbā duggatiyo jahe''ti nirodho {ayaṃ nirodho (sī0 ka0)}.   imāni cattāri saccāni. </p>
              <p>[06] niyutto āvaṭṭo hārasampāto. </p>
            </h4>
            <h4>
              <h4n> 8. vibhattihārasampāto </h4n>
              <p>[03] 70^b^.^eb^ tattha katamo vibhattihārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  kusalapakkho kusalapakkhena niddisitabbo. akusalapakkho  akusalapakkhena niddisitabbo. </p>
              <p>[06] niyutto vibhattihārasampāto. </p>
            </h4>
            <h4>
              <h4n> 9. parivattanahārasampāto </h4n>
              <p>[03] 71^b^.^eb^ tattha ^a^P0.0106^ea^ katamo parivattano hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  samathavipassanāya bhāvitāya nirodho phalaṃ, pariññātaṃ dukkhaṃ,  samudayo pahīno, maggo bhāvito paṭipakkhena. </p>
              <p>[06] niyutto parivattano hārasampāto. </p>
            </h4>
            <h4>
              <h4n> 10. vevacanahārasampāto </h4n>
              <p>[03] 72^b^.^eb^ tattha ^a^V0.0087^ea^ ^a^M0.0088^ea^ katamo vevacano  hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassā''ti cittaṃ mano viññāṇaṃ manindriyaṃ  manāyatanaṃ vijānanā vijānitattaṃ, idaṃ vevacanaṃ.  ``sammāsaṅkappagocaro''ti nekkhammasaṅkappo abyāpādasaṅkappo  avihiṃsāsaṅkappo, idaṃ vevacanaṃ. ``sammādiṭṭhipurekkhāro''ti  sammādiṭṭhi nāma paññāsatthaṃ paññākhaggo paññāratanaṃ paññāpajjoto  paññāpatodo paññāpāsādo, idaṃ vevacanaṃ. </p>
              <p>[06] niyutto vevacano hārasampāto. </p>
            </h4>
            <h4>
              <h4n> 11. paññattihārasampāto </h4n>
              <p>[03] 73^b^.^eb^ tattha katamo paññattihārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassā''ti padaṭṭhānapaññatti satiyā.  ``sammāsaṅkappagocaro''ti bhāvanāpaññatti samathassa.  ``sammādiṭṭhipurekkhāro, ñatvāna udayabbaya''nti dassanabhūmiyā  nikkhepapaññatti. ``thinamiddhābhibhū bhikkhū''ti samudayassa  anavasesappahānapaññatti, ``sabbā duggatiyo jahe''ti bhāvanāpaññatti  maggassa. </p>
              <p>[06] niyutto paññattihārasampāto. </p>
            </h4>
            <h4>
              <h4n> 12. otaraṇahārasampāto </h4n>
              <p>[03] 74^b^.^eb^ tattha ^a^P0.0107^ea^ katamo otaraṇo  hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ``tasmā rakkhitacittassa, sammāsaṅkappagocaro'' ^a^V0.0088^ea^.  ``sammādiṭṭhipurekkhāro''ti sammādiṭṭhiyā gahitāya gahitāni bhavanti  pañcindriyāni, ayaṃ indriyehi otaraṇā.</p>
              <p>[03] tāniyeva indriyāni vijjā, vijjuppādā avijjānirodho,  avijjānirodhā saṅkhāranirodho, saṅkhāranirodhā viññāṇanirodho,  evaṃ sabbaṃ, ayaṃ paṭiccasamuppādena otaraṇā.</p>
              <p>[03] tāniyeva pañcindriyāni tīhi khandhehi saṅgahitāni --  sīlakkhandhena samādhikkhandhena paññākkhandhena. ayaṃ khandhehi  otaraṇā.</p>
              <p>[03] tāni ^a^M0.0089^ea^ yeva pañcindriyāni saṅkhārapariyāpannāni.  ye saṅkhārā anāsavā no ca bhavaṅgā, te saṅkhārā  dhammadhātusaṅgahitā, ayaṃ dhātūhi otaraṇā.</p>
              <p>[03] sā dhammadhātu dhammāyatanapariyāpannā, yaṃ āyatanaṃ anāsavaṃ no  ca bhavaṅgaṃ, ayaṃ āyatanehi otaraṇā. </p>
              <p>[06] niyutto otaraṇo hārasampāto. </p>
            </h4>
            <h4>
              <h4n> 13. sodhanahārasampāto </h4n>
              <p>[03] 75^b^.^eb^ tattha katamo sodhano hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  yattha ārambho suddho, so pañho visajjito bhavati. yattha pana  ārambho na suddho, na tāva so pañho visajjito bhavati. </p>
              <p>[06] niyutto sodhano hārasampāto. </p>
            </h4>
            <h4>
              <h4n> 14. adhiṭṭhānahārasampāto </h4n>
              <p>[03] 76^b^.^eb^ tattha katamo adhiṭṭhāno hārasampāto?</p>
              <p>[03] tasmā ^a^V0.0089^ea^ rakkhitacittassa, sammāsaṅkappagocaroti gāthā. tasmā  rakkhitacittassāti ekattatā. cittaṃ mano viññāṇaṃ, ayaṃ vemattatā.  sammāsaṅkappagocaroti ekattatā. nekkhammasaṅkappo  abyāpādasaṅkappo avihiṃsāsaṅkappo ^a^P0.0108^ea^ ayaṃ vemattatā.  sammādiṭṭhipurekkhāroti ekattatā. sammādiṭṭhi nāma yaṃ dukkhe ñāṇaṃ  dukkhasamudaye ñāṇaṃ dukkhanirodhe ñāṇaṃ dukkhanirodhagāminiyā  paṭipadāya ñāṇaṃ magge ñāṇaṃ hetumhi ñāṇaṃ hetusamuppannesu dhammesu ñāṇaṃ  paccaye ñāṇaṃ paccayasamuppannesu dhammesu ñāṇaṃ, yaṃ tattha tattha yathābhūtaṃ  ñāṇadassanaṃ abhisamayo sampaṭivedho saccāgamanaṃ, ayaṃ vemattatā.  ñatvāna udayabbayanti ekattatā, udayena avijjāpaccayā saṅkhārā,  saṅkhārapaccayā viññāṇaṃ, evaṃ sabbaṃ samudayo bhavati. vayena  avijjānirodhā saṅkhāranirodho, evaṃ sabbaṃ nirodho hoti, ayaṃ  vemattatā. thinamiddhābhibhū bhikkhūti ekattatā, thinaṃ nāma yā  cittassa akallatā akammaniyatā, middhaṃ nāma yaṃ kāyassa līnattaṃ,  ayaṃ vemattatā. sabbā duggatiyo jaheti ekattatā, devamanusse vā  upanidhāya ^a^M0.0090^ea^ apāyā duggati, nibbānaṃ vā upanidhāya  sabbā upapattiyo duggati, ayaṃ vemattatā. </p>
              <p>[06] niyutto adhiṭṭhāno hārasampāto. </p>
            </h4>
            <h4>
              <h4n> 15. parikkhārahārasampāto </h4n>
              <p>[03] 77^b^.^eb^ tattha katamo parikkhāro hārasampāto?</p>
              <p>[03] ``tasmā rakkhitacittassa, sammāsaṅkappagocaro''ti gāthā.  ayaṃ samathavipassanāya parikkhāro. </p>
              <p>[06] niyutto parikkhāro hārasampāto. </p>
            </h4>
            <h4>
              <h4n> 16. samāropanahārasampāto </h4n>
              <p>[03] 78^b^.^eb^ tattha katamo samāropano hārasampāto? </p>
              <p>[21] ``tasmā ^a^V0.0090^ea^ rakkhitacittassa, sammāsaṅkappagocaro. </p>
              <p>[27] sammādiṭṭhipurekkhāro, ñatvāna udayabbayaṃ. </p>
              <p>[22] thinamiddhābhibhū bhikkhu, sabbā duggatiyo jahe''ti..</p>
              <p>[03] tasmā ^a^P0.0109^ea^ rakkhitacittassāti tiṇṇaṃ sucaritānaṃ  padaṭṭhānaṃ, citte rakkhite taṃ rakkhitaṃ bhavati kāyakammaṃ vacīkammaṃ  manokammaṃ. sammādiṭṭhipurekkhāroti sammādiṭṭhiyā bhāvitāya bhāvito  bhavati ariyo aṭṭhaṅgiko maggo. kena kāraṇena? sammādiṭṭhito  hi sammāsaṅkappo pabhavati, sammāsaṅkappato sammāvācā pabhavati,  sammāvācāto sammākammanto pabhavati, sammākammantato sammāājīvo  pabhavati, sammāājīvato sammāvāyāmo pabhavati, sammāvāyāmato  sammāsati pabhavati, sammāsatito sammāsamādhi pabhavati,  sammāsamādhito sammāvimutti pabhavati, sammāvimuttito  sammāvimuttiñāṇadassanaṃ pabhavati. ayaṃ anupādiseso puggalo  anupādisesā ca nibbānadhātu. </p>
              <p>[06] niyutto samāropano hārasampāto.</p>
              <p>[03] tenāha ^a^M0.0091^ea^ āyasmā  mahākaccāyano -- </p>
              <p>[21] ``soḷasa hārā paṭhamaṃ, disalocanato disā  viloketvā. </p>
              <p>[22] saṅkhipiya aṅkusena hi, nayehi tīhi niddise  sutta''nti.. </p>
              <p>[06] niyutto hārasampāto. </p>
            </h4>
          </h3>
        </h2>
        <h2>
          <h2n> nayasamuṭṭhānaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 79^b^.^eb^ tattha katamaṃ nayasamuṭṭhānaṃ? pubbā koṭi na  paññāyati avijjāyaca bhavataṇhāya ca, tattha avijjānīvaraṇaṃ  taṇhāsaṃyojanaṃ. avijjānīvaraṇā sattā avijjāsaṃyuttā {avijjāya saṃyuttā (sī0 ka0)}  avijjāpakkhena vicaranti, te vuccanti diṭṭhicaritāti.  taṇhāsaṃyojanā sattā taṇhāsaṃyuttā taṇhāpakkhena vicaranti, te vuccanti  taṇhācaritāti. diṭṭhicaritā ^a^P0.0110^ea^ ito bahiddhā  pabbajitā attakilamathānuyogamanuyuttā viharanti. taṇhācaritā ito  bahiddhā pabbajitā kāmesu kāmasukhallikānuyogamanuyuttā viharanti.</p>
              <p>[03] tattha ^a^V0.0091^ea^ kiṃkāraṇaṃ yaṃ diṭṭhicaritā ito bahiddhā pabbajitā  attakilamathānuyogamanuyuttā viharanti, taṇhācaritā ito bahiddhā  pabbajitā kāmesu kāmasukhallikānuyogamanuyuttā viharanti? ito  bahiddhā natthi saccavavatthānaṃ, kuto catusaccappakāsanā vā  samathavipassanākosallaṃ vā upasamasukhappatti vā! te upasamasukhassa  anabhiññā viparītacetā evamāhaṃsu ``natthi sukhena sukhaṃ, dukkhena  nāma sukhaṃ adhigantabba''nti. yo kāme paṭisevati, so lokaṃ  vaḍḍhayati, yo lokaṃ vaḍḍhayati, so bahuṃ puññaṃ pasavatīti te  evaṃsaññī evaṃdiṭṭhī dukkhena sukhaṃ patthayamānā kāmesu puññasaññī  attakilamathānuyogamanuyuttā ca viharanti kāmasukhallikānuyogamanuyuttā  ca, te tadabhiññā santā rogameva vaḍḍhayanti, gaṇḍameva vaḍḍhayanti,  sallameva vaḍḍhayanti, te rogābhitunnā gaṇḍapaṭipīḷitā sallānuviddhā  nirayatiracchānayonipetāsuresu ummujjanimujjāni karontā  ugghātanigghātaṃ paccanubhontā rogagaṇḍasallabhesajjaṃ na vindanti. tattha  attakilamathānuyogo kāmasukhallikānuyogo ca saṃkileso,  samathavipassanā vodānaṃ. attakilamathānuyogo kāmasukhallikānuyogo  ca rogo, samathavipassanā roganigghātakabhesajjaṃ.  attakilamathānuyogo kāmasukhallikānuyogo ca gaṇḍo, samathavipassanā  gaṇḍanigghātakabhesajjaṃ ^a^M0.0092^ea^. attakilamathānuyogo  kāmasukhallikānuyogo ca sallo, samathavipassanā salluddharaṇabhesajjaṃ.</p>
              <p>[03] tattha saṃkileso dukkhaṃ, tadabhisaṅgo taṇhā samudayo,  taṇhānirodho dukkhanirodho, samathavipassanā dukkhanirodhagāminī  paṭipadā, imāni ^a^P0.0111^ea^ cattāri saccāni. dukkhaṃ  pariññeyyaṃ, samudayo pahātabbo, maggo bhāvetabbo, nirodho  sacchikātabbo. </p>
              <p>[03] 80^b^.^eb^ tattha diṭṭhicaritā rūpaṃ attato upagacchanti.  vedanaṃ...pe0... saññaṃ...pe0... saṅkhāre...pe0... viññāṇaṃ attato  upagacchanti. taṇhācaritā rūpavantaṃ attānaṃ upagacchanti. attani  vā rūpaṃ, rūpasmiṃ vā attānaṃ, vedanāvantaṃ...pe0...  saññāvantaṃ...pe0... saṅkhāravantaṃ...pe0... viññāṇavantaṃ attānaṃ  upagacchanti, attani vā viññāṇaṃ, viññāṇasmiṃ vā attānaṃ, ayaṃ  vuccati vīsativatthukā sakkāyadiṭṭhi.</p>
              <p>[03] tassā paṭipakkho lokuttarā sammādiṭṭhi, anvāyikā  sammāsaṅkappo sammāvācā sammākammanto sammāājīvo sammāvāyāmo  sammāsati sammāsamādhi, ayaṃ ariyo aṭṭhaṅgiko maggo. te tayo  khandhā sīlakkhandho samādhikkhandho paññākkhandho. sīlakkhandho  samādhikkhandho ca samatho, paññākkhandho vipassanā. tattha sakkāyo  dukkhaṃ, sakkāyasamudayo dukkhasamudayo, sakkāyanirodho ^a^V0.0092^ea^ dukkhanirodho,  ariyo aṭṭhaṅgiko maggo dukkhanirodhagāminī paṭipadā, imāni  cattāri saccāni. dukkhaṃ pariññeyyaṃ, samudayo pahātabbo, maggo  bhāvetabbo, nirodho sacchikātabbo.</p>
              <p>[03] tattha ye rūpaṃ attato upagacchanti. vedanaṃ...pe0...  saññaṃ...pe0... saṅkhāre...pe0... viññāṇaṃ attato upagacchanti.  ime vuccanti ``ucchedavādino''ti. ye rūpavantaṃ attānaṃ  upagacchanti. attani vā rūpaṃ, rūpasmiṃ vā attānaṃ. ye  vedanāvantaṃ...pe0... ye saññāvantaṃ...pe0... ye saṅkhāravantaṃ...pe0...  ye viññāṇavantaṃ attānaṃ upagacchanti, attani vā viññāṇaṃ,  viññāṇasmiṃ vā attānaṃ. ime vuccanti ``sassatavādino''ti, tattha  ucchedasassatavādā ubho antā, ayaṃ saṃsārapavatti. tassa ^a^P0.0112^ea^  paṭipakkho majjhimā paṭipadā ariyo aṭṭhaṅgiko maggo, ayaṃ  saṃsāranivatti. tattha pavatti dukkhaṃ, tadabhisaṅgo taṇhā samudayo,  taṇhānirodho dukkhanirodho, ariyo aṭṭhaṅgiko maggo  dukkhanirodhagāminī ^a^M0.0093^ea^ paṭipadā, imāni cattāri saccāni.  dukkhaṃ pariññeyyaṃ, samudayo pahātabbo, maggo bhāvetabbo, nirodho  sacchikātabbo.</p>
              <p>[03] tattha ucchedasassataṃ samāsato vīsativatthukā sakkāyadiṭṭhi,  vitthārato dvāsaṭṭhi diṭṭhigatāni, tesaṃ paṭipakkho tecattālīsaṃ  bodhipakkhiyā dhammā aṭṭha vimokkhā dasa kasiṇāyatanāni. dvāsaṭṭhi diṭṭhigatāni   mohajālaṃ anādianidhanappavattaṃ. tecattālīsaṃ {tetālīsaṃ (sī0)}   bodhipakkhiyā dhammā ñāṇavajiraṃ mohajālappadālanaṃ. tattha moho  avijjā, jālaṃ bhavataṇhā, tena vuccati ``pubbā koṭi na paññāyati  avijjāya ca bhavataṇhāya cā''ti. </p>
              <p>[03] 81^b^.^eb^ tattha diṭṭhicarito asmiṃ sāsane pabbajito  sallekhānusantatavutti bhavati sallekhe tibbagāravo. taṇhācarito  asmiṃ sāsane pabbajito sikkhānusantatavutti bhavati sikkhāya  tibbagāravo. diṭṭhicarito sammattaniyāmaṃ okkamanto dhammānusārī  bhavati. taṇhācarito sammattaniyāmaṃ okkamanto saddhānusārī bhavati,  diṭṭhicarito sukhāya paṭipadāya dandhābhiññāya khippābhiññāya ca  niyyāti. taṇhācarito dukkhāya paṭipadāya dandhābhiññāya  khippābhiññāya ca niyyāti.</p>
              <p>[03] tattha kiṃkāraṇaṃ, yaṃ taṇhācarito dukkhāya paṭipadāya  dandhābhiññāya khippābhiññāya ca niyyāti, tassa hi kāmā  apariccattā bhavanti, so ^a^P0.0113^ea^ kāmehi viveciyamāno  dukkhena paṭinissarati ^a^V0.0093^ea^ dandhañca dhammaṃ ājānāti? yo panāyaṃ  diṭṭhicarito ayaṃ āditoyeva kāmehi anatthiko bhavati. so tato  viveciyamāno khippañca paṭinissarati, khippañca dhammaṃ ājānāti.  dukkhāpi paṭipadā duvidhā dandhābhiññā ca khippābhiññā ca.  sukhāpi paṭipadā duvidhā dandhābhiññā ca khippābhiññā ca. sattāpi  duvidhā mudindriyāpi tikkhindriyāpi. ye mudindriyā, te dandhañca  paṭinissaranti dandhañca dhammaṃ ājānanti. ye tikkhindriyā, te  khippañca paṭinissaranti, khippañca dhammaṃ ājānanti, imā catasso  paṭipadā. ye hi keci niyyiṃsu vā niyyanti vā niyyissanti  vā, te imāhi eva catūhi paṭipadāhi. evaṃ ariyā catukkamaggaṃ  paññāpenti abudhajanasevitāya bālakantāya rattavāsiniyā nandiyā  bhavataṇhāya avaṭṭanatthaṃ {āvaṭṭanatthaṃ (sī0 ka0)}. ayaṃ vuccati   nandiyāvaṭṭassa nayassa bhūmīti, tenāha ``taṇhañca avijjampi ca samathenā''ti. </p>
              <p>[03] 82^b^.^eb^ veyyākaraṇesu ^a^M0.0094^ea^ hi ye  kusalākusalāti te duvidhā upaparikkhitabbā -- lokavaṭṭānusārī ca  lokavivaṭṭānusārī ca. vaṭṭaṃ nāma saṃsāro. vivaṭṭaṃ nibbānaṃ.  kammakilesā hetu saṃsārassa. tattha kammaṃ cetanā cetasikañca  niddisitabbaṃ. taṃ kathaṃ daṭṭhabbaṃ? upacayena sabbepi kilesā catūhi  vipallāsehi niddisitabbā. te kattha daṭṭhabbā? dasa vatthuke  kilesapuñje. katamāni ^a^P0.0114^ea^ dasa vatthūni? cattāro  āhārā, cattāro vipallāsā, cattāri upādānāni, cattāro yogā,  cattāro ganthā, cattāro āsavā, cattāro oghā, cattāro sallā,  catasso viññāṇaṭṭhitiyo cattāri agatigamanāni. paṭhame āhāre  paṭhamo vipallāso, dutiye āhāre dutiyo vipallāso, tatiye āhāre  tatiyo vipallāso, catutthe āhāre catuttho vipallāso. paṭhame  vipallāse paṭhamaṃ upādānaṃ. dutiye vipallāse dutiyaṃ upādānaṃ, tatiye  vipallāse tatiyaṃ upādānaṃ, catutthe vipallāse catutthaṃ upādānaṃ. paṭhame  upādāne paṭhamo yogo, dutiye upādāne dutiyo yogo, tatiye  upādāne tatiyo yogo, catutthe upādāne catuttho yogo. paṭhame yoge  paṭhamo gantho, dutiye yoge dutiyo gantho, tatiye yoge tatiyo  gantho, catutthe yoge catuttho gantho, paṭhame ganthe paṭhamo āsavo,  dutiye ganthe dutiyo āsavo, tatiye ganthe tatiyo āsavo, catutthe  ganthe catuttho āsavo. paṭhame āsave paṭhamo ogho, dutiye āsave  dutiyo ogho, tatiye āsave tatiyo ogho, catutthe āsave catuttho  ogho. paṭhame oghe paṭhamo sallo, dutiye oghe dutiyo sallo,  tatiye oghe tatiyo sallo, catutthe oghe catuttho sallo. paṭhame salle  paṭhamā viññāṇaṭṭhiti, dutiye salle dutiyā viññāṇaṭṭhiti, tatiye salle  tatiyā viññāṇaṭṭhiti, catutthe salle catutthī {catutthā (sī0)} viññāṇaṭṭhiti, paṭhamāyaṃ  viññāṇaṭṭhitiyaṃ paṭhamaṃ agatigamanaṃ. dutiyāyaṃ viññāṇaṭṭhitiyaṃ  ^a^V0.0094^ea^ dutiyaṃ agatigamanaṃ. tatiyāyaṃ viññāṇaṭṭhitiyaṃ tatiyaṃ agatigamanaṃ,  catutthiyaṃ {catutthāyaṃ (sī0)} viññāṇaṭṭhitiyaṃ catutthaṃ agatigamanaṃ. </p>
              <p>[03] 83^b^.^eb^ tattha ^a^M0.0095^ea^ yo ca kabaḷīkāro  āhāro phasso āhāro, ime taṇhācaritassa puggalassa upakkilesā.  yo ca manosañcetanāhāro yo ca viññāṇāhāro, ime diṭṭhicaritassa  puggalassa upakkilesā. tattha yo ca ``asubhe subha''nti vipallāso,  yo ca ``dukkhe sukha''nti vipallāso, ime taṇhācaritassa puggalassa  upakkilesā. yo ca ``anicce nicca''nti vipallāso, yo ca  ``anattani attā''ti vipallāso, ime diṭṭhicaritassa puggalassa  upakkilesā. tattha ^a^P0.0115^ea^ yañca kāmupādānaṃ yañca  bhavupādānaṃ, ime taṇhācaritassa puggalassa upakkilesā. yañca  diṭṭhupādānaṃ yañca attavādupādānaṃ, ime diṭṭhicaritassa puggalassa  upakkilesā. tattha yo ca kāmayogo, yo ca bhavayogo, ime  taṇhācaritassa puggalassa upakkilesā. yo ca diṭṭhiyogo, yo ca  avijjāyogo, ime diṭṭhicaritassa puggalassa upakkilesā. tattha yo  ca abhijjhākāyagantho, yo ca byāpādo kāyagantho, ime  taṇhācaritassa puggalassa upakkilesā. yo ca parāmāsakāyagantho,  yo ca idaṃsaccābhinivesakāyagantho, ime diṭṭhicaritassa puggalassa  upakkilesā. tattha yo ca kāmāsavo, yo ca bhavāsavo, ime  taṇhācaritassa puggalassa upakkilesā. yo ca diṭṭhāsavo, yo ca  avijjāsavo, ime diṭṭhicaritassa puggalassa upakkilesā. tattha yo  ca kāmogho, yo ca bhavogho, ime taṇhācaritassa puggalassa  upakkilesā. yo ca diṭṭhogho, yo ca avijjogho, ime  diṭṭhicaritassa puggalassa upakkilesā. tattha yo ca rāgasallo, yo  ca dosasallo, ime taṇhācaritassa puggalassa upakkilesā. yo ca  mānasallo, yo ca mohasallo, ime diṭṭhicaritassa puggalassa  upakkilesā. tattha yā ca rūpūpagā viññāṇaṭṭhiti, yā ca vedanūpagā  viññāṇaṭṭhiti, ime taṇhācaritassa puggalassa upakkilesā. yā ca  saññūpagā viññāṇaṭṭhiti, yā ca saṅkhārūpagā viññāṇaṭṭhiti, ime  diṭṭhicaritassa puggalassa upakkilesā. tattha yañca chandā  agatigamanaṃ yañca dosā agatigamanaṃ, ime taṇhācaritassa puggalassa  upakkilesā. yañca bhayā agatigamanaṃ, yañca mohā agatigamanaṃ, ime  diṭṭhicaritassa puggalassa upakkilesā. </p>
              <p>[03] 84^b^.^eb^ tattha kabaḷīkāre āhāre ``asubhe subha''nti  vipallāso, phasse āhāre ``dukkhe sukha''nti vipallāso, viññāṇe  āhāre ``anicce ^a^M0.0096^ea^ nicca''nti vipallāso,  manosañcetanāya āhāre ``anattani attā''ti vipallāso. paṭhame  vipallāse ṭhito kāme upādiyati ^a^V0.0095^ea^, idaṃ vuccati kāmupādānaṃ; dutiye  vipallāse ṭhito anāgataṃ bhavaṃ upādiyati ^a^P0.0116^ea^, idaṃ  vuccati bhavupādānaṃ; tatiye vipallāse ṭhito saṃsārābhinandiniṃ diṭṭhiṃ  upādiyati, idaṃ vuccati diṭṭhupādānaṃ; catutthe vipallāse ṭhito attānaṃ  kappiyaṃ upādiyati, idaṃ vuccati attavādupādānaṃ.</p>
              <p>[03] kāmupādānena kāmehi saṃyujjati, ayaṃ vuccati kāmayogo;  bhavupādānena bhavehi saṃyujjati, ayaṃ vuccati bhavayogo; diṭṭhupādānena  pāpikāya diṭṭhiyā saṃyujjati, ayaṃ vuccati diṭṭhiyogo;  attavādupādānena avijjāya saṃyujjati, ayaṃ vuccati avijjāyogo.</p>
              <p>[03] paṭhame yoge ṭhito abhijjhāya kāyaṃ ganthati, ayaṃ vuccati  abhijjhākāyagantho; dutiye yoge ṭhito byāpādena kāyaṃ ganthati, ayaṃ  vuccati byāpādakāyagantho; tatiye yoge ṭhito parāmāsena kāyaṃ  ganthati, ayaṃ vuccati parāmāsakāyagantho; catutthe yoge ṭhito  idaṃsaccābhinivesena kāyaṃ ganthati, ayaṃ vuccati  idaṃsaccābhinivesakāyagantho.</p>
              <p>[03] tassa evaṃganthitā kilesā āsavanti. kuto ca vuccati  āsavantīti? anusayato vā pariyuṭṭhānato vā. tattha  abhijjhākāyaganthena kāmāsavo, byāpādakāyaganthena bhavāsavo,  parāmāsakāyaganthena diṭṭhāsavo, idaṃsaccābhinivesakāyaganthena  avijjāsavo.</p>
              <p>[03] tassa ime cattāro āsavā vepullaṃ gatā oghā bhavanti. iti  āsavavepullā oghavepullaṃ. tattha kāmāsavena kāmogho, bhavāsavena  bhavogho, diṭṭhāsavena diṭṭhogho, avijjāsavena avijjogho.</p>
              <p>[03] tassa ime cattāro oghā anusayasahagatā ajjhāsayaṃ anupaviṭṭhā  hadayaṃ āhacca tiṭṭhanti, tena vuccanti sallāiti. tattha kāmoghena  rāgasallo, bhavoghena dosasallo, diṭṭhoghena mānasallo, avijjoghena  mohasallo.</p>
              <p>[03] tassa ^a^M0.0097^ea^ imehi catūhi sallehi pariyādinnaṃ {pariyādiṇṇaṃ (ka0)}   viññāṇaṃ catūsu dhammesu saṇṭhahati rūpe vedanāya saññāya saṅkhāresu.  tattha rāgasallena nandūpasecanena viññāṇena rūpūpagā ^a^P0.0117^ea^  viññāṇaṭṭhiti, dosasallena nandūpasecanena viññāṇena vedanūpagā  viññāṇaṭṭhiti, mānasallena nandūpasecanena ^a^V0.0096^ea^ viññāṇena saññūpagā  viññāṇaṭṭhiti, mohasallena nandūpasecanena viññāṇena saṅkhārūpagā  viññāṇaṭṭhiti.</p>
              <p>[03] tassa imāhi catūhi viññāṇaṭṭhitīhi upatthaddhaṃ viññāṇaṃ catūhi  dhammehi agatiṃ gacchati chandā dosā bhayā mohā. tattha rāgena  chandāgatiṃ gacchati, dosena dosāgatiṃ gacchati, bhayena bhayāgatiṃ  gacchati, mohena mohāgatiṃ gacchati. iti kho tañca kammaṃ ime ca  kilesā, esa hetu saṃsārassa, evaṃ sabbe kilesā catūhi vipallāsehi  niddisitabbā. </p>
              <p>[03] 85^b^.^eb^ tattha imā catasso disā kabaḷīkāro āhāro  ``asubhe subha''nti vipallāso, kāmupādānaṃ, kāmayogo,  abhijjhākāyagantho, kāmāsavo, kāmogho, rāgasallo, rūpūpagā  viññāṇaṭṭhiti, chandā agatigamananti paṭhamā disā.</p>
              <p>[03] phasso āhāro, ``dukkhe sukha''nti vipallāso, bhavupādānaṃ,  bhavayogo, byāpādakāyagantho, bhavāsavo, bhavogho, dosasallo,  vedanūpagā viññāṇaṭṭhiti, dosā agatigamananti dutiyā disā.</p>
              <p>[03] viññāṇāhāro ``anicce nicca''nti vipallāso, diṭṭhupādānaṃ,  diṭṭhiyogo parāmāsakāyagantho, diṭṭhāsavo, diṭṭhogho, mānasallo,  saññūpagā viññāṇaṭṭhiti, bhayā agatigamananti tatiyā disā.</p>
              <p>[03] manosañcetanāhāro ``anattani attā''ti vipallāso,  attavādupādānaṃ, avijjāyogo, idaṃsaccābhinivesakāyagantho,  avijjāsavo, avijjogho, mohasallo, saṅkhārūpagā viññāṇaṭṭhiti,  mohā agatigamananti catutthī disā.</p>
              <p>[03] tattha yo ca kabaḷīkāro āhāro yo ca ``asubhe subha''nti  vipallāso, kāmupādānaṃ, kāmayogo, abhijjhākāyagantho, kāmāsavo  ^a^M0.0098^ea^, kāmogho, rāgasallo, rūpūpagā viññāṇaṭṭhiti chandā  agatigamananti, imesaṃ dasannaṃ suttānaṃ eko attho, byañjanameva nānaṃ.  ime rāgacaritassa puggalassa upakkilesā.</p>
              <p>[03] tattha ^a^P0.0118^ea^ yo ca phasso āhāro yo ca ``dukkhe  sukha''nti vipallāso, bhavupādānaṃ, bhavayogo ^a^V0.0097^ea^, byāpādakāyagantho,  bhavāsavo, bhavogho, dosasallo, vedanūpagā viññāṇaṭṭhiti, dosā  agatigamananti imesaṃ dasannaṃ suttānaṃ eko attho byañjanameva nānaṃ,  ime dosacaritassa puggalassa upakkilesā.</p>
              <p>[03] tattha yo ca viññāṇāhāro yo ca ``anicce nicca''nti  vipallāso, diṭṭhupādānaṃ, diṭṭhiyogo, parāmāsakāyagantho, diṭṭhāsavo,  diṭṭhogho, mānasallo, saññūpagā viññāṇaṭṭhiti, bhayā agatigamananti  imesaṃ dasannaṃ suttānaṃ eko attho, byañjanameva nānaṃ. ime  diṭṭhicaritassa mandassa upakkilesā.</p>
              <p>[03] tattha yo ca manosañcetanāhāro yo ca ``anattani attā''ti  vipallāso, attavādupādānaṃ, avijjāyogo, idaṃsaccābhinivesakāyagantho,  avijjāsavo, avijjogho, mohasallo, saṅkhārūpagā viññāṇaṭṭhiti,  mohā agatigamananti, imesaṃ dasannaṃ suttānaṃ eko attho, byañjanameva  nānaṃ. ime diṭṭhicaritassa udattassa {udatthassa (sī0 ka0)} upakkilesā.</p>
              <p>[03] tattha yo ca kabaḷīkāro āhāro yo ca phasso āhāro, ime  appaṇihitena vimokkhamukhena pariññaṃ gacchanti, viññāṇāhāro  suññatāya, manosañcetanāhāro animittena, tattha yo ca ``asubhe  subha''nti vipallāso, yo ca ``dukkhe sukha''nti vipallāso, ime  appaṇihitena vimokkhamukhena pahānaṃ abbhatthaṃ gacchanti. ``anicce  nicca''nti vipallāso suññatāya, ``anattani attā''ti vipallāso  animittena. tattha kāmupādānañca bhavupādānañca appaṇihitena  vimokkhamukhena pahānaṃ gacchanti. diṭṭhupādānaṃ suññatāya,  attavādupādānaṃ animittena. tattha kāmayogo ca bhavayogo ca  appaṇihitena vimokkhamukhena pahānaṃ gacchanti, diṭṭhiyogo suññatāya,  avijjāyogo animittena. tattha abhijjhākāyagantho ca  byāpādakāyagantho ca appaṇihitena ^a^M0.0099^ea^ vimokkhamukhena  pahānaṃ gacchanti, parāmāsakāyagantho ^a^P0.0119^ea^ suññatāya,  idaṃsaccābhinivesakāyagantho animittena.</p>
              <p>[03] tattha kāmāsavo ca bhavāsavo ca appaṇihitena vimokkhamukhena  pahānaṃ gacchanti, diṭṭhāsavo suññatāya, avijjāsavo animittena.  tattha kāmogho ca bhavogho ca appaṇihitena vimokkhamukhena pahānaṃ  gacchanti, diṭṭhogho suññatāya, avijjogho animittena. tattha  rāgasallo ca dosasallo ca appaṇihitena vimokkhamukhena pahānaṃ  gacchanti, mānasallo suññatāya, mohasallo animittena. tattha  rūpūpagā ca viññāṇaṭṭhiti vedanūpagā ^a^V0.0098^ea^ ca viññāṇaṭṭhiti appaṇihitena  vimokkhamukhena pariññaṃ gacchanti, saññūpagā suññatāya, saṅkhārūpagā  animittena.</p>
              <p>[03] tattha chandā ca agatigamanaṃ dosā ca agatigamanaṃ  appaṇihitena vimokkhamukhena pahānaṃ gacchanti, bhayā agatigamanaṃ  suññatāya, mohā agatigamanaṃ animittena vimokkhamukhena pahānaṃ  gacchanti. iti sabbe lokavaṭṭānusārino dhammā niyyanti. te  lokā tīhi vimokkhamukhehi. </p>
              <p>[03] 86^b^.^eb^ tatridaṃ niyyānaṃ --</p>
              <p>[03] catasso paṭipadā, cattāro satipaṭṭhānā, cattāri jhānāni,  cattāro vihārā, cattāro sammappadhānā, cattāro acchariyā abbhutā  dhammā, cattāri adhiṭṭhānāni, catasso samādhibhāvanā, cattāro  sukhabhāgiyā dhammā, catasso appamāṇā.</p>
              <p>[03] paṭhamā paṭipadā paṭhamaṃ satipaṭṭhānaṃ, dutiyā paṭipadā dutiyaṃ  satipaṭṭhānaṃ, tatiyā paṭipadā tatiyaṃ satipaṭṭhānaṃ, catutthī paṭipadā  catutthaṃ satipaṭṭhānaṃ. paṭhamaṃ satipaṭṭhānaṃ paṭhamaṃ jhānaṃ, dutiyaṃ satipaṭṭhānaṃ  dutiyaṃ jhānaṃ, tatiyaṃ satipaṭṭhānaṃ tatiyaṃ jhānaṃ. catutthaṃ satipaṭṭhānaṃ  catutthaṃ jhānaṃ. paṭhamaṃ jhānaṃ paṭhamo vihāro, dutiyaṃ jhānaṃ dutiyo  vihāro, tatiyaṃ jhānaṃ tatiyo vihāro, catutthaṃ jhānaṃ catuttho vihāro.  paṭhamo vihāro paṭhamaṃ sammappadhānaṃ, dutiyo vihāro dutiyaṃ  sammappadhānaṃ, tatiyo vihāro tatiyaṃ sammappadhānaṃ, catuttho vihāro  catutthaṃ ^a^P0.0120^ea^ sammappadhānaṃ. paṭhamaṃ sammappadhānaṃ paṭhamo  acchariyo abbhuto dhammo, dutiyaṃ dutiyo, tatiyaṃ tatiyo, catutthaṃ  sammappadhānaṃ catuttho acchariyo abbhuto dhammo. paṭhamo acchariyo  abbhuto dhammo paṭhamaṃ ^a^M0.0100^ea^ adhiṭṭhānaṃ, dutiyo acchariyo  abbhuto dhammo dutiyaṃ adhiṭṭhānaṃ, tatiyo acchariyo abbhuto dhammo  tatiyaṃ adhiṭṭhānaṃ, catuttho acchariyo abbhuto dhammo catutthaṃ adhiṭṭhānaṃ.  paṭhamaṃ adhiṭṭhānaṃ paṭhamā samādhibhāvanā, dutiyaṃ adhiṭṭhānaṃ dutiyā  samādhibhāvanā, tatiyaṃ adhiṭṭhānaṃ tatiyā samādhibhāvanā, catutthaṃ  adhiṭṭhānaṃ catutthī samādhibhāvanā. paṭhamā samādhibhāvanā paṭhamo  sukhabhāgiyo dhammo, dutiyā samādhibhāvanā dutiyo sukhabhāgiyo  dhammo, tatiyā samādhibhāvanā tatiyo sukhabhāgiyo dhammo, catutthī  samādhibhāvanā catuttho sukhabhāgiyo dhammo. paṭhamo sukhabhāgiyo  dhammo paṭhamaṃ appamāṇaṃ, dutiyo sukhabhāgiyo dhammo dutiyaṃ appamāṇaṃ,  tatiyo sukhabhāgiyo dhammo tatiyaṃ appamāṇaṃ, catuttho sukhabhāgiyo dhammo   catutthaṃ ^a^V0.0099^ea^ appamāṇaṃ. paṭhamā paṭipadā bhāvitā bahulīkatā {bahulikatā (ka0)} paṭhamaṃ  satipaṭṭhānaṃ paripūreti, dutiyā paṭipadā bhāvitā bahulīkatā dutiyaṃ  satipaṭṭhānaṃ paripūreti, tatiyā paṭipadā bhāvitā bahulīkatā tatiyaṃ  satipaṭṭhānaṃ paripūreti, catutthī paṭipadā bhāvitā bahulīkatā catutthaṃ  satipaṭṭhānaṃ paripūreti. paṭhamo satipaṭṭhāno bhāvito bahulīkato paṭhamaṃ  jhānaṃ paripūreti, dutiyo satipaṭṭhāno bhāvito bahulīkato dutiyaṃ  jhānaṃ paripūreti, tatiyo satipaṭṭhāno bhāvito bahulīkato tatiyaṃ  jhānaṃ paripūreti, catuttho satipaṭṭhāno bhāvito bahulīkato catutthaṃ  jhānaṃ paripūreti.</p>
              <p>[03] paṭhamaṃ jhānaṃ bhāvitaṃ bahulīkataṃ paṭhamaṃ vihāraṃ paripūreti, dutiyaṃ  jhānaṃ bhāvitaṃ bahulīkataṃ dutiyaṃ vihāraṃ paripūreti, tatiyaṃ jhānaṃ  bhāvitaṃ bahulīkataṃ tatiyaṃ vihāraṃ paripūreti, catutthaṃ jhānaṃ bhāvitaṃ  bahulīkataṃ ^a^P0.0121^ea^ catutthaṃ vihāraṃ paripūreti. paṭhamo  vihāro bhāvito bahulīkato anuppannānaṃ pāpakānaṃ akusalānaṃ dhammānaṃ  anuppādaṃ paripūreti, dutiyo vihāro bhāvito bahulīkato uppannānaṃ  pāpakānaṃ akusalānaṃ dhammānaṃ pahānaṃ paripūreti, tatiyo vihāro  bhāvito bahulīkato anuppannānaṃ kusalānaṃ dhammānaṃ uppādaṃ paripūreti,  catuttho vihāro bhāvito bahulīkato uppannānaṃ kusalānaṃ dhammānaṃ  ṭhitiṃ asammosaṃ bhiyyobhāvaṃ paripūreti. paṭhamaṃ sammappadhānaṃ bhāvitaṃ  bahulīkataṃ mānappahānaṃ ^a^M0.0101^ea^ paripūreti, dutiyaṃ sammappadhānaṃ  bhāvitaṃ bahulīkataṃ ālayasamugghātaṃ paripūreti, tatiyaṃ sammappadhānaṃ  bhāvitaṃ bahulīkataṃ avijjāpahānaṃ paripūreti, catutthaṃ sammappadhānaṃ  bhāvitaṃ bahulīkataṃ bhavūpasamaṃ paripūreti. mānappahānaṃ bhāvitaṃ  bahulīkataṃ saccādhiṭṭhānaṃ paripūreti, ālayasamugghāto bhāvito  bahulīkato cāgādhiṭṭhānaṃ paripūreti, avijjāpahānaṃ bhāvitaṃ bahulīkataṃ  paññādhiṭṭhānaṃ paripūreti, bhavūpasamo bhāvito bahulīkato upasamādhiṭṭhānaṃ  paripūreti. saccādhiṭṭhānaṃ bhāvitaṃ bahulīkataṃ chandasamādhiṃ paripūreti,  cāgādhiṭṭhānaṃ bhāvitaṃ bahulīkataṃ vīriyasamādhiṃ paripūreti, paññādhiṭṭhānaṃ  bhāvitaṃ bahulīkataṃ cittasamādhiṃ paripūreti, upasamādhiṭṭhānaṃ bhāvitaṃ  bahulīkataṃ vīmaṃsāsamādhiṃ paripūreti. chandasamādhi bhāvito  bahulīkato indriyasaṃvaraṃ paripūreti, vīriyasamādhi bhāvito  bahulīkato tapaṃ paripūreti, cittasamādhi bhāvito bahulīkato buddhiṃ  paripūreti, vīmaṃsāsamādhi bhāvito bahulīkato sabbūpadhipaṭinissaggaṃ  paripūreti. indriyasaṃvaro bhāvito bahulīkato mettaṃ paripūreti, tapo  bhāvito bahulīkato karuṇaṃ paripūreti, buddhi bhāvitā bahulīkatā  muditaṃ paripūreti, sabbūpadhipaṭinissaggo bhāvito bahulīkato upekkhaṃ  paripūreti. </p>
              <p>[03] 87^b^.^eb^ tattha imā catasso disā paṭhamā paṭipadā  paṭhamo satipaṭṭhāno paṭhamaṃ jhānaṃ paṭhamo ^a^V0.0100^ea^ vihāro paṭhamo sammappadhāno  paṭhamo acchariyo abbhuto dhammo saccādhiṭṭhānaṃ chandasamādhi  indriyasaṃvaro mettā iti paṭhamā ^a^P0.0122^ea^ disā.</p>
              <p>[03] dutiyā paṭipadā dutiyo satipaṭṭhāno dutiyo vihāro dutiyo  sammappadhāno dutiyo acchariyo abbhuto dhammo bhavādhiṭṭhānaṃ  vīriyasamādhi tapo karuṇā iti dutiyā disā.</p>
              <p>[03] tatiyā paṭipadā tatiyo satipaṭṭhāno tatiyaṃ jhānaṃ tatiyo  vihāro tatiyo sammappadhāno tatiyo acchariyo abbhuto dhammo  paññādhiṭṭhānaṃ cittasamādhi buddhi muditā iti tatiyā disā.</p>
              <p>[03] catutthī paṭipadā catuttho satipaṭṭhāno catutthaṃ jhānaṃ catuttho  vihāro catuttho sammappadhāno catuttho acchariyo abbhuto dhammo  upasamādhiṭṭhānaṃ vīmaṃsāsamādhi sabbūpadhipaṭinissaggo upekkhā iti  catutthī disā.</p>
              <p>[03] tattha ^a^M0.0102^ea^ paṭhamā paṭipadā paṭhamo satipaṭṭhāno paṭhamaṃ  jhānaṃ paṭhamo vihāro paṭhamo sammappadhāno paṭhamo acchariyo abbhuto  dhammo saccādhiṭṭhānaṃ chandasamādhi indriyasaṃvaro, mettā iti imesaṃ  dasannaṃ suttānaṃ eko attho, byañjanameva nānaṃ. idaṃ rāgacaritassa  puggalassa bhesajjaṃ.</p>
              <p>[03] dutiyā paṭipadā dutiyo satipaṭṭhāno dutiyaṃ jhānaṃ dutiyo  vihāro dutiyo sammappadhāno dutiyo acchariyo abbhuto dhammo  cāgādhiṭṭhānaṃ vīriyasamādhi tapo karuṇā iti imesaṃ dasannaṃ suttānaṃ  eko attho, byañjanameva nānaṃ. idaṃ dosacaritassa puggalassa  bhesajjaṃ.</p>
              <p>[03] tatiyā paṭipadā tatiyo satipaṭṭhāno tatiyaṃ jhānaṃ tatiyo  vihāro tatiyo sammappadhāno tatiyo acchariyo abbhuto dhammo  paññādhiṭṭhānaṃ cittasamādhi buddhi muditā iti imesaṃ dasannaṃ suttānaṃ  eko attho, byañjanameva nānaṃ. idaṃ diṭṭhicaritassa mandassa bhesajjaṃ.</p>
              <p>[03] catutthī paṭipadā catuttho satipaṭṭhāno catutthaṃ jhānaṃ catuttho  vihāro catuttho sammappadhāno catuttho acchariyo abbhuto dhammo  upasamādhiṭṭhānaṃ vīmaṃsāsamādhi sabbūpadhipaṭinissaggo upekkhā  ^a^V0.0101^ea^ iti imesaṃ dasannaṃ suttānaṃ eko attho, byañjanameva nānaṃ. idaṃ ^a^P0.0123^ea^  diṭṭhicaritassa udattassa bhesajjaṃ.</p>
              <p>[03] tattha dukkhā ca paṭipadā dandhābhiññā dukkhā ca paṭipadā  khippābhiññā appaṇihitaṃ vimokkhamukhaṃ, sukhā paṭipadā dandhābhiññā  suññataṃ vimokkhamukhaṃ, sukhā paṭipadā khippābhiññā animittaṃ  vimokkhamukhaṃ.</p>
              <p>[03] tattha kāye kāyānupassitā satipaṭṭhānañca vedanāsu  vedanānupassitā satipaṭṭhānañca appaṇihitaṃ vimokkhamukhaṃ, citte  cittānupassitā suññataṃ vimokkhamukhaṃ. dhammesu dhammānupassitā  animittaṃ vimokkhamukhaṃ.</p>
              <p>[03] tattha paṭhamañca jhānaṃ dutiyañca jhānaṃ appaṇihitaṃ  vimokkhamukhaṃ, tatiyaṃ jhānaṃ suññataṃ vimokkhamukhaṃ, catutthaṃ jhānaṃ  animittaṃ vimokkhamukhaṃ.</p>
              <p>[03] tattha paṭhamo ca vihāro dutiyo ca vihāro appaṇihitaṃ  vimokkhamukhaṃ, tatiyo vihāro suññataṃ vimokkhamukhaṃ, catuttho  vihāro animittaṃ vimokkhamukhaṃ.</p>
              <p>[03] yattha ^a^M0.0103^ea^ paṭhamañca sammappadhānaṃ dutiyañca  sammappadhānaṃ appaṇihitaṃ vimokkhamukhaṃ, tatiyaṃ sammappadhānaṃ suññataṃ  vimokkhamukhaṃ, catutthaṃ sammappadhānaṃ animittaṃ vimokkhamukhaṃ.</p>
              <p>[03] tattha mānappahānañca ālayasamugghāto ca appaṇihitaṃ  vimokkhamukhaṃ, avijjāpahānaṃ suññataṃ vimokkhamukhaṃ, bhavūpasamo  animittaṃ vimokkhamukhaṃ.</p>
              <p>[03] tattha saccādhiṭṭhānañca cāgādhiṭṭhānañca appaṇihitaṃ  vimokkhamukhaṃ, paññādhiṭṭhānaṃ suññataṃ vimokkhamukhaṃ, upasamādhiṭṭhānaṃ  animittaṃ vimokkhamukhaṃ.</p>
              <p>[03] tattha chandasamādhi ca vīriyasamādhi ca appaṇihitaṃ  vimokkhamukhaṃ, cittasamādhi suññataṃ vimokkhamukhaṃ, vīmaṃsāsamādhi  animittaṃ vimokkhamukhaṃ.</p>
              <p>[03] tattha ^a^V0.0102^ea^ indriyasaṃvaro ca tapo ca appaṇihitaṃ vimokkhamukhaṃ,  buddhi suññataṃ vimokkhamukhaṃ sabbūpadhipaṭinissaggo animittaṃ  vimokkhamukhaṃ.</p>
              <p>[03] tattha ^a^P0.0124^ea^ mettā ca karuṇā ca appaṇihitaṃ  vimokkhamukhaṃ, muditā suññataṃ vimokkhamukhaṃ upekkhā animittaṃ  vimokkhamukhaṃ.</p>
              <p>[03] tesaṃ vikkīḷitaṃ. cattāro āhārā tesaṃ paṭipakkho catasso  paṭipadā...pe0... cattāro vipallāsā tesaṃ paṭipakkho cattāro  satipaṭṭhānā. cattāri upādānāni tesaṃ paṭipakkho cattāri jhānāni.  cattāro yogā tesaṃ paṭipakkho cattāro vihārā. cattāro ganthā  tesaṃ paṭipakkho cattāro sammappadhānā. cattāro āsavā tesaṃ  paṭipakkho cattāro acchariyā abbhutā dhammā. cattāro oghā tesaṃ  paṭipakkho cattāri adhiṭṭhānāni. cattāro sallā tesaṃ paṭipakkho  catasso samādhibhāvanā. catasso viññāṇaṭṭhitiyo tāsaṃ paṭipakkho  cattāro sukhabhāgiyā dhammā. cattāri agatigamanāni tesaṃ  paṭipakkho catasso appamāṇā.</p>
              <p>[03] sīhā buddhā paccekabuddhā sāvakā ca hatarāgadosamohā, tesaṃ  vikkīḷitaṃ bhāvanā sacchikiriyā byantīkiriyā ca. vikkīḷitaṃ  indriyādhiṭṭhānaṃ vikkīḷitaṃ vipariyāsānadhiṭṭhānañca. indriyāni  saddhammagocaro vipariyāsā kilesagocaro. ayaṃ vuccati  sīhavikkīḷitassa ca nayassa disālocanassa ca nayassa bhūmīti.  tenāha ``yo neti vipallāsehi saṃkilese''ti. veyyākaraṇesu hi ye  ``kusalākusalā''ti ca.</p>
              <p>[03] tattha ^a^M0.0104^ea^ ye dukkhāya paṭipadāya dandhābhiññāya  khippābhiññāya ca niyyanti, ime dve ^a^V0.0103^ea^ puggalā; ye sukhāya paṭipadāya  dandhābhiññāya khippābhiññāya ca niyyanti, ime dve puggalā. tesaṃ  catunnaṃ puggalānaṃ ayaṃ saṃkileso, cattāro āhārā, cattāro vipallāsā,  cattāri upādānāni, cattāro yogā, cattāro ganthā, cattāro āsavā,  cattāro oghā, cattāro sallā, catasso viññāṇaṭṭhitiyo, cattāri  agatigamanānīti. tesaṃ ^a^P0.0125^ea^ catunnaṃ puggalānaṃ idaṃ  vodānaṃ, catasso paṭipadā, cattāro satipaṭṭhānā, cattāri jhānāni,  cattāro vihārā, cattāro sammappadhānā, cattāro acchariyā abbhutā  dhammā, cattāri adhiṭṭhānāni, catasso samādhibhāvanā, cattāro  sukhabhāgiyā dhammā, catasso appamāṇā iti. </p>
              <p>[03] 88^b^.^eb^ tattha ye dukkhāya paṭipadāya dandhābhiññāya  khippābhiññāya ca niyyanti ime dve puggalā. ye sukhāya paṭipadāya  dandhābhiññāya khippābhiññāya ca niyyanti, ime dve puggalā. tattha  yo sukhāya paṭipadāya khippābhiññāya niyyāti, ayaṃ ugghaṭitaññū.  yo sādhāraṇāya, ayaṃ vipañcitaññū. yo dukkhāya paṭipadāya  dandhābhiññāya niyyāti, ayaṃ neyyo.</p>
              <p>[03] tattha bhagavā ugghaṭitaññussa puggalassa samathaṃ upadisati,  neyyassa vipassanaṃ, samathavipassanaṃ vipañcitaññussa. tattha bhagavā  ugghaṭitaññussa puggalassa mudukaṃ dhammadesanaṃ upadisati, tikkhaṃ  neyyassa, mudutikkhaṃ vipañcitaññussa, tattha bhagavā ugghaṭitaññussa  puggalassa saṃkhittena dhammaṃ desayati, saṃkhittavitthārena  vipañcitaññussa, vitthārena neyyassa. tattha bhagavā ugghaṭitaññussa  puggalassa nissaraṇaṃ upadisati, vipañcitaññussa ādīnavañca  nissaraṇañca upadisati, neyyassa assādañca ādīnavañca  nissaraṇañca upadisati. tattha bhagavā ugghaṭitaññussa  adhipaññāsikkhaṃ paññāpayati, adhicittaṃ vipañcitaññussa, adhisīlaṃ  neyyassa.</p>
              <p>[03] tattha ye dukkhāya paṭipadāya dandhābhiññāya khippābhiññāya ca  niyyanti, ime dve puggalā. ye sukhāya paṭipadāya dandhābhiññāya  khippābhiññāya ca niyyanti. ime dve puggalā. iti kho cattāri  hutvā tīṇi bhavanti ugghaṭitaññū vipañcitaññū neyyoti.</p>
              <p>[03] tesaṃ tiṇṇaṃ puggalānaṃ ayaṃ saṃkileso, tīṇi akusalamūlāni  lobho akusalamūlaṃ doso akusalamūlaṃ moho akusalamūlaṃ ^a^P0.0126^ea^,  tīṇi ^a^M0.0105^ea^ duccaritāni -- kāyaduccaritaṃ  vacīduccaritaṃ manoduccaritaṃ; tayo akusalavitakkā -- kāmavitakko  byāpādavitakko vihiṃsāvitakko; tisso akusalasaññā -- kāmasaññā  byāpādasaññā vihiṃsāsaññā; tisso viparītasaññā -- niccasaññā  sukhasaññā attasaññā; tisso vedanā -- sukhā vedanā dukkhā vedanā  adukkhamasukhā vedanā; tisso dukkhatā -- dukkhadukkhatā  saṅkhāradukkhatā vipariṇāmadukkhatā; tayo aggī -- rāgaggi  dosaggi mohaggi; tayo sallā -- rāgasallo dosasallo mohasallo;  tisso jaṭā -- rāgajaṭā dosajaṭā mohajaṭā; tisso  akusalūpaparikkhā -- akusalaṃ kāyakammaṃ akusalaṃ vacīkammaṃ akusalaṃ  manokammaṃ. tisso vipattiyo -- sīlavipatti diṭṭhivipatti  ācāravipattīti. tesaṃ tiṇṇaṃ puggalānaṃ idaṃ vodānaṃ. tīṇi  kusalamūlāni -- alobho kusalamūlaṃ adoso kusalamūlaṃ amoho  kusalamūlaṃ. tīṇi sucaritāni -- kāyasucaritaṃ vacīsucaritaṃ  manosucaritaṃ. tayo kusalavitakkā -- nekkhammavitakko  abyāpādavitakko ^a^V0.0104^ea^ avihiṃsāvitakko. tayo samādhī -- savitakko  savicāro samādhi avitakko vicāramatto samādhi avitakko avicāro  samādhi. tisso kusalasaññā -- nekkhammasaññā abyāpādasaññā  avihiṃsāsaññā. tisso aviparītasaññā -- aniccasaññā  dukkhasaññā anattasaññā. tisso kusalūpaparikkhā -- kusalaṃ  kāyakammaṃ kusalaṃ vacīkammaṃ kusalaṃ manokammaṃ. tīṇi soceyyāni  -- kāyasoceyyaṃ vacīsoceyyaṃ manosoceyyaṃ; tisso sampattiyo --  sīlasampatti samādhisampatti paññāsampatti. tisso sikkhā --  adhisīlasikkhā adhicittasikkhā adhipaññāsikkhā; tayo khandhā  -- sīlakkhandho samādhikkhandho paññākkhandho. tīṇi  vimokkhamukhāni -- suññataṃ animittaṃ appaṇihitanti.</p>
              <p>[03] iti kho cattāri hutvā tīṇi bhavanti, tīṇi hutvā dve  bhavanti taṇhācarito ca diṭṭhicarito ca. </p>
              <p>[01] tesaṃ dvinnaṃ puggalānaṃ ayaṃ saṃkileso, taṇhā ca avijjā  ca ahirikañca anottappañca assati ca asampajaññañca ^a^P0.0127^ea^  ayoniso manasikāro ca kosajjañca dovacassañca ahaṃkāro  ca mamaṃkāro ca assaddhā ca pamādo ca asaddhammassavanañca asaṃvaro  ca abhijjhā ca byāpādo ca nīvaraṇañca saṃyojanañca kodho ca  upanāho ca makkho ca palāso ca issā ca maccherañca māyā ca  sāṭheyyañca sassatadiṭṭhi ca ucchedadiṭṭhicāti.</p>
              <p>[03] tesaṃ ^a^M0.0106^ea^ dvinnaṃ puggalānaṃ idaṃ vodānaṃ, samatho ca  vipassanā ca hirī ca ottappañca sati ca sampajaññañc yoniso  manasikāro ca vīriyārambho ca sovacassañca dhamme ñāṇañca anvaye  ñāṇañca khaye ñāṇañca anuppāde ñāṇañca saddhā ca appamādo ca  saddhammassavanañca saṃvaro ca anabhijjhā ca abyāpādo ca rāgavirāgā  ca cetovimutti avijjāvirāgā ca paññāvimutti abhisamayo ca  appicchatā ca santuṭṭhi ca akkodho ca anupanāho ca amakkho ca  apalāso ca issāpahānañca macchariyappahānañca vijjā ca vimutti ca  saṅkhatārammaṇo ca vimokkho asaṅkhatārammaṇo ca vimokkho  saupādisesā ca nibbānadhātu anupādisesā ca nibbānadhātūti.</p>
              <p>[03] ayaṃ vuccati tipukkhalassa ca  nayassa aṅkusassa ca nayassa bhūmīti. tenāha ``yo akusale  samūlehi netī''ti ``oloketvā disalocanenā''ti ca. </p>
              <p>[06] niyuttaṃ nayasamuṭṭhānaṃ. </p>
            </h4>
          </h3>
        </h2>
        <h2>
          <h2n> sāsanapaṭṭhānaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 89^b^.^eb^ tattha ^a^V0.0105^ea^ aṭṭhārasa mūlapadā kuhiṃ daṭṭhabbā?  sāsanapaṭṭhāne. tattha katamaṃ sāsanapaṭṭhānaṃ? saṃkilesabhāgiyaṃ ^a^P0.0128^ea^  suttaṃ, vāsanābhāgiyaṃ suttaṃ, nibbedhabhāgiyaṃ suttaṃ,  asekkhabhāgiyaṃ suttaṃ, saṃkilesabhāgiyañca vāsanābhāgiyañca suttaṃ,  saṃkilesabhāgiyañca nibbedhabhāgiyañca suttaṃ, saṃkilesabhāgiyañca  asekkhabhāgiyañca suttaṃ, saṃkilesabhāgiyañca nibbedhabhāgiyañca  asekkhabhāgiyañca suttaṃ, saṃkilesabhāgiyañca vāsanābhāgiyañca  nibbedhabhāgiyañca suttaṃ, vāsanābhāgiyañca nibbedhabhāgiyañca suttaṃ,  taṇhāsaṃkilesabhāgiyaṃ suttaṃ, diṭṭhisaṃkilesabhāgiyaṃ suttaṃ,  duccaritasaṃkilesabhāgiyaṃ suttaṃ, taṇhāvodānabhāgiyaṃ suttaṃ,  diṭṭhivodānabhāgiyaṃ suttaṃ, duccaritavodānabhāgiyaṃ suttaṃ.</p>
              <p>[03] tattha saṃkileso tividho -- taṇhāsaṃkileso diṭṭhisaṃkileso  duccaritasaṃkileso. tattha taṇhāsaṃkileso samathena visujjhati, so  samatho samādhikkhandho. diṭṭhisaṃkileso vipassanāya visujjhati,  sā ^a^M0.0107^ea^ vipassanā paññākkhandho. duccaritasaṃkileso  sucaritena visujjhati, taṃ sucaritaṃ sīlakkhandho. tassa sīle  patiṭṭhitassa yadi āsatti uppajjati bhavesu, evaṃ sāyaṃ  samathavipassanā bhāvanāmayaṃ puññakriyavatthu bhavati tatrūpapattiyā  saṃvattati. imāni cattāri suttāni, sādhāraṇāni katāni aṭṭha  bhavanti, tāniyeva aṭṭha suttāni sādhāraṇāni katāni soḷasa bhavanti.</p>
              <p>[03] imehi soḷasahi suttehi bhinnehi navavidhaṃ suttaṃ bhinnaṃ bhavati.  gāthāya gāthā anuminitabbā, veyyākaraṇena veyyākaraṇaṃ anuminitabbaṃ.  suttena suttaṃ anuminitabbaṃ. </p>
              <p>[03] 90^b^.^eb^ tattha katamaṃ saṃkilesabhāgiyaṃ suttaṃ? </p>
              <p>[21] ``kāmandhā jālasañchannā, taṇhāchadanachāditā. </p>
              <p>[27] pamattabandhanā ^a^P0.0129^ea^ {pamattabandhunā (udā0 74)} baddhā, macchāva  kumināmukhe. </p>
              <p>[22] jarāmaraṇamanventi, vaccho khīrapakova {khīrūpakova (ka0)   passa udā0 64} mātara''nti.. </p>
              <p>[06] idaṃ saṃkilesabhāgiyaṃ suttaṃ.</p>
              <p>[03] cattārimāni ^a^V0.0106^ea^, bhikkhave, agatigamanāni. katamāni cattāri?  chandāgatiṃ {chandā agatiṃ (sī0 ka0) passa a0 ni0  4.17} gacchati,   dosāgatiṃ gacchati, mohāgatiṃ gacchati,  bhayāgatiṃ gacchati. imāni kho, bhikkhave, cattāri agatigamanāni.  idamavoca bhagavā, idaṃ vatvāna sugato, athāparaṃ etadavoca satthā  -- </p>
              <p>[21] ``chandā dosā bhayā mohā, yo dhammaṃ ativattati. </p>
              <p>[22] nihīyati tassa yaso, kāḷapakkheva candimā''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``manopubbaṅgamā dhammā, manoseṭṭhā manomayā. </p>
              <p>[27] manasā ce paduṭṭhena, bhāsati vā karoti vā. </p>
              <p>[22] tato naṃ dukkhamanveti, cakkaṃva vahato pada''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``middhī ^a^M0.0108^ea^ {passa dha0 pa0 325} yadā hoti mahagghaso ca,  niddāyitā samparivattasāyī. </p>
              <p>[22] mahāvarāhova nivāpapuṭṭho, punappunaṃ gabbhamupeti mando''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``ayasāva malaṃ samuṭṭhitaṃ, tatuṭṭhāya {taduṭṭhāya (sī0) passa   dha0 pa0 240} tameva khādati. </p>
              <p>[22] evaṃ atidhonacārinaṃ, sāni {tāni (sī0) passa dha0 pa0 240} kammāni   nayanti duggati''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``coro ^a^P0.0130^ea^ yathā sandhimukhe gahīto,  sakammunā haññati bajjhate ca. </p>
              <p>[22] evaṃ ayaṃ pecca pajā parattha, sakammunā haññati bajjhate  cā''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``sukhakāmāni bhūtāni, yo daṇḍena vihiṃsati. </p>
              <p>[22] attano sukhamesāno, pecca so na labhate {labhe (ka0) passa dha0 pa0  131} sukha''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``gunnaṃ ^a^V0.0107^ea^ ce taramānānaṃ, jimhaṃ gacchati puṅgavo. </p>
              <p>[22] sabbā tā jimhaṃ gacchanti, nette jimhaṃ gate {jimhagate (sī0 ka0)   passa a0 ni0  4.70} sati.. </p>
              <p>[27] ``evameva manussesu, yo hoti seṭṭhasammato. </p>
              <p>[26] so ce adhammaṃ carati, pageva itarā pajā. </p>
              <p>[21] sabbaṃ raṭṭhaṃ dukkhaṃ seti, rājā ce hoti adhammiko''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``sukiccharūpāvatime manussā, karonti pāpaṃ upadhīsu  rattā. </p>
              <p>[22] gacchanti te bahujanasannivāsaṃ, nirayaṃ avīciṃ kaṭukaṃ  bhayānaka''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``phalaṃ ^a^M0.0109^ea^ ve {passa a0 ni0  4.68} kadaliṃ hanti, phalaṃ veḷuṃ  phalaṃ naḷaṃ. </p>
              <p>[22] sakkāro kāpurisaṃ hanti, gabbho assatariṃ yathā''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``kodhamakkhagaru bhikkhu, lābhasakkāragāravo {lābhasakkārakāraṇā   (sī0 ka0) passa a0 ni0  4.43}. </p>
              <p>[22] sukhette pūtibījaṃva, saddhamme na virūhatī''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[03] 91^b^.^eb^ ``idhāhaṃ, bhikkhave, ekaccaṃ puggalaṃ paduṭṭhacittaṃ  evaṃ cetasā ceto paricca pajānāmi, (yathā kho ayaṃ puggalo iriyati,  yañca paṭipadaṃ paṭipanno, yañca maggaṃ samārūḷho) ^a^P0.0131^ea^ {( )   natthi a0 ni0  1.43-44; itivu0 20}. imamhi cāyaṃ samaye kālaṃ kareyya, yathābhataṃ nikkhitto,   evaṃ niraye. taṃ kissa hetu? cittaṃ hissa, bhikkhave, paduṭṭhaṃ {padositaṃ   (sī0 ka0) a0 ni0  1.43; itivu0 20 passitabbaṃ}, cetopadosahetu {cittapadosahetu (sī0 ka0)}   kho pana, bhikkhave, evamidhekacce sattā kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjantī''ti. etamatthaṃ bhagavā  avoca, tatthetaṃ iti vuccati -- </p>
              <p>[21] ``paduṭṭhacittaṃ ñatvāna, ekaccaṃ idha puggalaṃ. </p>
              <p>[22] etamatthañca byākāsi, buddho {satthā (sī0 ka0)} bhikkhūna santike. </p>
              <p>[21] imamhi ^a^V0.0108^ea^ cāyaṃ samaye, kālaṃ kayirātha puggalo. </p>
              <p>[27] nirayaṃ upapajjeyya, cittaṃ hissa padūsitaṃ. </p>
              <p>[22] cetopadosahetu hi, sattā gacchanti duggatiṃ.. </p>
              <p>[21] yathābhataṃ nikkhipeyya, evameva tathāvidho. </p>
              <p>[22] kāyassa bhedā duppañño, nirayaṃ sopapajjatī''ti..</p>
              <p>[03] ayampi attho vutto bhagavatā iti me sutanti. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``sace bhāyatha dukkhassa, sace vo dukkhamappiyaṃ. </p>
              <p>[22] mākattha pāpakaṃ kammaṃ, āvi {āvī (sī0) passa udā0 44} vā yadi vā raho.. </p>
              <p>[21] ``sace ^a^M0.0110^ea^ ca pāpakaṃ kammaṃ, karissatha  karotha vā. </p>
              <p>[22] na vo dukkhā pamutyatthi, upeccapi palāyata''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``adhammena dhanaṃ laddhā, musāvādena cūbhayaṃ. </p>
              <p>[22] mameti bālā maññanti, taṃ kathaṃ nu bhavissati.. </p>
              <p>[21] ``antarāyā su bhavissanti, sambhatassa vinassati. </p>
              <p>[22] matā saggaṃ na gacchanti, nanu ettāvatā hatā''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``kathaṃ khaṇati attānaṃ, kathaṃ mittehi jīrati. </p>
              <p>[22] kathaṃ vivaṭṭate dhammā, kathaṃ saggaṃ na gacchati.. </p>
              <p>[21] ``lobhā ^a^V0.0109^ea^ khaṇati attānaṃ, luddho mittehi jīrati. </p>
              <p>[22] lobhā vivaṭṭate dhammā, lobhā saggaṃ na gacchatī''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``caranti bālā dummedhā, amitteneva attanā. </p>
              <p>[22] karontā pāpakaṃ kammaṃ, yaṃ hoti kaṭukapphalaṃ {kaṭakaṃ phalaṃ (ka0) passa  dha0 pa0 66}.. </p>
              <p>[21] ``na ^a^P0.0132^ea^ taṃ kammaṃ kataṃ sādhu, yaṃ katvā  anutappati. </p>
              <p>[22] yassa assumukho rodaṃ, vipākaṃ paṭisevatī''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``dukkaraṃ duttitikkhañca, abyattena ca {aviyattena (sī0 ka0) passa saṃ0  ni0  1.17} sāmaññaṃ. </p>
              <p>[22] bahū hi tattha sambādhā, yattha bālo visīdati.. </p>
              <p>[21] ``yo hi atthañca dhammañca, bhāsamāne tathāgate. </p>
              <p>[22] manaṃ padosaye bālo, moghaṃ kho tassa jīvitaṃ.. </p>
              <p>[21] ``etañcāhaṃ arahāmi, dukkhañca ito ca pāpiyataraṃ  bhante. </p>
              <p>[22] yo appameyyesu tathāgatesu, cittaṃ padosemi  avītarāgo''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``appameyyaṃ ^a^M0.0111^ea^ paminanto, kodha vidvā  vikappaye. </p>
              <p>[22] appameyyaṃ pamāyinaṃ {pamāyantaṃ (sī0 ka0) passa saṃ0 ni0  1.179},   nivutaṃ taṃ maññe akissava''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``purisassa hi jātassa, kuṭhārī {kudhārī (ka0) passa saṃ0 ni0   1.180} jāyate mukhe. </p>
              <p>[22] yāya chindati attānaṃ, bālo dubbhāsitaṃ bhaṇaṃ.. </p>
              <p>[21] ``na ^a^V0.0110^ea^ hi satthaṃ sunisitaṃ, visaṃ halāhalaṃ iva. </p>
              <p>[22] evaṃ viraddhaṃ pāteti, vācā dubbhāsitā yathā''ti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[03] 92^b^.^eb^ </p>
              <p>[24] ``yo nindiyaṃ pasaṃsati, taṃ vā nindati yo  pasaṃsiyo. </p>
              <p>[22] vicināti mukhena so kaliṃ, kalinā tena sukhaṃ na  vindati.. </p>
              <p>[21] ``appamatto ayaṃ kali, yo akkhesu dhanaparājayo. </p>
              <p>[27] sabbassāpi sahāpi attanā,   ayameva mahantataro {mahattaro (ka0) passa a0 ni0  4.3; saṃ0 ni0   1.180} kali. </p>
              <p>[22] yo sugatesu manaṃ padosaye.. </p>
              <p>[21] ``sataṃ sahassānaṃ nirabbudānaṃ, chattiṃsatī pañca ca  abbudāni. </p>
              <p>[22] yamariyagarahī ^a^P0.0133^ea^ nirayaṃ upeti, vācaṃ  manañca paṇidhāya pāpaka''nti.. </p>
              <p>[06] idaṃ saṃkilesabhāgiyaṃ suttaṃ. </p>
              <p>[21] ``yo lobhaguṇe anuyutto,   so vacasā {vacasā ca (ka0) passa su0 ni0 668} paribhāsati aññe. </p>
              <p>[22] assaddho kadariyo {anariyo (sī0 ka0)} avadaññū,   macchari pesuṇiyaṃ anuyutto.. </p>
              <p>[21] ``mukhadugga ^a^M0.0112^ea^ vibhūta anariya, bhūnahu  pāpaka dukkaṭakāri. </p>
              <p>[22] purisanta kalī avajātaputta {avajātakaputta (sī0 ka0) passa su0 ni0  669},   mā bahubhāṇidha nerayikosi.. </p>
              <p>[21] ``rajamākirasī ahitāya, sante garahasi  kibbisakārī. </p>
              <p>[22] bahūni duccaritāni caritvā, gacchasi kho papataṃ  ciraratta''nti.. </p>
              <p>[06] idaṃ saṃkilesabhāgiyaṃ suttaṃ.</p>
              <p>[03] tattha katamaṃ vāsanābhāgiyaṃ suttaṃ? </p>
              <p>[21] ``manopubbaṅgamā ^a^V0.0111^ea^ dhammā, manoseṭṭhā manomayā. </p>
              <p>[27] manasā ce pasannena, bhāsati vā karoti vā. </p>
              <p>[22] tato naṃ sukhamanveti, chāyāva   anapāyinī''ti {anupāyinīti (ka0) passa dha0 pa0 2}.. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 93^b^.^eb^ mahānāmo sakko bhagavantaṃ etadavoca -- ``idaṃ,  bhante, kapilavatthu iddhañceva phītañca   bāhujaññaṃ {bahujanaṃ (sī0 ka0) passa saṃ0 ni0  5.1018} ākiṇṇamanussaṃ  sambādhabyūhaṃ, so kho ahaṃ, bhante, bhagavantaṃ vā payirupāsitvā  manobhāvanīye vā bhikkhū sāyanhasamayaṃ kapilavatthuṃ pavisanto  bhantenapi hatthinā samāgacchāmi, bhantenapi assena samāgacchāmi,  bhantenapi rathena samāgacchāmi, bhantenapi sakaṭena samāgacchāmi,  bhantenapi purisena samāgacchāmi, tassa mayhaṃ, bhante, tasmiṃ samaye  mussateva bhagavantaṃ ārabbha sati, mussati dhammaṃ ārabbha sati,  mussati saṅghaṃ ārabbha sati. tassa mayhaṃ, bhante, evaṃ hoti  `imamhi cāhaṃ sāyanhasamaye kālaṃ kareyyaṃ, kā mayhaṃ {mamassa (sī0 ka0)   passa saṃ0 ni0  5.1018} gati, ko abhisamparāyo'''ti.</p>
              <p>[03] ``mā ^a^P0.0134^ea^ bhāyi,  mahānāma, mā bhāyi, mahānāma, apāpakaṃ te maraṇaṃ bhavissati,  apāpikā {apāpikā te (sī0)} kālaṅkiriyā. catūhi kho, mahānāma,   dhammehi samannāgato ^a^M0.0113^ea^ ariyasāvako nibbānaninno hoti nibbānapoṇo  nibbānapabbhāro. katamehi catūhi? idha, mahānāma, ariyasāvako  buddhe aveccappasādena samannāgato hoti, itipi so bhagavā  arahaṃ...pe0... buddho bhagavāti. dhamme...pe0... saṅghe...pe0...  ariyakantehi sīlehi samannāgato hoti akhaṇḍehi...pe0...  samādhisaṃvattanikehi. seyyathāpi, mahānāma, rukkho pācīnaninno pācīnapoṇo   pācīnapabbhāro, so mūlacchinno {mūlehi chinno (sī0 ka0)} katamena   papateyyā''ti? ``yena, bhante, ninno yena poṇo yena pabbhāro''ti. ``evameva  kho, mahānāma, imehi catūhi dhammehi samannāgato ariyasāvako  nibbānaninno hoti nibbānapoṇo nibbānapabbhāro. mā bhāyi,  mahānāma, mā bhāyi, mahānāma, apāpakaṃ te maraṇaṃ bhavissati,  apāpikā kālaṅkiriyā''ti. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``sukhakāmāni bhūtāni, yo daṇḍena na hiṃsati. </p>
              <p>[22] attano sukhamesāno, pecca so labhate sukha''nti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``gunnañce ^a^V0.0112^ea^ taramānānaṃ, ujuṃ gacchati puṅgavo. </p>
              <p>[22] sabbā tā ujuṃ gacchanti, nette ujuṃ gate sati.. </p>
              <p>[21] ``evameva manussesu, yo hoti seṭṭhasammato. </p>
              <p>[27] so sace {so ceva (sī0) passa (sī0) passa a0 ni0  4.70} dhammaṃ   carati, pageva itarā pajā. </p>
              <p>[22] sabbaṃ raṭṭhaṃ sukhaṃ seti, rājā ce hoti dhammiko''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 94^b^.^eb^ bhagavā sāvatthiyaṃ viharati jetavane  anāthapiṇḍikassa ārāme. tena kho pana samayena sambahulā bhikkhū  bhagavato ^a^P0.0135^ea^ cīvarakammaṃ karonti ``niṭṭhitacīvaro  bhagavā temāsaccayena cārikaṃ pakkamissatī''ti. tena kho pana  samayena isidattapurāṇā thapatayo sākete {sādhuke (saṃ0 ni0  5.1002)} paṭivasanti   kenaci deva karaṇīyena. assosuṃ kho isidattapurāṇā thapatayo ``sambahulā  kira bhikkhū bhagavato cīvarakammaṃ karonti. niṭṭhitacīvaro bhagavā  temāsaccayena cārikaṃ pakkamissatī''ti.</p>
              <p>[03] atha ^a^M0.0114^ea^ kho isidattapurāṇā thapatayo magge purisaṃ  ṭhapesuṃ ``yadā tvaṃ ambho purisa passeyyāsi bhagavantaṃ āgacchantaṃ  arahantaṃ sammāsambuddhaṃ, atha amhākaṃ āroceyyāsī''ti. dvīhatīhaṃ  ṭhito kho so puriso addasa bhagavantaṃ dūratova āgacchantaṃ, disvāna  yena isidattapurāṇā thapatayo tenupasaṅkami, upasaṅkamitvā  isidattapurāṇe thapatayo etadavoca ``ayaṃ so bhante {ayaṃ bhante   (sī0 ka0) passa saṃ0 ni0  5.1002} bhagavā āgacchati  arahaṃ sammāsambuddho, yassadāni kālaṃ maññathā''ti.</p>
              <p>[03] atha kho isidattapurāṇā thapatayo yena bhagavā tenupasaṅkamiṃsu,  upasaṅkamitvā bhagavantaṃ abhivādetvā bhagavantaṃ piṭṭhito piṭṭhito  anubandhiṃsu. atha kho bhagavā maggā okkamma yena aññataraṃ  rukkhamūlaṃ tenupasaṅkami, upasaṅkamitvā paññatte āsane nisīdi.  isidattapurāṇā thapatayo bhagavantaṃ abhivādetvā ekamantaṃ nisīdiṃsu,  ekamantaṃ nisinnā kho isidattapurāṇā thapatayo bhagavantaṃ etadavocuṃ --</p>
              <p>[03] ``yadā mayaṃ bhante bhagavantaṃ suṇoma `sāvatthiyā kosalesu  cārikaṃ pakkamissatī'ti, hoti no tasmiṃ samaye anattamanatā hoti  domanassaṃ `dūre no bhagavā bhavissatī'ti. yadā pana ^a^V0.0113^ea^ mayaṃ bhante  bhagavantaṃ suṇoma `sāvatthiyā kosalesu cārikaṃ pakkanto'ti, hoti  no tasmiṃ samaye anattamanatā hoti domanassaṃ `dūre no  bhagavā'ti...pe0....</p>
              <p>[03] ``yadā pana mayaṃ bhante bhagavantaṃ suṇoma `kāsīsu magadhesu {kāsīhi māgadhe   (saṃ0 ni0  5.1002)} cārikaṃ pakkamissatī'ti, hoti no tasmiṃ samaye anattamanatā   hoti domanassaṃ `dūre no bhagavā bhavissatī'ti ^a^P0.0136^ea^. yadā  pana mayaṃ bhante bhagavantaṃ suṇoma `kāsīsu magadhesu cārikaṃ  pakkanto'ti, anappakā no tasmiṃ samaye anattamanatā hoti anappakaṃ  domanassaṃ `dūre no bhagavā'ti.</p>
              <p>[03] ``yadā pana mayaṃ bhante bhagavantaṃ suṇoma `magadhesu kāsīsu  cārikaṃ pakkamissatī'ti, hoti no tasmiṃ samaye attamanatā hoti  somanassaṃ `āsanne no bhagavā bhavissatī'ti. yadā pana mayaṃ bhante  bhagavantaṃ suṇoma `magadhesu kāsīsu cārikaṃ pakkanto'ti, hoti no  ^a^M0.0115^ea^ tasmiṃ samaye attamanatā hoti somanassaṃ `āsanne  no bhagavā'ti...pe0....</p>
              <p>[03] ``yadā pana mayaṃ bhante bhagavantaṃ suṇoma `kosalesu sāvatthiṃ {sāvatthiyaṃ (sī0 ka0)}   cārikaṃ pakkamissatī'ti. hoti no tasmiṃ samaye attamanatā hoti  somanassaṃ `āsanne no bhagavā bhavissatī'ti.</p>
              <p>[03] ``yadā pana mayaṃ bhante bhagavantaṃ suṇoma `sāvatthiyaṃ viharati  jetavane anāthapiṇḍikassa ārāme'ti hoti anappakā no tasmiṃ  samaye attamanatā, hoti anappakaṃ somanassaṃ `āsanne no bhagavā'''ti.</p>
              <p>[03] ``tasmātiha, thapatayo, sambādho gharāvāso rajāpatho,  abbhokāso pabbajjā, alañca pana vo, thapatayo, appamādāyā''ti.  ``atthi kho no, bhante, etamhā sambādhā añño sambādho  sambādhataro ceva sambādhasaṅkhātataro cā''ti? ``katamo pana vo,  thapatayo, etamhā sambādhā añño sambādho sambādhataro ceva  sambādhasaṅkhātataro cā''ti?</p>
              <p>[03] ``idha mayaṃ, bhante, yadā rājā pasenadi kosalo uyyānabhūmiṃ  niyyātukāmo {gantukāmo (sī0 ka0) passa saṃ0 ni0  5.1002} hoti,   ye te rañño pasenadissa kosalassa nāgā  opavayhā, te kappetvā yā tā rañño pasenadissa kosalassa  pajāpatiyo piyā manāpā, tā {tāsaṃ (sī0 ka0)} ekaṃ purato ekaṃ pacchato   nisīdāpema, tāsaṃ kho pana, bhante, bhaginīnaṃ evarūpo gandho hoti. seyyathāpi  nāma gandhakaraṇḍakassa tāvadeva ^a^V0.0114^ea^ vivariyamānassa, yathā taṃ   rājakaññānaṃ {rājārahena (sī0 ka0)} gandhena vibhūsitānaṃ. tāsaṃ kho pana, bhante,   bhaginīnaṃ evarūpo kāyasamphasso hoti, seyyathāpi nāma ^a^P0.0137^ea^ tūlapicuno  vā kappāhapicuno vā, yathā taṃ rājakaññānaṃ sukhedhitānaṃ. tasmiṃ  kho pana, bhante, samaye nāgopi rakkhitabbo hoti. tāpi  bhaginiyo rakkhitabbā hoti. attāpi rakkhitabbā hoti. na kho  pana mayaṃ, bhante, abhijānāma tāsu bhagīnisu pāpakaṃ cittaṃ ñappādentā,  ayaṃ kho no, bhante, etamhā sambādhā añño sambādho sambādhataro  ceva sambādhasaṅghātataro cāti.</p>
              <p>[03] ``tasmātiha ^a^M0.0116^ea^, thapatayo, sambādho gharāvāso  rajāpatho, abbhokāso pabbajjā. alañca pana vo, thapatayo,  appamādāya. catūhi kho thapatayo, dhammehi samannāgato ariyasāvako  sotāpanno hoti avinipātadhammo niyato sambodhiparāyaṇo.</p>
              <p>[03] ``katamehi catūhi? idha, thapatayo, sutavā ariyasāvako  buddhe aveccappasādena samannāgato hoti itipi so bhagavā  arahaṃ...pe0... buddho bhagavāti, dhamme...pe0... saṅghe...pe0...  vigatamalamaccherena cetasā agāraṃ ajjhāvasati, muttacāgo payatapāṇi  vossaggarato yācayogo dānasaṃvibhāgarato appaṭivibhattaṃ. imehi  kho, thapatayo, catūhi dhammehi samannāgato ariyasāvako sotāpanno  hoti avinipātadhammo niyato sambodhiparāyaṇo.</p>
              <p>[03] ``tumhe kho, thapatayo, buddhe aveccappasādena samannāgatā itipi  so bhagavā arahaṃ...pe0... buddho bhagavāti, dhamme...pe0...  saṅghe...pe0... yaṃ kho pana kiñci kule deyyadhammaṃ, sabbaṃ taṃ  appaṭivibhattaṃ sīlavantehi kalyāṇadhammehi, taṃ kiṃ maññatha, thapatayo,  katividhā te kosalesu manussā ye tumhākaṃ samasamā yadidaṃ  dānasaṃvibhāgehī''ti? ``lābhā no, bhante, suladdhaṃ no, bhante, yesaṃ  no bhagavā evaṃ pajānātī''ti. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 95^b^.^eb^ </p>
              <p>[24] ``ekapupphaṃ ^a^P0.0138^ea^ cajitvāna {yajitvāna   (ka0) passa theragā0 96}, sahassaṃ  kappakoṭiyo. </p>
              <p>[22] deve ceva manusse ca, sesena parinibbuto''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``assatthe ^a^V0.0115^ea^ haritobhāse, saṃvirūḷhamhi pādape. </p>
              <p>[22] ekaṃ buddhagataṃ {buddhakataṃ (ka0) passa theragā0 217} saññaṃ,   alabhiṃtthaṃ {alabhiṃhaṃ (sī0 ka0)} patissato.. </p>
              <p>[21] ``ajja tiṃsaṃ tato kappā, nābhijānāmi duggatiṃ. </p>
              <p>[22] tisso vijjā sacchikatā, tassā saññāya vāsanā''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``piṇḍāya ^a^M0.0117^ea^ kosalaṃ puraṃ, pāvisi  aggapuggalo. </p>
              <p>[22] anukampako purebhattaṃ, taṇhānighātako muni.. </p>
              <p>[21] ``purisassa vaṭaṃsako hatthe, sabbapupphehilaṅkato. </p>
              <p>[22] so addasāsi sambuddhaṃ, bhikkhusaṅghapurakkhataṃ.. </p>
              <p>[21] ``pavisantaṃ rājamaggena, devamānusapūjitaṃ. </p>
              <p>[22] haṭṭho cittaṃ pasādetvā, sambuddhamupasaṅkami.. </p>
              <p>[21] ``so taṃ vaṭaṃsakaṃ surabhiṃ, vaṇṇavantaṃ manoramaṃ. </p>
              <p>[22] sambuddhassupanāmesi, pasanno sehi pāṇibhi.. </p>
              <p>[21] ``tato aggisikhā vaṇṇā, buddhassa lapanantarā. </p>
              <p>[22] sahassaraṃsi vijjuriva, okkā nikkhami ānanā.. </p>
              <p>[21] ``padakkhiṇaṃ karitvāna, sīse ādiccabandhuno. </p>
              <p>[22] tikkhattuṃ parivaṭṭetvā, muddhanantaradhāyatha.. </p>
              <p>[21] ``idaṃ disvā acchariyaṃ, abbhutaṃ lomahaṃsanaṃ. </p>
              <p>[22] ekaṃsaṃ cīvaraṃ katvā, ānando etadabravi.. </p>
              <p>[21] ```ko hetu sitakammassa, byākarohi mahāmune. </p>
              <p>[22] dhammāloko bhavissati, kaṅkhaṃ vitara no mune.. </p>
              <p>[21] ```yassa ^a^V0.0116^ea^ taṃ sabbadhammesu, sadā ñāṇaṃ pavattati. </p>
              <p>[22] kaṅkhiṃ ^a^P0.0139^ea^ vematikaṃ theraṃ, ānandaṃ  etadabravi.. </p>
              <p>[21] ```yo so ānanda puriso, mayi cittaṃ pasādayi. </p>
              <p>[22] caturāsītikappāni, duggatiṃ na gamissati.. </p>
              <p>[21] ```devesu devasobhaggaṃ, dibbaṃ rajjaṃ pasāsiya. </p>
              <p>[22] manujesu manujindo, rājā raṭṭhe bhavissati.. </p>
              <p>[21] ```so carimaṃ pabbajitvā, sacchikatvāna {sacchikatvā ca (ka0)} dhammataṃ. </p>
              <p>[22] paccekabuddho dhutarāgo, vaṭaṃsako nāma bhavissati.. </p>
              <p>[21] ```natthi citte {passa vi0 va0 804} pasannamhi, appakā nāma dakkhiṇā. </p>
              <p>[22] tathāgate vā sambuddhe, atha vā tassa sāvake.. </p>
              <p>[21] ```evaṃ ^a^M0.0118^ea^ acintiyā {passa apa0 thera 1.1.82} buddhā,   buddhadhammā acintiyā. </p>
              <p>[21] acintiye pasannānaṃ, vipāko hoti acintiyo'''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 96^b^.^eb^ ``idhāhaṃ, bhikkhave, ekaccaṃ puggalaṃ pasannacittaṃ  evaṃ cetasā ceto paricca pajānāmi ``(yathā kho ayaṃ puggalo  iriyati, yañca paṭipadaṃ paṭipanno, yañca maggaṃ samārūḷho) {( ) natthi   a0 ni0  1.43-44; itivu0 21}. imamhi cāyaṃ samaye kālaṃ kareyya, yathābhataṃ nikkhitto evaṃ sagge. taṃ  kissa hetu? cittaṃ hissa, bhikkhave, pasannaṃ, cetopasādahetu {cittappasādahetu   (sī0 ka0)} kho pana evamidhekacce sattā kāyassa bhedā paraṃ maraṇā sugatiṃ   saggaṃ lokaṃ upapajjantī''ti. etamatthaṃ bhagavā avoca, tatthetaṃ iti vuccati -- </p>
              <p>[21] ``pasannacittaṃ ñatvāna, ekaccaṃ idha puggalaṃ. </p>
              <p>[22] etamatthañca byākāsi,   buddho {satthā (sī0 ka0) passa itivu0 21} bhikkhūna santike.. </p>
              <p>[21] ``imamhi ^a^V0.0117^ea^ cāyaṃ samaye, kālaṃ kayirātha puggalo. </p>
              <p>[22] saggamhi upapajjeyya, cittaṃ hissa pasāditaṃ.. </p>
              <p>[21] ``cetopasādahetu hi, sattā gacchanti suggatiṃ. </p>
              <p>[27] yathābhataṃ nikkhipeyya, evamevaṃ tathāvidho. </p>
              <p>[22] kāyassa bhedā sappañño, saggaṃ so upapajjatī''ti..</p>
              <p>[03] ``ayampi attho vutto bhagavatā iti me suta''nti. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``suvaṇṇacchadanaṃ ^a^P0.0140^ea^ nāvaṃ, nāri āruyha  tiṭṭhasi. </p>
              <p>[22] ogāhasi {ogāhase (sī0 ka0) passa vi0 va0 53} pokkharaṇiṃ,   padmaṃ chindasi pāṇinā.. </p>
              <p>[21] ``kena te tādiso vaṇṇo, ānubhāvo juti ca te. </p>
              <p>[22] uppajjanti ca te bhogā, ye keci manasicchitā.. </p>
              <p>[21] ``pucchitā devate saṃsa, kissa kammassidaṃ phalaṃ. </p>
              <p>[22] sā devatā attamanā, devarājena pucchitā.. </p>
              <p>[21] ``pañhaṃ ^a^M0.0119^ea^ puṭṭhā viyākāsi, sakkassa iti  me sutaṃ. </p>
              <p>[22] addhānaṃ paṭipannāhaṃ, disvā thūpaṃ manoramaṃ.. </p>
              <p>[21] ``tattha cittaṃ pasādesiṃ, kassapassa yasassino. </p>
              <p>[27] paddhapupphehi pūjesiṃ, pasannā sehi tasseva. </p>
              <p>[22] kammassa phalaṃ vipāko, etādisaṃ katapuññā  labhantī''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``dānakathā sīlakathā saggakathā puññakathā  puññavipākakathā''ti. </p>
              <p>[06] idaṃ vāsanābhāgiyaṃ suttaṃ.</p>
              <p>[03] ``apicāpi ^a^V0.0118^ea^ paṃsuthūpesu  uddissakatesu dasabaladharānaṃ tatthapi kāraṃ katvā saggesu narā  pamodantī''ti. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 97^b^.^eb^ </p>
              <p>[24] ``devaputtasarīravaṇṇā, sabbe subhagasaṇṭhitī. </p>
              <p>[22] udakena paṃsuṃ temetvā, thūpaṃ vaḍḍhetha kassapaṃ.. </p>
              <p>[21] ``ayaṃ sugatte sugatassa thūpo, mahesino  dasabaladhammadhārino. </p>
              <p>[22] tasmiṃ {yasmiṃ (sī0)} ime devamanujā pasannā,   kāraṃ karontā jarāmaraṇā pamuccare''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``uḷāraṃ vata taṃ āsi, yāhaṃ thūpaṃ mahesino. </p>
              <p>[22] uppalāni ^a^P0.0141^ea^ ca cattāri, mālañca  abhiropayiṃ.. </p>
              <p>[21] ``ajja tiṃsaṃ tato kappā, nābhijānāmi duggatiṃ. </p>
              <p>[22] vinipātaṃ na gacchāmi, thūpaṃ pūjetva {pūjetvā (ka0)} satthuno''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``bāttiṃsalakkhaṇadharassa, vijitavijayassa  lokanāthassa. </p>
              <p>[22] satasahassaṃ kappe, mudito thūpaṃ apūjesi.. </p>
              <p>[21] ``yaṃ ^a^M0.0120^ea^ mayā pasutaṃ puññaṃ, tena ca  puññena deva sobhaggaṃ. </p>
              <p>[22] rajjāni ca kāritāni, anāgantuna vinipātaṃ.. </p>
              <p>[21] ``yaṃ cakkhu adantadamakassa, sāsane paṇihitaṃ tathā. </p>
              <p>[22] cittaṃ taṃ me sabbaṃ, laddhaṃ vimuttacittamhi vidhūtalato''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 98^b^.^eb^ </p>
              <p>[24] ``sāmākapatthodanamattameva hi, paccekabuddhamhi adāsi  dakkhiṇaṃ. </p>
              <p>[22] vimuttacitte akhile anāsave, araṇavihārimhi  asaṅgamānase.. </p>
              <p>[21] ``tasmiñca ^a^V0.0119^ea^ okappayi dhammamuttamaṃ, tasmiñca dhamme  paṇidhesiṃ mānasaṃ. </p>
              <p>[22] evaṃ vihārīhi me saṅgamo siyā, bhave kudāsupi ca mā  apekkhavā.. </p>
              <p>[21] ``tasseva kammassa vipākato ahaṃ, sahassakkhattuṃ  kurusūpapajjatha {kurūsūpapajjatha (sī0)}. </p>
              <p>[22] dīghāyukesu amamesu pāṇisu, visesagāmīsu  ahīnagāmisu.. </p>
              <p>[21] ``tasseva kammassa vipākato ahaṃ, sahassakkhattuṃ  tidasopapajjatha. </p>
              <p>[22] vicitramālābharaṇānulepisu, visiṭṭhakāyūpagato yasassisu.. </p>
              <p>[21] ``tasseva kammassa vipākato ahaṃ, vimuttacitto  akhilo anāsavo. </p>
              <p>[22] imehi me antimadehadhāribhi, samāgamo ^a^P0.0142^ea^  āsihi tāhi tāsihi.. </p>
              <p>[21] ``paccakkhaṃ ^a^M0.0121^ea^ khvimaṃ avaca tathāgato  jino, samijjhate sīlavato yadicchati. </p>
              <p>[22] yathā yathā me manasā vicintitaṃ, tathā samiddhaṃ  ayamantimo bhavo''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``ekatiṃsamhi kappamhi jino anejo, anantadassī  bhagavā sikhīti. </p>
              <p>[22] tassāpi rājā bhātā sikhiddhe {sikhaṇḍi (sī0)},   buddhe ca dhamme ca abhippasanno.. </p>
              <p>[21] ``parinibbute lokavināyakamhi, thūpaṃ sakāsi vipulaṃ  mahantaṃ. </p>
              <p>[22] samantato gāvutikaṃ mahesino, devātidevassa naruttamassa.. </p>
              <p>[21] ``tasmiṃ manusso balimābhihārī, paggayha jātisumanaṃ  pahaṭṭho. </p>
              <p>[22] vātena pupphaṃ patitassa ekaṃ, tāhaṃ gahetvāna tasseva  dāsi.. </p>
              <p>[21] ``so maṃ avocābhipasannacitto, tuyhameva etaṃ pupphaṃ  dadāmi. </p>
              <p>[22] tāhaṃ gahetvā abhiropayesiṃ, punappunaṃ buddhamanussaranto.. </p>
              <p>[21] ``ajja ^a^V0.0120^ea^ tiṃsaṃ tato kappā, nābhijānāmi duggatiṃ. </p>
              <p>[22] vinipātañca na gacchāmi, thūpapūjāyidaṃ phala''nti.. </p>
              <p>[06] idaṃ vāsanābhāgiyaṃ suttaṃ. </p>
              <p>[21] ``kapilaṃ nāma nagaraṃ, suvibhattaṃ mahāpathaṃ. </p>
              <p>[22] ākiṇṇamiddhaṃ phītañca, brahmadattassa rājino.. </p>
              <p>[21] ``kummāsaṃ ^a^M0.0122^ea^ vikkiṇiṃ tattha, pañcālānaṃ  puruttame. </p>
              <p>[22] sohaṃ ^a^P0.0143^ea^ addasiṃ sambuddhaṃ, upariṭṭhaṃ  yasassinaṃ.. </p>
              <p>[21] ``haṭṭho cittaṃ pasādetvā, nimantesiṃ naruttamaṃ. </p>
              <p>[22] ariṭṭhaṃ dhuvabhattena, yaṃ me gehamhi vijjatha.. </p>
              <p>[21] ``tato ca kattiko puṇṇo {kattikā puṇṇā (ka0)},   puṇṇamāsī upaṭṭhitā. </p>
              <p>[22] navaṃ dussayugaṃ gayha, ariṭṭhassopanāmayiṃ.. </p>
              <p>[21] ``pasannacittaṃ ñatvāna, paṭiggaṇhi naruttamo. </p>
              <p>[22] anukampako kāruṇiko, taṇhānighātako muni.. </p>
              <p>[21] ``tāhaṃ kammaṃ karitvāna, kalyāṇaṃ buddhavaṇṇitaṃ. </p>
              <p>[22] deve ceva manusse ca, sandhāvitvā tato cuto.. </p>
              <p>[21] ``bārāṇasiyaṃ nagare, seṭṭhissa ekaputtako. </p>
              <p>[22] aḍḍhe kulasmiṃ uppajjiṃ, pāṇehi ca piyataro.. </p>
              <p>[21] ``tato ca viññutaṃ patto, devaputtena codito. </p>
              <p>[22] pāsādā orūhitvāna, sambuddhamupasaṅkamiṃ.. </p>
              <p>[21] ``so me dhammamadesayi, anukampāya gotamo. </p>
              <p>[22] dukkhaṃ dukkhasamuppādaṃ, dukkhassa ca atikkamaṃ.. </p>
              <p>[21] ``ariyaṃ ^a^V0.0121^ea^ aṭṭhaṅgikaṃ maggaṃ, dukkhūpasamagāminaṃ. </p>
              <p>[22] cattāri ariyasaccāni, muni dhammamadesayi.. </p>
              <p>[21] ``tassāhaṃ vacanaṃ sutvā, vihariṃ sāsane rato. </p>
              <p>[22] samathaṃ paṭivijjhāhaṃ, rattindivamatandito.. </p>
              <p>[21] ``ajjhattañca bahiddhā ca, ye me vijjiṃsu {vijjhiṃsu (sī0)} āsavā. </p>
              <p>[22] sabbe āsuṃ samucchinnā, na ca uppajjare puna.. </p>
              <p>[21] ``pariyantakataṃ dukkhaṃ, carimoyaṃ samussayo. </p>
              <p>[22] jātimaraṇasaṃsāro, natthidāni punabbhavo''ti.. </p>
              <p>[06] idaṃ vāsanābhāgiyaṃ suttaṃ. </p>
              <p>[03] 99^b^.^eb^ tattha ^a^M0.0123^ea^ katamaṃ nibbedhabhāgiyaṃ  suttaṃ? </p>
              <p>[21] ``uddhaṃ adho sabbadhi vippamutto,   ayaṃ ahasmīti {ayamahamasmīti (sī0) passa udā0 61} anānupassī. </p>
              <p>[22] evaṃ vimutto udatāri oghaṃ, atiṇṇapubbaṃ  apunabbhavāyā''ti.. </p>
              <p>[06] idaṃ nibbedhabhāgiyaṃ suttaṃ.</p>
              <p>[03] ``sīlavato ^a^P0.0144^ea^, ānanda, na cetanā {cetanāya (a0 ni0  11.2)} karaṇīyā  `kinti me avippaṭisāro jāyeyyā'ti. dhammatā esā, ānanda, yaṃ sīlavato   avippaṭisāro jāyeyya. avippaṭisārinā, ānanda, na cetanā karaṇīyā `kinti me   pāmojjaṃ jāyeyyā'ti. dhammatā esā, ānanda, yaṃ avippaṭisārino pāmojjaṃ  jāyeyya. pamuditena, ānanda, na cetanā karaṇīyā `kinti me  pīti jāyeyyā'ti. dhammatā esā, ānanda, yaṃ pamuditassa pīti  jāyeyya. pītimanassa, ānanda, na cetanā karaṇīyā `kinti me  kāyo passambheyyā'ti. dhammatā esā, ānanda, yaṃ pītimanassa  kāyo passambheyya. passaddhakāyassa ānanda, na cetanā karaṇīyā  `kintāhaṃ sukhaṃ vediyeyya'nti. dhammatā esā, ānanda, yaṃ  passaddhakāyo sukhaṃ vediyeyya. sukhino ānanda, na cetanā  karaṇīyā `kinti me samādhi jāyeyyā'ti. dhammatā esā, ānanda,  yaṃ sukhino samādhi jāyeyya. samāhitassa ānanda, na cetanā  karaṇīyā `kintāhaṃ yathābhūtaṃ pajāneyya'nti. dhammatā esā,  ānanda, yaṃ samāhito yathābhūtaṃ pajāneyya. yathābhūtaṃ pajānatā  ^a^V0.0122^ea^, ānanda, na cetanā karaṇīyā `kinti me nibbidā jāyeyyā'ti.  dhammatā esā, ānanda, yaṃ yathābhūtaṃ pajānanto nibbindeyya.  nibbindantena, ānanda, na cetanā karaṇīyā `kinti me virāgo  jāyeyyā'ti. dhammatā esā, ānanda, yaṃ nibbindanto virajjeyya.  virajjantena ānanda na cetanā karaṇīyā `kinti me vimutti  jāyeyyā'ti. dhammatā esā, ānanda, yaṃ virajjanto vimucceyya.  vimuttena, ānanda, na cetanā karaṇīyā `kinti me  vimuttiñāṇadassanaṃ uppajjeyyā'ti. dhammatā esā, ānanda, yaṃ  vimuttassa vimuttiñāṇadassanaṃ uppajjeyyā''ti. </p>
              <p>[06] idaṃ nibbedhabhāgiyaṃ suttaṃ. </p>
              <p>[03] 100^b^.^eb^ </p>
              <p>[24] ``yadā ^a^P0.0145^ea^ ^a^M0.0124^ea^ have pātubhavanti  dhammā, ātāpino jhāyato brāhmaṇassa. </p>
              <p>[22] athassa kaṅkhā vapayanti sabbā, yato pajānāti  sahetudhamma''nti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``yadā have pātubhavanti dhammā, ātāpino jhāyato  brāhmaṇassa. </p>
              <p>[22] athassa kaṅkhā vapayanti sabbā, yato khayaṃ paccayānaṃ  avedī''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``kiṃnu {passa saṃ0 ni0  2.243} kujjhasi mā kujjhi, akkodho tissa te varaṃ. </p>
              <p>[22] kodhamānamakkhavinayatthaṃ hi, tissa brahmacariyaṃ  vussatī''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``kadāhaṃ nandaṃ passeyyaṃ, āraññaṃ {araññaṃ (ka0) passa saṃ0 ni0   2.242} paṃsukūlikaṃ. </p>
              <p>[22] aññātuñchena yāpentaṃ, kāmesu anapekkhina''nti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``kiṃsu chetvā sukhaṃ seti, kiṃsu chetvā na socati. </p>
              <p>[22] kissassu {kissassa (sī0 ka0) passa saṃ0 ni0  1.187} ekadhammassa,   vadhaṃ rocesi gotamāti.. </p>
              <p>[21] ``kodhaṃ ^a^V0.0123^ea^ chetvā sukhaṃ seti, kodhaṃ chetvā na socati. </p>
              <p>[27] kodhassa visamūlassa, madhuraggassa brāhmaṇa. </p>
              <p>[22] vadhaṃ ariyā pasaṃsanti, taṃ hi chetvā na socatī''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``kiṃsu hane uppatitaṃ, kiṃsu jātaṃ vinodaye. </p>
              <p>[22] kiñcassu pajahe dhīro, kissābhisamayo sukho.. </p>
              <p>[21] ``kodhaṃ ^a^P0.0146^ea^ ^a^M0.0125^ea^ hane uppatitaṃ,  rāgaṃ jātaṃ vinodaye. </p>
              <p>[22] avijjaṃ pajahe dhīro, saccābhisamayo sukho''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[03] 101^b^.^eb^ </p>
              <p>[24] ``sattiyā viya omaṭṭho,   ḍayhamānova {dayhamāneva (ka0) saṃ0 ni0  1.21; theragā0 39 passitabbaṃ} matthake. </p>
              <p>[22] kāmarāgappahānāya, sato bhikkhu paribbaje.. </p>
              <p>[21] ``sattiyā viya omaṭṭho, ḍayhamānova matthake. </p>
              <p>[22] sakkāyadiṭṭhippahānāya, sato bhikkhu paribbaje''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``sabbe khayantā nicayā, patanantā samussayā. </p>
              <p>[27] sabbesaṃ maraṇamāgamma, sabbesaṃ jīvitamaddhuvaṃ. </p>
              <p>[22] etaṃ bhayaṃ maraṇe {maraṇaṃ (ka0) passa saṃ0 ni0  1.100} pekkhamāno, puññāni kayirātha  sukhāvahāni.. </p>
              <p>[21] ``sabbe khayantā nicayā, patanantā samussayā. </p>
              <p>[27] sabbesaṃ maraṇamāgamma, sabbesaṃ jīvitamaddhuvaṃ. </p>
              <p>[22] etaṃ bhayaṃ maraṇe pekkhamāno, lokāmisaṃ pajahe  santipekkho''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``sukhaṃ ^a^V0.0124^ea^ sayanti munayo, na te socanti māvidha. </p>
              <p>[27] yesaṃ jhānarataṃ cittaṃ, paññavā susamāhito. </p>
              <p>[22] āraddhavīriyo pahitatto, oghaṃ tarati duttaraṃ.. </p>
              <p>[21] ``virato kāmasaññāya, sabbasaṃyojanātīto {sabbasaṃyojanātigo (sī0)   passa saṃ0 ni0  1.96}. </p>
              <p>[22] nandibhavaparikkhīṇo {nandīrāgaparikkhīṇo (ka0) saṃ0 ni0  1.96},   so gambhīre na sīdatī''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``saddahāno arahataṃ, dhammaṃ nibbānapattiyā. </p>
              <p>[22] sussūsaṃ labhate paññaṃ, appamatto vicakkhaṇo.. </p>
              <p>[21] patirūpakārī ^a^P0.0147^ea^ ^a^M0.0126^ea^ dhuravā,  uṭṭhātā vindate dhanaṃ. </p>
              <p>[27] saccena kittiṃ pappoti, dadaṃ mittāni ganthati. </p>
              <p>[22] asmā lokā paraṃ lokaṃ,   evaṃ {save (sī0) passa saṃ0 ni0  1.246} pecca na socatī''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``sabbaganthapahīnassa, vippamuttassa te sato. </p>
              <p>[22] samaṇassa na taṃ sādhu, yadaññamanusāsasīti.. </p>
              <p>[21] ``yena kenaci vaṇṇena, saṃvāso sakka jāyati. </p>
              <p>[22] na taṃ arahati sappañño,   manasā anukampituṃ {ananukampitaṃ (sī0 ka0) passa saṃ0 ni0  1.236}.. </p>
              <p>[21] ``manasā ce pasannena, yadaññamanusāsati. </p>
              <p>[22] na tena hoti saṃyutto, yānukampā anuddayā''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[03] 102^b^.^eb^ </p>
              <p>[24] ``rāgo ca doso ca kutonidānā,   aratī ratī {arati rati (ka0) saṃ0 ni0  1.237; su0 ni0 273 passitabbaṃ} lomahaṃso kutojā. </p>
              <p>[22] kuto samuṭṭhāya manovitakkā, kumārakā  dhaṅkamivossajanti.. </p>
              <p>[21] ``rāgo ^a^V0.0125^ea^ ca doso ca itonidānā, aratī ratī  lomahaṃso itojā. </p>
              <p>[22] ito samuṭṭhāya manovitakkā, kumārakā  dhaṅkamivossajanti.. </p>
              <p>[21] ``snehajā attasambhūtā, nigrodhasseva khandhajā. </p>
              <p>[22] puthu visattā kāmesu, māluvāva vitatā vane.. </p>
              <p>[21] ``ye naṃ pajānanti yatonidānaṃ, te naṃ vinodenti  suṇohi yakkha. </p>
              <p>[22] te duttaraṃ oghamimaṃ taranti, atiṇṇapubbaṃ  apunabbhavāyā''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[22] ``dukkaraṃ ^a^P0.0148^ea^ ^a^M0.0127^ea^ bhagavā  sudukkaraṃ bhagavā''ti. </p>
              <p>[27] ``dukkaraṃ vāpi karonti, [kāmadāti bhagavā] </p>
              <p>[26] sekkhā sīlasamāhitā. </p>
              <p>[22] ṭhitattā anagāriyupetassa, tuṭṭhi hoti sukhāvahā''ti.. </p>
              <p>[21] ``dullabhā {dullabhaṃ (sī0 ka0) passa saṃ0 ni0  1.87} bhagavā yadidaṃ tuṭṭhī''ti. </p>
              <p>[27] ``dullabhaṃ vāpi labhanti, [kāmadāti bhagavā] </p>
              <p>[26] cittavūpasame ratā. </p>
              <p>[22] yesaṃ divā ca ratto ca, bhāvanāya rato mano''ti.. </p>
              <p>[21] ``dussamādahaṃ bhagavā yadidaṃ citta''nti. </p>
              <p>[27] ``dussamādahaṃ vāpi samādahanti, [kāmadāti bhagavā] </p>
              <p>[26] indriyūpasame ratā. </p>
              <p>[22] te chetvā maccuno jālaṃ, ariyā gacchanti kāmadā''ti.. </p>
              <p>[21] ``duggamo bhagavā visamo maggo''ti. </p>
              <p>[27] ``duggame ^a^V0.0126^ea^ visame vāpi,   ariyā gacchanti kāmada {kāmadā (ka0) passa saṃ0 ni0  1.87}. </p>
              <p>[26] anariyā visame magge, papatanti avaṃsirā. </p>
              <p>[22] ariyānaṃ samo maggo, ariyā hi visame samā''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[03] 103^b^.^eb^ </p>
              <p>[24] ``idaṃ hi {passa saṃ0 ni0  1.101} taṃ jetavanaṃ,   isisaṅghanisevitaṃ. </p>
              <p>[22] āvutthaṃ dhammarājena, pītisañjananaṃ mama.. </p>
              <p>[21] ``kammaṃ vijjā ca dhammo ca, sīlaṃ jīvitamuttamaṃ. </p>
              <p>[22] etena maccā sujjhanti, na gottena dhanena vā.. </p>
              <p>[21] ``tasmā hi paṇḍito poso, sampassaṃ atthamattano. </p>
              <p>[22] yoniso vicine dhammaṃ, evaṃ tattha visujjhati.. </p>
              <p>[21] ``sāriputtova ^a^M0.0128^ea^ paññāya, sīlena  upasamena ca. </p>
              <p>[22] yopi pāraṅgato bhikkhu, etāvaparamo siyā''ti.. </p>
              <p>[06] idaṃ nibbedhabhāgiyaṃ suttaṃ. </p>
              <p>[21] ``atītaṃ nānvāgameyya, nappaṭikaṅkhe anāgataṃ. </p>
              <p>[22] yadatītaṃ pahīnaṃ {pahīṇaṃ (sī0) passa ma0 ni0 3.272} taṃ,   appattañca anāgataṃ.. </p>
              <p>[21] ``paccuppannañca ^a^P0.0149^ea^ yo dhammaṃ, tattha tattha  vipassati. </p>
              <p>[22] asaṃhīraṃ asaṃkuppaṃ, taṃ vidvā manubrūhaye.. </p>
              <p>[21] ``ajjeva kiccamātappaṃ {kiccaṃ ātappaṃ (sī0)}, ko jaññā maraṇaṃ suve. </p>
              <p>[22] na hi no saṅgaraṃ tena, mahāsenena maccunā.. </p>
              <p>[21] ``evaṃ vihāriṃ ātāpiṃ, ahorattamatanditaṃ. </p>
              <p>[22] taṃ ve ``bhaddekaratto''ti, santo ācikkhate munī''ti.. </p>
              <p>[06] idaṃ nibbedhabhāgiyaṃ suttaṃ.</p>
              <p>[03] ``cattārimāni ^a^V0.0127^ea^, bhikkhave, sacchikātabbāni. katamāni  cattāri? atthi, bhikkhave, dhammā cakkhunā paññāya ca  sacchikātabbā, atthi dhammā satiyā paññāya ca sacchikātabbā,  atthi dhammā kāyena paññāya ca sacchikātabbā, atthi dhammā paññāya  veditabbā, paññāya ca sacchikātabbā.</p>
              <p>[03] ``katame ca, bhikkhave, dhammā cakkhunā paññāya ca  sacchikātabbā? dibbacakkhu suvisuddhaṃ atikkantamānusakaṃ cakkhunā  paññāya ca sacchikātabbaṃ.</p>
              <p>[03] ``katame ca, bhikkhave, dhammā satiyā paññāya ca  sacchikātabbā? pubbenivāsānussati satiyā paññāya ca  sacchikātabbā.</p>
              <p>[03] ``katame ca, bhikkhave, dhammā kāyena paññāya ca  sacchikātabbā? iddhividhā nirodhā kāyena paññāya ca  sacchikātabbā.</p>
              <p>[03] ``katame ca, bhikkhave, dhammā paññāya veditabbā, paññāya  sacchikātabbā? āsavānaṃ khaye ñāṇaṃ paññāya veditabbaṃ, paññāya ca  sacchikātabba''nti. </p>
              <p>[06] idaṃ nibbedhabhāgiyaṃ suttaṃ. </p>
              <p>[03] 104^b^.^eb^ tattha ^a^M0.0129^ea^ katamaṃ asekkhabhāgiyaṃ  suttaṃ? </p>
              <p>[21] ``yassa selūpamaṃ cittaṃ, ṭhitaṃ nānupakampati. </p>
              <p>[27] virattaṃ rajanīyesu, kopaneyye na kuppati. </p>
              <p>[22] yassevaṃ bhāvitaṃ cittaṃ,   kuto naṃ {taṃ (udā0 34)} dukkhamessatī''ti.. </p>
              <p>[06] idaṃ ^a^P0.0150^ea^ asekkhabhāgiyaṃ suttaṃ.</p>
              <p>[03] āyasmato ca sāriputtassa  cārikādasamaṃ veyyākaraṇaṃ kātabbanti. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``yo ^a^V0.0128^ea^ brāhmaṇo bāhitapāpadhammo,   nihuṃhuṅko {nihuhuṅko (sī0) passa udā0 4} nikkasāvo yatatto. </p>
              <p>[27] vedantagū vūsitabrahmacariyo, dhammena so brahmavādaṃ vadeyya. </p>
              <p>[22] yassussadā natthi kuhiñci loke''ti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``bāhitvā pāpake dhamme, ye caranti sadā satā. </p>
              <p>[22] khīṇasaṃyojanā buddhā, te ve lokasmi {lokasmiṃ (sī0 ka0)   passa udā0 5} brāhmaṇā''ti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``yattha āpo ca pathavī, tejo vāyo na gādhati. </p>
              <p>[27] na tattha sukkā jotanti, ādicco nappakāsati. </p>
              <p>[22] na tattha candimā bhāti, tamo tattha na vijjati.. </p>
              <p>[21] ``yadā ca attanāvedi {vedī (sī0) passa udā0 10},   muni monena brāhmaṇo. </p>
              <p>[22] atha rūpā arūpā ca, sukhadukkhā pamuccatī''ti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``yadā sakesu {passa udā0 7} dhammesu,   pāragū hoti brāhmaṇo. </p>
              <p>[22] atha etaṃ pisācañca, pakkulañcātivattatī''ti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``nābhinandati ^a^M0.0130^ea^ āyantiṃ {āyantiṃ nābhinandati (udā0 8)},   pakkamantiṃ na socati. </p>
              <p>[22] saṅgā saṅgāmajiṃ muttaṃ, tamahaṃ brūmi brāhmaṇa''nti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``na ^a^P0.0151^ea^ udakena sucī {suci (sī0 ka0) passa udā0 9} hoti,   bahvettha nhāyatī {nahāyati (sī0)} jano. </p>
              <p>[22] yamhi saccañca dhammo ca, so sucī so ca  brāhmaṇo''ti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``yadā ^a^V0.0129^ea^ have pātubhavanti dhammā, ātāpino jhāyato  brāhmaṇassa. </p>
              <p>[22] vidhūpayaṃ tiṭṭhati mārasenaṃ, sūriyova  obhāsayamantalikkha''nti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``santindriyaṃ passatha iriyamānaṃ, tevijjapattaṃ  apahānadhammaṃ. </p>
              <p>[22] sabbāni yogāni upātivatto, akiñcano iriyati  paṃsukūliko.. </p>
              <p>[21] ``taṃ devatā sambahulā uḷārā, brahmavimānaṃ  upasaṅkamitvā. </p>
              <p>[22] ājāniyaṃ jātibalaṃ nisedhaṃ, nidha namassanti  pasannacittā.. </p>
              <p>[21] ``namo te purisājañña, namo te purisuttama. </p>
              <p>[22] yassa te nābhijānāma, kiṃ tvaṃ nissāya jhāyasī''ti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``sahāyā vatime bhikkhū, cirarattaṃ sametikā. </p>
              <p>[22] sameti nesaṃ saddhammo, dhamme buddhappavedite''.. </p>
              <p>[21] ``suvinītā ^a^M0.0131^ea^ kappinena, dhamme  ariyappavedite. </p>
              <p>[22] dhārenti antimaṃ dehaṃ,   jetvā māraṃ savāhini''nti {savāhana''nti (ka0) passa saṃ0 ni0  2.246}.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``nayidaṃ sithilamārabbha, nayidaṃ appena thāmasā. </p>
              <p>[22] nibbānaṃ adhigantabbaṃ, sabbadukkhappamocanaṃ {sabbagantapamocanaṃ   (ka0) passa saṃ0 ni0  2.238}.. </p>
              <p>[21] ``ayañca ^a^P0.0152^ea^ daharo bhikkhu,  ayamuttamapuriso. </p>
              <p>[22] dhāreti antimaṃ dehaṃ, jetvā māraṃ savāhini''nti.. </p>
              <p>[06] idaṃ asekkhabhāgiyaṃ suttaṃ. </p>
              <p>[21] ``dubbaṇṇako lūkhacīvaro, mogharājā sadā sato. </p>
              <p>[22] khīṇāsavo visaṃyutto, katakicco anāsavo.. </p>
              <p>[21] ``tevijjo ^a^V0.0130^ea^ iddhippatto ca,   cetopariyakovido {cetopariyāyakovido (sī0)}. </p>
              <p>[22] dhāreti antimaṃ dehaṃ, jetvā māraṃ savāhini''nti.. </p>
              <p>[06] idaṃ asekkhabhāgiyaṃ suttaṃ. </p>
              <p>[03] 105^b^.^eb^ ``tathāgato, bhikkhave, arahaṃ sammāsambuddho  rūpassa nibbidā virāgā nirodhā anupādā vimutto sammāsambuddhoti  vuccati. bhikkhupi, bhikkhave, paññāvimutto rūpassa nibbidā  virāgā nirodhā anupādā vimutto paññāvimuttoti vuccati.</p>
              <p>[03] ``tathāgato, bhikkhave, arahaṃ sammāsambuddho vedanāya...pe0...  saññāya...pe0... saṅkhārānaṃ...pe0... viññāṇassa nibbidā virāgā  nirodhā anupādā vimutto sammāsambuddhoti vuccati. bhikkhupi,  bhikkhave, paññāvimutto viññāṇassa nibbidā virāgā nirodhā  anupādā vimutto paññāvimuttoti vuccati.</p>
              <p>[03] ``tatra kho, bhikkhave, ko viseso ko adhippayāso {adhippāyo   (ka0) passa saṃ0 ni0  3.58} kiṃ nānākaraṇaṃ tathāgatassa arahato sammāsambuddhassa   paññāvimuttena bhikkhunāti? bhagavaṃmūlakā no, bhante, dhammā...pe0...</p>
              <p>[03] ``tathāgato, bhikkhave, arahaṃ sammāsambuddho anuppannassa  maggassa uppādetā, asañjātassa maggassa sañjanetā, anakkhātassa  maggassa akkhātā ^a^M0.0132^ea^, maggaññū maggavidū maggakovido,  maggānugā ca, bhikkhave, etarahi sāvakā viharanti pacchāsamannāgatā.  ayaṃ kho, bhikkhave, viseso, ayaṃ adhippayāso, idaṃ nānākaraṇaṃ  tathāgatassa arahato sammāsambuddhassa paññāvimuttena bhikkhunā''ti. </p>
              <p>[06] idaṃ asekkhabhāgiyaṃ suttaṃ. </p>
              <p>[03] 106^b^.^eb^ tattha katamaṃ saṃkilesabhāgiyañca  vāsanābhāgiyañca suttaṃ? </p>
              <p>[21] ``channamativassati ^a^P0.0153^ea^ {passa udā0 45},   vivaṭaṃ nātivassati. </p>
              <p>[22] tasmā channaṃ vivaretha, evaṃ taṃ nātivassatī''ti..</p>
              <p>[03] ``channamativassatī''ti ^a^V0.0131^ea^ saṃkileso, ``vivaṭaṃ nātivassatī''ti  vāsanā, ``tasmā channaṃ vivaretha, evaṃ taṃ nātivassatī''ti ayaṃ  saṃkileso ca vāsanā ca. idaṃ saṃkilesabhāgiyañca vāsanābhāgiyañca  suttaṃ.</p>
              <p>[03] ``cattārome, mahārāja {bhikkhave (a0 ni0  4.85)}, puggalā santo saṃvijjamānā lokasmiṃ.  katame cattāro? tamo tamaparāyaṇo tamo jotiparāyaṇo joti  tamaparāyaṇo joti jotiparāyaṇo''ti. tattha yo ca puggalo joti  tamaparāyaṇo yo ca puggalo tamo tamaparāyaṇo, ime dve puggalā  saṃkilesabhāgiyā, yo ca puggalo tamo jotiparāyaṇo yo ca puggalo  joti jotiparāyaṇo, ime dve puggalā vāsanābhāgiyā. idaṃ  saṃkilesabhāgiyañca vāsanābhāgiyañca suttaṃ.</p>
              <p>[03] tattha katamaṃ saṃkilesabhāgiyañca nibbedhabhāgiyañca suttaṃ? </p>
              <p>[21] ``na taṃ daḷhaṃ bandhanamāhu dhīrā, yadāyasaṃ  dārujapabbajañca {dārujaṃ pabbajañca (saṃ0 ni0  1.121)}. </p>
              <p>[27] sārattarattā maṇikuṇḍalesu, puttesu dāresu ca yā  apekkhā''ti. </p>
              <p>[22] ayaṃ saṃkileso.. </p>
              <p>[21] ``etaṃ daḷhaṃ bandhanamāhu dhīrā, ohārinaṃ sithilaṃ  duppamuñcaṃ. </p>
              <p>[22] etampi chetvāna paribbajanti, anapekkhino kāmasukhaṃ  pahāyā''ti..</p>
              <p>[03] ayaṃ nibbedho ^a^M0.0133^ea^. idaṃ saṃkilesabhāgiyañca  nibbedhabhāgiyañca suttaṃ. </p>
              <p>[03] 107^b^.^eb^ ``yañca, bhikkhave, ceteti, yañca pakappeti,  yañca anuseti. ārammaṇametaṃ hoti viññāṇassa ṭhitiyā, ārammaṇe  sati patiṭṭhā viññāṇassa hoti, tasmiṃ patiṭṭhite viññāṇe virūḷhe  ^a^P0.0154^ea^ āyatiṃ {āyati (sī0 ka0) passa saṃ0 ni0  2.38} punabbhavābhinibbatti   hoti, āyatiṃ punabbhavābhinibbattiyā sati āyatiṃ {āyati (sī0 ka0)   passa saṃ0 ni0  2.38} jātijarāmaraṇaṃ sokaparidevadukkhadomanassupāyāsā sambhavanti,   evametassa kevalassa dukkhakkhandhassa samudayo hoti.</p>
              <p>[03] ``no ce, bhikkhave, ceteti, no ce pakappeti, atha ce  anuseti. ārammaṇametaṃ hoti viññāṇassa ṭhitiyā, ārammaṇe sati  patiṭṭhā viññāṇassa {tassa viññāṇassa (sī0 ka0) passa saṃ0 ni0  2.38} hoti,   tasmiṃ patiṭṭhite viññāṇe virūḷhe āyatiṃ  punabbhavābhinibbatti hoti, āyatiṃ punabbhavābhinibbattiyā sati  āyatiṃ ^a^V0.0132^ea^ jātijarāmaraṇaṃ sokaparidevadukkhadomanassupāyāsā sambhavanti,  evametassa kevalassa dukkhakkhandhassa samudayo hotī''ti. ayaṃ  saṃkileso.</p>
              <p>[03] ``yato ca kho, bhikkhave, no ceva {ca (sī0 ka0)} ceteti, no ca pakappeti,  no ca anuseti. ārammaṇametaṃ na hoti viññāṇassa ṭhitiyā,  ārammaṇe asati patiṭṭhā viññāṇassa na hoti, tasmiṃ appatiṭṭhite  viññāṇe avirūḷhe āyatiṃ punabbhavābhinibbatti na hoti, āyatiṃ  punabbhavābhinibbattiyā asati āyatiṃ jātijarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hotī''ti, ayaṃ nibbedho. idaṃ  saṃkilesabhāgiyañca nibbedhabhāgiyañca suttaṃ. </p>
              <p>[03] 108^b^.^eb^ tattha katamaṃ saṃkilesabhāgiyañca  asekkhabhāgiyañca suttaṃ?</p>
              <p>[03] ```samuddo samuddo'ti kho, bhikkhave, assutavā puthujjano  bhāsati, neso, bhikkhave, ariyassa vinaye samuddo, mahā eso  bhikkhave, udakarāsi mahāudakaṇṇavo. cakkhu, bhikkhave, purisassa  samuddo, tassa rūpamayo vego. ayaṃ saṃkileso.</p>
              <p>[03] ``yo ^a^M0.0134^ea^ taṃ rūpamayaṃ vegaṃ sahati ayaṃ vuccati,  bhikkhave, atari {atāri (sī0 ka0) passa saṃ0 ni0  4.228} cakkhusamuddaṃ   saūmiṃ sāvaṭṭaṃ sagahaṃ {sagāhaṃ (saṃ0 ni0  4.228)} sarakkhasaṃ ^a^P0.0155^ea^  tiṇṇo pāraṅgato thale tiṭṭhati brāhmaṇo''ti. ayaṃ asekkho.</p>
              <p>[03] ```sotaṃ, bhikkhave...pe0... ghānaṃ...pe0... jivhā...pe0...  kāyo...pe0... mano, bhikkhave, purisassa samuddo tassa dhammamayo  vegoti. ayaṃ saṃkileso.</p>
              <p>[03] ``yo taṃ dhammamayaṃ vegaṃ sahati, ayaṃ vuccati, bhikkhave, atari  manosamuddaṃ saūmiṃ sāvaṭṭaṃ sagahaṃ sarakkhasaṃ tiṇṇo pāraṅgato thale  tiṭṭhati brāhmaṇo''ti. ayaṃ asekkho. idamavoca bhagavā, idaṃ  vatvāna sugato, athāparaṃ etadavoca satthā -- </p>
              <p>[21] ``yo imaṃ samuddaṃ sagahaṃ sarakkhasaṃ, </p>
              <p>[27] saūmiṃ sāvaṭṭaṃ sabhayaṃ duttaraṃ accatari. </p>
              <p>[22] sa vedantagū vusitabrahmacariyo, lokantagū pāragatoti  vuccatī''ti..</p>
              <p>[03] ayaṃ ^a^V0.0133^ea^ asekkho. idaṃ saṃkilesabhāgiyañca asekkhabhāgiyañca  suttaṃ.</p>
              <p>[03] ``chayime, bhikkhave, baḷisā lokasmiṃ anayāya sattānaṃ  byābādhāya {vadhāya (saṃ0 ni0  4.230)} pāṇīnaṃ. katame cha? santi, bhikkhave,   cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce  bhikkhu abhinandati abhivadati ajjhosāya tiṭṭhati, ayaṃ vuccati, bhikkhave,   bhikkhu gilitabaḷiso {gilabaḷiso (sī0 ka0) passa saṃ0 ni0  4.230} mārassa   anayaṃ āpanno, byasanaṃ āpanno, yathākāmaṃ karaṇīyo pāpimato.</p>
              <p>[03] ``santi, bhikkhave, sotaviññeyyā saddā...pe0...  ghānaviññeyyā gandhā...pe0... jivhāviññeyyā rasā...pe0...  kāyaviññeyyā phoṭṭhabbā...pe0... manoviññeyyā dhammā iṭṭhā kantā  manāpā piyarūpā kāmūpasaṃhitā rajanīyā, tañce bhikkhu abhinandati  abhivadati ^a^P0.0156^ea^ ajjhosāya tiṭṭhati. ayaṃ vuccati,  bhikkhave, bhikkhu gilitabaḷiso mārassa anayaṃ āpanno, byasanaṃ  āpanno, yathākāmaṃ karaṇīyo {yathākāmakaraṇīyo (sī0) saṃ0 ni0  4.230} pāpimato''ti.   ayaṃ saṃkileso.</p>
              <p>[03] ``santi ^a^M0.0135^ea^ ca, bhikkhave, cakkhuviññeyyā rūpā  iṭṭhā kantā manāpā piyarūpā kāmūpasaṃhitā rajanīyā, tañce bhikkhu  nābhinandati nābhivadati nājjhosāya tiṭṭhati, ayaṃ vuccati, bhikkhave,  bhikkhu na gilitabaḷiso mārassa, abhedi baḷisaṃ, paribhedi baḷisaṃ,  na anayaṃ āpanno, na byasanaṃ āpanno, na yathākāmaṃ karaṇīyo  pāpimato.</p>
              <p>[03] ``santi ca, bhikkhave, sotaviññeyyā saddā...pe0...  manoviññeyyā dhammā iṭṭhā kantā manāpā piyarūpā kāmūpasaṃhitā  rajanīyā, tañce bhikkhu nābhinandati nābhivadati, nājjhosāya  tiṭṭhati. ayaṃ vuccati, bhikkhave, bhikkhu na gilitabaḷiso mārassa,  abhedi baḷisaṃ, paribhedi baḷisaṃ, na anayaṃ āpanno, na byasanaṃ  āpanno, na yathākāmaṃ karaṇīyo pāpimato''ti. ayaṃ asekkho.  idaṃ saṃkilesabhāgiyañca asekkhabhāgiyañca suttaṃ. </p>
              <p>[03] 109^b^.^eb^ tattha katamaṃ saṃkilesabhāgiyañca  nibbedhabhāgiyañca asekkhabhāgiyañca suttaṃ? </p>
              <p>[21] ``ayaṃ loko santāpajāto, phassapareto rogaṃ vadati  attato {attano (sī0 ka0) passa udā0 30}. </p>
              <p>[22] yena yena hi maññati {maññanti (sī0 ka0)}, tato taṃ hoti aññathā.. </p>
              <p>[21] ``aññathābhāvī ^a^V0.0134^ea^ bhavasatto loko, bhavapareto  bhavamevābhinandati. </p>
              <p>[27] yadabhinandati taṃ bhayaṃ. </p>
              <p>[22] yassa bhāyati taṃ dukkha''nti. ayaṃ saṃkileso.. </p>
              <p>[22] ``bhavavippahānāya kho panidaṃ brahmacariyaṃ vussatī''ti.  ayaṃ nibbedho.</p>
              <p>[03] ``ye ^a^P0.0157^ea^ hi keci samaṇā vā brāhmaṇā vā  bhavena bhavassa vippamokkhamāhaṃsu, sabbe te `avippamuttā bhavasmā'ti  vadāmi. ye vā pana keci samaṇā vā brāhmaṇā vā vibhavena bhavassa  nissaraṇamāhaṃsu, sabbe te `anissaṭā bhavasmā'ti vadāmi. upadhiṃ {upadhi   (sī0 ka0) passa udā0 30} hi paṭicca dukkhamidaṃ sambhotī''ti. ayaṃ saṃkileso.</p>
              <p>[03] ``sabbupādānakkhayā ^a^M0.0136^ea^ natthi dukkhassa  sambhavo''ti. ayaṃ nibbedho.</p>
              <p>[03] ``lokamimaṃ passa, puthū avijjāya paretā bhūtā bhūtaratā, bhavā  aparimuttā, ye hi keci bhavā sabbadhi sabbatthatāya, sabbe te bhavā  aniccā dukkhā vipariṇāmadhammā''ti. ayaṃ saṃkileso. </p>
              <p>[21] ``evametaṃ yathābhūtaṃ, sammappaññāya passato. </p>
              <p>[27] bhavataṇhā pahīyati, vibhavaṃ nābhinandati. </p>
              <p>[26] sabbaso taṇhānaṃ khayā, asesavirāganirodho  nibbāna''nti. </p>
              <p>[22] ayaṃ nibbedho.. </p>
              <p>[21] ``tassa nibbutassa bhikkhuno, anupādā punabbhavo na  hoti. </p>
              <p>[22] abhibhūto māro vijitasaṅgāmo, upaccagā sabbabhavāni  tādī''ti..</p>
              <p>[03] ayaṃ asekkho. idaṃ saṃkilesabhāgiyañca nibbedhabhāgiyañca  asekkhabhāgiyañca suttaṃ.</p>
              <p>[03] ``cattārome, bhikkhave {passa a0 ni0  4.5}, puggalā. katame cattāro?  anusotagāmī paṭisotagāmī ṭhitatto tiṇṇo pāraṅgato thale tiṭṭhati  brāhmaṇo''ti. tattha yoyaṃ puggalo anusotagāmī, ayaṃ puggalo  saṃkilesabhāgiyo. tattha yoyaṃ puggalo paṭisotagāmī yo ca  ṭhitatto, ime dve puggalā ^a^V0.0135^ea^ nibbedhabhāgiyā. tattha ^a^P0.0158^ea^  yoyaṃ puggalo tiṇṇo pāraṅgato thale tiṭṭhati brāhmaṇo, ayaṃ asekkho.  idaṃ saṃkilesabhāgiyañca nibbedhabhāgiyañca asekkhabhāgiyañca suttaṃ. </p>
              <p>[03] 110^b^.^eb^ tattha katamaṃ saṃkilesabhāgiyañca  vāsanābhāgiyañca nibbedhabhāgiyañca suttaṃ?</p>
              <p>[03] chaḷābhijātiko atthi puggalo kaṇho kaṇhābhijātiko kaṇhaṃ  dhammaṃ abhijāyati, atthi puggalo kaṇho kaṇhābhijātiko sukkaṃ dhammaṃ  abhijāyati, atthi puggalo kaṇho kaṇhābhijātiko akaṇhaṃ asukkaṃ  akaṇhāsukkavipākaṃ accantadiṭṭhaṃ {antaṃ niṭṭhaṃ (sī0)} nibbānaṃ ārādheti,   atthi ^a^M0.0137^ea^ puggalo sukko sukkābhijātiko kaṇhaṃ dhammaṃ abhijāyati,  atthi puggalo sukko sukkābhijātiko sukkaṃ dhammaṃ abhijāyati, atthi  puggalo sukko sukkābhijātiko akaṇhaṃ asukkaṃ akaṇhāsukkavipākaṃ  accantadiṭṭhaṃ nibbānaṃ ārādheti.</p>
              <p>[03] tattha yo ca puggalo kaṇho kaṇhābhijātiko kaṇhaṃ dhammaṃ  abhijāyati, yo ca puggalo sukko sukkābhijātiko kaṇhaṃ dhammaṃ  abhijāyati, ime dve puggalā saṃkilesabhāgiyā.</p>
              <p>[03] tattha yo ca puggalo kaṇho kaṇhābhijātiko sukkaṃ dhammaṃ  abhijāyati, yo ca puggalo sukko sukkābhijātiko sukkaṃ dhammaṃ  abhijāyati, ime dve puggalā vāsanābhāgiyā.</p>
              <p>[03] tattha yo ca puggalo kaṇho kaṇhābhijātiko akaṇhaṃ asukkaṃ  akaṇhāsukkavipākaṃ accantadiṭṭhaṃ nibbānaṃ ārādheti, yo ca puggalo  sukko sukkābhijātiko akaṇhaṃ asukkaṃ akaṇhāsukkavipākaṃ accantadiṭṭhaṃ  nibbānaṃ ārādheti, ime dve puggalā nibbedhabhāgiyā, idaṃ  saṃkilesabhāgiyañca vāsanābhāgiyañca nibbedhabhāgiyañca suttaṃ.</p>
              <p>[03] ``cattārimāni, bhikkhave {passa a0 ni0  4.232-233}, kammāni. katamāni cattāri?  atthi ^a^P0.0159^ea^ kammaṃ kaṇhaṃ kaṇhavipākaṃ, atthi kammaṃ sukkaṃ  sukkavipākaṃ, atthi kammaṃ kaṇhasukkaṃ kaṇhasukkavipākaṃ, atthi kammaṃ  akaṇhaṃ asukkaṃ akaṇhāsukkavipākaṃ kammuttamaṃ kammaseṭṭhaṃ kammakkhayāya  saṃvattati''.</p>
              <p>[03] tattha ^a^V0.0136^ea^ yañca kammaṃ kaṇhaṃ kaṇhavipākaṃ, yañca kammaṃ kaṇhasukkaṃ  kaṇhasukkavipākaṃ, ayaṃ saṃkileso. yañca kammaṃ sukkaṃ sukkavipākaṃ,  ayaṃ vāsanā. yañca kammaṃ akaṇhaṃ asukkaṃ akaṇhāsukkavipākaṃ  kammuttamaṃ kammaseṭṭhaṃ kammakkhayāya saṃvattati, ayaṃ nibbedho. idaṃ  saṃkilesabhāgiyañca vāsanābhāgiyañca nibbedhabhāgiyañca suttaṃ. </p>
              <p>[03] 111^b^.^eb^ tattha katamaṃ vāsanābhāgiyañca,  nibbedhabhāgiyañca suttaṃ? </p>
              <p>[21] ``laddhāna mānusattaṃ dve, kiccaṃ akiccameva ca. </p>
              <p>[22] sukiccaṃ ceva puññāni, saṃyojanavippahānaṃ vā''ti..</p>
              <p>[03] ``sukiccaṃ ^a^M0.0138^ea^ ceva puññānī''ti vāsanā.  ``saṃyojanavippahānaṃ vā''ti nibbedho. </p>
              <p>[21] ``puññāni karitvāna, saggā saggaṃ vajanti katapuññā. </p>
              <p>[22] saṃyojanappahānā, jarāmaraṇā vippamuccantī''ti..</p>
              <p>[03] ``puññāni karitvāna, saggā saggaṃ vajanti katapuññā''ti  vāsanā. ``saṃyojanappahānā jarāmaraṇā vippamuccantī''ti nibbedho.  idaṃ vāsanābhāgiyañca nibbedhabhāgiyañca suttaṃ.</p>
              <p>[03] ``dvemāni, bhikkhave, padhānāni {passa a0 ni0  2.2}. katamāni dve?   yo ca agārasmā anagāriyaṃ pabbajitesu  cīvarapiṇḍapātasenāsanagilānapaccayabhesajjaparikkhāraṃ pariccajati, yo  ca agārasmā anagāriyaṃ pabbajitesu sabbūpadhipaṭinissaggo  taṇhakkhayo virāgo nirodho nibbāna''nti. tattha ^a^P0.0160^ea^  yo agārasmā anagāriyaṃ pabbajitesu  cīvarapiṇḍapātasenāsanagilānapaccayabhesajjaparikkhāraṃ pariccajati, ayaṃ  vāsanā.</p>
              <p>[03] yo agārasmā anagāriyaṃ pabbajitesu sabbūpadhipaṭinissaggo  taṇhakkhayo virāgo nirodho nibbānaṃ, ayaṃ nibbedho. idaṃ  vāsanābhāgiyañca nibbedhabhāgiyañca suttaṃ.</p>
              <p>[03] tattha taṇhāsaṃkilesabhāgiyaṃ suttaṃ taṇhāpakkheneva niddisitabbaṃ  tīhi taṇhāhi -- kāmataṇhāya bhavataṇhāya vibhavataṇhāya. yena yena  vā pana vatthunā ajjhositā, tena teneva niddisitabbaṃ, tassā  vitthāro chattiṃsataṇhājāliniyāvicaritāni.</p>
              <p>[03] tattha ^a^V0.0137^ea^ diṭṭhisaṃkilesabhāgiyaṃ suttaṃ diṭṭhipakkheneva niddisitabbaṃ  ucchedasassatena, yena yena vā pana vatthunā diṭṭhivasena abhinivisati  ``idameva saccaṃ moghamañña''nti, tena teneva niddisitabbaṃ, tassā  vitthāro dvāsaṭṭhidiṭṭhigatāni.</p>
              <p>[03] tattha duccaritasaṃkilesabhāgiyaṃ suttaṃ cetanāya cetasikakammena  niddisitabbaṃ tīhi duccaritehi -- kāyaduccaritena vacīduccaritena  manoduccaritena, tassa vitthāro dasākusalakammapathā.</p>
              <p>[03] tattha ^a^M0.0139^ea^ taṇhāvodānabhāgiyaṃ suttaṃ samathena  niddisitabbaṃ, diṭṭhivodānabhāgiyaṃ suttaṃ vipassanā niddisitabbaṃ,  duccaritavodānabhāgiyaṃ suttaṃ sucaritena niddisitabbaṃ. tīṇi  akusalamūlāni. taṃ kissa hetu? saṃsārassa nibbattiyā. tathā  nibbatte saṃsāre kāyaduccaritaṃ kāyasucaritaṃ vacīduccaritaṃ vacīsucaritaṃ  manoduccaritaṃ manosucaritaṃ iminā asubhena kammavipākena idaṃ  bālalakkhaṇaṃ nibbattatīti. idaṃ ^a^P0.0161^ea^ saṃkilesabhāgiyaṃ  suttaṃ.</p>
              <p>[03] iminā subhena kammavipākena idaṃ mahāpurisalakkhaṇaṃ  nibbattatīti. idaṃ vāsanābhāgiyaṃ suttaṃ.</p>
              <p>[03] tattha saṃkilesabhāgiyaṃ suttaṃ catūhi kilesabhūmīhi niddisitabbaṃ  -- anusayabhūmiyā pariyuṭṭhānabhūmiyā saṃyojanabhūmiyā upādānabhūmiyā.  sānusayassa pariyuṭṭhānaṃ jāyati, pariyuṭṭhito saṃyujjati, saṃyujjanto  upādiyati, upādānapaccayā bhavo, bhavapaccayā jāti, jātipaccayā  jarāmaraṇaṃ sokaparidevadukkhadomanassupāyāsā sambhavanti, evametassa  kevalassa dukkhakkhandhassa samudayo hoti. imāhi catūhi  kilesabhūmīhi sabbe kilesā saṅgahaṃ samosaraṇaṃ gacchanti, idaṃ  saṃkilesabhāgiyaṃ suttaṃ.</p>
              <p>[03] vāsanābhāgiyaṃ suttaṃ tīhi sucaritehi niddisitabbaṃ,  nibbedhabhāgiyaṃ suttaṃ catūhi saccehi niddisitabbaṃ, asekkhabhāgiyaṃ suttaṃ  tīhi dhammehi niddisitabbaṃ -- buddhadhammehi paccekabuddhadhammehi  sāvakabhūmiyā. jhāyivisaye niddisitabbanti. </p>
              <p>[03] 112^b^.^eb^ tattha katame aṭṭhārasa mūlapadā? lokiyaṃ  lokuttaraṃ lokiyañca lokuttarañca, sattādhiṭṭhānaṃ dhammādhiṭṭhānaṃ  sattādhiṭṭhānañca dhammādhiṭṭhānañca, ñāṇaṃ ñeyyaṃ ñāṇañca ñeyyañca,  dassanaṃ ^a^V0.0138^ea^ bhāvanā dassanañca bhāvanā ca, sakavacanaṃ paravacanaṃ  sakavacanañca paravacanañca, visajjanīyaṃ avisajjanīyaṃ visajjanīyañca  avisajjanīyañca, kammaṃ vipāko kammañca vipāko ca, kusalaṃ  akusalaṃ kusalañca akusalañca, anuññātaṃ paṭikkhittaṃ anuññātañca  paṭikkhittañca, thavo cāti.</p>
              <p>[03] tattha ^a^M0.0140^ea^ katamaṃ lokiyaṃ? </p>
              <p>[21] ``na hi pāpaṃ kataṃ kammaṃ, sajjukhīraṃva muccati. </p>
              <p>[22] ḍahantaṃ {dahantaṃ (sī0 ka0) passa dha0 pa0 71} bālamanveti,   bhasmacchannova {bhasmāchannova (ka0)} pāvakoti.. </p>
              <p>[06] idaṃ ^a^P0.0162^ea^ lokiyaṃ.</p>
              <p>[03] ``cattārimāni, bhikkhave, agatigamanāni sabbaṃ...pe0...  nihīyate tassa yaso kāḷapakkheva candimā''ti. idaṃ lokiyaṃ.</p>
              <p>[03] ``aṭṭhime, bhikkhave, lokadhammā {passa a0 ni0  8.6}. katame aṭṭha? lābho  alābho, yaso ayaso, nindā pasaṃsā, sukhaṃ dukkhaṃ. ime kho,  bhikkhave, aṭṭha lokadhammā''ti. idaṃ lokiyaṃ.</p>
              <p>[03] tattha katamaṃ lokuttaraṃ? </p>
              <p>[21] ``yassindriyāni samathaṅgatāni {samathaṃ gatāni (sī0) passa dha0 pa0  94}.   assā yathā sārathinā sudantā. </p>
              <p>[22] pahīnamānassa anāsavassa, devāpi tassa pihayanti  tādino''ti.. </p>
              <p>[06] idaṃ lokuttaraṃ.</p>
              <p>[03] ``pañcimāni, bhikkhave, indriyāni lokuttarāni. katamāni  pañca? saddhindriyaṃ vīriyindriyaṃ satindriyaṃ samādhindriyaṃ  paññindriyaṃ. imāni kho, bhikkhave, pañcindriyāni  lokuttarānī''ti. idaṃ lokuttaraṃ.</p>
              <p>[03] tattha katamaṃ lokiyañca lokuttarañca?</p>
              <p>[03] ``laddhāna mānusattaṃ dve, kiccaṃ akiccameva cā''ti dve gāthā.  yaṃ iha ``sukiccaṃ ceva ^a^V0.0139^ea^ puññānī''ti ca ``puññāni karitvāna,  saggā saggaṃ vajanti katapuññā''ti ca. idaṃ lokiyaṃ.</p>
              <p>[03] yaṃ iha ``saṃyojanavippahānaṃ vā''ti ca ``saṃyojanappahānā,  jarāmaraṇā vippamuccantī''ti ca, idaṃ lokuttaraṃ. idaṃ lokiyañca  lokuttarañca.</p>
              <p>[03] ``viññāṇe ^a^P0.0163^ea^ ^a^M0.0141^ea^ ce, bhikkhave, āhāre  sati nāmarūpassa avakkanti hoti, nāmarūpassa avakkantiyā sati  punabbhavo hoti, punabbhave sati jāti hoti, jātiyā sati  jarāmaraṇaṃ sokaparidevadukkhadomanassupāyāsā sambhavanti. evametassa kevalassa   dukkhakkhandhassa samudayo hoti. seyyathāpi, bhikkhave {passa saṃ0 ni0   2.55},  mahārukkho, tassa yāni ceva mūlāni adhogamāni yāni ca tiriyaṃ  gamāni, sabbāni tāni uddhaṃ ojaṃ abhiharanti. evaṃ hi so,  bhikkhave, mahārukkho tadāhāro tadupādāno ciraṃ dīghamaddhānaṃ tiṭṭheyya.  evameva kho, bhikkhave, viññāṇe āhāre sati nāmarūpassa  avakkanti hoti sabbaṃ...pe0... evametassa kevalassa dukkhakkhandhassa  samudayo hotī''ti. idaṃ lokiyaṃ.</p>
              <p>[03] ``viññāṇe ce, bhikkhave, āhāre asati nāmarūpassa  avakkanti na hoti, nāmarūpassa avakkantiyā asati punabbhavo na  hoti, punabbhave asati jāti na hoti, jātiyā asati jarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hoti. seyyathāpi, bhikkhave, mahārukkho   atha puriso āgaccheyya kuddālapiṭakaṃ {kudālapiṭakaṃ (ka0)} ādāya, so taṃ   rukkhaṃ mūle chindeyya, mūle {mūlaṃ (saṃ0 ni0  2.55)} chetvā palikhaṇeyya, palikhaṇitvā  mūlāni uddhareyya antamaso usīranāḷimattānipi. so taṃ rukkhaṃ khaṇḍākhaṇḍikaṃ   chindeyya, khaṇḍākhaṇḍikaṃ chinditvā {chitvā (sī0 ka0)} phāleyya, phāletvā  sakalikaṃ sakalikaṃ kareyya, sakalikaṃ sakalikaṃ karitvā vātātape  visoseyya, vātātape visosetvā agginā ḍaheyya, agginā ḍahetvā  masiṃ kareyya, masiṃ karitvā mahāvāte vā ophuneyya, nadiyā vā  sīghasotāya pavāheyya, evaṃ hi so, bhikkhave, mahārukkho ucchinnamūlo   assa tālāvatthukato anabhāvaṃkato {anabhāvaṃgato (sī0)} āyatiṃ  anuppādadhammo. evameva kho, bhikkhave, viññāṇe āhāre asati  nāmarūpassa ^a^P0.0164^ea^ avakkanti na hoti, nāmarūpassa  avakkantiyā asati sabbaṃ...pe0... evametassa kevalassa  dukkhakkhandhassa nirodho hotī''ti. idaṃ lokuttaraṃ. idaṃ  lokiyañca lokuttarañca. </p>
              <p>[03] 113^b^.^eb^ tattha ^a^V0.0140^ea^ ^a^M0.0142^ea^ katamaṃ sattādhiṭṭhānaṃ? </p>
              <p>[21] ``sabbā disā anuparigamma cetasā, nevajjhagā  piyataramattanā kvaci. </p>
              <p>[22] evaṃ piyo puthu attā paresaṃ, tasmā na hiṃse  paramattakāmo''ti {paraṃ attakāmoti (sī0) saṃ0 ni0  1.119; udā0 41 passitabbaṃ}.. </p>
              <p>[06] idaṃ sattādhiṭṭhānaṃ. </p>
              <p>[21] ``ye keci bhūtā bhavissanti ye vāpi {ca (sī0 ka0) passa udā0  42}, sabbe gamissanti pahāya dehaṃ. </p>
              <p>[22] taṃ sabbajāniṃ kusalo viditvā,   ātāpiyo {ātāpī so (sī0 ka0) passa udā0 42} brahmacariyaṃ careyyā''ti.. </p>
              <p>[06] idaṃ sattādhiṭṭhānaṃ.</p>
              <p>[03] ``sattahi, bhikkhave, aṅgehi samannāgataṃ kalyāṇamittaṃ api viveciyamānena   paṇāmiyamānena gale pisanamajjamānena {galepi pamajjamānena (sī0)} yāvajīvaṃ na  vijahitabbaṃ. katamehi sattahi? piyo ca hoti manāpo ca garu ca  bhāvanīyo ca vattā ca vacanakkhamo ca gambhīrañca kathaṃ kattā hoti,  no ca aṭṭhāne {na ca aṭṭhāne (sī0 ka0) passa a0 ni0  7.37} niyojeti.   imehi kho, bhikkhave, sattahi...pe0...  na vijahitabbaṃ. idamavoca bhagavā, idaṃ vatvāna sugato. athāparaṃ  etadavoca satthā -- </p>
              <p>[21] ``piyo garu bhāvanīyo, vattā ca vacanakkhamo. </p>
              <p>[27] gambhīrañca kathaṃ kattā, na caṭṭhāne niyojako. </p>
              <p>[22] taṃ mittaṃ mittakāmena, yāvajīvampi seviya''nti.. </p>
              <p>[06] idaṃ sattādhiṭṭhānaṃ.</p>
              <p>[03] tattha ^a^P0.0165^ea^ katamaṃ dhammādhiṭṭhānaṃ? </p>
              <p>[21] ``yañca kāmasukhaṃ loke, yañcidaṃ diviyaṃ sukhaṃ. </p>
              <p>[22] taṇhakkhayasukhassete {taṇhakkhayā sukhassete (sī0) passa udā0 12},   kalaṃ nāgghanti soḷasi''nti.. </p>
              <p>[06] idaṃ dhammādhiṭṭhānaṃ. </p>
              <p>[21] ``susukhaṃ ^a^M0.0143^ea^ {passa theragā0 227} vata nibbānaṃ,  sammāsambuddhadesitaṃ. </p>
              <p>[22] asokaṃ virajaṃ khemaṃ, yattha dukkhaṃ nirujjhatī''ti.. </p>
              <p>[06] idaṃ dhammādhiṭṭhānaṃ.</p>
              <p>[03] tattha ^a^V0.0141^ea^ katamaṃ sattādhiṭṭhānañca dhammādhiṭṭhānañca </p>
              <p>[21] ``mātaraṃ pitaraṃ hantvā, rājāno dve ca khattiye. </p>
              <p>[22] raṭṭhaṃ sānucaraṃ hantvā''ti idaṃ dhammādhiṭṭhānaṃ.. </p>
              <p>[21] ``anīgho yāti brāhmaṇo''ti. idaṃ sattādhiṭṭhānaṃ. </p>
              <p>[22] idaṃ sattādhiṭṭhānañca dhammādhiṭṭhānañca..</p>
              <p>[03] ``cattārome, bhikkhave, iddhipādā {passa iddhipādasaṃyutte}. katame cattāro?  chandasamādhipadhānasaṅkhārasamannāgato iddhipādo, vīriya...pe0...  citta. vīmaṃsāsamādhipadhānasaṅkhārasamannāgato iddhipādo''ti. idaṃ  dhammādhiṭṭhānaṃ.</p>
              <p>[03] so kāyepi cittaṃ samodahati, cittepi kāyaṃ samodahati, kāye  sukhasaññañca lahusaññañca okkamitvā upasampajja viharati. idaṃ  sattādhiṭṭhānaṃ, idaṃ sattādhiṭṭhānañca dhammādhiṭṭhānañca. </p>
              <p>[03] 114^b^.^eb^ tattha katamaṃ ñāṇaṃ? </p>
              <p>[21] ``yaṃ taṃ lokuttaraṃ ñāṇaṃ, sabbaññū yena vuccati. </p>
              <p>[22] na tassa parihānatthi, sabbakāle pavattatī''ti.. </p>
              <p>[06] idaṃ ñāṇaṃ. </p>
              <p>[21] ``paññā ^a^P0.0166^ea^ hi seṭṭhā lokasmiṃ, yāyaṃ  nibbānagāminī {nibbedhagāminī (itivu0 41)}. </p>
              <p>[22] yāya sammā pajānāti, jātimaraṇasaṅkhaya''nti.. </p>
              <p>[06] idaṃ ñāṇaṃ.</p>
              <p>[03] tattha katamaṃ ñeyyaṃ? </p>
              <p>[21] ``kittayissāmi ^a^V0.0142^ea^ te {vo (sī0 ka0) passa su0 ni0  1072} santiṃ,   [dhotakāti bhagavā,] </p>
              <p>[27] diṭṭhe dhamme anītihaṃ. </p>
              <p>[22] yaṃ viditvā sato caraṃ, tare loke visattikaṃ.. </p>
              <p>[21] ``tañcāhaṃ ^a^M0.0144^ea^ abhinandāmi, mahesi  santimuttamaṃ. </p>
              <p>[22] yaṃ viditvā sato caraṃ, tare loke visattikaṃ.. </p>
              <p>[21] ``yaṃ kiñci sampajānāsi, [dhotakāti bhagavā] </p>
              <p>[27] uddhaṃ adho tiriyañcāpi majjhe. </p>
              <p>[26] etaṃ viditvā saṅgoti loke, </p>
              <p>[22] bhavābhavāya mākāsi taṇha''nti.. </p>
              <p>[06] idaṃ ñeyyaṃ.</p>
              <p>[03] ``catunnaṃ, bhikkhave, ariyasaccānaṃ ananubodhā appaṭivedhā  evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca...pe0...  tayidaṃ, bhikkhave, dukkhaṃ ariyasaccaṃ anubuddhaṃ paṭividdhaṃ, dukkhasamudayaṃ   {dukkhasamudayo (sī0 ka0) passa dī0 ni0 2.155} ariyasaccaṃ   anubuddhaṃ paṭividdhaṃ, dukkhanirodhaṃ {dukkhanirodho (sī0 ka0)} ariyasaccaṃ   anubuddhaṃ paṭividdhaṃ, dukkhanirodhagāminī paṭipadā ariyasaccaṃ anubuddhaṃ paṭividdhaṃ.  ucchinnā bhavataṇhā, khīṇā bhavanetti, natthi dāni punabbhavo''ti.  idamavoca bhagavā, idaṃ vatvāna sugato, athāparaṃ etadavoca satthā -- </p>
              <p>[21] ``catunnaṃ ariyasaccānaṃ, yathābhūtaṃ adassanā. </p>
              <p>[22] saṃsitaṃ {saṃsaritaṃ (sī0)} dīghamaddhānaṃ, tāsu tāsveva jātisu.. </p>
              <p>[21] ``tāni etāni diṭṭhāni, bhavanetti samūhatā. </p>
              <p>[22] ucchinnaṃ mūlaṃ dukkhassa, natthi dāni punabbhavo''ti.. </p>
              <p>[06] idaṃ ^a^P0.0167^ea^ ñeyyaṃ.</p>
              <p>[03] tattha katamaṃ ñāṇañca ñeyyañca? rūpaṃ aniccaṃ, vedanā  aniccā, saññā aniccā, saṅkhārā aniccā, viññāṇaṃ aniccanti.  idaṃ ñeyyaṃ.</p>
              <p>[03] evaṃ ^a^V0.0143^ea^ jānaṃ evaṃ passaṃ ariyasāvako ``rūpaṃ anicca''nti  passati, ``vedanā aniccā''ti passati, ``saññaṃ...pe0...  saṅkhāre...pe0... viññāṇaṃ anicca''nti passatīti. idaṃ ñāṇaṃ.</p>
              <p>[03] so parimuccati rūpena, parimuccati vedanāya, parimuccati  saññāya, parimuccati saṅkhārehi, parimuccati viññāṇamhā, parimuccati  dukkhasmāti vadāmīti. idaṃ ñāṇañca ñeyyañca.</p>
              <p>[03] ``sabbe ^a^M0.0145^ea^ saṅkhārā aniccā''ti idaṃ ñeyyaṃ.  ``yadā paññāya passatī''ti idaṃ ñāṇaṃ. ``atha nibbindati dukkhe  esa maggo visuddhiyā''ti idaṃ ñāṇañca ñeyyañca.</p>
              <p>[03] ``sabbe saṅkhārā dukkhā''ti idaṃ ñeyyaṃ. ``yadā paññāya  passatī''ti idaṃ ñāṇaṃ. ``atha nibbindati dukkhe esa maggo  visuddhiyā''ti idaṃ ñāṇañca ñeyyañca.</p>
              <p>[03] ``sabbe dhammā anattā''ti idaṃ ñeyyaṃ. ``yadā paññāya  passatī''ti idaṃ ñāṇaṃ. ``atha nibbindati dukkhe esa maggo  visuddhiyā''ti idaṃ ñāṇañca ñeyyañca.</p>
              <p>[03] ``ye ^a^P0.0168^ea^ hi keci, soṇa {passa saṃ0 ni0  3.49}, samaṇā vā brāhmaṇā  vā aniccena rūpena dukkhena vipariṇāmadhammena `seyyohamasmī'ti vā  samanupassanti, `sadisohamasmī'ti vā samanupassanti,  `hīnohamasmī'ti vā samanupassanti. kimaññatra yathābhūtassa  adassanā. aniccāya vedanāya...pe0... aniccāya saññāya...pe0...  aniccehi saṅkhārehi...pe0... aniccena viññāṇena dukkhena  vipariṇāmadhammena `seyyohamasmī'ti vā samanupassanti,  `sadisohamasmī'ti vā samanupassanti, `hīnohamasmī'ti vā  samanupassanti, kimaññatra yathābhūtassa adassanā''ti. idaṃ ñeyyaṃ.</p>
              <p>[03] ``ye ca kho keci, soṇa, samaṇā vā brāhmaṇā vā aniccena  rūpena dukkhena vipariṇāmadhammena `seyyohamasmī'tipi na  samanupassanti, `sadisohamasmī'tipi na samanupassanti,  `hīnohamasmī'tipi na samanupassanti, kimaññatra yathābhūtassa dassanā.  aniccāya vedanāya...pe0... aniccāya saññāya...pe0... aniccehi  saṅkhārehi...pe0... aniccena viññāṇena dukkhena vipariṇāmadhammena  `seyyohamasmī'tipi na samanupassanti, `sadisohamasmī'tipi  ^a^V0.0144^ea^ na samanupassanti, `hīnohamasmī'tipi na samanupassanti, kimaññatra  yathābhūtassa dassanāti. idaṃ ñāṇaṃ. </p>
              <p>[06] idaṃ ñāṇañca ñeyyañca.</p>
              <p>[03] tattha katamaṃ dassanaṃ? </p>
              <p>[03] 115^b^.^eb^ </p>
              <p>[24] ``ye ariyasaccāni vibhāvayanti, gambhīrapaññena  sudesitāni. </p>
              <p>[22] kiñcāpi te honti bhusaṃ pamattā {bhusappamattā (sī0)   passa khu0 pā0 609}, na te bhavaṃ aṭṭhamamādiyantī''ti.. </p>
              <p>[06] idaṃ dassanaṃ. </p>
              <p>[21] ``yathindakhīlo ^a^M0.0146^ea^ pathavissito siyā,  catubbhi vātehi asampakampiyo. </p>
              <p>[22] tathūpamaṃ ^a^P0.0169^ea^ sappurisaṃ vadāmi, yo  ariyasaccāni avecca passatī''ti.. </p>
              <p>[06] idaṃ dassanaṃ.</p>
              <p>[03] ``catūhi, bhikkhave, sotāpattiyaṅgehi samannāgato  ariyasāvako ākaṅkhamāno attanāva attānaṃ byākareyya  `khīṇanirayomhi, khīṇatiracchānayoni, khīṇapettivisayo,  khīṇāpāyaduggativinipāto, sotāpannohamasmi avinipātadhammo niyato   sambodhiparāyaṇo, sattakkhattuparamaṃ {sattakkhattuparamo (sī0)} deve ca manusse ca  sandhāvitvā saṃsaritvā dukkhassantaṃ karissāmī'ti. katamehi catūhi?  idha, bhikkhave, ariyasāvakassa tathāgate saddhā niviṭṭhā patiṭṭhitā  virūḷhā mūlajātā asaṃhāriyā samaṇena vā brāhmaṇena vā devena vā  mārena vā brahmunā vā kenaci vā lokasmiṃ saha dhammena, dhamme kho  pana niṭṭhaṃ gato hoti, svākkhāto bhagavatā dhammo sandiṭṭhiko  akāliko ehipassiko opaneyyiko paccattaṃ veditabbo viññūhi,  yadidaṃ madanimmadano...pe0... nirodho nibbānaṃ, saha dhammiyā kho  panassa honti iṭṭhā kantā piyā manāpā gihī ceva pabbajitā ca.  ariyakantehi kho pana sīlehi samannāgato hoti akhaṇḍehi  acchiddehi asabalehi akammāsehi bhujissehi viññuppasaṭṭhehi  aparāmaṭṭhehi samādhisaṃvattanikehi. imehi kho, bhikkhave, catūhi  sotāpattiyaṅgehi samannāgato ariyasāvako ākaṅkhamāno attanāva  attānaṃ byākareyya `khīṇanirayomhi, khīṇatiracchānayoni,  khīṇapettivisayo, khīṇāpāyaduggativinipāto, sotāpannohamasmi  avinipātadhammo ^a^V0.0145^ea^ niyato sambodhiparāyaṇo, sattakkhattuparamaṃ deve ca  manusse ca sandhāvitvā saṃsaritvā dukkhassantaṃ karissāmī'''ti. </p>
              <p>[06] idaṃ ^a^P0.0170^ea^ dassanaṃ.</p>
              <p>[03] tattha ^a^M0.0147^ea^ katamā bhāvanā? </p>
              <p>[21] ``yassindriyāni bhāvitāni {subhāvitāni (sī0 ka0) passa su0 ni0  512},   ajjhattaṃ bahiddhā ca sabbaloke. </p>
              <p>[22] nibbijjha imaṃ parañca lokaṃ, kālaṃ kaṅkhati bhāvito  sadanto''ti.. </p>
              <p>[06] ayaṃ bhāvanā.</p>
              <p>[03] ``cattārimāni, bhikkhave, dhammapadāni {passa a0 ni0  4.29}. katamāni cattāri?  anabhijjhā dhammapadaṃ, abyāpādo dhammapadaṃ, sammāsati dhammapadaṃ,  sammāsamādhi dhammapadaṃ, imāni kho, bhikkhave, cattāri  dhammapadānī''ti. ayaṃ bhāvanā.</p>
              <p>[03] tattha katamaṃ dassanañca bhāvanā ca? ``pañca chinde pañca  jahe''ti idaṃ dassanaṃ. ``pañca cuttari bhāvaye. pañca saṅgātigo  bhikkhu, oghatiṇṇoti vuccatī''ti ayaṃ bhāvanā. idaṃ dassanañca  bhāvanā ca.</p>
              <p>[03] ``tīṇimāni, bhikkhave, indriyāni {passa saṃ0 ni0  5.493}. katamāni tīṇi,  anaññātaññassāmītindriyaṃ aññindriyaṃ aññātāvindriyaṃ. katamañca,  bhikkhave, anaññātaññassāmītindriyaṃ? idha, bhikkhave, bhikkhu  anabhisametassa dukkhassa ariyasaccassa abhisamayāya chandaṃ janeti  vāyamati vīriyaṃ ārabhati cittaṃ paggaṇhāti padahati, anabhisametassa  dukkhasamudayassa ^a^P0.0171^ea^ ariyasaccassa...pe0...  dukkhanirodhassa...pe0... dukkhanirodhagāminiyā paṭipadāya  ariyasaccassa abhisamayāya chandaṃ janeti vāyamati vīriyaṃ ārabhati  cittaṃ paggaṇhāti padahati. idaṃ, bhikkhave,  anaññātaññassāmītindriya''nti. idaṃ dassanaṃ.</p>
              <p>[03] ``katamañca, bhikkhave, aññindriyaṃ? idha, bhikkhave, bhikkhu  `idaṃ dukkha'nti yathābhūtaṃ pajānāti, `ayaṃ dukkhasamudayo'ti  yathābhūtaṃ pajānāti, `ayaṃ dukkhanirodho'ti...pe0... `ayaṃ  dukkhanirodhagāminī paṭipadā'ti yathābhūtaṃ pajānāti. idaṃ,  bhikkhave, aññindriyaṃ.</p>
              <p>[03] ``katamañca ^a^V0.0146^ea^, bhikkhave, aññātāvindriyaṃ? idha, bhikkhave,  bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati, khīṇā jāti,  vusitaṃ brahmacariyaṃ, kataṃ karaṇīyaṃ ^a^M0.0148^ea^ nāparaṃ itthattāyāti  pajānāti. idaṃ, bhikkhave, aññātāvindriya''nti. ayaṃ bhāvanā.</p>
              <p>[03] idaṃ dassanañca bhāvanā ca. </p>
              <p>[03] 116^b^.^eb^ tattha katamaṃ sakavacanaṃ? </p>
              <p>[21] ``sabbapāpassa akaraṇaṃ, kusalassa upasampadā. </p>
              <p>[22] sacittapariyodāpanaṃ, etaṃ buddhāna sāsana''nti.. </p>
              <p>[06] idaṃ sakavacanaṃ.</p>
              <p>[03] ``tīṇimāni, bhikkhave, bālassa bālalakkhaṇāni  bālanimittāni bālāpadānāni, yehi bālaṃ bāloti pare sañjānanti.  katamāni tīṇi? bālo, bhikkhave, duccintitacintī ca hoti,  dubbhāsitabhāsī ca hoti, dukkaṭakammakārī {dukkatakammakārī (sī0)   ma0 ni0 3.246; a0 ni0  3.3 passitabbaṃ} ca hoti. imāni kho,  bhikkhave, tīṇi bālassa bālalakkhaṇāni bālanimittāni  bālāpadānāni.</p>
              <p>[03] ``tīṇimāni ^a^P0.0172^ea^,  bhikkhave, paṇḍitassa paṇḍitalakkhaṇāni paṇḍitanimittāni  paṇḍitāpadānāni, yehi paṇḍitaṃ paṇḍitoti pare sañjānanti.  katamāni tīṇi? paṇḍito, bhikkhave, sucintitacintī ca hoti,  subhāsitabhāsī ca hoti, sukatakammakārī ca hoti. imāni kho,  bhikkhave, tīṇi paṇḍitassa paṇḍitalakkhaṇāni paṇḍitanimittāni  paṇḍitāpadānānī''ti. </p>
              <p>[06] idaṃ sakavacanaṃ.</p>
              <p>[03] tattha katamaṃ paravacanaṃ? </p>
              <p>[21] ``pathavīsamo natthi vitthato, ninno pātālasamo na  vijjati. </p>
              <p>[22] merusamo natthi unnato, cakkavattisadiso natthi  poriso''ti.. </p>
              <p>[06] idaṃ paravacanaṃ.</p>
              <p>[03] ```hotu ^a^V0.0147^ea^, devānaminda, subhāsitena jayoti. hotu, vepacitti  subhāsitena jayoti. bhaṇa, vepacitti, gātha'nti. atha kho,  bhikkhave, vepacitti asurindo imaṃ gāthaṃ abhāsi -- </p>
              <p>[21] ``bhiyyo ^a^M0.0149^ea^ bālā pabhijjeyyuṃ {pakujjheyyuṃ (sī0 ka0) passa  saṃ0 ni0  1.251}, no cassa paṭisedhako. </p>
              <p>[22] tasmā bhusena daṇḍena, dhīro bālaṃ nisedhaye''ti..</p>
              <p>[03] ``bhāsitāya kho pana, bhikkhave, vepacittinā asurindena  gāthāya asurā anumodiṃsu, devā tuṇhī ahesuṃ. atha kho, bhikkhave,  vepacitti asurindo sakkaṃ devānamindaṃ etadavoca `bhaṇa, devānaminda,  gātha'nti. evaṃ vutte, bhikkhave, sakko devānamindo imaṃ gāthaṃ  abhāsi -- </p>
              <p>[21] ``etadeva ahaṃ maññe, bālassa paṭisedhanaṃ. </p>
              <p>[22] paraṃ saṅkupitaṃ ñatvā, yo sato upasammatī''ti..</p>
              <p>[03] ``bhāsitāya kho pana, bhikkhave, sakkena devānamindena gāthāya  devā anumodiṃsu, asurā tuṇhī ahesuṃ. atha kho, bhikkhave, sakko  devānamindo vepacittiṃ asurindaṃ etadavoca `bhaṇa, vepacitti,  gātha'nti. evaṃ vutte, bhikkhave, vepacitti asurindo imaṃ gāthaṃ  abhāsi -- </p>
              <p>[21] ``etadeva ^a^P0.0173^ea^ titikkhāya, vajjaṃ  passāmi vāsava. </p>
              <p>[27] yadā naṃ maññati {maññatī (sī0) passa saṃ0 ni0  1.251} bālo,   bhayā myāyaṃ titikkhati. </p>
              <p>[22] ajjhāruhati dummedho, gova bhiyyo palāyina''nti..</p>
              <p>[03] ``bhāsitāya kho pana, bhikkhave, vepacittinā asurindena  gāthāya asurā anumodiṃsu, devā tuṇhī ahesuṃ. atha kho vepacitti  asurindo sakkaṃ devānamindaṃ etadavoca `bhaṇa, devānaminda, gātha'nti.  evaṃ vutte, bhikkhave, sakko devānamindo imā gāthāyo abhāsi -- </p>
              <p>[21] ``kāmaṃ maññatu vā mā vā, bhayā myāyaṃ titikkhati. </p>
              <p>[22] sadatthaparamā atthā, khantā bhiyyo na vijjati.. </p>
              <p>[21] ``yo ^a^V0.0148^ea^ have balavā santo, dubbalassa titikkhati. </p>
              <p>[22] tamāhu paramaṃ khantiṃ, niccaṃ khamati dubbalo.. </p>
              <p>[21] ``abalaṃ taṃ balaṃ āhu, yassa bālabalaṃ balaṃ. </p>
              <p>[22] balassa dhammaguttassa, paṭivattā na vijjati.. </p>
              <p>[21] ``tasseva tena pāpiyo, yo kuddhaṃ paṭikujjhati. </p>
              <p>[22] kuddhaṃ appaṭikujjhanto, saṅgāmaṃ jeti dujjayaṃ.. </p>
              <p>[21] ``ubhinnamatthaṃ ^a^M0.0150^ea^ carati, attano ca  parassa ca. </p>
              <p>[22] paraṃ saṅkupitaṃ ñatvā, yo sato upasammati.. </p>
              <p>[21] ``ubhinnaṃ tikicchantānaṃ, attano ca parassa ca. </p>
              <p>[22] janā maññanti bāloti, ye dhammassa akovidā''ti..</p>
              <p>[03] ``bhāsitāsu kho pana, bhikkhave, sakkena devānamindena  gāthāsu devā anumodiṃsu, asurā tuṇhī ahesu''nti. idaṃ paravacanaṃ. </p>
              <p>[03] 117^b^.^eb^ tattha katamaṃ sakavacanañca paravacanañca?</p>
              <p>[03] yañca pattaṃ yañca pattabbaṃ ubhayametaṃ rajānukiṇṇaṃ  āturassānusikkhato. ye ca sikkhāsārā sīlaṃ vataṃ jīvitaṃ  brahmacariyaṃ upaṭṭhānasārā, ayameko anto. ye ca evaṃvādino  evaṃdiṭṭhino ``natthi kāmesu doso''ti, ayaṃ dutiyo ^a^P0.0174^ea^  anto. iccete ubho antā kaṭasivaḍḍhanā kaṭasiyo diṭṭhiṃ  vaḍḍhenti. ete ubho ante anabhiññāya olīyanti eke  atidhāvanti eketi. idaṃ paravacanaṃ.</p>
              <p>[03] ye ca kho te ubho ante abhiññāya tatra ca na ahesuṃ, tena  ca amaññiṃsu, vaṭṭaṃ tesaṃ natthi paññāpanāyāti. idaṃ sakavacanaṃ.  ayaṃ udāno sakavacanañca paravacanañca.</p>
              <p>[03] rājā pasenadi {passenadi (ka0) passa saṃ0 ni0  1.113} kosalo bhagavantaṃ etadavoca -- idha   mayhaṃ, bhante, rahogatassa paṭisallīnassa ^a^V0.0149^ea^ evaṃ cetaso parivitakko udapādi  ``kesaṃ nu kho piyo attā, kesaṃ appiyo attā''ti. tassa mayhaṃ,  bhante, etadahosi ``ye ca kho keci kāyena duccaritaṃ caranti,  vācāya duccaritaṃ caranti, manasā duccaritaṃ caranti, tesaṃ appiyo  attā. kiñcāpi te evaṃ vadeyyuṃ `piyo no attā'ti, atha kho  tesaṃ appiyo attā. taṃ kissa hetu? yaṃ hi appiyo appiyassa  kareyya, taṃ te attanāva attano karonti, tasmā tesaṃ appiyo attā.  ye ca kho keci kāyena sucaritaṃ caranti, vācāya sucaritaṃ  caranti, manasā sucaritaṃ caranti, tesaṃ piyo attā. kiñcāpi te  evaṃ vadeyyuṃ `appiyo no attā'ti, atha kho tesaṃ piyo attā. taṃ  kissa hetu? yaṃ hi piyo piyassa kareyya ^a^M0.0151^ea^. taṃ te  attanāva attano karonti. tasmā tesaṃ piyo attā''ti.</p>
              <p>[03] ``evametaṃ, mahārāja, evametaṃ, mahārāja, ye hi keci,  mahārāja, kāyena duccaritaṃ caranti, vācāya duccaritaṃ caranti, manasā  duccaritaṃ caranti tasmā tesaṃ appiyo attā. kiñcāpi te evaṃ  vadeyyuṃ `piyo no attā'ti, atha kho tesaṃ appiyo attā. taṃ  kissa hetu? yaṃ hi, mahārāja, appiyo appiyassa kareyya, taṃ te  attanāva attano karonti, tasmā tesaṃ appiyo attā. ye ca kho  keci mahārāja kāyena sucaritaṃ caranti, vācāya sucaritaṃ caranti,  manasā sucaritaṃ caranti, tesaṃ piyo attā. kiñcāpi te evaṃ  vadeyyuṃ `appiyo no attā'ti, atha kho tesaṃ piyo attā. taṃ  ^a^P0.0175^ea^ kissa hetu? yaṃ hi, mahārāja, piyo piyassa  kareyya, taṃ te attanāva attano karonti, tasmā tesaṃ piyo attāti.  idamavoca bhagavā...pe0... satthā -- </p>
              <p>[21] ``attānañce piyaṃ jaññā, na naṃ pāpena saṃyuje. </p>
              <p>[22] na hi taṃ sulabhaṃ hoti, sukhaṃ dukkaṭakārinā.. </p>
              <p>[21] ``antakenādhipannassa {maraṇenābhibhūtassa (ka0) passa saṃ0 ni0   1.115},   jahato mānusaṃ bhavaṃ. </p>
              <p>[27] kiṃ hi tassa sakaṃ hoti, kiñca ādāya gacchati. </p>
              <p>[22] kiñcassa anugaṃ hoti, chāyāva anapāyinī.. </p>
              <p>[21] ``ubho puññañca pāpañca, yaṃ macco kurute idha. </p>
              <p>[21] tañhi tassa sakaṃ hoti, taṃva ādāya gacchati. </p>
              <p>[22] taṃvassa anugaṃ hoti, chāyāva anapāyinī.. </p>
              <p>[21] ``tasmā ^a^V0.0150^ea^ kareyya kalyāṇaṃ, nicayaṃ samparāyikaṃ. </p>
              <p>[22] puññāni paralokasmiṃ, patiṭṭhā honti pāṇina''nti..</p>
              <p>[03] idaṃ suttaṃ paravacanaṃ. anugīti sakavacanaṃ. idaṃ sakavacanañca  paravacanañca. </p>
              <p>[03] 118^b^.^eb^ tattha katamaṃ visajjanīyaṃ?</p>
              <p>[03] pañhe pucchite idaṃ abhiññeyyaṃ, idaṃ pariññeyyaṃ, idaṃ pahātabbaṃ,  idaṃ bhāvetabbaṃ, idaṃ sacchikātabbaṃ, ime dhammā evaṃgahitā idaṃ phalaṃ  nibbattayanti. tesaṃ ^a^M0.0152^ea^ evaṃgahitānaṃ ayamattho iti  idaṃ visajjanīyaṃ. ``uḷāro buddho bhagavā''ti buddhauḷārataṃ  dhammasvākkhātataṃ saṅghasuppaṭipattiñca ekaṃseneva niddise. ``sabbe  saṅkhārā aniccā''ti ``sabbe saṅkhārā dukkhā''ti ``sabbe dhammā  anattā''ti ekaṃseneva niddise. yaṃ vā panaññampi evaṃ jātiyaṃ.  idaṃ visajjanīyaṃ.</p>
              <p>[03] tattha ^a^P0.0176^ea^ katamaṃ avisajjanīyaṃ? </p>
              <p>[21] ``ākaṅkhato te naradammasārathi {naradammasārathī (sī0)},   devā manussā manasā vicintitaṃ. </p>
              <p>[27] sabbe na jaññā kasiṇāpi pāṇino, santaṃ samādhiṃ  araṇaṃ nisevato. </p>
              <p>[22] kintaṃ bhagavā ākaṅkhatī''ti.. </p>
              <p>[06] idaṃ avisajjanīyaṃ.</p>
              <p>[03] ettako bhagavā sīlakkhandhe samādhikkhandhe paññākkhandhe  vimuttikkhandhe vimuttiñāṇadassanakkhandhe iriyāyaṃ pabhāve hitesitāyaṃ  karuṇāyaṃ iddhiyanti. idaṃ avisajjanīyaṃ.</p>
              <p>[03] ``tathāgatassa, bhikkhave, arahato sammāsambuddhassa loke  uppādā tiṇṇaṃ ratanānaṃ uppādo buddharatanassa dhammaratanassa  saṅgharatanassa''. kiṃ pamāṇāni tīṇi ratanānīti? idaṃ  avisajjanīyaṃ.</p>
              <p>[03] buddhavisayo avisajjanīyo. puggalaparoparaññutā  avisajjanīyā. ``pubbā, bhikkhave, koṭi ^a^V0.0151^ea^ na paññāyati  avijjānīvaraṇānaṃ sattānaṃ taṇhāsaṃyojanānaṃ sakiṃ nirayaṃ sakiṃ  tiracchānayoniṃ sakiṃ pettivisayaṃ sakiṃ asurayoniṃ sakiṃ deve sakiṃ  manusse sandhāvitaṃ saṃsaritaṃ''. katamā pubbā koṭīti avisajjanīyaṃ.  na paññāyatīti sāvakānaṃ ñāṇavekallena. duvidhā buddhānaṃ  bhagavantānaṃ desanā attūpanāyikā ca parūpanāyikā ca. na  paññāyatīti parūpanāyikā. natthi buddhānaṃ bhagavantānaṃ  avijānanāti {appajānanāti (sī0)} attūpanāyikā. yathā bhagavā   kokālikaṃ bhikkhuṃ ārabbha aññataraṃ bhikkhuṃ evamāha --</p>
              <p>[03] ``seyyathāpi ^a^P0.0177^ea^ ^a^M0.0153^ea^, bhikkhu,  vīsatikhāriko kosalako tilavāho...pe0... na tveva eko abbudo  nirayo. seyyathāpi bhikkhu, vīsati abbudā nirayā, evameko  nirabbudo nirayo {nirabbudanirayo (saṃ0 ni0  1.181)}. seyyathāpi, bhikkhu, vīsati   nirabbudā nirayā, evameko ababo nirayo. seyyathāpi, bhikkhu, vīsati ababā  nirayā, evameko aṭaṭo nirayo. seyyathāpi, bhikkhu, vīsati  aṭaṭā nirayā, evameko ahaho nirayo. seyyathāpi, bhikkhu,  vīsati ahahā nirayā, evameko kumudo nirayo. seyyathāpi,  bhikkhu, vīsati kumudā nirayā, evameko sogandhiko nirayo.  seyyathāpi, bhikkhu, vīsati sogandhikā nirayā, evameko uppalako  nirayo {uppalanirayo (saṃ0 ni0  1.181)}. seyyathāpi, bhikkhu, vīsati uppalakā nirayā,   evameko puṇḍarīko nirayo. seyyathāpi, bhikkhu, vīsati puṇḍarīkā nirayā,  evameko padumo nirayo. padume pana, bhikkhu, niraye kokāliko  bhikkhu upapanno sāriputtamoggallānesu cittaṃ āghātetvā''ti. yaṃ vā  pana kiñci bhagavā āha ``ayaṃ appameyyo asaṅkhyeyo''ti. sabbaṃ  taṃ avisajjanīyaṃ. idaṃ avisajjanīyaṃ. </p>
              <p>[03] 119^b^.^eb^ tattha katamaṃ visajjanīyañca avisajjanīyañca,  yadā so upako ājīvako bhagavantaṃ āha ``kuhiṃ, āvuso gotama,  gamissasī''ti. bhagavā āha -- </p>
              <p>[21] ``bārāṇasiṃ gamissāmi, ahaṃ taṃ amatadundubhiṃ. </p>
              <p>[22] dhammacakkaṃ pavattetuṃ, loke appaṭivattiya''nti..</p>
              <p>[03] upako ājīvako āha ```jino'ti kho āvuso, bho  gotama, paṭijānāsī''ti. bhagavā āha -- </p>
              <p>[21] ``mādisā ^a^V0.0152^ea^ ve jinā {jinā ve mādisā   (sī0 ka0) passa ma0 ni0 2.341} honti, ye pattā āsavakkhayaṃ. </p>
              <p>[22] jitā me pāpakā dhammā, tasmāhaṃ upakā jino''ti..</p>
              <p>[03] kathaṃ jino kena jinoti visajjanīyaṃ. katamo jinoti  avisajjanīyaṃ. katamo āsavakkhayo, rāgakkhayo dosakkhayo  mohakkhayoti visajjanīyaṃ. kittako āsavakkhayoti avisajjanīyaṃ.  idaṃ ^a^P0.0178^ea^ visajjanīyañca avisajjanīyañca.</p>
              <p>[03] atthi ^a^M0.0154^ea^ tathāgatoti visajjanīyaṃ. atthi  rūpanti visajjanīyaṃ. rūpaṃ tathāgatoti avisajjanīyaṃ. rūpavā  tathāgatoti avisajjanīyaṃ. rūpe tathāgatoti avisajjanīyaṃ.  tathāgate rūpanti avisajjanīyaṃ. evaṃ atthi vedanā...pe0...  saññā...pe0... saṅkhārā...pe0... atthi viññāṇanti visajjanīyaṃ.  viññāṇaṃ tathāgatoti avisajjanīyaṃ. viññāṇavā tathāgatoti  avisajjanīyaṃ. viññāṇe tathāgatoti avisajjanīyaṃ. tathāgate  viññāṇanti avisajjanīyaṃ. aññatra rūpena tathāgatoti  avisajjanīyaṃ. aññatra vedanāya...pe0... saññāya...pe0...  saṅkhārehi...pe0... viññāṇena tathāgatoti avisajjanīyaṃ. ayaṃ  so tathāgato arūpako...pe0... avedanako...pe0...  asaññako...pe0... asaṅkhārako...pe0... aviññāṇakoti  avisajjanīyaṃ. idaṃ visajjanīyañca avisajjanīyañca.</p>
              <p>[03] passati bhagavā dibbena cakkhunā visuddhena atikkantamānusakena  satte cavamāne upapajjamāne evaṃ sabbaṃ...pe0... yathākammūpage satte  pajānātīti visajjanīyaṃ. katame sattā, katamo tathāgatoti  avisajjanīyaṃ. idaṃ visajjanīyañca avisajjanīyañca.</p>
              <p>[03] atthi tathāgatoti visajjanīyaṃ. atthi tathāgato paraṃ  maraṇāti avisajjanīyaṃ. idaṃ visajjanīyañca avisajjanīyañca. </p>
              <p>[03] 120^b^.^eb^ tattha katamaṃ kammaṃ? </p>
              <p>[21] ``antakenādhipannassa ^a^V0.0153^ea^, jahato mānusaṃ bhavaṃ. </p>
              <p>[27] kiṃ hi tassa sakaṃ hoti, kiñca ādāya gacchati. </p>
              <p>[22] kiñcassa anugaṃ hoti, chāyāva anapāyinī.. </p>
              <p>[21] ``ubho puññañca pāpañca, yaṃ macco kurute idha. </p>
              <p>[27] tañhi tassa sakaṃ hoti,   taṃva {tañca (sī0 ka0) passa saṃ0 ni0  1.115} ādāya gacchati. </p>
              <p>[22] taṃvassa anugaṃ hoti, chāyāva anapāyinī''ti.. </p>
              <p>[06] idaṃ kammaṃ.</p>
              <p>[03] ``puna caparaṃ, bhikkhave, bālaṃ pīṭhasamārūḷhaṃ vā  mañcasamārūḷhaṃ ^a^P0.0179^ea^ vā chamāyaṃ {chamāya (sī0 ka0)   passa ma0 ni0 3.248} vā semānaṃ yānissa  pubbe pāpakāni kammāni katāni kāyena duccaritāni vācāya  duccaritāni manasā duccaritāni, tānissa tamhi samaye olambanti  ajjholambanti ^a^M0.0155^ea^ abhippalambanti. seyyathāpi,  bhikkhave, mahataṃ pabbatakūṭānaṃ chāyā sāyanhasamayaṃ pathaviyaṃ olambanti  ajjholambanti abhippalambanti. evameva kho, bhikkhave, bālaṃ  pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa  pubbe pāpakāni kammāni katāni kāyena duccaritāni vācāya  duccaritāni manasā duccaritāni, tānissa tamhi samaye olambanti  ajjholambanti abhippalambanti. tatra, bhikkhave, bālassa evaṃ hoti  `akataṃ vata me kalyāṇaṃ, akataṃ kusalaṃ, akataṃ bhīruttāṇaṃ. kataṃ  pāpaṃ, kataṃ luddaṃ, kataṃ kibbisaṃ, yāvatā bho akatakalyāṇānaṃ  akatakusalānaṃ akatabhīruttāṇānaṃ katapāpānaṃ kataluddānaṃ katakibbisānaṃ  gati, taṃ gatiṃ pecca gacchāmī'ti, so socati kilamati paridevati  urattāḷiṃ kandati sammohaṃ āpajjatī''ti.</p>
              <p>[03] ``puna caparaṃ, bhikkhave, paṇḍitaṃ pīṭhasamārūḷhaṃ vā  mañcasamārūḷhaṃ vā chamāyaṃ vā semānaṃ yānissa pubbe kalyāṇāni  kammāni katāni kāyena sucaritāni vācāya sucaritāni manasā  sucaritāni, tānissa tamhi samaye olambanti ajjholambanti  abhippalambanti. seyyathāpi, bhikkhave, mahataṃ pabbatakūṭānaṃ chāyā  sāyanhasamayaṃ pathaviyaṃ olambanti ajjholambanti abhippalambanti.  evameva kho, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ  vā chamāyaṃ vā semānaṃ yānissa pubbe kalyāṇāni kammāni katāni  kāyena sucaritāni vācāya sucaritāni manasā sucaritāni, tānissa  tamhi samaye olambanti ajjholambanti abhippalambanti. tatra,  bhikkhave, paṇḍitassa `evaṃ hoti akataṃ vata me pāpaṃ ^a^V0.0154^ea^, akataṃ luddaṃ,  akataṃ kibbisaṃ. kataṃ kalyāṇaṃ, kataṃ kusalaṃ, kataṃ bhīruttāṇaṃ,  yāvatā bho akatapāpānaṃ ^a^P0.0180^ea^ akataluddānaṃ  akatakibbisānaṃ katakalyāṇānaṃ katakusalānaṃ katabhīruttāṇānaṃ gati,  taṃ gatiṃ pecca gacchāmī'ti, so na socati na kilamati na  paridevati na urattāḷiṃ kandati na sammohaṃ āpajjati, `kataṃ me  puññaṃ, akataṃ pāpaṃ, yā bhavissati gati akatapāpassa akataluddassa  akatakibbisassa katapuññassa katakusalassa katabhīruttāṇassa, taṃ pecca  bhave gatiṃ paccanubhavissāmī'ti vippaṭisāro na jāyati.  avippaṭisārino kho, bhikkhave, itthiyā vā purisassa vā gihino  vā pabbajitassa vā bhaddakaṃ maraṇaṃ bhaddikā kālaṅkiriyāti vadāmī''ti.  idaṃ kammaṃ.</p>
              <p>[03] ``tīṇimāni ^a^M0.0156^ea^, bhikkhave, duccaritāni.  katamāni tīṇi, kāyaduccaritaṃ vacīduccaritaṃ manoduccaritaṃ. imāni  kho, bhikkhave, tīṇi duccaritāni. tīṇimāni, bhikkhave,  sucaritāni. katamāni tīṇi? kāyasucaritaṃ vacīsucaritaṃ  manosucaritaṃ. imāni kho, bhikkhave, tīṇi sucaritāni. idaṃ  kammaṃ.</p>
              <p>[03] tattha katamo vipāko?</p>
              <p>[03] ``lābhā vo, bhikkhave, suladdhaṃ vo, bhikkhave, khaṇo vo,  bhikkhave, paṭiladdho brahmacariyavāsāya. diṭṭhā mayā, bhikkhave, cha  phassāyatanikā nāma nirayā. tattha yaṃ kiñci cakkhunā rūpaṃ  passati aniṭṭharūpaṃyeva passati, no iṭṭharūpaṃ. akantarūpaṃyeva  passati, no kantarūpaṃ. amanāparūpaṃyeva passati, no manāparūpaṃ.</p>
              <p>[03] yaṃ kiñci sotena saddaṃ suṇāti...pe0... ghānena...pe0...  jivhāya...pe0... kāyena...pe0... yaṃ kiñci manasā dhammaṃ  vijānāti aniṭṭhadhammaṃyeva vijānāti, no iṭṭhadhammaṃ. akantadhammaṃyeva  vijānāti, no kantadhammaṃ. amanāpadhammaṃyeva vijānāti, no  manāpadhammaṃ. lābhā vo, bhikkhave, suladdhaṃ vo, bhikkhave, khaṇo vo,  bhikkhave, paṭiladdho ^a^P0.0181^ea^ brahmacariyavāsāya.</p>
              <p>[03] ``diṭṭhā mayā, bhikkhave, cha phassāyatanikā nāma saggā.  tattha yaṃ kiñci cakkhunā rūpaṃ passati iṭṭharūpaṃyeva passati, no  aniṭṭharūpaṃ. kantarūpaṃyeva passati, no akantarūpaṃ. manāparūpaṃyeva  passati, no amanāparūpaṃ. yaṃ kiñci sotena saddaṃ suṇāti...pe0...  ghānena ^a^V0.0155^ea^ ...pe0... jivhāya...pe0... kāyena...pe0... manasā dhammaṃ  vijānāti iṭṭhadhammaṃyeva vijānāti, no aniṭṭhadhammaṃ. kantadhammaṃyeva  vijānāti, no akantadhammaṃ. manāpadhammaṃyeva vijānāti, no  amanāpadhammaṃ. lābhā vo, bhikkhave, suladdhaṃ vo, bhikkhave, khaṇo  vo, bhikkhave, paṭiladdho brahmacariyavāsāyā''ti. ayaṃ vipāko. </p>
              <p>[21] ``saṭṭhivassasahassāni, paripuṇṇāni sabbaso. </p>
              <p>[22] niraye paccamānānaṃ {paccamānassa (ka0) passa pe0 va0 802},   kadā anto bhavissati.. </p>
              <p>[21] ``natthi anto kuto anto,   na anto paṭidissati {patidissati (sī0) jā0 1.4.55}. </p>
              <p>[22] tadā hi pakataṃ pāpaṃ, tuyhaṃ mayhañca mārisā''ti.. </p>
              <p>[06] ayaṃ vipāko. </p>
              <p>[03] 121^b^.^eb^ tattha ^a^M0.0157^ea^ katamaṃ kammañca vipāko  ca? </p>
              <p>[21] ``adhammacārī hi naro pamatto, yahiṃ yahiṃ gacchati  duggatiṃ yo. </p>
              <p>[22] so naṃ adhammo carito hanāti, sayaṃ gahīto yathā  kaṇhasappo.. </p>
              <p>[21] ``na hi {passa theragā0 304} dhammo adhammo ca, ubho samavipākino. </p>
              <p>[22] adhammo nirayaṃ neti, dhammo pāpeti suggati''nti.. </p>
              <p>[06] idaṃ kammañca vipāko ca.</p>
              <p>[03] ``mā, bhikkhave, puññānaṃ bhāyittha, sukhassetaṃ, bhikkhave,  adhivacanaṃ iṭṭhassa kantassa piyassa manāpassa yadidaṃ ^a^P0.0182^ea^  puññāni. abhijānāmi kho panāhaṃ, bhikkhave, dīgharattaṃ katānaṃ  puññānaṃ iṭṭhaṃ {dīgharattaṃ iṭṭhaṃ (sī0 ka0) passa itivu0 22} kantaṃ piyaṃ   manāpaṃ vipākaṃ paccanubhūtaṃ, satta vassāni  mettacittaṃ bhāvetvā satta saṃvaṭṭavivaṭṭakappe na imaṃ {na yimaṃ (itivu0 22)} lokaṃ   punarāgamāsiṃ. saṃvaṭṭamāne sudāhaṃ, bhikkhave, kappe ābhassarūpago homi. vivaṭṭamāne  kappe suññaṃ brahmavimānaṃ upapajjāmi. tatra sudāhaṃ {sudaṃ (itivu0 22)}, bhikkhave, brahmā  homi mahābrahmā abhibhū anabhibhūto aññadatthudaso vasavattī.  chattiṃsakkhattuṃ kho panāhaṃ, bhikkhave, sakko ahosiṃ devānamindo,  anekasatakkhattuṃ rājā ahosiṃ cakkavattī {cakkavatti (ka0)} dhammiko dhammarājā  cāturanto vijitāvī janapadatthāvariyappatto sattaratanasamannāgato, ko  pana vādo padesarajjassa? tassa mayhaṃ, bhikkhave, etadahosi `kissa  nu kho me idaṃ kammassa ^a^V0.0156^ea^ phalaṃ, kissa kammassa vipāko, yenāhaṃ  etarahi evaṃmahiddhiko evaṃmahānubhāvo'ti. tassa mayhaṃ, bhikkhave,  etadahosi `tiṇṇaṃ kho me idaṃ kammānaṃ phalaṃ, tiṇṇaṃ kammānaṃ  vipāko. yenāhaṃ etarahi evaṃmahiddhiko evaṃmahānubhāvo'ti.  seyyathidaṃ, dānassa damassa saṃyamassā''ti. tattha yañca dānaṃ yo ca  damo yo ca saṃyamo, idaṃ kammaṃ. yo tappaccayā vipāko paccanubhūto,  ayaṃ vipāko. tathā cūḷakammavibhaṅgo vattabbo.</p>
              <p>[03] yaṃ ^a^M0.0158^ea^ subhassa māṇavassa todeyyaputtassa desitaṃ.  tattha ye dhammā appāyukadīghāyukatāya saṃvattanti  bahvābādhāppābādhatāya appesakkhamahesakkhatāya dubbaṇṇasuvaṇṇatāya  nīcakulikauccakulikatāya appabhogamahābhogatāya duppaññapaññavantatāya  ca ^a^P0.0183^ea^ saṃvattanti, idaṃ kammaṃ. yā tattha  appāyukadīghāyukatā...pe0... duppaññapaññavantatā, ayaṃ vipāko.  idaṃ kammañca vipāko ca. </p>
              <p>[03] 122^b^.^eb^ tattha katamaṃ kusalaṃ? </p>
              <p>[21] ``vācānurakkhī manasā susaṃvuto, kāyena ca nākusalaṃ  kayirā {akusalaṃ na kayirā (sī0) passa dha0 pa0 281}. </p>
              <p>[22] ete tayo kammapathe visodhaye, ārādhaye  maggamisippavedita''nti.. </p>
              <p>[06] idaṃ kusalaṃ. </p>
              <p>[21] ``yassa kāyena vācāya, manasā natthi dukkaṭaṃ. </p>
              <p>[22] saṃvutaṃ tīhi ṭhānehi, tamahaṃ brūmi brāhmaṇa''nti.. </p>
              <p>[06] idaṃ kusalaṃ.</p>
              <p>[03] ``tīṇimāni, bhikkhave, kusalamūlāni. katamāni tīṇi?  alobho kusalamūlaṃ, adoso kusalamūlaṃ, amoho kusalamūlaṃ. imāni  kho, bhikkhave, tīṇi kusalamūlāni. idaṃ kusalaṃ. ``vijjā,  bhikkhave {vijjā ca kho bhikkhave (saṃyuttanikāye)}, pubbaṅgamā   kusalānaṃ dhammānaṃ samāpattiyā anudeva {anvadeva (sī0 ka0),  syādikaṇḍe (moggallāne) 11 suttaṃ passitabbaṃ} hirī ottappañcā''ti. idaṃ kusalaṃ.</p>
              <p>[03] tattha katamaṃ akusalaṃ? </p>
              <p>[21] ``yassa ^a^V0.0157^ea^ accanta dussīlyaṃ, māluvā sālamivotthataṃ. </p>
              <p>[22] karoti so tathattānaṃ, yathā naṃ icchatī diso''ti.. </p>
              <p>[06] idaṃ akusalaṃ. </p>
              <p>[21] ``attanā hi kataṃ pāpaṃ, attajaṃ attasambhavaṃ. </p>
              <p>[22] abhimatthati {abhimanthati (sī0) passa dha0 pa0 161} dummedhaṃ,   vajiraṃvasmamayaṃ maṇi''nti.. </p>
              <p>[06] idaṃ akusalaṃ. </p>
              <p>[21] ``dasa ^a^P0.0184^ea^ ^a^M0.0159^ea^ kammapathe  niseviya, akusalākusalehi vivajjitā. </p>
              <p>[22] garahā ca bhavanti devate, bālamatī nirayesu paccare''ti.. </p>
              <p>[06] idaṃ akusalaṃ.</p>
              <p>[03] ``tīṇimāni, bhikkhave, akusalamūlāni {passa a0 ni0  3.70}, katamāni tīṇi?  lobho akusalamūlaṃ, doso akusalamūlaṃ, moho akusalamūlaṃ. imāni  kho, bhikkhave, tīṇi akusalamūlāni''. idaṃ akusalaṃ.</p>
              <p>[03] tattha katamaṃ kusalañca akusalañca? </p>
              <p>[21] ``yādisaṃ {saṃ0 ni0  1.256} vapate bījaṃ, tādisaṃ harate phalaṃ. </p>
              <p>[22] kalyāṇakārī kalyāṇaṃ, pāpakārī ca pāpaka''nti..</p>
              <p>[03] tattha yaṃ āha ``kalyāṇakārī kalyāṇa''nti, idaṃ kusalaṃ.  yaṃ āha ``pāpakārī ca pāpaka''nti, idaṃ akusalaṃ. idaṃ kusalañca  akusalañca. </p>
              <p>[21] ``subhena kammena vajanti suggatiṃ, apāyabhūmiṃ asubhena  kammunā. </p>
              <p>[22] khayā ca kammassa vimuttacetaso, nibbanti te  jotirivindhanakkhayā''..</p>
              <p>[03] tattha yaṃ āha ``subhena kammena vajanti suggati''nti, idaṃ  kusalaṃ. yaṃ āha ``apāyabhūmiṃ asubhena kammunā''ti, idaṃ akusalaṃ.  idaṃ kusalañca akusalañca. </p>
              <p>[03] 123^b^.^eb^ tattha ^a^V0.0158^ea^ katamaṃ anuññātaṃ? </p>
              <p>[21] ``yathāpi bhamaro pupphaṃ, vaṇṇagandhamaheṭhayaṃ {vaṇṇagandhaṃ   aheṭhayaṃ (sī0) passa dha0 pa0 49}. </p>
              <p>[22] paleti {paḷeti (ka0)} rasamādāya, evaṃ gāme munī care''ti.. </p>
              <p>[06] idaṃ anuññātaṃ.</p>
              <p>[03] ``tīṇimāni ^a^M0.0160^ea^ ^a^P0.0185^ea^, bhikkhave, bhikkhūnaṃ  karaṇīyāni. katamāni tīṇi, idha, bhikkhave, bhikkhu  pātimokkhasaṃvarasaṃvuto viharati ācāragocarasampanno aṇumattesu  vajjesu bhayadassāvī, samādāya sikkhati sikkhāpadesu,  kāyakammavacīkammena samannāgato kusalena parisuddhājīvo.  āraddhavīriyo kho pana hoti thāmavā daḷhaparakkamo anikkhittadhuro  akusalānaṃ dhammānaṃ pahānāya kusalānaṃ dhammānaṃ bhāvanāya  sacchikiriyāya. paññavā kho pana hoti udayatthagāminiyā paññāya  samannāgato ariyāya nibbedhikāya sammā dukkhakkhayagāminiyā.  imāni kho, bhikkhave, bhikkhūnaṃ tīṇi karaṇīyānī''ti. idaṃ  anuññātaṃ.</p>
              <p>[03] ``dasayime {dasa ime (sī0 ka0) passa a0 ni0  10.48}, bhikkhave, dhammā pabbajitena abhiṇhaṃ  paccavekkhitabbā. katame dasa? `vevaṇṇiyamhi ajjhupagato'ti  pabbajitena abhiṇhaṃ paccavekkhitabbaṃ...pe0... ime kho bhikkhave dasa  dhammā pabbajitena abhiṇhaṃ paccavekkhitabbā''ti. idaṃ anuññātaṃ.</p>
              <p>[03] ``tīṇimāni, bhikkhave, karaṇīyāni. katamāni tīṇi?  kāyasucaritaṃ vacīsucaritaṃ manosucaritanti. imāni kho, bhikkhave,  tīṇi karaṇīyānī''ti. idaṃ anuññātaṃ.</p>
              <p>[03] tattha katamaṃ paṭikkhittaṃ? </p>
              <p>[21] ``natthi puttasamaṃ pemaṃ, natthi gosamitaṃ {goṇasamaṃ (ka0) passa saṃ0  ni0  1.13} dhanaṃ. </p>
              <p>[22] natthi sūriyasamā {suriyasamā (sī0)} ābhā,   samuddaparamā sarā''ti..</p>
              <p>[03] bhagavā āha -- </p>
              <p>[21] ``natthi ^a^V0.0159^ea^ attasamaṃ pemaṃ, natthi dhaññasamaṃ dhanaṃ. </p>
              <p>[22] natthi paññāsamā ābhā, vuṭṭhiveparamā sarā''ti..</p>
              <p>[03] ettha yaṃ purimakaṃ, idaṃ paṭikkhittaṃ.</p>
              <p>[03] ``tīṇimāni ^a^P0.0186^ea^, bhikkhave akaraṇīyāni.  katamāni tīṇi? kāyaduccaritaṃ vacīduccaritaṃ manoduccaritanti.  imāni kho, bhikkhave, tīṇi akaraṇīyānī''ti. idaṃ paṭikkhittaṃ. </p>
              <p>[03] 124^b^.^eb^ tattha ^a^M0.0161^ea^ katamaṃ anuññātañca  paṭikkhittañca? </p>
              <p>[21] ``kiṃsūdha bhītā janatā anekā, maggo canekāyatano  pavutto {canekāyatanappavuttā (saṃ0 ni0  1.75)}. </p>
              <p>[22] pucchāmi taṃ gotama bhūripañña, kismiṃ ṭhito paralokaṃ  na bhāyeti.. </p>
              <p>[21] ``vācaṃ manañca paṇidhāya sammā, kāyena pāpāni  akubbamāno. </p>
              <p>[27] bahvannapānaṃ gharamāvasanto, saddho mudū saṃvibhāgī  vadaññū. </p>
              <p>[22] etesu dhammesu ṭhito catūsu, dhamme ṭhito paralokaṃ na  bhāye''ti..</p>
              <p>[03] tattha yaṃ āha ``vācaṃ manañca paṇidhāya sammā''ti, idaṃ  anuññātaṃ. ``kāyena pāpāni akubbamāno''ti, idaṃ paṭikkhittaṃ.  ``bahvannapānaṃ gharamāvasanto, saddho mudū saṃvibhāgī vadaññū. etesu  dhammesu ṭhito catūsu, dhamme ṭhito paralokaṃ na bhāye''ti, idaṃ  anuññātaṃ. idaṃ anuññātañca paṭikkhittañca. </p>
              <p>[21] ``sabbapāpassa akaraṇaṃ, kusalassa upasampadā. </p>
              <p>[22] sacittapariyodāpanaṃ, etaṃ buddhānasāsanaṃ''..</p>
              <p>[03] tattha yaṃ āha ``sabbapāpassa akaraṇa''nti, idaṃ paṭikkhittaṃ,  yaṃ āha ``kusalassa upasampadā''ti, idaṃ anuññātaṃ. idaṃ  anuññātañca paṭikkhittañca.</p>
              <p>[03] ``kāyasamācārampāhaṃ, devānaminda, duvidhena vadāmi  sevitabbampi asevitabbampi. vacīsamācārampāhaṃ ^a^V0.0160^ea^, devānaminda  ^a^P0.0187^ea^, duvidhena vadāmi sevitabbampi asevitabbampi.  manosamācārampāhaṃ devānaminda, duvidhena vadāmi...pe0...  pariyesanampāhaṃ, devānaminda, duvidhena vadāmi sevitabbampi  asevitabbampi''.</p>
              <p>[03] ``kāyasamācārampāhaṃ, devānaminda, duvidhena vadāmi  sevitabbampi asevitabbampī''ti iti kho panetaṃ vuttaṃ, kiñcetaṃ  paṭicca vuttaṃ. yathārūpañca kho kāyasamācāraṃ sevato akusalā dhammā  abhivaḍḍhanti, kusalā dhammā parihāyanti, evarūpo kāyasamācāro na sevitabbo.   tattha yaṃ jaññā kāyasamācāraṃ ^a^M0.0162^ea^ ``imaṃ {idaṃ (ka0) passa dī0 ni0  2.364}   kho me kāyasamācāraṃ sevato akusalā dhammā parihāyanti, kusalā  dhammā abhivaḍḍhantī''ti, evarūpo kāyasamācāro sevitabbo.  ``kāyasamācārampāhaṃ devānaminda, duvidhena vadāmi sevitabbampi  asevitabbampī''ti iti yaṃ taṃ vuttaṃ, idametaṃ paṭicca vuttaṃ.  ``vacīsamācāraṃ...pe0... ``pariyesanampāhaṃ, devānaminda, duvidhena  vadāmi sevitabbampi asevitabbampī''ti iti kho panetaṃ vuttaṃ,  kiñcetaṃ paṭicca vuttaṃ. yathārūpañca kho pariyesanaṃ sevato akusalā  dhammā abhivaḍḍhanti, kusalā dhammā parihāyanti, evarūpā pariyesanā  na sevitabbā. tattha yaṃ jaññā pariyesanaṃ ``imaṃ kho me pariyesanaṃ  sevato akusalā dhammā parihāyanti, kusalā dhammā abhivaḍḍhantī''ti,  evarūpā pariyesanā sevitabbā. ``pariyesanampāhaṃ, devānaminda,  duvidhena vadāmi sevitabbampi asevitabbampī''ti iti yaṃ taṃ vuttaṃ,  idametaṃ paṭicca vuttaṃ.</p>
              <p>[03] tattha yaṃ āha ``sevitabbampī''ti, idaṃ anuññātaṃ. yaṃ āha  ``na sevitabbampī''ti, idaṃ paṭikkhittaṃ. idaṃ anuññātañca paṭikkhittañca. </p>
              <p>[03] 170^b^.^eb^ tattha ^a^P0.0188^ea^ katamo thavo? </p>
              <p>[21] ``maggānaṭṭhaṅgiko {passa dha0 pa0 273} seṭṭho, saccānaṃ caturo padā. </p>
              <p>[22] virāgo seṭṭho dhammānaṃ, dvipadānañca cakkhumā''ti.. </p>
              <p>[06] ayaṃ thavo.</p>
              <p>[03] ``tīṇimāni, bhikkhave, aggāni. katamāni tīṇi?  yāvatā, bhikkhave, sattā apadā vā dvipadā vā catuppadā vā bahuppadā  vā rūpino vā arūpino vā saññino vā asaññino vā  nevasaññīnāsaññino vā, tathāgato tesaṃ aggamakkhāyati  seṭṭhamakkhāyati pavaramakkhāyati ^a^V0.0161^ea^, yadidaṃ arahaṃ sammāsambuddho.  yāvatā, bhikkhave, dhammānaṃ {a0 ni0  4.34; itivu0 81 passitabbaṃ} paṇṇattisaṅkhatānaṃ vā   asaṅkhatānaṃ vā, virāgo tesaṃ dhammānaṃ aggamakkhāyati seṭṭhamakkhāyati   pavaramakkhāyati, yadidaṃ madanimmadano...pe0... nirodho nibbānaṃ. yāvatā,  bhikkhave, saṅghānaṃ paṇṇatti gaṇānaṃ paṇṇatti mahājanasannipātānaṃ  paṇṇatti, tathāgatasāvakasaṅgho tesaṃ aggamakkhāyati seṭṭhamakkhāyati  pavaramakkhāyati, yadidaṃ cattāri purisayugāni aṭṭha  purisapuggalā...pe0... puññakkhettaṃ lokassāti. </p>
              <p>[21] ``sabbalokuttaro ^a^M0.0163^ea^ satthā, dhammo ca  kusalakkhato {kusalamakkhato (ka0)}. </p>
              <p>[22] gaṇo ca narasīhassa, tāni tīṇi vississare.. </p>
              <p>[21] ``samaṇapadumasañcayo gaṇo, dhammavaro ca vidūnaṃ  sakkato. </p>
              <p>[22] naravaradamako ca cakkhumā, tāni tīṇi lokassa  uttari.. </p>
              <p>[21] ``satthā ca appaṭisamo, dhammo ca sabbo nirupadāho. </p>
              <p>[22] ariyo ca gaṇavaro, tāni ^a^P0.0189^ea^ khalu  vississare tīṇi.. </p>
              <p>[21] ``saccanāmo jino khemo sabbābhibhū, saccadhammo  natthañño tassa uttari. </p>
              <p>[22] ariyasaṅgho niccaṃ viññūnaṃ pūjito, tāni tīṇi  lokassa uttari.. </p>
              <p>[21] ``ekāyanaṃ jātikhayantadassī, maggaṃ pajānāti  hitānukampī. </p>
              <p>[22] etena maggena tariṃsu pubbe, tarissanti ye ca {ye cāpi   (sī0 ka0) passa saṃ0 ni0  5.384} taranti oghaṃ.. </p>
              <p>[21] ``taṃ tādisaṃ devamanussaseṭṭhaṃ. </p>
              <p>[22] sattā namassanti visuddhipekkhā''ti.. </p>
              <p>[06] ayaṃ thavoti.</p>
              <p>[03] tattha lokiyaṃ suttaṃ dvīhi suttehi niddisitabbaṃ  saṃkilesabhāgiyena ca vāsanābhāgiyena ca. lokuttaraṃpi suttaṃ tīhi  suttehi niddisitabbaṃ dassanabhāgiyena ca bhāvanābhāgiyena ca  asekkhabhāgiyena ca. lokiyañca lokuttarañca. yasmiṃ sutte yaṃ yaṃ  padaṃ dissati saṃkilesabhāgiyaṃ vā vāsanābhāgiyaṃ vā, tena tena  lokiyanti niddisitabbaṃ, dassanabhāgiyaṃ vā ^a^V0.0162^ea^ bhāvanābhāgiyaṃ vā  asekkhabhāgiyaṃ vā yaṃ yaṃ padaṃ dissati tena tena lokuttaranti  niddisitabbaṃ.</p>
              <p>[03] vāsanābhāgiyaṃ ^a^M0.0164^ea^ suttaṃ saṃkilesabhāgiyassa  suttassa nigghātāya, dassanabhāgiyaṃ suttaṃ vāsanābhāgiyassa suttassa  nigghātāya, bhāvanābhāgiyaṃ suttaṃ dassanabhāgiyassa suttassa  paṭinissaggāya, asekkhabhāgiyaṃ suttaṃ bhāvanābhāgiyassa suttassa  paṭinissaggāya, asekkhabhāgiyaṃ suttaṃ diṭṭhadhammasukhavihāratthaṃ.</p>
              <p>[03] lokuttaraṃ suttaṃ sattādhiṭṭhānaṃ chabbīsatiyā puggalehi  niddisitabbaṃ, te tīhi suttehi samanvesitabbā dassanabhāgiyena  bhāvanābhāgiyena asekkhabhāgiyena cāti.</p>
              <p>[03] tattha dassanabhāgiyaṃ suttaṃ pañcahi puggalehi niddisitabbaṃ  ekabījinā kolaṃkolena sattakkhattuparamena saddhānusārinā  dhammānusārinā cāti, dassanabhāgiyaṃ suttaṃ imehi pañcahi puggalehi  niddisitabbaṃ. bhāvanābhāgiyaṃ suttaṃ dvādasahi puggalehi niddisitabbaṃ  sakadāgāmiphalasacchikiriyāya paṭipannena, sakadāgāminā,  anāgāmiphalasacchikiriyāya paṭipannena, anāgāminā ^a^P0.0190^ea^,  antarā parinibbāyinā, upahacca parinibbāyinā,  asaṅkhāraparinibbāyinā, sasaṅkhāraparinibbāyinā, uddhaṃsotena  akaniṭṭhagāminā, saddhāvimuttena, diṭṭhippattena, kāyasakkhinā cāti,  bhāvanābhāgiyaṃ suttaṃ imehi dvādasahi puggalehi niddisitabbaṃ.  asekkhabhāgiyaṃ suttaṃ navahi puggalehi niddisitabbaṃ saddhāvimuttena,  paññāvimuttena, suññatavimuttena, animittavimuttena,  appaṇihitavimuttena, ubhatobhāgavimuttena samasīsinā  paccekabuddhasammāsambuddhehi cāti, asekkhabhāgiyaṃ suttaṃ imehi navahi  puggalehi niddisitabbaṃ. evaṃ lokuttaraṃ suttaṃ sattādhiṭṭhānaṃ imehi  chabbīsatiyā puggalehi niddisitabbaṃ.</p>
              <p>[03] lokiyaṃ suttaṃ sattādhiṭṭhānaṃ ekūnavīsatiyā puggalehi  niddisitabbaṃ. te caritehi niddiṭṭhā samanvesitabbā keci  rāgacaritā, keci dosacaritā, keci mohacaritā, keci rāgacaritā ca  dosacaritā ca, keci rāgacaritā ca mohacaritā ca, keci  dosacaritā ca mohacaritā ca, keci rāgacaritā ca dosacaritā ca  mohacaritā ca, rāgamukhe ṭhito rāgacarito, rāgamukhe ṭhito  dosacarito, rāgamukhe ṭhito mohacarito, rāgamukhe ṭhito rāgacarito  ca dosacarito ca mohacarito ca, dosamukhe ṭhito dosacarito,  dosamukhe ṭhito mohacarito, dosamukhe ṭhito rāgacarito, dosamukhe  ṭhito rāgacarito ca dosacarito ^a^M0.0165^ea^ ca mohacarito  ^a^V0.0163^ea^ ca, mohamukhe ṭhito mohacarito, mohamukhe ṭhito rāgacarito mohamukhe  ṭhito dosacarito, mohamukhe ṭhito rāgacarito ca dosacarito ca  mohacarito cāti, lokiyaṃ suttaṃ sattādhiṭṭhānaṃ imehi ekūnavīsatiyā  puggalehi niddisitabbaṃ.</p>
              <p>[03] vāsanābhāgiyaṃ suttaṃ sīlavantehi niddisitabbaṃ, te sīlavanto  ^a^P0.0191^ea^ pañca puggalā pakatisīlaṃ samādānasīlaṃ cittappasādo  samatho vipassanā cāti, vāsanābhāgiyaṃ suttaṃ imehi pañcahi puggalehi  niddisitabbaṃ.</p>
              <p>[03] lokuttaraṃ suttaṃ dhammādhiṭṭhānaṃ tīhi suttehi niddisitabbaṃ  dassanabhāgiyena bhāvanābhāgiyena asekkhabhāgiyena ca.</p>
              <p>[03] lokiyañca lokuttarañca sattādhiṭṭhānañca dhammādhiṭṭhānañca ubhayena  niddisitabbaṃ, ñāṇaṃ paññāya niddisitabbaṃ paññindriyena paññābalena  adhipaññāsikkhāya dhammavicayasambojjhaṅgena sammādiṭṭhiyā tīraṇāya  santīraṇāya dhamme ñāṇena anvaye ñāṇena khaye ñāṇena anuppāde  ñāṇena anaññātaññassāmītindriyena aññindriyena aññātāvindriyena  cakkhunā vijjāya buddhiyā bhūriyā medhāya, yaṃ yaṃ vā pana labbhati,  tena tena paññādhivacanena niddisitabbaṃ.</p>
              <p>[03] ñeyyaṃ atītānāgatapaccuppannehi ajjhattikabāhirehi hīnappaṇītehi  dūrasantikehi saṅkhatāsaṅkhatehi kusalākusalābyākatehi saṅkhepato  vā chahi ārammaṇehi niddisitabbaṃ. ñāṇañca ñeyyañca tadubhayena  niddisitabbaṃ, paññāpi ārammaṇabhūtā ñeyyaṃ, yaṃ kiñci ārammaṇabhūtaṃ  ajjhattikaṃ vā bāhiraṃ vā, sabbaṃ taṃ saṅkhatena asaṅkhatena ca  niddisitabbaṃ.</p>
              <p>[03] dassanaṃ bhāvanā {dassanā bhāvanā (sī0)} sakavacanaṃ paravacanaṃ visajjanīyaṃ   avisajjanīyaṃ kammaṃ vipākoti sabbattha tadubhayaṃ sutte yathā niddiṭṭhaṃ, tathā  upadhārayitvā labbhamānato niddisitabbaṃ, yaṃ vā pana kiñci bhagavā  aññataravacanaṃ bhāsati, sabbaṃ taṃ yathāniddiṭṭhaṃ dhārayitabbaṃ.</p>
              <p>[03] duvidho hetu yañca kammaṃ ye ca kilesā, samudayo kilesā.  tattha ^a^P0.0192^ea^ kilesā saṃkilesabhāgiyena suttena  niddisitabbā. samudayo saṃkilesabhāgiyena ^a^M0.0166^ea^ ca  vāsanābhāgiyena ca suttena niddisitabbo. tattha kusalaṃ catūhi  suttehi niddisitabbaṃ vāsanābhāgiyena dassanabhāgiyena bhāvanābhāgiyena  asekkhabhāgiyena ca. akusalaṃ saṃkilesabhāgiyena suttena  niddisitabbaṃ ^a^V0.0164^ea^. kusalañca akusalañca tadubhayena {tadubhayehi (sī0)} niddisitabbaṃ.  anuññātaṃ bhagavato anuññātāya niddisitabbaṃ, taṃ pañcavidhaṃ saṃvaro  pahānaṃ bhāvanā sacchikiriyā kappiyānulomoti, yaṃ dissati tāsu  tāsu bhūmīsu, taṃ kappiyānulomena niddisitabbaṃ. paṭikkhittaṃ  bhagavatā paṭikkhittakāraṇena niddisitabbaṃ. anuññātañca  paṭikkhittañca tadubhayena niddisitabbaṃ. thavo pasaṃsāya niddisitabbo.  so pañcavidhena veditabbo bhagavato dhammassa ariyasaṅghassa  ariyadhammānaṃ sikkhāya lokiyaguṇasampattiyāti. evaṃ thavo  pañcavidhena niddisitabbo.</p>
              <p>[03] indriyabhūmi navahi padehi niddisitabbā, kilesabhūmi navahi  padehi niddisitabbā, evametāni aṭṭhārasa padāni honti nava padāni  kusalāni nava padāni akusalānīti, tathāhi vuttaṃ ``aṭṭhārasa  mūlapadā kuhiṃ daṭṭhabbā, sāsanappaṭṭhāne''ti. tenāha āyasmā  mahākaccāyano -- </p>
              <p>[21] ``navahi ca padehi kusalā, navahi ca yujjanti  akusalappakkhā. </p>
              <p>[22] ete khalu mūlapadā, bhavanti aṭṭhārasa padānī''ti.. </p>
              <p>[06] niyuttaṃ sāsanappaṭṭhānaṃ.</p>
              <p>[03] ettāvatā ^a^P0.0193^ea^ samattā netti yā āyasmatā  mahākaccāyanena bhāsitā bhagavatā anumoditā mūlasaṅgītiyaṃ  saṅgītāti. </p>
              <p>[06] nettippakaraṇaṃ niṭṭhitaṃ.</p>
            </h4>
          </h3>
        </h2>
      </h1>
    </h0>
  </ha>
</body>
